Дзæуджыхъæу 
2022 

Дзасохты Музафер 
МÆЙТЫ 
ДÆРГЪÆН 
АЗТÆ 
Издательство 
«ВЕСТА» 
Дзæуджыхъæу 
2022 

84(2Рос-Осе) 
Дз-16 
Автор зæрдиаг арфæ кæны йæ хорз æмгар 
Ходы Никъалайæн, ацы чиныг дунейы рухс 
ксей фæрцы федта 
Дзасохты М. 
Дз-16 Мæйты дæргъæн азтæ [Текст] /Музафер 
Дзасохты. — Дзæуджыхъæу, 2022. — 647 ф. 
Дзасохов М. С. 
Годы, длиною в месяцы. 
Философские раздумья о времени, о себе, месте человека в этом 
непростом мире, экскурс в прошлое, где нас ждут встречи с друзьями, 
дорогими сердцу, «делавшими» эпоху, где тепло и светло, хотя жизнь 
никогда не была легкой... образно говоря, мир сквозь призму чувств 
поэта, прозаика, переводчика, народного поэта Осетии, лауреата 
Государственной премии им. Коста Хетагурова, лауреата 
международной литературной премии им. Балинта Балашши (Венгрия), 
заслуженного работника культуры Северной Осетии и Российской Федерации 
Музафера Дзасохова, которому есть чем поделиться с человечеством. 
Книга написана в жанре эссе. 
84(2Рос-Осе) 
©Дзасохов М. С, 2022 
© Василенко Н. Ф., оформление, 2022 
© Издательство «Веста», 2022 

Æз æнахуыр фыссæг дæн. Мысын мае бон ницы у. Мæхи 
цæстæй цы федтон, цы бавзæрстон, цы банкъардтон, 
æрмæстдæр уый фыссын у мæ бон. 
Субботин Василий 
Цард цыбыр у, амондджын цы рæстæг вæййæм, цард 
æрмæстдæр уый куы хонæм, уæд. Нæ зæрдæйы дзæбæхæн цы 
сахæттæ арвыстам, уыдон баиу кæигæйæ, бирæ азтæй цалдæр 
мæйы йеддæмæ нал рауаид. 
Жан де Лабрюйер 
ЦАРД 
ПАВЛЕНКО Петры мотив 
Лæгау лæгæн йæ хæстæ — бирæ, фæхъуыды кæны дардыл, 
Йæ цæстыты цыренæй судзы адзалы бонмæ дæр цъæх арт... 
Цы бонтæ аивгъуыдтой, уыдон нæй банымайæн цардыл, 
Цы бонтæ бадардтай дæ зæрдыл, ис уыдонæн ысхонæн цард. 
Дзасохты Музафер 
Адсеймагыл азтсе куы рацæуы, уæд ын фæстæмæ 
æнæакæсгæ нæ вæййы. Йæ цæст ахæссы йæ 
цардвæндагыл. Бирæ хабæрттæ æмæ цаутæ æрымысы, ноджы 
фылдæр хабæрттæ æмæ цаутæн та рæстæджы 
фæлмæй сæ фæд дæр нал разыны, цыма сæ сæрсæфæнмæ 
фæкалдæуыд, уыйау æнæбын тары аныгъуылынц. Бонтæ 
æмæ мæйты кой нал кæныну фæлæ æнæхъæн афæдзтæ 
дæр никæцæйуал разынынц, иу цау æрымысын дæр дзы 
мæ бон нал бавæййы. Мæхинымæр хъуыдыты 
аныгъуылын: «Цымæ ахæм азтæн цардыл банымайæн ис?» Уыцы 
фарст кæд дæтгæ ракæнын, уæддæр ын дзуапп раттын 
мæ бон нæ бавæййы. 
5 

Мее зæрдыл Советон Цæдисы адæмоп артист 
Саламты Къолайы ныхæстæ 'рлæууыдысты. Нее зыпдгопд 
артист, композитор еемæ зарееггеенеег Хьуылаты 
Елхьапы зианы иу ран лееуд фестæм æмæ, куыд вæййы, афтæ 
ныхæстæ кодтам. Къолайыл уый размæ сæххæст 
цыппарыесæдз азы æмæ, царды кой кæнгæйæ, бафиппайдта: 
«Азтæн сæ нымæцмæ кæсгæ нæу. Гъер мæныл 
цыппарыссæдз азы рацыд, фæлæ сæ дзæбæх нылхьив, уæд дзы 
цыппар дæр нал рауаид». 
Раст мæм фæкастысты Къолайы ныхæстæ. Адæймаг 
йæ зæрдыл цы бонтæ бадардта, уыдонæй арæзт сты 
азтæ, иннæты дымгæ кæдæмдæр фæхæссы æмæ, 
цаефæнды куы фæхьуыды кæнай, уæддæр дзы дæ бон 
æрымысын ницыуал бауыдзæн. Цыма æппындæр нæ 
уыдысты, афтæ дæм фæкæедзæн æмæ, чи зоны, 
хуымæтæджы нæ. 
Уæвгæ та куыннæ уыдысты?! Куы нæ уыдаиккой, 
уæд, зæрдæйы чи баззад, уыцы хабæрттæ кæрæдзиуыл 
бæттæг нæ фæуыдаид æмæ адæймаг йæ ивгьуыдæй иу 
цау æрымысын дæр нал бафæразид. 
Æвæццæгæн, нæ царды бонтæ иууылдæр нæ зæрдыл 
кæй нæ бадарæм, уый дæр нæ амонд у. Се Чгпæт зæрдыл 
дарыны аккаг куы уаиккой, уæд æй Хуыцау дæр зыдта. 
Рох кæнын дзы чи нæ бакуымдта, уыдон дæр не Скæнæг 
фагыл банымадта фæхудынæн дæр æмæ фæкæуынæн 
дæр. 
Цин æмæ зиан æфсымæртæ сты. Уый фыдæлтæй 
ардæм зындгонд у. Хур æмæ кьæвда кæрæдзийы 
раивоаив куы нæ кæниккой, уæд зæхх кæнæ хус бауид, кæнæ 
фæдæлдон уаид. 
Адæймаджы райгуырд циндзинад у. Йæ номыл 
куывдтæ, авдæнбæттæнтæ æмæ кæхцытæ дæр уымæн 
фæкæнынц. Куы амæлы, уæд та йемæ цæссыгтæ ахæссы. 
Æнæкæрон вæййы йæ бинонты, хæстæджыты, зонгæты 
хьыг. Фæлæ, цымæ, адæймаг мæлгæ куы нæ кæнид, уæд 
куыд уаид, ууыл арæх ахьуыды кæнæм? Мæнмæ гæсгæ, 
райгуырынæй амæлынæй уæлдай нæй. 
Райгуырдтæ, бирæ фæцардтæ, дæ кæстæрты 
дзæбæхæй ныууагьтай, афтæмæй де 'нусон фæндагыл 
ацыдтæ, уæд уый райгуырынæй кьаддæр амонд нæу. Цы 
бонтæ дын рардæуыд, уыдон амондджынæй батыдтай, 
6 

ныр дæ бынат суæгъд кæн, цæмæй дзы дæ кæстсер 
цардæй бафсæда. Афтæ куы нее уаид, уæд зæххыл 
цæрджытæ цы фæуаиккой, ууыл ахъуыды кæнын адæймаджы 
фæндгæ дæр нæ кæны. 
Куыд загътон, афтæмæй цард цин æмæ хъыгæй 
арæзгп у. Цы цинтæ æмæ хьыгтæ бавзæрстон, уыдонæй 
ма зæрдæйы цыдæртæ баззад æмæ мæ фæнды, мæ 
чиныгкæсæг, цæмæй ды дæр семæ базонгæ уай. Чи зоны, 
дæ мидбылгпы бахудай, кæм та дæм æнкъард хьуыдытæ 
дæр фæзына. Цы фыесын, уыдон кæрæдзиуыл бает не 
сты. Алы цау дæр хицæнæй кæсгæ у. Бонтæй иу 
иннæйы хуызæн куыннæ у, афтæ, цы хабæрттæ æмæ 
цаутыл дзурын, уыдон дæр сты алыхуызон. Цы адæмтимæ 
фембæлдтæн, уыдонæй бирæ зонд райстон, æмæ мæм 
уый ферох кæнынæн æвгъау кæсы. Мæ къухмæ мын 
фыссæнгарз дæр уыцы хьуыды райсын кодта. 
Фæнды мæ, мæхæдæг цы бавзæрстон, цы федтон 
æмæ цы фехъуыстон, уыдоны иу хаимæ сымах дæр 
базонгæ кæнын. Иу хай уымæн зæгъын, æмæ се 'ппæтыл 
аххæссын мæ бон нæма баци. Кæд Хуыцауы фæнда, уæд 
ма ивгъуыды арфдæр къуымтæм нывналын дæр мæ бон 
бауыдзæн æмæ та уæд фембæлдзыстæм. Ныр та, 
ивгъуыдæй сымах размæ рахæссинагыл цы банымадтон, 
уыдонимæ базонгæ ут. 
æгъмæ цы нæ рахæедзыстæм, ахæм нæй. Дыууæ 
Ирыстоны ис, дыууæ диныл хæст стæм, дыууæ 
'взагыл дзурæм. Ирыстонтæ æмæ динты кой æндæр ран 
æндæр уавæрты кæндзыстæм, фæлæ æз цалдæр ныхасы 
зæгъынмæ хъавын не 'взæгты тыххæй. О, дзурæм дыууæ 
'взагыл, æмæ уый цæмæй æвзæр у? Цæуыннæ хъуамæ 
дзурæм дыууæ 'взагыл, кæд Хуыцауы афтæ бафæндыд, уæд? 
Нæ адæмы æвзаджы рагондæр хуыз цардæгас кæй у æмæ 
ирон æвзагимæ æмцыд кæй кæны, уый кæй бахъыгдардта? 
Ирæттæй-ма исчи йæхи дыгуроны бынаты авæрæд 
æмæ-ма йын ирæттæй исчи афтæ зæгъæд, мах иууылдæр 
иу адæм куы стæм, уæд цæмæн хъæуы дыгурон театр, 
дыгурон газет æмæ афтæ дарддæр, кæддæра йæ зæрдæмæ 
фæцæуид? Нæ фæцæуид. Уæдæ, зæрдæмæ чи нæ цæуы, 
уыцы хъуыддаг кæнын дæр нæ хъæуы. 
7 

Мæнæн иу адæймагæй тынг æхсызгон у, дыгурон æвзаг 
æрдæгфæндагыл кæй нæ баззад æмæ æнусты сæрты 
махмæ кæй æрхæццæ, уый. Не 'взаджы рагондæр хуыз 
зындзинæдтыл кæй фæуæлахиз, уый руаджы нæ ивгъуыдæй 
бирæ сусæгдзинæдтæ раиртасæн ис. Уый иттæг арф æмæ 
уырнинагæй равдыстой ирон æвзаг æмæ истори 
иртасджытæ, уæлдайдæр та Миллер Всеволод æмæ Абайты Васо. 
Цæмæй, дыгурон æвзаг кæй ис, ууыл цин кæнæм, уый 
тыххæй æрхæсдзынæн иу хуымæтæг — чи зоны, 
хуымæтæг у, фæлæ бирæ цæуылдæрты дзуры — æвдисæндар. 
Цы амоны дзырд «файнуст»? Æвæццæгæн, уыцы 
фарстæн дзуапп раттын чи нæ базондзæн, ахæм зынæй 
разындзæн. Фæлæ, цымæ, куыд равзæрд, уымæн алчи дзуапп 
ратдзæн? Зынæй. Афтæмæй та дзы зынæй ницы ис. 
Ахуыргондæн нæ, фæлæ хуымæтæг адæймагæн дæр. 
Дыгуронау «ностæ» цы амоны, уый куы зона, уæд. 
«Ностæ» дыгуронау амоны «чындз». 
Уæдæ афтæ: дыууæ 'взаджы нæм кæй ис, уымæй 
тæрсын нæ хъæуы. Тæрсын хъæуы, иу æвзаг дæр нын 
куынæуал уа, уымæй. Уымæн, æмæ уымæй æцæг тæссаг у. 
рыгон ма куы уыдтæн, уæд мæм, мæхицæй 
ссæдз-дæс æмæ ссæдз азы хистæр чи уыд, уыдон 
зæронд лæгтæ кастысты. Уый нæ, фæлæ мæнæй 
дыууææртæ къласы уæлдæр чи ахуыр кодта, уыдоны дæр 
мæхицæй кæуылты хистæр хуыдтон! Фæлæ, адæймагæн 
йæхиуыл азтæ куы рацæуы, раздæр æм зæронд чи каст, 
уыдонæй куы фæхистæр вæййы, уæд дис кæнын райдайы, æз 
зæронд куы нæма дæн, уæд, кæддæр, мæнæй æрыгондæр 
чи уыд, уыдоны зæронд цæмæн хуыдтон, зæгъгæ. 
Зындгонд композитор Кокойты Тæтæрхъанимæ Теркæн 
йæ галиу фарс кæрæдзимæ хæстæг цардыстæм æмæ 
йылиу арæх амбæлдтæн. Фылдæр хæттыты-иу хидыл баиу 
стæм. Композиторы къухы-иу кæддæриддæр уыди чиныг. 
Мæхинымæр-иу афтæ ахъуыды кодтон: «Куы базæронд, 
уæд ма йæ рæстæг чингуытæ кæсыныл цы хардз кæны? 
Фæлтау йæ фæллад куы уадзид, уæд хуыздæр нæ уаид?!» 
Тæтæрхъан йæ уæлæуон балц куы фæци, уæд ыл æвдай 
дыууæ азы йеддæмæ нæ цыди. Ныр æз Тæтæрхъанæй 
фæхистæр дæн, фæлæ æнæ чиныгæй цæрын иу бон дæр нæ 
8 

фæразын. Ныртæккæйæ фылдæр чингуытæ никуы кастæн, 
зæгъгæ, куы зæгъон, уæд дæр мæ ныхæсты мæнгæй ницы 
уыдзæн. 
иссаджы адæймаг уыд Чехов Антон. Диссаджы 
фыссæг кæй уыд, уый амонын никæмæн хъæуы, 
уымæн æмæ, уырыссаг фысджытæй дунейы æппæты 
арæхдæр кæй кæсынц, уыдоны раззагдæр рæнхъыты лæууы. 
Фæлæ æз йæ фыссæджы курдиаты кой нæ кæнын, æз 
кæнын йæ адæймаджы курдиаты кой. 
Сахалинмæ балцы рæстæг æй иу 
сызгъæриныкуыстгæнæг хъæздыг лæг йæхимæ 'рбахуыдта, мæ ус фæрынчын, 
ды та дохтыр дæ æмæ-ма йæ фен, зæгъгæ. Чехов ын, кæй 
зæгъын æй хъæуы, йæ курдиат сæххæст кодта. Рынчыны 
федта, хостæ йын рафыста. Куы рацæйцыд, уæд ын 
миллионер йæ къухы æхцаты гуцъула фæсагъта. «Мæ цæсгом 
ссыгъд,— фыссы Чехов, — фырæфсæрмæй цы фæуыдаин, 
уый нал зыдтон æмæ йын æхцатæ фæстæмæ йæ дзыппы 
нытътъыстон. Цæмæй мæ уавæрæй фервæзон, уый 
тыххæй йын загътон, æз мæхæдæг тынг хъæздыг дæн, зæгъгæ. 
Бирæ радзур-бадзуры фæстæ мын уæддæр æвддæс сомы 
мæ къухы нылхъывта æмæ сæ фæстæмæ исын нал 
баку ымдта». 
Диссаг ма цы у! Ацы хабæрттæ цы писмойы фыссы, 
уым чысыл раздæр йæ бинонтæй куры: «Кæд уæм 
æвдæлон æхцатæ ис, уæд мын дæс туманы рарвитут...» 
Æхцахъуаг у æмæ, йæ мулк ракæл-ракæл кæмæн 
кодта, уымæй, цы дын æмбæлы, уый дæр ма райе, уый та 
дыккаг диссаг у. Цæмæй æхца ма бакуымдтаид, уый 
тыххæй йæхи, куы нæ мыл баууæнда, зæгъгæ, хуымæтæджы 
хъæздыг дæр нæ рахуыдта, фæлæ «тынг хъæздыг». 
Чехов, æцæгæйдæр, тынг хъæздыг уыд... удыхъæдæй, 
зæрдæйæ, æфсармæй, æгъдауæй, цыбыр дзырдæй, 
адæймаг адæймаг цæмæй вæййы, уыцы миниуджытæй се 
'ппæтæй дæр. 
ихорыл нæхимæ фæцæйцыдтæн. Горькийы уынджы 
кæрон, Терчы сæрты хидмæ фæцæйхæццæ кодтон, 
афтæ, мæнæй иу-ссæдз-фондз æмæ ссæдз къахдзæфы 
9 

раз дæр чи цыд, уыцы дыууæ сылгоймагæй иу зæхмæ 
цыдæр гæххæтт æрæппæрста æмæ йын цыма афтæ 'мбæлд, 
уый хуызæн дарддæр йæ цыды кой кодта. Æз мæ цыд 
фæтагъддæр кодтон, куы йæ баййафон, уæд ын бауайдзæф 
кæндзынæн, зæгъгæ. Гæххæтт кæм æрхауд, уырдæм куы 
бахæццæ дæн, уæд кæсын, æмæ фондз туманы. Систон сæ 
æмæ ма мæ цыды л ноджыдæр бафтыдтон. Сылгоймæгты 
куы фæцæйæййæфтон, уæд, æхца кæмæй æрхауд, уымæ 
дзурын: «Мæнмæ гæсгæ, адон дæуæй æрхаудысты...». 
Сылгоймагæн ма йæ къухы æндæр æхцатæ дæр уыди 
æмæ, уыдонмæ æркæсгæйæ, къæмдзæстыгхуызæй 
бафиппайдта: «О, мæнæй æрхаудысты...». Цæмæдæр гæсгæ 
фæсырх, арфæ мын ракодта æмæ æхца аиста. 
Дарддæр мæ фæндагыл цæуын, æрмæст дзæвгар 
зæрдæрухсдæрæй: райстон дыууæ æхсызгондзинады. Иуæй, 
æхца хуымæтæджы гæххæтт кæй нæ разынд æмæ мæ 
тызмæгæй дзурын кæй нал бахъуыд, уый тыххæй. Иннæмæй 
та, чидæр йе 'хца сæфтыл кæй нæ банымадта æмæ чысыл 
хæрзгæнæг кæй разындтæн, уый тыххæй. Фæлæ ма 
цалдæр минуты фæстæ мæ циныл ноджыдæр бафтыд. Нæхимæ 
куы бацыдтæн æмæ хабар мæ бинойнагæн куы 
радзырдтон, уæд мыл нымæтын ехсæй ралæууыд: 
— Омæ фондз туманы тыххæй фæдис цы систай?! 
Æхсызгон мын уыди, мæ уæздандзинад нæ дыууæйæн 
дæр худæджы хос кæй фæци, уый. 
æвæг-марæг бæрæг, дам, дзы нал уыд. Цыма дзы 
цæвæг-марæг бæрæг куы уыдаид, уæд уавæр 
хуыздæрæй разындаид, уый хуызæн. 
вæдза, рæстæджытæ куыд тагъд ивынц! Ноджы 
ма хуыздæрырдæм куы ивиккой! 
Ссæдз-дыууиссæдз азы размæ дæр ма æнæгъдаудзинадыл нымад цы 
уыди, уый абон æгъдауæй агæпп ласта. Ноджы Уæрæсейы 
рагæй-æрæгмæ ахæм фæтк ис: ныгуылæны цæуыл нал 
фервæссынц, уый мах нæ роны бакæнынæй нæ бафсæрмы 
кæнæм. Ленин кæд æмæ кæм загъта, уый мæ ферох, фæлæ 
цы загъта, уый мæ зæрдыл бадардтон æмæ йæ, цы 'взагыл 
загъта, уыцы 'взагыл уæ размæ хæссын: «Бедная Россия! 
/<? 

Про нее всегда говорили, что она ходит в шляпках, 
выброшенных Европой». Ацы ныхæстæ куы загъдæуыд, ууыл 
æнусмæ 'ввахс цæуы, фæлæ цыма абон райсомæй загъд 
æрцыдысты, афтæ мæм кæсы. 
Иу-дыууиссæдз азы размæ иу фæсарæйнаг турист нæ 
горæты сæйраг уынджы æрцæйцыди уæраджы сæртæм 
хæлафы. Мæ разæй цыд фæци, æмæ мæ, кæд не 'вдæлди, 
уæддæр суанг проспекты кæронмæ йæ фæдыл фæцыдтæн. 
Мæ цæст дардтон канд туристмæ нæ, фæлæ, йæ рæзты 
дыууæрдæм чи кодта, уыдонмæ дæр — растдæр зæгъгæйæ 
та, мæ цæст тынгдæр дардтон нæхиуæттæм. Бауырнæд уæ, 
иунæг дæр дзы ахæм нæ уыд, йе 'ргом æм чи нæ аздæхта 
æмæ йæм æррамæ кæсæгау чи нæ бакаст. 
Ныр ахæм хæлæфтæ, зæгъæн ис, æмæ дарын 
райдыдтой канд фæсарæйнаг туристтæ нæ, фæлæ ирон чызджытæ 
дæр, стæй канд чызджытæ нæ. 
Кæддæр дунеон уавæры тыххæй лекцитæ кæсын 
фæткыл нымад уыд. Мæнмæ гæсгæ, уыцы 'гъдау сног кæнын 
пайда йеддæмæ зиан не 'рхæссид, уымæн æмæ ахæм 
хъуыддаг йæ сæйраг куыст кæмæн уыд, уыдон бæстæтæ федтой, 
зыдтой сын сæ цардыуаг, се 'гъдæуттæ, ноджы хуыздæр 
зыдтой, дунейы цы уавæр ис, уый. 
Уыцы лекцитæн адæмы 'хсæн кад уыд, хъусынмæ сæм 
цыдысты зæрдиагæй. Фылдæр хæттыты-иу лекцитæ 
кæсынмæ ссыдысты Мæск^ыйæ. Ацы хабар чи ракодта, уый 
дæр мæскуыйаг уыди. Иæ ныхас фылдæр уыди Францы 
тыххæй. Уæды рæстæджы советон адæймаджы цæстæй 
Гиннессы рекордты чиныгмæ бахæссыны аккаг чи уыд, 
ахæм хабар дæр ракодта. Францаг горæты уынгты, дам, 
æгъдауыл нымад у чызг æмæ лæппуйæн кæрæдзийæн 
пъатæ æмæ хъæбыстæ кæнын. Уыцы ныхæстæ куы загъта, 
уæд залы бадджытæ сæ бынæтты базмæлыдысты, адæмы 
цæстыты раз ахæм митæгæнæн куыд ис, зæгъгæ. 
Иннæ лектор та Америчы Иугонд Штатты тыххæй каст 
лекци. Уый та бынтон æндæр хабар ракодта. Америчы 
кино цæудзæн, афтæмæй, дам, æваст рекламæ дæттынмæ 
фæвæййынц, æмæ та, дам, цасдæры фæстæ кино дарддæр 
æвдисын райдайынц. Ууыл дæр тынг дис кодтой залы 
6адæг адæм. 
Ныр рæстæджытæ аивтой. Куы зæгъын, 
хуыздæрырдæм нæ. Цавæр рæстæджытæ ралæууыд, зæгъгæ, мæ исчи 
// 

куы бафæрсид, уæд ын раттин цалдæр дзуаппы: диссагыл 
дис кæм нал кæнынц, æнæгъдаудзинад æгъдауыл нымад 
кæм æрцыд, сæр æмæ фадæй уæлдай кæм нал ис, ахæм 
рæстæджытæ... 
у хъæздыг лæджы фæдавдæуыд. Ахæм хъæздыг 
уыди, æмæ йæ дæс хатты куы фæкъахтæуыдаид, 
уæддæр йæ фарсыл мæгуыры хызын не 
'рцауыгътаид. Цæрæнбонты давыны куыст куы кæнай, уæд 
дын иу æмæ дыууæ давæджы бон ницы бауыдзæн, фæлæ 
уæддæр нæ зонгæ хъæздыг йæхиуыл мæгуыры гакк 
бафты дта: 
— Мæ уæлæ цы дзаумæттæ ис, уыдон ма мæм 
ныууагътой, иннæтæ къæрныхты амæттаг баисты... 
Уыцы ныхæстæ куыд ко дта, афтæ мын мæ бинойнаг 
мæ хъусы 'рбадзырдта: «Йæ амонд уыд, æмæ уыцы 
рæстæг йæхи нæ надта!..» 
ыцы аз дæр та сфæлдыстадон хæдзармæ абалц 
кодтон. Мæнæ Хрущев къуымæлдзæфæй Украинæйæн 
цы Хъырым балæвар кодта, уырдæм. 
Æвæдза, цы рæстæджытæ уыди æмæ абоны цардæй 
куыд тынг адард сты! Алы аз дæр, иу мæйы мыздæй 
къаддæр кæуыл бахардз кодтаис, уыцы путевкæ райе æмæ 
æхсæз æмæ ссæдз боны, кæдæм дæ фæнда, уыцы 
сфæлдыстадон хæдзармæ ацу æмæ дæ зæрдæйы дзæбæхæн 
улæфгæ дæр кæн æмæ кусгæ дæр. Ныр дæ мæйы мызд нæ, 
фæлæ ма йæм цалдæр улупайы куы бафтауай, уæддæр дæ 
бон ахæм балцы ацæуын нæ бауыдзæн. Чи зоны, исты 
хуызы иуæрдæм ацæуыны фаг суай, фæлæ дæм фæстæмæйы 
фаг фæндаггаг нал разындзæн. 
О, æмæ уыцы хатт сфæлдыстадон хæдзæрттæй 
равзæрстон Коктебель, Феодосийæ ссæдз километры дарддæр. 
Уым цардис поэт Волошин Максимилиан, æмæ йæ 
агъуысты фарсмæ сырæзт Фысджыты сфæлдыстадон хæдзар. 
Диссаджы хорз фадæттæ дзы уыди фæллад уадзынæн 
дæр æмæ кусынæн дæр. Сæрмагонд нау-иу балцытæ 
арæзта< денджызмæ. Иуахæмы мæн дæр мæ зонгæ 
кæсагахсджытæ сцыбæл кодтой, цом æмæ, хæбырæгъæй кæсаг 
/0 

куыд ахсынц, уый дæр фендзынæ, улæфгæ дæр 
бакæндзынæ, зæгъгæ. Сразы дæн, уæдæ цы уыдаид. Немæ 
бахаудысты æртæ æрыгон рæсугъд чызджы æмæ ацæргæ дыууæ 
нæлгоймаджы. 
Нæлгоймæгты хистæр сылгоймæгтæм æмхиц кæй уыд, 
уый уайтæккæ дæр рабæрæг. Чызджытæ кæд йæхицæй 
дзæвгар кæстæр уыдысты, уæддæр сæм дзырдæппарæн 
кодта. Иузаман науыл стыр уылæк йæхи сцавта, æмæ 
чызджытæй иу фæуæлгоммæ. Йæ къах цæуылдæр бацавта, 
æмæ йын тынг кæй фæрыст, уый йæ цæсгомыл 
бæлвырдæй зынди. Дзырдæппарæн æм чи кодта, уый йын йæхи 
тæригъæдгæнæг скодта. Чызгæн, æвæццæгæн, йæ къахы 
рыст фæсабырдæр, фæлæ та-иу æм рæстæгæй-рæстæгмæ 
æркаст. 
Сылваз лæг æй афарста: 
— Тынг ма дын риссы? 
— Риссы, — дзуапп радта чызг. 
Нау денджызы арфæй-арфдæр цыди. Чызгæй йæ 
къахы рыст, чи зоны, æмæ рох дæр фæци, фæлæ та-иу ын æй 
сылкъи йæ зæрдыл æрлæууын кодта, æмæ та-иу æм уый 
дæр æркасти. Куыд бамбæрстон, афтæмæй чызг лæгæй 
йæхæдæг дæр тыхсын райдыдта. Фæстаг хатт ма йын, 
риссы, зæгъгæ, куы загъта, уæд ын лæг афтæ: 
— Æри, æз ын аба кæнон æмæ нал рисдзæн. 
— Мыййаг, геморрой нæ дзæбæх кæныс? — фæцарæхст 
æм чызг. 
Æндæр лæг, ахæм ныхæстæ фехъусгæйæ, куыд 
акодтаид, уый нæ зонын, фæлæ ме 'мбæлццон худæгæй 
бакъæцæл. Цы дзуапп ын радта, уый ма йе 'мбалæн дæр 
рафæзмыдта, афтæмæй йæ уый йæхæдæг дæр фехъуыста. Суанг 
ма чызгæй æппæлгæ дæр ракодта, тынг цыргъзондæй дæхи 
равдыстай, зæгъгæ. 
Фæстæдæр мын куыд радзырдтой, афтæмæй уыцы 
сылваз кæддæр сфæлдыстадон хæдзæрттæй иуы директор 
уыди æмæ, дам, æй нымадтой донжуанты ловеласдæрыл. 
Дарддæры хабæрттæн ницуал базыдтон, фæлæ мæ зæрдыл 
Ключевский Василийы ныхæстæ æрлæууыдысты, 
нæлгоймаг, дам, сылгоймаджы раз йæ зонгуытыл æрлæууы, 
цæмæй йын хауынæн баххуыс кæна. Кæд уыцы сылкъи дæр 
чызджы æфхæрæн ныхæстæн худынæй дзуапп уый 
тыххæй радта... 
У8 

æ бинойнаджы 'рхастыл æртындæс æмæ ссæдз 
азы куы сæххæст, уæд, табу уæ фарнæн, мæ 
кæстæр лæппу Ацæмæзæн йæ мады цур афтæ бакодтон: 
— Ацы зæххыл æртындæс æмæ ссæдз азы фæцардтæн, 
æмæ... 
— Куыд æртындæс æмæ ссæдз? — мæ ныхас мын 
фескъуыдта Ацæмæз. 
— Уæдæ, дæ мады размæ кæй фæцардтæн, уыдон дæр 
цæрдтытæ уыдысты?.. 
Фатимæйы зæрдæ хурварс абадт, йæ цæсгом зæронд 
мæйау ныррухс... 
Дыккаг бон Фатимæмæ цыдæр хъуыддаджы тыххæй 
тызмæгæй куы сдзырдтон, уæд мын уайдзæфгæнæгау 
загъта: 
— Знон мæ куы 'рхастай, уæд мæ куыд тагъд 
ратыхстæ?! 
æнæй зивæггæнагдæр зын ссарæн у. Бирæ 
цæмæдæрты зивæг кæнын, æппæты тынгдæр та - 
мæлынмæ... 
дæймаг куы равзæрд, уæдæй нырмæ милуангай 
азтæ цæуы, фæлæ цыма зондджындæр нæ фæци, 
афтæ мæм кæсы. Чи зоны, йæ зондыл æфты, фæлæ дзы 
пайда кæны галиу хъуыддæгты. Чидæр раст загъта, 
мыстытæй, дам, йæхи ахсынæн къæппæг ничима 'рхъуыды 
кодта. Адæймаг та?! Къæппæг нæ, фæлæ зæххыл 
цыдæриддæр къæппæджытæ ис — мыстахсæнæй райдай, æмæ 
пылахсæнæй фæуы — се 'ппæт иумæ рыг дæр кæй цур нæ 
калынц, ахæм хæцæнгæрзтæ æрхъуыды кодта. Мыстытæн 
дæр нæ, пылтæн дæр нæ. Йæхицæн! Атомон, водородон, 
термоядерон... Уыдоныл цы зонд бахардз, уымæй 
рæстырдæм слайда кæн, уæд абоны цард цæйбæрц хуыздæр 
уаид!.. 
æд партийы обкомы куыстон. Хорз адæмимæ кусгæ 
мын æрцыди. Функционер схонæн дзы иуæй-иутæ 
йеддæмæ никæй уыди. Гъе, æмæ уыцы хорз адæмæй 
//" 

иу — И лас, функционер схонæн кæмæн уыди, ахæмæн 
афтæ зæгъы: 
— Æнхъæлдæн, æмæ дæ Натæ кæцырдæмдæрты 
акæстытæ кæны... 
— Чи дын загъта? 
— Загъдæуыди мын. 
— Хорз у, кæй мын æй загътай, уый. Æз æй тæккæ абон 
сбæлвырд кæндзынæн... 
Дыккаг райсом лæг уыцы ныфсджынæй, И л асы кусæн 
уаты къæсæргæрон алæугæйæ, сæрыстырæй загъта: 
— Сдзырд дæр мæ нæ бауагъта, уыдон, дам, гæды 
ныхæстæ сты... 
атимæимæ кæмдæр уыдыстæм æмæ, нæхи цурмæ 
куы 'рбахæццæ стæм, уæд мын афтæ зæгъы, æз, 
дам ма дуканийы дзул алхæнон. Фæндаджы 
фаллаг фарсмæ бахызт, дуканийы къæсæргæрон фæстæмæ 
фæкаст æмæ мæм, цалдæр уæладзыгджын хæдзармæ чи 
фехъуыст, ахæм хъæлæсыуагæй дзуры: 
— Цал дзулы балхæнон? 
Куы ницы дзуапп мæ райста, уæд бацыд æмæ, цал 
хъуыд, у ал балхæдта. 
Фæстæмæ куы раздæхт, уæд ыл сбустæ кодтон: 
— Ацал-ауал азы мæ куы никуы ницæмæй бафарстай, 
уæд мæ æрдæбон цы бакъуымы кодтай? Чи дæ хъуыста, 
уый мæ цы фæхондзæни? 
— Уадз æмæ дын исты 'нхъæл у ой... 
амал йæ хъæуккаг усы фæзмыдта, кæйдæр, дам, 
ахæм æлгъыст ракодта: 
— Райсомæй сихормæ дыл хъæмп фæуарæд, уырдыгæй 
изæрмæ — зынг!.. 
Камал йæхæдæг цы 'лгъыст æрхъуыды кодта, уый 
ноджы карздæр у. 
Тлаттаты Аня ирон æлгъыстытæ фембырд кодта æмæ 
сæ «Мах дуджы» цалдæр номыры рауагъта. Мыхуыргонд 
куы фесты, уæд Камал Аняйæн афтæ: 
— Аня, иу æлгъыст ма дæ ферох. 
Цавæр, зæгъгæ, йæ Аня куы бафарста, уæд ын Камал 
загъта: 
— Тлаттаты Аняйы æлгъыстытæ дыл иумæ æрцæуæнт!.. 
/<5 

цы хабар Цыбырты Людвигæй фехъуыстон. 
Цæвиттон, иу лæг^гуылæвзаг уыд, æмæ дзы йæ сыхаг 
ахъазынвæнд скодта. Йæхæдæг йæ ныфс нæ хаста, фæлæ 
сывæллæттæй иуы сардыдта, ацу æмæ Сандройæн «р» зæгъын 
кæн æмæ дæ саргъы бæхыл бадын бауадздзынæн — лæг 
зæхгæс уыд æмæ чысыл раздæр бæхыл быдырæй æрбацыд. 
Лæппуйы зæрдæ куыннæ бахъазыдаид бæхыл 
абадынмæ, уæлдайдæр æй кæрты æдсаргъ куы ауыдта, уæд. Æдас 
дæр нæ уыди, фæлæ бæхыл абадыны мондаг тасыл 
фæуæлахиз, æмæ гуылæвзаджы дуармæ лæджы раз алæууыд. 
Уый чысыл раздæр цæхæрадонæй æрбахызт æмæ фæхс 
бандоныл æрбадти. 
Лæппу бирæ рахъуыды-бахъуыды нæ фæкодта, фæлæ 
йæ сыхагмæ дзуры: 
— Сандро, «р»-ма зæгъ! 
— Алæ, банцай! 
— Зæгъ-ма, зæгъ «р»! 
— Банцай дын, зæгъын, куыдзы хъæвдын! 
— «Р» куы зæгъай, уæд банцайдзынæн. 
Сандройы мает рафыхт, къух дард фæхаста æмæ дзы 
лæппуйы уæлхъус ныггæрах ласгæйæ, фæкодта: 
— Уый та дын «л»!.. 
Лæппуйæн йæхион йæхи куы фæци — цæф нæ, фæлæ 
«Р»> — уæд> йæ рыст дæр ницæмæуал æрдардта, афтæмæй 
бæхы хицаумæ дугъ радта. 
ин æмæ мает æфсымæртæ сты. Хорз æмæ æвзæр, 
фыд æмæ кард дæр... Ацы ранымад дарддæр 
ахæццæгæнæн ис... 
Мæ къах рысти, æмæ мæ мæ зонгæ афарста: 
— Дæ къах куыд у? 
— Куыд уыди, афтæ: хуыздæр нæ фæци, фыддæр дæр. 
Хорз æмæ æвзæр ам дæр баиу сты, æфсымæртæ кæй 
сты, уый ма ноджыдæр иу хатт рабæрæг. Хорз уый у, æмæ 
мæ къахы рыст кæй нæ фæтынгдæр, æвзæр та — йæ рыст 
кæй нæ фæкъаддæр. 
æхи Петя зæронд лæгæй амард. Цас фæцард, уый 
нæ зонын, фæлæ ахуыргæнæгæй бирæ азты 
фæ/<$ 

куыста, ахуыргæнæджы та дзурын бирæ хъæуы. Стæй 
хуымæтæджы дзырд нæ, фæлæ — хъæрæй. Петяйæн та 
фæсус хъæлæс уыд, æмæ йæ иуахæмы бафарстон: 
— Петя, дæ хъуыры тыххæй дохтырмæ никуы 
бацыдтæ? 
Уый йæ мидбылты бахудт æмæ афтæ: 
— Мæн чи дзæбæх кодта, уыдонæй æз цалы 
баныгæдтон, уый зоныс?! 
æг адæмы дзыхы цынæ 'фсонæй бафтдзæн, ахæм 
нæй. Иумæ-иу арæх чи цыди, уыдонæй-иу 
Бæрæгъуыны афтæ дзырдтой: «Уæртæ та Саукуыдз æмæ Бицъен 
дæр фæцæуынц!» 
Саукуыдз æмæ бицъентæ канд мах хъæуы нæ уыди. 
Зæронд Бæтæхъойыхъæуы (Камал мын æй дзырдта) Анна 
'мæ Тъерентъи уыди. Мæ бинойнаг та Сæбе æмæ Верайы 
кой фæкæны. 
Афтæ мæм кæсы, цыма ахæм къæйттæ алы хъæуы дæр 
разындзæн. 
нхъæлдæн, Чехов уыди... Толстойы радзырд 
«Холстомер» куы бакаст, уæд ын афтæ зæгъы: 
— Лев Николайы фырт, бæх никуы уыдтæ? 
Малиты Васойы радзырд «Нæ адæми фæгъгъæздугдæр 
кæнуни мадзал, кенæ Ка гъæладæр æй? Кенæ Габай 
уодæгасæй мæрдти бæсти куд адтæй» журнал «Ирæф»-ы куы 
бакастæн, уæд æз дæр Васойы афтæ бафарстон: «Нарты 
Сослан мæрдты бæсты уыдис æмæ дзы цы федта, уыдон, 
фæстæмæ 'рбаздæхгæйæ, радзырдта, фæлæ ды 
Тъæпæнхъæуы куы никуы уыдтæ, уæд уыцы бæстæйы хабæрттæ 
афтæ хорз цæмæй зоныс?» 
ерчы былты фæцæйцыдтæн æмæ федтон æнахуыр 
ныв. Расыг лæг къудзиты рæбын ныффæлдæхт 
æмæ фынæй кодта. Йæ цуры уырыссаг арахъхъы афтид 
авг та хъен лæууыди. Арахъхъæй дзаг лæг фæлдæхтæй 
лæууыд, афтид авг та — уырдыг. 
Æмæ, дам, афтид голлаг хъен нæ лæууы!.. 
*2 Дзасохты Музафер 
/7 

амал мын æй дзырдта. Иу йæ хъæуккаг æдзухдæр 
йæ цардæй хъаст кодта. Байхъус æм, уæд уымæй 
гуыргъахъдæр фæндæгтыл ничи ацыд. Иу хатт та, дам, мæ 
сусæны мæй быдыры къæвда 'рцахста æмæ къахæй сæрмæ 
ныддонласт дæн. 
лы бон дæр Терчы былæй ног хабæрттимæ 
'рбаздæхын. Уыдонимæ чысыл нæ вæййы худджытæ дæр. 
Иу бон та цалдæрæй бакъорд стæм æмæ нын ныхас 
бацайдагъ. Сæлимæт, мах кæй нæ зыдтам, ахæм 
нæлгоймаджы кой кодта æмæ, не 'мбæлттæй иуы къахæй сæрмæ 
сбаргæйæ, загъта: 
— Майрæм тынг хæрзконд уыди. Мæнæ Габоцийы 
хуызæн бæрзонд, фæтæнуæхск, æрмæст — рæсугъд. 
Габоцийæн, фыццаг ныхæстæм хъусгæйæ, йæ зæрдæ 
барухс, фæлæ Сæлимæт «æрмæст»-ы фæстæ цы ныхас 
загъта, уый йын, кæд дзургæ ницы скодта, уæддæр йе 
уæнг амардта. 
Мах, кæй зæгъын æй хъæуы, иууылдæр 
ныххудтыстæм. Сæлимæтмæ æрмæстдæр уæд бахъардта, йæ дзыхæй 
æнæнхъæлæджы цы ныхæстæ схауд, уыдон Габоцийы цы 
уавæры сæвæрдтой, уый. Бæргæ ма йæхи рæстытæ кодта, 
фæлæ мах нæ худынæй куы не 'нцадыстæм, ноджы ма 
ныл Габоци дæр куы бафтыд, уæд йæ цæсгом фæрухсдæр. 
Уæдæй фæстæмæ Габоцийæн Сæлимæты ныхæстæ йæ 
зæрдыл арæх æрлæууын кæнæм æмæ та æмхуызонæй дæр 
бахъæлдзæг вæййæм. 
амсыраты Муратмæ йæ туркаг æрвад уазæгуаты 
'рбацыд, æмæ йæ Мурат Ирыстоны къуымты 
æрзилын кодта. Иу бон та йæ бахуыдта паркмæ. Уым иу 
фæйнæгыл конд уыдысты расыггæнджыты къамтæ. Сæ 
сæрмæ ставд дамгъæтæй уыд ахæм фыст: «Адон худинаг 
кæнынц нæ горæт!» Муратимæ уыдис йæ зонгæ лæппу. 
Кæрæдзийы хорз зыдтой, æмæ дзы иу иннæйы хъазæн 
ныхасыл ахуыр уыди. Расыггæнджыты къамты цурмæ куы 
бахæццæ сты, уæд Мурат йе 'рвадæн афтæ: 
— Ам, бирæ чи ну азы, уыдоны къамтæ бакодтой, фæлæ, 
бирæ чи хæры, уыдоны къамтæ дзы куы кæниккой, уæд 
/<? 

дзы æппæты фыццаг мæнæ Басилы къам бакæниккой, 
цæмæй йæ æппындæр макуыуал райсой, уый тыххæй. 
Уыцы ныхæстæ фехъусгæйæ Мураты 'рвад, 
бахудызмул уæвгæйæ, загъта: 
— Уæллæгъи, уыцы Басил цас хæры, уый нæ зонын, 
фæлæ ды бирæ хæрыс. Дзаг фынгыл фæбадыны фæстæ 
искуыцæй куы 'рбаздæхæм, уæд мыл бустæ кæнын 
байдайыс, хæргæ цæуыннæ кæныс, зæгъгæ. 
уæй-иутæн сылгоймæгты фыдгой кæнын йеддæмæ 
мацы ратт. Мæнгард æмæ сæ æнæууæнк хонынц 
канд хуымæтæг адæм нæ, фæлæ стыр адæмтæй дæр 
бирæтæ. Ахæм зондыл хæст чи у, уыдон хъуамæ макуы рох 
кæниккой, сæ алкæцыйы дæр сылгоймаг кæй ныййардта. 
Иннæмæй та зæрдыл дарын хъæуы, адæмы фылдæр хайæ 
кæмæн чызджытæ ис, кæмæн хотæ, кæмæн — 
хæстæджытæ æмæ хиуæттæ. Ома, сылгоймаг хæстæджытæ æмæ 
хиуæттæ. 
Иу зондджын лæг афтæ загъта, сылгоймæгты фыдгой 
чи фæкæны, уымæн, дам, йæ цæстыл иу сылгоймаг 
фæуайы, иу сылгоймагмæ азым фæхæссы. Кæд æцæг афтæ у, 
уæд, нæлгоймæгтæй сылгоймаджы къуыммæ чи хæссы, 
уыдонæн сæ рæдыд барст æрцæудзæн, уымæн æмæ 
нæлгоймæгты хуызæн сылгоймæгтæн дæр иухуызон хорз 
уæвæн нæй. 
æгмартæй æртæйы базыдтой, фæлæ се сбадын 
кæнын дыууæйыл у. 
нусы æрдæджы бæрц мæ цард æнæфæхицæнгæ 
бает у мыхуыримæ. Уыцы рæстæджы дæргъы 
бирæ цаутæн уыдтæн æвдисæн. Бирæ зындгонд адæмæй 
писмотæ истон, фыстон сæм мæхæдæг дæр, фæлæ дзы абон 
мæ къухмæ цы райсон, ахæмæй, зæгъæн ис, æмæ ницуал 
ис, афтæмæй та мын уыдон бирæ цыдæртæ радзуриккой. 
Бирæ азты размæ рецензи ныффыстон Чеджемты 
Æхсары чиныгыл, æмæ мыхуыры рацыди газеты. Хуссары 
йæ Гаглойты Федыр (Гафез) бакаст æмæ дзы йæ зæрдæмæ 
У9 

цы фæцыди, нæ зонын, фæлæ мæ куырдта, цæмæй йын 
уыцы чиныг арвитон. 
Гафез мæм цы писмо 'рбарвыста, уый бахъахъхъæнын 
мæ сæр куы 'рцахстаид, уæд, цы фыста, уый мæхи 
ныхæстæй нæ дзурин, фæлæ мах стырзæрдæ стæм, цы наем ис, 
уый хъахъхъæнын æмæ йын аргъ кæнын нæ зонæм æмæ 
æрæджиау фæсмон кæнын уымæн райдайæм. 
æ бинойнагимæ Венгрийы нæ улæфт уагътам. 
Балахоны цады былгæрон уыди Журналистты 
сфæлдыстадон хæдзар æмæ уым. Бирæ зæрдылдаринаг 
фембæлдтытæ нын уыдис, уымæй размæ кæй зыдтам, 
уыдонимæ дæр, уым кæимæ базонгæ стæм, уыдонимæ дæр, фæлæ 
уыцы фембæлдтыты хуызæн мæ зæрдæйы рæсугъд 
мысинагæн баззад хæрзчысыл цау. 
Иу ран нæ, бирæ змæлд кæм уыд, ахæм фæндаджы 
сæрты бахизын хъуыд æмæ, куыддæр фæндагмæ бахæццæ стæм, 
афтæ, æппæты разæй цы машинæ тахт, уый фæурæдта æмæ 
'нхъæлмæ каст, цалынмæ фæндаджы сæрты бахызтаиккам, 
уæдмæ. Раззаг машинæйы шофыры бафæзмыдтой иннæтæ 
дæр. Мах куыддæр фæфале стæм, афтæ утæппæт машинæтæ 
базмæлыдысты æмæ сæ фæндагыл араст сты. Цыма дзырд 
бакодтам, уыйау дыууæйæ дæр шофырты уæздандзинадæй 
æппæлынмæ фестæм. Нæхиуæттимæ сæ куы абарстам, уæд 
фысымтæ нæ цæсты кадджындæрæй разындысты. 
Уæвгæ, нæхиуæттæ дæр æмхуызон не сты. Бирæтæ 
дзы фистæджытæн аргъ кæнын зонынц. Ныр мын 
шофыртæй исчи фæндаг куы ратты, уæд æдзухдæр мæ зæрдыл 
æрлæууынц венгриаг хæдтулгæскъæрджытæ. 
æ бинойнагæн скæсæйнаг æмбисонд æрхастон: 
«Аходæн дæхæдæг бахæр, сихорæй дæ хæларæн 
фæхай кæн, æхсæвæр та де знагæн ратт». 
Фатимæ бахудт æмæ афтæ: 
— Мæнæн знæгтæ нæй!.. 
юдвигæй кæй фехъуыстон, уыцы худджытæй ма. 
Иу лæгмæ уыдис фыстæ, хъомтæ æмæ къамбец. 
20 

Хизынмæ-иу сæ аскъæрдта, къамбецы — хъомтимæ, фысты — 
хицæнæй, фæлæ-иу къамбец æдзухдæр фыстимæ 'рцыди. 
Иу изæр лæг йæ усмæ дзуры: 
— Шаркъе-ма (гуырдзиагау — кæсæн) рахæсс. 
— Цы дзы кæныс? 
— Нæ къамбецы йæм дзы бакæсын кæнон, кæд, 
мыййаг, йæхицæн фыс æнхъæл у. 
æг куы смæсты вæййы, уæд дзырдтæн сæ карздæр 
агуры. Йе знагæн цæфæй амæлын æнхъæл нæ 
вæййы æмæ йæ рæхойыны сæр уымæн бахъæуы. Ис ахæм 
ныхас: «Дымгæ бон кæцырдæм фæ... зын хъæуы, уый нæма 
зоны, афтæмæй йæм ничи хъусы?!» Уымæн фæлмæндæрæй 
зæгъæн уыдис: «Дымгæ бон кæцырдæм ату кæнын 
хъæуы...» æмæ афтæ дарддæр, фæлæ мæстыгæрмæ уый фаг нæ 
кæсы. Туйæ м...цъаг тынгдæр æфхæры адæймаджы æмæ 
мæсты адæмæй, кæд ту дзыхы вæййы, уæддæр æй йæ дзыхæй 
ничи суадздзæн. Уымæн фæзæгъынц: «Адæймаг мæсты цы 
рæстæг вæййы, уыцы уысм æррайæ ницæмæй хицæн кæны». 
рахъхъ уадзын куы нæ уагътой, уæд уыцы нозт алы 
хæдзары дæр уыди. Йæ ныхмæ куы ничиуал 
дзуры, уæд та йын фынгыл хатгай ссарæн нал вæййы. 
Диссæгтыл дис кæм нал кæнынц, ахæм рæстæг цæрæм, 
зæгъгæ, хуымæтæджы нæ загъдæуыд. 
арты кадджытæ» 1946 азы куы фæзындысты, уæд 
<< адæмæн стыр бæрæгбоны хуызæн уыд. Кæд æртæ 
сырх туманы аргъ уыдысты, уæддæр сæ 'лхæдтой. 
Æлхæдтой æмæ сæ кастысты. Кæсын чи нæ зыдта, уыдон та 
хъуыстой, кæсын чи зыдта, уыдонмæ. Адæмæн 
кадджытæй æххормаг уыди æмæ уæларвон хойрагæй æфсис нал 
зыдтой. Нæ фыдæлты ивгъуыд сын сног, æмæ алчидæр 
тырныдта нæртон адæмы фæзмынмæ, тарсти сын сæ кад 
æмæ намыс фæныллæгдæр кæнынæй, сæрыстыр уыдис сæ 
ныфс æмæ сæ хъаруйæ. 
Цыфæндыйæ дæр нæ фыдæлты стырдæр хæзна дунемæ 
афоныл фæзынди. Сæ фарн нæ туджы ахъардта, не стæг 
2/ 

сфидар кæнынæн нын æвдадзы хос басгуыхт. Йæ 
рæстæджы «Нарты кадджытæ» чи бакаст, уыдон иууылдæр сты 
æцæг ирæттæ, фыдæлты фарн мæрдтæм ауадзын кæй нæ 
фæнды, намыс йæ тырыса кæмæн у, йæ сæр сæрмæ чи 
хæссы, ахæм ирæттæ. 
Цæмæдæр гæсгæ мæм афтæ кæсы, цыма «Нарты 
кадджытæ» абонмæ куы нæ рацыдаиккои, бæлвырддæр 
зæгъгæйæ та — абон куы рацыдаиккои, уæд зонды афтæ нæ 
ахъардтаиккой, æмæ нæ адæм разындаиккой бирæ 
мæгуырдæрæй: удыхъæдæй дæр, фарн æмæ 'гъдауæй дæр. 
Мах рæстæджы ма кæд иронау исчи кæсы, уæд сæ 
фылдæр хай сты, йæ заманы «Нарты кадджытимæ» чи 
базонгæ, уыдон. Уыцы фæлтæры фæстæ чи рахъомыл, 
уыдон æмæ хистæрты 'хсæн бастдзинад фехæлд. 
Æрыгæтты 'хсæн хæрзчысыл ис, ирон чиныг чи кæсы, 
ахæмтæ. 
Фынддæс-ссæдз азы размæ дæр ма нæ чингуыты тираж 
уыд дыууæ-æртæ мины, абон фондзсæдæ экземплярæй 
уæлæмæ нал хизы, æмæ уыдон дæр лæууынц 
чиныгуæйгæнæн дуканиты тæрхæджытыл. Не 'лхæнынц «Нарты 
кадджытæ» дæр, афтæмæй та цалдæр хуызы рацыдысты. 
Иронау дæр, уырыссагау дæр. Иу томæй дæр, æртæ 
томæй дæр, фондз томæй дæр (Гуытъиаты Хъазыбег кæй 
бацæттæ кодта, уыдонæй иу том рацыд хицæн чиныгæй, 
æртæ томы — «Мах дуджы», фæстаг том та йæ 
рауадзæгмæ 'нхъæлмæ кæсы), æхсæз томæй дæр (Хæмыцаты 
Тамарæ æмæ Джыккайты Шамил цы бирæтомон 
бацæттæ кодтой, уымæн у ал боны рухс федтой йæ цыппар 
чиныджы). 
убботин Василий фыссы: «Огромные, единственные 
в своем роде мозоли на локтях Бориса Пастернака, 
его оббитые о письменный стол локти...» 
Ахæм мазолтæ æз федтон Хъалмыхъхъы адæмон 
фыссæг Балакаев Алексейы рахиз къухы кæстæр æнгуылдзыл. 
Фысгæ-фыссын гæххæттыл хафгæйæ фæзыны ахæм 
мазоль. Уæвгæ, мæхи æнгуылдзы дæр уымæ бирæ нал 
хъæуы. Астæуккаг фæтасæн, иуæй, лæгъз сси, иннæмæй — 
сырх, афтæмæй дзыхъгондæй баззад. 
22 

æ зæронд гæххæттытимæ разынд ахæм фыст: 
«Бесаты Тазейы роман «Тызмæг хæхты» 
(чиныгуадзæн «Ир», 1976 аз) 88-89-æм фæрстыл кæсæм: 
«Бурдзыхæн зындгонд уыдысты, Созоимæ а изæры хъазтæй цы 
лæппутæ ацыдысты, уыдон се 'ппæт дæр. Сæ иу уыд 
Дзугуты Дзабойы фырт Гагуыдз — хъазаг æмæ фæлмæнзæрдæ 
лæппу. Атауты хæрæфырт. Аминæт æфсымæрæй 
райгуырдис, Гагуыдз та — хойæ. 
Аминæт Гагуыдзæн афтæ тынг хæстæг кæй æййæфта, 
уый йын Бурдзых абоны онг нæ зыдта. Абон сæ хъазты 
иумæ симгæ куы федта, уæд ма сæм мæстæй тъæппытæ 
дæр хаудта. Æрмæст ын æппынфæстаг чидæр йæ хъусы 
бацагъта, бамбарын ын кодта, уыцы лæппу Аминæтæн йе 
'мхæрæфырт кæй у». 
Ныронг-иу, хо æмæ 'фсымæрæй чи райгуырд, уыдон 
кæрæдзийæн хæрæфырт æмæ мады хо кæнæ мады 
æфсымæр æййæфтой, æмхæрæфырттæ нæ фæлæ. 
Æмхæрæфырттыл та-иу цæмæдæр гæсгæ дыууæ хойы цоты 
нымадтой. 
Романы 3-æм фарсыл кæсæм: «Кæцæйдæр мæм хъуысы 
фыййауы уадындзы цагъд, хъæдхой йæ бырынкъæй 
кæмдæр тæрс бæласы фарс хойы». 
Фыййауы уадындзы цагъд кæцæй хъуысы, уый бæрæг 
нæу, уæдæ хъæдхой дæр æбæрæг ран кæмдæр хойы йæ 
бырынкъæй, уæд, æнæмæнг тæрс бæлас кæй хойы, уый 
цæмæй сбæрæг?» 
Æвæццæгæн, чиныг куы бакастæн, уый фæстæ фыст 
æрцыдысты ацы рæнхъытæ. Цы зæгъæн ис, абоны цæстæй 
сæм акæсгæйæ? 
Ис ахæм æмбарынад, уырыссагау æй хонынц 
«авторская глухота». Уый къæппæджы бахауынц стыр 
фысджытæ дæр. Лермонтов фыста: 
И Терек, прыгая, как львица 
С косматой гривой на хребте... 
Зындгонд куыд у, афтæмæй сыл домбайæн барц нæ 
вæййы. Барц вæййы нæл домбайæн, стæй йе рагъыл нæ, 
фæлæ йæ бæрзæйыл. 
Мæнмæ гæсгæ, Тазе, хо æмæ 'фсымæрæй чи 
райгуырд, уыдон æмхæрæфырттæ кæй рахуыдта, уый дæр 
ахæм рæдыдыл банымаинаг у. Фæлæ кæмдæр хъæдхой 
23 

тæрс бæлас кæй хойы, уым фыссæджы хуызæн азымы 
бадаринаг уыд редактор дæр. Редактор ахæм аиппытæ 
куы нæ уына, уæд йæ сæр уыйас æхсызгон ницæмæн 
хъæуы. 
æрæнбонты ме 'мсис адæмæй, зæгъæн ис, æмæ 
цæстуарзон ныхас никæмæй фехъуыстон. 
Чиныгкæсджыгæй уый зæгъын мæ бон нæу. Цы сæ зæрдæмæ 
фæцæуы, уый æхсызгонæй фехъусын кæнынц, нæ басусæг 
кæнынц сæ фиппаинæгтæ дæр. Фæлæ мæ хæлæрттæ æндæр 
зондыл хæст сты. Æппæты хуыздæр сæм кæсы хъусæй 
лæууын. Уырыссаг æмбисонд: «Дзурын — æвзист, хъусæй 
лæууын — сызгъæрин» уыдонæй тынгдæр никæмæ хъары. 
идзойты Валерийы чызджы чындзæхсæвы 
ресторан «Владикавказ »-ы бадтыстæм. Фынгтæ бирæ 
уыдысты. Мах кæм бадтыстæм, уыцы фынгæн хистæр 
уыди «Стыр Ныхас»-ы сæрдар Гиоты Михал. Цал сидты 
фæкодтаид, Хуыцау йæ зонæг, фæлæ иуафон, дæле чи 
бадт, уыдон куы афсæстысты, уæд æнæдзургæйæ 
фестадысты æмæ æвиппайды фæцыдæр сты. Бадты адæмæн сæ 
сæ фылдæр зонгæ дæр нæ бакодтой, уыдонимæ Ходы 
Камал дæр. Фынджы дæллаг фарс афтидæй куы ауыдта, 
уæд Михалы фæрсы: 
— Цы адæм сыстад, уыдон сæхи искæмæй ракуырдтой? 
Михал, фынгыл йæ цæст ахæсгæйæ, дзуапп радта: 
— Уыдон адæм не сты, уыдон хъæздыджытæ сты!.. 
æрæсейы Федерацийы адæмон артист Сланты Къоста 
хъæлдзæг адæймаг уыд. «Рæстдзинад»-ы ма куы 
куыстон, уæд арæх æмбæлдыстæм. Уырымты Петя 
дæр уым куыста. Къоста-иу куы фæзынд, уæд-иу ыл 
иууылдæр бацин кодтам æмæ-иу, кæмæ 'рбацыд, уый уаты 
амбырд стæм. Дзæбæх æй нал хъуыды кæнын, фæлæ цыма 
уæд редакцийы кусджытæ иугай-дыгай мæ кусæн уатмæ 
æмбырд кæнын райдыдтой, афтæ мæм кæсы. Къоста 
Щтяйы куы ауыдта, уæд ыл бацин кодта. Хæстæгдæр æм 
бацыд æмæ йын уыцы æнæхудгæйæ афтæ: 
24 

— Уæллæй, Петка, бынмæ дæм куы ныккæсын, уæд мæ 
сæр разилы... 
Афтæмæй йæхæдæг Петяйæ бæрзонддæр кæнæ уыди, 
кæнæ — нæ. 
æ хæлар Петя мын дзырдта. Сæ хъæуы уыдис иу 
уæдæгонд. Йæ ном дæр мын загъта, фæлæ мæ 
ферох. Иу сылгоймаг йæ зæрдæмæ цыд, фæлæ йын йæ фæнд 
бамбарын кæныны фадат никуы фæци. Иуахæмы йыл 
кæмдæр быдыры сæмбæлд, йæ бæхæй æрхызт æмæ йын 
йæ зæрдæйыуаг райхалынвæнд скодта. Сылгоймаг æй куы 
бамбæрста, уæд афтæ смæсты, æмæ йæхинымæр цæхæртæ 
калдта, фæлæ дзургæ ницы скодта. Уый лæджы 
разæнгарддзинадыл бафтыдта æмæ йæ хъуыды æргомæй загъта. 
Сылгоймаг уый куы фехъуыста, уæд ын йæ уадул 
ныггæрах ласта. 
Лæг уый æнхъæл нæ уыд æмæ, цы акодтаид, уый нал 
зыдта. Æрмæст ма йæ бон зæгъын баци: 
— Цæй, дигорæ нæбал ан?! 
арæгæн, æвæдза, стыр тых ис. Уæлдай нæу — 
фæнды хъæбатыры зарæг уæд, фæнды худинаджы — 
мæлын нæ комы. 
Æнусæй фылдæр кæуыл цæуы, ахæм зарæгæй ма мæм 
æрхæццæ æрмæстдæр дыууæ рæнхъы, фæлæ абон дæр сæ 
куыст кæнынц, худинаджы гакк æвæрынц, æгъдауы 
сæрты чи ахызт, ирон сылгоимаджы кадыл къæм кæй аххосæй 
абадт, уыцы чызг-усыл: 
Балоты Додсе куывды фæцæуы йæ адæмимæ. 
Дыгуылты Кало чындзы фæцæуы йæ авдæнимæ! 
окайты Тотрадз мæ гуырæн бон цæмæй базыдта, 
уымæй йæ нæ бафарстон, фæлæ, уыцы бон кусгæ 
кæй кодтон, уый мæ машинкæйы хъæрæй бæрæг уыд, 
уымæн æмæ йæ уынæр тыргъмæ дæр хъуысти. Тотрадзимæ та 
нæ кусæн уæттæ, зæгъæн ис, æмæ ныхæй-ныхмæ сты. Иу 
заман Тотрадз мæ къæсæрыл алæууыд, салам мын радта æмæ 
гæххæтты сыф мæ разы авæрдта. Уыдис азы ахæм фыст: 
25 

Дзасохты Музафереен 
Всеййы лсегау лæг алксед лæг, 
Нее бады иу уысм дæр æгуыстсей: 
Кæны йæ гуырсен бон бсерсег 
Фселлойадон æнтыстсей! 
Бынæй дзы йæ къухæвæрд æмæ, цыппаррæнхъон кæд 
фыст æрцыд, уый: «2008 азы тъæнджы мæйы 10-æм бон». 
цы фыст дæр мæ зæронд гæххæттытимæ разынд: 
«Фашистты ныхмæ тохы фæмардуæвæг алы 
советон адæймаджы ном дæр иу минут хъусæй лæууынæй куы 
ссариккам, уæд æнæдзургæйæ лæууын бахъæуид 38 азы». 
Газетæй йæ рафыстон, фæлæ кæцы газетæй æмæ кæд, 
уый, хъыгагæн, нæ фæнысан кодтон. 
æрхъус, дам, хъæды талынджы фæцæйцыд æмæ 
йæ фындзыл цыдæр æвзæр тæф ауад. Æргуыбыр 
кодта, тæф кæцæй калд, уый йе 'взагæй асдæрдта, æмæ 
бирæгъы æддæмæппарæн разынд. 
— Хорз, æмæ йæ æвзагæй федтон, æндæр ыл нæ 
ныллæууыдаин, — йæхицæй æппæлæгау загъта тæрхъус. 
æстдзинад»-ы диссаджы хорз адæм куыста. Хорз 
адæм уыдысты не 'хсæнадон уацхæеджытæ дæр. 
Искуы-иутæй фæстæмæ. Искуы-иутæй фæстæмæ уымæн 
зæгъын, æмæ дзы уацхæссæджы ном æгадгæнджытæ дæр 
уыдис. 
Иу нæм арæх фыста Уæлладжырырдыгæй. Иу кæнæ 
нæм-иу иннæ хабары тыххæй фехъусын кодта. 
Редакцийыиу ын йæ нымæцтæ æмæ мыггæгтæй уацхъуыд сарæзтой. 
Ахæм адæмы дæр не 'ххуысгæнджытыл нымадтам æмæ 
сæм уарзон цæстæй кастыстæм, фæлæ ацы уæлладжыроны 
махæн æххуыс кæныны мæт уыйас нæ уыд. Иуахæмы та, 
йæ уацхъуыд куы рацыд, уæд æй йæ зонгæтæй кæмæндæр 
аппæлыд, иу гуляшваг та акуыстон, зæгъгæ. Уыцы 
ныхæстæ редакцимæ куы 'рбайхъуыстысты, уæд æм иууылдæр 
26 

уазал цæстæй акастысты. Фыццаджы зæрдæ йæм нал 
дарæм, уый куы бамбæрста, уæд нæ йæхи дæрдты ласын 
райдыдта. 
Искуы-иу хатт ма йыл абон дæр амбæлын æмæ йын 
салам дæр нæма раттын, афтæ йæ ныхæстæ мæ хъусты 
ныззæланг кæнынц: «Иу гуляшваг та акуыстон!» 
алиты Васо æмæ Брытъиаты Аслæмбег цæуылдæр 
фæбыцæу сты. Васо хъæлдзæггомау уыд æмæ йын 
афтæ: 
— Кæимæ дзурыс, уый æмбарыс? 
— Кæимæ? — бафарста Аслæнбег æмæ йæхæдæг 
йæхицæн дзуапп радта: — Малиты Васоимæ, æндæр кæимæ? 
— Æмæ æз немыцагау дзургæ кæй кæнын, итайлагау та — 
заргæ, уый зоныс? 
Аслæнбег цы дзуапп раттаид, уый нал зыдта, æмæ ма 
йын йæ уавæр æз ноджы фæкарздæр кодтон: 
— Васо канд дзургæ æмæ заргæ нæ кæны, фæлæ ма 
фысгæ дæр. Уый дæр дыууæ 'взагыл: иронау æмæ 
дыгуронау. 
укани « Солнечный »-йы дуармæ бадти 
иу-æртындæсаздзыд лæппу. Йе 'фцæгыл хъæбæр 
гæххæттыл уыд ахæм фыст: «Цæмæй уæ бон у, уымæй баххуыс 
кæнут къуыттыйæн». Камал йæ рæзты фæцæйцыд. 
Лæппуйы риуыл цы фыст уыд, уый куы ауыдта, уæд, йæ 
цыд нæ бауромгæйæ, йæхицæн дзурæгау загъта: «Мæнмæ 
доллæртæ йеддæмæ сомтæ нæй». 
Лæппу уый айхъуыста, цы! — йæ бынатæй фæгæпп 
ласта, Камалы фæсте асырдта æмæ йæм дзуры: «Æри 
доллæртæ дæр!» 
айроны «Дон Жуаны» ис ахæм рæнхъ: «Никто в 
стихах супружеское счастье не поет». Петрарка 
Лаурæйы куы ракуырдтаид, уæд, дам, сонеттæ 
ныффыссын йæ бон нал бауыдаид. 
Уыцы ныхæстæ нæ поэттæй иу кæнæ кæсгæ нæ 
бакодта, кæнæ та сæ ницæмæ 'рдардта æмæ йæ усыл сонеттæ 
27 

фыссынмæ февнæлдта. Ноджы ма йын дыккаг ус дæр куы 
нæ уыдаид! Уыцы сонеттæ цас тыхджын æнкъарæнтæ 
æвдыстаиккой, уый рагацау дæр бæрæг уыд, фæлæ сæ нæ 
поэт уæддæр фыста æмæ фыста. Хъайтыхъты Георæй та 
ахæмтæ нæ ирвæзтысты æмæ йын эпиграммæйæ дзуапп 
радта: 
Дзæнæтхан мæм арсех æруайы мæ фыны, 
Фæзæгьы мин афтæ: «Дæ къух-ма мæм ратт...» 
Дзæнæтхан — мæ фарсмæ, Дзæнæтхан — мæ быны, 
Дзæнæтхан — мæ уæлæ, кæны мыл бæхбадт! 
æвд кæнын, тæвд! — хъаст кодта иу иннæмæн. 
— Æмæ уазал куы кæнис, уæд хуыздæр уаид?! 
æуæн æвзæр сыхæгтæ никуы уыд, æвзæр сыхаг дæ 
сыхæгтæн вæййы!.. 
æу бæрзонд бынаты чи сæвæрдта, уый мæнмæ 
ныллæг æвæрд у. 
емал дæр мæ хуызæн кафын нæ зоны, фæлæ 
йыл нæ сæтты. Ие 'нæсæттондзинад та рабæрæг 
вæййы, кафынмæ куы рахизы, уæд. Кафынмæ та йæ 
еразæнгард кæны «Ханты цагъд». Хъæлдзæгдзинады куы 
вæййæм, уæд йæ уарзон цагъд айхъусæд, æндæр ын 
кафынмæ æнæрахизгæ нæ вæййы. Уыимæ йæ кафæг æмбалы 
сæр никуы фæхъæуы. Йæ алыфарс чи вæййы, уыдонæй 
цыма никæйуал фæуыны, уый хуызæн йæ кафыны куыст 
фæкæны. 
Иуахæмы та цыдæр хъæлдзæгдзинады бахаудыстæм. 
Кæд ма исты зонын, уæд, Моргуаты Барис докторы 
диссертаци бахъахъхъæныны тыххæй куывд куы скодта, уæд 
уыди. «Ханты цагъд»-ы мелоди куы райхъуыст, уæд 
Джемал фынгæй сыстад, кафæн фæзмæ рацыд æмæ та йæ 
мс)ндæгтæ уадзынмæ бавнæлдта. Фынгмæ куы 'рбаздæхт, 
уæд дзы раппæлыдтæн: 
28 

— Амбылдтай. Кафын чи нæ зоны, уыдонæй се 
'ппæтæй хуыздæр кафыс! 
арыхъæуккаг Гочи фыццаг хатт Калакмæ куы 
ныццыди, уæд горæты стыр уынджы алы æмбæлæгæн 
дæр салам лæвæрдта: 
— Акет икит гамарджобат! Акет икит гамарджобат! — 
ома иуæрдæм дæр — салам, иннæрдæм дæр — салам. 
усы нуазæн цы кæстæрæн авæрдтой, уый æгæр 
бирæ куы дзырдта, уæд ын хистæр бауайдзæф 
код та: 
— Æз дæм хъусы нуазæн авæрдтон, æвзаджы нуазæн 
нæ фæлæ!.. 
байты Васойы бинойнаг Ксения куы амард, уæд 
Васойы зæрдæмæ рухсы цъыртт никæцæйуал калд. 
Йæхимæ хъусыныл фæци, йæ хъуыры хойраг нал цыд. 
Мæскуыйы цæрæг ирон фæсивæд æй нæ рох кодтой. Сæ 
цæст æм дардтой, зылдысты йæм, фæлæ, йæ дзыхмæ 
хæринаг кæй нал иста, уый сæ сагъæсы æфтыдта. 
Иу бон, лæппутæй радгæс чи уыд, уый йемæ Хъайтыхъты 
Азæмæты таурæгъты чиныг æрбахаста æмæ дзы Васойæн 
раппæлыд, бакастæн, дам, æй æмæ мæ зæрдæмæ фæцыд. 
Васо, æвæццæгæн, уымæй размæ дæр зонгæ уыд Азæмæты 
сфæлдыстадимæ æмæ йæ уазæгмæ æрхатыд, дæ зæрдæмæ 
тынгдæр цы таурæгъ фæцыд, уый-ма мын бакæс, зæгъгæ. 
Лæппу йын кæсын райдыдта «Дзæхы фæстаг балц». 
Ахуыргонды таурæгъы хабæрттæ сæ фæдыл афтæ 
асайдтой, æмæ дзы йæ зын уавæр иуцасдæр рохгæнгæ цыд. 
Уацмыс кæронмæ каст куы фæци, уæд Васойы цæсгом 
дзæвгар фæрухсдæр. Цалдæр боны æххормаг фæуыны 
фæстæ хæринаг бахæрыныл сразы. Бонæй-бонмæ йæ чемы 
цæуын райдыдта æмæ ма цалдæр азы фæцард. 
взæр арахъхъæй хорз срасыг уæвæн ис, хорз 
арахъхъæй та æвзæр фæрасыг уæвæи. 
29 

уыгаты Сергей, Ходы Камал, Кокайты Тотрадз, æз 
æмæ ма ноджыдæр чидæртæ фынджы уæлхъус 
бадтыстæм. Минас кæнынæй дарддæр, кæй зæгъын æй 
хъæуы, ныхас дæр кодтам. Иуахæмы Сергей цыдæр 
рацæйдзуринаг уыд æмæ райдыдта ахæм ныхæстæй: 
— Уæлæ ма профцæдисты хæдзары куы куыстам... 
Дарддæр цы зæгъдзæн, уымæ дæр нал банхъæлмæ 
кастæн æмæ йæ афарстон: 
— Æмæ уым куыстат? 
Уый мæм æнахуыр каст æрбакодта, куы йæ зоныс, уæд 
ма мæ цæмæн фæрсыс, зæгъгæ. 
Рауагъдад уым кæй уыд, уый та куыннæ зыдтон, фæлæ 
та йæ уæддæр ногæй бафарстон: 
— Æцæгæй дæ фæрсын, уæле ма куы уыдыстут, уæд 
уым куыстат? 
— Куыстам! 
— Уæдæ ам цæуыннæ кусут?.. 
уссар Ирыстонмæ фæцæйцыдыстæм. Цæмæдæр 
гæсгæ кæсаджы кой рауад. Æз, æрмæстдæр балер 
кæсаг кæм цæры, ахæм суадæтты цур схъомыл дæн æмæ, кæй 
зæгъын æй хъæуы, нæ дæтты хуызæн æппæлыдтæн, цы 
кæсæгтæ дзы цæры, уыдонæй дæр. Нæ мæ ферох, кæсаджы 
фыд сæрымагъзы куыстæн куыд æххуыс у, уый зæгъын 
дæр. Уæд дын не 'мбæлттæй иу афтæ куы фæкæнид: 
— Уæдæ æз, куы райгуырдтæн, уæдæй нырмæ кæсаг иу 
хатт дæр нæма бахордтон. 
— Æмæ дыл бæрæг у, — алхыскъ æй кодтон æз, фæлæ 
уый йæхи састы бынаты æвæрын нæ бауагъта: 
— Уагæры ма кæсаг куы хордтаин... 
æ хъæуккаг Цомайты Барис хъазæн ныхасгæнаг 
у. Æрæджы Бæрæгъуыны уыдтæн, æмæ мын дзы 
иу хабар ахæм радзырдтой. 
Цæвиттон, Барис йæ сыхагыл нымæтын ехсæй 
æрцæуынвæнд скодта æмæ йын иу бон афтæ: 
— Уæ мыггагыл-ма мæ ныффысс... 
, — Æмæ дæхи мыггагыл нал æрвæссыс? — 
цымыдисхуызæй йæ бафарста сыхаг. 
80 

— Мæхи мыггагæй ницæмæй хъаст кæнын, фæлæ мæ 
сымах мæт и. Уадз æмæ уæм адæмы хуызæн лæг иу 
уæддæр уа... 
рон æвзаджы тыххæй та нæм æмбырд уыди. 
Къамисы уæнгтæй иу сыстад æмæ дзуры: 
— Уæрæсе зын раны куы бахауы, уæд чысылнымæц 
адæмтæм æххуысмæ фæдзуры. Афтæ уыди Фыдыбæстæйы 
Стыр хæсты рæстæджы: æмбырд сарæзтой Цæгат Кавказы 
адæмтæн æмæ сæм фæсидтысты фашистты ныхмæ тохмæ. 
Зын уавæрæй фервæзти, зæгъгæ, уæд сæ чысылнымæц 
адæм æрбайрох вæййынц, иу мæтгæнæг сыл нал вæййы. 
Мæнæ та ныр дæр, йæ къахыл куы слæууыд... 
Фæстæдæр, мæнмæ ныхасы бар куы 'рхауд, уæд мæ 
разæй дзурæгимæ кæмдæрты не сразы дæн: 
— Нæ зонын, Уæрæсе йæ кæцы къахыл слæууыд, уый... 
— Йе сæфты къахыл, — мæ ныхас мын æрдæгыл 
фескъуыдта Ахуырбег. 
æртамхортæ дæр алыхуызæттæ сты. Иутæн дзы 
бафсис æппындæр ницæмæй ис, иннæты æхсæн та, 
бæрц чи зоны, ахæмтæ дæр разыны... 
Йæхи рæстдзинады сæрыл хъазуатон тохгæнæг чи 
хуыдта, уый стыр бынатмæ бахауыныл къаддæр тохгæнæг нæ уыд 
æмæ хаугæ дæр бакодта. Бæрзонд къæлæтджынмæ 
фæндагыл цæуын тынг зын уыд, фæлæ йæ хорздзинæдтæй 
пайда кæныны ницавæр зындзинадыл сæмбæлд æмæ 
дыууæ къухæй ссивынмæ фæци. Гæртæмттæ иста æмæ иста. 
Æрмæст гæртамдæтджытæй иу йæ зæрдæхудты бацыд: 
кæд æмæ йын гæртам æрбахаста фæндзгай тумантæ. 
Æнæхъæн чырынгонд йæ тæккæ дзагæй. Хицау фæтарст, кæд 
ам мæ бон цæрын нал у, зæгъгæ, æндæр искуыдæм йæхи 
рарæвдз кодта æмæ дзы хатыр курынмæ 'рбацыд. Ома, 
хорздзинад мын ракодтай, фæлæ дын дзуапп раттын нæ 
бафæрæзтон æмæ зонгæйæ фæуæд, зæгъгæ. Фæлæ 
чырынгонд куы байгом кодта æмæ йæм фæндзгай туманты 
тыхтæттæ куы разындысты, уæд йæ тасæй иуцасдæр ахауд, 
фæлæ йæ мастыл бафтыд: 
ЗУ 

— Мæгуыргур зылдтæ æви уыцы лыстæг æхцатæ кæм 
æрæмбырд кодтай? Цæугæ æмæ сæ ставддæртæй баив, 
стæй сын ардæм æнæрбахæсгæ нæ уыди? Куыстмæ 
'рбацæуæны дæм милицæ куы баджигул кодтаиккой, уæд мæн 
дæр нæ сæфтай æмæ дæхи дæр?! Ацу æмæ сæ ставд 
æхцатæй баив, стæй сæ нæ хæдзармæ бахæсс!.. 
«Ахæм-ма дзы гæбæр адæймаг уыдзæн! — йæхинымæр 
хъуыдытæ кодта гæртамæрбахæссæг. — Лыстæг æхца дæр 
йæ хъуыры нал цæуы, суанг, бирæ куы у ой, уæд дæр. Мæ 
хæдзары къултæ æрдæгамадæй ныууагътон, мæ фæстаг 
капеччытæ йын йæ фыццаг скодтон æмæ ма дзы 
хъæстагæй дæр баззадтæн! Уый æмæ дын Бимбаса. Мæ хæдзар 
кæм æрæвæрдтон, уыцы зæххы хай мын уый радта. Гæртам 
цастæ фæдæттынц, уымæй мæхицæй фендджындæры 
6афарстон, æмæ мын цас загъта, уыйбæрц бахастон. Бимбаса 
сæ куы 'рнымадта, уæд мын сæ цыппæрæм хай фæстæмæ 
раздæхта, æгæр бирæ, дам, сты. 
Куыд ын хъуамæ ферох кæнон йæ хорздзинад, мæ 
хæдзары къултæ æрдæгмæ уыцы 'хцаты фæрцы куы 
самадтон, уæд?! Æрдæбон кæмæ уыдтæн, уый дæр гæртамисæг 
æмæ Бимбаса дæр. Æмæ, дам, бирæгътæ иууылдæр 
къуыбырхъустæ сты...» 
цы хабар мын Бицъоты Аня дзырдта. Хæсты 
рæстæджы, дам, нæ хъæуы сырхæфсæддонтæ цалдæр 
боны фесты. Иу фæссихор, дам, нæм салдат æрбатахт æмæ 
ме 'фсинмæ дзуры: 
— Бабуся, дайте воды напиться... 
Ме 'фсин Бабуца хуынди, æмæ йæ ном куы айхъуыста, 
уæд мæм дзуры: 
— Мæ ном та мын цæмæй зоны, фыццаг хатт мæ куы 
уыны, уæд? 
уымæллæджы йæ рæстæджы тыхджын адæмон 
театр уыди. Йæ кой йын фыццаг хатт Галазты Юрийæ 
фехъуыстон. Уый кæд æмæ кæд уыди! Цыппæрдæс æмæ 
дыууиссæдз азы размæ. Педагогон институтмæ куы 
бацыдтæд, уæд, институты фæстаг курсы чи ахуыр кодта, ахæм 
цыппар лæппуимæ иу уаты æрцардтæн. Иууылдæр, кæй 
82 

зæгъын æй хъæуы, мæнæй хистæр уыдысты. Уыдис дзы, 
мæнæй бирæ хистæр чи уыди, ахæм дæр — Цæголты Али, 
Фыдыбæстæйы Стыр хæсты архайæг. Иууылдæр — 
математиктæ, иууылдæр диссаджы зæрдæхæлар лæппутæ. 
Æртыккаг уыдис Гайттаты Амырхан, уый дæр иннæты 
хуызæн — уæздан, хæдæфсарм лæппу. Цыппæрæмæй уый 
зæгъын мæ бон нæу, уымæн æмæ схъæларæзт уыд, 
бæрзондæй ныллæгмæ чи фæкæсы, ахæмы мын мæ зæрдыл 
лæууын кодта. Раст зæгъын хъæуы, ахуырмæ тынг рæвдз 
уыд, каст дæр цыма сырх дипломимæ фæци, афтæ мæм 
кæсы. Ахуыры фæстæ рухсады министрады инспекторæй 
дæр акуыста, фæлæ, уый фæстæ цы фæци, уымæн ницуал 
базыдтон, йæ кой дæр ын никуал никæмæй фехъуыстон. 
Диссаг цы у, йæ ном æмæ йын йæ мыггаг нал хъуыды 
кæнын, афтæмæй æнæхъæн афæдз иумæ фæцардыстæм. Чи 
зоны, йæ ном бахъуыды кæныны аккаг кæй нæ уыд, уый 
тыххæй мæ ферох. 
О, æмæ ныхас Хуымæллæджы адæмон театры тыххæй 
рацыд. Юри йын йæ хабæрттæ хорз зыдта: йæхæдæг дзы 
сæйраг архайджытæй иу уыд. Афтæ хорз, дам-иу 
хъазыдысты, æмæ-иу, зæрдæриссæн нывтæ æвдыст кæм цыд, 
уым адæмæй бирæтæ сæ цæссыг уромын нæ фæрæзтой. 
Уыцы изæр дæр, æвæццæгæн, ахæм спектакль 
æвдыстой. Иу лæппуйы фарсмæ цы сылгоймæгтæ бадт, 
уыдонæн сæ цæссыг калд. Уый уынгæйæ сыл лæппу 
сбустæгæнæгау кодта: «Æз мæ ныййарæг мады мардыл дæр не 
скæудзынæн!» 
Уыцы ныхас куыддæртæй Хъулаты Мырзабегмæ 
6ахæццæ, æмæ, дам, «хъæбатыр» лæппуйыл куы амбæлд, 
уæд ын адæмы 'хсæн, цы хъуыди, уый загъта: «Дæ 
хуызæн чи ныййардта, ууыл æгасæй кæуын хъæуы, мардæй 
нæ фæлæ!» 
у чындзæхсæвы фынгыл Дыгургомæй цалдæр 
лæппуимæ бадт фæдæн æмæ цыдæр æгъдауæй 
Бадыхъæуы кой рауад. Мæ фыды райгуырæн хъæуы ном куы 
айхъуыстон, уæд ныхасгæнджытæм ме 'ргом раздæхтон, 
уымæн æмæ, мæхæдæг кæд Бæрæгъуыны райгуырдтæн æмæ 
мæ царды хуыздæр бонтæ быдираг хъæуы арвыстон, уæддæр 
мын хæхтæ дæр зынаргъ сты, хохы та мын Бадыхъæуæй 
*3 Дчасохты Мулафср 
38 

адджындæр нæй. Бад кæм ис, уый бирæтæ зонгæ дæр нæ 
кæнынц. Йæ номы æмбис кæд «хъæу» у, уæддæр дзы 
хъæуы хуызæнæй ницуал ис. Уæвгæ та æрæнцади, 
Мызурыбыны астæуты Æрыдоныдоны рахиз фарс комы цыппар 
километры бæрц куы суайай, уæд уым. Раздæр диссаджы 
картоф æмæ æндæр халсартæ æмæ хортæ кæм зад, уыцы 
зæххытæ сзæрæстон сты, хъæд фæхстæй 
дæлæмæ-дæлæмæ фæцыд æмæ ма йæ быны суанг фæндæгты дæр 
фæкодта. Дзасохты Артъемы зындгонд дыргъдон дæр схъæддаг. 
Иудзырдæй, Бад, хъæуæй хъæууатмæ цы фæндæгтæ ис, 
уыдонæй алкæуыл дæр ацыд... 
Ныхас дардыл ацæуы, фæлæ, цæмæй райдыдтон, уымæ 
рахизæм. Цæвиттон, мæ ног зонгæтæ, Бадыхъæуы кой 
кæнгæйæ, радзырдтой, уæды онг кæй никуыма 
фехъуыстон, ахæм хабæрттæ. Фæтцæртæ, Хъыбызтæ, Къубалтæ 
æмæ, дам, Сечъынатæ æрвад-æфсымæртæ сты æмæ, дам, 
иууылдæр рацыдысты Бадыхъæуæй. 
æ фысджытæй ахæмтæ ис, æмæ искæуыл исты 
хорздзинад куы 'рцæуы, уæд цалдæр боны йæ уæлæ урс 
дарæс нал скæны. Сæ тæккæ хæлæггæнагдæртæ та, 
чингуытæ чи фыссы, кадджын ном кæмæн раттынц, преми чи 
райсы, уыдоны фыдгой кæнынмæ фæлæбурынц. Исчи 
бæзджын чиныг рауагъта, зæгъгæ, уæд ын йæ сыфтæ æмæ 
рæнхъытæ нымайынмæ фæвæййынц, суанг ма йын йæ уæз дæр 
сбарынц. Уыцы хъуыддæгтыл афтæ зæрдиагæй фæкуоынц, 
æмæ сын сæхи уацмыстæ фыссынмæ рæстæг нал баззайы. 
Кæд мын Уæрæсейы барадон кусджыты мæ зæрдыл не 
'рлæууын кæнынц. Уыдон дæр æхсæвæй-бонæй 
нымайыны куыст кæнынц. Нымайынц, стыр хицæуттæн гæртам 
сæ цал проценты исы, уый. Афтæмæй та хъуамæ адæмы 
рæгъмæ рахæссиккой, гæртамисджытæй тæрхонгонд 
цалæн æрцыд, уыдоны номхыгъд, фæлæ сын ахæм «лыстæг» 
хъуыддæгтæн нæ хæлæггæнаг фысджытау рæстæг нал 
сфаг вæййы. 
игъаты Сослæнбеджы хъæбатырдзинады кой мах 
рæстæгмæ дæр æрхæццæ. Бæтæхъойыхъæуккагæй 
ахæм ныхас фехъуыстон: «Сослæнбегæн йе знæгтæ йæ 
34 

нымæтæй дæр тæрсгæ кодтой». Æмæ уымæн цæвиттонтæ 
дæр æрхаста. Мæнæ уыдонæй иу. 
Хъæды уыди, цуанæттæ-иу сæхи кæм баууон кодтой, 
ахæм хæдзаргонд. Иу бон нæ сыхаг адæмы цуанæттæ 
уырдæм бафтыдысты æмæ сæ зæрды уыди уым 
баулæфын. Сæ кæстæры рарвыстой, исчи дзы ис æви нæй, уый 
базоныны тыххæй. 
Лæппу уайтагъд фæстæмæ удаистæй фæзынд æмæ 
лæфлæфгæнгæ фехъусын кодта: 
— Сослæнбег уым ис, йæ нымæт дуарыл ауыгъд... 
Цуанæттæ сæ бæхтыл абадтысты æмæ сæхирдæм 
фæцагайдтой. 
Йæ мад, дам-иу ын афтæ загъта: «Сослæнбег, знæгтæ 
дын бирæ ис æмæ иунæгæй ма цу». 
«Нана, — загъта йын иуахæм заман Сослæнбег, — тар 
хъæды дæр сæ нæ тæрсын, стæй тыгъд бы дыры дæр. 
Цыппар къулы астæу мæ ма 'рцахстæуæд, æндæр мын иу 
знаг дæр ницы кæндзæн!» 
Адæймаг цæмæй фæтæрсы, арæх ыл уый æрцæуы. 
Сослæнбеджы дæр йæ фыдгултæ цыппар къулы астæу 
æрцахстой. Æрцахстой, зæгъгæ, — йæ хæдзармæ æнафоны 
фæзындысты. Йæ уаты дуар ын бахостой. Бакодта сын 
æй. Йæ дзаумæттæ кæнынмæ куыд фездæхт, афтæ йæ 
дамбацайæ фехстой. Мæлæтдзаг цæф фæци, фæлæ ма 
уæддæр йæ марæджы ныххурх кæнын йæ бон баци. 
ыджыты Юри-иу йæ астæуы рыстæй куы хъаст 
кодта, уæд мæм-иу цæмæдæр гæсгæ нæ хъардта. 
Суанг ма мын-иу худæджы хос дæр фæци. Цæмæй мæм 
йæ уавæр иучысыл уæддæр бахъара, уый тыххæй-иу арæх 
афтæ загъта: «Йер просто мæ синтæ афтæ тынг риссынц, 
æмæ исчи зæхмæ сызгъæрин сом куы 'рæппарид, уæд æз 
уымæ не 'ргуыбыр кæнин!» 
Худгæ дæр ыл-иу, ацы ныхæстæ куы загъта, уæд 
кодтон. Худгæ йыл кæнын, уый куы бамбæрста, уæд сæ цыма 
арæхдæр дзурын райдыдта, афтæ мæм-иу каст. 
Худаджы хал хауаг у, зæгъгæ, хуымæтæджы нæ 
фæзæгъынц. Ныр мæхи астæу афтæ риссын райдыдта, æмæ 
сызгъæрин сом нæ, фæлæ сызгъæрин туманмæ дæр кæд 
æргуыбыр кæнин, уæддæр — зынæй. 
35 

альчиков Владимиримæ институты иу рæстæджы 
æмæ иу факультеты ахуыр кодтам. Хорз лæппу у. 
Кæд ма, дæс æмæ æртиссæдз азæй фылдæр кæуыл рацыд, 
уый лæппу рахонæн ис, уæд. Мæнæн ис, æвæццæгæн, 
уымæн æмæ мæ карæнтæй иу иннæмæ зæронд нæ кæсы, стæй 
дзы ахæм йæхи хонгæ дæр ничи кæны. 
Ирон адæмы бирæ кæй уарзы, уый ма хæрзæрæджы иу 
хатт равдыста. Гуырдзы Хуссар Ирыстонмæ куы 'рбал 
зебу рдтой, уыцы рæстæг мæм телефонæй сдзырдта æмæ 
стыр хъыгзæрдæйæ дзырдта нæ адæмы хуссайраг хайы 
уавæры тыххæй. Уæлдай тынгдæр мæм бахъардтой, 
хæстон лæджы ардбахæрдау цы ныхæстæ загъта, уыдон: 
«Куы амæлон, уæд-иу мæ ироныл нымайут!» 
Институты тынг балымæн стæм. Ныр кæд арæх нал 
æмбæлæм, уæддæр нæ хæлардзинад нæ фæлæмæгъдæр. 
Иу заман Сфæлдыстадон хæдзар «Коктебель »-ы 
сæмбæлдыстæм. Уым нæм фæзынд чиныг рауадзыны хъуыды 
дæр. 
Пальчиковы зæрды æрæфтыд ирон поэтты 
æмдзæвгæтæ уырыссаг æвзагмæ ратæлмац кæнын. Хорз мæм фæкаст 
йæ хъуыды æмæ, куы ссыдтæн, уæд æй рауагъдады 
разамонджытæн бамбарын кодтон. Разыйы дзуапп мын куы 
радтой, уæд Пальчиков чиныгыл кусын райдыдта. Цыбыр 
рæстæгмæ «Нартское яблоко» (ахæм сæргондимæ рацыд 
æмбырдгонд) мыхуыры фæзынд. Бацыдысты йæм Малиты 
Васо, Ходы Камал, Хуыгаты Сергей, Хъодзаты Æхсар 
æмæ ацы рæнхъытæ фыссæджы æмдзæвгæтæ. 
Куы зæгъын, Володя бирæ уарзы ирон адæмы, уарзы 
нын не 'взаг. Иу рæстæджы тынг тыхсти, Абайты Васойы 
«Историон-этимологон дзырдуат»-ы томтæ йæм се 'ппæт 
кæй нæ уыдысты, ууыл, æмæ йын, цы чингуытæ нæ фаг 
кодта, уыдон куы арвыстон, уæд мæ хуымæтæджы бузныг 
фæци. 
Володя махæй сæрæндæр разынд. Институты балымæн 
йæхи хуызæн уæздан æмæ хæдæфсарм чызг Рудакова 
Любæимæ. Уыцы лымæндзинад уарзондзинадмæ рахызт 
æмæ, ахуыр ма кодтой, афтæмæй сæ цард баиу кодтой. 
Кусынмæ дæр иу ранмæ ацыдысты — Омскмæ. 
Володя иронау дæр, — бынтон хорз нæ, — фæлæ зыдта. 
Мæскуыйы кусын куы райдыдта, уæд дæр дзы ирон æвзаг 
нæ ферох, ахуыр æй кодта дзырдуæттæм гæсгæ. Васойы 
36 

чингуытæ дæр ын уырдæм арвыстон. Любæйы та иронау 
ахуыр кæнын нæ хъуыди, уымæн æмæ Æрыдоны схъомыл 
æмæ æвзаг чысылæй фæстæмæ зыдта. 
Фæстæдæр мын Володя дзырдта, Сыбыры, дам-иу нæм 
Любæимæ исты сусæг ныхасаг куы уыди, уæд, дам-иу 
иронау дзырдтам. Уыцы ныхæстæ хъусын мын æхсызгон 
куыннæ уыди, фæлæ мæм сагъæссаг хъуыдытæ дæр 
сæвзæрын кодтой. Тæрсын, тагъд нæ горæт дæр сыбираг 
горæты хуызæн куы су а æмæ дзы, сусæгæй дзурын кæй 
æмбæлы, уыцы ныхæстæ, уæддæр сæ ничи бамбардзæн, 
зæгъгæ, хъæрæй дзурæн куы уа. 
æг фæрынчын æмæ цалдæр мæйы фæхуыссыд. 
Фæстинонæй йæ бинойнагимæ дохтырмæ 
фæцæйцыдысты, æмæ сæ размæ сæ дыууæ сыхаджы фесты. 
Кæрæдзийæн салам радтой, æмæ дзы алчи йæ фæндагыл 
ацыди. «Темырболатæн дæр йæ пловы тæф цæуы!» — иу 
лæг иннæмæн уыцы ныхæстæ куы дзырдта, уæд æнхъæл 
уыд, лæг æмæ йæ ус нæ фехъусдзысты, зæгъгæ, фæлæ йæ 
фехъуыстой. 
Рацæй-рабон, æмæ, пловы тæф йæ фындзыл æгæр 
раджы кæмæн ауад, уый æваст æрбарынчын æмæ 
Темырболаты разæй йе 'нусон фæндагыл ацыд. 
Ацы хабар мын мæ зæрдыл æндæр цау æрлæууын 
кодта. 
Зианæй чи рацæйцыд, уыдоныл амбæлдысты уырдæм 
цæуджытæ. 
— Зианы ахастой, кæдæм ма цæут? 
— Æмæ плов дæр ахастой? — фæрæвдз и 
байрæджыгæнджыты къæйныхдæр. 
Фæстæдæр мæ хъусыл æрцыд, пловы кой чи скодта, 
уый, дам, зианмæ фæндагыл машинæйы бынмæ бахауд 
æмæ æртыккаг бон плов кæнын йæхицæн дæр бахъуыд. 
Уымæн фæзæгъынц: «Стыр ныхас хъæдбыны дæр нæ 
фидауы!» 
горы проспекты нозтджынæй фендæуыд æмæ йæ 
рæзты цæуджытæй иу афтæ фæкодта: 
— Поэттæ иууылдæр расыггæнджытæ сты!.. 
37 

Игорь æй айхъуыста æмæ йын æнæахъуыдыгæнгæйæ 
дзуапп авæрдта: 
— Фæлæ расыггæнджытæ иууылдæр поэттæ не сты!.. 
азеты куы куыстон, уæд мын иуцасдæр рæстæг, 
йæхицæй къуымыхдæр скæнæн нæ уыд, ахæмимæ 
иу уаты бадгæ 'рцыд. Йæ ус дæр æм æввахс куыста 
æмæиу æм арæх æрбауад. Лæг æмæ ус фæрæты хъæдæй барст 
сты, зæгъгæ, хуымæтæджы нæ фæзæгъынц. Æнаддæр 
дыууæ адæймаджы баиу уæвгæ нæ уыд. 
Хæдзары цыхуызæн вæййынц, зæгъгæ, уый мæ 
цæстытыл куы ауад, уæд мæ зæрдыл æрбалæууыд Крыловы 
æмбисонды сæргонд: «Свинья под дубом». 
ыбырты Людвигимæ институты ахуыр кодтой, 
тынг хæларæй чи цард, ахæм дыууæ чызджы. 
Бадгæ дæр иумæ кодтой. Сæ мыггæгтæ дæр æнгæс 
уыдысты: Курочка æмæ Куроедова. 
Иу лекцийы Курочка ахуыргæнæгмæ хъусыны бæсты 
æндæр цыдæртæ архайдта, æмæ йын профессор 
бауайдзæф кодта. Фæлæ уый ахуыргæнæджы ныхæстæ 
ницæмæ 'рдардта. Куы нæ уисæн кодта, уæд ын ахуыргæнæг 
афтæ: 
— Курочка, дæ фарсмæ Куроедова кæй бады, уый дæ 
зæрдыл дар, конспект фыссын райдай, кæннод дыл æй 
сардаудзынæн, æмæ дæ хъуыддаг хорз нæ уыдзæн. 
идыгæй хæргæ уæлибæх. 
Ис ахæм уæлибæх дæр. Тынг цыхтджын чи вæййы, 
ахæм уæлибæхæй фæзæгъынц у идыгæй хæргæ. 
Мæ бинойнаджы мадæй йæ фехъуыстон. 
адиойы фонотекæйы музыкалон бакастытæ дзæвгар 
ис. Рæстæгæй-рæстæгмæ сын фехъусæн вæййы. 
Бацæттæ сæ кодтой зындгонд журналисттæ æмæ 
музыкæиртасджытæ. Иуæй дзы ссардтой Имре Кальманы ном 
æмæ хуыйны «Волшебник из Шиофока». 
88 

Шиофокы горæт не Венгрийы Балатоны цады тæккæ 
былгæрон. Æз Венгрийы уыдтæн æмæ федтон, зындгонд 
композитор кæм райгуырд, уыцы дзæнæты хуызæн рæсугъд 
бынæттæ. Фæлæ ныхас радиобакаст расайдта. Чидæр 
фæрæдыд æмæ Шиофокы бæсты ныффыста Шиофон. Цалдæр 
хатты йæ радиойы программæты газетты ныммыхуыр 
кодтой «Волшебник из Шиофона». Алы хатт дæр-иу радиомæ 
бадзырдтон æмæ сæ куырдтон, цæмæй сæ рæдыд сраст 
кæной. Зæрдæ мын-иу бавæрдтой, фæлæ сæ ныхас никуы 
сæххæст кодтой. Фæстаг хатт ма йæ рæдыдимæ куы 
рауагъ-той, уæд радиойы кусæгмæ бадзырдтон — ацы хатт 
сæ хи-цæуттæй иумæ — æмæ йын мæ хъаст ракодтон. 
Хицаугонд мын бузныг зæгъыны бæсты уайдзæфтæ 
кæнынмæ фæци. Хъыг ын уыд, йæ рæдыд ын кæй 
бафиппайдтон, уый. Ноджы хъыгдæр та йын уыди, уыцы 
горæты кæй уыдтæн, уый фехъусын æмæ йæ ныхас фæци ахæм 
ныхæстæй: 
— Ды дæр кæм нæ уыдтæ, ахæм дын нал баззад!.. 
Ацу, æмæ ахæм адæмимæ дзур! 
æлæрттæ мын бирæ ис, фæлæ зæрдæмæ уæлдай 
хæстæгдæр чи у, цыфæнды зын раны дæр мæ 
фарсмæ ' рбалæудзæн, зæгъгæ, ныфеджын кæмæй дæн, уыдон 
афтæ бирæ не сты. Гъе æмæ уыцы æмбæлттæй иуæн йæ 
куыстмæ бауадтæн. Кæрæдзиуыл, кæй зæгъын æй хъæуы, 
бацин кодтам. Зæрдиаг ныхæстæй фæсте бирæ нал 
ныууагътам, афтæ цæуынмæ рахъавыдтæн. Фысым къæсæрмæ мæ 
фæдыл рацыд æмæ хатыркурæджы хъæлæсæй едзырдта: 
— Фынджы уæлхъус дæр абадтаиккам, фæлæ ды, иуæй, 
нуазгæ нæ кæные, иннæмæй та мæм нозт нæй... 
Нæ дыууæйыл дæр худæг бахæцыд... 
литы Хадойы уæд йеддæмæ мæстыйæ никуы 
федтон. Уыд фæззыгон райдзаст бон. Октябры æмбисы 
иуæй-иу хатт мит дæр рауары, фæлæ уæд, Къостайы 
гуырæн бон, арвыл иу мигъы цъупп дæр нæ уыд. Проспекты 
фæцæйцыдтæн æмæ Хадойы универмаджы цур лæугæ 
ауыдтон. Йæ цурмæ бацыдтæн, салам ын радтон. 
— Цæрæнбонты рувæстимæ фæцардтæн!.. — загъта, мæн 
ауынгæйæ. 
39 

Цы кæныс, зæгъгæ, йæ куы бафарстон, уæд йæ 
мæстытæ радзырдта. Уæлдæр куы загътон, Къостайы гуырæн 
бон уыди, зæгъгæ. Хъуамæ уыцы райсом фысджытæ 
къордæй ацыдаиккой Нармæ, уыдонимæ Хадо дæр. Кæдæм 
загътой, уырдæм афоныл æрбацыд, фæлæ, куыд рабæрæг, 
афтæмæй Хадойы ныууагътой, æмæ куыннæ хъуамæ 
смæсты уыдаид! 
— Цæрæнбонты рувæстимæ фæцардтæн! — ногæй та 
схæлбурцъ кодта Хадойы мает, æмæ ма йæ ныхæстæм 
бафтыдта: «Абонæй фæстæмæ сæм хæстæг нал 
бацæудзынæи!..» 
Дзæвгар азтæ зыдтон Хадойы, фæлæ, куы зæгъын, уæд 
йеддæмæ йæ мæстыйæ никуы федтон. 
ыеджытæ дæр алыхуызæттæ сты. Заманхъуйлаг 
мын ахæм хабар радзырдта. Иу фыесæджы, дам, 
фæрсынц: «Цæй тыххæй фыесые?» 
Ныхасгæнджытæ уынджы лæууыдысты, æмæ уыцы рæстæг сæ 
рæзты æрбацæйтахт, йæ фарсыл «Дзул» фыст кæмæн уыд, 
ахæм машинæ, æмæ, дам, фыссæг,къухæй машинæмæ 
ацамонгæйæ, афтæ фæкодта: «Уæртæ уый тыххæй!» 
Фыссæг йæ дзыхæй ахæм ныхæстæ суадздзæн, уый 
æнхъæл никуы уыдтæн. Уæвгæ, къæбæры тыххæй чи 
фыссы, уымæй цæй фыссæг и?! 
артийы обкомы куы куыстон, уæд иу уаты бадтæн 
Ганночка Верæимæ. Иемæ зонгæ куы нæма 
уыдтæн, уæд мын дзы ахæм хабар дзырдæуыд. Куысты 
фæдыл газет «Молодой коммунист»-ы редактормæ цæйдæр 
тыххæй ныдздзырдта æмæ йын йæхи бацамыдта, Ганночкæ 
дзуры, зæгъгæ. Редактормæ, Галочкæ, зæгъгæ, фехъуыст 
æмæ, æвæццæгæн, йæ чызг-зонгæтæй исчи афтæ хуынди 
æмæ йыл, Верæ куыд æнхъæл нæ уыд, ахæм цин куы 
6акодта, уæд та йын дыккаг хатт йæ мыггаг загъта, стæй, 
кæцæй дзуры, уый дæр æмæ æппынфæстаг кæрæдзийы 
бамбæрстой. 
О, æмæ ^ыцы Ганночкайæп йæ чызгон мыггаг уыди 
Копейкина. Иæ фыд куыста партийы Стъараполы 
крайкомы, Суслов Михаил дзы фыццаг секретарь куы уыди, 
40 

уыцы рæстæг. Æхцаимæ бает мыггæгтæ ма дзы уыди 
ноджыдæр дыууæ — Рублев æмæ Миллионщиков. Иу хатт, 
дам, иу æмбырды Суслов афтæ зæгъы, тагъд, дам, нын нæ 
крайком монетный двор хонын райдайдзысты. 
Нæхимæ, Ирыстоны, та ахæм хабар фехъуыстон. 
Партийы обкомы дыккаг секретарæй куыста Черный Василий. 
Йæхи йын нæ зыдтон, фæлæ йæ чызг Лерæимæ институты иу 
рæстæджы ахуыр кодтам. Æрмæст уый мæнæй иу курс 
дæлдæр уыд. Ракуырдта йæ Битарты Руслан. Хæрзæгъдау чызг 
уыди. Мæскуыйы куы ахуыр кодтон, уæд сæхимæ дæр 
сæмбæлдтæн. Руслан кандидаты диссертаци куы бахъахъхъæдта, 
уæд нæ 'рбахуыдтой. Фæлæ ныхас йæ фыды тыххæй рауад. 
Тынг дзы æппæлыдысты, чи йæ зыдта, уыдон. Ирон 
адæм йæ зæрдæмæ хæстæг кæй уыдысты, уый равдыста, 
ам куы нал куыста, уæд дæр. Тамбовы-иу æм — уым, 
æнхъæлдæн, облæххæсткомы сæрдарæй куыста — 
ирыстойнæгтæй исчи æххуысмæ куы бацыд, уæд æм уазал цæстæй 
никуы ракаст. 
Ирыстоны йæ обкомы дыккаг секретарæй куы 
равзæрстой, уæд йæ бæрны уыдысты хъæууон хæдзарады 
хъуыддæгтæ, æмæ колхозтæ æмæ совхозты куыстимæ зонгæ 
кодта. Ацыди Мæздæджы районмæ дæр. Кæцы колхоз уыди, 
уый бæлвырддзинæдтæ нæ зонын, фæлæ, дам, йæ 
сæрдаримæ куы зонгæ кодта, уæд ын, йæ къух исгæйæ, йæхи 
мыггаг загъта: 
— Черный! 
Сæрдар дæр ын йæхи бацамыдта: 
— Белый! 
Куыд рабæрæг, афтæмæй колхозы сæрдарæн йæ 
мыггаг æцæгдæр Белый уыд. 
æрдты, дам, ницы ис! — дзырдта мын 
уæлмæрдты кусæг. — Ау, мæхи къухæй кæй баныгæдтон, 
уыдон дæр дзы не сты?!» 
ыууæ 'фсымæрæй хистæр алы зианмæ дæр цыд, 
кæстæр та — нæ. Хистæр ын бауайдзæф кодта: 
— Зианмæ цу, кæннод дын дæхи мардмæ дæр ничи 
'рцæудзæн. 
^г/ 

— Уый дæ мардмæ ничи 'рцæудзæн, — дзуапп ын радта 
кæстæр, — фæлæ, æз куы амæлон, уæд мæм дæу 
æфсæрмæй æрцæудзысты, ды куы амæлай, уæд дæм мæн тыххæй 
ничи 'рцæудзæн. 
Мæ зæрдыл æндæр æмбисонд æрлæууыд. Æлдарæн йæ 
хæрæг амард, æмæ хъæуы адæм базмæлыдысты. Бирæ 
адæм æрцыд æндæр хъæутæй дæр, фæлæ æлдар йæхæдæг 
куы амард, уæд æм ничиуал æрцыд. 
дæймаджы сæрымагъз диссаджы конд у. Къорд 
хаттæй фылдæр цы хабæрттæ фехъусы, уыдонæн 
сæ фылдæр ферох вæййынц, фæлæ æнæнхъæлæджы цы 
айхъусы, уый хаттæй-хатт цæрæнбонты йæ зæрдыл 
бадары. 
Дæсгай азты размæ Мæскуыйы радиойæ бакаст уыди 
диссаджы лирикон поэт Уткин Иосифы тыххæй. Уый канд 
хорз поэт нæ уыди, фæлæ æнæкæрон бирæ уарзта йæ 
райгуырæн бæстæ, хъæбатырæй хæцыд немыцаг фашистты 
ныхмæ. Тохы быдыры ахаудысты йæ рахиз къухы 
æнгуылдзтæ, фæлæ та афтæмæй дæр хæсты цæхæры смидæг, 
Фæмард авиацион фыдбылызы. 
О, æмæ уыцы радиобакасты дзырдта, операци йын цы 
дохтыр кодта, уый. Йæ ныхæстæй йын мæ зæрдыл 
бадардтон æрмæстдæр иу хъуыдыйад: «Я его режу, а он мне 
стихи читает...» 
æхæмæтты Ахуырбегимæ арæх не 'мбæлæм, 
фæлæ чындзæхсæв кæнæ æндæр циндзинады куы 
баиу вæййæм, уæд мын йæ галстук æнæбалæваргæнгæ 
нæ фæвæййы. Алы фынгтыл бадгæ нын куы рауайы, 
уæддæр мын йæ лæвар атухы æмæ мæм æй фæхæццæ 
кæны. Уыимæ иууылдæр вæййынц ног æмæ рæсугъд. 
Фæстаг хатт ма мын галстук куы балæвар кодта, уæд 
нæ цуры бирæ зонгæтæ лæууыд, æмæ йын арфæ 
ракæныны бæсты уыдоны цур загътон: 
— Рæсугъд галетуктæ æлхæнын алчидæр зоны, фæлæ 
рæсугъд галстуктæ лæвар кæнынмæ Ахуырбегæй 
дæсныдæр исчи разына, уый æнхъæл нæ дæн. 
42 

у тызмæг чырыстонхъæуккаг хæстмæ куы цыди, 
уæд йæ ус афтæ: 
— Мæгуыры бон бакодта уыцы Гитлерыл, нæ лæг йæ 
гæрзтæ кæмæ рабаста!.. 
æ куыдз йæ фаджысмæ басмудгæйæ дæр 
зæрдæхъæрмттæ кæмæн кодта, уый дæр ныр 
бæрзондæй ныллæгмæ кæсын райдыдта. 
ынды лæг-иу Бынатæхсæв (Хæйрæджыты 'хсæв) 
гал æргæвста, цæмæй дзы, нæфæтчиаг у, зæгъгæ, 
макæмæн ратта. 
бон райсомæй куы райхъал дæн, — загъта мын 
Камал, Терчы был тезгъо кæнгæйæ, — уæд 
уæлгоммæ хуысгæйæ мæ зæрдыл æрлæууыдысты Дзæрæхы 
ныхæстæ: «Æз иронау ныффыстон дыууадæс чиныджы», 
æмæ æрхъуыды кодтон ахæм цыппаррæнхъон: 
Хъседласæн рагьыл хохаг æркодта дыууадæс цæды 
Иу цæды хуызæн. 
Ирон æвзагæп Дзæрæх ныккодта дыууадæс цæфы 
Иу цæфы хуызæн. 
Уыцы рæнхъытæ куы радзырдта, уæд ын загътон: 
— Уæллæй, Камал, ды уæлгоммæ хуысгæйæ дæр 
дæлгоммæ ныхæстæ кæнын нæ зоныс. 
ыбырты Людвиг, йæ чызджы лæппу æмæ йæ 
фырты чызг уæлдæр скъолатæм кæй бахаудысты, уый 
тыххæй æртæ чъирийы куы скодта, уæд фынджы 
уæлхъус Людвиджы æмбæлттæ цалдæрæй бадтыстæм æмæ 
хъазгæ 'мæ худгæйæ рæстæг æрвыстам. Иу заман 
Къаболаты Солтан Дзидзойты Валеримæ цыдæр хъазæн ныхас 
баппæрста. Æз ын йæ зæрдыл æрлæууын кодтон, Валери 
канд профессор æмæ наукæты доктор кæй нæу, фæлæ ма 
спорты мастер дæр кæй у. 
43 

— Кæцы хуызæй? — худæнбылæй мæ афарста Солтан. 
— Уæгъдибар хъæбысхæстæй. 
— Æз та дугъы уайынæй дæн спорты мастер æмæ дзы 
куыд хъуамæ фæтæрсон? Мæ къæхты руаджы æз 
цыфæнды богалæй дæр мæхи бахъахъхъæнын базондзынæн... 
уырдзы 2008 азы 8-æм августы æмбисæхсæв Хуссар 
Ирыстонмæ куы балæбурдтой, уæд сæ инæлæрттæй 
иу афтæ загъта: 
— Ирæтты цы хъуыди, уый райстой! 
Фæлæ сыл уырыссæгтæ ирæттимæ куы ахæцыдысты, 
уæд мысты хуынкъ туманæй агуырдтой. Лыгъдысты, сæ 
сæр, сæ фат нал æмбæрста, афтæмæй. Цы 
хæцæнгæрзтимæ 'рбацыдысты, уыдонæй бирæтæй иу гæрах дæр нæ 
фæкодтой, афтæмæй сæ уагътой уынгтæ æмæ фæндæгтыл. 
Цыбыр ныхасæй, гуырдзиæгтæ, цы нæ сæ хъуыди, уый 
райстой. 
æрзиуæг, кæмæн æмбæлы, уымæн куы раттынц, 
уæд дзы, раттын æй кæмæн нæ фембæлы, уыдоны 
бафхæрынц. 
алон йæ базыртæ сæрибарæй никуы айтындзы. 
Цæргæс — о! Сырддонцъиу — нæ! Зæрватыкк — о! 
Чи зоны, рæдийын, фæлæ мæнмæ афтæ кæсы. 
ыууæ адæмыхатты минæвары фæбыцæу сты: иу 
дæр афтæ зæгъы, махмæ телефон раз дæр фæзынд, 
иннæ дæр. Фыццаг загъта: «Нæ археологтæ цалдæр мæйы 
зæхх фæкъахтой æмæ, дыууæ километры æрфæнмæ куы 
ныххæццæ сты, уæд дзы ссардтой, йæ дæргъ цалдæр 
метры кæмæн уыд, ахæм тел. Уый цæуыл дзурæг у? Уый 
дзуры, нæ дард фыдæлтæм телты фæрцы бастдзинад кæй 
уыд». 
Дыккаг дæр дзыхъхъылæуд нæ разынд: «Нæ 
археологтæ зæхх уымæй бирæ фылдæр рæстæг фæкъахтой. Дæс 
километры æрфæнмæ ныххæццæ сты, фæлæ дзы телæн йæ 
4# 

кой дæр нæ разынд. Уый цæуыл дзурæг у? Уый дзуры 
ууыл, æмæ нæ рагфыдæлтæ пайда кодтой, тел кæм нæ 
хъуыд, ахæм бастдзинадæй!» 
Фыццаджы нæ фæндыд састы бынаты баззайын æмæ 
фыссынадмæ рахызт: «Уый хыгъд махмæ фыссынад бирæ 
раз дæр фæзынд...» Æмæ æрхаста бæлвырд 
æвдисæндартæ. Дыккаг-иу ын йæ ныхмæ æрæвæрдта, уыдоны 
фыссынад рагондæр кæй у, ахæм уырнинаг хабæрттæ. Уыцы 
быцæуы ирон куы архайдтаид, уæд сын сæ нымæцтæ æмæ 
æнустæ Сыр доны фæрцы фæбынæй кодтаид... 
Сырдон мæгуыр лæг уыди æмæ бирæ кæмæйдæрты 
хæстæ райста. Мæгуыр Сырдон йеддæмæ бирæ чидæртæ уыди, 
фæлæ уый хуызæн хæстæ бирæ нæ истой, стæй-иу куы 
райстой, уæд-иу сæ фидгæ дæр бакодтой. Сырдон та 
хæстæ иста, фæлæ сæ фидгæ нæ кодта, уымæн æмæ йæ 
зæрдæ дардта йæ хиндзинадыл. Хæстæ кæмæй дардта, 
уыдон æм радыгай цæуын райдыдтой æмæ дзы домдтой, 
цæмæй йæ хæстæ бафида. Æгæр-æгæр куы кодтой, уæд 
Сырдон йæ дуарыл ныффыста: «Хæстæ фиддзынæн 
райсом». 
Куы-иу æм æрцыдысты, уæд-иу сын дуары фыстмæ 
ацамыдта. 
«Уыдон дæр-иу бацин кодтой, æгайтма нын не 'хца 
райсом дæтты, зæгъгæ. Афтæмæй йæм нал дзырдтой, 
фæлæ-иу æм æрцыдысты се 'хцамæ æмæ-иу дуарыл фыст 
куы федтой, уæд та-иу фæстæмæ аздæхтысты... 
Райсомрайсомæн кæрон куы нал уыди, хъæздгуытæ куы 
бафæлладысты Сырдонмæ цæуынæй, уæд ын хæстæ дæр 
ныууагътой». 
Æмæ афтæ куы фæзæгъынц, фыссынад нæм XVIII 
æнусы кæрон, кæнæ XII æнусы, фæзынд, зæгъгæ, уæд-иу, 
Сырдоны дуарыл цы фыст уыди, ууыл ахъуыды кæнæнт. 
Стæй — уæлдæр цы быцæугæнджыты кой кодтам, уыдонæй 
дæр-иу, фыссынадыл дзургæйæ, Сырдон рох ма уæд, уымæн 
æмæ, Нарты фыдбылыз куы царди, уæд иннæ адæмтæ 
дзырд «фыссынад» хъусгæ дæр никуы фæкодтой. 
æбæлоты Билар йæ мысинæгты Плиты Иссæйы 
тыххæй ахæм хабар радзырдта. Фæлæ уал уымæй 
размæ цалдæр ныхасы. 
46 

60-æм азты райдайæны Карибы кризис куы сæвзæрд, 
уæд Советон хицауады уынаффæмæ гæсгæ уырдæм 
æрвыст æрцыд нæ номдзыд æмзæххон. Хистæр фæлтæр хорз 
хъуыды кæны, адæмы сæфтмæ чи 'ркодтаид, ахæм хæст 
райдайынæй куыд тæссаг уыд, уый. Кубæйы уæвгæйæ, 
ядерон цæппæр уыдис Иссæйы къухы, фæлæ фæуæлахиз 
Советон Цæдис æмæ Америчы Иугонд Штатты уæззау 
зондылхæст разамонджыты иумæйаг хъуыды. 
Иссæ Кубæйæ куы 'рбаздæхт, уæд Биларимæ фембæлд 
ССР Цæдисы Сæйраг Советы сессийы — дыууæйæ дæр 
депутаттæ уыдысты. «Иу æмбырдмæ, — дзуры Билар, — 
Иссæ не 'рбацыд. Сахаты бæрц рацыдаид, афтæ фæзынд. 
Цæмæн байрæджы кодтай, зæгъгæ, йæ куы бафарстон, 
уæд йæ дзыппæй систа, цыдæртæ тыхт кæм уыд, ахæм 
къухмæрзæн æмæ мæм æй радта. Райхæлдтон æй æмæ дзы 
— Ленины дыууæ ордены. «Кæм дын уыдысты?» — 
бафарстон æй æз. Уый, йæ мидбылты бахудгæйæ, загъта: 
«Дыууæ ордены дæр мын ныртæккæ радта Микоян. Иу — 
60 азы мыл кæй сæххæст, уый тыххæй, иннæ та — Советон 
хицауады сæрмагонд хæс æнтыстджынæй кæй сæххæст 
кодтон, уый тыххæй». 
Ацы хабæрттæ газеты мыхуыргонд куы 'рцыдысты, 
уый дыккаг бон райсомæй Терчы был сæмбæлдтæн, иумæ 
кæимæ фæтезгъо кæнын, уыдонимæ: Хуытиты Тайму раз, 
Цыбырты Людвиг æмæ Ходы Камалимæ. 
Хуытиты Тайму раз сарæзта бирæ хорз хъуыддæгтæ, 
хъæды хæдзарады министр куы уыди, æрмæст уæд нæ, 
фæлæ уый размæ æмæ уый фæстæ дæр. Зæгъынæн 
æгъгъæд у, Ленины ордентæ йæм дыууæ кæй ис, уый дæр. 
Уæдæ Цыбырты Людвиг æмæ Ходы Камал дæр зындгонд 
лæгтæ сты, Ирыстонæн бирæ хорздзинæдты кæй 
бацыдысты, уымæй. Нæ дзуринæгты сæр уыцы бон, кæй зæгъын 
æй хъæуы, уыдысты Бил ары мысинæгтæ. Æхсызгон нын 
куыд нæ уыдаид, раджы чи 'рцыд, фæлæ мах æрæджиау 
кæй базыдтам, уыцы хабар фехъусын. Уымæй размæ ма 
иу бон Ленины ордентæ дыууæ исчи райстаид, уый, 
æвæццæгæн, зын зæгъæн у, æмæ мæ сæры февзæрд æнахуыр 
хъуыды æмæ йæ ме 'мбæлттæн дæр запьтон: «Плиты Иссæ 
Ленины ордентæ дыууæ иу бон райста, Хуытиты Таймураз — 
цалдæр азмæ, æз, Людвиг æмæ Камал та йæ æппындæр 
никуыуал райсдзыстæм». 
-46 

айтыхъты Геор искæмæн циндзинад æрхæссын, 
ахудын æй кæнын, йæ зындзинæдтæ рæстæгмæ кæй 
фæрцы ферох у ой, ахæм ныхас зæгъын йæ уд-йæ дзæцц 
хуыдта. Æмæ æдзухдæр уымæ тырныдта. Кæуылфæнды 
ма амбæлдаид — суанг æнæзонгæйыл дæр — æнæмæнг-иу 
æй бахудын кодта. 
Иуахæмы та мыл амбæлд, æмæ нæм цæмæдæр гæсгæ 
хæсты кой рауад. Геор та хæсты архайæг уыд. Уырдыгæй 
хæрзиуджытимæ ссыд. О, æмæ мын, хæсты хабæрттæ 
дзургæйæ, афтæ куы бакæнид: «Афонмæ дæр ма хæст 
цæу ид, æз дзы куы нæ архайдтаин, уæд». 
урналистты фæрстытæн бирæ хæттыты дзуæппытæ 
лæвæрдтон, фæлæ мæ дзы афтæ никуы ничи 
бафарста, дæхæдæг дæхимæ цавæр фарст раттис, зæгьгæ. Ныронг 
уыцы хъуыды мæхи зæрды дæр никуы 'рæфтыд, фæлæ 
æрæгæй фæстæмæ мæ сæрæй нал хицæн кæны. Цалдæр мæйы 
размæ иу анекдот фехъуыстон æмæ мæ цæмæндæр гæсгæ 
6афæндыд, исчи мæ афтæ куы бафæрсид, дæ тæккæ уарзондæр 
анекдот цавæр у, зæгьгæ, уæд ын æй тынг зæрдиагæй 
радзурин. Фæлæ тæрсын, ахæм фарст раттæг мæм куы нæ фæуа, 
уымæй æмæ йæ мæхæдæг мæхимæ дæттын. 
Уæдæ афтæ: ныронг цы анекдоттæ фехъуыстон, 
уыдонæй мæм æппæты хуыздæр иу фæкаст æмæ йæ сымахæн 
дæр дзурын. 
Цæвиттон, ацы хъуыддагыл бирæ азтæ рацыд. Советон 
Цæдисы Коммунистон партийы Центрон Комитеты 
(СЦКПйы ЦК-йы барæй нæ ныффыстон, ныры фæлтæры 
чиныгкæсджытæ вазыгджын цыбыргонд дзырд райхалын куы нæ 
базоной, уымæй тæрсын) Генерал он секретарь Хрущев 
Никитæ куы уыд, уæд чидæр фæйнæгæй конд быруйыл 
ныффыста: «Хрущев — дурак!» Иæ ныффыссæджы куы 
6азыдтой, уæд ын стæрхон кодтой иуæндæс азы. Афæдз, дам, 
ын радтой, паддзахадон исбонмæ кæй фæныхылдта, уый 
тыххæй, дæс азы та — паддзахадон сусæгдзинад кæй раргом 
кодта, уый тыххæй. 
дæймаг цы нæ диссаг фехъусдзæн, ахæм нæй. Уый 
раджы уыди, цы æмбырды кой ракæнынмæ 
хъавын, уымæй зæгъын. Раджы куы нæ уыдаид, уæд дзы 
-47 

мæхæдæг дæр архайдтаин æмæ хабар искæмæй не 
'рыхъуыстаин. 
Цæвиттон, фысджытæ сæхицæн æвзæрстой сæрдар. 
Хъуамæ цалдæрæй иуы хал схаудаид. Раз дæр сæрдар чи 
уыд, уый дæр, сусæгæй кæуыл хъæлæс кодтаиккой, 
уыдоны номхыгъды уыд, æмæ йæ зæрдæ дардта, ног та йæ кæй 
равзардзысты, ууыл. Фæлæ уыдис æндæрхуызон 
хъуыдыгæнджытæ дæр. Уыдонæй уыди, раздæры сæрдарæй 
ручкæ чи ракуырдта, уыцы фыссæг дæр. Æмæ дзы æрмæст 
ручкæ куы ракуырдтаид, фæлæ, дам, мæм дæ фæсонтæ 
дæр æрбадар, æмæ, кæй ныхмæ дæн, уый ныххахх кæнон. 
Сæххæст ын кодта йæ фæндон, уымæн æмæ йæ зæрдæ 
дардта, уый нæ, фæлæ æндæр искæй кæй хахх кæндзæн, 
ууыл. Фæлæ фæрæдыди: фыссæг ын йæхи ручкæйæ йæхи 
фæсонтыл йæхи ахахх кодта... 
Æмæ, дам, мæсыг йæхи дурæй нæ хæлы!.. 
е 'взагыл бирæ сæдæгай азтæ цæуы, фæлæ сæдæгай 
æвзæгты хал нæ ахордта. Æрдæгфæндагыл нæ 
баззад. Нæ фæтарст дзыхъхъытæ 'мæ къуыппытæй, ницæмæ 
'рдардта донивылдтæ æмæ æвирхъау хæстытæ. Ахызт 
æппæт цæлхдурты сæрты дæр æмæ æрхæццæ мах онг. 
Фыссынад нæм нæ уыд. Уæвгæ, нарты кадджытæ 
кæсгæйæ, уый зæгъæн нæй. Уыдис фыссынад нартæм. Сыр дон, 
хæстæ кæмæй дардта, уыдоныл, йæ дуарыл цы ныхæстæ 
ныффыста, хæстæ фиддзынæн райсом, зæгъгæ, уый 
руаджы куы фæуæлахиз. Фæлæ уый Сырдоны рæстæг уыд. 
Сырдон, нарт куыд фесæфтысты, афтæ фесæфт, фесæфт 
сæ фыссынад дæр. Нæ фесæфтысты æрмæст сæ кад æмæ 
намыс, се 'гъдæуттæ æмæ фарн, æппæты фыццаг та сæ 
диссаджы æвзаг. Æмæ, куы зæгъын, æрхæццæ мах онг, 
фыссынад нæм куы фæзынд, чингуытæ, газеттæ æмæ 
журналтæ нæхи 'взагыл куы мыхуыр кæнæм, уыцы 
рæстæджы онг, фæлæ не 'взаджы уавæр фыддæр йеддæмæ 
хуыздæр нæ фæци. Дзургæ йыл куы кодтой, уæд нæ 
фесæфт, фыссынад нæм куы фæзынд, уæд та йын 
сæфынæй тæрсæм. 
Мæхинымæр хъуыдыты куы ацæуын, уæд мæм хатгай 
дзурынад фыссынадæй хуыздæр кæсын райдайы. 
Фыссынады дуджы не 'взаг фесæфыны бæсты фæлтау фыссынад 
48 

фесæфæд, не 'взаг та æгасæй баззайæд. Æппæтæй хуыздæр 
та — не 'взаг фыссынады дуджы тыхджынæй-тыхджындæр 
кæнæд! 
арвины теоримæ гæсгæ адæймаджы фыдæлтæ 
маймулитæ уыдысты. Æз быцæу никæимæ кæнын, 
фæлæ мын ацы «сæрибар» дуджы мæ хъуыды зæгъыны 
бар ма уа, уый никæй бауырндзæн æмæ йæ зæгъын: не 
'ууæндын, мæ фыдæлтæ маймулитæ уыдаиккой, ууыл. 
Раст зæгъын хъæуы, хатгай дызæрдыджы ахæсты дæр 
6ахауын. Цыма нæ миниуджытæй кæцыдæрты иудзинад ис, 
афтæ мæм фæкæсы. Зæгъæм, цымыдисдзинад. Иуæй-иу 
адæймæгтæй фæзæгъынц: маймулийæ цымыдисдæр у. 
Уæвгæ, къамбецы рæуæдæй тæргайгæнагдæр у, зæгъгæ, 
дæр кæмæйдæрты фæзæгъынц, фæлæ æрмæст уыцы иу 
миниуæгмæ гæсгæ адæймаджы къамбецæй равзæргæ 
рахонын цас раст уаид?.. 
Ныхас цымыдисдзинад ракъахта æмæ йæ дарддæр 
ахæццæ кæнæм. Вæййы, кæй зæгъын æй хъæуы, цымыдис 
адæймæгтæ. Ахæмтæ, æмæ цыфæнды маймулийæн дæр йæ 
фындз амæрздзысты... 
Партийы райкомтæй иуы æфснайæг тынг цымыдис 
сылгоймаг уыди. Уыимæ йæ цымыдисдзинад цы ран нæ 
равдыстаид, ахæм ын нæ уыд. Райкомы хъуыддæгтæй йæ 
алкæцыйы дæр архайын фæндыд, фæлæ йын ахæм 
фадæттæ кæй нæ уыд, уымæ гæсгæ тырныдта, хабæрттæй, цас 
гæнæн ис, уыйбæрц фылдæр фехъусынмæ æмæ йын уыцы 
хъуыддаджы æнтысгæ дæр чысыл нæ кодта. 
Иуахæмы та райкомы уæнгтæ æрæмбырд сты, бирæ 
организацией фарстытæ кæм лыг кодтой, ахæм плену ммæ. 
Сылгоймаджы хъустыл дын ахæм хабар æрцæуа! Йе 
'фенаинæгтæ барæй ныддæргъвæтин кодта, хъуамæ 
базыдтаид, йæ куыстæй кæй систой — кæйты хъуамæ 
систаиккой, уый дæр кæйдæр ныхæстæм гæсгæ зыдта, фæлæ йæ 
фæндыди сæ бæлвырддзинад сбæрæг кæнын, — стæй сын 
сæ бæсты кæй сæвæрдтой æмæ афтæ дарддæр. 
Рæстæг цыди, фæлæ пленум фæуынвæнд нæма 
кодта. Æхсæвæр афонæй дзæвгар фæивгъуыдта, уæддæр 
боны фæткы фарстытæн се 'рдæгмæ дæр каст нæма 'рцыд. 
Сылгоймаг сагъæсы бацыд. Ныхæстæ цæуыл ахицæн 
*4 Дллсохты Му {афер 
49 

уыдзысты, уый базонын дæр æй фæндыд, йæ хъуццытæ 
æнæдыгъд кæй сты, уый дæр æй тыхсын кодта, бинонты 
æхсæвæры сагъæс дæр æй уыд æмæ уыцы нæвæндонæй 
сæхимæ араст. 
Дыккаг райсом сæумæцъæхæй куысты балæууыд. 
Дуармæ фыццаг секретарш шофыр машинæйы бадт, æмæ 
йæ сонт фарст акодта: 
— Цæй, дысон цы баисты? 
— Æз æмæ ды нæ бынæтты баззадыстæм! — дзуапп ын 
радта шофыр. 
юдвигимæ зымæгон райсом Терчы былты 
фæцæуæм. Уæдмæ Хуытиты Тайму раз, гимнастикæ кæм 
фæкæнæм, уырдыгæй раздæхт. Людвиг дæр йемæ 
фæцæуæг. Æз дарддæр ацыдтæн. Бон цъæхтæ кæнын райдыдта, 
æмæ мæм сисрæбынæй дыууæ гæххæтты разынд. Систон 
сæ. Иу дзы уыди туман, иннæ дæр мæм ахæмы хуызæн 
фæкаст æмæ сæ мæ дзыппы нывæрдтон. Куы 'рбарухс, 
уæд ма сæм иу хатт æркастæн, æмæ иннæ гæххæтт туман 
нæ, фæлæ дæс туманы разынд. 
Дыккаг бон спортивон асинтыл бæрзонд схызтæн æмæ 
бынмæ ме 'мбæлттæм дзурын: 
— Ацы æртæ боны æхца куы нæ ссарон, уæд æз Терчы 
былмæ нал рацæудзынæн!.. 
Æртыккаг бон нæ къабæзтæивазæн бынатмæ не 'ппæтæй 
раздæр фæзынд Камал. Йæ цуры æрлæууыдтæн, салам ын 
радтон æмæ, гимнастикæ кæнын райдайынмæ куы 
хъавыдтæн, уæд кæсын, æмæ Камал æй чысыл æддæдæр — æхцайы 
гуцъула. 
— Терчы былмæ мæ цæуын нæ ныууадздзынæн, — 
дзурын Камалмæ æмæ зæхмæ æхцатæм ацамыдтон. 
— Дæхæдæг сæ æрæппæрстай, — æхцаты 'рдæм 
фæзилгæйæ, загъта Камал. 
Æхцатæ фелвæстон. Фæззыгон æхсæвы халасæй 
æрдæгхуылыдз уыдысты æмæ сæ Камалмæ æвдисгæйæ 
дзурын: 
, — Се 'ртæх куы нæма басур, куыд сæ 'рæппæрстон 
мæхæдæг?! 
60 

æддæр Югославийы балцы уыдтæн. Цынæ хъылма 
дзы мыхуыр кодтой, — уæлдайдæр журналты, — 
ахæм нæ уыд. Бæгънæг сылгоймæгтæ алы хуызты... 
Кæй зæгъын æй хъæуы, Советон Цæдисмæ ласын сæ 
нæ уагътой. Кæмæ-иу сæ ссардтой, уымæн-иу сæ арæныл 
байстой. Ныр раздæры Югославийы зæххыл цы 
паддзахæдтæ фæзынд, уым уавæр куыд у, уый нæ зонын, фæлæ 
тæрсын, уырдыгæй ардæм нæ, фæлæ ардыгæй уырдæм 
«халæн» æрмæг ласын куынæуал уадзой, уымæй. 
амалы æфсымæр Беслæн Дард Скæсæны 
денджызон флоты службæ кодта æмæ йæ иу писмойы 
фыста: «Лæг куы ату кæны, уæд зæхмæ салдæй æрхауы. Знон 
нæм уыйбæрц мит æруарыд, æмæ йыл сырддонцъиу 
уæлгоммæ куы схуыссид, уæд йæ къæхтæ арвыл 
ныдзæвиккой». 
Диссаджы дыууæ фæлгонцы. Цæстытыл нывгондау 
уайынц. 
Ахæм фысджытæ ис, æмæ йе 'ппæт сфæлдыстады иу 
ахæм фæлгонц не ссардзынæ. 
нститутмæ чи цыди, иу ахæм лæппуйы 
ныййарджытæ ректормæ — хæстæг сын æййæфта — хатæг 
6ацыдысты, нæ кæстæры нын институтмæ райе, зæгъгæ. 
Уый сын загъта: 
— Райсыны тыххæй уын ницы зæрдæ 'вæрын, фæлæ 
йын стипенди раттын кæндзынæн. 
æгæныуæйгæнæг денджызмæ фыццаг хатт ацыд. 
Æвзæр рæстæг скодта. Бæрзонд уылæнтæ 
былгæронмæ лæбурдтой æмæ лæбурдтой. Уæйгæнæг ахæм ныв 
уый размæ никуы федта æмæ йæхицæн дзурæгау загъта: 
— Уыйбæрц фынчытæ дзæгъæлы сæфæнт!.. 
Фынчытæн нæ зонын, фæлæ æз мæ царды дзæгъæлы 
цæйбæрц бонтæ фесæфтон, ууыл куы ахъуыды кæнын, 
уæд мæ фæсмонæн кæрон нал вæййы. 
3/ 

æнджиаты Дæгка рауагъдады директорæй куыста. 
Мæ къухфыст сæм бахастон æмæ, цы баци, зæгъгæ, 
цасдæр рæстæджы фæстæ рауагъдады разамонæгмæ 
бацыдтæн. Загъта мын æй, кæмæ бахауд, уый. Æмæ цавæр 
лæг у, зæгъгæ, йæ куы бафарстон, уæд мын афтæ: 
— Кæд дæ хъуыддаг фехалын фæнды, уæд æй 
Хъырымсолтаны бар бакæн... 
Дæгка кæддæриддæр рæстытæ дзырдта. Раст та 
рауадысты ацы хатт дæр йæ ныхæстæ: мæ къухфыст боны рухс 
нæ федта. Цæуыннæ, уый нал хъуыды кæнын, фæлæ, чи 
зоны, мыхуыры кæй нæ фæзынд, уый хуыздæр уыд. 
Газетты цы 'рмæджытæ фæмыхуыр кодтон, уыдон хицæн 
чиныджы аккаг уыдысты, нæ, уый абон дæр бæлвырд нæ 
зонын. 
кульптор Тауаситы Сослæнбеджы æрмадз бабæрæг 
кодтон. Мæскуыйы командировкæйы уыдтæн, 
афтæмæй. Диссаджы куыстытыл дзы сæмбæлдтæн. Цал æмæ 
цал бæхыл сбадын кодта Салават Юлаевы! Алкæцыдæр 
мæм дзы хицæн уацмысы хуызæн фæкаст. Кæцыфæнды 
дæр дзы бæззыд цыртдзæвæнæн сæвæрынæн. Фæлæ 
хуыздæрты æхсæн дæр хуыздæр вæййы, æмæ дзы Уфайы Белая 
доны былгæрон сæвæрдтой ахæм. 
Бирæ фæныхæстæ кодтам. Мæ зæрдыл дзы æппæты 
тынгдæр цы бадардтон, уый: йæ тох кадмæбæлджытимæ. 
Йæ куыст куы сцæттæ, уæд ыл цытуарзджытæ халæттау 
æмбырд кæнын райдыдтой. Алкæй дæр дзы фæндыди йæ 
кадæй фæпайда кæнын. Уæлдайдæр зыдтой, Паддзахадон 
премимæ йæ куы бавдыстæуа, уæд ын æй æнæмæнг кæй 
ратдзысты. Намысджын æмæ уыцы-иу рæстæг 
ныфсджынæй равдыста йæхи не 'мбæстаг æмæ дзы иуы дæр хæстæг 
не 'рбауагъта, кæд ын йæ размæ бирæ цæлхдуртæ 
æвæрдзысты, уый зыдта, уæддæр. 
Ницы йын сæ бон баци. Фæуæлахиз се 'ппæтыл дæр, 
иунæгæй. Паддзахадон преми дæр иунæгæй райста. 
ауытты Дзамбег Амырыкмæ революцийы размæ 
афтыд. Дæс æмæ дыууиссæдз азы фæстæ бабæрæг 
кодта йæ райгуырæн бæстæ. Йе 'взаг нæ ферох кодта. 
62 

Дзырдта сыгъдæг дыгуронау. Æрмæст-иу йæ иыхасы 
хаттæй-хатт англисагау «ноу», зæгъгæ, фæкодта. Йæ 
ныхæстæй ма мæ зæрдыл цы бадардтон. Ирæттæ, дам, 
кæрæдзийы нæ рох кæнынц. 
Кæд алы горæтты цардысты, уæддæр-иу 
рæстæгæйрæстæгмæ фембæлдысты. Уæлдайдæр зианы заман. 
Мæгуырдæр чи уыди, уымæн-иу иумæйаг фæрæзтæй баххуыс 
кодтой. Амырычы, дам, ингæны фаг зæхх зынаргъ у, 
æмæиу арæхдæр ууыл батыхстысты. 
Кæрæдзийæн æххуыс кæнын суанг Амырычы дæр хорз 
фæтк у, ноджы хуыздæр та у, дæ цард, зæгъæн ис, æмæ 
æнæхъæнæй дæр æцæгæлон зæххыл арвитгæйæ, дæ 
мадæлон æвзагыл нæ сыстырзæрдæ уæвын. 
льцины рæстæджы мыхуыры министр уыд 
Полторанин Михаил. Министрадмæ^ бацыдтæн æмæ йæ 
разамонæгмæ æнцонæй бахаудтæн. Йæ секретарæн куы 
загътон, Ирыстонæй дæн, зæгъгæ, уæд хицаумæ 
фæмидæг. Уайтагъд фæстæмæ фездæхт æмæ мын загъта, 
æнхъæлмæ дæм кæсы, зæгъгæ. 
Базонгæ йæ кодтон нæ хабæрттимæ, радзырдтон ын, 
цæмæй тыхсæм, уыдæттæ. Мæ сæйрагдæр фарстытæй иу 
уыди, журнал «Ногдзау» дыууæ мæйы иу хатт йеддæмæ 
кæй нæ цæуы, хæсты размæ та алы мæй дæр кæй цыди, 
уый. 
Министр мæм лæмбынæг фæхъуыста. Фæстагмæ мын 
загъта... куыд загъта, уый мæ, куыд æй загъта, афтæ 
уырыссагау, зæгъын фæнды: «Грош нам цена, если мы не 
решим все эти вопросы». 
Йæхицæн цы аргъ скодта, уыимæ æз дæр сразы дæн, 
уымæн æмæ, цæуыл дзырдтам, уыдонæй иу хъуыддаг дæр 
йæ бынатæй нæ фезмæлыд. 
ибайы митæн æдзух бамбарæн нæ уыд. Хорзы-иу ын 
чи бацьщи, ууыл дæр-иу хаттæй-хатт бустæ кодта. 
Иу хатт æй, «Кæсæнты дукани» кæй хонынц, уым 
баййæфтон. Хъуымæцтæ йеддæмæ дзы ницы уæй кодтой, 
фæлæ сæ Дзиба нафталин агуырдта. Уый нафталин нæ 
загъта, фæлæ «афталин». Цы сылгоймаджы фарста, уый 
53 

йын бамбарын кодта, нафталин нæ фарсмæ афтеччы 
вæййы, зæгъгæ. 
Дзиба разылди æмæ дуары 'рдæм ныхæстæгæнгæ араст: 
— Л...хтæ! Цæмæн фесæфа дыууæ мины йаргъ худ, 
сымахæн уе смаг кæлы фæлæ!.. 
Бынтон раст мæм нæ фæкаст ацы ран Дзиба. 
алæгаты Ирбег дзидзайы комбинаты директорæй 
куыста. Иу хатт мыл амбæлд æмæ мын афтæ: 
— Куы дæ фенын, уæд дæ æфсæрмы фæкæнын... 
Мæхинымæр хъуыдытыл фæдæн, не 'хсæн, æфсæрмы 
мæ цæмæй кæна, ахæмæй цы 'рцыд, зæгъгæ, æмæ йæ 
6афарстон: 
— Цæмæн? 
— Кæд дæ, мыййаг, мæнæй исты фæхъæуы æмæ йæ 
зæгъын нæ бауæндыс. Ацы куыстмæ мæ куы 'рбаивтой, 
уæд мæм мæ зонгæтæй чи нал æрбацыд, ахæм бирæ нал 
баззад, фæлæ дæ уыдоны 'хсæн никуыма федтон. 
Диссаг мæм фæкастысты йæ ныхæстæ. Æцæгæйдæр æм 
никуы ницæмæ бацыдтæн, уыцы фембæлды размæ дæр, 
уый фæстæ дæр, фæлæ мæм, цæмæдæр гæсгæ, афтæ кæсы, 
цыма мын мæ къух бирæ хæттыты сарæзта, æмæ йыл куы 
амбæлын, уæд кæд мæхæдæг æфсæрмы нæ фæкæнын, куы 
ницы хорздзинад мæ зоныс, уæд мæ дæхи хæсджыныл 
цæмæн нымадтай, зæгъгæ. 
æ чингуытæй кæцыдæры Æрыдоны хорзы кой 
ракодтон. Хъуыстгонд адæм дзы бирæ рацыд, 
зæгъгæ, загътон. Уыдис дзы ахæм хъуыды дæр: æхсæнадон 
фыццаг автоинспектор дæр æрыдойнаг уыд, фыццаг 
мæгуыргур дæр... Уыд он ма йæм, кæй зæгъын æй хъæуы, 
ахудыны тыххæй бафтыдтон. 
Ирон чиныг ма йæ зæрдæмæ хæстæг кæмæн у, мæ фыст 
мын мæ ахæм зонгæтæй иу куы бакаст, уæд загъта: 
— Æрыдон кæсын куы зониккой, уæд дæ мастæй дæ 
къубалмæ скæниккой. 
уыд дæ, зæгъгæ, мæ куы бафæрсынц, уæд 
фæзæгъын: 
5-4 

— Хуыздæрхъуаг, фæлæ йæ хъæрæй нæ фæдзурын, 
уымæн æмæ мæ хæлæрттæн хъыг уыдзæн, мæ фыдгултæн — 
æхсызгон. Дæ хæлæрттæн зын цы уыдзæн, дæ 
фыдгултæн — æхсызгон, уый хъæрæй нæ, фæлæ æппындæр 
дзурын нæ хъæуы. 
ицаумæ йæ чындз уайсадгæ кодта. Иуцасдæр 
рæстæджы фæстæ зæронд лæджы бафæндыд йæ 
чындзы йæхимæ сдзурын кæнын. Куыд æмбæлы, афтæ 
фынгтæ сцæттæ кодтой. Чындз нуазæнимæ хицауы 
цурмæ бацыд æмæ йæм агуывзæ радта. Лæг нуазæн нæма 
банызта, афтæ чындз æфсин æмæ ходыгъдæй хъаст 
кæнынмæ фæци. Лæг ын йæ нуазæн фæстæмæ радта æмæ 
йын афтæ: 
— Айс дæ нуазæн æмæ мæм ногæй уайсадын райдай!.. 
æд ма Басаты Барис хъæууонхæдзарадон институты 
ректорæй куыста. Институты мæ цыдæр 
хъуыддаджы тыххæй кæимæдæр фембæлын хъуыдис, æмæ 
йæм бацæуæны æнхъæлмæ кастæн. Уалынмæ Барис 
кæцæйдæр фæзынд. Мæ къух мын райста æмæ мæ фæрсы: 
— Ам цæмæн лæууыс? 
— Иу чидæр мæ хъæуы æмæ уымæ 'нхъæлмæ кæсын. 
— Цом-ма мемæ. Ам мæнæй хицаудæр ничи ис, кæмæ 
ма дзы 'нхъæлмæ кæсыс? 
Бацыдыстæм йæ кусæн уатмæ. Радзырдтон ын мæ 
6ацыды сæр. Телефонæй, кæдæм хъуыди, уырдæм 
адзырдта. Хъуыддаг кондыл нымад æрцыд æмæ рацæйцыдтæн. 
Барис мæ тыргъмæ рафæндараст кодта. Йæ 
уæздандзинады тыххæй йын куы раарфæ кодтон, уæд мын афтæ: 
— Цæй, мыггагмæ ам куы нæ кусдзынæн!.. 
Мæ мидбылты бахудтæн æмæ йын дзуапп радтон: 
— Афтæ дæхæдæг кæй загътай, уый цы хорз у! Уыцы 
ныхæстæ мæнæй куы фехъуыстаис, кæй зæгъын æй 
хъæуы, ды сæ цы хъæлæсыуагæй загътай, ахæмæй нæ, фæлæ 
мæстыхуызæй: «Цæй, цæрæнбонты ам кусдзынæ!», уæд 
æвзæрдæр уыдаид... 
55 

амалимæ фæцæйцыдыстæм æмæ, кæйдæр тыххæй 
дзургæйæ, хъазгæйæ афтæ куы бакæнин: 
— Мæ хуызæн зондджынтæ ма ис. 
— Фæлæ мæ хуызæн зондджынтæ нæй, — хъазæн 
ныхас фæарфдæр кодта Камал. 
æрæгъуыны мæ райгуырæн хæдзары не 'рвадæлтæ 
цæрынц. Нæ хъæуы куы 'рцардысты, уæд дзы 
агуыридурæй амад хæдзæрттæ нымадæй уыди цалдæр. 
Уыдонимæ мах хæдзар дæр. Дардмæ дæр йæ сырх агуыридур 
æрттывдтытæ калдта. Йæ ног хицау бавдæлд, æмæ йæ 
штукатуркæ скодта. Афтæмæй йæ куы федтон, уæд мын 
цыма мæ зæрдæ судзинæй фæрæхуыстæуыд, уыйау 
фæдæн. Йæхи хуызæнæй йæм ницуал баззад: фæныллæгдæр, 
фæхалагъудхуыз, цæсты нал ахады. Цыма, цæмæйдæр мæ 
зæрдæхудты бацыд, афтæ мæм фæкаст. 
Нæ хæдзар, куыд уыдис, фæстæмæ йæ ахæмæй 
феныны тыххæй мæ фæстаг капекк дæр нæ бавгъау кæнин... 
тыр ныхас»-ы æмбырд уыди. Бирæ адæмы йæм 
æр« бахуыдтой. Æрбацыдысты газеттæ, радио æмæ 
телеуынынады минæвæрттæ дæр. 
Ис ахæм адæм, æмæ сæхи йеддæмæ сæ зæрдæмæ ничи 
цæуы, искæй рафауынæй та æхсызгондзинад исынц. Уыимæ 
фауынц алкæй дæр æмæ алцыдæр. Ахæм зондыл хæст 
адæммæ афтæ фæкæсы, цыма хъæбатыр сты, уыдоны 
хуызæн ныфсджын ничи у, æхсæнады хъæнтæ уыдоны хуызæн 
ничи æргом кæны. Иу ахæм журналист æмæ фыссæг 
æмбырдмæ 'рбацыд радиойы номæй. Цыдæр æнахъинон 
фæрстытæ дæттыныл сбæндæн. Цæуыл дзырдта, уый 
бамбарынкæнынхъом дæр нæ уыди. Сæрдариуæггæнæг Гиоты 
Михал æм дзуры: 
— Дæхи нын бацамон. Чи дæ? 
Æз, йæхимæ хъуыстгонд фыссæг чи каст æмæ мæн, 
алчидæр зоны, зæгъгæ, чи 'нхъæлдта, уыцы хъæлдыммæ 
мæхинымæр мæсты кодтон, фæлæ Михалы фарст куы 
айхъуыстон, уæд æхсызгонæн сулæфыдтæн, уымæн æмæ йæ уыцы 
ныхæстæй амардта, зонгæ дæ куы ничи кæны, уæд дæ 
кæйдæр дæлджинæг кæнынмæ цы хæйрæг фæцарæзта, зæгъгæ. 
56 

Хъæнтæ хурмæхæссæг — фыссæг йæхимæ ахæм кæсы — 
цы уавæры бахауд, растдæр зæгъгæйæ та — йæхи цы 
уавæры сæвæрдта, уый æмбаргæ дæр нæ бакодта æмæ, кæцæй 
æрбацыд, уый амоныныл схæцыд. 
Радиойæ дæн, зæгъгæ, куы загъта, уæд æм иууылдæр 
се 'ргом аздæхтой, радиойы ахæм къуымыхты куыд 
дарынц, зæгъгæ. 
æддæр, «Рæстдзинад»-ы ма куы куыстон, уæД мæм 
æрбацыд ацæргæ ныллæггомау бæзæрхыг урсрихи 
лæг æмæ мын йæхи бацамыдта — Рябов. Хъыгагæн ын йæ 
ном нæ бахъуыды кодтон. Йæ хабæрттæ мын фæкодта. 
Æртын æвдæм азы йæ ахастой, æмæ дзæвгар азты фæцис 
Колымайы. Фыста æмдзæвгæтæ. Чиныг дæр ын рацыд. 
Демьян Бедныйимæ зонгæ уыд, æмæ йын Демьян йæ 
чиныг балæвар кодта. Ахæм цыппаррæнхъон, дам, ыл 
ныффыста: 
Колыма ты, Колыма, — 
Чудная планета, 
Не убьет твоя зима 
В Рябове поэта! 
Цалдæр азы размæ Дзæуджыхъæумæ уазæгуаты ссыд 
зындгонд артист Жженов Георгий. Тынг ыл бацин 
кодтой ирыстойнæгтæ. Горæты хицауад æй скодта 
Дзæуджыхъæуы кадджын гражданин. Уыцы фембæлды Рябовы 
хабæрттæ куы дзырдтон, уæд мæм Жженов хъуыста 
зæрдиагæй, уымæн æмæ йæхæдæг дæр ахæм 
фæндæгтыл ауад. Демьян Бедный цы цыппаррæнхъон 
ныффыста, уымæн ма фехъуыстон æндæр вариант дæр æмæ 
уый кой дæр скодтон: 
Колыма ты, Колыма, — 
Чудная планета, 
Двенадцать месяцев зима, 
Остальное — лето. 
Уый дæр Жженовæн, кæй зæгъын æй хъæуы, зындгонд 
уыд. Жженов мын йæ чиныг «Прожитое» балæвар кодта 
æмæ йыл ныффыста ахæм ныхæстæ: «Уважаемому 
Музаферу от всего сердца. 2003 г.». 
57 

Æз та йын Омар Хайямы цыппаррæнхъонты чиныг 
ирон æвзагмæ мæхи тæлмацæй балæвар кодтон. 
æ хæрæфырт Саламаты Джамботт йæ хо Тамарæйæ 
(Гусалты ус) афтæ загъта: 
— Арвы цыппар къулы иу кæны. 
уырдзыбеты Ирæ мæм телефонæй æрбадзырдта, 
республикой библиотекæйы æрыгон фысджытимæ 
фембæлд аразæм æмæ, иронау чи фыссы, уыдонæй кæй 
æрбахонæм, зæгъгæ. Хъодзаты Æхсармæ, дам, дзырдтон 
æмæ мын иу мыггаг зæгъын дæр йæ бон нæ баци. 
Стыр хъыгагæн, Ирæйæн баххуыс кæнын мæ бон дæр 
не сси, уымæн æмæ, махмæ æрыгæттыл нымад чи у, уыдон 
Бальзакæй хистæр сты. Бальзакыл та иуæндæс æмæ 
дыууиссæдз азы йеддæмæ нæ цыди, афтæмæй йæ «зæронд 
Бальзак» хуыдтой. 
æдæмдæр цыдыстæм æмæ мæь мæ пъалто 
кæнгæйæ, зæхмæ цыдæр æрхауд. Иæ уынæр 
айхъусгæйæ, Фатимæйы фæрсын: 
— Уый дæуæй æрхауд æви мæнæй? 
— Кæд æхца у, уæд — мæнæй... 
ары хъæуы Цыбыртæй иу лæг — Гитал — 
постхæссæгæй куыста. Йæхи бæхыл Цхинвалæй газеттæ 'мæ 
писмотæ ласта. Йе 'фсымæр горæты царди æмæ 
Гиталы лæппуйæн бафæдзæхста, хъæуы хабæрттæ-иу мæм 
фысс, зæгъгæ. Фыста йæм лæппу дæр писмотæ. 
Фыды 'фсымæр бузныг уыди йæ кæстæрæй, фæлæ йын 
иу хатт цы хабар фехъусын кодта, уымæй бынтон бузныгæй 
нæ баззад. Лæппу йæм фыста: «Нæ бæх фесæфт. Хорз уыд, 
æмæ йыл Гитал нæ бадт, æндæр уый дæр фесæфтаид». 
æгъиаты Хъазыбегимæ 1954 азы базонгæ дæн. Уæд 
уый пединституты фæстаг курсы ахуыр кодта, æмæ 
58 

сæ нæ хъæумæ иу мæйы æмгъуыдмæ кусынмæ рарвыстой. 
Уæдæй фæстæмæ хæларæй цардыстæм. Тынг 
сыгъдæгзæрдæ, æнæхин æмæ цæстуарзон адæймаг уыд. Куы-иу ыл 
амбæлдтæн, уæд-иу мыл хионау бацин кодта. Иу хатт та 
мын мæ дзыппы æхцатæ нытътъыста. 
Æмдзæвгæтæ дæр фыста. Скъолайы ма куы ахуыр 
кодтон, уæд-иу сæ «Мах дуджы» кастæн, фæлæ цæмæндæр 
гæсгæ уыцы фæндагыл нæ ацыд. Æз зыдтон, йæ фыссын 
кæй нæ ныууагъта, уый. «Рæстдзинад»-ы куы куыстон, 
уæд дæр, «Ногдзау»-мæ куы рацыдтæн, уæд дæр-иу дзы 
куырдтон, цæмæй æмдзæвгæтæ 'рбахæсса æмæ сæ 
мыхуыры рауадзæм. Зæрдæ-иу мын бавæрдта, фæлæ хæсгæ 
никуы ницы 'рбакодта. 
Иу-ссæдз азæй йыл фылдæр цæуы, афтæ йыл Леоновы 
уынджы амбæлдтæн. Уæд ма «Ногдзау»-ы редакци уым 
уыдис. Мидæмæ йæ бахуыдтон æмæ йын загътон: «Цалынмæ 
де 'мдзæвгæтæй исты ныууадзай, уæдмæ ардыгæй нæ 
ацæудзынæ!» Гæнæн ын куынæуал уыди, уæд сбадт æмæ мæ, 
æвæццæгæн, цæмæй тагъддæр фервæза, уый тыххæй, йе 
'мдзæвгæтæй цыбырдæр кæцы уыд, уый ныффыста, æмæ 
йæ мах «Ногдзау»-ы радон номыры рауагътам. Мæнæ 
уыцы æмдзæвгæ: 
Зæронд лæг 
Лæдзæгæй йæ развæпдаг æвзаргæ, 
Дыргьдонмæ æрбацыди куырм лæг. 
Фалдæр хъазынц сабитæ уым заргæ, 
Лæг сæм, мæгуыр, бакæпы хæлæг. 
Иу гыццыл чызг бауади йæ цурмæ, 
Уыд йæ къухы дидинджыты бает. 
— Фен~ма сæ, куыд рæсугьд ысты, — дзуры, ■— 
Æмæ лæгмæ мидбылхудгæ скаст. 
— О мæ хур, фæцæрай мын рæстудæй, 
Дидинджытæн се 'нгæсæн дæ ды, 
Æмæ сæ цæмæй уыпай рæсугьдæй, 
Уый тыххæй æз бакуырм дæн хæсты. 
59 

гославийы уæвгæйæ нæ нæ фысымтæ ахуыдтой 
Иосип Броз Титойы райгуырæн хæдзар 
Крумовецы хъæумæ. Ирон хъæууон хæдзары хуызæн мæм 
фæкаст. Сæ пец дæр — ирон, агуыридурæй амад пецы 
хуызæн. Суанг-ма, фæздæг кæуылты цыд, уый фæд дæр 
зынди. Тито мæрдтæй куы рацæуид, уæд æй, 
куыддæриддæрæй ныууагьта, афтæмæй баййафид. 
Мах та Къостайы райгуырæн хæдзарæн цытæ 
бакодтам? Къоста ма, йæ хæдзар цы хохыл и, уый базонид, 
æндæр дзы, райгуырæн цæмæй хуынд, ахæмæй йæ цæст 
ницæуылуал æрхæцид. 
Тынг рæдыд мæм кæсы, куыд уыди, афтæмæй йæ кæй 
нæ ныууагътам, уый... 
асаты Барисæй ахæм ныхас фехъуыстон: «Иу 
боцкъа æдзух сæн нæ ласы, æнтыд дзы кæд 
ныккæнынц, ахæм замантæ дæр ралæууы». 
амалæн ахуыргæнджытимæ фембæлд уыд æмæ сын 
афтæ: 
— Утæппæт ахуыргæнджыты цур дзурын се 'нцонтæй 
нæу. Уæвгæ, мæнæн бирæ ахуыргæнджытæ уыди, уымæн 
æмæ ахуыр кодтон цыппар скъолайы. Райдыдтон Зæронд 
Бæтæхъойыхъæуæй, раивтон Ногмæ, уый фæстæ цыдтæн 
Беслæны нартхоры комбинатмæ, афæдз та — Зилгæмæ. 
Ныр ахъуыды кæнут: зæрдылдарæн фæйнæджытæ гом 
кæнынмæ куы бавналой, уæд сæ цал раны æвæрын 
бахъæудзæн, ууыл. 
ерчы былты тезгъогæнгæйæ, нæ ныхас комму 
нистон цардарæзтмæ рахызт. Не 'мбæлттæй иу 
цæхгæр йæ хъуыды загъта, коммунизмæн, дам, уæвæн нæй. 
Нæ ныхас быцæумæ кæй хизы æмæ дыууæрдыгæй дæр 
мæсты кæнын кæй райдыдтам, уый куы бамбæрстон, уæд 
æрымысыдтæн англисаг æхсæнадон архайæг æмæ фыссæг 
Филип Честерфилды ныхæстæ: «Дæ ныхмæлæууæг мæсты 
кæнын райдыдта, уый куы банкъарай, уæд уæ быцæу исты 
хъазæн ныхасæй фæу». 
60 

Мæнæн мæ зæрдыл æрбалæууыдысты Хъайтыхъты 
Георы рæнхъытæ. Афтæ мæм фæкаст, цыма сæ куы зæгьон, 
уæд нæ быцæу загъдмæ нæ рахиздзæн æмæ сæ загътон: 
Æркæс, æркæс, æмбал, дæ низмæ, 
Дæуæн уый кади хъуыддаг нæу, 
Æмæ йæ фесаф, коммунизммæ, 
Кæннод нæ бауадздзыстæм дæу. 
Нæ быцæу æцæгæйдæр худынмæ рахызт. 
отсдамы бабæрæг кодтам, æртæ паддзахады 
минæвæртты конференци кæм цыд, уыцы бæстыхай 
галуан-паркты ансамбль Сан-Сусийы Сесилиан-Хофы 
галуан. Стъолы фарсмæ, Советон Цæдис, АИШ æмæ 
Великобританийы разамонджытæ Сталин, Тру мен æмæ Черчилль 
кæм бадтысты, уыцы къæлæтджынтæ. Иу къулæй иннæмæ 
рæсугъд хъуымацæй быд бæндæн мидæмæ цæуын никæй 
уагъта, фæлæ мæнæн нæ къордмæ (æз туристон къорды 
разамонæг уыдтæн) фидаргонд фæндагамонæг Фриц Рид 
мæ къухыл фæхæцыд æмæ мæ бæндæны бынты йæ 
фæдыл, Сталин цы къæлæтджыныл бадт, уырдæм бадавта 
æмæ мæ дзы абадын кодта. 
Къæлæтджыны сæрак бадæнмæ цы зæгæлтæй хуыд 
уыд, уыдонæй иу фæхъуыд. Фæстæдæр мын Фриц куыд 
радзырдта, афтæмæй йæ туристтæй чидæр сусæгæй 
сæфтыдта æмæ йæ йæхицæн стыр хæзнайæн ахаста. 
æнджиатæй куы 'ппæлыдтæн, уæд мæм Фатимæ 
æнæууæнк каст æрбакодта. Уыцы ныхас цæимæдæр бает кæй 
у, уый æмбæрста, фæлæ цæимæ, уый базонын æй 
фæндыди æмæ 'нхъæлмæ каст, дарддæр цы уыдзæн, уымæ. Фæлæ, 
æз куы ницуал дзырдтон, уæд мæ бафарста: 
— Ныронг ахæм ныхæстæ куы никуы кодтай, уæд дыл 
абон цы зæд атахт? 
— Ныронг дæр мæ каистæн арфæтæ кодтон, æрмæст 
мæхинымæр, абон та сын хъæрæй арфæтæ кæнын. 
— Омæ уæддæр цæй тыххæй? 
— Куыд цæй тыххæй? Сæ чызджыты хуыздæры мын 
кæй радтой, уый тыххæй. 
6/ 

Фатимæ ныххудти æмæ афтæ: 
— Дарддæр мауал дзур, кæннод уæлгоммæ хауын æмæ 
исты ныццæвдзынæн... 
Ацы ныхæстæ Камалæн дæр дзырдтон, æмæ, 
Фатимæйыл куы амбæлд, уæд æй фæрсы: 
— Ахæм юморист дæ мад уыд æви дæ фыд? 
— Иу дæр нæ, — дзуапп ын радта Фатимæ. — Æз 
самородок дæн. 
дæймаг чъынды кæй у, уый бынтон æнцонæй дæр 
раиртасæн вæййы... 
Горæты сæйраг уынджы, хорз рæстæг куы вæййы, уæд 
алы бон дæр фæбады иу мæгуыр лæппу. Ирон нæу, уый 
бæлвырд у. Мæ хъустыл æрцыд, цыма Астæуккаг Азийæ 
'рбафтыд. Мæгуыр æй рахуыдтон, фæлæ алцæмæй 
мæгуыр нæу. Фæндырæй цæгъдын чи зоны, уымæн мæгуыр 
рахонæн нæй. Уый удæй хъæздыг у, уымæн æмæ йæ 
аивадæй адæмæн хæссы æхсызгондзинад. 
Куы зæгъын, къæвда ма уарæд, æндæр рагуалдзæгæй 
æрæгвæззæгмæ йæ фæндырдзагъдæй буц кæны адæмы 
зæрдæтæ. Бирæтæ йæ цуры сæ цыд фæсабырдæр кæнынц, 
лæугæ дзы чи 'ркæны, ахæмтæ дæр вæййы. Байхъусынц 
ирон фæндырдзагъдмæ — лæппу æрмæстдæр ирон 
цæгъдтытæ фæкæны — стæй йын арфæ ракæнынц, чи уæздан 
ныхасæи, чи — æхцаиæ. Йæ разы вæййы хъæбæр 
гæххæттæй къопп, æмæ йæ афтидæй никуыма федтон. Чи йын 
дзы лыстæг æхца ныппары, чи та — ставд æхца дæр. Йæ 
аивадæн аргъгæнджытæй алкæмæндæр фесты (фæндырæй 
цы дуканийы дуармæ фæцæгъды, уыдон ын къæлæтджын 
бандой радтой). Фесты, иу хатт ын æхца чи ратты, 
уыдонæн се 'ппæтæн дæр, уымæн æмæ дзы алкæйы цæсгом дæр 
бахъуыды кæиы. Афтæ кæй у, уый мæхиуыл дæр 
бавзæрстон. 
Фыццаг хатт æй куы федтон — ууыл та цалдæр азы 
цæуы, — уæд мæм чъылдымырдæм бадт фæцис, æмæ йæ 
фæндырдзагъдмæ дзæвгар фæхъуыстон. Иæ аивадæй мæ 
зæрдæмæ хуры тынтæ ныккаст. Æхца дæр ын фыццаг хатт 
уæд радтон. Цас, уый ма чи зоны, фæлæ бæлвырд зонын, 
цасфæнды йын кæд радтон, уæддæр уымæй нæ 
фæмæгуырдæр дæн. 
62 

Уæдæй фæстæмæ мæ бахъуьтды кодта æмæ мын салам 
ратты, стæй хуымæтæджы салам нæ, фæлæ мын æнæмæнг 
йæ бынатæй сысты. Стæй канд мæнæн нæ: йæ 
фæндырдзагъдæн ын аргъ чи скодта, уыдонæн се 'ппæтæн дæр. 
Уыдоны 'хсæн вæййы, мæн хуызæн йæ рæзты алы бон 
дæр æппынкъаддæр дыууæ, иуæй-иу хатт та цыппар хатты 
чи цæуы, уыцы ахуыргонд, профессор, наукæты доктор. 
Цæргæ дæр фæрсæй-фæрстæм кæнæм, нæ куыстытæ дæр 
кæрæдзимæ хæстæг сты — æрмæст зонгæ не стæм, — æмæ 
йæ уыцы хъахъхъæд кæнын: фæндырдзæгъдæгмæ иу каст 
дæр никуыма бакодта. Алы хатт дæр, цыма йæ уынгæ дæр 
нæ кæны, афтæ йæ рæзты ахизы. Иу капекк йæ дзыппæй 
сисыны адæргæй. 
Нæ мæ уырны, уымæн æцæг æмбал ис, уый. Нæ мæ 
уырны, йæ къæбæрæй бирæтæ сахуыстой, уый дæр. Нæ 
мæ уырны, уый йæ дзыппæй искуы æхца систа æмæ дзы 
æгъдау радта, уый дæр. 
Цæмæй, æхсынцъы туаг у, уый базонай, уый тыххæй 
дзы къæртайы дзаг хæрын нæ хъæуы. Уымæн иу гага дæр 
фагу. 
алдæрæй фынджы уæлхъус бадæм: Хуыгаты 
Сергей, Малиты Васо, Ходы Камал æмæ æз. Камал 
æмæ Васо кæрæдзийæ... Мæнæ куыд 
фæцæйрæдыдтæн: кæрæдзийæ нæ, фæлæ сæхицæй æппæлыныл нал 
ауæрдынц. Кæд сæм бирæ фæхъуыстон, уæддæр дзы 
йæхицæй æппæлынмæ чи тынгдæр арæхст, уый нæ 
раиртæстон æмæ Камал мæ дзурын: 
— Дæуæй Васойæ йæхицæй тынгдæр чи 'ппæлы? 
— Шамил!.. — æнæахъуыды кæнгæйæ дзуапп радта 
Камал. 
æс æмæ мыл æртиссæдз азы куы сæххæст, уæд 
театрмæ хуынд адæмимæ уыд мæ зонгæ, ме 'мсис. 
Федта мæ æмбырды размæ дæр, æмбырды фæстæ дæр, 
фæлæ дзы иу арфæйы ныхас нæ фехъуыстон. 
Ууыл бирæ рæстæг нæма рацыд, афтæ мæ кæстæр 
лæппу — уæ фарн бирæ уæд! — Ацæмæзæн хъуыддаг кодтам 
æмæ, арфæ ракæнын йæ цæст кæмæн нæ бауарзта, уый 
63 

чындзæхсæвмæ не 'рбахуыдтон. Чындзæхсæвы фæстæ 
йыл куы амбæлдтæн, уæд мын арфæтæ фæкодта. 
Ацу æмæ, хонын хуыздæр у æви нæ хонын, уый 
бамбар!.. 
адиойы куыстон, афтæмæй мын партион æгъдауæй, 
карздæр нæй, ахæм æфхæрд бакодтой. Цæй 
тыххæй — комкоммæ дзургæйæ ницæйы тыххæй — уый 
бирæтæ зонынц, фæлæ ма йæ цыбырæй радзурон. 
Ногбоны хæдразмæ æрцыд хабар. Алы азы хуызæн та 
уæд дæр фылдæр бакастытæ бает уыдысты, цы бæрæгбон 
æрбацæйхæццæ кодта, уыимæ. Фæцис дзы, ивгъуыд Ног 
азы цы бакаст райхъуыст, уый дæр. Йæ ном дæр Ног 
азимæ бает уыд: «Æгас цу, Ног аз!» Иууылдæр уыд 
æмдзæвгæтæ æмæ музыкæйæ фæлгонцгонд. Бакаст цы Ног азы 
номыл уыд, уый хæдразмæ завод «Электроцинк»-æн 
радтой СЦКП-йы ЦК-йы, Министрты Советы æмæ 
профцæдисты цæугæ Сырх тырыса. Уыцы уынаффæ заводы 
кусджыты æмбырды бакаст партийы Цæгат Ирыстоны 
обкомы уæды фыццаг секретарь Хъæбæлоты Билар. Æдæппæт 
æрцахста минут чысыл хъуаг. Æмæ уыцы 
«фыдраконддзинады» ныхмæ сæ джебогътæ рафистæг кодтой 
зæвæттæсдæрджытæ æмæ бынатылмард адæм. Ау, уый та куыд? 
Стыр рæдыдтæ чи 'руагъта æмæ уый тыххæй йæ куыстæй 
кæй систой, Хъæбæлоты уыцы Бил ары хъæлæс радиойæ 
куыд райхъуыст? Стæй кæд? Æвзарæн-партион 
конференцийы хæдразмæ! 
Сæ сæйраг мæт уыд Одинцовыл. Адæм æм æнæуи дæр 
мæсты уыдысты, æмæ йæ обкомы фыццаг секретарæй 
куынал равзарой, — цыма уый адæмæй аразгæ уыд! — уæд 
хæрзбын куы кæнæм! Сæ быны дон бацыд 
функционертæн, æмæ бæстæ сæ сæрыл систой. Цыбыр ныхасæй, 
мæнæн цы нæ хъуыд, уый бакодтой: радтой мын, партион 
чиныгмæ кæй фæхæссынц, ахæм карз æфхæрд. 
Уæдæй нырмæ бирæ азтæ рацыд, фæлæ та мын 
кæддæры хабæрттæ хæрзæрæджы сног сты... 
Мæ хæлар мæм æрбадзырдта, хистæр фæлтæры 
минæвæрттæн фембæлд уыдзæн æмæ сæ фæнды, ды дæр семæ 
куы уаис, уый. Æргомдæр дзургæйæ та, уыцы хистæрты 
æмбырдгæнæг уыди ме 'рвад æмæ, куыд бамбæрстон, 
64 

афтæмæй ме 'рдхорд дæр уый номæй дзырдта. Æнхъæл 
уыдтæн, æртæ-цыппарæй фылдæр нæ уыдзысты, зæгъгæ, 
фæлæ дæсæй фылдæр разындысты. Уый куы зыдтаин, 
уæд, чи зоны, цæугæ дæр нæ бакодтаин, фæлæ, фæстæдæр 
куыд бамбæрстон, афтæмæй мæ сины саст фæрæстмæ. 
Цæвиттон, фембæлдмæ хуынд адæмимæ уыд 
Хъæбæлоты Билар дæр. Кæрæдзийы хорз чи зыдта æмæ бирæ 
азты иумæ чи фæкуыста, уыдонæн, цы 'рымысыдаиккой, 
уый, кæй зæгъын æй хъæуы, уыдис æмæ мысыдысты 
ивгъуыд бонты цаутæ. 
Иу заман сæрмагондæй ссардтой бадты хистæр Билары 
ном. Ахæм рæстæг, куыд вæййы, афтæ йын дзырдтой йæ 
хорздзинæдты тыххæй. Ссæдз азæй фылдæр 
республикæйы сæргъы чи лæууыд, уый тыххæй цы загътаиккой, 
уый куыннæ уыдаид! Æмæ алчидæр архайдта хистæры 
номыл рæсугъддæр дзырдтæ ссарыныл. 
Ныхасы бар мæнмæ куы 'рхауд, уæд æз ахæцыдтæн 
бынтон æндæрырдæм: 
— Ам Билары тыххæй бирæ ныхæстæ загъд æрцыд. 
Æхсызгон мын у, арфæ йын кæй кæнут, Ирыстонæн дæр, 
сымахæй алкæмæн дæр цы хорздзинæдтæ сарæзта, уый уæ 
зæрдыл кæй дару т. Æз та зæгъынмæ хъавын, Билары 
тыххæй мæ куыд бафхæрдтой, уый тыххæй. 
Фынджы уæлхъус бадджытæ мæм иууылдæр се 'ргом 
раздæхтой æмæ цымыдисæй æнхъæлмæ кастысты, 
дарддæр цы зæгъдзынæн, уымæ. 
Радзырдтон сын, уæлдæр цы хабар ракодтон, уый. 
— Уыцы бюройы архайджытæй ам ничи ис? — бафарста 
мæ мæ фарсмæ бадæг, æнæниздзинад хъахъхъæнынады 
раздæры министр. 
— Мæ бакомкоммæ бады, уыцы бюройæн разамынд чи 
лæвæрдта, уый, — æмæ иууылдæр бакастысты партийы 
уæды дыккаг секретарьмæ. 
Нæ зонын, уыцы рæстæг секретарь йæхи куыд 
æнкъардта, уый, фæлæ дзургæ ницы скодта. Æрмæст, 
фынгæй куы сыстадыстæм, уæд мын рестораны дуармæ афтæ: 
— Уыцы бюро идеологон фарстатыл дзуапдæттæг 
секретарь цæттæ кодта... 
— Æз, цы уыди, уый йеддæмæ куы ницы загътон, — 
цæмæй, цы зæгъинæгтæ мæм уыди, уыдон ма скалдтаин, 
ууыл бацархайдтон æмæ ныхас ахицæн. 
*5 Дзасохты Музафер 
65 

Кæронбæттæны ма иу зондджын лæджы ныхæстæ 
æрымысын мæ зæрды ис. Бæлвырд сæ нал хъуыды кæнын, 
фæлæ сæ хъуыды ахæм уыди: дæ цуры дæ хæлары 
фыдгой куы кæной, æмæ, йæ ныхмæ чи дзуры, уымæн куы нæ 
бауайдзæф кæнай, уæд тæппуд дæ. 
Мæнæн карз æфхæрд кæм лæвæрдтой, уыцы бюройы 
архайджытæй бирæтæ дæсгай æмæ ноджы фылдæр азтæ 
фæкуыстой Биларимæ, фæлæ дзы йæ фарс ничи 
радзырдта, Хъæбæлойы-фырты хъæлæс радиойæ кæй райхъуыст, 
уым фыдраконддзинадæй куы ницы ис, уæд æй цæмæн 
сдзырддаг кодтат, радиойы кусæджы дæр, куы ницы аххос 
æм ис, уæд æй цæмæн æфхæрут, зæгъгæ, дзы ничи загъта. 
Æмæ ма ноджыдæр иу ахæм фæбæлвырдгæнинаг. Фарст 
бюромæ чи цæттæ кодта, уый Хъæбæлоты Биларæн уыдис йе 
'ххуысгæнæг, хуымæтæгдæрæй та — йæ цумайы лæппу. 
Ахæм хабæрттæ!.. 
едагогон институты нæм уыдис драмкъорд. 
Разамынд ын лæвæрдта Цæгат Ирыстоны адæмон 
артист Мæхъиты Владимир. Бирæ йæ чи уарзта, уарзгæ та 
йæ кодтой Ирыстоны театрдзаутæ иууылдæр, уыдон æй 
буцдæрæн Лавер хуыдтой, æмæ йæ æз дæр афтæ 
хондзынæн. 
Махæй цæй артисттæ уыд, фæлæ, лæджы куы 
бафæнда, стæй йын ахæм разамонæг куы уа, уæд дзы артист куы 
нæ рауайа, уæддæр дзы артистæнгæс ма рауайа, уымæн 
уæвæн нæй. Æмæ Лавер дæр архайдта, йæхиуыл нæ 
ауæрдгæйæ. Мах дæр йæ коммæ кæсыныл нæхи хъардтам, 
кæд æдзух нæ къухы не 'фтыд, уæддæр. 
Абоны хуызæн ма мæ цæстыл уайы, Саулохты Мухтары 
«Усгур Гаци»-йыл куыд куыстам, уый. Гацийы роль 
сæйрагдæр уыди, æмæ йæ Лавер бабар кодта, мæнæй иу курс 
дæлдæр чи уыд, уыцы бæрзонд, иучысыл гуыбыргомау, 
саулагъз Моисейæн. 
Куы зæгъын, Лавер тынг лæмбынæг куыста немæ. Иу 
фезмæлд раст акæныныл-иу уыйбæрц рæстæг æмæ тыхтæ 
бахардз кодта, æмæ-иу ын кæд тæригъæд нæ фæкодтон. 
Уæлдай фылдæр кусын æй бахъуыд Гацийы ролыл. 
Тынгиу бафæллад, фæлæ уæддæр архайдта, роль 
зæрдæмæдзæугæдæр цæмæй рауадаид, ууыл. 
66 

Спектакль срæвдз. Фæстаг репетицитæ кодтам, 
нæлгоймæгтыл цухъхъатæ уыд, афтæмæй. Сылгоймæгтæ дæр 
уыдысты, сценæмæ кæм рацыдаиккой, ахæм дарæсы. 
Гаци-Моисей дæр йæ бæрæгбоны дарæс скодта, афтæмæй 
Лаверы раз æрлæууыд. Лавер уымæй размæ немæ дзæвгар 
фæкуыста æмæ, иуæй, фæллайгæ бакодта, иннæмæй, 
цæуылдæр мæсты дæр сси æмæ, Гацийæн йæ хъама 
галиуæрдæм ауыгъдæй куы ауыдта, уæд йæ мает срæмыгъта: 
— Моисей, хъама кæцырдыгæй вæййы? 
Моисей йæхимæ 'ркæстытæ кодта æмæ, 
дызæрдыггæнгæйæ, йæ хъама цы фарсыл ауыгъд уыд, уыцырдæм 
ацамыдта. 
— Мæ-нæ ацырдыгæй... — багуым-гуым кодта йæ фындзы 
бын. 
Лавер, йæ цуры чызджытæ кæй уыд, ууыл дæр нал 
ахъуыды кодта, махмæ мæсты каст æрбакодта, стæй 
чысыл фæгуыбыр, афтæмæй, йæ армытъæпæнæй Моисейы 
хъамамæ амонгæйæ, едзырдта: 
— Гъер ай лæхтъиртт нæу, лæхтъиртт!.. 
Иннæ спектаклы хъуамæ студент-артист Хъызылбег 
æрбатахтаид æмæ фехъусын кодтаид, хæст райдыдта, 
зæгъгæ, фæлæ йын, куыд æмбæлд, афтæ нæ рауад. Хъуамæ 
йæ, сæрыхъуын арц кæмæй абадтаид, ахæм 
хъæлæсыуагæй загътаид, уымæн та йæ иу мыры дæр æнкъарæны 
хъæстæ нæ уыд. 
Лаверы зæрдæмæ куыд хъуамæ фæцыдаид ахæм ныв, 
æмæ йын ссардта, йæ рæдыд цæмæй бамбара æмæ йæм 
хæст райдайыны æвирхъаудзинад цæмæй бахъара, ахæм 
ныхæстæ: 
— Хъызылбег, де 'рбацыд адæймагмæ цавæр 
æнкъарæнтæ æвзæрын кæны, уый зоные? 
Хъызылбег ныхъхъус. 
— Уæдæ дын æй æз зæгъдзынæн. Ды ахæм 
зæрдæйыуагимæ æрбатахтæ æмæ, хæст кæй райдыдта, уый ахæм 
хъæлæсыуагæй загътай, æмæ дын мах хъуамæ нымдзæгъд 
кодтаиккам, ура, хæст райдыдта, цин кæнут, зæгъгæ. 
амалæй йæ фехъуыстон. Уымæн та йæ йæ фыды 
'фсымæр Дзаххотт дзырдта. 
67 

Цыдæр æмбырды ныхас кодта Фæрнион Къоста. 
Дзагуырты Гуыбадымæ йæ ныхас дæргъвæтин фæкаст, цы! 
Æмæ йæм бахъæр кодта: 
— Цæйбæрц дзурыс, Горький дæ? 
— Кæмæн — горький, кæмæн та — сладкий, — дзуапп ын 
радта Фæрнион. 
литы Хадойы райгуырды сæдæ азы бон ирон 
литературæйы музейы бæрæг кодтой. Фысджытæй дзы 
никæуыл мæ цæст æрхæцыд. Уыдысты ма дзы Хозиты 
Барис æмæ Хадойы чызг Жаннæ. Жаннæ ахæм хабар 
радзырдта. 
Хъайтыхъты Геор æмæ Хадойæн чиныгкæсджытимæ 
уыдис фембæлд æмæ иуцасдæр байрæджы кодтой. Геор, 
кæй байрæджы кодтой, уый тыххæй адæмæй хатыр 
раку ырдта. Цæмæн байрæджы кодтой, уый тыххæй та сын 
афтæ загъта: 
— Хадо йæ сæрвасæн нал ардта. 
Адæм, кæй зæгъын æй хъæуы, худæгæй бакъæцæл сты, 
уымæн æмæ уыдтой, Хадойы сæрыл иу хъуын дæр кæй 
нал баззад, уый. 
æ хæларæн йæ маеты дзæкъул куы систой, уæд 
йæ бинойнагæн афтæ зæгъы: 
— Дæ бон стыр хæснаг скæнын у, дæ лæгæй 
æнæмастдæр фысджыты æхсæн кæй нæй, уый тыххæй, æмæ нæ 
фембылд уыдзынæ. 
уссар Ирыстоны фысджыты Цæдисы сæрдар 
Хъазиты Мелитон ам уыдис, æмæ нæ бафæндыд 
йемæ æрдзы хъæбысы абадын. Ацыдыстæм, уæдæ цы 
уыдаид. Бадæм, гаджидæуттæ уадзæм. Ныр хур 
ныгуылæнырдæм дзæвгар акъул, æмæ фысымтæй чидæртæ мæты 
бацыдысты, цалынмæ рухс у, уæдмæ Мелитон фæсæфцæг 
куы фæуаид, зæгъгæ. Гуырдзы Хуссар Ирмæ куы 
'рбалæбурдтой, уый хæдфæстæ нæм æрбацыд Мелитон æмæ йыл 
тыхегæ тынгдæр уый тыххæй кодтой. Æппæты тынгдæр 
ыл чи мæт кодта, уымæн Мелитон афтæ: 
68 

— Омæ нæхимæ æмбисбон куы бахæццæ у он, уæд мæ, 
дæхиуыл ничи амбæлд, фæлæ дæхæдæг дæр никæуыл 
амбæлдтæ, зæгъгæ, куы бафарстæуа, уæд та?! 
атгай адæймагæй цыдæртæ ферох вæййы, фæлæ 
дзы кæцыдæр цаутæ, цасфæнды рæстæг куы 
рацæуа, уæддæр нæ рох кæнынц. 
Бирæ, тынг бирæ азты размæ Малиты Васоимæ 
«Рæстдзинад»-ы куы куыстам, уæд нæ иумæйаг 
хæлæрттæй иумæ Мæскуымæ писмо фыста. Æмæ йæ кæд фыста 
хъæрæй дзургæйæ. Уыцы рæстæг нæ зонгæтæй иу нæ 
уатмæ 'рбахызт. Васо йæ куы ауыдта, уæд дарддæр йæ 
писмо, хъæрæй дзургæйæ, фыссы: «Мæнæ ныртæккæ нæ 
къæсæрæй цавæрдæр лæппу æрбахызт, æмæ дын уый дæр 
зæрдиаг салæмттæ æрвиты...» 
Уыцы ныв мæ цæстыл куы ауайы, уæд мæ мидбылты 
æнæбахудгæ нæ фæвæййын. 
ерчы был мæ зонгæимæ тезгъо кæнæм. 
— Ам ма ме 'рвадæлтæй иу вæййы, — загъта 
Бындзи. — Ды йæ нæ зондзынæ, искуы-иу хатт йеддæмæ 
нæ фæзыны. 
— Зонын æй, Тотырбегæй, зæгъыс, ныллæг, 
бæзæрхыгтæ. 
— О, о, Тотырбег, зоныс æй уæдæ. Æрмæст ныллæг 
нæу. Мæнæ мæныйас уыдзæн. 
Диссаг мæм фæкастысты Бындзийы ныхæстæ. Терчы 
был нæ, фæлæ æнæхъæн горæты дæр йæхицæй 
ныллæгдæр адæймагыл арæх нæ сæмбæлдзынæ, æмæ, дам, 
ныллæг нæ дæн. 
Æвæццæгæн, адæймагмæ йæ алы хъуыддаг дæр, цæйас 
у, уымæй стырдæр кæсы. 
уыгаты Сергейы зонгæ амард æмæ хъыгзæрдæйæ 
дзырдта: 
— Ахæм цæрдæг уыд, ахæм сæрæн цыд кодта, æмæ йæ 
къахдзæфыл цæст нæ хæцыд. Амæлын æнхъæл ын ницы 
хуызы уыдтæн... 
69 

Мæ зæрдыл Тотырбеджы ныхæстæ æрлæууыдысты. 
Дзантемырæн йæ дыккаг ус куы амард, уæд ын, 
уæлмæрдтæй æрбацæйздæхгæйæ, Тотырбег афтæ загъта: «Дзантемыр, 
æппындæр мацæуыл тыхс, уæлæ-ма мæ усы ракур, æмæ 
дын уый никуы амæлдзæн...» Фæлæ, куыд рабæрæг, 
афтæмæй, Тотырбег йæ зæрдæ афтæ фидарæй кæуыл дардта, йæ 
уыцы ус дæр æнусон нæ разынд. 
Æз дæр Сергейæн уымæн загътон: 
— Ау, Тотырбеджы ус дæр ма куы амард, уæд ын 
куыннæ уыдтæ амæлын æнхъæл?! 
идæр загъта, мает исын, дам, æвзæр миниуæг у. 
Ома куыдз дыл куы фæхæца, уæд ыл ды дæр 
хъуамæ дæндагæй хæцынмæ ма хъавай. 
Уый, чи зоны, раст у, фæлæ дыл куыдз хæцынмæ куы 
хъава, уæд ыл ды дæндагæй хæцынмæ ма хъав, фæлæ йæ 
къахæй хъуамæ уæддæр ма ныццæвай?! 
æскуыйы, Манежы фæзы, уыди Советон 
Цæдисы нывгæнджыты равдыст. Уыцы заман 
Мæскуыйы фæдæн æмæ, кæд цыфæнды æнæвдæлон уыдтæн, 
уæддæр уырдæм бацæуынæн рæстæг ссардтон. Равдыст 
парахат уыди, уымæн æмæ дзы æвдыст цыдысты нæ 
бæстæйы хуыздæр нывгæнджыты куыстытæ. Кæд кæсгæ се 
'ппæтмæ дæр зæрдиагæй кодтон, уæддæр мæ кæмдæр 
ныфс уыди, нæхи нывгæнджытæй дзы искæйты 
уацмыстыл дæр кæй фембæлдзыиæн, уымæй æмæ цыппар 
цæстæй кæсæгау кастæн, фæлæ дзы ирон мыггагыл не 
'мбæлдтæн. 
Рацæуынмæ мæ бирæ нал хъуыд, афтæ мæ бæллиц 
сæххæст. Челæхсаты Магрезы ныв мæ цæст ацахста. 
Хуымæтæджы æхсызгон мын уыди! Утæппæт куыстыты 
'хсæн разынд ме 'мбæстаджы ныв дæр. Нæхимæ куы 
ссыдтæн, уæд Магрезæн раппæлыдтæн, дæ ныв дын 
æппæтцæдисон равдысты федтон, зæгъгæ. Уый дын мæм йæ къух 
æрбадаргæйæ афтæ куы бакæнид: 
— Арфæ дын кæнын!.. 
70 

у мæ рагон зонгæ бинонты хъуыддаг нæ кæны. 
Æмæ йын æй искуы-иу хатт йæ цæстмæ бадарын. 
Исчи банхъæлдзæн, мæхæдæг адæмы разæй фæдæн, 
зæгъгæ. Нæ фæдæн. Чидæр куыд загъта, уыцы «рæдыд» 
раджы уа-æрæджы алчидæр фæкæндзæн. Уыцы «рæдыд» 
мыл куы 'рцыди, уæд мæ азтæ æхсæрдæс æмæ ссæдзæй 
фæфылдæр сты, ме 'рдхордыл та, ус дæ ракурын хъæуы, 
зæгъгæ, йын куы загътон, уæд дæс æмæ дыууиссæдз азмæ 
'ввахс цыди. Бинонты хъуыддаг бакæн, зæгъгæ, йын 
цалдæр хатты куы бакой кодтон, уæд мыл сбустæ кодта: «Цы 
мæ байардтай, æндæр куыст дын ницы и?!» 
Хорз ма ракæн, æмæ фыд ма ссарай. Уæвгæ, цас хорз 
ракодтон, стæй цас фыд ссардтон! Æцæгдæр æй цы 
бакъуымы кодтон? Алкæмæн дæр й' амонд конд у. Кæд кура, уæд 
ракурдзæн, куы нæ ракура, уæд дæр цæрдзæн. Фыццаг 
ахæм уый нæ уыдзæн, стæй фæстаг дæр. 
Уый фæстæ мæ дзыхæй ныхас дæр никуыуал ссыд. 
Иуцасдæр рæстæг рацыд, æмæ та мын ме 'рдхорд 
уайдзæфтæ кæнынмæ фæци, хъуыддаг бакæныны тыххæй, 
дам, мын куы ницыуал дзурыс, æви, дам, мæ хъысмæтмæ 
куыдфæндыйы цæстæй кæсын райдыдтай... 
Зын бамбарæн у адæймаг. 
лы бон дæр мæ куыстмæ цы уынгты фæцæуын, уым 
фылдæр хæттыты иу хæрæндоны размæ арæх 
мæрзгæ куы иу, куы иннæ сылгоймаджы баййафын. Абон, 
æфснайыны рад кæмæ 'рхаудта, уый кæд бырæттæ марзта 
мидæджырдæм! 
Мæ мадæй афтæ фехъуыстон, бырæттæ, дам, 
къæсæрæй мидæджырдæм мæрзын нæ фæтчы. Æфснайæгæн æй 
зæгъинаг уыдтæн, фæлæ фæзивæг кодтон. Фæзивæг 
кодтон, зæгъгæ — фæтарстæн, мæ ныхæстæ йæ зæрдæмæ куы 
нæ фæцæуой, уымæй. 
Ацы хатт ма сылгоймæгтæй искæй мидæмæ мæрзгæ 
куы фенон, уæд æм, æвæццæгæн, æнæсдзургæ нæ 
фæуыдзынæн... 
етæгкаты Сергей республикæйы Министрты Советы 
сæрдарæй куы куыста, уæд æм æххуысмæ бацыдтæн, 
ЯУ 

редакцийы машинæ цалцæггæнинаг у æмæ мæм æхцайæ 
фæкæс, зæгъгæ. 
— Дзæбæхдæр машинæ дын ратдзыстæм. Цалцæг 
кæнын, ды куыд æнхъæлыс, афтæ 'нцон нæу, — загъта 
Сергей æмæ телефонæй автоуправленийы хицауадмæ 
фæдзырдта. 
Цы дзуапп ын рардæуыд, уый мæнмæ нæ хъуыст, фæлæ 
мын Сергей загъта, уырдæм æмæ уымæ ныццу æмæ дын, 
ног куы нæ уа, уæддæр дзæбæх машинæ ратдзæн. 
Ныццыдтæн, кæдæм мын загъта, уырдæм, фæлæ мæ 
зæрдæ ницæмæй барухс. Мæхæдæг дæм сдзурдзынæн, 
зæгъгæ, мын загъта автоуправленийы разамонæг. Ахæм 
ныхæстыл ахуыр уыдтæн. Иугæр дын хицау, мæхæдæг 
дæм дзурдзынæн, зæгъгæ, загъта, уæд нымай: дæ 
хъуыддагæй ницы рауайдзæн. 
Дзæвгар рæстæг фенхъæлмæ кастæн, æмæ мæ телефон 
куы ницы хъусын кодта, уæд та Хетæджы-фыртмæ 
ссыдтæн æмæ йын загътон, кæмæ мæ арвыстай, уымæн йæ 
фадат нæу мæнæн баххуыс кæнын, зæгъгæ. 
— Цытæ дзурыс?! Нæ дын радта машинæ? — Цæхæртæ 
акалдта Сергей. — Дæ цуры куы баныхас кодтам, уæд ма 
дзы фадаты кой цæмæн хъæуы?! 
Телефонмæ бауад, мæсты зылдтытæ йæ 'ркодта æмæ 
автоуправленийы хицауимæ тызмæгæй дзурын райдыдта: 
— Айфыццаг куыд баныхас кодтам?.. Мæн уыцы 
ныхæстæ ницæмæн хъæуынц, фæлæ айфыццаг куыд баныхас 
кодтам, уый-ма зæгъ? Мæнæ мæ цуры Дзасохы-фырт 
бады, æмæ дзы æз æфсæрмы кæнын. Ды мæнæй не 
'фсæрмы кæныс?.. 
Мæ цалцæджы хабарæй та ницы рауад, фæлæ, 
хуыздæр машинæ кæй райсдзынæн, уый мæ айфыццагæй 
ноджы тынгдæр бауырныдта. Æмæ хуымæтæджы нæ. Мæ 
куыстмæ куы 'рбаздæхтæн, ууыл бирæ рæстæг нæма 
рацыд, афтæ мæ телефоны дзæнгæрæг райхъуыст, æмæ 
мæм автоуправленийы хицау æцæгдæр йæхæдæг куы 
сдзурид. 
О, хæдæгай, Сергей кæмæ дзырдта, уыцы лæппуимæ, 
студенттæ ма уыдыстæм, уæдæй нырмæ зонгæ уыдтæн. 
Уый хæххон-металлургон институты ахуыр кодта, фæлæ 
йе 'рвадимæ æмдзæрæны иу уаты цардыстæм, æмæ йемæ 
уый фæрцы базонгæ дæн. Хорз лæппуйæ йæ зыдтон, 
72 

фæлæ, цард куыд равдыста, афтæмæй хорз æмæ 'взæр, 
хицауы бынатмæ куы бахауынц, уæд рабæрæг вæййы. 
Гъе æмæ мæм уыцы зонгæ куы сдзурид æмæ, цыма йæ 
цуры исты аххосджын уыдтæн, уый хуызæн мын 
бустæхуызæй куы зæгъид: 
— Цæмæ мыл бахъаст кодтай Сергеймæ? Æнæ уымæй 
хъуыддаг нæ сарæзтаиккам? Кæд дын рæстæг ис, уæд-ма 
ардæм рацу. 
Ныццыдтæн æм. Районты автотранспорты къанторты 
хицæутты йæм æмбырдæй ныййæфтон. Æмбырд фæци, 
æмæ къанторты хицæуттæй иуы фæурæдта æмæ йын, 
мæнмæ амонгæйæ, афтæ: 
— Ацы лæджы зоныс? 
— Зонын, — дзуапп радта уый. 
Æз дæр æй зыдтон, фæлæ та ме уæнджы мигъ бадт, мæ 
зонгæ кæй разынд, уымæй. 
— Гъемæ тынг хорз у! Йæ хæдтулгæ базæронд æмæ йын 
дæ машинæтæй иу ратт æмæ, фыццагдæр цы ног «Волгæ» 
райсæм, уый дын дæ фыццаг скæндзынæн. 
Мæ зонгæ йæхи нынцъылдтæ кодта, цыдæр 
дæлдæруæлдæр ныхæстыл схæцыд. Иу дзырдæй, кæй йæ нæ 
фæнды, уый бамбарын кодта. 
О, хæдæгай, автоуправленийы хицау дæр, стæй 
къанторы хицау дæр канд мæ зонгæтæ нæ уыдысты, фæлæ ма 
уыдыстæм иу районæй дæр. 
— Ацу уæдæ, — загъта йын управленийы разамонæг 
æмæ фæдзурын кодта Дыгуры районы автотранспортон 
къанторы хицау Хъæрджыны-фыртмæ. Дуарæй æрбахызт 
бакастджын, саулагъз, саурихи лæппу. Хабар куы 
бамбæрста, уæд афтæ: 
— Фараст машинæйы мæм ис, ныццу æмæ дзы кæцы 
равзарай, уый — дæу. Кæд дæ мæ машинæ хъæуы, уæд 
дæр — табуафси — бынæй лæууы æмæ дын уый дæр 
дæттын. 
Нæ шофыримæ иумæ уыдыстæм, бынæй цы машинæ 
уыд, уый федта,^йæ зæрдæмæ фæцыд æмæ дзы нæ 
куыстмæ ссыдыстæм. Йæ хицау нын загъта, æз, кæимæ ацæуон, 
уый мын ис, мæныл, дам, ма тыхсут. 
Адæм алыхуызæттæ сты. Семæ ахæм рæтты куы нæ 
фембæлай, уæд дзы, чи цы у, уый нæ равзардзынæ. 
73 

æсын æмæ фыссын, скъолайы чи ахуыр кодта, 
уыдонæй алчидæр зоны, фæлæ сæ фылдæр кæсгæ 
дæр нæ кæнынц æмæ фысгæ дæр. Фысгæ кæй нæ кæнынц, 
уый, иуæй, хорз у, уымæн æмæ дзы фыссынмæ чи 
фæвæййы, уый уромæг уромын нал фæфæразы. 
Кæд фыссыс, уæд — писмотæ. Уæлдайдæр, дард ран 
куы уай æмæ дæм дæ ныййарджытæ, дæ хæстæджытæ 'мæ 
зонгæтæ 'нхъæлмæ куы кæсой, уæд. Фæлæ иуæй-иутæ 
уый дæр нæ кæнынц. 
Кæсыи зон, афтæмæй ма кæс, уый бамбарын та мæ бон 
нæу. Цæстытæ дыл куы у а æмæ сæ уынгæ куы нæ кæнай, 
хъустæ дыл куы уа, æмæ сæ хъусгæ куы нæ кæнай, уый 
хуызæн мæм кæсы. 
Ахæм дуг ралæууын æнхъæл никуы уыдтæн, уымæн 
æмæ раздæр, кæсын чи зыдта, уыдон æнахуыргонд 
адæмæн бирæ хæрзты бацыдысты. Æз мæхæдæг дæр 
уыдонæй уыдтæн. Кæсын-иу мæ кодтой нæ сыхы хистæртæ. 
Уæлдайдæр, «Нарты кадджытæ» куы фæзындысты, 
уæд. 
Æрæджы мæм æрбахауд Гæдиаты Цомахъхъы 
уацмысты æмбырдгонд, латинаг дамгъæтæй фыст. Йæ тираж уыд 
5100 экземпляры. 1938 азы уагъд. Уыцы рæстæг адæмæй 
бирæтæ кæсын æмæ фыссын нæма зыдтой. Ныр, кæсын 
æмæ фыссын чи нæ зоны, ахæм адæймаг зын ссарæн куы 
сси, уæд ирон чиныджы тираж æрхауд 500 экземплярмæ. 
Уыдон дæр æлхæнæг нæй. Дæсгай азты лæууынц 
чингуыты тæрхæджытыл. 
Къостайы загъдау: «Цы уыдзæн нæ фидæн, нæ 
фæстаг?!» 
ерманы Демократон Республикæйы туристон балцы 
уæвгæйæ нын тæлмацгæнæг уыд диссаджы 
хæларзæрдæ æрыгон чызг Хайди Эрбс. Ахуыр кодта Берлины 
университеты уырыссаг филологийы факультеты. Трептов 
парчы асинтыл музеймæ куы сцæйхызтыстæм, уæд йæ 
цæссыгтæ гæр-гæр кодтой. Ахæм лæмæгъ зæрдæ йын ис, 
уый мæ ницы хуызы бауырныдтаид, чысыл раздæр 
вагзалы æндæр ныв куы нæ федтаин, уæд. 
Поездæй рахызтыстæм æмæ вагзалмæ 
фæцæйцыдыстæм. Куыд бамбæрстон, афтæмæй йæм иу лæппу æнаив 
7-4 

æвнæлд фæкодта, æмæ йын чызг йæ уалхъусæн ахæм 
гæрах фæласта æмæ, æвæццæгæн, йæ цæстытæ цæхæртæ 
акалдтой.^Лæппу кæуылты фæтар, уый уынгæ дæр нал 
акодтам. Йæхион йæхирдыгæй куы фæци, уæд ма цы 
фæстиат кодтаид! 
Хайди, сæрыстырдзинад равдисын кæм хъуыд, уым йæ 
кад ныфсджынæй бахъахъхъæдта, советон æфсæддонты 
хъæбатырдзинадыл дзурæг цырты цур та йæ цæссыгтæ нæ 
баурæдта... 
Бынтон æндæрхуызонæй йæхи равдыста нæ 
фæндагамонæг — гид Фриц Рид. Берлины, стæй-иу нæ иннæ рæтты 
дæр горæты къуымты фæрал ас-бал ас кодта. Куыд 
бамбæрстам, афтæмæй, æппæты асламдæр хæринаг кæм кодтой, 
ахæм ресторан-иу агуырдта. 
Дрезденмæ куы бацыдыстæм, уæд мæстджынæй 
дзырдта америкæгты ныхмæ, хæст цæуыл фæуыдзæн, уый, дам, 
бæрæг уыди, уæддæр, дам, ма горæтыл бомбæтæ 'ппæрстой 
æмæ, дам, цалдæр сæдæ мин адæймаджы фæмард сты. 
Уыцы ныхæстæ куы кодта, уæд, йе 'мбæстæгтæ советон 
адæмæй, æппындæр сæм ницы аххос уыди, афтæмæй 27 
милуаны бæрц кæй ныццагътой, уый йæ зæрды кæрон дæр 
нæ уыди. 
идæр загъта, сылгоймаг, дам, йæ уарзон 
нæлгоймаджы уæз нæ фенкъары. 
Мæнмæ гæсгæ, уыцы хъуыды Хъаныхъуаты Бола йæ 
усы тыххæй уæздандæр æмæ бæлвырддæрæй загъта: 
— Мыст мæкъуылы бын нæ мæлы. 
байты Васо йæ «Ирон æвзаджы 
историон-этимологон дзырдуат»-ы слайда кодта дыууæсæдæ æртын 
аст æвзагæй. Лекцитæ каст фæсарæйнаг æвзæгтыл. 
Фæндыди мæ, цал æвзаджы зоны, уымæй йæ бафæрсын. 
Æмæ йæм нæ иу фембæлды уыцы фарст куы радтон, уæд 
мын загъта: 
— Куыд æмбæлы, афтæ иу дæр нæ. 
Ирон æвзаг, куыд æмбæлы, афтæ кæй нæ зоны, уымæн 
æрхаста æрмæстдæр иу æвдисæн. «Уырыхсны» цы дзырд 
76 

у, ома цы амоны, уый нæ зыдтон æмæ, дам, дзы, ирон 
æвзаг хуыздæр чи зоны, ахæмы бафарстон. 
Куыд бамбарæн ис, афтæмæй Васо иу дзырдæй 
фæстæмæ, не 'взаджы иннæ дзырдтæ иууылдæр зыдта, фæлæ 
уæддæр йæ дзуапп уыди бæлвырд: «Куыд æмбæлы, афтæ 
иу æвзаг дæр нæ зонын...» 
Уыимæ дын иннæ ахуыргонд. Мангойлаг æвзаг дæр 
зоныс, зæгъгæ, йæ куы бафарстой, уæд, былысчъилхудт 6а~ 
кæнгæйæ, уæле дæлæмæ 'рдзырдта: 
— Уæдæ цæмæйты базæронд стæм!.. 
Чи зоны, уый Васойы хуызæн дзуапп фæдæтты, чи нæ 
зоны, уый та мангойлаг æвзаджы «дæсныйы» хуызæн. 
ъæрныхтыл цы зарæг уыд, уымæй мæм ахæм 
ныхæстæ 'рхæццæ: 
Хьомгсесы лседзсегæй фысгæсы ныццавтой, 
Æнаккаг къæрныхтæй сестдсесы ныццагътой. 
Хъæдрæбыны сæрвæттæй сæнæрттæ фселастой, 
Къæрныхтæ Джызæлсей ссе мæрдтæ фæластой. 
æлдæр партион скъола фæуд кæнынмæ хъавыдтæн, 
афтæ уырдæм ахуыр кæнынмæ бацæуынмæ йæхи 
рæвдз кодта ирыстойнаг журналист. Скъоламæ 
'рбацыд æмæ бирæтиражон газет «Коммунист»-ы ныммыхуыр 
кодта æрмæг Хъалæгаты фондз æфсымæры тыххæй. Кæй 
зæгъын æй хъæуы, Хъæдгæроны койæн дзы денæскæнгæ нæ 
уыд, уымæн æмæ хъæбатыр хæстонтæ дунейы рухс ацы 
хъæуы федтой, тохы быдырмæ дæр сæ ардыгæй 
афæндараст кодтой. Гъе æмæ ацы хъæуы кой кæм кæны, уым 
бакастæн ахæм дзырдбаст — «высокогорное селение Кадгарон». 
Æрмæджы авторыл куы фембæлдтæн, уæд ын 
уайдзæфы хуызы бафиппайдтон: 
— Хъæдгæрон кæдæй нырмæ сси хохаг хъæу? 
Уый, йæ цæст дæр не 'рныкъуылдта, афтæмæй дзуапп 
радта: 
— Æмæ йæ ам чи зоны?.. 
Дисы мæ бафтыдтой йæ ныхæстæ. 
Уый фæстæ Ирыстоны газетты дзæвгар рæстæг æнæхъæн 
фæрстæ фæмыхуыр кодта йæ интервьютæ зындгонд 
æф76 

сæддон разамонджытимæ, фæлæ дзы æз иу æрмæг дæр нæ 
бакастæн. Цæуыннæ, уый, мæнмæ гæсгæ, бамбæрстат. 
æ радио къуырисæры рекламæ кæй нал фæдæтты, 
уый тыххæй бон цалдæр хатты фехъусын кæны. 
Афтæ мæм кæсы, æмæ уый дæр рекламæ у... 
Кæддæр югославаг журналист шахмæттæй дунейы 
чемпион Роберт Фишермæ æрхатыд, интервью мын ратт, 
зæгъгæ. Уый йыл сбустæ кодта: 
— Æз æнæ 'хца интервью нæ фæдæттын!.. 
— Бузныг, интервью дæ райстон, — арфæ йын ракодта 
журналист. 
рамвайы æрцæйцыдтæн. Дыууæбынатон бандоныл 
рудзынгмæ хæстæгдæр бадти иу сылгоймаг. 
Цыдаид ыл дæс æмæ дыууиссæдз азæй уæлæмæ. Йæ 
уæлхъус лæууын, уый куы фæхъуыды кодта, уæд мæм дзуры: 
— Бадут? 
Мæнæн бадын мæ зæрды нæ уыд, фæлæ уыцы «бадут» 
куы фехъуыстон, уæд йæ фарсмæ мæхи æруагътон. 
Иучысыл куы ауадыстæм, уæд æм дзурын: 
— «Бадут», зæгъгæ, цæмæн загътай? 
— Уæдæ? 
— «Бадыс». 
— Иууон нымæцы куыддæр айв нæу... 
— Иронау иу адæймагмæ бирæон нымæцы нæ 
фæдзурынц. Суанг Хуыцаумæ дæр. Искуы афтæ фехъуыстай: 
«Табу уæхицæн, Хуыцау!»? 
Сылгоймаг ницыуал сдзырдта. Трамвай ма дыууæ 
хатты æрлæууыд. Мæ ног зонгæ йæ бынаты базмæлыд. 
Рæбынæй бадт æмæ, хизынвæнд кæй кæны, уый 
бамбæрстон, фæлæ дзургæ ницы кодта, æмæ æнцад бадтæн. 
Трамвайы цыд фæсабырдæр. Ацы хатт сылгоймаг сыстад 
æмæ мæм дзуры: 
— Мах ам хизæм... 
Æрдæбонсарæй цытæ фæдзырдтон, уыдон дзæгъæлы 
кæй уыдысты, уый ма мын цы бамбарын хъуыд?!. 
Йæхимæ дæр бирæон нымæцы дзурын ахуыр чи у, уый 
ахуыр кæнынæн, æвæццæгæн, фылдæр рæстæг хъæуы. 
77 

æ къухфыст цы фæци? — бафарста Сафары 
Нафирæт. 
— Типографимæ йæ арвыстой. 
— Омæ ма йæ уырдæм та цы 'рвыстой? 
ас мыл фылдæр азтæ цæуы, уыйбæрц мæм мæ 
сабидуг хæстæгдæр кæны, адджындæрæн æй мысын, 
арæхæй йæм арæхдæр афтын мæ сæнтты. Хъæуы 
æвддæс азы йеддæмæ нæ фæцардтæн, фæлæ уыцы азтæ 
мæ царды райдайæн кæй сты, уымæн ис бындурон 
ахадындзинад, зæрдæмæ хæстæг сты, дунейы хорздзинæдтæй 
сæ иуыл дæр нæ баивин. Йæ рагбонтæ кæмæй ферох 
вæййынц, кæнæ сæм сæрбæрзондæй кæсын чи райдайы, уый 
мæм æххæст адæймаг нæ кæсы. 
Æппæтæй æххæст ничи у, хорздзинадмæ 
тырнындзинадæн та кæрон нæй. Ис æмæ бонмæ тырныны дæр æвзæрæй 
ницы ис. Дунейы мулк дæ рæбынæй ракæл-ракæл куы 
кæна, уæддæр Райгуырæн бæстæмæ уарзондзинад дæ 
зæрдæйы арфдæр къуымы куы нæ тæлфа, йæ сæрвæлтау тох 
кæныны монц дæ куы нæ судза, уæд мæгуырæй 
гæвзыкдæр дæ, дæ галуантæ æмæ иннæ хъæздыгдзинæдтæ цæсты 
нæ сахаддзысты. 
Мæ фыстытæн сæ фылдæр хъæуимæ бает сты, 
уæлдайдæр мæ радзырдтæ æмæ повееттæн. Мæ прозаикон 
уацмыстæ кæд хицæн чингуытæй цæуынц, стæй сæ жанртæ дæр 
иухуызон не сты, уæддæр мæм афтæ кæсы, цыма се 'ппæт 
иу чиныгæй фылдæр не сты. Уый нæ, фæлæ ма амæй 
фæстæмæ цы ныффыесон, уыдон дæр уыцы иумæйаг 
чиныджы хæйттæ уыдзысты. 
Мæ райгуырæн бæстæ, йæ адæм сты мæ чингуыты 
архайджытæ. Уый бæрæг у сæ сæргæндтæй дæр: «Урсдоны 
былыл — Бæрæгъуын...», «Бехъаны мугæ», «Иры дзыхъхъ», 
«Гости из Барагуна», «Осетинский долг», «Осетия, родная 
сторона», «Цæрадзонты хъуытаз», «Дæллаг Ир»... 
Ирон адæммæ ахæм æмбисонд ис: хорз лæг адæмæй 
хæс дары. Æз мæхи хæрзты нымæцмæ нæ хæссын, фæлæ, 
адæмæй хæс кæй дарын, уый бæлвырд у. Хæс дарын мæ 
сыхæгтæй, мæ хъæуккæгтæй, Иры æппæт дзыллæтæй, мæ 
сабийы бонтæй фæстæмæ мын фидар ныфс, æнæцудгæ 
æнцой чи уыд. Мæгуыр уæвгæйæ мæ мæгуыр уæвын чи 
78 

нæ бауагъта, рæдыд фæндагæй мæ фæстæмæ чи здæхта, 
мæлдзыджы губаккæй мæ хохы цъупмæ хонынæй чи никуы 
бафæллад. Æз мæхи хæсджын хонын, æххуысхъуаг чи у 
æмæ ме 'ххуыс кæмæ нæма бахæццæ, йæ уаргъ фæрогдæр 
кæнынхъуаг кæмæн у, дунейы æппæт уыцы адæмæй. 
Бæллын ацы зæххы æнæраст хъуыддæгтæ фæкъаддæр 
кæнынмæ, йæ фарныл ын бафтауынмæ. Мах рæстæджы дæр 
кæцыфæнды заманы хуызæн дзыллæйы сагъæстæй риссын 
фаг нæу. Æнæмæнг тох кæнын хъæуы уыцы 
рыстхæсджыты ныхмæ. 
Фыссæджы ном хæссын кæд кадджын иу хатт у, уæд 
йæ бæрнондзинад та дæс ахæмы у. Цæмæй адæмы 
хъысмæт дæхи хонай, уымæн хъару, ныфс æмæ курдиат 
хъæуы. Къоста адæмы раз йæ хæс бафидынмæ тæхуды кæм 
кодта, уым хуымæтæджы адæймаг цы уавæры ис, уый зын 
бамбарæн нæу. Гыццыл хæс дæр адæймагæй 
бæрнондзинад домы. Адæмы раз ыл цы хæс и, уымæн та æнæхъæн 
цард дæр фаг нæ разыны, фæлæ йæм æцæг адæймаг 
тырнынæй нæ бафæллайы, йæ сæрвæлтау тох æй 
дызæрдыджы нæ бафтауы. 
Азты нымæцыл куыд æфтгæ цæуы, афтæ мæ мæ 
райгуырæн зæхх йæхимæ тынгдæр æлвасы, йæ кæрдæджы 
алы хал, йæ суадæтты алы æртах дæр мын зынаргъдæр 
уымæн кæны. Мæ зæрдæйы рисыл мын бафтыдта, 
гыццылæй нæ рæуæдтæ цы цъæх кæрдæгыл хызтон, уыцы лæгъз 
быдыр хæмпæлы бын кæй фæци, бырондон дзы кæй 
сарæзтой, уый. Сагъæсы мæ бафтыдта æрдзы диссаджы 
рæсугъд бынат — Бехъаны — махмæ йæ Къобосты хъæд 
хонынц — уавæр. Донхорыггæнджытæ йæ сфæлдæхтой. 
Диссаджы хъæдбын къохтæ къалиу æмæ уидæгты 
рæдзæгъдтæ фестадысты. Фондзыссæдзгай метры дæргъæн 
арф къанæуттæ скъахтой, бетон хидтæ æмæ былгæрæттæ 
æрдæгарæзтæй баззадысты æмæ афтæмæй лæууынц. 
Цæмæн хъуыдысты, уымæн дзуапп ничи ратдзæн, дæсгай 
мин сомтæ доны чи бакалдта, уыдоны бафæрсæг нæй. 
Æппæты сæйрагдæр та — æрдзмæ сындзкъухæй 
бавнæлдтой, йе 'нусон фæтк ын фехæлдтой, йæ рæсугъддзинад ын 
цæсты бафтыдтой, æфсон сын нæ уыд, афтæмæй йæ 
зæрдæхудты бацыдысты. 
Райгуырæн бæстæ, фыдыуæзæг — уыдон зынаргъ сты 
алы адæймагæн дæр. Зынаргъ у мæнæн дæр Ирыстоны 
79 

зæхх. Йæ хъæздыг мæры цæрæццаг мыггæгтæ 
ныппарынмæ тырндзынæн, цалынмæ мæ цæст æрттива, уæдмæ. 
æ куысты рæстæг фæци æмæ нæхимæ 
рацæйцыдтæн. Асинты онг куы рахæццæ дæн, уæд мæ 
зæрдыл æрбалæууыд, мемæ хæссынмæ цы чиныг хъавыдтæн, 
уый стъолыл кæй ферох кодтон. Раздæхтæн æмæ йæ 
рахастон. Фыццаг уæладзыгмæ куы 'рхызтæн, уæд мæ зæрдыл 
æрбалæууыд, мæ кæсæнцæстытæ дæр ма кæй ферох сты. 
Æртыккаг хатт раздæхтæн, мæ дуар сæхгæдтон æви нæ, 
уый базоныны тыххæй. 
Ирон æмбисонд мæ зæрдыл æрбалæууыд: æдылы 
хъæддзау хъæдмæ дыууæ цыды кæны: куы дзы фæрæт ферох 
вæййы, куы — бæндæн. Æдылы хъæддзауæн нæ зонын, 
фæлæ æдылы сæйраг редактор æдылы хъæддзауæй 
æдылыдæр кæй у, уый бæлвырдæй зонын, уымæн æмæ, йæ 
куыстæй цæугæйæ, фæстæмæ æртæ хатты здæхы. 
æмыц ус куыд ракуырдта», зæгъгæ, уыцы 
кадæджы кæсæм: «...мах стæм кæрзмаст, цыбырхъуыр, 
лыстæг мыггаг — нæ бæрзæнд у дыууæ уыдисны, нæ уæрх 
та — уымæй къаддæр. Тых æмæ нæ лæджыхъæдæй 
æвзарын нæ хъæуы. Ис мын иу хо, æмæ дын æй (Хæмыцæн. — 
Дз. М.) бæргæ раттиккам, фæлæ сымах стут фидисгæнаг; 
мах та фидисæй рынчын кæнæм, уайдзæфæй — мæлгæ. 
Тæрсын, йæ бавæрын дæ бон куы нæ бауа». 
«Нарты кадджытæ» фыццаг хатт куы бакастæн, уæдæй 
нырмæ «фидис»-æй «уайдзæф»-æй чи карздæр у, ууыл 
хъуыды кæнын. Мæнмæ гæсгæ, фидис уайдзæфæй 
тыхджындæр хæцæнгарз у. Уæд дзы, цымæ, Быцентæ 
рынчын нæ, фæлæ мæлгæ цæуыннæ кодтой? Æви нæ 
фыдæлтæм уайдзæф фидисæй тыхджындæрыл нымад уыд? Кæд 
нæ, уæд, чи зоны, æмæ, кадджытæ мыхуырмæ чи цæттæ 
кодта, уыдон фæрæдыдысты? Иннæ ахæм «иннæ абонæй 
иннæ абонмæ». Кæд, мыййаг, «иу абонæй иннæ абонмæ»? 
ыдæлты дуджы сылгоймæгтæ æппæт дзуæртты сæ 
нæмттæй нæ хуыдтой. Алчидæр зоны, Уастырджийы 
Лæгты дзуар кæй хуыдтой, фæлæ, æвæццæгæн, алчи 
во 

нæ зоны, Рекоммæ дæр сылгоймæгтæ йæ номæй кæй нæ 
дзырдтой: хуыдтой йæ Галты дзуар. Уæдæ Хетæджы 
дзуары ном дæр нымдаг уыд æмæ йæ хуыдтой Тымбылхъæды 
дзуар... 
Иуцалдæр азы размæ Венгрийы уыдтæн æмæ уым 
ахæм хабар фехъуыстон. Фехъуыстон, зæгъгæ, ацы 
цауæн мæхæдæг æвдисæн уыдтæн. Мæ фысым Гезе Сабоимæ 
Мæскуыйы иумæ ахуыр кодтам æмæ тынг балымæн 
стæм. О, æмæ уымæ уазæгуаты уæвгæйæ, базыдтон, 
венгриагæн фыццаг лæппу куы райгуыры, уæд ыл 
æнæмæнг йæ фыды ном кæй сæвæры. Уымæн дæр йæ 
фыццаг лæппу куы райгуырд, уæд ыл йæхи ном уымæн 
сæвæрдта. 
Мæ зæрдыл нæхи ирон цардæй ахæм æгъдау 
æрлæууыд. Фыццаг лæппу-иу кæмæн райгуырд, уымæ-иу мад йæ 
номæй нæ дзырдта: сæвæрдта-иу ыл йæхи ном. Ам дæр та, 
мæхæдæг æвдисæн цæмæн уыдтæн, ахæм хъуыддæгтæ 
радзурын ис мæ зæрды. 
Мæ мад-иу зæронд мæрдтæн фынджы дзаг куы скодта, 
уæд-иу æнæмæнг йе 'дзард хъæбулты æрымысыд æмæ-иу 
сæ нымайын куы райдыдта, уæд-иу загьта: «Гæбул дæр, 
Зауырбег дæр, Хъазыбег дæр...» Гæбул дзы кæцыйы 
хуыдта, уый бæлвырд нæ зонын, фæлæ, æвæццæгæн, 
Солтанбеджы, уымæн æмæ-иу цыма ранымады йæ кой нæ уыд, 
афтæ мæм кæсы. «Кæсы», зæгъгæ, уымæн зæгъын, æмæ 
уæдæй нырмæ æнусы æмбисæй фылдæр рацыд, æмæ йæ 
дзæбæх нал хъуыды кæнын, бæлвырддзинæдтæ мын чи 
радзура, ахæм хистæр та мын уæвгæ нал и. 
Уæдæ мæ мады мад Лези дæр — мах æй дзыцца 
хуыдтам, — йæ хистæр лæппу Хæчъассæмæ йæ номæй нæ 
дзырдта. Хуыдта йæ Гаги. Афтæ йæм дзырдтой^йæ 
сывæллæттæ дæр. Иннæ ахæм мæ мады хо Евдинкæ. Йæ фыццаг 
зæнæгæн «Хаджумар» ном радтой, фæлæ йæм нæ лæппу 
йеддæмæ æндæр номæй никуы сдзырдта. 
Ныртæккæ нымд цы у, уый бирæтæ нал зонынц, чи йæ 
зоны, уыдоны иу хаймæ та нымады нал у, æндæр нæ 
радиойæ хатгай сылгоймæгтæ, Уастырджи, зæгъгæ, куы 
радзурынц, уæд мæ хъустæ ссудзынц, цыма йæ зæгъæджы 
кусартгæнгæ баййафын, афтæ зын мын вæййы. 
Æнхъæл дæн, æмæ Къоста йе 'мдзæвгæ «Ракæс!..» куы 
фыста, уæд цыма, сылгоймагæн Уастырджийы ном дзурæн 
*6 Дзасохты Музафер 
<5У 

кæй нæй, уый йæ зæрдыл дардта. Куыд зонут, афтæмæй 
уым ис ахæм рæнхъытæ: 
Гье Уасгпырджи, раксес, цсемсей 
Нее фæусем бынтондæр фыдвæндаг!.. 
Ам Уастырджийæн æнцонæй баивæн ис Лæгты 
дзуарæй. Æнцонæй уымæн зæгъын, æмæ рæнхъы азæлд 
кæсгæйæ дæр æмæ заргæйæ дæр нæ хæлы: 
Гье Лæгты дзуар, ракæсу цсемсей 
Нее фееуеем бынтондсер фыдвсендаг!.. 
æ фыд райгуырд хохы — Бадыхъæуы, мæхæдæг 
— быдыры, Бæрæгъуыны. 
Дыууæ хъæуæй мын кæцы зынаргъдæр у? Кæй зæгъын 
æй хъæуы — Бæрæгъуын, уымæн æмæ уый мæ райгуырæн 
бæстæ у, мæ фыдыбæстæ нæ фæлæ. Уыдон æхсæн та 
мæнæн бирæ хъауджыдзинæдтæ ис. Чи зоны, канд мæнæн 
нæ, фæлæ алкæмæн дæр. Фыд æмæ фырт иу ран куы 
райгуырынц, уæд уый æндæр хъуыддаг у. Æвæццæгæн, уæд 
ахæм фарст уæвгæ дæр нæ сæвзæры, уымæн æмæ уæд 
Райгуырæн бæстæ æмæ Фыдыбæстæ баиу вæййынц æмæ 
дыууæ дæр æмхуызон ад фæкæнынц. 
Мæ фыдыбæстæйыл бирæ-бирæ азтæ куы цыди, уæд 
мæ райгуырæн бæстæйæн йæ кой дæр нæма уыди, фæлæ 
мын уый тыххæй къаддæр зынаргъ нæу. Ныййарджытæй 
уæлдай нæй. Фæнды ацæргæ уæнт, фæнды — æрыгон: 
æмхуызон цæстæй сæм кæсынц сæ хъæбултæ. Æмхуызон 
æнувыд стæм мах дæр Бæрæгъуынимæ кæрæдзиуыл. 
Уæвгæ ам алчидæр йæхи тыххæй дæтты дзуапп. Мæ хъæу 
мыл кæд æнувыд æппындæр нæу, уæддæр уымæй мæнæн 
Бæрæгъуынмæ мæ уарзондзинад къаддæр нæ кæны. Æз 
æй уарзын, Райгуырæн бæстæ æппæты тынгдæр чи уарзы, 
уымæй дæр фылдæр, кæд мæ уарзондзинад кæимæ æмæ 
цæимæ абарон, уый нæй, уæддæр. 
æ мады 'фсымæр Хæчъассæ-иу афтæ загъта: «Дæ 
чиныг «Урсдоны былыл — Бæрæгъуын...» æнæ 
цæссыгкалгæйæ кæсын мæ бон нæу...» 
82 

æгуыр рæстæджытæ та ныл куыннæ скодта! 
Хуымæтæджы салон дæр зын ссарæн уыд. Иуæй-иу 
хатт-иу, къухтæхсæн кæй хонынц, уыцы сапонæй æхсгæ нæ, 
фæлæ-иу æм смудгæ куы бакодтам, уæддæр-иу æй нæхицæн 
стыр æхсызгондзинадыл банымадтам, уымæн æмæ ахæм 
хорз тæф кодта, æмæ йæм адæймаг смудынæй не 'фсæст. 
Цæмæдæр гæсгæ йæ мах духи-сапон хуыдтам. Æвæццæгæн, 
йæ тæф духийы тæфы хуызæн кæй уыд, уый тыххæй. 
Куы зæгъын, хуымæтæджы сапонæй дæр нæхи 
зæрдæйы фæндиаг никуы ныхсадтам. Нæ мæгуыр мадæлтæ æмæ 
хотæ дзаумæттæ æхсадтой фæныкдоны, сæ сæртæ та — 
хуырхæй. 
мбырды бадтыстæм, æмæ ныхасгæнджытæй иу 
тынг хъæддыхæй дзырдта нозты ныхмæ: 
— Æгæр чи ну азы, уыдонæн карз уайдзæф кæнын 
æмбæлы!.. 
Мæ фарсмæ чи бадт, уыцы лæг ын йæ ныхæстæ 
бæлвырдыл нæ банымадта æмæ мын мæ хъусы æрбадзырдта: 
«Æгæр бирæ чи ну азы, уыдонæн уайдзæф кæнын домы 
æви, æгæр гыццыл чи ну азы, уыдонæн?» 
æстæджытæ ивынц, фæлæ адæмы пайдайæн нæ. 
Раздæр арæх, суанг мæгуыр лæгæн дæр, йæ бон, цы 
йæ хъуыд, уый балхæнын уыд, фæлæ нæ уыд, кæм æй 
балхæдтаид, уый. Æппæты зынаргъдæр дзаумæттæ дæр 
сæхи аргъæй балхæнын бирæты бон нæ уыд, уымæн æмæ 
сæ чъылдымæрдыгæй, фылдæр кæмæ уыди æмæ уæлдæр 
бынæтты чи бадти, уыдон хастой. Машинæ балхæныны 
рад-иу кæмæ 'рхауд, уый-иу йæ худ уæларвмæ 'ппæрста, 
мæхæдæг ыл куы нæ сбадон, уæддæр æй зынаргъдæрыл 
ауæй кæндзынæн, зæгъгæ. Хæдзары дзаумæттæ, гауызтæ 
æмæ æндæрты кой нал кæнын. Уыдон дæр сæхи аргъæй 
балхæнын бирæтæм нæ хауд. 
Ныр бынтон æндæр рæстæг ралæууыд. Алцыдæр 
балхæнæн ис, фæлæ, уыцы алцытæ бирæтæ цæмæй 
балхæной, уый нæй. 
Мæ ныхас, рæстæджытæ ивынц, зæгъгæ, уымæй 
райдыдтон, афтæмæй та дзы ивддзинадæй æппындæр ницы 
83 

æрцыдис. Раздæр гуыдырæн дæгъæл нæ уыди, ныр та 
дæгъæлæн гуыдыр нæй. 
уырдзы Хуссар Ирыстонмæ 'рбалæбурынмæ куы 
хъавыдысты, уæд кодтой алыхуызон загьдкъахæнтæ. 
Уый фæдыл 2007 азы 30 июны Дзæуджыхъæуы ирон театры 
раз уыдис стыр митинг. Алы адæмыхæттытæ мæстджынæй 
дзырдтой загьдкъахджыты ныхмæ. Ныхасы бар ракуырдта 
Гутник Михаил дæр. Уый раздæр радзырдта уырыссагау, 
ома йæ мадæлон æвзагыл, уый фæстæ та — сыгъдæг иронау. 
Адæм æм хъуыстой тынг зæрдиагæй. Ныхас куы фæци, уæд 
ын сарæзтой тыхджын къухæмдзæгъд. Мæ хуссайраг æмбал 
мæ фарсмæ лæууыдис æмæ, æмдзæгьд куы басабыр, уæд 
мын, мидбылхудгæйæ, афтæ: 
— Гутник иронау мæнæй хуыздæр дзуры!.. 
Ме 'мбал дæр иронау хорз дзуры, фæлæ, уырыссаг 
лæппу не 'взаг афтæ хорз кæй зоны, уый йын æхсызгон 
уыд, æмæ афтæ йе 'нкъарæнтæ равдисыны тыххæй загъта. 
у заман цыдæр гыццыл хъуыддаджы фæдыл, стыр 
бынаты чи бадт, ахæм лæгмæ бацыдтæн. Мæ 
курдиат ын куы бамбарын кодтон, уæд, йæ алыфарс йæ цæст 
ахæсгæйæ, загъта: «Бауырнæд дæ, ацы стыр кусæн уат 
йеддæмæ мæм ницы ис». Ныр æм бакæс, уæд йæ тæнтыл 
цыппар адæймаджы, кæрæдзийы къухтыл хæцгæйæ, не 
' рбаххæссыдаиккой. 
Ацы хабар Цыбырты Людвигæн куы радзырдтон, уæд 
мын уый та æндæр лæджы кой ракодта. Партийы обкомы 
хайады хицаумæ йæ сыхаг цыдæр хъуыддаджы фæдыл 
æххуысмæ бацыд æмæ йын ахæм дзуапп радта: 
— Мæнæ ацы тумбочкæ уыныс? — æмæ йын йæ кусæн 
уаты къуыммæ ацамыдта. — Кæд ацы обкомы уымæ исчи 
хъусы, уæд мæнмæ дæр. 
— Омæ иу кабинеты дыууæ тумбочкæйы цæмæн 
хъæуы? — бафарста йæ æххуысагур. 
анайты Руслан Къостайы ныв скодта æмæ, йе 
'рмадзмæ чи 'рбацыд, уыдонæй иу афтæ: 
8-4 

— Йæхи хуызæн нæу. 
— Æмæ ма йæ фæстаг хатт кæд федтай? — фарстæй 
йын дзуапп авæрдта Руслан. 
у æлгъыст у, зæгъгæ, фæзæгъынц, фæлæ, 
æвæццæгæн, алы хатт нæ: «Иу — Хуыцау! Хуыцауы 
динæй арвмæ хауы дур». 
Дыууæ — фæлдыст. Ау, дыууæ къухы, дыууæ цæсты, 
дыууæ базыры æмæ афтæ дарддæр — иууылдæр сæ 
фæлдыст рахонæн и?! 
Уæдæ дыууæ Ирыстоны, дыууæ 'взаджы, дыууæ дины 
дæр, куыд æвзæр хонынц, афтæ 'взæр не сты. 
с ахæм ирон аргъау. Хæрæг æмæ теуа базæронд сты. 
Уаргьхæссынхъом чи нæу ал уыд, уыдон ма æлдары 
цæмæн хъуыдысты æмæ сæ сафынвæнд скодта. Йæ чапармæ 
фæдзырдта æмæ йын загьта, искуыдæм сæ куыд атæра æмæ 
сæ куыд амара. Уый сыл ахъæр кодта, хъæды арфмæ сæ 
батардта æмæ йæхинымæр хъуыды кæны: «Амарин сæ æмæ 
мæ сæ тæригъæд цæмæн хъæуы? Ардыгæй дзы фæстæмæ 
фæндаг иу дæр нал ссардзæн. Фæлтау сæ ныууадзон æмæ, 
кæд мæлой, уæд сæхæдæг амæлдзысты». 
Хæрæг æмæ теуа сæрддон-сæрддæргъы сойджын 
кæрдæгыл сæрибарæй фæхызтысты æмæ сæ цармы дзаг 
баисты. Иу бон хæрæг цалдæр чъыллиппы ныккодта æмæ 
теуайæн афтæ: 
— Зарын мæм цæуы. 
— Ма ныззар, фæлтау чъыллиппытæ кæн. 
— Чъыллиппытæ кæнын мæм нал цæуы, мæ зæрдæ 
зарын агуры. 
— Уæд та фæстæдæр ныззардзынæ. 
— Нæгъ, мæнмæ ныртæккæ цæуы зарын. 
— Ма ныззар, кæннод æлдар ацафон йæ чырæимæ 
ардæм хæстæг фæндагыл фæцæуы, дæ хъæлæсæй дæ 
базондзæн æмæ та ныл уæззау уæргътæ бавæрдзысты. 
Нæ бакоммæ касти хæрæг æмæ йæ хъæлæсыдзаг 
«ныйио-ио» кодта. 
Æлдар хæрæджы йæ уасынæй базыдта, йæ чапармæ 
фæдзырдта æмæ йын афтæ: 
85 

— Уый мæ хæрæджы уасын у. Æвæццæгæн сæ æгасæй 
ныууагътай, æмæ теуа дæр хъуамæ йæ цуры уа. Ныртæккæ 
сæ дыууæйы дæр ам куыд æрбалæууын кæнай, афтæ! 
Уыцы рæстæг та хæрæджы уасын ногæй æрбайхъуыст. 
Чапар, уасын кæцæй фæцыд, уырдæм фæцагайдта æмæ 
уайтагъд теуа æмæ хæрæджы ц^р бал æу уыд. Тыххæйты 
ма сæ базыдта, афтæ снард сты. Иæ разæй сыл ахъæр 
кодта æмæ сæ æлдары размæ батардта. Уæззаудæр цы 
уæргътæ уыд, уыдон сыл бавæрдтой æмæ сæ чырæйы разæй 
ауагътой. 
Цæуынц иу бон, цæуынц дыккаг бои. Æртыккаг бон 
сихормæ ^ввахс хæрæджы къæхтæ дыдæгътæ кæнын 
райдыдтой. Йæ уаргъ нæ, фæлæ йæхи хæссын дæр нал 
фæрæзта. Гæнæн нал уыд, æмæ йæ æд хæссинæгтæ теуайыл 
бавæрдтой. 
Иу заман чырæдзаутæ стыр доны былмæ бахæццæ сты. 
Йæ сæрты уыд нарæг хид. Теуа æдуæргътæ хиды астæумæ 
куы бахæццæ, уæд æрлæууыд æмæ хæрæгмæ дзуры: 
— Кафын мæм цæуы. 
Дон ахæм уылæнтæ кодта, æмæ-иу йæ фæлхъæзæнтæ 
бынозæй хæрæджы цæсгоммæ дæр скалдысты. 
— Фæлтау заргæ ныккæн, кафгæ ма скæн, — лæгъстиаг 
хъæлæсæй йæм дзуры хæрæг. 
— Нæ, мæнмæ кафын цæуы, — къахсæттæгау 
ныллæууыд теуа. 
— Уæд та фаллаг фарс скафдзынæ, — лæгъстæгæнæгау 
кæны хæрæг. 
— Нæ, мæнмæ ам кафын цæуы! — загъта теуа, йæхи 
ныууыгъта, æмæ хæрæг æд уæргътæ гуылфæны смидæг... 
Хæрæгмæ зарын цыд, теуамæ — кафын, мæнмæ та 
кæуын цæуы... 
з дæ куы фæнæмон, уæд дæ райсом фæрсдзысты, 
цалæй дæ фæнадтой, зæгъгæ. 
е 'рдхорд мын ахæм хабар радзырдта. 
«Денджызы былмæ мын путевкæ радтой, фæлæ 
мын иу уаты æнæзæрдæмæдзæугæ адæймагимæ цæргæ 
æрцыд. Иуæй дзы цыдæр æвзæр тæф калди, иннæмæй та 
86 

хуыр-хуыр кодта. Æхсæв бонмæ, зæгъæн ис, æмæ мæ 
цæстытæ не 'рцъынд кодтон. Бон сауизæрмæ, цы бакæнон, 
ууыл фæхъуыды кодтон. Фæсахсæвæр æрбацыдтæн æмæ 
мæ сыхаджы уæлгоммæ хуысгæ баййæфтон. Агъуысты 
зæрдæхæццæгæнæн тæфæй бацæуæн нал уыд, фæлæ 
уæддæр мæ уаты даргæ дарæс скодтон æмæ æз дæр хуыссæны 
мæхи æруагътон. Иуцасдæр афтæ фæхуыссыдтæн, стæй 
мæхицæн дзурæгау бакодтон: 
— Рудзгуытыл æфсæйнаг хуызæг бакæнын хъæудзæн... 
— Лæбурджытæ нæм куы нæ цæуы, цæмæн дзы хъæуы 
æфсæйнаг хуызæг æвæрын? 
— Æз цыппар хатты ахæстоны бадтæн æмæ, йæ 
рудзгуытыл хуызæг æвæрд кæмæн нæй, ахæм уаты æвзæр 
фынæй кæнын. 
Лæг, уыцы ныхæстæ айхъусгæйæ, сагъæссаг хъуыдыты 
ахæсты бахауд. Иуцасдæры фæстæ, æвæццæгæн, йæ уд йе 
'муд куы 'рцыд, уæд, цас фæлмæндæр уæвæн ис, ахæм 
хъæлæсыуагæй бафарста: 
— Æмæ у ал хатты цæй тыххæй бадтæ ахæстоны? 
— Æртæ хатты лæгмарды тыххæй, иу хатт та кардæй 
рæхуысты тыххæй. 
Уый фæстæ мæ ницæмæйуал бафарста. Дыккаг æхсæв, 
хуыссæджы хъæстæ нæ уыдтæн æмæ, куыд афынæй дæн, 
уый зонгæ дæр нæ бакодтон. 
Æмбисæхсæв цæмæдæр гæсгæ райхъал дæн. Уаты 
бынтон талынг нæ уыд и: кæрты цырагъ сыгьди æмæ йæ 
рухсæй мидæмæ дæр цыдæртæ хæццæ кодта. Мæ сыхаджы 
сынтæгмæ бакастæн, æмæ — афтид. Цырагъ ссыгътон, уаты 
къуымтыл мæ цæст ахастон — æмæ йæ дзаумæттæй дæр 
уым ницуал. Дисы бацыдтæн, цы фæуыдаид, зæгъгæ. Иу 
бон нæ фæзынд, нæ фæзынд дыккаг бон дæр. Ноджы 
тынгдæр дис та фæкодтон, цалынмæ уым уыдтæн, уæдмæ 
йыл мæ цæст æппындæр куынæуал æрхæцыд, уæд». 
ынæ хицæуттæ бавзæрстам, ахæм нал баззад. 
Тæнæгсæр дзы кæмæн уыд, уый дæр йæ фæстæ 
бæзджын фæд ныууагъта. Йæ сæртæг, уæлæнгай, 
æнæбындур митæ æмæ ныхæстæй. Се 'хсæн ахæм дæр 
разынд, Ирыстоны истори æвддæсæм азы размæ чи 
ныххахх кодта. Иу æмбырды йæ «арф хъуыды» æргомæй 
87 

загъта: «Ирыстоны истори райдыдта Октябры революцийæ 
фæстæмæ». 
Ау, мæлдзыгæн дæр ма йæ истори мин нæ, фæлæ 
милуангай азтæй нымайгæ куы у, уæд мах истори 
æвддæсæм азы размæ мæйхортæ ахордтой æви йæ 
кæфхъуындар аныхъуырдта? Революцийæ иуæндæс азы размæ дæр 
ма йæ цæхæр зæрдæ кæмæн куыста, уыцы Къоста та цы 
'рбаци? Ахæм фæрстытæ минтæ æмæ сæдæгай минтæ 
дæттæн дæр ис, фæлæ тæнæгсæрмæ иу дзуапп дæр нæ 
разындзæн. 
Йæ иннæ зонды ныхас та ахæм уыди: «Сымах фæнда 
æви нæ фæнда, уæддæр уымæн адæмоны ном 
ратдзыстæм!» Уый иу фыссæгæй загъта, адæмоны аккагыл нымад 
чи нæ уыд, ахæмæй. Æмæ йын раттын кодта. Йæ фидар 
ныхасæн фидар хицау разынд. 
Æмæ цынæ ногдзинад æрхъуыды кодта. Йæ хицауы 
цæстмæ ирон цыхт кæнын нал уагътой, кæд ма уагътой, 
уæддæр, адæмы цас хъуыд, уымæй бирæ къаддæр. Æмæ 
йын хуымæтæджы æфсон ссардта: сывæллæтты 
рæвдауæндæтты, дам, æхсыр нæ фаг кæны... 
Науæд, бирæуæладзыгон бæстыхæйтты цур цы 
хæдзæрттæ арæзтой, уыдон та? Хæлдтой сæ, 
расыггæнджытæ, дам, дзы æмбырд кæнынц... 
цы æмдзæвгæ мын æрдæгфыстæй баззад: 
Ныууагътай æвзæртæ, æвзсертæн — бынтæ, 
Æвзарсем æрвылбон мах уымæн зынтæ. 
Ныппапылой кодтой нее намыс — нæ ис, 
Æнæниздзинадыл ыстыхджын и низ! 
Сталинимæ ныхас кæнын райдайын мæ зæрды уыд... 
арис уарзта хъæлдзæг ныхæстæ кæнын. Йæ кусæн 
уаты къæсæрæй-иу исчи куы 'рбахызт, уæд ын-иу, 
йæ хорз зонгæ куы уыдаид, уæддæр афтæ фæкодта: 
— Æгас цу, чидæриддæр дæ! Сбад æмæ лæугæ ма 
кæнай... 
88 

ерчы былмæ байрæджы кодтон. Ме 'мбæлтты сæ 
тæккæ уæнгтæ ивазгæйæ ныййæфтон. Æрæджиауы 
хосдзауы кой сын скодтаин, фæлæ мæм уыцы æмбисонд 
æгæр иударон фæкаст æмæ мæхи æндæрхуызон сраст 
кодтон: 
— Зындгонд францаг новеллист Проспал Меримейæ 
уæм салæмттæ! 
Æгæр кæй афынæй дæн, уый тыххæй байрæджы 
кодтон, фæлæ мæ йæ дзурыны сæр нал бахъуыд: иууылдæр 
мæ бамбæрстой. 
уывды кæстæртæй, нæ йын æмбæлдис, афтæмæй 
иу дзырды бар куы куырдта, уæд ын хистæр афтæ: 
— Цы зæгъынмæ хъавыс, уый дæ цалынмæ нæ ферох, 
уæдмæ тæхгæ æмæ йæ уæхимæ зæгъдзынæ! 
лгьыстытæ та куыннæ фехъуыстон! 
Иу та дзы ахæм уыд: «Хъазийы хъазт фæкæн!» 
Æрмæст цавæр Хъази уыд, стæй цавæр хъазтæй хъазыд, 
уый абон дæр нæма базыдтон. 
Æвæццæгæн, хъæзтытæй кæцыдæртæ сæры цæфы 
хуызæн хъæзтытæ сты. Уыдонæн та хъазт рахонæн нал 
вæййы, æлгъысты тынгдæр кæй сфидауынц, уый тыххæй. 
ыфæндыйæ дæр мах æгæр æрæджиау 
райгуырдыстæм. Зондджын хъуыдыйæ цыдæриддæр зæгъæн 
уыдис, уыдон нæ размæ загъдæуыд. Мæнæ куыд 
фыста Мишель де Монтень: «Фондзыссæдз азы размæ 
кæй нæ цардыстæм, уый тыххæй кæуын, фондзыссæдз 
азы фæстæ кæй нал цæрдзыстæм, уый тыххæй кæуыны 
хуызæн æдылыдзинад у». 
уæй-иутæ, æрыгæттæм кæсгæйæ, афтæ фæзæгъынц: 
— Тæхуды, сымах карæн ма чи у!.. 
Нæ мæ фæнды мæ бонтæй иу дæр фæстæмæ раздахын, цы 
фæндæгтыл рацыдтæн, уыдонæн канд сæ амондджындæртыл 
89 

фæстæмæ ацырдæм рацæуын нæ, фæлæ дзыхъхъынногæй 
цæрын райдайын дæр. Цы фæцардтæн, уый мын кæд фаг 
нæу, уæддæр мæ нæ фæнды ногæй цæрын райдайын. 
Фыццаджыдæр, уымæн уæвæн кæй нæй, уый тыххæй, 
дыккаджы та — уый куы хъуыдаид, уæд æй Хуыцау дæр зыдта. 
æ бинойнаг телефонæй дзырдта, афтæмæй, 
рарастæввонг уыдтæн, фæлæ мæ кæсæнцæстытæ нал 
ардтон. Фатимæ мæ бамбæрста, кæимæ ныхас кодта, 
уымæй хатыр ракуырдта æмæ мын мæ кæсæнцæстытæ 
уайтагъддæр райардта. 
Мæ зæрдыл Чехов æрбалæууыд. Йæ иу писмойы йæ 
бинойнагмæ афтæ фыста: «Галиу къухæй рахиз къухы 
ныхтæ кæнынæй ме сæфт уынын. Æнæ усæй цæрын тынг 
зын у». 
у фыссæджы «поэт года» схуыдтой æмæ йыл, чи 
зоны, цин кодта. Газет «Литературная Россия»-йы 
та ахæм иумæйаг сæргонд ис: «Писатель номера» (æз дзы 
мæхæдæг дæр бахаудтæн). Æвæццæгæн, уый «бын» чи 
фæвæййы, уый дæр дзы райгондæй баззайы. 
Цымæ, Пушкин кæнæ Толстойы «поэт года» кæнæ 
«писатель номера» исчи куы рахуыдтаид, уæд æй йæхицæн 
кадыл банымадтаид? 
æ дуджы «хъæбатырты» къух цæмæ нæ батасыд, 
ахæм нал баззад. Ныр цал азы тох кæнынц Ленины 
марды ныхмæ! Мавзолейæ, дам, æй рахæссын хъæуы. 
Уый тыххæй цынæ 'фсæнттæ 'рхъуыды кодтой! Чи зæгъы, 
чырыстон ныгæд æй бакæнæм, чи зæгъы, Сырх фæз 
уæлмæрдты бынат нæу, чи... 
Адæймаг сыл худгæ дæр фæкæны. Куыд æнæбон, æдых 
æмæ тæнæг зонды хицæуттæ сты! Ацал-ауал азы 
куырыхои лæджы мард баныгæнын йæ бон кæмæн нæу, уыдон 
ын йæ цытджын хъуыдытæ куыд баныгæнынмæ хъавынц? 
Мæ цæстыл, нарты Сослан тыхагур куы ацыд, уыцы 
нывтæ ауадысты. Иудзонгон уæйыгмæ æртæ 'фсымæры 
бауырдыг сты, нæ хæххон дзиглойы нын æри, кæннод дæ 
90 

дзæбæхæй нæ ауадздзыстæм, зæгъгæ. Иудзонгон æртæ 
'фсымæрмæ фæлæбурдта, Сосланы йæ дæлæвзагæй 
раппæрста æмæ йæм дзуры: «Мæ агъды фарсыл иу æрду ис 
æмæ йæ ратон». Уæйыг сæ уымæй бабæттынмæ хъавыд. 
Сослан æрдуйæн цынæ фæкодта, марадз-зæгъай, кæд 
ын ратонын бакуымдта. Цирхъæй алыг кæныныл дæр æй 
афæлвæрдта, фæлæ йæ цирхъы ком йæ цæгаты хуызæн 
фæци, æрдуйыл та фæд дæр нæ баззад. Иудзонгон уæйыг 
æртæ 'фсымæры йæ уæраджы бын нылхъывта, йе 'рду 
æнцонæн ратыдта, æртæ 'фсымæры сбаста, æмæ змæлгæ дæр 
нал скодтой. 
Афтæ мæм кæсы, цыма Ленин цы паддзахад сарæзта, 
уый ныхмæ æрæджиау тохгæнджытæн дæр сæ фидæн 
хуыздæр нæ уыдзæн. 
Ахæм бон ралæудзæн, æмæ змæлгæ дæр нал 
скæндзысты. 
æ фыды чи баныгæдта, уый, арф ныуулæфгæйæ, 
загъта: «Уый дæр та мын кæй фæхицæн!..» 
нституты нын зæрондславяйнаг æвзаг амыдта 
Румянцев Владимир. Йæ предмет иттæг хорз 
зыдта, фæлæ йæм иу æнахуыр миниуæг уыдис: дзуапп-иу чи 
лæвæрдта, уымæн-иу йæ цæсгоммæ нæ каст, фæлæ — йæ 
къæхтæм. Уымæй йын фæпайда кодтой, фæлварæн 
дæттынмæ йæ ныфс чи нæ хаста, уыдон. Сæ бæсты-иу 
барвыстой, æрмæг хорз чи зыдта, ахæмы. 
Зæгъын ма хъæуы уый, æмæ Румянцев тынг зæронд 
уыди: хъусæй дæр дзæбæх нал хъуыста, æмæ йын 
цæстфæлдахæг студенттæ уымæй дæр пайда кодтой. Иу бон, 
æрмæг хорз чи зыдта, уый йе 'мбæлтты бæсты цалдæр 
хатты радта фæлварæн. Фæстаг хатт ма куы бацыд, уæд ын 
Владимир, йæ къæхтæм кæсгæйæ, афтæ: 
— Ацы туфлитæ мæм абон фæндзæймаг хатт дзуапп 
дæттынц... 
æнæн ын кæм вæййы, уым æппæт дæр саразы, 
цæмæй адæймагæн... ма баххуыс кæна. 
9/ 

хæм хъæутæ ис, чъындыйы ном кæуыл сбадт. Хъæуы 
æппæт адæмæн чъынды уæвæн нæй, се 'ппæтæн 
рæдау уæвæн куыд нæй, афтæ, фæлæ йын кад дæр иуæй-иутæ 
скæнынц, æгады ном дæр ыл иуæй-иуты аххосæй сбады. 
Джимийæгты цы хонынц, уый алчидæр зоны, фæлæ 
дзы ахæм ми æрмæстдæр иу бакодта, фидисы азар та 
æппæт хъæуы басыгъта. 
Чъындыйы ном кæуыл сбадт, уыцы хъæуккаг — 
æгъдауджын, йæ цæхх æмæ кæрдзын адæмимæ хæрынахуыр чи 
уыд, уымæн иу фынджы уæлхъус йæ хъæуы фыдгой куы 
ракодтой, уæд сæ бафарста, кæй дзы зонут чъындыйæ, 
зæгъгæ. Нымайын сæ райдыдтой, фæлæ сын фондзæй 
уæлдæр не схæццæ сты. Хадзырæт фынгæй сыстад æмæ 
буфетæй рахаста æхсæз авджы шампайнаг сæн æмæ сæ 
радыгай фынгыл æвæрын райдыдта: 
— Ай уын Гæбæтийы тыххæй! Ай уын Дадыгайы 
тыххæй! Ай уын Дзæрæхмæты тыххæй! Ай уын Гæбæтджерийы 
тыххæй! Ай уын Дзидаханы тыххæй. Ай та уын, 
чъындытæй ма кæй ферох кодтат, уый тыххæй! — æмæ æхсæзæм 
авгæн дæр йæ тъæпп фынгыл фæцыд. — Уæддæр нæ 
чъындыйы кой мауал кæнут!.. 
алазты Æхсар ма президент куы уыди, уæд нæ 
цыдæр ахсджиаг хъуыддаджы фæдыл æрæмбырд 
кодта æмæ Малиты Васойæ æппæлыди, йæ редакцийæн, дам, 
ын машинæ куы радтон, уæд, дам, мын ахæм арфæтæ 
фæкодта æмæ дзы, зæгъæн куыд нæй, афтæ тынг фæбузныг 
дæн. 
Мах редакци дæр машинæ хъуаг уыд, æмæ йæм мæ 
бынатæй дзурын: «Арфæтæ дын мах дæр бæргæ 
ракæниккам, машинæ нын куы раттис, уæд». 
Зæгъут, æмæ нын нæ радта? Радта. Стæй йын мах 
Васойæ къаддæр арфæтæ нæ ракодтам. 
рон адæмы цыфыддæр знæгтæй иу йæ паспорт 
ивынмæ бахаста æмæ, йæхæдæг, цы адæмыхаттæй 
уыд, уый бæсты «ирон» ныффыссын кодта. Уырдыгæй 
рацыд, æмæ, уадз æмæ ирон адæм иу къаддæр фæуой, 
зæгъгæ, йæхи агæрах кодта. 
92 

Рæстæг æвзæрæрдæм ивы, зæгъгæ, дзæгъæлы нæ 
фæзæгъын. Ныр паспорты адæмыхатт нал фыссынц, æмæ та 
уый дæр мах пайдайæн нæу. Не знæгтæй иу дæр йæхи 
«ирон» нал ныффысдзæн æмæ йæхимæ йæ къух нал 
сисдзæн. 
æстæг æвзæрырдæм кæй аивта, уый нæ цардыл бирæ 
кæцырдыгæйдæрты фæзынд. Рæстæгимæ 
адæймагæн дæр æнæивгæ нæй... 
Кæддæр-иу фыссæгæн центрон мыхуыры æмдзæвгæ 
кæнæ радзырд рауадзын бынæттон мыхуыры чиныг 
рауадзыны хуызæн æхсызгон уыд. Ме 'мдзæвгæтæ-иу «Юность», 
«Огонек», «Крокодил», «Наш современник» кæнæ æндæр 
журналты куы фæзындысты, уæд-иу зæрдæмæ хуры 
тынтæ ныккасти. 
Ныр, куы зæгъын, рæстæджытæ аивтой, аивтой адæм 
сæхæдæг дæр. Уыдонимæ æз дæр, æндæр центрон 
мыхуыры мæ уацмыс рауадзынмæ æцæгæлон цæстæй нæ 
акастаин. 
Цæвиттон, журнал «Дружба народов»-ы номæй мæм 
мæ рагон хæлар, мæ тæлмацгæнæг Медведев Александр 
сдзырдта, дæлрæнхъон тæлмацтæ рарвит, кæд ис, уæд 
аивадонтæ дæр, æмæ сæ журнал «Дружба народов» 
ныммыхуыр кæндзæн, зæгъгæ. Раст зæгъын хъæуы, мæ зæрды 
уыдис арвитын, фæлæ хъуыддаг бонæй-бонмæ 'ргъæвтон. 
Зивæг кодтон, зæгъгæ, дæр нæ зæгъын, пъæззы дæр мыл 
нæ ныббадт. Мæ уыцы уавæрыл хъуыды кæнгæйæ, мæ 
зæрдыл æрлæууыд Хъазыбег. «Рæстдзинад»-ы немæ 
куыста. Иу уаты кæимæ бадт, уый йын-иу исты хабæрттæ 
фæкодтаид. Хъазыбег-иу æм хъуыста, йæ ныхас ын-иу никуы 
бакъуылымпы кодта. Æрмæст-иу дзырд куы фæци, уæд 
ын-иу комкоммæ загъта: «Гъемæ, Бексолтан, уыдон мæн 
цæмæн хъæуынц?» 
Уыйау æз дæр ахъуыды кодтон æмæ мæхинымæр 
скарстон: «Гъер æз уым ме 'мдзæвгæтæ куы ныммыхуыр 
кæнон, уæд уый мæн цæмæн хъæуы?» Æмæ иу дæлрæнхъон 
дæр нæ арвыстон, нæ арвыстон аивадон тæлмацтæ дæр. 
Фæлæ уæддæр мæ фыстытæ уыцы журналы рацыдысты. 
Куыд бамбæрстон, афтæмæй сæ, Мæскуыйы мын цы 
чингуытæ рацыд, уыдонæй кæцыдæрæй систой. 
98 

Æндæр заман мæм, де 'мдзæвгæтæ мæскуыйаг 
журналы рацæудзысты æмæ сæ рарвит, зæгъгæ, куы 
'рхатыдаиккой, уæд æхсæв дæр не схуыссыдаин, стæй мæ цинæн 
кæрон нал уыдаид, кæмдæр мæ æрымысыдысты, фæнды сæ, 
цæмæй Советон Цæдисы поэзиуарзджытæ ме 
сфæлдыстадимæ базонгæ у ой. Фæлæ æндæр рæстæджытæ 
адæймагмæ æндæр зондахаст æвзæрын кæнынц... 
ьер Огюстен Карон Бомарше загъта: «Что слишком 
глупо, чтобы быть просто сказано, то поется». Ацы 
ныхæстæ хауынц, ныртæккæ цы зарджытæ зарынц — æз 
ирон зарджытæй зæгъын, кæд уырыссаг зарджытæ дæр 
хуыздæр не сты, уæддæр — уыдонæн сæ фылдæрмæ. 
Дæнцæгтæ хæссыныл куы фæуин, уæд мæ бирæ рæстæг 
бахъæуид, фæлтау та æххуысмæ æхсынцъымæ 
фæдзурон, цæттæ 'хсынцъымæ нæ, фæлæ цъæх æхсынцъымæ. 
Цæмæй туаг у, уый базонай, уый тыххæй дзы голлаг 
хæрын ницæмæн хъæуы: æхсынцъытæй иу куы ахæрай, 
уæддæр, цы ад кæны, уый базондзынæ. Уæдæ нæ бирæ 
зарджыты тексттæ цы 'мвæзадыл сты, уымæн æвдисæн у 
æрмæстдæр иу рæнхъ: «Уарзын дæ, уарзын, мæ 
уарзон...» 
Брытъиаты Елбыздыхъойы «Дыууæ хойы» ахæм ныв 
ис. Хансиатæн йе 'нæуынон усгур Касалы-фырт афтæ 
зæгъы: «Мæнæн мæ æрчъи — мæ дарæс, мæ хъама 
(æвдисы йæ) — мæ ныфс». Хансиат ын ахæм дзуапп радта: 
«Хъама къулыл ауыгъдæй рæсугъддæр фидауы. Æрчъийæ 
раст зæгъыс, уый æцæг у дæ дарæс...» 
Уыцы хъамайау бирæ зарджыты мелодитæ æнæ 
тексттæй цæсты тынгдæр ахадиккой. Къоста «Булкъ æмæ 
мыд»-ы хуымæтæджы нæ фыста: 
— Оф, оф, уазсег, æз мыдимсе, — 
Загъта, — диссаг дæн, æрбалæуу... — 
— Гъе смаггæнаг! — мыд фсемæсты. — 
Ныр цы мæт кæныс мæ бæсты, 
Æз хуыздæр куы дæн æнæ дæу!.. 
Æвæдза, зарджыты мелодитæ дзурын куы зониккой, 
уæд дзы мыдæй тынгдæр чи смæсты уаид æмæ тексттæн 
карздæр ныхæстæ чи зæгъид, ахæмтæ бирæ разынид. 
94 

æстдзинад»-ы хъæууонхæдзарадон хайады иу 
уацхæссæг куыста æмæ йæм афтæ каст, цыма йæ 
Ирыстоны иууылдæр зонынц. ^ Телефонæй-иу колхозтæ 
æмæ совхозтæм арæх дзырдта. Йæ ном æмæ-иу йæ мыггаг 
куы загъта, уæд ма-иу, кæимæ дзырдта, уый афарста: 
— Нæ мæ зоныс? 
Нæ дæ зонын, зæгъгæ-иу ын куы загъдæуыд, уæд 
ыниу сæрыстырхуызæй загъта: 
— Ау, куыннæ мæ зоныс, мæн куыдзæй, хæрæгæй чи 
нæ зоны, ахæм куы нæ и?.. 
Афтæ бирæ рæстæг фæдзырдта, цалынмæ йын аккаг 
дзуапп нæ рардæуыд, уæдмæ. Фæстаг хатт ма, куыдзæй, 
хæрæгæй мæ чи нæ зоны, ахæм куы нæ и, зæгъгæ, кæмæн 
загъта, уый йын радта ахæм дзуапп: 
— Омæ дæ, чи зоны, уыдонмæ дзур, ардæм рæдыдæй 
æрбахаудтæ! 
Уæдæй фæстæмæ уацхæссæг уыцы ныхæстæ дзурын 
ныууагъта. 
æг æмæ ус иумæ цæргæйæ базæронд сты. Усы йæ 
зæрдæйы сусæгтæ раргом кæнын цæмæн бафæндыд — 
хæйрæг йæ зонæг, фæлæ йæ лæгæн куы рахабар кæнид: 
— Æртиссæдз азы иумæ фæцардыстæм, фæлæ дæ 
зæрдæхудты никуы бацыдтæн... иу хатт йеддæмæ. 
— Цавæр уыди уагæры? 
— Иу хатт дæ аивтон... 
Лæг уый фехъуыста, цы! Кæд æмбисæхсæв уыди, уæддæр 
æй феддæдуар кодта æмæ йæ хæдзармæ нал æрбауагъта. 
гославийæ поезды æрбацæйздæхтыстæм. Иу 
вагоны бадт фестæм Комийы республикæйы 
туристты къордимæ. Нæ лæппутæй дзы иу сæ чызджыты 
рæсугъддæримæ фæзонгæ, æмæ кæрæдзийæ иу минут дæр 
нал хицæн кодтой. Цыбыр ныхасæй, сæ уарзондзинад 
цыбыр рæстæгмæ дидинæгæфтауынмæ фæци. Мæнæн 
æхсызгон уыд, ме 'мбал чызджыты рæсугъддæры зæрдæмæ 
кæй фæцыд, уый, æмæ-иу мын фадат куы фæци, уæд-иу 
дзы раппæлыдтæн: 
— Уæллæй, Гришæ, ды Комийы йаргъ лæг дæ!.. 
96 

у зондджын лæг афтæ загъта: «Крайнее 
соблюдение законности может оказаться крайним 
беззаконием». 
Ацы ныхæсты рæстдзинадыл мæ Гугкаты Эльбрус 
баууæндын кодта. Радиойы шофырæй куыста. Искуыдæм-иу 
куы фæцæйцыдыстæм, уæлдайдæр, бирæ змæлд кæм уыд, 
ахæм уынгты, уæд Эльбрус æдзухдæр архайдта 
æгъдæуттæ иууылдæр æххæст кæныныл, йæ алыфарс чи уыд, 
уыдон та — амал æмæ гæнæнæй сæ фехалыныл, æмæ-иу 
æппынфæстаг афтæ рауад, цыма æгъдау иннæтæ нæ, фæлæ 
Эльбрус халы. 
æддæр Зилгæ, Зæронд Бæтæхъойыхъæу æмæ Ног 
Бæтæхъойыхъæуæн колхозы сæрдарæй сыхаг 
хъæуккаг куыста. Рувын афон уыд, æмæ адæм куыстмæ бæргæ 
æмгуыппæй рацыдысты, фæлæ сихормæ 'ввахс уарын 
ныккалдта, æмæ бæтæхъойыхъæуккæгтæ, сæ къæпитæ се 
'ккой, афтæмæй хъæумæ рацæйцыдысты. Уыцы рæстæг 
сæрдар та йæ «Волгæ»-йы быдыртыл зылди. Йæ куыст чи 
ныууагъта æмæ сæхимæ чи рацæйцыд, уыдоны цурмæ куы 
'рбахæццæ, уæд машинæ фæурæдта æмæ сæм дзуры: 
— Гъе-уæууæй-гъе, ахæм чысыл къæвдайæ чи фæтарст! 
Уагæры хæсты рæстæг куы уаид! 
Сылгоймæгты къæйныхдæр ын иннæты бæсты дæр 
дзуапп радта: 
— Хæсты рæстæг куы уаид, уæд та дзы Советон 
Цæдисы — уæд ма нæ бæстæ Советон Цæдис хуынди — 
Хъæбатыры ном Бæтæхъойыхъæуæй æртæйæ райсиккой, 
сымах хъæуæй та — иу дæр нæ!.. 
амалæй йæ фехъуыстон. Дыууæ лæджы куы хицæн 
кодхой, уæд, дам, дзы, иу иннæмæн афтæ зæгъы: 
— Цæй, хæрзбон рау, тæрсын, куынал фенæм, уымæй: 
кæнæ ды куы амæлай æмæ дæ æз куынал фенон, кæнæ 
куы бакуырм уай æмæ мæ ды куынал фенай!.. 
артæн сæ алы кадæг дæр адæймаджы дисы æфтауы. 
Цас сæ фылдæр кæсыс, уыйас дæм тынгдæр хъарынц, 
96 

хионæй дын хиондæр кæнынц. Мæ кæуын мæ былалгъмæ 
схæццæ вæййы, мæ цæстысыг нал бауромын, Хæмыц æмæ 
Быценоны царды хабæрттæ куы фæкæсын, уæд. Зындгонд 
куыд у, афтæмæй Быценонæн бонæй хæфсы хуыз уыд, 
æхсæвыгон та-иу фестад, æмбал кæмæн нæ уыд, ахæм рæсугъд 
сылгоймаг. Хæмыц æй афтæ тынг уарзта, æмæ, æдзухдæр 
йемæ куы уыдаид, уый йæ фæндыд æмæ йæ иухатт, 
Ныхасмæ цæугæйæ, йæ дзыппы нывæрдта. 
«Ус ын лæгъстæ кæнын байдыдта: 
— Ма мæ ахæсс, кæннод дын мæнæй ницыуал пайда 
уыдзæн. 
Нæй, нæ байхъуыста Хæмыц йæ усмæ æмæ йæ йæ 
дзыппы цæвæрдта, афтæмæй ацыд Ныхасмæ. 
Сырдон рагæй дæр нартæн фыдбылыз кæм нæ уыди! 
Хæмыцæн йæ ус йемæ кæй уыд, уый бамбæрста æмæ 
бавдæлд, æмæ фæсивæды йæхиуыл сардыдта, нæмут мæ, 
зæгъгæ. Фæсивæд дæр æй нæмын райдыдтой. Уæд Сырдон 
ныхъхъæр кодта: 
— Гъæ, уæ хуыздæр амæла, Нарт! — сæ кæстæртæ сæ 
хистæрты нæмынц, сæ хистæртæ та сæ устыты семæ 
хæссынц. Кæм бадæм, Нарты зæрæдтæ — ай лæгты Ныхас у, 
æви устыты Ныхас? Нæ цæсгом фесæфтам, æгъдау нæм 
нал ис. Кæсут-ма Хæмыцмæ — кæд æрхаста Быценоны 
йемæ разагъды Стыр Ныхасмæ... 
Сæхимæ æрцыди мæстæйдзагæй Хæмыц, æмæ йæм 
Быценон дзуры: 
— Бæргæ дын загътон, адæммæ мæ ма хæсс, зæгъгæ, 
æмæ мæм нæ байхъуыстай. Ныр дæхи дæр байсæфтай 
æмæ мæн дæр: уыцы уайдзæфы фæстæ мæнæн демæ 
цæрæн нал ис, æмæ бавдæл, æмæ мæ, кæцæй æрхастай, 
уырдæм мæ фæстæмæ фæхæсс. 
Цы гæнæн ма уыд Хæмыцæн, æмæ йæ ахаста. Быценты 
дуармæ куы бахæццæ сты, уæд ын ус зæгъы: 
— Æртæ хорздзинады дын бакæнинаг уыдтæн, фæлæ 
дзы ныр иу сæххæст кæнын йеддæмæ мæ къухы нал 
бафтдзæн; мæ тæригъæд дæр æмæ дæ тæригъæд дæр 
фæхæссæд, ацы ми нын чи бакодта, уый. Ныр ды мæнмæ хъус: 
дæуæй мæнмæ ис нæлгоймаджы гуырдз. Мæ дзидзийæ куы 
схъомыл уыдаид, уæд ын дунетыл æмбал нæ разындаид... 
Фæлæ ма цы, гъа! Æрбадар дæ уæнтæ, æмæ дын гуырдз 
уырдæм ныуулæфон». 
*7 Дласохты Му.ыфер 
97 

Æвæдза, æгæр диссаджы æнкъарæнтæ уыд Хæмыц 
æмæ Быценоны 'хсæн. Нæртон лæг зыдта, Ныхасмæ 
сылгоймагимæ бацæуын, чи никуыма 'рцыд, ахæм 
хъуыддаг кæй у, уый, фæлæ йæ бинойнаг йемæ куы уыдаид, 
уый йæ афтæ тынг фæндыд, æмæ фыдæлты æгъдауы 
сæрты ахизынæй нæ фæтарст, фыдбылызы Сыр дон ын 
знаджы ми бакæндзæн, уый та йæ фæсонæрхæджы дæр 
нæ уыди. Быценоны æнкъарæнтæ дæр афтæ тыхджын 
уыдысты, æмæ, кæд Хæмыцы ныхасыл дыууæ зæгъыныл 
афæлвæрдта, уæддæр йæ ныхмæ цæхгæр æрлæууын нæ 
бафæрæзта. 
«Ма мæ ахæсс, кæннод дын мæнæй ницыуал пайда 
уыдзæн», — фæдисхъæры хуызæн хъуысынц уыцы 
ныхæстæ, фæлæ сæ уарзондзинад йæ быны фæкодта, æмæ 
Хæмыцы иу хъусы батахтысты æмæ иннæмæй атахтысты. 
Æрцыд, сбарæн кæмæн нæй, ахæм æвирхъау бæллæх: 
«дæхи дæр байсæфтай æмæ мæн дæр», «мæ тæригъæд дæр 
æмæ дæ тæригъæд дæр фæхæссæд, ацы ми нын чи 
бакодта, уый». 
Дыууæ уарзон уды кæрæдзийæ куы хицæн кодтой, 
уæд, Быценон йæ зæрдæйы арфы æмбæхстæй цы 
сусæгдзинæдтæ дардта, уыдон рахъæр кодта: «Æртæ 
хорздзинады ракæнинаг дын уыдтæн...» Иуы кой дзы скодта, фæлæ 
иннæ дыууæйы тыххæй ницыуал загъта. 
Цымæ, цавæр хорздзинæдтæ уыдысты уыдон та? Исты 
хуызы сæ куы базыдтаин, цæрæнбонты уымæ бæллыдтæн, 
фæлæ мын, æвæццæгæн, æнусон сусæгдзинадæй 
баззайдзысты, уымæн æмæ Нарты кадджыты бирæтомонтæй дæр 
уыцы фарстæн дзуапп никæцыйы ссардтон. 
Иннæ ахæм Батырадз! Кард дæр æй куы нæ карста, 
фат дæр дзы куы нæ хызти, уæм ма йæм йæ мад цавæр 
стырдæр лæгдзинæдтæм æнхъæлмæ каст? Мæхи 
дзидзийæ, дам, куы схъомыл уыдаид... 
Йæ мад амæла мады æхсырæн, кæд дзы уымæн æмбал 
нæй!.. 
æ сыхæгты лæг джермецыккаг ус æрхаста. Уырыссаг 
уыди, фæлæ иронау ирæттæй æвзæрдæр нæ 
дзырдта> Уæдæ ирон æгъдæуттæм дæр тынг арæхст. Сыхы 
уымæй бæрзонддæр æмæ уыцы-иу рæстæг къæсхуырдæр нæ 
98 

уыди. Йæ цот та сæ фыды хуызæн рæстæмбисас æмæ 
бæзæрхыгтæ рацыдысты. Йæ фыртæн дæр джермецыккаг 
чызджы æрхастой. Уый дæр йе 'фсины хуызæн — 
дæргъæйдæргъмæ æмæ — къæсхуыр. Иу райсом ног чындзы хицау 
сæ мæллæг стуры рæгъаумæ фæцæйыскъæрдта, æмæ йын 
сыхæгты лæг афтæ: 
— Хуыцауы тыххæй, Дженалдыхъо, дæ хъуджы дæр 
Джермецыччы балхæдтай?.. 
— Цæмæн дæм афтæ кæсы? 
— Дæ бинойнаг æмæ дæ чындзы хуызæн ыл фыды мур 
куы нæ и!.. 
алачы уынджы ма куы цардыстæм, уæд федтон 
уыцы фыдфын. Цыма нæм фæсæмбисæхсæв чидæр 
æрбахоста. Дуар куыддæр фегом кодтон, афтæ 
къæсæргæрон ауыдтон цыдæр хæйрæджджыны. Уыдис сау-сауид 
да]эæсы, йæ сау сæрыхъуынтæ йæ цæсгомыл ^æркалдысты. 
Иæ цæстытæ сырххъулон æрттывд кодтой. Йæ гом 
цæнгтæ хъуынæй нæ зындысты. Иæ къухыныхтæ — джебогъты 
хуызæн — цыргъ. Куы мæ ауыдта, уæд йæ цæнгтæ 
фæйнæрдæм фæцыдысты æмæ мыл сæхи атухынмæ 
хъавыдысты. Ме 'сæфт кæй æрцыд, уый бамбæрстон æмæ ма мæ 
хъæлæсыдзаг ныхъхъæр кæнын мæ къухы бафтыд: 
«Верин-кæ!П» 
Æмæ фехъал дæн. 
Мæ армытъæпæнæй мæ ныхы хид асæрфтон æмæ, мæ 
уд цытæ бавзæрста, уыдон фыны кæй уыдысты, ууыл куы 
баууæндыдтæн, мæ риуыдзаг сулæфын мæ бон 
æрмæстдæр уæд баци. 
Æвæццæгæн ма мæ мæгуыр мадæн æгас æнхъæл 
уыдтæн, æви, хъæр мæрдтæм дæр кæй хъуысы, уый мæ фыны 
дæр æмбæрстон, æмæ мæ æвирхъау цыдæры дзыхы 
бахауынæй Веринкæ кæй фервæзын кæндзæн, уый æмбæрстон 
æмæ йæм уымæн сидтæн... Нæ зонын... Нæ зонын... 
Некрасовы рæнхъытæ мæм уæдæй тынгдæр никуы 
бахъардтой: 
Мы любим сестру и жену, и отца, 
Но в муках мы мать вспоминаем! 
99 

ыууиссæдз азы размæ дæр ма Берлины уынгты 
хæлд хæдзæрттæ дзæвгар уыди. Горæты астæу цы 
цалдæр хæдзары хæлды уыдис, уыдон алыфарс 
æрæхгæдтой хъæзæй быруйæ. Сæрмагондæй уыцы ран мæ хуыз 
дæр систон. Мæ ныхæстыл мын чи не 'ууæнда, уыдонæн 
къам равдисдзынæн, зæгъгæ. 
Бранденбурджы кулдæртты цурмæ куы бацыдыстæм, 
уæд мæ зæрдыл æрбалæууыдысты хæсты заманы зарæджы 
рæнхъытæ: 
Дысоны изæр дын Берлины стыр уынджы 
Ирон симд æркодтам, гъей! 
Мæнæн «æркодтам» зæгъын мæ бон нæ уыд, уымæн 
æмæ, кæимæ асимдтаин, ахæм ирон чызг нæ, фæлæ лæппу 
дæр нæ къорды нæ бахауд, фæлæ уæддæр иунæгæй ирон 
симд æркодтон... 
æ хъæу Урсдоны рахизфарс æрæнцад. Махæй 
Николаевскы станицæйы 'хсæн дон йеддæмæ 
æндæр арæн нæй. Бæрæгъуыны бынат ма тыгъд быдыр куы 
уыд, уæд йæ цæгатварс хъæдæй нæ зынд. Куыд дзурынц, 
афтæмæй дзы фылдæр уыди гæдыбæлæстæ. Сæхи сын нал 
æрæййæфтон, фæлæ ма сæ бындзæфхæдтæ мæ рæстæджы 
дæр зындысты. Ныр уыдонæн дæр сæ фæд фесæфт. Фæлæ 
ма, хъæд дæр чи хъуыды кæны, нæ хъæуы цалдæр ахæм 
адæймаджы ис. 
Диссаг цы у: кæд уыдон мæнæй аст-дæс азы хистæр 
йеддæмæ не сты, уæддæр цыма бирæ фылдæр федтой, æз 
кæй нæ зонын, ахæм цаутæн уыдысты æвдисæн, æз кæй 
никуы федтон, ахæм адæмимæ 'мбæлдысты, æндæр 
уæлдæфæй улæфыдысты, мæ къах кæм не 'рæвæрдтон, ахæм 
фæндæгтыл фæцыдысты, афтæ мæм кæсы. Цыбыр 
дзырдæй, цыма дыууæ дуджы хъомыл кодтам, дыууæ 
алыхуызон рæстæджы цардыстæм, ахæм хъуыдытæ мæм фæзыны. 
Стæй мæм уыдоны заман цæмæдæр гæсгæ хъæздыгдæр 
æмæ мидисджындæр фæкæсы. 
æ дыууæ сыхаджы лымæнæй цæрынц, афтæмæй 
сын, мæнмæ гæсгæ, иумæйагæй ницы ис. Иу дзы 
/00 

у мæнгард æмæ æдзæстуарзон, чъынды æмæ кадбæллон. 
Исчи мын афтæ куы зæгъид, йæ хорзæх дæ уæд, зæгъгæ, 
уæд ын, Къоста Бибойæн куыд загъта, афтæ зæгъин: «Де 
'лгъыст дæхиуыл æрцæуæд!» 
Уататы Бибо æмæ Бирæгъты Къоста 
æрдхорд-æфсымæртæ кæй уыдысты, уый бирæтæ зонынц. Кæрæдзийæн 
хъазæн ныхæстæ кæнынæй æхсызгондзинад истой. Иу 
хатт ын Бибо афтæ зæгъы: «Хуыцау дæ мæ хуызæн лæг 
скæнæд!» Къоста йын дзуапп радта: «Де 'лгъыст дæхиуыл 
æрцæуæд». Мæ сыхагæй та афтæ хъазгæйæ нæ, фæлæ 
æцæгæй зæгъæн ис, уымæн æмæ адæймагæн хорз 
ракæнын йæ зæрды кæрон дæр никуы 'рæфтыд. Йæ 
хъæуккæгтæй дзы чидæр афтæ загъта: «Хур бон й' аууон макуы 
'рлæуу, йæ аууонæй хуры тынтæй бамбæхстæ, уый куы 
базона, уæд йæхи фæтылиф кæндзæн». 
О, æмæ ме 'ннæ сыхаджы кой рацæйкодтон. Уый 
бынтон æндæрхуызон адæймаг у. Парахатзæрдæ, 
æмгаруарзон, рæдау. Фæлæ, куы зæгъын, чъындыимæ лымæнæй 
цæрынц. Иумæ сæ арæх фенын. Иу хатт та сыл Терчы был 
амбæлдтæн æмæ мæнгарды фарсмæ цæуæгмæ дзурын: 
— Ацы лæгимæ кæй цæуыс, уый дын дæ аиппытæй дæр 
æмæ дæ хорздзинæдтæй дæр фæйнæ раргом кодта. 
Цавæртæ, зæгъгæ, мæ куы бафарста, уæд ын загътон: 
— Дæ аипп у, йемæ кæй цæуыс, уый, дæ хорздзинад та, 
цы дзуры, ууыл кæй не 'ууæндыс, уый. 
е 'гъдæуттæм, мах куыд джигул кæнæм, афтæ — 
никæцы адæм. Уыимæ нæ алчидæр йæхи иннæмæй 
зондджындæр хоны. Кæд ма лæгмæ фынгыл æрбадын 
фæцæуы. Ныронг-иу дæле уæлæмæ дзурын худинаг уыдис, 
ныр тæрсын райдыдтон, уæле дæлæмæ ма дзур, зæгъгæ, 
дзурын куы райдайой, уымæй. 
Æппæт адæм иу æгъдау нæ фæкæнынц. Кæд хъæуæй 
хъæумæ дæр хицæн æгъдау ис, уæд комæй коммæ, Цæгатæй 
Хуссармæ нæй хицæн æгъдау? Ис, æмæ кæнгæ дæр хъуамæ 
алчи йæхи 'гъдау кæна. Аргъуан æмæ мæзджыты иу 
æгъдæуттæ нæй, фæлæ иу Хуыцау мæ кувынц, æмæ сæ хъуамæ иу 
дæр уый кæна, кæрæдзийы ныхмæ ма дзурой фæлæ. 
Фыдæлтæй нæм цы 'гъдæуттæ 'рхæццæ, уыдонæн йæхи 
хицау мачи кæнæд. Уыдон иумæйаг хæзна сты, æмæ сыл 
/<?/ 

хъуамæ иугæйтты бон ма цæуа. Чи дзы нал бæззы, уый 
æвзарын дæр рæстæджы хъуыддаг у. Æгъдау йæ номы 
аккаг куынæуал уа, уæд фæсвæд æрлæудзæн, адæмæй ферох 
уыдзæн. 
Уайсадын кæддæр æгъдау уыдис. Хъуыдис æви нæ, 
уымæй рæстæджы фæрсын хъæуы. Фæлæ рæстæг дзурын 
нæ зоны. Куы зонид, уæд зæгъид: «Хъуыдис!» Фыдæлты 
заман, бинонтæ бирæгæйттæй куы цардысты, дæсгай æмæ 
ссæдзгай сылгоймæгтæ кæм уыд, уым алчи хъæрæй куы 
дзырдтаид, уæд ма дзы цæвæг марæджы 'мбæрстаид? 
Стæй уайсадгæ канд сылгоймæгтæ кодтой?! Сæ дзыхæн 
уаг зыдтой кæстæртæ. Хистæрты цур, кæд дзырдтой, 
уæддæр, сæ ныхас куыд никæмæ хъуыстаид, афтæ — 
сабыргай, нывыл, уæзданæй. 
Мах рæстæджы бинонты фыдæлтыккон бинонтимæ 
абарæн нæй. Сæ нымæц дзæвгар кæй фæкъаддæр, уымæ 
гæсгæ уайсадыны сæр нал хъæуы, йæ рæстæг фæци æмæ 
йæ бынат æндæр æгъдæуттæн радта æмæ раст бакодта. Йæ 
хæстæ сæххæст кодта, йæ сæр нал хъæуы æмæ, цы 
рæстæгæн лæггад кодта, уыцы рæстæгимæ баззад. 
Уæлдæр ма йæ куы загътон: иу нæ иннæмæй йæхи 
зондджындæр хоны. Æрмæстдæр иронау кæй дзуры, уымæ 
гæсгæ йæхи нымайы тæрхонгæнæгыл. Иу кæнæ иннæ 
ныхасы нысаниуæг æмбарын кæны йæхирдыгонау. 
Иу газеты фыссы, мардæй, дам, зиан дзурæн нæй. 
Зиан, дам, бынтон æндæр ныхас у. Фæзæгъынц, дам, æй, 
исты дæ куы фесæфа, уæд. Ахæм фыстытæ чи фæкæны, 
уый хъуамæ йæ фæндоныл, ныхасмæ рахæссыны размæ 
бæстондæр ахъуыды кæна, фарстмæ уæрæхдæр цæстæй 
акæса. Мардæй зианæй та кæцы ныхас кæм фидауы, уый 
æппæты ирддæрæй разындзæн, Къостайы «Уæлмæрдтæ» 
бакæсгæйæ: 
Уыйбæрц æрцæугсе нсема федтоп иу ранмæ, 
Уыйбæрц æркæсгæ нæма федтоп иу зиапмæ 
Хохæй, быдырæй... 
Уæдæ рæгъ æмæ гаджидауы тыххæй дæр бирæ дзурын 
ницæмæн хъæуы. Афтæ чи зæгъы, рæгъытæ зианы 
фынгыл фæуадзынц, гаджидæуттæ та — цины, уый дæр 
Къостайы кадæг «Хетæджы» ацы рæнхъытæ бакæсæд: 
Ю2 

— Адзурут Хетæгмæ! — радзырдта кæстæртæм 
Зæронд Солтап хъæрæй иу рæгъы фæстæ, — 
БафсæстæНу срасыг дæн, афтæмæй лсеппутсей 
Ничима фæци мсе нуазæны хьæстсе... 
Уæдæ Нарты кадджыты дæр иу бадты Уырызмæг, 
дæлæмæ — рæгъ, уæлæмæ — рæгъ, афтæмæй нызта. 
Ныууадзын хъæуы не 'гъдæуттæ сæ уагыл. Хуыздæр 
уыдзæн, иннæ адæмты куы бафæзмæм, уæд. Уыдонæй иу 
дæр йе 'гъдауы фыдгой нæ кæны. Æгъдæуттæн цы кæнгæ 
у, уый æгъдæуттæн сæхицæй хуыздæр ничи зоны. 
икабидзе Вахтанджы райгуырдыл дæс æмæ 
'ртиссæдз азы куы сæххæст, уæд ын Уæрæсейы 
президенты указмæ гæсгæ лæвæрд æрцыд Хæлардзинады 
орден, фæлæ йæ нæ бакуымдта, Гуырдзыстон Хуссар 
Ирыстонмæ кæй балæбурдта, уый тыххæй. Орден ын лæвæрд 
æрцыд 2008 азы 19 августы, йе 'мбæстæгтæ Цхинвал æмæ 
йæ алыфарс хъæутæ куы ныппырх кодтой, уымæй 
иуæндæс боны фæстæдæр. 
Иу цавæрдæр фосы мыггагæй фæзæгъынц, йæ сæр ын 
фынгмæ хастæуыд, уый та, дам, зæхмæ тылди. 
Артист афтæ тынг смæсты, æмæ Мæскуыйы йæ 
гастрольтæ дæр аивта. 
Мæ зæрдыл чырыстонхъæуккаг усы ныхæстæ 
æрбалæууыдысты, йæ лæг хæстмæ кæмæн цыди æмæ афтæ чи 
загъта: «Цы мæгуыр у уыцы Гитлер, нæ лæг йæ хотыхтæ кæмæ 
рабаста». Уыйау, цы ма фæуыдзæн Мæскуы, куыд ма 
цæрдзæн Уæрæсе, Кикабидзе йæ гастрольтæ куы айва, 
уæд?! 
Вахтанг йæхи ахæм «раст» лæгæй равдыста, æмæ, 
хæсты тыххæй дзургæйæ, йе 'мбæстæгтæ Хуссар Ирыстоны 
цы фыдмитæ бакодтой, уый тыххæй иу ныхас дæр не 
скодта, æрмæст диссаджы ногдзинад раргом кодта, Хуссар 
Ирыстон, дам, Гуырдзыстоны бæрæгастæу ис. Уыцы 
хуызæнæй Гуырдзыстоны бæрæгастæу балæууынгæнæн ис 
Цæгат Ирыстоны дæр, уымæн æмæ сын Хуссаримæ иу 
арæн ис. 
/08 

ондджын адæмæй кæмæйдæр фехъуыстон, дæ 
сæрæй, дам, уæлдæфы дамгъуаты (алфавиты) æппæт 
дамгъæтæ дæр куы «ныффыссай», уæд, дам, уымæй 
хуыздæр змæлдтытæ нæй сæры тугдадзинтæ æмæ нуæрттæ 
скусын кæнынæн. Æмæ, æцæгæйдæр, æз дæр ахæм 
змæлдтытыл фæцалх дæн. «Уырыссаг» «э»-мæ куы 'рхæццæ 
вæййын, уæд мæ зæрдыл æрбалæууы, чидæр, 
аспирантурæмæ цæугæйæ, дамгъуат нымайгæйæ, куыд фæрæдыд, 
уыцы хабар. Чи зоны, исчи йæ æрымысыд, фæлæ йæ 
уæддæр радзурон. 
Цæвиттон, иу лæппу сфæнд кодта ахуыргонд суæвын 
æмæ фæлварæнтæ куы лæвæрдта, уæд æй къахæгау 
дамгъуатæй бафарстой. Бафарстой нæ, фæлæ йын æй 
радзурын кодтой. Радзырдта йæ, æрмæст дзы «э» ферох æмæ, 
фæлварæнтæ чи иста, уый йæм дзуры: 
— «Э» дæ ферох. 
— Мæнæ цæфхады хуызæн цы дамгъæ у, уый? 
Кæй зæгъын æй хъæуы, лæппуйæ аспирант нæ рауад, 
фæлæ йæ ном Цæфхадæй баззад. 
дæймаг цы у, уый, бæрзонд къæлæтджыны куы 
'рбады, уæдæй тынгдæр никуы рабæрæг вæййы. 
Зондджын лæг хуымæтæджы нæ загъта: «Де 'рдхорд 
хицау куы су а, уæд æй æрдхордыл мауал нымай». 
Иу мæ зонгæйæн ахæм дзæбæх лæппу æнхъæл 
уыдтæн, æмæ, стыр хицауы бынаты куы нæ 'рбадтаид, уæд 
ма йын абон дæр ахæм æнхъæл у айн. Фæлæ партийы 
обкомы секретарь куы сси — уый дæр æнæнхъæлæджы, 
раздæр æй хъавыдысты хайады хицауы бынатмæ 
равзарынмæ, фæлæ кæмæндæрты сæ зæрдæмæ афтæ тынг фæцыд, 
æмæ, йæхицæн æнхъæл кæм нæ уыд, ахæм бынаты 
балæууыд. Йæхи, æцæгæй цы уыд, ахæмæй дæр уым 
равдыста. 
«Ногдзау»-ы кусын куы райдыдтон, уæд редакци 
уыдис Леоновы уынджы. Дыууæ азы бæрц дзы бакуыстаин, 
афтæ горæты цæгатварс Мыхуыры хæдзар срæвдз, æмæ 
республикой газетты редакцитæ уырдæм аивтой. Сæ 
бынæттæ кæй суæгъд сты, уый зыдтон æмæ сфæнд кодтон, авд 
æмæ ссæдз азы размæ мæ фæллойадон фæндаг кæцæй 
райдыдта æмæ цыппæрдæс азы бæрц цы бæстыхайы бакуыстон, 
/04 

уырдæм раивын, фæлæ, партийы обкомы идеологон 
фарстатæ кæмæ хаудысты, уыцы секретаримæ уымæй размæ 
фæбыцæу дæн æмæ йыл мæ зæрдæ дардтон, кæй мæ 
6ахъыгдардзæн, æрмæстдæр уымæй. Мæ курдиатимæ 
6ацыдтæн дыккаг секретарьмæ, æмæ мæм дзæбæх цæстæй 
ракаст. Фæлæ ма Министрты Советы сæрдармæ дæр 
6ацыдтæн. Уый дæр мæм байхъуыста æмæ мын баххуыс 
кæнынæй зæрдæ бавæрдта. 
Обкомы дыккаг секретаримæ куы фембæлдтæн, уæд 
мæ бафарста: «Хъуыддæгтæ кæмæ хауынц, уыцы 
секретарæн дæ фæндон нæ бамбарын кодтай?» 
Радзырдтон ын хабæрттæ. Йæ ныхмæ кæмдæр 
рæстдзинады сæрыл кæй сдзырдтон, уый тыххæй мæм тигъмæ 
кæй кæсы, уый дæр дзы нæ басусæг кодтон. Куыд 
бамбæрстон, афтæмæй мæ ныхæсты рæстдзинадыл баууæндыд 
æмæ йæм мæ цуры телефонæй бадзырдта. Уый цыдæр 
ракъуыр-бакъуыр кодта, фæлæ йæ дыккаг секретарь 
скæсын нæ бауагъта. Горæтимæ мæхæдæг баныхас 
кæндзынæн, зæгъгæ, куы загъта, уæд мæ бауырныдта, хъуыддаг 
кæй сырæздзæн, уый. 
Горæт, горæххæстком кæй уыд, уый базыдтон, йæ 
сæрдармæ ацу, зæгъгæ, мын куы загъта, уæд. 
Уырдыгæй комкоммæ горæххæсткомы сæрдармæ 
ссыдтæн, уымæн æмæ мæм, куыд рабæрæг, афтæмæй 
æнхъæлмæ каст. 
Цал кусæджы стæм, цал уаты нæ хъæуы, уыдæттæ йын 
радзырдтон æмæ сæ йæхимæ ныффыста. Мæ цуры 
телефонæй Министрты Советы сæрдармæ дæр бадзырдта, 
бадзырдта дыккаг секретарьмæ дæр, цы хъуыддаджы 
тыххæй мæм дзырдтат, уый лыггонд æрцыд, зæгъгæ. 
Дыккаг бон, гæххæттытæ мæ къухы, афтæмæй 1960-æм 
азы кусын кæм райдыдтон, «Рæстдзинад»-ы редакцийы 
уыцы уæттæй иуы æрбадтæн, мæ фарсмæ та — «Ногдзау»-ы 
иннæ кусджытæ. Табу Хуыцауæн, ныр дыууæ 'мæ 
ссæдзæймаг аз ме 'мбæлттимæ кусын, мæ зæрдæйæн афтæ 
адджын чи у, уыцы бæстыхайы. Хорз лæппу æнхъæл 
кæмæн уыдтæн, уымæ та хорздзинадæй уыцы азты дæргъы 
ницы раиртæстон. Фыдæнхъæл дзы фесты, хицау æй 
куы скодтой, уæд, æхсызгон кæмæн уыд æмæ дзы 
йæхицæн зæрдæтæ чи 'вæрдта, уыдон, зæгъæн ис, æмæ 
иууылдæр. 
Ю5 

орæтгæроы районы администрацийы сæргълæууæг 
Джиоты Юрийы райгуырдыл æртиссæдз азы куы 
сæххæст, уæд мæм хуынды гæххæтт æрбарвыста. Фатимæ 
йæ куы федта, уæд афтæ: 
— Æвæццæгæн, ус дын кæй ис, уый нæ зоны, æндæр 
мæ нæ^ферох кодтаид. 
— Йæ бæрæгбон ресторан «Жемчужинæ»-йы кæны, 
уый бакастæ? — бафарстон мæ бинойнаджы. 
— Бакастæн æмæ тынгдæр ууыл æрæнкъард дæн. 
«Владикавказ»^! йæ куы кодтаид, уæд уый нæ фарсмæ ис, æмæ 
мæ ардыгæй ардæм цæй хонæг хъуыдаид? «Жемчужинæ»- 
мæ та мын цæуæн нæй. Исчи мæ хæддзу фæхондзæн. 
цы хабар Пæхъæч дзырдта: «Мæ фæллад 
уадзынмæ денджызы былмæ ацыдтæн. Путевкæ мæм нæ 
уыд, æмæ-иу куы кæм бахордтон, куы — кæм. Иу 
сихорафон, гом арвы бын цы хæрæндон уыд, уырдæм мæхи 
байстон æмæ хæрис бæласы дæлбазыр аууон ран фынджы 
уæлхъус æрбадтæн æмæ сихормæ 'нхъæлмæ кастæн. 
Æрыгон лæггадгæнæг мын мæ разы æртæ айчы, нæлхæйы 
карст, дзул æмæ цайы агуывзæ æрæвæрдта. Куыддæр 
хæрынмæ æрæвнæлдтон, афтæ мæ фынгыл, иу ныхас дæр не 
скодта, афтæмæй, дыууиссæдз азмæ æввахс кæуыл 
цыдаид, ахæм лæг абадт. Иæ дзыппæй сæны авг фелвæста, 
фегом æй кодта æмæ йæ æнæруадзгæйæ цæсты 
фæныкъуылдмæ фæдæле кодта. Æвæццæгæн æм ахуыйæны фаг æхца 
нал уыд æмæ дын æнæдзургæйæ æйчытæй иу куы сисид. 
Æз дæр æнæдзургæйæ архайын сфæнд кодтон: йæ цонджы 
хъулыл ын фæхæцыдтæн, мæ тых-мæ бонæй йæ 
нылхъывтон, æмæ айчы къæрцц тæбæгъы фæцыд. 
Лæппуйы къух куы суагътон, уæд фæгæпп ласта æмæ 
тагъдгомау былгæрæтты уæлæмæ фæраст. Куыд 
бамбæрстон, афтæмæй мæ гоби фенхъæлдта æмæ, æвæццæгæн, 
йæхинымæр загъта, адон хъаруджынæй фыд-зонд сты, 
æмæ мæ гуырыконд дзæбæхæй айсон, зæгъгæ. Ноджы ма 
йæ фæстæ «йæ-хы-хы!», зæгъгæ, куы ахъæр кодтон, уæд 
йæ цыдыл ноджыдæр бафтыдта. Цалынмæ йæ цæст уыдта, 
уæдмæ ма цалдæр касты фæкодта, стæй, денджызы был 
цы адæм уыд, уыдон æхсæн æрбайсæфт». 
/Об 

ыппар чызджы фæстæ йæ сыхагæн лæппу 
райгуырд, уый æртæ чызджы æдзæстуарзон, 
хæлæггæнаг мад куы фехъуыста, уæд йæ цæсгом 
æрбатар, йæ дыууæ æрфыджы астæу цы æлхынцъ уыд, уый 
фæарфдæр, йæ армытъæпæнтæ йæ рустыл авæрдта æмæ, 
йæ ныхæстæ даргъ айвазгæйæ, загъта: 
— Мæнæ мын цы хъыг уыди!.. 
Æнæдзургæйæ æбæрæг кæдæмдæр нымдзаст, 
афтæмæй, иуцасдæр фæлæууыны фæстæ, йæ ныхæстæ сфæлхат 
кодта: 
— Мæнæ мын цы тынг хъыг уыди!.. — æмæ йæ къухтæ 
æнæбон уагъд æркодта. 
Куыд бафиппайдтат, афтæмæй, дыккаг хатт цы 
дзырдтæ загъта, уыдоныл иу бафтыд: «тынг». Раздæр, цы хабар 
фехъуыста, уый йын хъыг уыди, фæлæ, бæстондæр куы 
ахъуыды кодта, уæд бамбæрста, хуымæтæджы хъыг ын 
кæй нæ уыд, фæлæ йын «тынг хъыг» кæй уыди. 
Хуыцау ма зæгъæд, фæлæ, Дунескæнæг бындар кæмæн 
балæвар кодта, ууыл исты фыд куы 'рцыдаид, уæд та 
раздæр, æвæццæгæн, загътаид: «Мæнæ мын цы 'хсызгон 
уыди», дыккаг хатт та: «Мæнæ мын цы тынг æхсызгон 
уыди!» 
абровогты чъындыдзинады кой æппæт дунейы дæр 
хъуыстгонд у. Уыцы болгайраг горæты æз дæр 
уыдтæн. (Мæ фыст, радиойы чи кусы, мæ уыцы зонгæтæй 
иу куы кæса, уæд, йæ цуры исчи куы уа, уæд — хъæрæй, 
— куы нæ уа, уæд та йæхинымæр — зæгъдзæн: «Ай дæр 
кæм нæ уыд, ахæм ын нæй!») Фæлæ сын сæ 
чъындыдзинадæн ницы раиртæстон, уымæн æмæ дзы цыбыр рæстæг 
йеддæмæ нæ фестæм. Æрмæст федтон, сæ зындгонддæр 
лæгтæй иуæн цыртдзæвæн кæм сæвæрдтой, уый: горæты 
астæуты цы дон кæлы, Янтрæ, зæгъгæ, уым иу гыццыл 
сакъадахгонды. Сур зæххы йын бынат радих кæнын сæ 
цæст нæ бауарзта. 
Кæддæры хабæрттæ мын мæ зæрдыл мæ иу зонгæ 
æрлæууын кодта. Кæд габровогтæн фæхъæр, уæддæр дзы 
уый иуæй дæр дæлдæр не 'рлæудзæн, уымæн æмæ йæ 
чъындыдзинад хъуыстгонд у. 
Ю7 

Ацы хъуыдытæ мæ сæры зилдух кодтой, Терчы былты 
тезгъо кæнгæйæ. Мæ къабæзтæ кæм фæивазын, уырдæм 
куы ныхæццæ дæн, уæд дзы мæ сыхаджы ныййæфтон. 
Зарядкæ кæм кодта, уым дысон чидæртæ, сæ судзгæ 
фыдтæ цæмæй ферох кæной, ууыл кæй бацархайдтой, уый сæ 
«фынджы» уæлдæйттыл бæрæг уыди: афтид æвгтæ, дзулы 
къæбæртæ, иу хатт кæмæй фæпайда кæнынц, ахæм 
агуывзæтæ, цывзыйыцъæрттæ, цæххы кæлдтытæ... стæй 
цæмæдæр гæсгæ чъылдымсæрфæн гæххæтты тыхтоны æрдæг. 
Куыд рабæрæг, афтæмæй чысыл раздæр габровогтæ мæ 
зæрдыл дзæгъæлы не 'рлæууыдысты. Стæй сæ мæ 
зонгæйыл дæр дзæгъæлы нæ барстон: куыдзы кой скæн, æмæ 
лæдзæг райе, кæнæ кæй кой кæнай — къæсæрмæ... 
Габровойаджы, йод кæм уыд, ахæм афтид чысыл авг 
бахъуыд, фæлæ ма дзы бынæй цалдæр æртахы баззад 
æмæ сæ акалын йæ цæст нæ бауарзта. Йе 'нгуылдз алыг 
кодта, авджы бын ма цы йод баззад, уымæй йæ байсæрста 
æмæ уый фæстæ афтид авгæй, кæм æй хъуыд, уым 
спайда кодта. 
Гæххæтты тыхтон куы ауыдтон, мæ чъынды зонгæйы 
дæр уæд æрбаймысыдтæн. Куы йыл, зæгъын, фæхæст 
уыдаид, уæд æй æнæмæнг систаид, æппындæр йæ зæрды куы 
ницы уыдаид, уæд дæр, цæмæй гæххæттæй спайда 
кодтаид, ууыл бацархайдтаид... 
уылаты Хъазыбег амард. Дыууæ азæй фылдæры 
размæ. Æнæнхъæлæджы йæ зæрдæ йæ кусынæй 
банцад. Бирæ азты Мæскуыйы цард. Ахуыры 
бæрзæндтæм дæр уым схызт. Стыр ныхасы тыххæй не скодтон 
«ахуыры бæрзæндты» кой. Философон наукæты доктор 
куы суай, профессоры ном куы райсай, уæд уыцы 
бæрзæндтæ ахуырæн йæ дæлдæр къæпхæнмæ хауынц?! 
Хъазыбег доктор дæр уыдис, профессор дæр. Æппæты 
фыццаг та — ирон, йæ райгуырæн бæстæйыл — æнувыд, 
кæимæ ахуыр кодта, уыдоныл — иузæрдион. 
Ахуыр та нæхимæ кодта. Каст фæци педагогон 
институт. Фондз азы дæргъы кæимæ ахуыр кодта, уыдонæй 
бирæтæ систы зындгонд адæймæгтæ: профессортæ æмæ 
доценттæ, доктортæ æмæ кандидаттæ, фыеджытæ æмæ 
журналиеттæ, ахуыргæнджытæ æмæ æхсæнадон куеджытæ, 
1/08 

фæлæ уыдонæй Хъазыбеджы кой ничи скодта, афтæмæй 
йæхæдæг та, кæй зыдта, кæимæ ахуыр кодта, уыдонæй 
алкæуыл дæр æнувыд уыди. Ардæм-иу куы ссыди, уæд-иу 
æнæмæнг семæ фембæлынмæ тырныдта æмæ-иу æмбæлгæ 
дæр фæкодта. 
Хъуылайы-фыртæн бастдзинæдтæ уыди Мæскуыйы 
рауагъдæдтæй бирæтимæ. Фыста сын рецензитæ. Уæлдай 
тынгдæр аудыдта ирон литературæйыл. Йæ къухмæ-иу 
ирыстойнаджы къухфыст куы бахауд, уæд-иу ын скодта 
аккаг аргъ, архайдта, цæмæй нæ фысджыты хуыздæр 
уацмыстæ фæхæццæ уой уырыссаг чиныгкæсæгмæ, базонгæ 
у ой нæ ивгъуыд æмæ абонимæ. 
Хъазыбеджы æз дæр хорз зыдтон. Зæгъæн ис, æмæ, 
институты кæимæ ахуыр кодта, уыдонæн се 'ппæтæй 
раздæр, уымæн æмæ иу районæй уыдыстæм. Фыста 
æмдзæвгæтæ. Цæмæдæр ^æсгæ — уырыссагау, афтæмæй Æрыдоны 
хъомыл кодта. Йе 'мдзæвгæтимæ дæр ын районы газет 
«Ленинон»-ы фæрцы базонгæ дæн. Скъолайы ма куы 
ахуыр кодта, уæд фæзындысты йæ фыстытæ мыхуыры. 
Æрмæст уæд йæ мыггаг Дзугатæй фыста. Кæд нæ 
рæдийын, уæд йæ ныййарджытæ, Хъазыбег ма гыццыл лæппу 
куы уыд, уæд ахицæн сты, æмæ йæ мады мыггагыл йæхи 
кæнæ йæхæдæг ныффыста, кæнæ та мадырвадæлты афтæ 
бафæндыд. Куы рахъомыл, уæд, кæмæй уыд, уыдоныл 
йæхи ныффыста, фæлæ йæ мадырвадæлты бирæ уарзта. 
Мады хотæм-иу уазæгуаты арæх цыди. Æрмæст йæхæдæг 
нæ, фæлæ йе 'мбæлттимæ, иу къорды кæимæ ахуыр кодта, 
уыдонимæ дæр. Цалдæр хатты дзы æз дæр бахаудтæн. 
Кадджын дæр уазджытæм цы цæстæй ракæсынц, ахæм 
цæстæй-иу нæм ракастысты, цытджын адæмау-иу нæ сбуц 
кодтой. 
Кæннод, йæ хъæубæстæ куыд уарзта, уый та! Афтæ 
тынг ын уарзтой йæхи дæр. Æрыдоны горæты кадджын 
гражданины ном дæр ын уымæн радтой. 
Хъазыбег мæнæй нæ ферох, нæ мæ ферох уыдзæн амæй 
фæстæмæ дæр. Кæмæй «ферох», уымæн та зæгъын: иумæ 
кæимæ ахуыр кодтай, бирæ азты хæларæй кæимæ цардтæ, 
хорз йеддæмæ дын æвзæр чи никуы фæци, цæхх æмæ 
кæрдзын кæимæ бахордтай, уый хъуамæ афтæ æнцонæй 
рох кæнын ма кома. Алчидæр хъуамæ йæ зæрдыл дара, 
мæлын æй кæй хъæудзæн, æцæг дунемæ кæй цæудзæн, 
/09 

æмæ йæм уырдæм, йæ ном ын æрбайрох кодтой, зæгъгæ, 
(куыд зонут, афтæмæй, къахы уæлфадмæ цы нæ хъуысы, 
уый мæрдтæм хъуысы) куы байхъуыса, уæд ын зын 
уыдзæн... 
агкайты Алиханы зарæг куы ныффыстон, ууыл 
цыппар æмæ дыууиссæдзæймаг аз цæуы. Адæмы 
зæрдæмæ фæцыд, Цорионты Резван ын цы музыкæ 
ныффыста, уый руаджы. Иæ ныхæстæй дæр кæцыдæртæ 
кæйдæрты зæрдæмæ фæцыдысты. Уæлдай тынгдæр та мæнæ 
ацы рæнхъытæ: 
Късехгпыссер фæндагыл сæгуыт дæр фæллайы,— 
Æрхуыссы 'мое фесты. 
Г агкайты фæйнæгфарс йæ цæфтæ нымайы,— 
Нымад ын нæ фесты, 
Зарджытæ чи фыссы, уыдон дзы хуымæтæджы не 
спайда кодтой. Сæ иуы зарæджы кæсæм: 
Хъылцыхьо бадзуры: «Цард æмæ, дам, амонд 
Сургæйæ не сты. 
Сау хæсты цæхæры мæ цæфтæ нымадтон,— 
Нымад нæ фесты». 
Иннæ йын бахъырныдта: 
Ой, Къозе йæ цæфтæ нымайы, 
Гъей, æрмæст ын, оххай, нымад нæ фесты, ой! 
Æртыккаг та мæ цыппаррæнхъоны фыццаг рæнхъмæ 
бахæлæг кодта æмæ йæ, йæ коймаджы ном цы зарæгæй 
ссардта, уым бавæрдта: 
Кьæхтысæр фæндагыл, сæгуыт кæм фæллайы, — 
Йæ цыппæртыл кæмтты æххæлтыл хылдис. 
Ацы зарджыты ныхæстæй фыццаг мыхуыргонд æрцыд 
дæс азы размæ, иннæ — фараст, æртыккаг та ноджы 
фæстæдæр. Æхсызгон мын у, Алиханы зарæгæн йæ мелодийæ 
уаддай йæ ныхæстæй дæр кæцыдæртæ кæйдæрты 
зæрдæмæ кæй цæуынц, уый. 
//о 

ехов йæ иу писмойы йæ бинойнаг Ольгæмæ фыссы: 
«Постарел твой муж, и если ты заведешь 
какого-нибудь воздыхателя, то уж я не имею права быть в 
претензии». 
Нæ зонын, Антон ацы ныхæстæ æцæгæй фыста æви 
хъазгæйæ, уый, фæлæ сæ хъазгæйæ куы фыстаид, æмæ сæ 
Ольгæ дæр хъазынмæ куы бамбæрстаид, уый мæ фæнды. 
ындз йе 'фсинæн æвзæр уыд. Сыхæгтæй, чындзы 
хорздзинад кæй фæндыд, уый йын цæстуарзонæй 
дзырдта: «Ма кæн афтæ. Зæрондæн балæггад кæнын 
удыбæстæ у. Бирæ нал фæцæрдзæн æмæ йæм хуыздæр 
цæстæй кæсын райдай æмæ, куы амæла, уæд дын 
арфæгæнджытæ фæуа». 
Нæ байхъуыста чындз йæ сыхаджы ныхæстæм. Нæ 
аивта йæ цæстæнгас æфсинмæ. 
Ууыл бирæ рæстæг нæ рацыд, афтæ сæ фаллаг 
сыхæгты зæронд ус амард, æмæ сæ дыууæ дæр уыцы зианмæ 
ацыдысты. Сыхæгты номæй марды уæлхъус чи дзырдта, 
уый арфæйы ныхас загъта йæ чындзæн. Уыцы арфæйы 
ныхас фехъусгæйæ, налат чындз йæ сыхаджы хъусы 
6адзырдта: «Уыцы дыууæ ныхасы тыххæй ме 'фсинæй 
мæхицæн хъуырæгънæг куыннæ сараздзынæн!..» 
айтыхъты Геормæ рифмæтæй дзурыиæй хуыздæр 
ницы каст. Иу хатт уынджы фæцæйцыдыстæм, Нæ 
размæ фæци тынг гуыбынджын лæг. Геор, йæ фæстæ 
акæсгæйæ, сдзырдта: 
Йæ гуыбып усерагсей дæлдæр, 
Фæхонынц ахæмы гæлдæр! 
Иннæ хатт та чындзæхсæвы фембæлдыстæм. Кафтмæ 
бакæсæм, зæгъгæ, хъазты кæрон æрлæууыдыстæм. 
Кафджытæ, раст зæгъын хъæуы, хорз кафыдысты, уæлдайдæр 
лæппу, фæлæ Геор цæмæдæр гæсгæ афтæ фæкодта: 
Дæхи кафаг ма хон, 
Амбулдзæн дæ махон! 
/// 

юдвигимæ уыдыстæм зæрæдты хæдзары. 
Фембæлдыстæм æвæгæсæг адæмимæ. Кæрæдзийæн нæ 
хабæрттæ фæкодтам. Нæ фысымтæ нæ сæ аивадæй дæр 
бабуц кодтой. Чи дзы кафгæ кодта, чи — заргæ. Цæмæдæр 
гæсгæ Ярошенко Николайы ныв, «Всюду жизнь», зæгъгæ, 
мæ цæстытыл ауад... 
Фембæлды фæстæ ма директор Закаты Ирæйы кусæн 
уаты иуцасдæр афæстиат стæм, æмæ нын ахæм хабæрттæ 
ракодта... 
Иу рæстæджы æнæхъæн Ирыстоныл айхъуыст, 
дзæуджыхъæуккаг сылгоймаджы хæдзары, дам, Уастырджи 
æрбадт. Адæм уырдæм цыдысты æмæ цыдысты. Кæй 
зæгъын æй хъæуы, семæ хастой мысайнæгтæ дæр. Рæстæг 
куыд цыди, афтæ адæмы цымыдисдзинад 
къаддæрæйкъаддæр кодта. Ахæм рæстæг ралæууыд, æмæ йæ 
къæсæрæй иу адæймаг дæр куынæуал хызт. Сылгоймаг, цы 
мысайнæгтæ йæм æрæмбырд, уыдонæй цъолопи голлаг 
байдзаг кодта æмæ сæ зæрæдты хæдзармæ схаста. 
— Цалдæрæй сæ бон-сауизæрмæ фæнымадтам, — дзырдта 
Ирæ. — Цæуыл сæ схардз кæнæм, зæгъгæ, нæ ууыл бирæ 
хъуыды кæнын нæ бахъуыд: нæ машинæ базæронд. Шофыры 
Ульяновскмæ арвыстам, æмæ уырдыгæй дзыхъхъынног 
«Уазик» стардта. Цы 'хца ма нæм баззад, уымæй гал 
балхæдтам æмæ хъæугуывд скодтам. Хъæугуывд уымæн зæгъын, 
æмæ йæм æрхуыдтам Ирыхъæуы лæгты дæр... 
Ирæйы ныхæстæм хъусгæйæ, мæхинымæр афтæ 
ахъуыды кодтон: «Уастырджи кæд уыцы сылгоймаджы хæдзары 
не 'рбадт, уæддæр йæ фарн мæгуыр адæмы зæрдæтыл кæй 
сæмбæлд, уый бæлвырд у». 
— Уыцы хабæртты фæстæ, — дзырдта дарддæр Ирæ, — 
æрæййæфтой Джеоргуыбайы бонтæ. Æрбацыдысты нæм 
туркаг ирæттæ æмæ нын балхæдтой ссæдз фысы. Нæ уæ 
бауырндзæн: алы бон дæр нæм куывд уыди. Уæд дæр та 
нæ сыхæгты нæ ферох кодтам: нæ алы куывды дæр 
уыдысты Ирыхъæуы лæгтæ. 
Уый та — Уастырджийы бонты Лæгты дзуар æмæ Хуыцауы 
уарзон адæмы дыккаг лæвар æххуысхъуаг адæмæн. 
удæджы хабарыл цасфæнды куы рацæуа, уæддæр 
зæронд нæ кæны. Кæцыфæнды рæстæджы дæр 
мидбылхудт æнæрасайгæ нæ фæвæййы... 
//0 

Ацы хабарыл бирæ азтæ рацыд, афтæ бирæ, æмæ, 
кæимæ бает у, уый æз не 'рæййæфтон. Хъусгæ та йæ 
хæрзæрæджы фæкодтон. 
Нæ хъæуы фаллаг сыхы, соса фæндаг йæ цурты 
дæлæмæ кæмæн фæзилы, уыцы хæдзары царди, ныхас кæй 
тыххæй райдайынмæ хъавын, уыцы лæг. Æрыгон дæр, 
дам, ма куы уыди, уæд Даргъ Къохы базармæ фæцæйцыд, 
æмæ йæм йæ гуыбынæй хабаргæнджытæ фæци. Хъæуы 
бынмæ нал ныххæццæ уыдзæн, уый куы бамбæрста, уæд 
хæстæгдæр хæдзары кæрты фæмидæг. Сæумæрайсом уыд, 
æмæ æнхъæлдта, ничимадзы уыдзæн, зæгъгæ. Æцæгæйдæр 
дзы никæй баййæфта, фæлæ, куыддæр фæтъæпæн, афтæ, 
бедра йæ къухы, афтæмæй тыргъы хæдзары æфеин 
фæзынд. Лæджы куы ауыдта, уæд ын алывыд калы. Уый 
йын, йæ уайдзæфтæ ницæмæ даргæйæ, йæхи куы 
фæаххоеджын кæнид: 
— Ардæм ма кæй æрхæццæ дæн, ууыл цин кæн!.. 
ах дуджы» фыццаг хатт ме 'мдзæвгæ фæзынд 
1955 азы. Цæй æмдзæвгæ уыди, фæлæ мын 
уæддæр стыр циндзинад æрхаста, дунейы рухс кæй федта, 
уымæй. Афтæмæй та йын фыдызнаджы митæ бакодтой. 
Æмдзæвгæ уыди хъазы лæппыны тыххæй, æдæппæт 
дыууадæс рæнхъы, фæлæ дзы, зæгъæн ис, æмæ алы рæнхъмæ 
дæр фæныхылдæуыд. Æртыккаг цыппаррæнхъон мæнмæ 
уыди афтæ: 
Адынджыр бынтондæр, 
Ссеййæфта нее хъазы. 
Æмæ алы бон дæр 
Доны былты хъазы. 
Редакцийы кусæджы зæрдæмæ нæ фæцыд, æмæ йæ 
«рацарæзта» афтæ: 
О мæ гыццыл биби, 
Тынг бирæ дæ уарзын, 
Донгæрæтпты хизыс, 
Доны астæу уайыс. 
Диссаг цы у: мæ ныхæстæй дзы иунæг йеддæмæ (дон) 
нал баззад, нал дзы баззад рифмæ дæр. Уымæй бирæ 
*8 Дчасох1ы Музафср 
//3 

къаддæр ивддзинæдтæ хает не 'рцыд иннæ дыууæ 
куплетмæ дæр, фæлæ мын уæддæр æмдзæвгæйы фæзынд 
æхсызгон уыд. Æвæццæгæн, йæ сæрмæ мæ ном æмæ мыггаг 
фыст кæй уыд, стæй сæм иу ивддзинад дæр кæй нæ 
бахастæуыд, уый тыххæй. 
дæймаджы цъаммардзинадæн кæрон нæй... 
Радиойы кусгæйæ мыл, кусын чи нæ зыдта æмæ 
уарзта, фæлæ куыст кæмæй домдтон, уыдон 
æрымысыдысты иу сылгоймаджы æмæ мæ алы хуызты архайдтой 
цæсты бафтауыныл. Иу чызг та мыл дзы йæхи æрымысыд. 
Сæ цъаммар митæй нысаныл куы никæцы æмбæлди, уæд 
æрхъуыды кодтой ног мадзал. Газетты редакцитæй иуы 
бухгалтериимæ баныхас кодтой æмæ мын, гонорар цы 
æрмæджы тыххæй рафыстой, уый, цы сылгоймаджы мыл 
æрымысыдысты, уыдоны хæдзармæ мæ номыл барвитын 
кодтой. Сылгоймаг æй йæхæдæг райста æмæ йæ диссаджы 
тыххæй бинонтæм дæр равдыста. Кæй зæгъын æй хъæуы, 
сæхи йыл худæгæй схастой æмæ мыл гæххæтт сæмбæлын 
кодтой... Абон дæр ма, уырыесагау извещени кæй хонынц, 
уый мæхимæ ис, йæ рафыесæг чи уыд, уый йæ 
къухфыстмæ гæсгæ æнцон сбæрæггæнæн уыд, стæй йын ныр дæр 
æрæджы нæма у, фæлæ мæ мæхи уыцы æнаккæгты 
æмвæзадмæ æруадзын нæ фæнды. 
ырдыгмæ хизын хæрдмæ хизынæй зындæр у. 
Уæлдайдæр хохæй... 
Ууыл бирæ азтæ рацыд. Мæ фæллад уагътон Цъæйы. 
Хæхты рæсугъддзинæдтæ фыццаг хатт нæ уыдтон, фæлæ 
уæддæр сæ уындæй не 'фсæстæн. Иу бон сфæнд кодтон, 
уымæй размæ кæм нæма уыдтæн, ахæм къæдзæхмæ 
схизын. Цæуын æм дзæвгар хъуыд æмæ аходæны фæстæ мæ 
бæллиц æххæст кæнынмæ бавнæлдтон. Цалынмæ, 
къæдзæхмæ фæхæрдгæнæнмæ цыдтæн, уæдмæ уыйас нæ 
6афæлладтæн. Æмбисфæндагæй чысыл куы фæуæлдæр дæн, 
уæд, иуæй, фæлмæцын райдыдтон, иннæмæй мын дзæвгар 
зындæр хизæн фæци, фæлæ фæстæмæ раздæхын мæ 
сæрмæ не 'рхастон æмæ бæрзондæй-бæрзонддæр хылдтæн. 
Æппынфæстаг хохы цъупмæ схæццæ дæн, æхсызгонæн 
///" 

сулæфыдтæн æмæ мæ алыфарс сæрыстырæй мæ 
цæстæнгас ахастон. 
Мæ фæллад куы суагътон, уæд дæлæмæ хизын сфæнд 
кодтон, фæлæ бынмæ куы 'ркастæн æмæ, фыццаг 
къахдзæф куыд æркæндзынæн, ууыл куы ахъуыды кодтон, 
уæд ме уæнгты зыр-зыр ссæуынмæ бирæ нал бахъуыд. 
Хæрдмæ дæр зынтæй кæуылты схызтæн, уым, бынмæ 
хизгæйæ, мæ къахæй цæуыл æрæнцадаин, иу ахæм тигъ нал 
ардтон, къæдзæхы сæр та куыд хъуамæ баззадаин, æмæ 
мæ алы къахдзæфæн дæр мæ уд мæ къухы хастон, 
афтæмæй зырзыргæнгæйæ тыххæй-фыдæй хохæй æрхызтæн. 
Абон дæр, куыннæ рахаудтæн, ууыл дис кæнын, уымæн 
æмæ алы къахдзæфæн дæр мæ фæстаг къахдзæф уæвынæй 
тынг тæссаг уыд. Стæй хизгæ дæр ахæм хъуыдыимæ 
кодтон, цы уа, уый уæд, зæгъгæ. 
Хæрдмæ хизын, æвæццæгæн, алы хъуыддаджы дæр 
æнцондæр у. Æнæкæрон зындæр у бынмæ хизын. Уый бирæ 
азты размæ афтæ тынг банкъардтон, æмæ мын 
цæргæцæрæнбонты сенæн бæззы. 
Фæлладуадзæн хæдзармæ куы 'рбацыдтæн, уæд мæ 
хабæрттæ мæ мады мадырвад Хлойты Хатуйæн — уый дæр 
уым улæфыди — ракодтон, æмæ мын хæрзцыбырæй 
загъта: «Иунæгæй хохмæ макуы цу!..» 
аводы директор абадын уарзта. Хуыцау боны 
чындзæхсæвы, иуæй, æнафонмæ фæбадти, иннæмæй, 
Чермены цæссыгæй йæхимæ æгæр фæкаст æмæ 
дыккаг бон йæ чемы нæ уыди, афтæмæй цехты 
разамонджытимæ ахсджиаг хъуыддаджы фæдыл æмбырд снысан кодта. 
Æмбырд райдыдта. Йæхæдæг цы зæгъинаг уыд, уыдон 
цыбырæй загъта æмæ рохтæ иннæтæм радта. Иуы ныхасмæ 
байхъусын ма йæ бон баци, фæлæ, дыккаг дзурын куы 
райдыдта, уæд æрфынæй. Цехы разамонæгмæ, æвæццæгæн, 
бирæ дзуринæгтæ уыд, æмæ йæ ныхас æгæр адаргъ. Иуафон, 
директор — йæ фыны цы уыдта, Хуыцау йæ зонæг — хъæрæй 
афтæ куы фæкæнид: «Бæркад зæгь, бæркад!..» 
алиты Васо æмæ Хуыгаты Сергеимæ ресторанæй 
рацыдыстæм æмæ нын уынджы ныхас бацайдагъ. 
//с5 

Сергейы ма кæдæмдæр цæуын хъуыд æмæ, æгæр бирæ 
кæй лæууыдыстæм, уымæй тыхсти, фæлæ махмæ уыдæттæ 
нæ хъардтой. Иу заман Васо æрымысыд, дыууæйæ дæр иу 
скъоламæ кæй цыдыстæм æмæ сыхаг хъæуты кæй хъомыл 
кодтам, уый: 
— Мах Музаферимæ Урсдоны был райгуырдыстæм. 
Уый — йæ рахизфарс, æз — йæ галиу... 
— Галиу зондыл хæст дæр уымæн дæ, — загьта Сергей, — 
коммæ дæр уымæн нæ кæсыс, æндæр нæ афонмæ алчи йæ 
хæдзары уыдаид. 
æрзойты Сергейы афоризмтæй иу ахæм уыд: 
«Ардасенты Хадзыбатыр ахæм хорз адæймаг у, 
æмæ йæ суанг Б. Т. (уый нæ фысджытæй иуы фæсномыг 
уыд и) дæр уарзы». 
мдзæвгæтæ бахъуыды кæнын, фæлæ сæ чи 
ныффыста, уый мæ хатгай ферох вæййы. Кæйдæрты 
фæрсгæ дæр бакæнын, фæлæ мын уыдонæй дæр никуыма 
ничи баххуыс кодта. Сæ ныффысджыты кæмæн нæ 
бахъуыды кодтон, уыцы рæнхъытæй цалдæр: 
Æнусон Хьазыбег сæр систа бæрзонд, 
Цыма нæм фыццаг хатт æвдисы йæ конд. 
Заремæ, Заремæ, цы фседсе, ксем дæ? 
Фæхастай мын демæ ды не 'взонг зæрдæ. 
Судьба — проказница, шалунья 
Определила так сама: 
Всем глупым счастья от безумья. 
Всем умным горе от ума. 
у лæджы марды уæлхъус дыууæ ныхасы чи 
загътаид, уый нæ уыд, уымæн æмæ нæ хæстæгимæ цард, 
нæ — сыхагимæ. Уæддæр лæджы æнæ иу ныхасæй 
мæрдтэем куыд арвыстаиккой æмæ хæстæгдæр сыхагмæ 
æрхатыдысты, адæмы 'фсæрмæй дыууæ ныхасы уæддæр зæгъ, 
//6 

зæгъгæ. Уый рацыд, æмæ дыууæ нæ, фæлæ æхсæз 
ныхасæй йæ хæс ахицæн кодта: 
— Ацы лæг раджы амард! Ахæссут æй! 
ыууæ мины æстæм азы 20 августы цалдæрæй 
бабæрæг кодтам Хуссар Ирыстон. Федтам, гуырдзиаг 
тыхгæнджытæ нæ хуссайраг æфсымæртæн цы æвирхъау 
митæ бакодтой, уый. Уырдæм цæугæйæ, машинæйы 
цыппар рæнхъы æрхъуыды кодтон. Æмдзæвгæ кæронмæ фыст, 
æвæццæгæн, никуыуал фæуыдзæн: 
Хуыцауæн уарзон зæхх — Ирыстон, 
Хуыцауы уарзон адæм ир, 
Нее туг, нæ къабæзтæ ксем исты, — 
Æфтауæнт дидинæг, æфсир! 
æуæй хъæумæ дæр хицæн æгъдау ис. Зæгъæм, 
Бæрæгъуыны зианы бæрзæй сæрæн æвæрынц йæ 
галиуфарс, цины та — йæ рахиз. Æртыккаг сидт фæкæнынц 
Бынатыхицауы тыххæй. Махмæ Хазби ничи зæгъдзæн, 
уымæн æмæ фæткыл нымад Хадзыби у. Цæрадзон 
йеддæмæ дзы йæ лæппумæ Цæразон ничи сдзурдзæн. Батырадзы 
Батыраз ничи схондзæн. 
Миллер Всеволод йæ «Ирон-уырыссаг-немыцаг 
дзырдуат» куы арæзта, уæд йе 'ххуысгæнджытæ уыдысты Ирыстоны 
алы кæмттæй рацæугæ зындгонддæр æмæ ахуыргонддæр 
адæм. Уым Хадзыби æмæ Цæрадзоны тыххæй ахæм 
дæнцæгтæ хастæуы: «Хъайтыхъойы-фырт Хадзби Уырысимæ 
куы схæцыд, уæдæй нырмæ баззад хъумбара Цъæхилтæм 
Хуссар Ламардоны»... «Цæрадзонтæ балцы куы цыдысты, 
уæд сæ тырысайыл хъуытаз уыди: никæмæй тарстысты». 
кушер-гинеколог поезды Мæскуымæ цыди æмæ йе 
'мбæлццон æртæ сылгоймагæн, цы дæсныйад æм 
ис, уый не ехъæр кодта. Æвæццæгæн, тарсти, сæ низты 
кой кæнын куы райдайой æмæ сæ даргъ фæндагыл куы 
стыхеа, уымæй, æмæ йæхи бухгалтер рахуыдта. 
Поезд араст. Боны æмбисæй фылдæр фæцыдаиккой, 
афтæ поезды фехъусын кодтой, сылгоймаг арыныл ныллæууыд 
//7 

æмæ, кæд поезды дохтыр ис, уæд йе 'ххуыс хъæуы, 
зæгъгæ. Гинеколог тæрхæгæй уыцы иу гæпп раласта æмæ, 
æххуыс кæцы вагонæй агуырдæуыд, уырдæм атындзыдта. 
Сылгоймагæн баххуыс кодта, фыццагдæр цы станцæмæ 
бахæццæ сты, уырдæм телефонæй тагъд æххуысы 
машинæмæ фæдзырдтой æмæ йæ цалынмæ уым сæвæрдтой, 
уæдмæ йæ цурæй нæ рацыд. 
Куы 'рбаздæхт, уæд æй йе 'мбæлццæттæй иу, кæм 
уыдтæ, зæгъгæ, куы бафарста, уæд ын загъта: 
— Сылгоймаг сывæллон кæм ныййардта, уыцы вагоны. 
— Æмæ афтæ куы загътай, бухгалтер дæн? — бафарста 
та йæ 'рдæбоны сылгоймаг. 
— Цымыдис дæн æмæ йæ фенынмæ ауадтæн... 
æдæгонд лæппуйæн иу йæхи хуызæны ракуырдтой. 
Чындзхæсджытæ дзаг фынджы уæлхъус 
фæбадтысты. Афон куы ралæууыд, уæд сæ чындзы 
рацæйхастой. Фысымтæй иу сæ фæстæ дзуры: 
— Нæ фаджысы нын фæхæссынц! 
Уазджытæ дæр дзыхъхъылæуд нæ разындысты. 
Кæцыдæр дзы фæцарæхст æмæ йын дзуапп авæрдта: 
— Мах дæр æй хъæумæ нæ ласæм, быдырмæ йæ 
ласæм!.. 
уковский Василий Андрейы фырт уазæгуаты уыд 
Иоганн Вольфганг Гётемæ. Уæдмæ Пушкин 
Александр Сергейы фырты кад Европæйыл дæр ахæлиу. 
Гёте дæр ын стыр аргъ кодта. Уымæн хорз æвдисæн уыд, 
Жуковскийæн ын йæ фыссæн сие лæварæн кæй арвыста, 
уый дæр. 
Уымæй размæ уыдаид æви уый фæстæ, уый бæлвырд 
нæ зонын, фæлæ Гётейы Германы бабæрæг кодта Джордж 
Гордон Байрон. 
Хæхты цъуппытæ кæрæдзимæ куыд зынынц æмæ 
кæрæдзийы дæр куыд уынынц, уый диссаг у!.. 
олгарийы бабæрæг кодтон Казанлыкы горæт. 
Уардиты фæз кæй хонынц, уырдæм тынг хæстæг у. 
Горæты уынгты суехъæд бæлæстæн ныккæнæн нæ уыд. 
//<? 

Сæ тæккæ дидинæг калгæйæ уыдысты, æмæ сæ хæрздæф 
фындзыхуынчъытæ хъыдзы кодта. Афтæ мæм каст, цыма 
уынгты æнахуыр духи ныппырхчындæуыд. 
Ныр сæрды райдайæны дидинæгкалæг сусхъæд бæласы 
рæзты куы фæцæйцæуын, уæд цæмæдæр гæсгæ Казанлык 
мæ зæрдыл æрбалæууы... 
ындыйы ном кæуыл сбадт, ахæм хъæутæ кæй ис, 
уый тыххæй раздæр дзырдтон. «Рæстдзинад»-ы 
куы куыстон, уæд мын хистæртæ цалдæрæй кодтой иу 
ахæм хъæуы фыдгой. Сæ чъындыдзинад тынгдæр кæм 
æмæ цæмæй рабæрæг, уымæй сæ куы бафарстон, уæд мын 
загътой, командировкæйы, дам, сæм исчи куы бахауы, 
уæд, дам, ын уæздан зæгъыны бæсты йæхи дзыпмæ 
фæкæсынц, ницы, дам, зæгъыс дæ командировкæйы æхцатæй. 
бон ивгъуыд рафауын бирæтæ лæгдзинад хонынц 
æмæ йæ фауынц, уæдæ цы кæной! Хъæбатырдзинад 
равдисын зын у, мæрдтимæ тох кæнын — æнцон. Уый та 
иуæй-иутæ лæгдзинадыл нымайынц æмæ сæхицæй 
тыхлæгтæ аразыныл нæ ауæрдынц... мæрдтимæ тох 
кæнгæйæ. Искуы-иу хатт сæ æнæнхъæлæджы, ивгъуыдыл 
дзургæйæ, иунæг раст ныхас дæр куы сирвæзы, уæд мæм 
афтæ фæкæсы, цыма рæстдзинады дунемæ рудзынг 
байтыгъдæуы æмæ мæм дзы удсыгъдæггæнæг уæлдæф 
æрбакæлы. 
Уæрæсейы радио æнæнхъæлæджы баздыхтон, æмæ дзы 
Ворошилов Клементы кой куы кодтой, уæд æм хъусыныл 
фæдæн. Бакаст кæронмæ фæцæйхæццæ кодта æмæ, 
раздæр цæуыл дзырдæуыд, уый, кæй зæгъын æй хъæуы, нæ 
базыдтон, фæлæ дзы кæронæй иу хабар мæ зæрдыл 
6адардтон. 
Хæсты рæстæг уыдаид, æвæццæгæн. Ворошилов йе 
'мбæлттимæ кæмдæр сихор скодтой. Куы сыстадысты, 
уæд, дам, Клемент Ефремы фырт фынгæй кæрдзыны 
муртæ йæ армытъæпæны тигъæй йæ къухмæ расæрфта æмæ 
сæ йæ дзыхы бакалдта... 
Æрмæст уыцы иунæг цау дæр мæнæн бирæ 
цæуылдæрты дзуры. 
//9 

ондджын адæм куыд зæгъынц, афтæмæй 
æнæнхъæлæджы ницы 'рцæуы... 
Уильям Шекспир, Мариенгоф Анатолий æмæ 
Цæрукъаты Алыксандр амардысты, цы бон æмæ мæй 
райгуырдысты, уыцы бон æмæ мæй. Цы бон райгуырд, уыцы 'хсæв 
амард Шевченко Тарас. Ацы номхыгъд ма адарддæргæнæн 
ис, фæлæ, цымæ, уыцы бонты баиуы ницы сусæгдзинад 
æмбæхсы?.. 
артийы обкомы раздæры секретарь æмæ хайады 
хицау ныхæй-ныхмæ цардысты. Фьщцагæн йæ 
къæлæтджын бæрзонддæр ран æвæрд уыд, æмæ йæм дыргътæн 
сæ адджындæр æмæ рæгъæддæртæ хауди — йæ хæдзармæ 
йын ластой, хойрагæй йæ цы хъуыди, уыдон иууылдæр. 
Дыккагмæ хауди, бæласы ныллæгдæр къалиутыл чи зад, 
уыдон — цъæхдæртæ æмæ лыстæгдæртæ. Уый йæ 
бинойнагмæ, кæй зæгъын æй хъæуы, хардзау каст æмæ-иу йæ хъаст 
иуæй-иу хатт йæ лæгмæ бахаста, фæлæ уымæн ницы йæ бон 
уыд йæ бинойнаджы дæлджинæджы бынатæй фервæзын 
кæнынæн. Фæлæ цард, цирчы бирæ къоритæ хæрдмæ 
радыгай сæппар-сæппар чи фæкæны, уый хъазтæй уæлдай 
нæу: цыфæнды арæхстджын чи вæййы, уымæн дæр йæ 
къоритæн кæддæр кæрæдзийы æнæскъуыргæ нæ вæййы. 
Скъуырдтой секретары къоритæ дæр кæрæдзийы, æмæ 
йæ куыстæй фæхауд. Ноджы йын йæ бæсты кæд 
сæвæрдтой йæ сыхаджы. Ныр хойрагласджытæ дыууæ дуары 
бæсты хойын райдыдтой иу дуар... 
Мæ зæрдыл, «Рæстдзинад»-ы куы куыстон, уыцы 
рæстæг æрбалæууыд. Шахмæттæ æмæ шашкæтæй хъазынмæ 
ме 'мбæлттæн сæ фылдæр æмхиц уыдысты. Уыдонимæ æз 
дæр. Раздæр афæлвæрдтон шахмæттæй хъазыныл æмæ 
дыууæ хъуыддагæй мæ зæрдæмæ нæ фæцыд: æгæр бирæ 
рæстæг сыл хардз кæнын хъуыд, стæй арæх æмбылды 
кодтон, æмæ уæд шашкæтæм рахызтæн. Уым мæ хъу'ыддæгтæ 
хуыздæр цыдысты æмæ сихоры улæфты рæстæгæн йæ 
фылдæр хардз кодтон шашкæтæй хъазыныл. Иу хатт, нæ 
профком редакцийы чемпионат куы сарæзта, уæд дзы 
фыццаг бынат дæр бацахстон. 
, Фылдæр ерыс кодтон Хъырымсолтанимæ. Æргом 
дзургæйæ, арæхдæр-иу æмбылды дæр уый кодта. Дыууæ, 
/20 

уæлдайдæр та-иу дзы иумæ æртæ шашкæйы куы 
рамбылдтон, уæд-иу афтæ фæкодта: 
— Æрдæбон æз фæцæйæмбылдтон æртæ шашкæйы, 
ныр та мæ ды æмбулынмæ хъавыс... 
ртæ хъуыддаджы мæ удаист фæкæнынц. Æртæ 
дæр — райсомæй. 
Зымæгон Терчы былмæ, талынг ма вæййы, афтæ 
рацæуын. Алы райсом дæр уыцы-иу адæмыл фембæлын, 
уымæн æмæ нæ уарзон цæугæдоныл æмхуызон æнувыд стæм. 
Не 'ппæт кæрæдзийы мыггагæй нæ зонæм, фæлæ, алы бон 
кæй уынай, уымæн салам нæ дæттын айв схонæн нæй, 
æмæ нæ чи кæуыл амбæлы, уымæн, цыма тынг хорз 
зонгæтæ сты, уый хуызæн салам ратты. 
Терчы хæлæрттæй иу цæугæ никуы фæкæны: 
æдзухдæр — тæхгæ. Уыимæ, дæ райсом хорз, зæгъгæ, афтæ 
хъæрæй фæзæгъы, æмæ адæймаг хæрдмæ фæхауы, 
уæлдайдæр, дæ чъылдымырдыгæй куы 'рбацæйтæхы, уæд. Дæ 
ныхмæ куы 'рбацæйтæха, уæд дæр уæлдай нæу, фылдæр 
хатт æй уынгæ дæр нæ фæкæндзынæ. Цыма зæххы бынæй 
февзæры, уый хуызæн йæ салам æрвнæрæгау райхъуысы. 
Афтæ вæййы, æмæ йæ федтай, рагацау дæхи цæттæ 
дарыс, куыд хъæрæй дын «дæ райсом хорз!» зæгъдзæн, 
уымæ, фæлæ æнæмæнг хæрдмæ фесхъиуыс, афтæ 
æнæнхъæлæджы вæййы йæ саламы рард. 
Иннæ æнæнхъæлæджы хабар дæр мыл Терчы был 
æрцæуы. Не 'мбæлттæй иу æдзухдæр йемæ лæдзæг рахæссы. 
Нæ фæндагыл дыууæ раны ис æфсæйнаг быцæутæ сагъд. 
Куыддæр уыдоны цурмæ бахæццæ вæййæм, афтæ сæ 
лæдзæг æй æнæ ныццæвгæ нæ ныууадзы. Уыимæ йæ цæф 
ахæм зæланг ныккæны, æмæ адæймаджы уæнгты 
дыздызгæнгæ ацæуы. Уыцы цæфтæм дæр мæхи цæттæ фæдарын, 
фæлæ та мын алы хатт дæр æнæнхъæлæджы рауайынц. 
Æртыккаг хатт та хæрдмæ фæхауын, нæ кæртмæ 
æхсыр чи 'рбаласы, уыцы сылгоймаджы хъæрæй. 
Бирæуæладзыгон хæдзæрттæй, æхсыр кæй хъæуы, уыдон цæмæй 
æддæмæ ракæсой, уый тыххæй рудзгуыты бын ахæм 
цъæхснаг хъæлæсæй, «мо-ло-ко!», зæгъгæ, ныйилæлæй кæны, 
æмæ Советон Цæдисы Хъæбатыры Сызгъæрин Стъалы дæ 
риуыл куы у а, уæддæр хæрдмæ фæхаудзынæ. Камал ма, 
/0/ 

фыццаг хатт æй куы фехъуыста, уæд афтæ дæр загъта, 
хæсты дæр, дам, афтæ никуы фæтарстæн... 
Ныр рацæй-рабон, æмæ хъуыддæгтæ иннæрдæм 
ныззылдысты. Хъæрæй салам чи лæвæрдта, уый йæ фатер 
6аивта æмæ Терчы былмæ нал цæуы. Не 'мбал цыдæр 
æгъдауæй бамбæрста, йæ лæдзæгæй цæф мын æхсызгон кæй 
нæ вæййы, уый æмæ йæ лæдзæг нал рахæссы. Æртыккаг 
тасæй дæр фервæзтæн: нæ кæртмæ машинæйы æхсыр чи 
ласта, уыдон дæр, æвæццæгæн, сæ хъомтæ уæй акодтой 
кæнæ та æндæр кæртмæ фæцахуыр сты, æмæ ныр дыккаг 
аз сæ кой, сæ хъæр нал райхъуыст. 
Мæ тарстæй фервæзтæн, зæгъгæ, зæгъын, фæлæ мын 
цыма цыдæр нал фаг кæны, афтæ кæсын мæм райдыдта. 
Терчы был æнхъæлмæ фæкæсын, хъæрæй салам чи 
лæвæрдта, ууыл амбæлынмæ. Æфсæйнаг быцæуты цур та ме 
'мбалы лæдзæджы цæф æрбаймысын. Уæдæ, «мо-ло-ко!» 
чи хъæр кодта, уый хъæлæс дæр мын нæ фаг кæны. Ноджы 
ма нæ 'хсырмæ æндæр сыхмæ цæуын дæр бахъуыди. 
Мæскуыйы куы ахуыр кодтон, уæд нæ иу заводмæ 
экскурсийы ахуыдтой æмæ нын фенын кодтой, сæдæгай 
адæймæгтæ кæм куыстой, ахæм цех. Сæдæгай зырнты уынæр 
хъустæ къуырма кодта. Не 'мбæлттæй чидæр цехы 
разамонæджы бафарста, цæмæй, дам, уынæр фæкъаддæр уа, уый 
тыххæй цех цалдæр дихы цæуыннæ фæкæнут. 
— Фæдихтæ сæ кодтам, — йæхи растгæнæгау загъта 
куыстуаты разамонджытæй иу, — фæлæ, кусджытæ цы 
уынæрыл сахуыр сты, æнæ уымæй сæ цыдæр хъыгдарæг 
кæй уыди, уый фæзынди куысты æнтысындзинадыл дæр, 
æмæ та сæ сæхи фæндонмæ гæсгæ баиу кодтам. 
æ сыхæгты ус хъазæн ныхæстæ кæнын уарзы æмæ 
иу хатт мæ цуры йæ лæгæн афтæ зæгъы: 
«Цæрæнбонты дæуимæ тæрсгæ-ризгæйæ фæцардтæн...» Уыцы 
ныхæстыл цалдæр боны рацыд, афтæ сæм къулхуынкъгæнæн 
электрон тыхæй кусгæ бырау курæг бауадтæн. Лæг йæ 
кусæнгарз агурынмæ фæци, фæлæ йæ нал æмæ нал ардта. 
— Ацы сылгоймагимæ бæллæх у, — æнхъæлмæ кæсын 
мæ кæй бахъуыд, уый тыххæй хатыркурæгау загъта мæ 
сыхаг. — Дзаума иу ран нывæрын æмæ йæ иннæ ран 
агурын бахъæуы!.. Цы фæци нæ бырау? — сбустæ кодта йæ 
/22 

бинойнагыл. — Цал хатты дын загътон, мæ кусæн 
дзаумæттæм мын ма 'внал, зæгъгæ? Кæд сæ райсыс, уæд та-иу 
сæ сæ бынаты сæвæр... 
Ус иннæ уатæй рауад æмæ, йæ худын тыххæй 
уромгæйæ, лæгмæ дзуры: 
— Ма мыл хъæртæ кæн, кæниод та тæрсын æмæ ризын 
райдайдзынæн... 
араст сывæллоны кæмæн уыд, уый сæхимæ 
æнафоны, ноджы къуымæлдзæфæй, æрбацыд. Йæ 
бинойнаджы æнкъардæй бадгæ 'рбаййæфта. 
Сывæллæттæй йæ цæст никæуыл æрхæцыд, уымæн æмæ 
иууылдæр фынæй кодтой. Лæг усы тарстхуызæй афарста: 
— Кæм сты сывæллæттæ? 
— Алчи дзы йæ фыды агурæг ацыд... 
аг фынджы уæлхъус бадтыстæм, афтæмæй сидты 
бар æрхауд дыккаг хистæрмæ. Куыд 
фехъуыстон, афтæмæй хистæрæн йæ цæрæнбоны тыххæй нæ 
фæкувынц, стæй, дам, фынджы хицауы ном ссарын фæхауы, 
йæ рахиз кæнæ йæ галиуфарс чи фæбады, уыдонæй 
искæмæ. Ирбег дæр бадти хистæры рахизфарс æмæ ссардта 
фынджы хистæры ном: 
— Кæддæр нæ хистæр мæн тыххæй афтæ загъта: 
«Ирбегмæ кæцыфæндырдыгæй куы бацæуай, уæддæр дзы 
лæджы тæф кæлы». Афтæ зæгъын æз дæр нæ хистæры 
тыххæй. 
«Ныр, цымæ, Ирбегæн афтæ зæгъ, — бадзырдтон мæ 
сыхаджы хъусы, — ды хистæры тыххæй раст зæгъыс, 
фæлæ хистæр дæу тыххæй афтæ кæй загъта, уымæй рæдигæ 
кодта, зæгъгæ, уæд, цымæ, цы зæгъид?» — «Нæ хъæуы, — 
мæ къухыл мын фæхæцыд мæ сыхаг. — Дæ хъазæн ныхас 
исчи æцæгмæ бамбардзæн...» 
амая страшная трагедия для поэта — когда им 
восхищаются, потому что не понимают его». Ацы 
ныхæстæ францаг драматург Жан Кокто загъта, фæлæ, 
цымæ, Ирыстоны поэттæй никæмæ хауынц? 
V23 

амалимæ хъæуы уазæгуаты уыдыстæм нæ иумæйаг 
зонгæтæм. Хорз нæ куы федтой, уæд ма нын немæ 
хуынтæ дæр сæвæрдтой. Уыдонимæ уыдысты, горæты 
цæрæгæн йæ зæрдæ тынгдæр цæмæй балхæнæн ис, ахæмтæ 
дæр: дыргътæ æмæ халсартæ. Хæдзары æфсин ма нын, 
сæхи цæхæрадоны кæй ратыдта, фæйнæ ахæм кæбæчкийы 
дæр авæрдта нæ машинæйы. Куы рацæйцыдыстæм, уæд 
нæ фæстæ рахъæр кодта: «Камал, дынджырдæр кæбæчки 
дæуæн нывæрдтон...» 
Уымæй, Камал йæ зæрдæмæ хæстæгдæр кæй у, уый 
равдисынмæ хъавыди, фæлæ йæ ныхæсты пайда æз 
мæхинымæры мæхирдæм фæкодтон, уымæн æмæ, кæбæчкитæй 
къаддæр чи вæййы, уымæй хæрзаддæр хæринаг скæнынц. 
ехойты Сæрæби-иу мын афтæ загъта: «Куы 
амæлон, уæд мæ фыстытæ бабæстон кæнын дæумæ 
'нхъæлмæ кæсы. Æндæр никæуыл мæ зæрдæ дарын». 
Бынтон фыдæнхъæл мæ нæ фæци мæ хъæуккаг. Йе 
'мдзæвгæтæ йын бацæттæ кодтон, чиныгæн бæстон 
разныхас ныффыстон, афтæмæй цалдæр азы размæ мыхуырæй 
рацыд рауагъдад «Ир»-ы. Уырдæм бахастон йе 
'мдзæвгæтæй фыст роман «Цæр!»-ы æртæ хайæ иу. Йæ иннæ дыууæ 
хайы бонрухс нæма федтой. Романы аиппытæ ис, фæлæ 
мыхуыры рауадзыны аккаг у. Уый дунейы рухс куы 
фенид, уæд Сæрæбийы раз æрлæууин сыгъдæгцæсгомæй. 
Сæрыстырæй йын зæгъин: «Дæ зæрдæ мыл кæй дардтай, 
уымæй нæ фæрæдыдтæ!» 
Сæрæбийы хуызæн мæ фыстыты мæт мæн дæр бацыд. 
Хаттæй-хатт мæхинымæр бахауын ахæм сагъæсты: «Мæ 
фыстытæй нырма бирæтæ дунейы рухс нæма федта. Йæ 
уацмыстæ дыгай-æртыгай хæттыты кæмæн рацыдысты, 
ахæмтæ дæр ис, æз та тæрсын, иу хатт рауадзын дæр сæ 
мæ къухы куынæуал бафта, уымæй, уымæн æмæ, цы 
фæцардтæн, уыцы азтыл æфтгæ цæуы, цас ма 
фæцæрдзынæн, уыдон та къаддæрæй-къаддæр кæнынц». Мæ 
мæлæтмæ куыд хæстæгдæр кæнын, афтæ мæ уыцы хъуыдытæ 
арæхдæр баййарынц. 
Ныййарæджы мæлгæ-мæлын дæр йæ цоты сагъæс 
вæййы. Йæ фæстæ исты ныууадзынмæ чи хъавы, уый дæр 
ныййарæджы хуызæн у. Цы ныффыста, уыдон адæмы 
/24 

'хсæнмæ куы нæ рацæуой, уæд сын тæссаг у дæлвæндагмæ 
ныххауынæй кæнæ та бынтон фесæфынæй. 
æстаг заман рæстæгæн фылдæр аргъ кæнын 
райдыдтон. Æвæццæгæн, æрыгонæй ницытæ 'мæ 
мацытыл цы бирæ бонтæ бахардз кодтон, уыдоны 
зæрдæтахтæй. 
Мæй мæ иу хатт мæ сæр æлвыныныл цы рæстæг хардз 
кæнын бахъæуы, уый дæр мæм æвгъау фæкæсы. Уыцы 
сахаты 'рдæгмæ 'ввахс цыма исты бакæсын кæнæ 
ныффыссын мæ бон бауыдаид, афтæ фенхъæлын. 
Кæддæр, «Рæстдзинад»-ы ма куы куыстон — цал æмæ 
цал хатты æрымысын уыцы сызгъæрин бонтæ! — уæд нæ 
хуызисæг уыди æмбисонды уæздан æмæ хæларзæрдæ лæг. 
Ахæм хæларзæрдæ лæппу ма уыди газет «Социалистическая 
Осетия»-йы дæр (уæвгæ, ахæм лæппутæ дыууæ газеты 
дæр бирæ уыди), Виктор йæ ном. Нæ редакцитæ уæд 
иугонд уыдысты, кусгæ дæр иу уæладзыджы кодтам. Куысты 
кæронмæ æввахс-иу Виктор тыргъы не 'мбæлттæй кæуыл 
амбæлд, уымæн-иу — мæнмæ гæсгæ, йæхи æрхъуыдыгонд 
рæнхъытæ — бакаст: 
Время близится к шести, 
Не пора ли принести, 
Чем оы душу отвести? 
Цы хуызисæджы кой ракодтон, уымæ та дынджыр 
пъартфел уыди, æмæ-иу Викторыл куы амбæлд, уæд-иу, 
йæ пъартфелы фарс бахойгæйæ, афтæ фæкодта: «Ам цал 
портвейны (Виктор æрмæстдæр адджын сæн нызта) цæуы, 
уый зоныс? Æмæ-иу йæхæдæг йæхицæн дзуапп радта: 
«Цыппæрдæс». 
Уыйау æз дæр, мæ сæр æлвыныны рæстæг цыма 
цалдæр чысыл хорздзинады бакæнын мæ къухы бафтид, афтæ 
мæм фæкæсы. 
з цы хойæ бавдæлон дæн, ахæм никæмæн уыди. 
Нæ фыдæлтæм, дам, æфсымæр-хотæ дæр уыдис. 
Мæнæн Дибæ ахæм хо уыди, мæхицæн æфсымæры ныфс 
кæмæй æвæрдтон. Куынæуал ис, уæд мæ зæрдæйы йæ 
/&о 

бынат стырæй-стырдæр кæны. Йæ мæлæты рынчын куы 
'рци, уæд дзы иу зæрдæсæттæн ныхас дæр нæ фехъуыстон. 
Иæхи куыд дардта, уый мæ цæстытыл куы ауайы, уæд 
мæлæтæй нал фæтæрсын. Некрасовы загъдау, мæлын зын 
у, фæлæ амæлын хорз у. Дибæ мæлæтæй æппындæр нæ 
тарст. Ахæм тыхджын æмæ куырыхон зонды хицау кæй у, 
уый йæ рынчыны рæстæг тынгдæр рабæрæг. Цы диссаджы 
фæдзæхстытæ кодта, уыдон мын, цалынмæ цæрон, уæдмæ 
мæ хъарутыл æфтаудзысты, ныфс мын уыдзысты, кæд мæ 
бон бауа, уæд мæхи Дибæйы хуызæн дарыныл 
архайдзынæн. 
Æгас мардæн æххуыс кæнынхъом нæу. Мард æгасæн 
баххуыс кæндзæн, зæгъгæ, хуымæтæджы нæ загъдæуыд. 
Афтæ мæм кæсы, цыма мын Дибæ мæрдтæй дæр æххуыс 
кæны. Стæй мæм канд кæсгæ нæ кæны, фæлæ мæ уырнгæ 
дæр кæны... 
Дибæйы цыртдзæвæнæн бындур куы 'вæрдтам, уæд, 
сабибонтæй фæстæмæ иунæг хатт дæр мæ зæрдæхудты чи 
никуы бацыд, мæ уыцы иузæрдион æрдхорд Лолаты 
Хадзыби фæсивæды рамбырд кодта æмæ æмхуызонæй 
февнæлдтой. 
Ахæм рæстæг зарæджы кой кæй рацыд, уый дæр мæм 
Дибæйы фарныл дзурæг кæсы. Цæвиттон, лæппутæ сæ 
фæллад уадзынмæ куы 'рбадтысты — бафæллайæн та 
уыди, уымæн æмæ чи зæхх къахта, чи цемент змæста, чи 
фæйнæджытимæ архайдта — уæд, бирæ азты размæ хъæуы 
бынæй нæ сыхмæ чи слыгъди, Дзитойты уыцы Алиханы 
фырт Феликс æфсæрмытæгæнгæ мæ цурмæ куы 
'рбацæуид æмæ дзурын куы райдаид: 
— Музафер, алчи йæ хъæуыл зарджытæ кæны, уæд 
Бæрæгъуын кæмæй дзыхъхъылæуддæр у? 
Дарддæр цы дзурдзæн, уый мын амонын нал хъуыд, 
фæлæ йæм уæддæр хъуыстон: 
— Нæ хъæуыл нæй зарæг скæнæн? 
Уыцы ныхæстæ мæ иннæрдæм ахызтысты. Кæд йæ 
фарст уайдзæфы хуызæн нæ уыд, уæддæр æй æз 
мæхицæн уайдзæфыл банымадтон. Ацал-ауал азы мæ адæм 
чингуытæ фыссæгæй зонынц, æмдзæвгæты бирæ 
чингуытæ рауагътон, уыдонимæ дæсгай зарджытæ, уыцы 
зарджытæй иу дæр Бæрæгъуыныл кæй нæ уыд, уымæй Феликс 
/26 

æмæ ме 'ппæт хъæубæсты раз дæр мæхи къæмдзæстыгыл 
банымадтон. 
Раст зæгъын хъæуы, Бериты Алыбегимæ, «Райгуырæн 
хъæу», зæгъгæ, цы зарæг ныффыстон («Аззадтæ кæмдæр 
фæсвæд, Ууыл нæу уæддæр мæ мæт. Зæрдæ дæр вæййы 
æмбæхст, Никуы йæ фæуыны цæст. Базард: Дугъы кæм 
уадтæн бæгъæввадæй, Уыцы зæлдаг фæзты Ногæй 
фæтæхын æвæлладæй Амондæй дзаг бæстæм. У дæ фенд мæнæн 
зынаргъ, Нæй дæ иунæг фендæн аргъ. Сты дæ цин æмæ 
дæ мает, Удыл тугдадзинтау бает. Кæд, мыййаг, нæ уарзы 
дæу Исчи а зæххыл, мæ хъæу, Уæд нæ уарзы — нæу 
дзырддаг — Мæн æнæмæнгæй фыццаг»), уый дæр нæ 
хъæуыл скодтон, фæлæ дзы йæ номы кой кæй нæ уыди, уымæ 
гæсгæ йæ «Бæрæгъуыны зарæг» никуы ничи схуыдта, кæд 
æй радиойæ дæсгай азты зарынц, уæддæр. 
Нæхимæ, ома горæтмæ нæхицæй куы ссыдтæн, уæд 
æртæ бонмæ зарæджы ныхæстæ ныффыстон. Нæ хъæуы 
администрацийы уæды сæргълæууæг Цомайты Аликмæ 
фæхабар кодтон, æмæ дыккаг бон мæ кусæнуаты 
къæсæрæй æрбахызт. Мæ фæндонмæ гæсгæ йæ Гæджынаты 
Русланмæ бахаста, æмæ йын уый ахæм мел од и æрхъуыды 
кодта, зæрдæйы уидæгтæ чи бацагайы. Зарæджы ныхæстæ 
кæй райгуырдысты æмæ йыл диссаджы айв мелоди кæй 
сфидыдта, уымæн цыма мæ мадызæнæг Дибæхан мæрдтæй 
æххуыс кодта, афтæ мæм фæкаст. 
Бæрæгъуыныл зарæг скæныны кой йæ ингæны 
уæлхъус куы нæ рауадаид, уæд зарæг нæ райгуырдаид. 
æ иузæрдион æмбал Мæхæмæтты Петя мын дзырдта: 
— Цыппар æфсымæрæй дæр бинонты хъуыддаг 
куы бакодтам, уæд сæ чындзытимæ æрæмбырд кодтон æмæ 
сын загътон (куыд хистæр, афтæ сæрдариуæг мæхæдæг 
кодтон): «Гом партион æмбырд пымайын гомыл 
(æфсымæртæ æмæ чындзытæ дыууæйæ фæстæмæ иууылдæр уыдысты 
коммунисте). Боны фæткы ис иу фарст: «Бинонты æхсæн 
ахастдзинæдтæ». Доклад кæндзынæн мæхæдæг. Доклады 
фæдыл ныхасгæнджытæ нæ уыдзæн. Мæ раныхас уыдзæн 
æрмæстдæр иу хъуыдыйадæй: «Не 'хсæн хæрамдзинадыл 
архайын кæй зæрды 'рæфта, уый уыдзæн нæ биноитæй 
алкæй знаг дæр». Ууыл æмбырд нымайын æхгæдыл». 
/27 

уытиты Тайму раз Кисловодскы йæ фæллад уагъта. 
Куы ссыди, уæд иын йæ хабæрттæ кодта: 
— Горæты астæу, нывгæнджытæ сæ куыстытæ кæм 
фæуæй кæнынц, уым иу ныв федтон, æмæ дзы мæ уд баззад. 
Уагæры цавæр ныв уыди, зæгъгæ, йæ куы бафарстам, 
уæд загъта: 
— Бæхы ныв! Ахæм цæстытæ йын уыди, æмæ 
адæймагæй атонын нæ куымдтой. Кæцырдыгæйфæнды йæм куы 
бакастаис, уæддæр-иу дæ йæ цæстытæ ацахстаиккой. 
Нывгæнæг æй дæс мины кодта, мæнмæ та авд мины 
йеддæмæ нал баззад. Мæ фæстаг капеччытæ дæр нæ бавгъау 
кодтаин, мæхæдæг фистæгæй ссыдаин, уæддæр æй 
балхæдтаин! 
Æз æмæ йын Камал æмдзыхæй афтæ куы 
фæкæниккам: 
— Фистæгæй цæмæн? Бæхыл сбадтаис æмæ афтæмæй 
ссыдаис. Исчи бæх фистæгæй цæуыны тыххæй фелхæны?! 
алæ Хъулаты Русланы къурткæйы фæсонтыл цы 
зиллакк ис, уый мысаны хуызæн у, — загъта, Терчы 
был тезгъо кæнгæйæ, не 'мбæлттæй иу. 
— Тæхуды, уыцы къурткæ Свенидзе Николайыл скæн, — 
ныхас йæхимæ аиста Камал, — æмæ, дунейы 
топпæхсджытæй æппæты рæстдзæвиндæр чи у, уыдоны йæм радыгай 
æхсыныл бафтау, уæд, нæ бæстæйы ивгъуыдыл æппæты 
тынгдæр цъыф чи калы, уыдонæй иуæй фервæзиккам. 
нæтæригъæд адæймаг, æвæццæгæн, зын ссарæн 
у, — йæ зæрдæйы сусæгдзинæдтæ æргом 
кæнынмæ фæци мæ хæлар. — Уæд профцæдисты куыстон. 
Ме 'мкусæгимæ рагæй зулдзых уыдыстæм, афтæмæй иу 
хъæуы, иу сыхы хъомыл кодтам. Цалдæр азы нын, ме 
'намондæн, иу ран кусгæ дæр æрцыди. Адæм зыдтой, иу 
хъæуккæгтæ кæй стæм, уый æмæ, куыд мæ бон уыд, афтæ 
архайдтон, цæмæй, не 'хсæн цы изгарддзинад ис, уый 
æддæмæ ма разына. Мæ хъæуккаг хъæуы дæр æмæ горæты дæр 
зындзæрин адæймагыл нымад уыд. Нæ фидыдта суанг 
йæхи бинонтимæ дæр. Йæ кæстæр æфсымæр бинонты 
хъуыддаг куы бакодта, уæд фыццаг бонтæй фæстæмæ 
/28 

кæрæдзийы нæ бамбæрстой. Чындз нæ фæцыд ме 
'мкусæджы зæрдæмæ дæр. Ноджы сын иумæйаг хæдзар уыди 
æмæ, куы ахицæн уыдаиккой — хицæн кæй кæндзысты, 
уый та йæ уырныдта, стæй ууыл архайгæ дæр кодта, — 
уæд дзы цæмæй чындзмæ къаддæр хай æрхаудаид, уый 
тыххæй дам-иу æй нæмгæ дæр фæкодта. Фæкодта, 
зæгъгæ, йыл чындз нæ куыстмæ хъаст æрбарвыста, афтæ æмæ 
афтæ, сывæрджын дæн æмæ мын мæ сывæллоны мæ 
гуыбынмæ мары, зæгъгæ. 
Цыма мын фыдæнæн ми бакодтой, уый хуызæн хъаст 
æвзарын мæнæн бабар кодтой, иу хъæуккæгтæ стут æмæ 
ды хабæрттæ бæлвырддæр зоныс æмæ дзы, раст æмæ 
зылын чи у, уый æнцондæрæй раиртасдзынæ, зæгъгæ. Зын 
уавæры бахаудтæн, уый æмбæрстон æмæ дзы куыд 
фервæзон, ууыл бирæ фæхъуыды кæныны фæстæ, æрæджиау 
куыд рабæрæг, афтæмæй æрцыдтæн æппæты æвзæрдæр 
уынаффæмæ. Цыфæнды раст куы равзæрстаин хъуыддаг, 
уæддæр мæ сыхаджы зæрдæмæ кæй нæ фæцыдаид, уый 
æмбæрстон æмæ йын загътон: «Ацу æмæ хъастæн дзуапп 
дæхæдæг ныффысс, æрмæст дæ уый курæг дæн, æмæ 
рæстдзинад зæгъыныл бацархай». 
Йæ цæст дæр не 'рныкъуылдта, афтæмæй мæ 
хъуыдыйыл сразы. Дыккаг бон мæм йæ фыст æрбахаста. Æз æй 
кæсгæ дæр нæ бакодтон, афтæмæй дзы мæ къух бавæрдтон. 
Уæд æз тæригъæдджын нæ дæн?! Уæдæй абонмæ мæхи 
'фхæрын. Афтæ кæй бакодтон, уый мæхицæн никуы 
ныббардзынæн. Хуыцауæй хатыр курдзынæн, цæмæй мын 
уыцы мæгуыр сылгоймаджы тæр^игъæд ныббара...» 
Фæци йæ ныхас мæ хæлар. Йæ уд ын цы судзгæ мает 
æууылдта, уый мын дзуары нывы раз дзурæгау куы 
радзырдта, уæд ын цыма фенцондæр, афтæ мæм фæкаст. Чи 
зоны, йæ зæрдæйы арфæй дæр уымæн ныуулæфыд. 
аяковский Есенины мардыл цы 'мдзæвгæ 
ныффыста, уым ис ахæм рæнхъытæ: «Вы бы в день 
писали строк по сто, Утомительно и длинно, как Доронин». Ам 
Маяковскиимæ зынæй сразы уæвæн ис, уымæн æмæ 
Есенин кæд даргъ æмдзæвгæтæ дæр фыста, уæддæр зын 
кæсæн, ома адæймаг кæмæй стыхеа, ахæмтæ нæ уыдысты. 
Уыцы æмдзæвгæйы ма ис ахæм рæнхъытæ дæр: «Надо 
*9 Д.ысохты Му.шфер 
/29 

жизнь сначала переделать, Переделав, можно воспевать». 
Æмæ ма ноджыдæр: «Вены резать не было причины». 
Есенинæн уайдзæф кодта, афтæмæй йæхæдæг дæр 
амондджындæр фæндагыл нæ ацыд. Ацы хъуыдытæ мæм 
æнæнхъæлæджы февзæрдысты. Мæнæн, фыццаг 
рæнхъыты цы Доронины кой ис, уый тыххæй цалдæр ныхасы 
зæгъын ис мæ зæрды. 
Доронин Иван бирæ фæцарди. Дзæвгар азтæ фæкуыста 
газет «Сельская жизнь»-ы редакцийы. Арæх-иу фæзынд 
йæ мыггаг газеты. Бæлвырддæр дзургæйæ, Иван 
мыхуырмæ цæттæ кодта, хъæутæй газетмæ цы æмдзæвгæтæ 
цыдис, уыдон. Радта-иу сын иумæйаг сæргонд «Родники 
народные». Бирæ азты уыцы сæргонд газеты фæрстæй не 
сцух. Æмæ цы зæгъынмæ хъавыдтæн? 
Мæскуымæ хæстæг, хæстæг, зæгъгæ, фондзыссæдз 
километры дарддæр, уыди Фысджыты сфæлдыстадон 
хæдзар, æмæ-иу уырдæм арæх цыдтæн. Иу сæрд та абалц 
кодтон «Малеевка»-мæ — афтæ хуынди Сфæлдыстадон 
хæдзар. Уым иу фынджы уæлхъус бадт фæдæн, 
Доронинимæ чи куыста, ахæм лæгимæ. Хъыгагæн ын йæ 
мыггаг нал хъуыды кæнын. Стæй канд иумæ нæ куыстой, 
фæлæ бадтысты иу уаты. Йæ хабæрттæй мын бирæ 
цыдæртæ фæдзырдта. Нæ мæ ферох уыдзысты, зæгъгæ, 
мæхиуыл мæ зæрдæ дардтон, фæлæ дзы, ногæй та, стыр 
хъыгагæн, æппындæр ницуал хъуыды кæнын. 
ындгонд тæлмацгæнæг Козловский Яковимæ дæр 
«Малеевка»-йы базонгæ дæн. Ме 'мдзæвгæтæ 
ратæлмац кæнын æй бафæндыд, æмæ йын дæлрæнхъонтæ 
арвыстон. Цалдæр хатты. Хорз сæ ратæлмац кодта, фæлæ-иу 
мæм цыдæр фиппаинæгтæ дæр уыдис. Кæцыдæртæм дзы йæ 
хъус æрдардта, кæцыдæртæм — нæ. Уыдон бахынцынæй, 
дам, æмдзæвгæ ногæй ратæлмац кæнын æнцондæр у. 
Æмæ уымæй раст загъта. Иуæй-иу хатт иунæг дзырд 
аивыны бæсты фæлтау æмдзæвгæ ногæй ратæлмац кæн. 
æвæджы дзаг кæм ракæрдон, уый нæй». 
Диссаджы ахадгæ ныхæстæ. Хъæдгæройнаг усæй сæ 
фехъуыстон. Цы уавæрты, кæд æмæ кæм, уый 
^30 

нал хъуыды кæнын. Мæ фыссæн чиныджы сыл 
æнæнхъæлæджы фембæлдтæн. 
ыццылæй ме 'мбæлттæй бирæ кæмæдæрты хæлæг 
кодтон. Чи æппæлыди йæ хистæр æфсымæрæй, 
деиджызон афицер, дам, у. 
Иннæ-иу загъта: «Мæ фыды æфсымæр тæхæг у». 
Ууыл-иу цæмæдæр гæсгæ не 'ууæндыдтæн, уымæн æмæ 
йæ никуы федтон, фæлæ иу хатт Астæуккаг Азийæ йæ ус 
æмæ йæ дыууæ чызгимæ, йæ уæлæ афицеры дарæс, 
афтæмæй куы ссыди, уæд ма йыл æнæбаууæндгæ цы уыдис! 
Иннæ-иу загъта, мæ фыд цуанон у. Уый мын дзурын дæр 
нæ хъуыди, уымæн æмæ-иу цуаны дæр æмæ цуанæй 
здæхгæйæ дæр нæ рæзты цыди æмæ-иу бабызтæ, уæрццытæ 
кæнæ тæрхъус куы амардта, уæд-иу сæ мæхæдæг федтон. 
Чи-иу загъта, дысон мын мæ фыды мад дзаджджын гуыл 
скодта. Чи — мæ фыды фыд мын дзоныгъ балхæдта. Чи 
та-иу йæ мады фыдæй раппæлыд. Æз та кæмæй 
раппæлыдаин, æфсымæр дæр мын куы нæ уыд, фыды 'фсымæр 
дæр куы нæ зыдтон, мæ фыд хæстæй куы нæма ссыд, мæ 
фыды мад æмæ мæ фыды фыд та мæ райгуырды размæ 
куы амардысты, уæд?! 
Мæ зæрдыл Фазиль Искандеры радзырдтæй иу 
æрлæууыд. Йæ чысыл хъæбатыртæ-иу ме 'мгæртты хуызæн сæ 
хæстæджытæй куы 'ппæлыдысты, уæд-иу уый та йæ фыды 
'фсымæры радавта æмæ-иу се 'ппæтыл дæр фæуæлахиз, 
уымæн æмæ уый зондхъуаг уыд. Ахæм хæстæгæй 
раппæлын та дзы иуы бон дæр нæ уыд. 
æсты фæстæ радиокомитеты хицауæй куыста Бесæ. 
Хорз ирон лæг уыди, фæлæ — æнахуыргонд. Уыцы 
бынаты чи сфидыдтаид, уыдон хæсты быдыры 
баззадысты. Чи ма дзы ссыд, уыдон та æппæтыл не 
'ххæссыдысты. Бесæ дæр ахæм бæрнон бынатмæ уымæн бахауд. 
Иу рæстæджы радиойы ахæм уавæр сæвзæрд, æмæ 
рæдыд рæдыды фæдыл уагътой. Кæм-иу нымæцтæ сæмхæццæ 
кодтой, кæм-иу мыггæгтæ æмæ нæмттæ сæмтъеры сты, кæм 
та æнаххосы аххосджыны бынаты æвæрдтой. Ахæм рæстæг 
уæлдай зæрдиагдæрæй фæархайынц дзырдхæсджытæ æмæ 
/сЗУ 

уыцы хабæрттæ уæлдæр хицауадмæ хъусын кодтой. 
Бесæмæ фæдзырдтой æмæ йын алывыд калынц. 
Уæ кусæндоны æгъдау нæй, зæгъгæ, йын загътой. Кæй 
цы фæнды, уый цæмæн фыссы æмæ дзуры, уымæй йæ 
фарстой. Æппæты тынгдæр та йæ базылынджын кодтой, 
адæмы кæй сайынц, уымæй. 
Обкомы секретарь-иу тынг куы смæсты, уæд-иу 
фæстагмæ уырыссаг æвзагыл дзурынмæ рахызт æмæ та ам 
дæр йæ уыцы 'гъдау нæ фехæлдта: 
— Почему дезинформируете население республики, 
почему вы путаете все и вся? Почему вы врете? 
— Нас врут, и мы врем! — цыбыр дзуапп ын радта Бесæ. 
ард диссæгтæ æмæ ныхмæвæрддзинæдтæй арæзт у. 
Фашистон Германыл фæуæлахизы æртиссæдз азы 
бæрæгбон кадджынæй сбæрæг кæныны тыххæй 
хицауадон къамис куы сарæзтой, уæд дзы уæнгæй 
бакодтой, йæ фыд хæстæй кæмæн бамбæхст, уый фырты, йæ 
фыд хæсты кæмæн фæмард, уый та рохуаты баззад, 
афтæмæй, хæстæй бамбæхсæджы фыртæй Ирыстонæн бирæ 
фылдæр хæрзты бацыд, стæй йæ бынат дæр уый бынатæй 
дæлдæр нæ уыди. 
уæй-иу хабæрттæ мæм æрæджиау бахъарынц. 
«Бахъарынц», зæгъгæ, сыл дис кæнын æрæджиау 
райдайын, афтæмæй та сыл дис кæнын, куы 'рцæуынц, 
уæд дæр фæхъæуы... 
Уæд ма нæ Цæдисы аивадон литературæ парахат 
кæныны бюро йæ тæккæ тыхы уыди. Арæх æмбæлдыстæм 
чиныгкæсджытимæ. Фылдæр хæттыты мын-иу ме 'мбæлттæ 
фембæлдæн разамынд дæттын мæ бар бакодтой æмæ-иу 
дзы, кæй зæгъын æй хъæуы, алкæй тыххæй дæр 
цæстуарзон ныхæстæ загътон. 
Иу ахæм фембæлды рæстæджы хæдразмæ Мæскуыйы 
мыхуырæй рацыд ме 'мдзæвгæты чиныг. Ме 
'мбæлццæттæй алчидæр куы раныхас кодта, уæд мæнæн дæр цы 
'нæрадзургæ уыд. Æмдзæвгæтæ кæсыны онг куы 'рхæццæ 
дæн, уæд фембæлды архайджытæн загътон, хæрзæрæджы 
мæ чиныг Мæскуыйы рауагъдæдтæй иуы рацыд æмæ уын 
У32 

уырдыгæй цалдæр æмдзæвгæйы бакæсдзынæн, зæгъгæ. 
Адæм, уыцы ныхæстæ фехъусгæйæ, æмхуызонæй дæр 
нымдзæгъд кодтой. 
Æмдзæвгæтæ каст куы фæдæн, уæд мæ чиныг стъолыл 
æрæвæрдтон æмæ нæ фембæлдæн кæронбæттæн сарæзтон. 
Уыцы рæстæг иуцалдæр минуты ахаста, фæлæ ме 'мсис 
адæмæй иу дæр чиныг йæ къухмæ исгæ дæр нæ ракодта, 
цæсты зулæй дæр æм нæ бакаст. Уыйбæрц «фæразондзинад» 
сæ иумæ куы разындаид, уæд афтæ диссаг нæ уыдаид, фæлæ 
мæ хорздзинад сæ тъæнгтæ се 'ппæтæн дæр ацагъта... 
Цыфæндыйæ дæр зондджын лæг дыууæ минæй 
фылдæр азы размæ раст фыста: «Иннæ поэты йæхицæй 
уæлдæр чи 'вæры, ахæм поэт нæма уыди». 
отратæй мын йæхи бацамыдта, Азæ, дам, мæ ном. 
Телефонæй мæм æрбадзырдта, де 'мдзæвгæ дын 
«Рæстдзинад»-ы бакастæн æмæ, дам, мæ цæссыг нæма 
басу р. Ноджыдæр ма загъта: «Кæд æй дæ фыды тыххæй 
фыссыс, уæддæр мæм афтæ фæкаст, цыма ме 'фсымæр 
æмæ мæ фыдмæ дзурыс. 
Цопанты Солтаны (нæ хъæуы Цопантæй иу хæдзар 
йеддæмæ нæ цард. — Дз. М.) бинойнаг мæ хæстæг уыди æмæ 
уымæй, дæ мад куыд æвирхъауæй фæмард, уыцы хабæрттæ 
фехъуыстон. Куы-иу сæ дзырдта, уæд-иу мæ кæуын нæ 
урæдтон». 
Азæ мæм куы 'рбадзырдта, уый 2006 азы 11-æм майы 
уыд. Уæлахизы бон, ома уымæй дыууæ боны раздæр, 
ныффыстон ацы æмдзæвгæ æмæ мыхуыры рацыд 
«Рæстдзинады»-ы: 
* * * 
Хъæр мæрдтæм дæр хъуысы... 
К ъ о с т а. 
Æртиссæдз æмæ иу аз рацыд, 
Куы банцад тохы хъæр, уæдæй, 
Фæлæ нæма Аæзынд йæ балцæй 
Мæ фыд, хаоархæссæг дзы нæй. 
Дибæйæ смæгуыр и нæ хъæстæ, 
Æллæх, нæ зыныс ды уæддæр. 
/зз 

Ксецы ран дсе нырмæ, цы бсесты? 
Дсе кой кæм бамыр и, Ьæ хъæр? 
Æви кæд сау зæххы хьæбысы 
Æнусмсе у дсе гобан мæр, 
Æмсе хъæр уырдыгæй нæ хъуысы, 
Æрмæстдæр уырдæм хьуысы хъæр? 
ыр, мæ хъæуккæгтæ æфсæрмы нæ кæнынц, 
зæгъгæ, куы фæдзурут, уæд уæхицæй æфсæрмы нæ 
фæкæнут?!» — загъта иуахæмы ме 'рдхорд, афтæмæй дзы 
уый размæ та æндæр ныхæстæ фехъуыстон: «Бæрæгъуыны, 
чи нæ фефсæрмы уыдзæн, ахæм адæймаг куыд зын ссарæн 
у, мæ хъæуы та, чи фефсæрмы уыдзæн, ахæм...» 
Иу зондджын лæг афтæ загъта: «Йæхиуыл худын йæ 
бон кæмæн у, уыдон тыхджын адæм сты!» 
Æмæ раст загъта. 
афирæт партийы райкомы куыста. Дзурынмæ дæсны 
уыд, фæлæ-иу арæх йæ ныхас æгæр дæргъвæтин 
рауад. Ныхас-иу куы фæци, уæд-иу æй йæхæдæг дæр бæргæ 
бамбæрста, фæлæ ма-иу хылы фæстæ тымбыл къухæй 
æвзидынæй цы пайда уыд! Йе 'мбæлттæ дæр ын-иу 
дзырдтой, алы ран дæр бæрц зонын хъæуы, зæгъгæ. Семæ-иу 
сразы, фæлæ та-иу, трибунæмæ куы рацыд, уæд-иу дзы 
уыцы ныхæстæ ферох сты æмæ-иу, цалынмæ йæ 
мондæгтæ суагъта, уæдмæ не 'рхызт. Уыцы уавæрæй куыд 
фервæза, уый куынæуал зыдта, уæд йе 'мбал чызджытæн 
6афæдзæхста, фæуын афон куы уа, уæд-иу уæ исчи 
схуыфæд, зæгъгæ. 
Радон æмбырды та йæм ныхасы бар куы 'рхауд, уæд йе 
'мбæлттæй иу схуыфыд, фæлæ Сафирæт йæ дзурынæй 
нæ банцад. Кæнæ йæм хъуысгæ нæ фæкодта, кæнæ та йæ 
ницæмæ 'рдардта. Уæд хуыфын дыккаг райдыдта. Ницы 
æргом та йæм аздæхта. Æртыккаг ноджы бæзджындæр 
хъæлæсæй схуыфыд, стæй — цыппæрæм, фæндзæм. 
Сæрдариуæггæнæг сæ уайдзæфты бын фæкодта, уæ 
хуыфын ардæм цы 'рхастат, адæймаджы дзурын бауадзут, 
зæгъгæ. 
/М 

Сафирæтмæ афтæ фæкаст, йæ раныхас нырæй 
тынгдæр адæмы зæрдæмæ никуыма фæцыд, зæгъгæ, æмæ 
фæдзырдта, уымæй размæ йæм æмбырдты ныхасы бар кæм 
æрхаудта, уыдонæй се 'ппæтæй фылдæр. 
лчи алцы нæ зоны. Уымæ цыфæнды тынг куы 
тырна, уæддæр ын нæ бантысдзæн. Алцыдæр зонын, 
зæгъгæ, чи 'нхъæлы, уымæн та бантысдзæн бирæ æнæзонд 
митæ бакæнын... 
Партийы обкомы секретарьтæ куыннæ федтон, фæлæ 
дзы, алцæмæ дæр йæ ныфс чи хаста, ахæм Биттайы 
хуызæн нæ уыд. Кæй цы кæнын хъæуы, стæй йæ куыд кæнын 
хъæуы, уый, йæхимæ гæсгæ, алкæмæйдæр хуыздæр зыдта 
æмæ йæ цыбыр зондæй, кæуылдæриддæр æмбæлд, уымæн 
хай кодта. Фысджытæн фыссын амыдта, нывгæнджытæн — 
ныв кæнын, композитортæн — мелодитæ хъуыды кæнын 
æмæ афтæ дарддæр. 
Уæвгæ, фысджыты фылдæр уарзта æмæ сын йæ 
зондæй дæр стырдæр къæрттытæ лæвæрдта. Уыдонæн канд 
фыссын нæ амыдта, фæлæ ма сæ ахуыр кодта, сæ 
уацмысты хъайтартæн цавæр нæмттæ дæттын хъæуы, ууыл дæр. 
Фысджыты иу æмбырды уыцы ахсджиаг хъуыддагмæ 
аздæхта сæрмагонд æргом. Уый тыххæй уырдæм 
æрбацæуын кодта рауагъдады сæйраг редакторы æмæ йын 
бардзырд дæттæгау загъта: 
— Ардыгæй фæстæмæ, фысджытæй, йæ уацмысы 
хъæбатыртæн, рауагъдады зæрдæмæ чи нæ цæуы, ахæм 
нæмттæ чи дæтта, уыдоны къухфыстытæ фæстæмæ здахут! 
Уыцы зын ныхъуырæн, фæлæ æдылы ныхæстæ 
æмбырды иуы хъуыры дæр нæ ныссагъдысты. Сæдзгæ нæ, 
фæлæ сойæвдылдау уым дæлæмæ афардæг сты. Йæ 
дзыхыл чи ныххæцыд, уыдоны 'хсæн уыдтæн æз дæр. 
еринкæ куы фæмард,^уæд мæ фыды хо Оля йæ 
рустæ тонгæ 'рбацыд. Йæ чындз уымæй тынгдæр 
искæмæй фæрыстаид, уый мæ нæ уырны. Йæ рустæ мæ 
мадыл ныттыдта, кæугæ та, æвæццæгæн, махыл кодта, 
уымæн æмæ цыппар фæндаджы астæу бынтон æнахъомтæй 
баззадыстæм. 
1/35 

Оля бирæ фæцард, мæ мад (48 азы) æмæ мæ фыд (37) 
иумæ цæйбæрц фæцардысты, уымæй æртæ азы фылдæр. 
Хорз цот схъомыл кодта. Дзæбæхæй ныууагъта йæ цоты 
цоты нæ, фæлæ уыдоны цоты цоты дæр. Мæ фыды фыды 
цоты кæстæры зæрдæ йæ кусынæй банцад Джеоргуыбайы 
мæйы 27-æм бон, мæ мадыл йæ рустæ куы ныттыдта, уыцы 
мæй æмæ уыцы бон, æрмæст 53 азы фæстæдæр. 
Цавæр, уый нæ зонын, фæлæ цыма уыцы дыууæ мæлæты 
баиуы дæр цыдæр сусæгдзинад æмбæхсы, афтæ мæм кæсы... 
урат мын сæ мыггаджы мæсыгæй æппæлыди, 
Ирыстоны, дам, уымæй бæрзонддæр гæнах нæй. 
Фидисы хуызæн ма мын афтæ дæр загъта: «Дзасохты 
фыдæлтæ уымæн йе 'мбисы йас мæсыг дæр нæ самадтой». 
Афоныл ын дзуапп раттын нæ бафæрæзтон, фæлæ 
Муратæн æрæджиау зæгьын: «Мамсыратæн иу мæсыг ис, 
Дзасохтæн та — дыууæ. Иу, Бадыхъæуæн Дæлæци йæ кæцы хай 
хонынц, уым, иннæ та — Хуссар Ирыстоны, Тылийы. Куыд 
дзурынц, афтæмæй фæстаг Мамсыраты мæсыгæй 
бæрзонддæр у. 
Ныр дæу дæр æмæ мæхи дæр бафæрсон: «Уæ 
мæсыджы бæрзондæй ды дæр цы зæгъынмæ хъавыдтæ æмæ дзы 
æз дæр цы зæгъынмæ хъавын?» 
ый раджы уыд, фæлæ æцæг уыд, æцæгдзинад та, 
цалфæнды азы фæстæ куы зæгъай, уæддæр 
æцæгдзинад æй баззайы... 
Скъолайы директоры бынат суæгъд, æмæ Рухсады 
министрады сагъæсы бацыдысты, кæй дзы сæвæрой, ууыл. 
Фарста алыг кæныны тыххæй бæрнон кусджытæ 
æрæмбырд сты министрмæ. Цалдæры йын ранымадтой, æмæ 
дзы æппæты тынгдæр йæ зæрдæмæ фæцыд Хъантемыр. 
Куыддæр ын йæ ном сдзырдтой, афтæ министр 
ныхасгæнæджы дарддæр дзурын нал бауагъта: 
— Хъантемырæй хуыздæр уым ничи сарæхсдзæн: 
зонды къуыбар, философ. Гæххæттытæ барæвдз кæнут, тагъд 
рæстæджы кусын райдайæд!.. 
Бацæттæ кодтой, кæй зæгъын æй хъæуы, гæххæттытæ, 
стæй кусын дæр райдыдта, фæлæ цыбыр рæстæгмæ 
ахуыргæнджытæ æддæг-мидæг ауадысты, цæвæг дзы марæджы 
^36 

нал æмбæрста, районы адæмон ахуырады хайадмæ 
хъæстытæ сарæх сты. Схæццæ сты министрадмæ дæр. Хицауæн 
хабæрттæ куы радзырдæуыд, уæд йæ кусджыты хъæры 
бын фæкодта: 
— Нæ уын дзырдтон, æнтъæрын æй хъæуы, зæгъгæ?.. 
амал зымæгон бон Терчы былмæ рацыд æмæ, 
ардæм чи фæцæуы, уыдонæй йыл сæ тæккæ 
дзурагдæр амбæлд æмæ йæ ныхæстыл ныддардта. Басыдысты йæ 
къæхтæ, йæ цæсгом ныцъцъæх, уæддæр лæг дзуры, Камал 
хъусы. Дыккаг бон мын йæ хабæрттæ куы ракодта, уæд 
ын загътон: 
— Нæ сарæхстæ, æндæр ын афтæ зæгъын хъуыд: 
«Бæтæхъойыхъæуккагæй бирæгъ куы 'фсæрмы кæны, уæд 
мæ ды куыннæ 'фсæрмы кæныс? Æз ар дæм тезгъо 
кæнынмæ рацыдтæн, мæхи сийын кæнынмæ нæ фæлæ». 
— Бæргæ-иу æм мæхи рарæвдз кодтон, — йæхи 
растгæнæгау загъта Камал, — фæлæ мæ бирæ хистæр кæй у, уый 
хъуыды кæнгæйæ, мæхиуыл ныххæцыдтæн, мæхиуыл нæ, 
фæлæ мæ зæнджы хæцъæфыл, мацы йæм сдзурон, 
зæгъгæ. Иу хатт мæ бынатæй фезмæлыныл дæр ацархайдтон, 
фæлæ мын-иу мæ цонджы хъул ацахста, мæ ныхасмæ 
кæронмæ байхъус, зæгъгæ. 
Камал дзы уæддæр йæ мает систа: бирæдзураг кæм 
фæтезгъо кæны, доны уыцы былгæронæн йæ тæфты дæр 
никуыуал ауад. 
ртаг кæм уæй кæнынц, уырдæм шофыр йæ машинæ 
базылдта æмæ æнхъæлмæ каст, кæд æй 
хъуыдыгæнæг фæуид, зæгъгæ. Æмæ йæ хъуыдыгæнæг фæци. 
Фæрссагæй йæм уырыесагау рахъæрчынд: «Бензина нет!» — 
«Вообще нет?» Нæй, зæгъгæ, йын дыккаг хатт загътой. 
Шофыр дарддæр ацыд, фæлæ йæ фæстæ æндæр 
алæууыд. Уымæн дæр та загътой, бензин нæй, зæгъгæ. Уый дæр 
та сæ раст фыццаджы хуызæн бафарста: «Вообще нет?» 
Бензины хицау дæр та йæ дзуапп сфæлхат кодта. 
Æртыккаг æмæ ма йæм цыппæрæм дæр ахæм фарст 
куы радтой, уæд йæ дуары сæрмæ дынджыр дамгъæтæй 
ныффыста: «Бензина вообще нет!» 
</87 

æ сыхæгты чызг тынг къуылых уыд. Цудыдта йæ 
дыууæ къахæй дæр. Мæнæй афæдз хистæр 
йеддæмæ нæ уыд, фæлæ мæм цæмæдæр гæсгæ бирæ хистæр каст. 
Йæ мад махимæ хорз цард æмæ-иу нæм арæх æрбауад. 
Иу-аст-фараст азы мыл цыдаид, афтæ йæ иу хатт 
бафарстон, Заремæ цæмæй фæкъуылых ис, зæгъгæ, æмæ мын 
ахæм дзуапп радта: 
— Гыццылæй йæхи дынджыр æфсæйнаг тасы надта 
æмæ сапондоны йæ къах фæбырыд, тасы тигъыл йæ 
астæуыстæг ныццавта æмæ къуылыхæй баззад. 
Уыцы ныхæстæ мын куы загъта, уæдæй нырмæ 
æртиссæдз азæй фылдæр рацыд, фæлæ ма сыл абон дæр 
кæмдæр æууæндын, афтæмæй бæлвырд зонын, чызг 
къуылыхæй кæй райгуырд. Чысылæй мæ цæстыты цы 
ныв баззад, уый ферох кæнын мæ бон нæу. Ваннæйы 
мæхи куы фæнайын, уæд мæ иу къахыл раст-равджы 
никуыма слæууыдтæн. Æнæмæнг ын йæ сапонæйдзæгтæ 
æрæхсын, куыннæ фæбырон, афтæ, стæй æнæмæнг мæ 
цæстытыл ауайы, Заремæ тасы куыд фæбырыдаид, уыцы 
ныв. 
Æвæдза, ныхасæн стыр тых ис, кæуыл æууæндыс, 
ахæмæй йæ куы фехъусай, уæлдайдæр сабийæ, уæд. 
æ кæддæры боныгæй цалдæр скъуыддзаджы. 
1978 азы 2 мартъи. Бæстыл миты цъупп нал 
аззад. Къæвда не 'руарыд, афтæмæй бæласæй, кæрдæджы 
фæлхорæй, зæххæй — иууылдæр уыцы донласт сты. 
Уæлдай тардæр сты, проспект æмæ мæм паркæй (уæд 
куыстон Политикой рухсады хæдзары, бадтæн, ныртæккæ 
Культурæйы министрад кæм ис, уыцы бæстыхайы) цы 
бæлæстæ зыны, уыдон. Цыма, зымæг кæй амард, ууыл сау 
дарынц, уый хуызæн. 
Бæлæсты къалиутæй иу дæр не змæлы. Дымгæ кæмдæр 
ныффынæй. Абон райсомæй Хъулаты Болаты 
митмитгæнджытæ (фаронæй фæстæмæ сæ афтæ хонын, уымæн æмæ 
мæм уæд Болат хæрзæггурæггаг фæцис, уæлæ дам-ма 
6æласмæ скæс сырхгуыбын митмитгæнджытæм) 
фæзындысты. Ацы аз цыма фæстæдæр æртахтысты, афтæ мæм 
фæкаст. Уыцы æнæмæт бадт кодтой. Æвæццæгæн, сæ 
сагъæстæ фæсте кæй аззадысты, уымæн. 
/зя 

Зымæг хъуамæ мауал раздæха. Уæвгæ, рæстæгыл 
æууæнк нæй. Абон Беджызаты Амилбар газеты куыд фыссы, 
афтæмæй Цæгат Ирыстоны мартъийы уæлдæфы 
температурæ рæстæмбис нымадæй вæййы дыууæ градусы хъарм. 
Фæстаг 50 азы дæргъы æппæты хъармдæр — 28—30 
градусы — уыд 1952 азы, тæккæ уазалдæр та — 1956 азы — 17— 
20 градусы. 
Диссаджы тыххæй Амилбармæ сдзырдтон, æмæ мын 
афтæ зæгъы, абон, дам, нæ горæты сихорыл уæлдæфы 
температурæ уыд 3 градусы хъарм. Зæрдæ мын бавæрдта 
мит рауарынæй дæр. 
Æвæццæгæн, митмитгæнджытæ æнæмæтæй дзæгъæлы 
бадтысты. 
3 мартъи. Райсомæй мигъ бадти. Ныр дæр нæма 
сыстад, фæлæ дзæвгар фæрухсдæр. Хур кæмдæр арвыл кæй 
ис, уый бæрæг у. Сылыйы астæуæй гуымбыл куыд зына, 
афтæ мынæгæй йæхи æвдисы. Арв, урс хъæццул 
иудзæвгар æнæхсадæй куы фæлæууа, уый хуызæн счъизихуыз. 
Хур тарбын мигъты æхсæнæй тынгдæр разынд. Йæ 
тымбылæг — абазийы хуызæн. Йæ алыфарс мигътæ æвзистæй 
сахуырстæуыд. Хуры рухс кæдæм æххæссы, уым 
иууылдæр æрттивы. 
Парны бæлæстæ уыцы тарæй лæууынц. Æрмæст 
бæрзыты урс хуыз æнæивдæй баззад. Цавæрдæр цъиу йæ 
зарынæй нал æнцайы. Æвæццæгæн, уый иннæтæй 
цардбæллондæр у, йе та, чи зоны, дарддæрмæ уыны, кæнæ та 
тæккæ бæрзонддæр къалиуыл бады, æмæ йæм уалдзæг 
æрбазынд. 
Абон фæхъармдæр. Мæ рудзынг уæрæхдæр 
байтыгътон, уæддæр мын уазал нæу. Знон та-иу æй иуцасдæры 
фæстæ æхгæнын бахъуыд. Фынддæс минуты фæстæ 
суыдзæн фондз сахаты. Цъиу йæ зарыны куыст кæны, цыма йе 
'мбæлттæм афтæ дзуры: «Мемæ цæуыннæ зарут, уалдзæг 
куы ралæууыди, уæд? Æви цæстæй дæр нал уынут, 
хъусæй дæр нал хъусут?» 
4 мартъи. Абондæргъы хур йæ кæсынæй нæ банцад. 
Райсомæй Аланимæ (уый нæ гыццыл лæппу у, æртæ мæйы 
фæстæ йыл сæххæст уыдзæн дыууæ азы) тезгъо кæнынмæ 
рацыдыстæм. Йæ уæрдон ласгæйæ ма мын размæ дæр 
6ахауд. Йæ дзаумæттæ йын ныссæрфтон, æмæ мæ урс 
къухмæрзæн саучъиллонæй агæпп ласта. Сахат æмæ 'рдæджы 
1/39 

бæрц фæтезгъо кодтам. Фæстæмæ Терчы фаллаг фæрсты 
нæхимæ ссыдыстæм. Аланæн Терк йæ зæрдæмæ тынг 
цæуы. «Терк»-ма зæгъ, зæгъгæ-иу ын куы загътон, уæд-иу 
сдзырдта: «Детт!..» 
4 апрель. Нæ кæрты цы курага бæлас уыд, уый 
дидинæг акалдта. Загътон, уалдзæг ралæууыд, фæлæ 
фæрæдыдтæн. Уæвгæ, цалдæр хурбоны скодта. Æхсынцъы 
бæлæстæ дæр дидинæг фестадысты. Бал бæлæсты 
къуыбæрттæ сæ урс цæстытæй ракастысты. Ныххудынмæ сæ бирæ 
нал хъуыд, афтæ дын куы ныффуттытæ кæнид. Дымгæ 
бæлæсты къалиутæ рæдывта, хæдзæртты мæнгæфсон 
сæртæм дæр баххæст. Сæ рудзгуытæ гомæй кæмæн 
баззадысты, уыдон сын се 'вгтæ лыстæг цæххæй æрбаййæфтой. 
Дымгæ куы фæсабырдæр, уæд æваст фæуазал кодта. 
Уæлдæфы урс гæлæбутæ фæзынд, æмæ мит уарын 
райдыдта. Зæхх — кæрдæгæй цъæх, бæлæстæй дæр бирæтыл 
чысыл сыфтæ фæзынд, афтæмæй урс мит у ары... 
æ хæрæфырт — Уырымты Мишкайы бинойнаг — 
Нутæйæн йæ мады фыд афтæ загъта: 
— Мæнæ мæ цæуаг зæнгтæ куыд æнцад бадынц!.. 
е 'рыдойнаг зонгæ Годжиты Сосланы фыд 
Дзæдзейæ дам-иу афтæ дзырдтой: «Йæ кæрцы 
къæрид дæр кæмæ баныдзæвы, уымæн лæппу райгуыры». 
Сослан мын дзырдта: «Дуканийы дзулмæ рады 
лæууыдтæн æмæ мын уыцы ныхæстæ, йæ чызгæн æнæ лæгæй 
сывæллон кæмæн райгуырд, уый мад куы рафæзмид. Æз 
æм нал фæлæууыдтæн æмæ йын куы бакъæрцц кæнин: 
«Дæ чызгыл дæр Дзæдзейы кæрцы фæдджи амбæлд?..» 
Дзæдзейыл ма ахæм рæнхъытæ дæр баззад: 
Дзæдзейы куырдадз — дзæбуджы зæронд, 
Раласут-ма йын йæ хъуджы зæронд. 
арты кадджытæ» раздæр кæмæ фæзындысты, уый 
тыххæй дунейы стырдæр ахуыргæндтæ сæ 
хъуыды раджы загътой, фæлæ сæ уæддæр Цæгат Кавказы 
адæмтæй алчидæр йæхи бакæныныл архайы. Абайты Васо 
/40 

афтæ загъта, кæсæг дзы сæхицæн цы вариант скодтой, 
уый кæсæджы у, адыгейæгтæ, абхазтæ æмæ иннæ адæмтæ 
дæр — афтæ. Даредзанты таурæгътæ та ирон адæмон 
сфæлдыстады ауагътой арф уидæгтæ, сты нæ культурой 
хæзнаты иу хай, фæлæ сæм ахæм цæстæй нæ кæсæм. Фæстаг 
хатт ма сæ кæд æмæ кæд рауагътам! Къорд фæлтæры, сты, 
не сты, уый зонгæ дæр нæ кæнынц. Нæ удæн фарн чи 
хæссы, уыцы хъæздыгдзинæдтæ цы цæджындзтыл 
æнцайынц, уыдонæн фæцудынæй нæ тæрсæм, афтæмæй, цудгæ 
нæ, фæлæ, куы афæлдæхой, уымæй дæр тæссаг у. 
Даредзантæ нын нарты хуызæн хæстæг сты æмæ сæ 
нæхи хонын хъæуы. Ирон æмбисонд рохгæнгæ нæу: 
донæн йæ дыууæ былгæроны дæр дæхи куы нæ хонай, уæд 
дæ дзы иу дæр нал фæуыдзæн. 
Мæ ныхæстæ кæдæм цæуынц, уый, мæнмæ гæсгæ, 
бамбæрстат: мыхуыры сæ рауадзын хъæуы. Ууыл чи 
бацархайа, уымæй бузныг уыдзысты абоны æмæ фидæны 
фæлтæртæ. 
остыхъоты Зинæ йæ иу æмдзæвгæйы фыста, мæ 
мады мын Хъæдгæроны ме 'мсис æмбæлттæ 
цалдæрæй абæрæг кодтой æмæ йын йæ нæлгоймаджы куыстытæ 
акодтой, зæгъгæ. Куыдæй нæм рауад уыцы ныхас, уый 
нал хъуыды кæнын, фæлæ Зинæйæн раппæлыдтæн, дæ 
хæлæрттæм, зæгъын, хорз æрхъуыды разынд. Цавæр 
хæлæрттæ æмæ цавæр æрхъуыдыйы кой кæныс, зæгъгæ, мæ 
куы бафарста, уæд ын, журнал мæ разы уыд, æмæ йын 
уыцы æмдзæвгæ бакастæн. 
— Уадзæбæх сæ сæртæ уæнт, уыд он мæ мадæн кæд 
сугтæ нæ ныссастой! — цыма аххосджын æз уыдтæн, уый 
хуызæн мыл сбустæ кодта Зинæ æмæ мын радзырдта, афтæ 
ныффыссын æй æмдзæвгæ кæй бадомдта. 
Хуымæтæджы нæ фæзæгъынц, фыссæг, цы ис, канд уый 
нæ фæфыссы, фæлæ ма фæфыссы, цы æмæ куыд хъуамæ 
уа, уый дæр. 
дзыртт мæ фыды фыды кæстæр æфсымæр уыд. Сæ 
фыд та хуынди Дауыт. Йæ хотæй иу — Къуыццел — 
чындзы нæ ацыд. Адзыртты фырт Тасолтан мын куыд 
/-// 

дзырдта, афтæмæй-иу Къуыццел, Бадыхъæуы йе 
'фсымæртæ, хос кæм каретой, зæххы куыст кæм кодтой, 
уырдæм сын хæринаг хаста. Хæринаг та цæттæ кодта, къæвда 
кæнæ хуры судзгæ тынтæй хи бамбæхсæн кæм уыд, ахæм 
стыр къæдзæхдуры бын лæгæты. Уыцы лæгæт схуыдтой 
йæ номы л æмæ йæ абон дæр хонынц «Къуыццелы лæгæт». 
Цалдæр азы размæ йæ Къуыццелы æфсымæры 
лæппуйы лæппу (æз та Къуыццел æн йе 'фсымæры лæппуйы 
лæппуйы лæппу дæн) дзæнæты бадинаг Эльбрусимæ 
бабæрæг кодтам. 
цы хабæрттæ мын мæ хæлар дзырдта. 
«Мæнæн дæр мæ фыд хæсты баззад æмæ нæ мæ 
дыууæ хоимæ хъомыл кодта нæ мад. Бирæ фыдæбæттæ 
бавзæрстам, уæлдайдæр хæстыфæстæйы тыхет æмæ 
уырыд азты. Мæ хотæ, кæд мæнæй кæстæр уыдысты, 
уæддæр сæ ныфеджын уыдтæн. Иу хатт нæ сыхæгты 
лæппуимæ фæхыл дæн æмæ нæ быцæу хъæбысхæстмæ расайдта. 
Æнæ хылгæнгæйæ-иу нæ тых куы 'взæрстам, уæд-иу æй 
арæхдæр æз абырстон, фæлæ ацы хатт æнæнхъæлæджы 
фæбынæй дæн. Уый мæ хотæй хистæр куы ауыдта, уæд 
мæ ныхмæлæууæджы дзыккутæм фæлæбурдта æмæ сæ, 
цалынмæ йæ бынæй нæ фервæзтæн, уæдмæ не суагъта. 
Раст зæгъын хъæуы, хыл канд лæппутимæ нæ кодтон, 
фæлæ-иу мæ хотимæ дæр хаттæй-хатт нæ хъæлæба 
райхъуыст. Ахæм заман-иу ныл нæ мад сбустæ кодта, Кокойты 
куыйты хуызæн кæрæдзимæ цы фестут, зæгъгæ. 
Арæхдæр-иу хотæй хистæримæ фæбыцæу дæн, уымæн 
æмæ йæхи фæнд тæрын уарзта, мæнæн та уый мæ 
зæрдæмæ нæ цыд. Тынг-иу куы смæсты дæн, уæд-иу æххуысмæ 
мæ мадмæ фæдзырдтон: «Фæнæмон æй?» Раздæр-иу ын, 
нæмыны онг мæ цæй тыххæй скодта, уый куы радзырдтон, 
уæд-иу мæхинымæр æнхъæл уыдтæн, иу къæрцц 
фæкæныны бар мын уæддæр ратдзæн, зæгъгæ, фæлæ та-иу 
фæрæдыдтæн. Мæ мад мын мæ хомæ мæ къух сисыны бар никуы 
радта. Иуахæмы та йæ, фæнæмон æй, зæгъгæ, куы 
бафарстон, уæд мæ мад æваст афтæ куы фæкæнид: «Фæнæм!» 
Ахæм дзуапп мын ратдзæн, уый æнхъæл нæ уыдтæн, 
æцæ фырдиссагæй, цы акодтаин, уый нал зыдтон. Иуæй 
мын æхсызгон уыд, мæ мает райсыны фадат мын иу хатт 
/4© 

уæддæр кæй фæуыдзæн, уый. Иннæмæй, дис кодтон, мæ 
мад мын мæ хойы фæнæмыны бар куыд радта, ууыл. 
Æртыккагæй та, ме уæнгтæ афтæ 'рлæмæгъ сты, æмæ мæм 
мæ къух сисыны фаг хъару нал уыд. Мæ мад дæр, 
æвæццæгæн, фæнæм æй, зæгъгæ, барæй загъта, йæхинымæр 
скарста, «ма кæн»-тæ дзурын æдзух пайда кæй нæу. 
Мæ хомæ мæ къух сисыны хъару ме уæнгтæй 
фæцыдæр. Мæ хойы фæнæмыны зонд та мæм уæдæй фæстæмæ 
уæвгæ дæр никуал æрцыд». 
адиойæ Парсиаты Хазбийæ ахæм æмбисонд 
фехъуыстон: «Æмбисæхсæв бон нæ кæны». 
стемыр мын дзырдта: «Нæ сыхæгтæй хæрæгуæрдон 
ракуырдтам æмæ йæ æрбацæйластон. Сæ лæг 
кæцæйдæр æрбацæйыздæхт æмæ мæ сæ уæрдонимæ куы ауыдта, 
уæд мыл фæхъæр кодта: 
— Кæдæм ласыс уæрдон? 
— Госæзийæ йæ ракуырдтон... 
— Ныртæккæ йæ йæ бынатмæ ласгæ! 
Цы гæнæн ма мын уыди, баластон æй фæстæмæ. 
Ууыл бирæ рæстæг нæ рацыд, афтæ нæм уыцы 
сыхæгтæ бæрдын курæг æрцыдысты. Сæ лæппу йæ куы 
рацæйхаста, уæд йæ размæ мæ фыд фæци æмæ йæ мæстыхуызæй 
бафарста: 
— Кæдæм æй хæссыс? 
— Не 'хсыр дзы ацæгъдæм. 
— Ныртæккæ йæ, кæцæй рахастай, уырдæм хæсгæ, уе 
'хсыр уæ хæрæджы бæрдынæй дæр ацæгъддзыстут!.. 
агуыдз йæ хицауимæ хæларæй цард æмæ 
кæрæдзийæн хъазæн ныхæстæ дæр барстой, суанг, 
иуæй-иуæн маеты хос чи фæуыдаид, ахæм ныхæстæ дæр. 
Иу бон Гагуыдз хъæуы командировкæйы уыд, æмæ йæ 
быдырон^ фæндаг бахуыдта, кæрогтæ бирæ кæм уыд, ахæм 
ранмæ. Йæ хицауæн дæр дзы иу дзæбæх бает æрбахаста, 
фæлæ йæ бынаты не 'рбаййæфта. Йæ секретары раз сæ 
æрæвæрдта æмæ йын афтæ: 
/43 

— Уыцы стур куы фæзына, уæд ын-иу ацы 
кæрдæджытæ йæ разы 'ркал. 
ысайнаг, дыгурон æмæ, дам, ирон Барастыры раз 
æрлæууыдысты. Мæрдты бæстæйы хицау хъуамæ 
сбæрæг кодтаид, дзæнæтмæ кæй æрвитын хъæуы, уый дæр 
æмæ, зындоны уæвыны аккаг цардæй чи фæцард, уый 
дæр, æмæ сæм фæрстытæ дæттын райдыдта. 
— Цас уыдзæн дыууæ хатты дыууæ? — бафарста 
дыгуроны. 
— Цыппар. 
— Раст загътай. Растæй фæцардтæ æмæ дын дзæнæтмæ 
фæндаг гом у. 
— Æртæ хатты цыппар та цас уыдзæн? — бафарста ироны. 
— Дыууадæс. 
— Иттæг раст. Ды дæр дзæнæтмæ цæугæ, 
— Ды-ма уæдæ зæгъ, 3467 куы ахатт кæнæм 495-ыл, 
уæд цас уыдзæн? 
— Омæ дзы кæд бынат нал и, уæд мын æй æргом зæгъ, 
æндæр ма мæ цы хъизæмарæй марыс?! — тæргайхуызæй 
дзуапп радта чысайнаг. 
оветон хицаудзинады рæстæджы, стыр бынаты чи 
куыста, иу ахæм зонгæ мын афтæ: 
— Мæ усæй ахицæн у айн, фæлæ мыл персоналон 
хъуыддаг сараздзысты. 
Советон хицаудзинад йæ мæнгард æмæ Хуыцауæй 
æлгъыст сæргълæуджытæ куы фехæлдтой, ууыл ссæдз азы 
бæрц рацыд, фæлæ, кæддæр бæрзонд къæлæтджыныл чи 
бадт, уый йæ усæй абон дæр нæма ахицæн. 
Ныр дуне, ацырдæм куыд рафæлдæхт, афтæ фæстæмæ 
иннæрдæм дæр куы афæлдæхид æмæ нæ бæстæ йæ гаччы 
куы абадид, уæд та, цымæ, мæ зонгæ, капиталистты дуг 
мын мæ усæй ахицæн кæнынæн æгæр гыццыл рæстæг 
радта, зæгъгæ, зæгъид? 
æвгар азтæ иумæ кæимæ фæкуыстон, иу ахæм 
хистæр мæм хъæстмæ 'рбацыди, мæ хицау, дам, 
мæ хъыгдары. 
/^ 

Зын мын уыди, кæй зæгъын æй хъæуы, хæсты йæхи 
лæгæй чи равдыста æмæ цалдæр хæрзиуæгимæ чи ссыди, 
уый, йæ хъузгæй нырма знон чи рахылди, уыцы 
хъуымыздзых мастæй йæ хъуырмæ кæй скодта æмæ йын 
хъыцъыдæттæ кæй нуазын кæны. 
— Цы нæ йын загътон, ахæм нал баззад, — дзырдта уыцы 
мæстджынæй Зæбег. — Йæ фыды йын хæсты рæстæджы 
хъæдæй хъæумæ изæрдалынгты къабайы æрцæйцæугæ 
федтой. Уыцы нывæн мæхи бинойнаг дæр æвдисæн уыд. 
— Æмæ йын уый дæр загътай? 
— Загътон ын æй бæгуыдæр! Нæ цуры исчитæ куы 
уыдаид æмæ йæ уыдон дæр куы фехъуыстаиккой, уæд бæргæ 
хуыздæр уыдаид, фæлæ ницы кæны: мæ зæгъинæгтæ йын 
кæронмæ загъд нæма фæдæн. О, хæдæгай, цы ма йын 
загътон, уый зоныс? Кæцы аз райгуырдтæ, уый фыссын 
дæ куы бахъæуы, уæд, зæгъын, дæхицæй æфсæрмы нæ 
фæкæныс? Цæмæн, дам, дзы хъуамæ æфсæрмы кæнон. 
Цæмæн, уый дын, зæгъын, æз зæгъдзынæн: 1943 азы мах 
фыдызнаджы дæрæн кодтам, дæ фыд та цот кæнынмæ 
февнæлдта. Уымæн æмæ хæстæй йæхи уæрмы бааууон 
кодта. 
Зæбегæй кæй ницы аирвæздзæн, уый зыдтон, фæлæ йæ 
хицаумæ афтæтæ бауæнддзæн, уый æнхъæл нæ уыдтæн. 
— Æмæ дын уæд цы загъта? 
— Цы мын хъуамæ зæгъа?! Йæ бынаты æрбадти. Йæ 
хъæлæсыуаг æрфæлмæн æмæ мæ сабыртæ кæнынмæ 
фæци. Дыууæ адæймаджы, дам, иу хъуыдымæ цы 
хъуыддаджы фæдыл не 'рцæудзысты, ахæм нæй. 
Мæ куыстæй цæуинаг уыдтæн, фæлæ, цалынмæ уыцы 
фидиссаджы фыртæн, цы хъæуы, уый бакæнон, уæдмæ 
дæр, стæй уый фæстæ дæр никуыдæмуал ацæудзынæн. 
Æрмæст мæ ацы хъуыддаджы де 'ххуыс хъæуы... 
Мæхинымæр хъуыдытыл фæдæн, цæмæй йын баххуыс 
кæнын мæ бон у, зæгъгæ, æмæ мæхиуыл мæ зæрдæ 
ницæмæй дардтон, фæлæ уæдмæ Зæбег йæ курдиат 
фæбæлвырддæр кодта: 
— Иу-цыппар рæнхъы мын куы ныффыссис, уæд сæ мæ 
фельетоны спайда кæнин. 
Йæ фельетоны хабæрттæ дæр мын ракодта. Кæд, дам 
газеты редактор нæ фæтæрса, уæд ын йæ хабæрттæ Иры 
дзыллæйыл ахъæр кæнынмæ хъавын. 
"10 Дзасохты Музафер 
/48 

Зæбегимæ хорз фæцардыстæм æмæ йын йæ курдиат 
сæххæст кæныныл бацархайдтон: иу нæ, фæлæ йын 
дыууæ цыппаррæнхъоны дæр ныффыстон. Фыццаг фыды дæр 
цавта æмæ фырты дæр: 
Сызмæстпи цъыфимсе цытп æмæ кад: 
Бамбæхстпа уæрмы дæ фыды дæ мад... 
Адæмы хæрзтпæ куы мардысшы хæсты, 
Адæмы фыддæр уæд райгуырд хьæубæсты. 
Дыккаг та тынгдæр фыды ныхмæ уыд: 
Дæуæн пæу дзуапп зын рапгпгæн, 
Нæ дæм кæнын æфсæрмы: 
Æз акьоппы куы оадтæн, 
Уæд бадт дæ фыд та уæрмы. 
Куы йын сæ бакастæн, уæд ын загътон: 
— Дыууæйæ дæм хуыздæр кæцы кæсы, уый дæхæдæг 
равзардзынæ. 
— Цытæ дзурыс! — йæ цæстытæ цины æрттывд кодтой, 
афтæмæй загъта Зæбег. — Дыууæ дæр тынг хорз сты. 
Фæлæ Зæбеджы цин бирæ нæ ахаста: æртыккаг бон 
мæм йæ марды хабар æрбайхъуыст. 
ыцы уацхъуыд «Рæстдзинад»-ы (2009 азы январы 
номыртæй кæцыдæры) бакастæн æмæ мæ никуыуал 
ферох уыдзæн, уымæн æмæ мын мæхи царды бонтæ мæ 
зæрдыл æрлæууын кодта. Фæлæ уал уый размæ, 
уацхъуыды цы фыстæуыд, уый тыххæй цыбырæй. 
Баситы Фирузæ дзуры йæ уæззау цардвæндагыл. Йæ 
фыд æмæ йе 'фсымæр (афон ын нæма уыд, афтæмæй 
æхсæрдæсаздзыдæй æрлæууыд Фыдыбæстæ 
хъахъхъæнджыты рæнхъы) фæмард сты хæсты. Ам, нæхимæ, немыцаг 
бомбæйы амæттаг баци йæ мад, йæ хойæн та йæ къах ахауд. 
Дарддæр Фирузæ фыссы, фондз æнахъом сывæллоны 
куыд рахау-бахау кодтой, уыдæттæ. Фыццаг уыдысты 
Мамысоны сæ фыды хомæ, уый бон дæр нæ уыди уал 
сывæллоны хæссын, æмæ сæ сидзæрты хæдзармæ раластой, 
фæлæ сæ нæ райстой. 
, Уæлдæр загътон, уацхъуыд мын мæхи цард мæ зæрдыл 
æрлæууын кодта, зæгъгæ. Мах дæр афтæ баззадыстæм 
/^6 

æнæ мад, æнæ фыдæй. Мæ кæстæр хотæй хистæр дæс 
къласы каст куы фæци æмæ горæтмæ ахуыр кæнынмæ куы 
ссыд, уæд ма нæ кæстæр, Дибæ, скъолайы ахуыр кодта 
æмæ йын иунæгæй уадзæн нæ уыд. Æз рухсады министры 
хæдивæгмæ бацыдтæн æмæ йæ уавæримæ базонгæ кодтон, 
куырдтон, цæмæй мын мæ хойы горæты интернаттæй 
искæцымæ райсой, фæлæ мæм ницы йæ хъус æрдардта. 
Суанг телефонæй дæр никуыдæм адзырдта, афтæмæй мын 
загъта, интернаттæй, дам, бынат никæцыйы ис. 
Абон дæр мæхицæн нæ барын, хъуынджынзæрдæйы 
дзуаппы сæрты куыннæ ахызтæн æмæ хуыздæр адæмимæ 
фембæлыныл цæуыннæ бацархайдтон, уыцы хъуыддаг. 
Баситы сывæллæттæ дæр, æвæццæгæн, рухсады 
министры хæдивæджы хуызæн адæмыл сæмбæлдысты, æндæр 
сæ фыд, се'фсымæр æмæ сæ мад хæсты цæхæры кæмæн 
басыгъдысты, уыдонæн кæд сывæллæтты хæдзары бынат 
не ссардтой, уæд ма дзы цымæ бынат та кæмæн уыдис? 
Афтæ зæгъæг дæн мæхи хойæ дæр. Кæд, йæ фыд хæстæй 
кæмæн нал ссыд, йæ мад та колхозы быдыры кæмæн 
фæмард, уымæн министры хæдивæг интернаты бынат 
ссарыныл нæ батыхст, уæд уыцы гæлдæрæн йæхицæн 
министрады бынат куыд хъуамæ уыдаид?! 
Диссагæн дзуринаг ма цы у? Буачидзейы уынджы нын 
Пушкины скъолайы æрбакомкоммæ фатер куы радтой, 
уæд уыцы ран мах подъезды æрцард министры уыцы 
хæдивæг дæр. Чи зоны, бахъуыды мæ кодта, чи зоны — нæ, 
фæлæ йын æз салам раттын мæ сæрмæ никуы 'рхастон, дæ 
бон хорз зæгъын ын æвгъау кодтон, уымæн æмæ йæ уый 
аккагыл нæ нымадтон. 
Уацхъуыды ма ис æндæр цымыдисаг бынат дæр. Баситы 
сывæллæтты сидзæрты хæдзармæ куы нæ райстой, уæд 
горæты къуымты рахау-бахау кодтой. Фæстагмæ Ленины 
цыртдзæвæны цур бабукъ сты. «Уырдæм нæм, — фыссы 
Фирузæ, — иу Хуыцауы сконд ирон лæг бацыдис, ракодта 
нæ сæ хæдзармæ. Схъарм нæ кодта... Уыцы хорз лæг 
газет «Рæстдзинад»-ы кусæг уыд. Йæ зæрдæ махимæ 
дзырдта, нæ хъысмæт базонын æй фæндыд æмæ 70-æм азты 
ныффыста «Рæстдзинад»-ы, мах кæй агуырдта, ахæм 
уацхъуыд мæ номыл. Æз æй адæмæй æрыхъуыстон, фæлæ 
газет ссарын мæ къухы нæ бафтыд æмæ æнæдзуаппæй 
баззад. Уыцы æгуыдзæгдзинад, куыдфæндыйы цæстæнгас æз 
</47 

мæхицæн нæ барын... Фæнды мæ, уыцы сызгъæрин 
зæрдæйы хицау чи уыд, уый базонын». 
Диссаг у, æвæдза, газетмæ ахæм курдиат æрбацæуæд 
æмæ йæ иувæрсты ахиз! Дыууадæс азы бæрц цы 
«Рæстдзинад»-ы бакуыстон, уым ахæм писмо æнæдзуаппæй ницы 
хуызы ныууагътаиккой. Æхсæв дæр не схуыссыдаиккой, 
фæлмæнзæрдæ, æнкъараг удыхицауы ном æмæ мыггаг 
зæххы бынæй дæр скъахтаиккой æмæ Фирузæйы нæ, фæлæ 
мингай газеткæсджыты зæрдæтæ дæр барухс кодтаиккой. 
Уæвгæ дзы æнæхуыссæг æхсæвтæ æрвитыны сæр дæр 
ницæмæн хъæуы, нæ дзы хъæуы зæххы бын сгарын дæр: 
70-йæм азты газеты фæрстыл дæ цæст ахæсс æмæ дзы, 
газеты кусæг Фирузæйы кæм агуры, уыцы уацхъуыд 
æнæмæнгæй разындзæн. Цыбырты Людвиг, Уæрæсейы 
газеттæ бирæ азты дæргъы ирон адæмы тыххæй цыдæриддæр 
ныффыстой, уыдон иунæгæй куы 'рæмбырд кодта æмæ сæ 
фондз дынджыр томæй куы рауагъта, уæд 70-йæм азты 
«Рæстдзинад»-ы æнæхъæн редакцийæ иу уацхъуыд 
ссарын сæ бон нæу, уый кæй бæуырндзæн? 
Æмæ ма мæ рæстæджы «Рæстдзинад»-ы кусджыты 
тыххæй цалдæр ныхасы. Баситы сидзæрты зæрдæты ихтæ 
чи 'ртайын кодта, ахæм кусджытæ газеты, зæгъæн ис, 
æмæ, иуцалдæрæй фæстæмæ, иууылдæр уыдысты. 
Уыдонæн сæ иу цы уæздандзинад равдыста, ахæм 
уæздандзинад равдисын йæ бон уыд сæ фылдæрæн æмæ сын сæ 
фарн, абон сæ бынаты чи ис, уыдон хъуамæ мæрдтæм 
цæуын ма уадзой. 
æцæны фысджытæй кæцыдæрæн йæ юбилей уыд, 
æмæ уыцы бæрæгбонмæ Ирыстоны фысджытæ дæр 
ацыдысты цалдæрæй. Семæ сылгоймаг фыссæг дæр. 
Стыр кад скодтой фыссæгæн канд цæцæйнæгтæ нæ, 
фæлæ, Цæгат Кавказы республикæтæй цы бирæ уазджытæ 
'рбацыди, уыдон дæр. Кадджын æмбырды фæстæ 
уазджыты сæхимæ ахуыдта фыссæджы æфсымæр. Бæркадджын 
фынгтыл бадтысты бирæнымæц уазджытæ, фыссæджы 
сфæлдыстадæн аргъгæнджытæ, хæстæджытæ æмæ 
хиуæттæ. Уыдоны 'хсæн йæ айв уæнгты конд, йæ 
цæрдæгдзинад, æгъдау æмæ 'фсармæй бæрæг дардта фыссæджы 
æфсымæр. 
/48 

Ирыстойнаг фысджыты сылгоймаг минæвармæ ныхасы 
бар куы 'рхауд, уæд йæ арфæйы уыд ахæм ныхæстæ дæр: 
— Æрыгонæй дæ хуызæн лæппуйыл куы фембæлдаин, — 
фыссæджы æфсымæрмæ дзырдта, — уæд цыфæнды 
зынцæуæн хæххон фæндæгтыл дæр йæ фæдыл тахтаин. 
Хъайтыхъты Геор дæр уым бадт æмæ йæм йæ ныхас 
куы баппарид: 
— Уый уæд ноджы тагъддæр атахтаид! 
орз æмдзæвгæтæ æвзæр бакæсæн не, фæлæ æвзæр 
æмдзæвгæтæ хорз нæ бакæедзынæ. 
цы æмдзæвгæ дæр мын æрдæгфыстæй баззад: 
Кæд исты æз хорзеей мæ царды ныффыстон, 
Уыди уый дæ ныфсæй, мæ уарзоп Ирыстон. 
Ныр мæнæ мæ цардæн йæ кæрон æрхæстæг, 
Чысыл ма дзы баззад, фæвæййы мæ рæстæг... 
æумæрайсом Терчы был фæтезгъо кæныны фæстæ 
нæхимæ 'рбацæйыздæхтыстæм. Нæ кæртмæ куы 
'рбахæццæ стæм, уæд мæ Камал афарста: 
— Цал сахаты у? 
Мæ сахатмæ 'ркастæн æмæ йын загътон: 
— Аст сахаты ссæдз минуты хъуаг. 
Нæхимæ куы 'рбацыдтæн, уæд къулыл ауыгъд сахат 
амыдта аст сахаты æнæ иу минут хъуаг. Мæ цонгыл цы 
сахат уыд, уымæ æркастæн æмæ уый дæр амыдта ахæм 
рæстæг. Куыд бамбæрстон, афтæмæй кæрты, Камал мæ 
рæстæгæй куы бафарста, уæд, фæкомкоммæ дæн сахаты 
даргъдæр фатæгмæ, ома минуттæ æвдисæг фатæгмæ, æмæ 
мæ уый фæрæдийын кодта. Мæхицæй фефсæрмы дæн, 
Камалæн рæстæг раст кæй нæ загътон, уый тыххæй æмæ 
йæм телефонæй бадзырдтон, хатыр дзы ракурон, зæгъгæ, 
фæлæ сæ телефон нæ куыста. 
Камалæй уыцы хабар нæ ферох æмæ дыккаг бон, Терчы 
был куы фембæлдыстæм, уæд мын афтæ: 
*49 

— Знон, куыддæр нæхимæ бацыдтæн, афтæ дын радио 
куы радзурид: «Дзуры Мæскуы! Мæскуыйы рæстæгмæ 
гæсгæ у аст сахаты». Мæхинымæр дисы бацыдтæн, 
ныртæккæ дæр ма ссæдз минуты хъуаг куы уыд, зæгъгæ. 
Хабæрттæ, куыд рауадысты, уый йын радзырдтон. 
Мæхинымæр та хъуыдыты аныгъуылдтæн. «Æвæццæгæн, 
цард афтæ арæзт у: иутæн цы барст æрцæуы, уый 
иннæтæн нæ батайы. Иутæ комæфтыд (махмæ, Бæрæгъуыны, 
дзырдамонд нæ дзурынц, йæ бæсты комæфтыд 
зæгъынц, ома, комы кæнæ дзыхы чи бафтыд, ахæм ты, 
иннæтæ — нæ. Афтæ у цæстытæ æмæ хъусты уавæр дæр. 
Хъустæ хъуыддаг рæстмæ куы нæ бамбарынц, уæд 
фæзæгъынц: «Фыдхъус — хæдзархал!» Уæд, цымæ, цæстытæ, 
цы фенынц, уый зыгъуыммæ куы равдисынц, уæд уый 
хæдзархал ма уæд, фæлæ хæлардзинадхал дæр нæу? 
исмотæ бирæ исын, зæгъгæ, мæ бон зæгъын нæу. 
Стæй писмотæ дæр алыхуызæттæ сты. Иутæ 
зæрдыл фæлæууынц, цалынмæ сæ кæсай, уæдмæ, стæй 
æрбайрох вæййынц. Иннæтæ лæгæй æрæгмæдæр ферох 
вæййынц, фæлæ уæддæр ферох вæййынц. Æртыккæгтæ, 
цалынмæ æгас вæййæм, уæдмæ сæ фæдарæм нæ зæрдыл. 
Уыдон дæр иухуызон нæ вæййынц. Иутæ дзы лæгæн 
маеты хос фæвæййынц, иннæтæ — цины... 
Бирæ азты размæ писмо райстон, хъæуы нæ уынджы 
нæ, фæлæ фа л лаг уынджы чи цард, уыдоны лæппуйæ. 
Лæппу, зæгъгæ, мæнæй дæс азы хистæр уыд. Фыста мæм 
Кронштадтæй. Денджызон училище каст фæци æмæ уым 
службæ кодта. Æз ын канд йæхи нæ, фæлæ йын йæ 
бинонтæй дæр ме сæфт уыдтон, уымæн æмæ сæм мæсты 
уыдтæн. Хæсты рæстæджы, Ставд Дуртæм куы ацыдыстæм, 
уæд нын нæ мулкыл чи фæхæлоф кодта, уыдонæй 
уыдысты йæ мад æмæ йæ фыд. Бахъавыдысты нын нæ 
патефонмæ, мæ фыды уæрджытыл бадгæйæ, «Цолайы зарæг»-мæ 
кæй фæрцы хъуыстон, уыцы патефонмæ. Куы ссыдыстæм, 
уæд сын æй мæ фыды хо Оля байста. Алывыд дæр ма сын 
акалдта. 
Писмо, кæд ма исты зонын, уæд сæрвыста Фысджыты 
цæдисмæ, æмæ мæм æй уыдон фæхæццæ кодтой. 
Райхæлдтон æй æмæ... йæ райдайæнæй йæ кæронмæ дзырдта 
/30 

мæ ныхмæ. Хъыгагæн мæм уыцы писмо нæ баззад, æндæр 
æй, куыддæриддæр уыди, афтæмæй æрхастаин. Фæлæ йын 
уæддæр йæ мидис цыбырæй радзурдзынæн. 
Цæвиттон, уый размæ ме 'мдзæвгæты чингуытæй 
кæцыдæр Мæскуыйы рацыд. Уæды Советон Цæдисы центрон 
рауагъдæдты чингуытæ æрвыстой бæстæйы æппæт 
районтæм дæр. Уыимæ, кæй зæгъын æй хъæуы, Кронштадтмæ 
дæр. Мæ хъæуккаг дæр æй, æвæццæгæн, уым балхæдта 
æмæ дзы иу æмдзæвгæ дæр йæ зæрдæмæ нæ фæцыди, 
фаудта сын сæ алы рæнхъ дæр (хæрзаг ме «'рдхæрдтæй» ацы 
рæнхъытæ чи кæса, уый йæхинымæр зæгъдзæн: «Æмæ нæ 
рæдыди!»), алы æнæуаг ныхасæй æфхæрдта сæ 
ныффыссæджы. Хъыг мын куыннæ уыд ахæм рæнхъытæ кæсын 
æмæ йе 'рвад, йе 'мгар лæппуйæн мæ хъаст ракодтон. Уый 
мын зæрдæтæ æвæрынмæ фæцис, дзæгъæлы, дам, æм 
мæсты кæныс. Куыннæ йæм мæсты кæнон, зæгъгæ, йæ куы 
бафарстон, уæд мын афтæ: 
— Æвæццæгæн, сæрæй кæй фæцудыдта, уый нæма 
фехъуыстай. Службæ дæр куынæуал кæны. Ныр 
цыппæрæм аз сæхицæй рынчындоны арæхдæр вæййы... 
Ахæм ныхæстæ фехъусдзынæн, уый æнхъæл нæ 
уыдтæн æмæ мæхинымæр хъуыдытыл фæдæн. Уый тыххæй 
ма куы фыстон. Йæ денджызон дарæсы-иу уынгты куы 
'рцæйцыд, уæд-иу æм адæм кæсынтыл фесты. Æз ын 
уæлдай тынгдæр хæлæг кодтон йæ кортикмæ. Бæллыдтæн, 
къухæй йæм иу хатт уæддæр бавналынмæ, фæлæ уыцы 
амонд хауди æрмæст йæ кæстæр æфсымæрмæ, 
æппæлгæиу чи кодта, мæнæн ме 'фсымæр афицер у, зæгъгæ, уыцы 
æфсымæрмæ. 
Низ низ у. Худын никæуыл хъæуы. Стæй хъуамæ 
искæмæн æвзæрдзинад дæр дæ зæрдæ ма зæгъа. Кæмæ цы 
'нхъæлмæ кæсы, уый ничи зоны. 
Ныббарстон мæ хъæуккагæн, цы 'фхæрæн ныхæстæ 
мæм ныффыста, уыдон, уымæн æмæ рынчынæн алцыдæр 
хатыр у, уæлдайдæр ахæм рынчынæн. Пушкины загъдау, 
«не дай мне Бог сойти с ума...» Фæлæ уæддæр, уырыссаг 
ныхасæй фæпайда кæнгæйæ, йæ плохо мæнырдæм цæмæн 
фæци, ууыл абон дæр дис кæнын. 
Уый æз, лæгæн маеты хос чи фæвæййы, ахæм писмойы 
кой ракодтон, мæ хъæуккаг кæй ныффыста, дур мæ дурыл 
кæм нал ныууагъта, фæлæ мæ чи никуыуал ферох уыдзæн, 
/с5У 

ахæм писмойы кой. Фæлæ райсын æндæрхуызон писмотæ 
дæр, сæ ныффыссæджы æппындæр куы нæ фæзонын, 
афтæмæй мæ чингуытæй искæцы йæ зæрдæмæ кæмæн 
фæцæуы æмæ йæм цы 'нкъарæнтæ сæвзæрын кæны, уый 
фыст кæм вæййы. Ахæм писмотæ ферох кæнын дæр зын 
вæййы. Уыцы писмотæй иу æрхæссынмæ хъавын. Фæлæ 
у ал уый размæ цалдæр ныхасы. 
Раджы, тынг раджы, мæ тæккæ æрыгонæй ма куы 
уыдтæн, уæд мын иу ростоваг зонгæ чызг уыдис. Денджызы 
был базонгæ стæм æмæ кæрæдзимæ писмотæ фыстам. Чи 
зоны, ракурынмæ мæм æнхъæлмæ каст, фæлæ æз тагъд нæ 
кæнын, уый куы бамбæрста, уæд чындзы ацыд. Чындзы 
ацыд, фæлæ мæн тыххæй, чысыл ма бахъæуа йæ цард ма 
фехæла. Йæ лæг ын мæ писмотæй æнæнхъæлæджы иу 
ссардта æмæ сын стыр хъаугъатæм расайдта. Чызг мæм 
телефонæй сдзырдта, мæ лæг дæумæ цæуинаг у, не 'хсæн 
цы ахастдзинæдтæ уыд, уыдон, дам, хъуамæ сбæрæг 
кæнон. Лæг абон дæр нæма фæзынд, фæлæ, сылгоймаджы, 
мой куы скодтай, уæд ма писмо дæхимæ цæмæн дардтай, 
зæгъгæ, куы бафарстон, уæд мын афтæ: «Ахæм диссаджы 
зæрдæйылæмбæлæг ныхæстæй фыст уыд, æмæ йæ мæ 
цæст аскъуынын нæ бауарзта». 
Уыйау æз дæр, цы писмойы кой ракодтон, уый ахæм 
хъарм æмæ зæрдиаг ныхæстæй фыст у, æмæ йæ, иуæй, 
æнæхъæнæй æрхæссынмæ хъавын, иннæмæй, цы 'взагыл 
фыст у, уыцы 'взагыл: 
«Уважаемый Музафер Созырикоевич! Это письмо, 
материализовавшееся в строки «спасибо», и вот почему. 
Есть книги, которые читают для развлечения, есть те, 
которые прочитать диктует необходимость, а есть такие, 
которые с первой строчки увлекают и завораживают, играя 
необыкновенную мелодию на тонких струнах души. «Белая 
малина» — это такая книга. Взятая в руки совершенно 
случайно, она стала самой любимой, самой нужной, самой 
существенной для меня. Она светится изнутри своей 
добротой и чистотой. События, описанные в книге, вызывают во 
мне ностальгию по ушедшим временам, хотя я никоим 
образом не могла жить в те годы. Наверное это происходит 
потому, что в послевоенные нелегкие годы люди 
относились внимательнее и сердечнее друг к другу, не ставя 
материальное благополучие превыше всего. А, может, это 
/<50 

ностальгия, отголосок того, что я в современном мире 
чувствую себя очень часто не вовремя родившейся. Этакая 
пожилая женщина в молодом теле. 
Я читала и ловила себя на мысли, что всегда нахожусь 
рядом с главными героями. Наверное поэтому так 
проникновенны и трогательны события, происходящие с Казбеком, 
Дунетхан и Бади. Невольно хочется быть такой же 
матерью для своих детей, какой была Дзыцца. Эти люди стали 
словно родные для меня. Я грустила и радовалась вместе с 
ними, шла теми же дорогами, думала и поступала так же. 
Мне вдвойне приятно осознавать, что «Белая малина» 
автобиографична, а люди, ставшие прототипами героев, 
были и есть, живут где-то рядом. Хочется выразить свою 
глубокую признательность и благодарность Вам — автору 
и прототипу в одном лице — за прекрасную книгу, 
подарившую столько прекрасных минут. Когда мне трудно, я 
перечитываю ее, потому что она помогает смотреть на мир 
добрыми глазами, что бы ни случилось. 
Фулиди Оксана, конец сентября 2006 г.» 
æппу æфсæддон училище каст цалдæр азы размæ 
фæци, фæлæ хъуыддаг нæма бакодта. Алы аз дæр 
отпусчы ссæуы. Хæстæгæй, хионæй йыл æрæмбырд 
вæййынц, бинонтæ 'рхæсс, зæгъгæ, дзурынæй се 'взæгтæ 
слыстæг вæййынц, фæлæ та, куыд иунæгæй ссæуы, афтæ 
иунæгæй ацæуы. 
Фæстаг хатт ма куы ссыди, уæд дæр та йыл бацин 
кодтой: чи йын йæ къух æлхъывта, чи йын арфæ кодта, чи — 
хъæбыс. Сыхæгты лæджы цурмæ куы бацыд, уæд ын уый 
арфæтæ кæныны бæсты загъта: 
— Цалынмæ дæхæдæг искæмæн ахъæбыс кæнай, 
уæдмæ дын æз нал ахъæбыс кæндзынæн, стæй дын дæ къух 
дæр нал райсдзынæн!.. 
ехойты Сæрæбийæн фæлмæн зæрдæ уыдис. Иу 
ныхас дæр-иу кæмæ скодта, уый-иу йе 'ннæ 
ныхæстæм хъусын дæр бафæндыд. Базонгæ-иу сты, сæ 
зонгæдзинад та-иу хæлардзинадмæ рахызт. Сæрæби иунæг арæх 
нæ уыд. Кæм-иу фæзынд, уым-иу уайтагъд йæ алыфарс 
1/53 

адæм амбырд сты æмæ-иу сын хъæлдзæг ныхас бацайдагъ. 
Уæлдай фылдæр æй уарзтой æрыгæттæ, уымæн æмæ сæ 
йæхæдæг дæр бирæ уарзта. Фæсивæдæй йæ тыхтæ 
литературæйы чи фæлвæрдта, уыдон та йыл, дидинæгыл 
мыдыбындзытæ куыд æмбырд кæной, афтæ æмбырд кодтой. 
Æххуыс сын кодта, цы йæ бон уыд, уымæй. Чи йæ зыдта, 
уыдонæй цæстуарзон ныхас кæмæн нæ загъта, хистæрау 
кæуыл нæ баузæлыд, ахæм нæ уыд. Райдайгæ поэттæн 
йæ зонындзинæдтæ, йæ фæлтæрддзинад никуы бахæлæг 
кодта. 
Иу хатт æм уæзæгуаты бацыд райдайгæ литератор. 
Æрбахаста йæм йе 'мдзæвгæты тетрад. Сæрæби сæ 
бакасти. Скодта йын фиппаинæгтæ. Йæ цæстмæ йын бадардта, 
йæ фыстыты инверситæ арæх кæй æмбæлы, уый. Лæппу, 
инверси цы у, уый нæ зыдта, æмæ йын Сæрæби загъта: 
— Хъуыдыйады дзырдтæ кæрæдзийы фæдыл раст 
æвæрд куы нæ вæййынц, уæд уый хуыйны инверси. 
Лæппуйы цæстæнгасыл бæрæг уыд, кæй та йæ нæ 
бамбæрста, уый. 
Уæд æй Сæрæби фæрсы: 
— Исчи дын гуыл куы дæтта, уæд дын куыд зæгъдзæн? 
Лæппу ныхъхъус. Сæрæби йын аххуыс кодта: 
— Ай дын гуыл! Раст нæ зæгъын? 
О, зæгъгæ, лæппу йæ сæр бынмæ-уæлæмæ батылдта. 
— Уæдæ йæ ды та «Дын ай гуыл!» фыссыс... 
втушенко Евгений курдиатджын поэт у, йæ 
фыстытæй бирæтæ зæрдæмæ цæуынц, фæлæ йæ митæ мæ 
зæрдæмæ никуы цыдысты. Æрыгонæй дæр бирæ къленц 
митæ фæкодта, зæрондæй дæр сыл йæ къух нæ исы. 
Уымæн фæзæгъынц йе 'мбæстæгтæ: «Каков в колыбельку, 
таков и в земельку», ома адæймаг цæимæ райгуыры, 
мæрдтæм дæр уыимæ ацæуы. 
Æхсæз азы размæ йыл дæс æмæ 'рттиссæдз азы куы 
сæххæст, уæд иу газетæн интервью радта æмæ йæ, 
нырыккоп поэзи цы уавæры ис, уымæй куы фарстой, уæд йæ 
ранымады уыдысты дыууæ сылгоймаджы: Кудимова 
Маринæ æмæ Кабыш Иннæ. Фыццаджы тыххæй загъта: 
«Мæ зæрдæмæ цæуы Кудимова Маринæ, стæй йæ поэмæ 
«Арысь-поле». Дыккагæй та: «Фæстаг рæстæджы мæхицæн 
У34 

кæй байгом кодтон æмæ мын æхсызгондзинад чи 'рхаста, 
уый у Кабыш Иннæ. Уый ныффыста æмбисонды 
æмдзæвгæ. Уым ис диссаджы рæнхъытæ: «Кто варит варенье в 
России, тот знает, что выхода нет...» Телеуынынад Кабыш 
Иннæйы литературой изæр куы саразид, уæд дыккаг 
райсом райхъал уаид Уæрæсейы зындгонд поэтæй». 
Нæ зонын, Евгенийы ныхæстæ цас раст сты, уый, стæй 
нæ зонын, Иннæйæ цы рæнхъытæ æрхаста, уыдоны 
уадиссагæй цы ссардта, уый дæр, фæлæ æз иуцасдæр зонын, 
Кабыш уырыссаг æвзагмæ куыд тæлмац кæны, уый, 
уымæн æмæ мын ме 'мдзæвгæтæй дзæвгар раивта. 
Мæ къухфыст уыди рауагъдад « Современник »-ы. 
Цæмæй афоныл рацыдаид, уый тыххæй æмдзæвгæтæ 
афоныл ратæлмац кæнын хъуыд, фæлæ сæйраг тæлмацгæнæг 
Кудимова Маринæ не 'ййæфта æмæ дзы иу мыхуырон сыф 
Иннæйæн ратæлмац кæнын кодтой, фæлæ дзы мæ 
цыппаррæнхъонты чиныг «Колчан»-мæ иу дæр нæ бахауд. 
Цæуыннæ, уымæн абон дæр ницы зонын. Æнæхъæн 
мыхуырон сыфæй фылдæр иу ссæдз азмæ 'ввахс Иннæйы 
къухфыстæй мæхимæ лæууы. Кæд ма исты зонын, уæд 
мæм сæ Маринæ сæрвыста, уымæн æмæ Иннæйæн йæхи 
уынгæ дæр никуы фæкодтон, суанг ма йын йæ хъæлæс 
телефонæй дæр никуы фехъуыстон. Искуы ма ме 
'мдзæвгæтæ уырыссагау рацæудзысты, уый æнхъæл нæ дæн, 
фæлæ, цынæ вæййы, уæд дзы кæцыдæртæ мæ чиныгмæ 
бахæссин. 
Æмæ ма Евтушенкойы интервьюйы тыххæй цалдæр 
ныхасы. Телеуынынадæн ахæм стыр аргъ кæй кæны, уый 
дæр мæм диссаг фæкаст. Телеуынынад зындгонд 
фысджытæ аразæг кæдæй нырмæ сси? Æви телеуынынады размæ 
зындгонд фысджытæ уæвгæ дæр нæ уыди? Мæнмæ^гæсгæ, 
ацы ныхæстæ дæр йæ къленц митæн æвдисæн сты. Йæ ацы 
миниуæг ын Тарковский Андрей раст бафиппайдта. 
Зындгонд режиссерæн йæ мæлæты фæстæ цы чиныг 
рауагътой, «Мартиролог», зæгъгæ, уым фыссы: «Случайно 
прочел в «Новом мире» «Казанский университет» 
Евтушенко. Какая бездарь! Оторопь берет. Мещанский 
авангард. В свое время Северянин был в тысячу раз 
талантливее. А что от него осталось? «Ананасы в 
шампанском»? И презрительные улыбки. Жалкий какой-то Женя. 
Кокетка». 
/5с5 

цы хабæрттæ мын Токты Райæ радзырдта. Къорд 
азы размæ, кæддæр Хæлардзинады хæдзар кæм 
уыд, уым дуаргæсæй куыста. Иу фæлладуадзæн бон мæ 
куыстмæ 'рбацыдтæн (нæ кусæндон уæд дæр уыцы 
бæстыхайы уыд), Райæимæ ныхæстыл фестæм æмæ мын 
радзырдта, йæ хистæртæй цы хабæрттæ фехъуыста, 
уыдонæй цалдæр. Иу дзы уыди ахæм. 
Токтæ цардысты Хъылиаты, Тибæй чысыл фалдæр. Сæ 
чындзытæй иуæн райгуырд дыууæ фаззон лæппуйы. Сæ 
сыхæгтæн — Боцитæн — та сæ ноггуырд амард æмæ, 
цæмæй сылгоймаджы риутæ ма фехæлой, уый тыххæй Токтæй 
ракуырдтой, уæ сывæллæттæй у ал нын иу нæ чындзмæ 
раттут, зæгъгæ. Радтой сæм æй. 
Иу заман ахæм фыдаз скодта, æмæ Токты л рын сыстад 
æмæ иууылдæр фæцагъд сты. Баззади ма дзы æрмæстдæр, 
Боцитæм цы лæппу радтой, уый. Токты фесæфты хабар 
Боцитæм куы байхъуыст, уæд дзы кæмæдæр сæвзæрд 
æвирхъау хъуыды: «Ацы лæппуйы дæр исты фæкæнæм 
æмæ сæ зæххытæ нæхи бауыдзысты. Уый мыггаджы 
хистæр куы фехъуыста, уæд фидарæй загъта: «Кæйдæр 
мыггаг сыскъуынын махмæ нæ кæсы. Мах нæхимæ ахæм 
тæригъæд нæ райсдзыстæм». 
Лæппуйы схъомыл кодтой, ус ын ракуырдтой, фæлæ 
чындз, Хуыцауы æлгъыст кæй фæхонынц, ахæм разынд. 
Лæппу йæ хъаст йæ каисты хистæрмæ бахаста. Зондджын 
хистæр ын зæрдæ бавæрдта, мах æй нæхæдæг 
рахондзыстæм, зæгъгæ. Æмæ йæ æцæгдæр рахуыдтой. 
Лæппу дыккаг усæн æрхаста Саухалты идæдзы æмæ йын 
уый бирæ цот ныккодта. Æмæ мыггаг быныскъуыд нæ фæци. 
ртемæн йæ хистæр æфсымæрæн йæ мады чи 
ралгъыста, уый гарнайы æппæрста. Уыцы рæстæг мад 
йæхæдæг сæ рæзты æрцæйцыд æмæ, хъуыддаг куы бамбæрста, 
уæд сæ иргъæвынмæ фæци, фæлæ лæппуйы уромæг уромын 
нал фæрæзта. Куы никæмæ хъуыста, уæд ын мад афтæ: 
— Суадз æй, дæу цы хъуыддаг и, мæн ралгъыста!.. 
æ сыхаг мæ йе 'фсымæры чындзæхсæвмæ 
ахуыдта. Фынгыл дæр мæ йæ фарсмæ сбадын кодта. 
1с56 

Йæ бакомкоммæ цы ацæргæ лæг бадт, уыимæ куы 
базонгæ, уæд мæ сыхагæн афтæ зæгъы, æз, дам, дын дæ 
бинойнаджы хорз зонын (фæстæдæр ын куыд радзырдта, 
афтæмæй кæддæр сæ фатертæ фæрсæй-фæрстæм уыдысты). 
Мæ сыхаг ын афтæ куы фæкæнид: 
— Хорз æй æз мæхæдæг куы нæ зонын, уæд æй ды 
афтæ хорз кæм базыдтай?! 
æддæры æлгъыстытæн сæ тæккæ карздæртæй 
дыууæ уыд ахæм: «Хъыримаг дæ Хуыцау фæкæнæд!», 
«Гандзайы амæттаг фæу!» 
Куыд дзурынц, афтæмæй Хъырымы дæр æмæ Гандзайы 
дæр адæмы уæй кодтой. 
æригъæд авд фæлтæры хæссы, зæгъгæ, фæзæгъынц, 
фæлæ, тæригъæдджынæн йæ азар йæхи куы 
басудзы, ахæм хабæрттæ дæр вæййы... 
Мамсыраты Мураты фыд Мухтары куы скулак кодтой 
æмæ йæ æд бинонтæ Сыбырмæ куы ахастой, уæд сын сæ 
сыхаг Догъайы-фырт батæригъæд кæныны бæсты сæ хъуг 
ласынмæ фæци, уæддæр, дам, дзы сымахæн ницуал 
пайда ис. 
Мæгуыр адæмы тæригъæды кæй бацыд, уый йын 
Хуыцау нæ ныббарста æмæ æгады мардæй амард. Хъæу нæ, 
фæлæ суанг йæ сыхæгтимæ дæр нæ цард æмæ йæ чи 
баныгæдтаид, уый нæ уыд. Йæ фырт Мураты хистæр 
æфсымæрмæ хатæг æрбацыд, нæ фыд цы уыди, уый нæхæдæг 
дæр зонæм, фæлæ йæ нæхæдæг куыд баныгæнæм, адæммæ 
фæдзур æмæ нæм кæд дæу æфсæрмæй уæддæр 
æрцæуиккой, зæгъгæ. 
Мураты æфсымæр, йæхи 'фсармыл хъуыдыгæнгæйæ, 
зианы бафснайынæн цы хъуыд, уый бакодта. 
нахуыр фын федтон. Цыма дын адæм марды 
уæлхъус бадтысты. Уыдонимæ нæ сыхæгты ус 
Маня дæр. Иу заман дын уыцы зæрдæрыстæй афтæ куы 
бакæнид: «Кæс, æмæ та нæ мыггагæй исчи амард, кæс, 
æмæ та фысджытæй исчи амард». 
/<57 

Сæ мыггагæн нæ зонын, фæлæ уыцы рæстæг 
фысджытæй фæд-фæдыл амард цалдæр: Æхсар, Асæх, Зинæ, 
Анатолий. 
æддæр цы чызджы уарзтон, уыимæ нæ 
ахастдзинæдты тыххæй цы радзырд ныффыстон, уый 
радиойæ куы лæвæрдтой, уæд Замирæт чызджы мадмæ 
бадзырдта. Уый йын афтæ: 
— Æдыхст дæ Хуыцау уадзæд, дæ разæй мын æй 
иуцалдæрæй фехъусын кодтой... 
Æз та мæ уарзондзинадæн схъæр кæнынæй нымд 
кодтон... 
цæг ныхасыл дæр гæды ныхасы хуызæн 
смæсты уæвæн ис. Кæд афтæ фæзæгъынц, æргом 
ныхасы къæм нæй, зæгъгæ, у æддæр фæлывд æмæ 
хинæйдзаг лæгæн, цы у, уый комкоммæ куы зæгъай, уæд 
дзы уыйбæрц къæмтæ ссардзæн, æмæ дæ 
сæрыхъуынтæй фæфылдæр уыдзысты æмæ дæ маеты хай 
бакæндзæн, афтæмæй та йын, цыдæриддæр загътай, уым 
мæнгæй ницы уыд. 
Уæдæ гæды ныхасы тыххæй смæсты уæвæн кæй ис, 
уый та æнæдзургæйæ дæр æмбæрстгонд у. 
хæм замантæ æрæййæфтон, æмæ, кино, цас хъуамæ 
цыдаид, уымæй йыл дыууæ хаттæй дæр фылдæр 
рæстæг хардз кæнын куы хъуыд. 
Кино-иу æрластой нæ сыхæгтæм — Николаевскы 
станицæмæ. Мах хъæу Æрыдоны районмæ хауд, уыдон та — 
Дыгуры районмæ æмæ, цæмæй иу æхсæв дыууæ хъæуы 
дæр иу фильм федтаиккой, уый тыххæй-иу раздæр 
баныхас кодтой, æмæ-иу Николаевскы кино æвдисын 
райдыдтой раздæр. Иу хай-иу куы равдыстой, уæд-иу æй 
бæрæгъуыйнæгтæ нæхимæ — скъæфгæ. Афтæмæй-иу кино, цас 
хъуамæ цыдаид, уымæй дыууæйы бæрцæй фылдæр 
ахаста. Уый хыгъд-иу дыууæ хъæуы цæрджытæн дæр 
æрхъуыдыйы фæрцы кино фенын бантыст. 
</58 

ыдзыджы мойы мой». Ацы ныхæстæ цыма 
Æрыдоны мæ фыды хойæ фехъуыстон, аф^æ мæм 
кæсы. ^ 
Кæрæдзийæн дард хæстæг чи æййæфта, ахæмæй, 
дамиу загътой афтæ. 
талиныл цы нæ гæдыйы мард æрцауындздзысты, 
ахæм нæй. Чидæр цæйау загъта: йæ комдзаг, дам, йæ 
хъуыры кæмæн нал фæцæуы, уый дæр æй мæн аххос 
фæкæны. Уыйау Сталиныл алцыдæр фидауы. Стæй канд 
Сталиныл нæ. Марксыл дæр, Лениныл дæр. Сæ ныхмæ 
цыфæнды куы зæгъай, уæддæр дæ ничи бафхæрдзæн. 
Æфхæргæ нæ, фæлæ ма дын де уæхск дæр æрхойдзысты, 
мæнæ цы ныфсы хицау разындтæ, ахæм æртæ тыхджын... 
марды ныхмæ чи радзырдта... 
Нæ демократтæ, Сталин кæй бафхæрдта, уыдоны 
тæккæ æфхæрддæртæй иуыл нымайынц Мандельштам Осипы, 
афтæмæй, дам, Сталинæй кæм æппæлы, ахæм 
æмдзæвгæтæ дæс æмæ ссæдзæй фылдæр ныффыста. Фæлæ сæм 
Сталин ницы хъус дардта. Фæстагмæ та йыл одæ 
ныффыста. Уый Иосиф Виссарионы фырты маеты л цæхх 
ныккæнæгау фæци, æмæ йæ бæстæйы сæйраг горæтæй 
Владивостокмæ арвыста. 
Æз Сталины фарс нæ дзурын, стæй, мæнмæ гæсгæ, йæ 
фарс дзурын дæр нæ хъæуы, йæ ныхмæ дзурын дæр. 
Рæстдзинад дзур, æмæ æцæгдзинад рабæрæг уыдзæн. 
Æцæгдзинад дзырдта Хренников Тихон. Уый бирæ 
азты дæргъы уыди Советон Цæдисы Композиторты 
цæдисы сæрдар æмæ, йæхæдæг куыд фыста, афтæмæй 
композитортæй иуы дæр не 'рцахстой, уымæн æмæ, 
композитортыл цы хъæстытæ цыд, уыдонæй иуæн дæр фæндаг нæ 
радта. 
Шолоховы, ахсынмæ куы хъавыдысты, уæд æм цы 
лæджы рарвыстой — Погорелов Иван Семены фырты — 
уый хуыцауысконд адæймаг разынд æмæ фыссæгæн, цы 
кæнынмæ йын хъавынц, уый радзырдта. Хъуамæ йæ 
æрцахстаиккой, Миллеровомæ йæ фæцæйластаиккой æмæ 
йæ, цыма лидзгæ фæцæйкодта, уый æфсон агæрах 
кодтаиккой. Шолохов йе 'мсиахеимæ уыцы 'хсæв Мæскуымæ 
^59 

фæцагайдта. Сбадтысты товарласæн вагоны æмæ Сталинмæ 
балæууыдысты. Сталин Шолоховмæ байхъуыста æмæ канд 
йæхæдæг нæ фервæзт, фæлæ ма, æнаххосæй ахæстæтты 
чи бадт, уыдоны дæр рауадзын кодта æмæ сын Политбюройы 
уынаффæмæ гæсгæ санаторитæм путевкæтæ радтой. 
Ахæм «тугмондаг» митæ кодта Сталин, æцæгдзинад-иу 
кæй тыххæй базыдта, уыдонæн. 
Куыд дзурынц, афтæмæй Шолохов æрмæст Вешенскийы 
районы мæлæтæй фервæзын кодта 1300 адæймаджы. 
Мæнæн та мæ зæрдæмæ æппæты хæстæгдæр у Погорелов 
Иван Семены фырт, Шолоховæн йæхи чи фервæзын кодта 
æмæ йæхи удæн æппæты тæссагдæр кæмæй уыд, ахæм 
хъуыддаг бакæнынмæ йæ ныфс чи бахаста. 
рмæст ном дæр бирæ цæуылдæрты дзуры... 
Мæ ном мын кæцæй æрбахастæуыд, стæй мын 
æй чи 'рбахаста, уый тыххæй фыстон. Уæдæ, цы амоны, 
уый дæр нæ басусæг кодтон, фæлæ ма сæ, чи сæ нæ каст, 
уыдонæн цыбырæй зæгъон. Мае фыд кусынмæ Бухармæ 
ацыд æмæ, цы дыууæ узбекаг лæппуимæ бахæлар, 
уыдонæй мыл иуы ном сæвæрдта. Тюркагау амоны 
«уæлахиздзау». 
Ном бирæ цæуылдæрты дзуры. Фыццаджыдæр та, цы 
адæмы 'хсæн райгуырд, уыдонæй йæ исчи куы фехъусы, 
уæлдайдæр та йæ хæссæг æндæр адæмы минæвар куы 
вæййы, уæд ын æхсызгон вæййы. Уый æз мæхиуыл къорд 
хатты бавзæрстон. 
Дыууæ æви æртæ азы размæ, нæ кусæндон цы 
бæстыхайы ис, уый капиталон цалцæг кодтой туркæгтæ. Мæ ном 
цы хуыйны, уый кæмæй дæр фехъуыстои æмæ-иу мыл дзы 
чи амбæлд, уый мын-иу мæ ном сдзургæйæ æнæмæнг 
салам радта. 
Цыппæрæм уæладзыг цалцæг кæнынмæ куы 
бавнæлдтой — нæ кусæндоны агъуыстытæ уым сты — уæд 
рауагъдады кусджытæй кæйдæр, йæ уатæй куы райдыдтаиккой, 
уый фæндыд, фæлæ йын туркæгтæ не сразы сты, раздæр, 
дам, у ал Музаферы уат цалцæг кæнæм. Æмæ, 
æцæгæйдæр, цалцæг кæнын мæ кусæн уатæй райдыдтой. 
Мæнмæ гæсгæ, ном æрмæст фæстæмæ фæкæсынæн у, 
зæгъгæ, чи дзуры, уый бынтон раст нæ вæййы. 
/60 

æ сыхагæн йæ операци фæрæстмæ. Куыд 
фæзæгъынц: мæрдтæй раздæхт. Нæртон куывд ын скодтой. 
Æрцыди сæм бирæ адæм. Фынгыл æрбадыны размæ 
цалдæрæй лæууæм æмæ чидæр афтæ зæгъы, исты æгъдау нæ 
6акæнын хъæуы, зæгъгæ. «Ницы æгъдау дзы хъæуы, — загъта 
иннæ. — Светæйы лæг æй ской кæнын дæр нæ бауагъта». 
Æртыккаг фыццаджы фарс рахæцыд: «Светæйы лæгмæ цы 
хъусут, махæй алчидæр йæхи тыххæй дзуапп дæтты. 
Æгъдау æгъдау у æмæ йæ кæнын хъæуы». 
Уыцы ныхæстæ айхъусгæйæ йыл нæ сыхæгты 
чъындыдæр уайдзæфтæй ралæууыд: «Гъер адæмы дæу хуызæттæ 
халынц!». 
æ мады мадырвадæлты лæппу фыццаг къласмæ 
куы бацыд, уæд сæм иуцалдæр мæйы фæстæ 
уазæгуаты бацыдтæн æмæ йæ фæрсын: 
— Куыд у, скъола дæ зæрдæмæ цæуы? 
Лæппу ныфсæрмытæ, йæ сæр æруагъта æмæ 
æнæдзургæйæ лæууы. 
— Цæуы, фæлæ йæ ныууадзынмæ хъавы, — йæ бæсты 
дзуапп радта йæ фыды мад. 
— Цæмæн? — лæппуйы уæхск бауигъгæйæ йæ 
бафарстон дыккаг хатт. 
— «Е», дам, зын фыссæн у, — йæ бæсты та дзуапп 
радта зæронд ус. 
æ зæронд фыстыты æхсæн ахæм хъуыдыйадыл 
мæ цæст æрхæцыд: «Сылгоймæгтæн мæ сæ 
фыдынддæр амарæд!» 
Мæ фыссæн чиныгмæ йæ цæмæн бахастон, уый нал 
хъуыды кæнын, фæлæ дзы цыма цыдæр хъуыды 
æмбæхсы, афтæ мæм кæсы... 
æмæй дæ æххæст лæг схоной, уый тыххæй, дам, 
бæлас ныссадзын, фырт схъомыл кæнын æмæ 
хæдзар саразын хъæуы. 
Бæлас ныссадзын кæмæдæрты æнцон кæсы, фæлæ 
йæм зилгæ куы нæ кæнай, уæд ын йæ пайдатæй бирæ нæ 
* 11 Д.)асохты Музафер 
/<5У 

фендзынæ. Цæмæй дын бындар фæзына, уымæн дæр 
зонды къуыбар уæвын нæ хъæуы: «Но, чтоб иметь детей, кому 
ума не доставало?!» Сæйрагдæр у йе схъомыл кæнын. 
Уæдæ хæдзар саразын дæр хъуыддæгтæн се 'нцондæртæй 
нæу. Уый æз мæхи рагъыл бавзæрстон, цæхæрадоны 
дыууæ къуымы куы арæзтон, уæд. 
Æвæццæгæн, кæцы куыстуаты къæсæрæй нæ бакастæн, 
ахæм нал баззад. Фæзынди мын дзы ног зонгæтæ. Сæ 
фылдæр мæ хæлæрттæ систы, уымæн æмæ мæм хорз цæстæй 
ракастысты. Цæстуарзонæй мын амыдтой, цы нæ зыдтон, 
уыдæттæ. Зонгæ та, зæгъæн ис, æмæ ницы кодтон. 
Иу заман мæ мæ хъуыддæгтæ бахуыдтой æфсæн-бетон 
къæйты заводмæ. Базонгæ дзы дæн, уæзисæн кранæн 
къæйтæ исынмæ чи 'ххуыс кодта, уыцы лæгимæ. Уæздан 
адæймаг мæм фæкаст æмæ ныхæстæгæнгæ йæ царды 
хабæрттæм рахызтыстæм. Куыд радзырдта, афтæмæй 
куыста ахуыргæнæгæй. Бинонтæ йын, фырт, фæлæ æрцыди 
æвирхъау хабар... 
Иу бон цæмæдæр гæсгæ йæ куыстæй раздæр æрбацыд 
æмæ усы æнахуыр уавæры æрбаййæфта... нæлгоймагимæ. 
Цуанон топп æм уыди, радавта йæ æмæ дзы усы агæрах 
кодта. Стæрхон ын кодтой, цалдæр азы ахæстоны фæбадт. 
Ныр æй сæрибарæй цæрынмæ рауагътой æмæ ам æнæбары 
куыст кæны... 
Йæ царды хабæрттæ мæ уæззау хъуыдытыл 
бафтыдтой. Адæймаджы амарынæй уæззаудæр фыдраконддзинад, 
æвæццæгæн, зæххыл нæй. Фæлæ адæм алыхуызæттæ сты. 
Иуты, цыфæнды стыр мает куы бацæуы, уæддæр сæхиуыл 
хæцын бафæразынц æмæ æвæсмон фæвæййынц, иннæтæ сæ 
маеты фæдыл ацæуынц æмæ сæхи фæсмонæй фæхæрынц. 
Фæлæ, йæ маеты фæдыл чи ацæуы, уыдонæй, фæсмон чи 
нæ фæкæны, ахæмтæ дæр разыны. 
Мæ ног зонгæйæн, йæ уавæры тыххæй цы хъуыды 
кæнын, уый нæ басусæг кодтон. Загътон ын: «Чи зоны, 
дæхиуыл дæ фæхæцын хъуыд. Зæххыл чи нæма 'рцыд, ахæм 
хъуыддаг зын ссарæн у, æмæ йын æнæтугкалдæй 
ахицæнгæнæн уыд. Уæд дæхæдæг дæр къаддæр хъизæмæрттæ 
бавзæрстаис, мад та цыфæндыйæ дæр мад у, æмæ дæ 
лæппу дæр æнæ ныййарæгæй нæ баззадаид». 
,Куыд бамбæрстон, афтæмæй мæ ныхæстæ йæ 
зæрдæмæ нæ фæцыдысты. Кæд дзургæ ницы кодта, уæддæр йæ 
/62 

цæсгомыл бæрæг уыд, ахæм зондамындтытæ ма йын 
раздæр дæр кæй чындæуыд. Мæн уæддæр нæ уырныдта, мæ 
ныхæстæй йæм иу дæр нæ бахъардта, уый æмæ йæ 
бафарстон: 
— Уыцы фыдбылызы куы бахаудтæ, ууыл азтæ рацыд, 
æмæ-ма æргом зæгъ: фæсмон дæм никуы 'рцыд? 
Лæгæн цыма йæ риссагдæр хъæдгом хъамайы фындзæй 
ныррæхуыстон, уыйау, йæ бынаты фесхъиугæйæ, загъта: 
— Ахæм уавæры ма йæ дыккаг хатт куы баййафин, 
уæддæр ыл нæ бацауæрдин! 
е 'рвадæлтæм æнæнхъæлæджы уазæгуаты 
бахаудтæн æмæ, сæ къæбиц цы амыдта, уымæй ницæуыл 
бацауæрстой. Зианы «рухсаг» зæгъынмæ нæ 
фæлæууыдыстæм æмæ, кæй зæгъын æй хъæуы, æххормаг дæр 
уыдыстæм æмæ уайтагъд фынгмæ февнæлдтам. Æппындæр 
ницы хъуаг уыдыстæм, фæлæ ма нын æфсин, фынгыл 
еууы кас куы 'рæвæрай, уæд йæ къæхтæ нæ фæтасдзысты, 
зæгъгæ, плов дæр æрæвæрдта. Æз нæхимæ дæр уыцы 
пловæй зæрдæцъæх уыдтæн, уымæн æмæ зыдтон, æцæг плов 
цы у, уый. 
Нæузæххыты куы уыдтæн, уæд, цы хъæуы 
æрæнцадыстæм, уым бынæттон цæрджытæй иу хъæрæсейаг уыд 
æмæ, мах Кавказæй стæм, уый куы базыдта, уæд нæ 
сæхимæ ахуыдта. Уыдонмæ цы пловæй сахуыстам, уый, 
нæхимæ кæй скæнынц, уыимæ фæбарын, фæлæ сæм 
иумæйагæй пырындз йеддæмæ никуы ницы раиртæстон. 
Ныр мæ, уазæгуаты уæвгæйæ, мæ чындз куы баййардта, 
фен-ма дзы, дæ зæрдæмæ фæцæудзæн, зæгъгæ, уæд дзы 
æфсæрмæй сахуыстон, фæлæ йын йæ ад куы банкъардтон, 
уæд мæ хъуыды зæгъынæй нал бафсæрмы кодтон: 
— Плов нæхимæ дæр кæнынц æмæ дæ файнустæн афтæ 
фæзæгъын, ахæм плов Астæуккаг Азийы цыфæнды 
фæсвæд хъæуы куы скæнис, уæддæр дыл сæ хъаст районы 
кæнæ облæсты центрмæ бахæссиккой æмæ дын, сæ национ 
хæринаг цæсты кæй æфтауыс, уый тыххæй авд азæй 
къаддæр не стæрхон кæниккой!.. 
Чындз, дарддæр цы зæгъдзынæн, уый цæмæй зыдта, 
фæлæ тынг æнхъæлмæ кæй каст, уый бамбæрстон æмæ мæ 
ныхас кæронмæ ахæццæ кодтон: 
/63 

— Дæу та ахæстонæй уадзгæ дæр нал ракæниккой!.. 
Цæрæнбонты фæбадыны тæрхон дын рахæссиккой. 
Æнхъæлдтон, фæхæрам мæм уыдзæн, зæгъгæ, фæлæ 
фæрæдыдтæн. Мæ ныхæстæ йæм афтæ хорз фæкастысты 
æмæ сыл абоны онг йæ худынæй нæма банцад. Куы йыл 
амбæлын, уæд сæ кой æнæракæнгæ нæ фæвæййы. 
вд азы стæрхон кæнын кæмæн домдтой, уыцы ахст 
прокурормæ æрхатыд: 
— Æз рынчын лæг дæн æмæ уыйбæрц нал 
фæцæрдзынæн. Фæлтау мын фондз азы раттут æмæ уæ ныхæстæ ма 
фæмæнг у ой, кæннод дыууæ азы къаддæр куы фæбадон, 
уæд уын уæ ныхæстыл ничиуал æууæнддзæн. Æмæ мæ 
сымах мæт и... 
— Æмæ фондз азæй фылдæр куы фæцæрай, уæд та? — 
бафарста йæ тæрхонгæнæг. 
— Фыдраконддзинад ахæстоны ракæнæн дæр ис æмæ 
дыууæ азы аккаг чи уа, ахæм æфхæрд ссарын мæ бон 
6ауыдзæн, — дзуапп ссарыныл нæ батыхст ахст. 
агон ромæгтæм ахæм ныхас уыд: «Згъорæджы ма 
у ром, æнцад лæууæджы ма схой». 
Арф хъуыды дзы ис, уый æмбарын, фæлæ афтæ арф 
æмбæхст у, æмæ цы амоны, уый рахатын мæ бон нæу. 
æстæг æнæивгæ у, ивгæ адæймаг кæны, зæгъгæ, 
дæр фæзæгъынц, фæлæ, æвæццæгæн, рæстæг дæр 
ивы. Хъæбатыр рæстæг хъæбатыртæ ныййары, тæппуд 
рæстæг та сæ ныгæнынмæ фæвæййы. Стаханов, Гастелло, 
Чкалов, Матросов, Космодемьянская, Гаганова, Гагарин, 
челюскинонтæ, æрыгонгвардионтæ... Цал æмæ цал 
уыдысты, номæй номмæ кæй зыдтам, уыдон! Мингай хæттыты 
фылдæр уыдысты, номæй номмæ кæй нæ зыдтам, фæлæ 
сæ æрвылбоны хъазуатон фæллойæ Райгуырæн бæстæйы 
кад æмæ намысы тырыса бæрзондæй-бæрзонддæр чи иста 
æмæ йæ сæрыстырæй амондджындæр дугмæ хæссыныл 
йæ тыхтæ æмæ хъарутæ æнæвгъауæй чи лæвæрдта, 
уыдон. 
/64 

Ныр цы рæстæг ралæууыд, уый хъæбатыртæ арынхъом 
нæу. Уый тынгдæр архайы, йæ размæ чи райгуырд, уыцы 
хъæбатырты ныгæныныл. Ныгæнын йæ бон кæй нæу, 
уыдоны та архайы цæсты бафтауыныл, сдзырддаг кæныныл, цы 
нæ уыдысты, ахæмæй равдисыныл. 
Былысчъилтæ кæнынц Джордано Брунойыл. Фидар 
зондылхæст ахуыргонды куы арыд ахуыргонд рахонынц, 
куы йæ æндæр дæлджинæггæнæг ахорæнæй сахорынц. Сæ 
дзырдбыдтæ æмæ сканвордты дæр архайынц хъæбатырты 
кад æрныллæг кæныныл. Спартак цы хъæбатырдзинæдтæ 
равдыста, уымæй бафæрсыны бæсты домынц, чи йæ 
басаста, уый ном зæгъын. Иннæ ахæм Марат æмæ Гамлеты 
марджытæ! Уыдоны нæмттæ æрымысын дæр сын 
æхсызгондзинад хæссы! 
Цæйбæрц ницытæ 'мае мацытæ фæмысыдысты 
Чапаевыл?! Уый, Советон хицаудзинад куы нæма ралæууыд, уый 
размæ дæр, æмбал кæмæн нæй, ахæм хъæбатыр куы уыди, 
— цалдæр хатты йын Георгийы дзуар хуымæтæджы нæ 
радтой, — уæд дзы хъазæнхъул цы сарæзтой?! Фæнды сæ, 
цæмæй йæ мачи фæзма, йæ намысджын фæндæгтыл цæуджытæ 
ма фæзына. Æмæ уый сæ къухы æфтгæ дæр кæны. Уымæн 
нæй хъæбатыртæ нæ дуджы. Уæвгæ, уый бынтон раст нæу. 
Ис хъæбатыртæ! Æрмæст галиуæрдæм хъæбатыртæ. 
Дерибаскæтæ æмæ чубайстæ, ельцинтæ æмæ горбачевтæ, 
абрамовичтæ æмæ гайдартæ. Дарддæр сæ нал нымайын. Уыдон 
бирæ сты. Бирæ фæлтæрты исбон хæлæттаггæнджытæ æмæ 
папылойгæнджытæ, мæгуыр адæмы тугвæллойæ 
схъæздыгуæвджытæ, кусæг лæгмæ былысчъилæйкæсджытæ. 
Уæлдæр Джордано Брунойы кой скодтон. Уый канд 
стыр ахуыргонд нæ уыд, фæлæ ма уыд, йæ 
хъæбатырдзинадæн æмбал кæмæн нæ уыд, ахæм адæймаг дæр. 
Раиртæста, хур æмæ стъалытæ сæ сæмæнты алыфарс кæй 
зилынц, уый, фæлæ йын йæ ахуырад дины кусджытæ 
6анымадтой стыр фыдракæндыл, сæхицæн та — æнæкæрон 
æфхæрдыл æмæ дзы домдтой йæ хъуыдытыл æрфæсмон 
кæнын, йе стыр æрхъуыдыйыл йæ къух сисын. Афтæ куы 
бакодтаид, уæд æй арты хай нæ бакодтаиккой, æгасæй 
баззадаид æмæ Галилео Галилейау дарддæр йæ куыст 
кодтаид. Фæлæ йæ кад æмæ намысæн стырдæр аргъ кодта æмæ 
нæ басаст. Йæ цытыл комдзог нæ рацыд, æмæ йæ дины 
æгъатыр минæвæрттæ басыгътой. 
/6$ 

Чысыл раздæр, йæ хъæбатырдзинадæн æмбал нæ уыди, 
зæгъгæ, загътон, фæлæ уый бынтон раст нæу. Уыди ма 
Брунойы хуызæн адæмтæ æмæ дзы иуы кой — чысыл 
бæлвырддæр. 
Уый Брунойæ ссæдз æнусæй фылдæры размæ цард, 
фæлæ сæ хъысмæты æмхуызондзинæдтæ бирæ ис. Æз 
Сократы кой кæнын. Зылын æй кодтой дыууæ 
хъуыддагæй: паддзахадон динимæ разы кæй нæ уыд æмæ 
паддзахадон диныл не 'ууæндынæй фæсивæды кæй хæлдта, 
уымæй. Сократ адæмæн амыдта царды раст фæндæгтæ. Уыцы 
фæндæгтыл цæуæн нæ уыд, зонынджын лæджы рæстæг 
цы мæнгбындур ахуырадтæ уыдис, уыдоныл æууæндгæйæ. 
Æнæмæнг ахизын хъуыди сæ сæрты. 
Афинæгты фылдæр хай æууæндыди Сократы 
ахуырадыл, фæлæ сæ бон нæ уыд, цы фæндаг сын амыдта, ууыл 
цæуын, уымæн æмæ сæ дуджы æгъдæуттæ нымадтой 
табуйагыл æмæ йыл тæрхондонмæ балæвæрдтой. Сократ, 
марыны тæрхон ын кæй рахæсдзысты, уый зыдта, фæлæ 
йæхи фервæзын кæнынæн ницы сарæзта. Æрмæст 
тæрхонæй спайда кодта, цæмæй афинæгтæн йæ зæгъинæгтæ 
загътаид, радзырдтаид сын, йæхи афтæ цæмæн дардта, 
стæй йæ æгасæй куы ныууагътаиккой, уæддæр 
æндæрхуызон цæуыннæ фæуыдаид, уыдæттæ. 
Тæрхонгæнджытæ Сократы банымадтой аххосджыныл 
æмæ йын рахастои марыны тæрхон. Цæмæй йæ зылын 
кодтой, уый куы кастысты, уæд сæм Сократ æнцад 
хъуыста, стæй тæрхонгæнджыты раз ракодта ахæм ныхас. 
«Адæм ныр зæгъдзысты, — райдыдта уый, — сымах 
афинаг граждантæ, зонынджын Сократы æнаххосæй кæй 
амардтат. Зонынджын мæ уымæн рахондзысты, цæмæй 
сымах тынгдæр бафхæрой, æидæр æз цæй зонынджын 
дæн?! Мæн амарынæн уын бындур нæ уыди, зæгъгæ, 
уымæн зæгъдзысты, æмæ иучысыл куы фæгæдзæ 
кодтаиккат, уæд мæхæдæг амардаин: мæ кармæ гæсгæ мæлæтмæ 
тынг хæстæг дæн. Мæнæн марыны тæрхон чи рахаста, 
уыдон сымах стут, æмæ ма уын уый зæгъынмæ хъавын: 
дзæгъæлы уæм афтæ кæсы, æмæ мæ, мæлæтæй 
фервæзыны тыххæй цы кæнын хъæуы, уый нæ зонын, зæгъгæ. 
Тынг хорз дæр æй зонын, фæлæ уый тыххæй барæй ницы 
аразын, æргомдæр дзургæйæ — мæ сæрмæ йæ нæ хæссын. 
Хæрзаг æхсызгон уын уаид, æз уæ разы мæ зонгуытыл 
/66 

куы 'рхауин, лæгъстæмæ уын куы фæуин, мæ цæссыг куы 
калин. Уыдон лæджы æгадгæнæг митæ сты. Ахæм 
мадзæлтты фæрцы мæлæтæй фервæзын искæмæн дæр æмæ 
мæхицæн дæр мæ зæрдæ нæ зæгъы. Мæлæтæй фервæзын 
зын нæу. Зын у фыдæй фервæзын: фыд мæлæтæй 
цырддæр у, тагъддæр дæ ацахсдзæн. Æз æруæззау дæн, уымæн 
æмæ зæронд дæн æмæ мæ мæлæт æрцахста. Сымах та, мæ 
зылынгæнджытæ, цæрдæг æмæ уæнгрог стут, æмæ уæ 
æрцахста, сымахæй цæрдæгдæр æмæ уæнгрогдæр чи у, уый — 
фыд. Сымах мын тæрхон рахастат, æмæ мæм æнхъæлмæ 
кæсы мæлæт, сымахмæ та — фыд æмæ худинаг. Ахæм 
тæрхон уын рахæсдзæн рæстдзинад. Æз мæхи 'фхæрдимæ 
баззайдзынæн, сымах — уæхи. Хъуамæ уæвгæ дæр афтæ 
уыдаид. Афтæ кæй у, уый та хуыздæр у. 
Уымæй уæлдай ма уын, мæ зылынгæнджытæ, 
зæгъынмæ хъавын, цы уæм æнхъæлмæ кæсы, уый. Адæймаг йæ 
мæлæты размæ, фидæны цы уыдзæн, уый хуыздæр 
фæуыны. Уæдæ хъусут, ме 'мбæстæгтæ, мæ мæлæты фæстæ 
сымах, мæн куыд бафхæрдтат, уымæй карздæр æфхæрд 
æрцæудзыстут: сæ хотыхтæ уæм рабæтдзысты, уæ ныхмæ чи 
уыди, уыдон. Сымах æй нæ уыдтат, фæлæ сæ æз 
уромыныл архайдтон. Мæн куы амарат, уæд сæ уромæг уромын 
нал фæраздзæн. Уыдон сымахæй æрыгондæр сты æмæ 
уын семæ тох кæнын мæнимæ хæцынæй зындæр уыдзæн. 
Галиу митæ кæй кæнут, уый тыххæй уæ дзуапп дæттынæй 
мæ мæлæт нæ фервæзын кæндзæн. Искæй марын 
аиппытæй нæ ирвæзын кæны. 
Ныр та сымахмæ дзурын, тæрхондоны мæ ныхмæ чи 
нæ уыд, фæлæ мæ фарс чи хæцыд, уыдонмæ. Фæстаг хатт 
ма ныхас кæнæм æмæ уын радзурынмæ хъавын, абон мыл 
цы диссаг æрцыд, уый. Цыфæнды зын уавæры-иу куы 
6ахаудтæн, уæддæр мын-иу мæ мидхъæлæс æдзухдæр 
дзырдта, цæмæй мæхи хъахъхъæнон, æнамонддзинад мын чи 
'рхæсдзæн, ахæм митæй. Абон та, куыд уынут, афтæмæй 
æз бахаудтæн, стырдæр уæвæн нæй, ахæм бæллæхы, 
фæлæ мын уыцы хъæлæс мæхи фыдæй бахизыны тыххæй 
ницуал загъта, нæхицæй куы рацæйцыдтæн, уæд дæр, 
тæрхондоны къæсæрæй куы 'рбахызтæн, уæд дæр, ныхас 
куы кодтон, уæд дæр. 
Уый цæуыл дзурæг у? Мæнмæ гæсгæ, уый дзуры, 
мæныл цы 'рцыд, уый æвзæр нæ, фæлæ хорз кæй у. Дыууæйæ 
</67 

хъуамæ иу уа: мæлæтимæ алцыдæр фесæфы, кæнæ, 
таурæгътæ куыд дзурынц, афтæмæй адæймаджы уд бахизы 
иу ранæй иннæмæ. Кæд мæлæтимæ алцыдæр æрбайсæфы 
æмæ, иу фын дæр кæм нæ фæуынынц, ахæм фынæйы 
хуызæн у, уæд ма уымæй хуыздæр цы ис! Алчидæр 
йæхицæй зоны, адджын фынæй куы фæкæны, уæд цы 
хуызæн æхсызгондзинад райсы, уый. Æхсæвыгон фыдфынтæ 
уынгæйæ кæнæ хъалæй алыхуызон мæт æмæ сагъæстимæ 
цы бон арвиты, уыимæ йын абарæн ницы хуызы 
ис. Мæнмæ гæсгæ, адджын фынæй цы æхсæв бакæнæм, 
уый хъизæмайраг бонæй бирæ хуыздæр у. Кæд мæлæт 
ахæм фыны хуызæн у, уæд мæиæн фын мæ зæрдæмæ 
хæстæгдæр у. 
Кæд мæлæт иу дунейæ иннæмæ бацæуыны хуызæн у, 
æмæ, кæдæм бацæуынц, уыцы дунейы, мах размæ чи 
амард, уыцы зондджын æмæ сыгъдæгудтæ сты, уæд ма 
уыдонимæ цæрынæй хуыздæр адæймаг цæмæ хъуамæ 
6абæлла! Æз иу хатт нæ, фæлæ фондзыссæдз хатты дæр 
амæлин уырдæм бахауыны тыххæй. 
Уæдæ афтæ. Тæрхонгæнджытæ, сымахмæ дзурын, 
стæй канд сымахмæ нæ, фæлæ æппæт адæммæ дæр: æз 
куыд хъуыды кæнын, афтæмæй мæлæтæй тæрсын нæ 
хъæуы, æрмæст зæрдылдаринаг у иу хъуыддаг: сыгъдæгуд 
адæймагæн царды дæр, мæлæты дæр æвзæрæй ницы ис. 
Уымæ гæсгæ, мæнæн тæрхон чи рахаста, уыдон мын кæд 
æвзæрдзинад бакæнынмæ хъавыдысты, уæддæр сæм æз 
нæ мæсты кæнын. 
Ныр афон у. Мæнæн — мæлынæн, сымахæн — цæрынæн. 
Хуыздæр нæ кæмæн у, уый Хуыцау йеддæмæ ничи зоны». 
Сократ марджы къус банызта æмæ йæ 
ахуыргæнинæгты цур йæ уд систа. 
рдæгфыстæй мын цы 'мдзæвгæтæ баззад, 
уыдоны 'хсæнæй рахауд ахæм рæнхъытæ: 
Нæй мæлæтпæн бирæон нымсец, 
Алкæуылдæр аххæсдзæн уæддæр. 
* * * 
Йæ къахы бынæй пикуы систа сом, 
Куыннæ уа кадджын ахæм лæджы ном! 
/68 

ртæйæ фынджы уæлхъус бадæм. Фæйнæ 
цалдæры куы анызтам, уæд не 'мбæлттæй иу йæ 
сусæгдзинæдтæ дзурынмæ фæцис. 
— Нæ дохтыртæй мæ иу сылгоймаг куы фæрæдийын 
кæна, уымæй тæрсын. Куы мæ иуæрдыгæй фæцагайы, 
куы — иннæрдыгæй. Кæмдæр мæхи дæлджинæггондыл 
дæр банымайын. Мæ нæлгоймаджы миниуджытыл 
дызæрдыг кæнын куы райдайа, уымæй дæр ме уæнджы мигъ 
бадын райдыдта. Æппæты тынгдæр мæ, йæ лæджы йын 
кæй базыдтон, уый уромы. 
— Кæд æй базыдтай? — бафарста йæ ме 'ннæ 'мбал. 
— Цалдæр боны размæ. 
— Йæ ус æй дæуæй бирæ раздæрæй нырмæ куы зоны 
æмæ дзы уый куы нæ 'фсæрмы кæны, уæд дæу дунейы 
'фсæрм цы бацыд? 
æ рæстæджы радиойы кусджытæн сæ фылдæр 
сылгоймæгтæ уыдысты. Ноджыдæр ма мæ иу 
«фылдæр» зæгъын бахъæудзæн: сæ фылдæр, горæты чи 
схъомыл, ахæмтæ. Кæй зæгъын æй хъæуы, иронау хорз 
нæ зыдтой. Фысгæ дæр уырыссагау уымæн кодтой. Фæлæ 
уæддæр иронау дзурыныл архайдтой. Уæлдайдæр мæ 
цуры. Зыдтой, æхсызгон мын кæй уыдзæн, уый. 
Сæ арæхстдзинæдтæ æвдисын сæ-иу уæлдай тынгдæр 
бахъуыд, исты курдиатимæ-иу мæм куы цыдысты, уæд. 
Цæмæдæр гæсгæ сæм афтæ каст: иронау дзургæ куы 
'рбацæуой æмæ, цæй тыххæй, уый нæ мадæлон æвзагыл куы 
бамбарын кæной, уæд æнæ дзуаппæй нæ аздæхдзысты. 
Чи зоны, афтæ кæй хъуыды кодтой, уымæй нæ 
рæдыдысты. 
ысджыты æмбырдты мæ фыдгул фæбадæд. Зонынц 
æй, алкæмæн дæр дзы тæнæг зæрдæ ис, уый, 
афтæмæй дзы иу иннæйы ма ракъаха, уымæн стæм 
хатт йеддæмæ уæвæн нæ вæййы. Уый канд Ирыстоны 
афтæ нæу. Афтæ уыди кæмдæриддæр æмæ кæддæриддæр. 
Ромаг æви бердзейнаг куырыхонтæй иу афтæ загъта, 
иунæг ахæм поэт дæр, дам, нæма уыд, иннæйы йæхицæй 
тыхджындæр чи хуыдта. 
/69 

Фысджытæ нæ ауæрдынц эпиграммæтæ фыссыныл 
дæр. Иу нарон поэт поэмæ ныффыста æмæ, кæй зæгъын 
æй хъæуы, Къоста йæ хъæуккаг кæй уыд, уымæй тынг 
сæрыстыр кæй у, уый дæр дзы равдыста. Нæ ферох кодта 
йæхи дæр: 
Уадз хъуысæд хæларæй 
Мæнсен дæр мое ном. 
Ыскадджын и Нарсей 
Уæлладжыры ком. 
Нарæй чысыл дарддæр чи райгуырд, уыцы поэт, дам, 
ацы цыппаррæнхъон адарддæр кодта: 
Ыскадджын и Нарæй 
Уæлладжыры ком, 
Æрмæст ма йæ сафы 
Темойы фыдном. 
О, æмæ мæ ныхас æмбырдты тыххæй рацæйкодтон. Иу 
ахæм æмбырды фæрсæй-фæрстæм бадтысты, иу журналы 
чи куыста, дыууæ ахæм фыссæджы. Иу дзы ныхасы бар 
ракуырдта, иннæ, цалынмæ йæ сыхаг дзырдта, уæдмæ 
фестад, æмæ йæ бынаты Барис абадт. Иу заман ныхасгæнæг, 
йæ фарсмæ чи абадт, уымæ æнæкæсгæйæ, къухæй 
амонгæйæ, дзуры: 
— Мæнæ ацы лæг чи у, цы у, уый бæрæг дæр кæмæн 
нæй... 
Барисæн, уыцы ныхæстæ айхъусгæйæ, йæ хъуыры иу 
уидаг сдыууæрдæм, хæрдмæ йæм æнæмбаргæ цæстытæй 
скаст æмæ йæм уырыссагау дзуры: 
— Как вас прикажете понимать? 
Ныхасгæнæг æм куы 'ркаст, уæд куыд акодтаид, ууыл 
уæхæдæг ахъуыды кæнут. 
ригол радиокомитеты сæрдарæй куыста. Хорз, 
уæздан ирон лæг пенсимæ дæр уырдыгæй ацыд. 
Иуцасдæры фæстæ йæ раздæры æмкусæг Алыксандрыл амбæлд. 
Кæрæдзиуыл куыннæ бацин кодтаиккой, кæд æмæ дзæвгар 
рæстæг хæларæй фæцардысты. Григол æй, кæй зæгъын æй 
хъæуы, радиойы цы хабæрттæ ис, уымæй дæр бафарста. 
Алыксандр ын загъта, дæ фæстæ дзы иунæг ивддзинад 
йеддæмæ нæма 'рцыдис, зæгъгæ. 
/го 

— Цавæр ивддзинад у, уый дæр мын зæгъ, — æрхатыди 
йæм Григол. 
— Хъæрæбийы сæйраг редакторæй сæвæрдтой. 
Григол иуцасдæр ницуал сдзырдта, стæй æрæджиау 
уырыссагау загъта. 
— Да, Саша, от великого до смешного один шаг!.. 
Мæ зæрдыл Хъесаты Дафа 'рбалæууыд. Хæблиаты 
Сафар æмæ Дафаимæ «Рæстдзинад»-ы иу рæстæджы 
куыстам. Мæн «Молодой коммунист»-ы редакторæй куы 
сæвæрдтой, уæд æй Сафар Дафайæн дзырдта. Уый, дам, æй 
куы фехъуыста, уæд æваст, цæхгæр фæзилгæйæ, афтæ 
фæкодта: 
— Хынджылæг скъæрынц!.. 
анцауæн йæ хицау цыдæр хъуыддаг бабар кодта, 
фæлæ дзы йæ сæххæст кæнын ферох. Куы йыл 
амбæлд, уæд ыл сбустæ кодта. Хъанцау зæрдæ бавæрдта, 
ныртæккæ хъуыддаг конд уыдзæн, зæгъгæ. Æвæццæгæн, 
зын кæнæн нæ уыд æмæ йе 'ххæст кæнынмæ атындзыдта. 
Уыцы рæстæг буфетмæ сихор æрбаластой æмæ, тагъд 
ахæрдзынæн, зæгъгæ, æппæты разæй алæууыд, хæринаг 
райста æмæ хæрынмæ февнæлдта. Йе 'мкусджытæй иу йæ 
фарсмæ æрбадт æмæ йæ хæлофæй хæргæ куы федта, уæд 
ын афтæ: 
— Ныхъуыргæ кæн, сынæр уæхимæ цæгъддзынæ!.. 
ыма къуыртт бахордтон, уый хуызæн мæхи 
æнкъарын». Ацы ныхæстыл мæ фыссæн чиныджы 
æрхæцыд мæ цæст. 
Мæ зæрдыл мын Чеховы ныхæстæ æрлæууын кодтой. 
Йæ иу писмойы фыссы: «...у меня физическое отвращение 
к брани, направленной к кому бы то ни было, говорю — 
физическое, потому что после чтения (Фуко) и прочих 
судей человечества у меня всегда остается во рту вкус 
ржавчины и день мой бывает испорчен. Мне просто больно». 
ындыйæ чъындыдæр ис, фæлæ Кæсæбийæ 
чъындыдæр нæй, афтæмæй йæ бирæ адæм нæма зонынц. 
/// 

Æндæр исчи куы уыдаид, уæд йæ кой Аргуыданæй 
фæдæлдæр уыдаид. Хæстæг æй чи зоны, уыдонæн æй амонын 
нæ хъæуы, фæлæ йæ, уæлæнгай чи зоны, уыдонæн йæ 
чъындыдзинады тыххæй бæлвырд дæнцæгтæ æрхæссын 
фæхъæуы. Йæ гæбæрдзинадыл кæй баууæндын кодтон, иу 
ахæм лæппу мын мæхи хæцæнгарз мæхимæ фæцаразы 
æмæ куы фæзæгъы, Кæсæби нæ дысон ресторанмæ 
6ахуыдта, куы — йæ цæхæрадоны нын кусарт акодта, куы та — 
Бехъаны цады был нæ хъæддаг бабызы фыдæй хорз 
федта, зæгъгæ. 
Иу райсом та мын афтæ зæгъы, Терчы был, дам, 
чидæриддæр фæтезгьо кæны, уыдоны ресторан «Владикавказ»-мæ 
хоны. Иннæ хæттыты хуызæн та йыл, кæй зæгъын æй 
хъæуы, нæ баууæндыдтæн, фæлæ йын загътон: 
— Цытæ дзурыс, уыдон замманай аргъæуттæ сты æмæ сæ 
дзурыны бæсты фысгæ ныккæн. Хицæн чиныгæй сæ куы 
рауадзай, уæд, Кæсæбийы чи зоны, уыдон æй иууылдæр 
балхæндзысты, уымæн æмæ ахæм диссæгтæ кæсгæ нæ, 
фæлæ хъусгæ дæр никуы фæкодтой. Куы йæ бакæсой, 
уæд та зæгъдзысты: «Кæнæ Кæсæби æрра сси, кæнæ 
адæмы фæзмын райдыдта». Цы гонорар дзы райсай, уый та 
цалдæр ресторанмæ бахоныны фаг дæр уыдзæн. Æрмæст 
ын-иу йæхи дæр ма ферох кæн»... 
ианы фынгыл, Фыдыбæстæйы хæсты чи фæмард, 
уыдоны рухсаджы тыххæй баназæм, зæгъгæ, куы 
фæзæгъынц, уæд мын хъыг вæййы, уымæн æмæ 
уыцы хæсты фæмард сты, йæ райгуырæн бæстæйыл 
гадзрахатæй чи рацыд, уыдонæй дæр бирæтæ. Ноджы 
уæрæхдæр куы авналæм, уæд хæсты фæцагъд сты не знæгтæ 
дæр. Уымæ гæсгæ, ахæм заман хæрнæджы бадджытæ куы 
сыстынц æмæ, иу минуты фæстæ куы 'рбадынц, уæд æз, 
мæ дæле чи фæбады, уыдонæн фæзæгъын: «Нæ 
райгуырæн бæстæйы сæрвæлтау Фыдыбæстæйы Стыр хæсты йæ 
цард нывондæн чи 'рхаста, уыдон иууылдæр рухсаг уæнт!» 
Ам ма мæ зæрды ис æгъдæутты тыххæй цалдæр 
ныхасы зæгъын. Хæсты размæ, кæй зæгъын æй хъæуы, ахæм 
рæгъ хисты никуы ничи рауагъта. Уый фæзынд дунейы 
æппæты æвирхъаудæр тугкалды фæстæ. Ахæм рæгъ 
рауадзын рацыд и стыр фæрнджын лæг, Фыдыбæстæйы 
/72 

Стыр хæсты архайæг, хъæдгæройнаг Бокоты Додтаны 
дзыхæй. Афтæ мæм кæсы, æмæ уыцы рæгъ фæкæнгæйæ 
сæрмагондæй ссарын фæхъæуы Бокойы-фырты ном. 
аскаты Тамарæ мын ахæм хабар радзырдта: «Хæсты 
рæстæджы районы редакцийы куыстон. Мæхи 
хуызæн æрыгон чызгимæ бæхуæрдоны фæцæйцыдыстæм 
Хъæдгæронмæ. Фæндагыл ныл иу зæронд лæг амбæлд, фæлæ 
йæ нæ сæвæрдтам. Хизын нæ хъуыди цæугæдоны сæрты. 
Бæх, доны астæумæ куы бахæццæ, уæд ныууоцани. Цы нæ 
йын кодтам, уæддæр йæ бынатæй не змæлыд. Нæ кæуын 
нæ хъуырмæ схæццæ, афтæ нæ зæронд лæг æрбаййæфта. 
Доны астæуæй йæм хъæр кæнæм, нæ бæх размæ нал цæуы 
æмæ нын баххуыс кæн, зæгъгæ. Зæронд лæг йæхи 
сбæгъæввад кодта, бæхы рохтыл ахæцыд, æмæ фæфале стæм. 
Мæхимæ ахæм æгад æркастæн, йæ иуфæрсты кæй 
ацыдыстæм, уымæй, æмæ диссаг. Абон дæр ма уыцы ныв мæ 
цæстыл куы ауайы, уæд фырæфсæрмæй мæ цæсгом 
ссудзы». 
ыууæ номы бирæ хъæутæн нæй. Мах хъæуæн ис. 
Красногор æмæ Бæрæгъуын. Дыууæ дæр мын 
зынаргъ сты, фæлæ дзы бæлвырд иуы равзæрд дæр нæ 
зонын. 
Нæ хъæуккаг Хъуппеты Дзандар бирæ зыдта. Фæндыди 
йæ, йæ райгуырæн хъæуимæ цыдæриддæр бает уыд, уыцы 
хабæрттæ базонын дæр. Бæрæгъуынтæй мыггаг ис, уый 
куыннæ зыдта æмæ, кæрдзыныхъæуккаг Азæимæ куы 
6азонгæ, уæд ын йæ мыггаг — Бæрæгъуынты тыххæй — 1951 
азы ахæм хабар радзырдта: «Барагуновтæ уыдысты 
хъуымыхъхъæгтæ. Дагестаны цæргæйæ, кæимæдæр 
фæтуджджын сты æмæ сæ цыппар æфсымæрæй сæ райгуырæн 
бæстæ ныууадзын бахъуыд. Дыууæйæ æрбынæттон сты 
Кæрдзыны, иннæ дыууæ ацыдысты æмæ æрцардысты 
Котляревскмæ хæстæг иу кæсгон хъæуы. Кæстæр 
æфсымæр Джерихан бауарзта кæсгон рæсугъд чызджы, фæлæ 
йын æй йе 'фсымæр курын нæ уагъта. Уый йæ уарзонимæ 
ралыгъд æмæ æрцард Заманхъулы. Йæ мыггаг аивта, йæхи 
схуыдта Есерыхъуатæй. Рацыд ын цот — Алихан, Гази 
/78 

æмæ Солтан. Зындгонд актрисæ Есерыхъуаты Минтæ 
уыди Солтаны чызг». 
Уыцы хабæрттæ цымыдисаг сты, кæй зæгъын æй 
хъæуы, фæлæ, Бæрæгъуынты мыггаг мæ хъæуы номмæ цы бар 
дары, уымæн дзуапп нæ дæттынц. Се 'хсæн мацы 
бастдзинад уа, уый та адæймаджы нæ уырны. Дзаидарæй ма 
фехъуыстон ахæм хабæрттæ дæр. 
Нæ хъæуы зæххытæй иу дæргъæй-дæргъмæ 
уæлкъуыбыр хуыйны Хъæууат. Раз дæр дзы, Николаевскы 
станицæмæ чи 'рбалыгъд, уыцы хъазахъхъæгтæ цардысты, 
фæлæ XIX æнусы дыккаг æмбисы уырдыгæй лидзæг 
фесты. Иутæ зæгъынц, рын сыл сыстади, иннæтæ — донмæ, 
дам, сæ дардмæ цæуын хъуыд, æртыккæгтæ — æдзухдæр, 
дам, дзы дыууæрдыгæй дымгæ кодта æмæ арæх рынчынтæ 
кодтой... Æнæуи та йæ зæхх хъæздыг у алы минералтæй, 
æмæ дзы нартхор хорз тыллæг лæвæрдта. Саумæр 
уæлцъары бын ис 20—30 метры бæзнæн сыгъдæг æлыг. Уый у 
æвæджиауы хомаг керамикой дзаумæттæ — дурынтæ, 
къустæ, хæтæлтæ, агуыридуртæ æмæ æмбæрзæн дуртæ 
кæнынæн. Хæсты размæ дзы Красногоры колхоз кодта 
хæрзхъæд агуыридуртæ. Хуымæтæджы гарнаты сæ сыгътой 
дыууæ персайнаджы. Сæ нæмттæ Аджали 'мæ Мырджали. 
Хъæууаты ма Урсдоны 'рдыгæй ис змисы хъæздыг 
æвæрæнтæ дæр. Æлыг машинæты ластой Ирыстоны алы 
рæттæм. Æнæзæгъгæ нæй, Хъæууатæн йæ быны æвзалыйы 
æвæрæнтæ дæр кæй ис. Хæсты размæ дзы къахтой. 
Штольня уыди Урсдоны рахизфарс, Хуыдзых кæй хонынц, уыцы 
зæхмæ хæстæг. Ныр йæ фæд дæр нал ис: доны бын фæци. 
Инженерæй дзы куыста Хетæгкаты Тимæ. 
Красногорæн йæ цæгатырдыгæй уыди бирæ 
куырæйттæ. Фондз дзы уыдысты мæнæуыссæнтæ, дыууæ та — 
нартхорыссæнтæ. Мæнæуыссæнтæ уыдысты хъæздыг 
хъазахъхъæгты. Коллективизации! рæстæджы сын сæ 
байстой æмæ сæ колхозтыл байуæрстой. Уыцы заман 
Бæрæгъуын хауди Дыгуры районмæ æмæ дзы мах хъæумæ 
æрхауд, «Сырх куырой» кæй хуыдтой, уый. Иннæтæ 
байуæрстой районы хъæутыл. 
Рæстæг куыд цыд, афтæ куырæйтты нымæц 
къаддæрæйкъаддæр кодта. Фæстагмæ ма дзы зылди æрмæстдæр, 
Хъæууатмæ хæстæгдæр чи уыд, уыцы мæнæуыссæн. 
Куыройгæсæй дзы куыста Цъебойты Борнæф, нæхи хъæуккаг 
//^ 

Гаситы Сæлæмырзæйы сиахс. Ныртæккæ, хъыгагæн, 
Куыройыдоныл иу куырой дæр нал и. 
«Петкæйы куырой» кæй хуыдтой, уый цур уыдис хорз 
дыргъдон. Хъазахъхъагæй йæ балхæдта Гаситы Аксо (йæ 
фырт Бора цæры Дзæуджыхъæуы). Балхæдта, зæгъгæ, 
6аивта йæ гал æмæ дыууæ хъугыл. Хъазахъхъæгтæй ма ахæм 
дыргъдæттæ балхæдтой Мзокты Чеми (Аттойы 'фсымæр) 
æмæ Беккуызарты Тотыр (Додтайы фыд) дæр. Фыццаг — 
Мзокты Басилты дæле, дыккаг та — Басилы хъæды 
фарсмæ. Аксойы дыргъдоны фæзуат уыди дыууæ гектары, 
Чемийы — æртæ, Тотыры дыргъдон та — фондз гектары 
бæрц. 
Æмæ ма ноджыдæр иу ахæм хабар ракодта Дзандар. 
«Мзокты Тотырадз куыста республикæйы милицæйы. 
Йæ хо Фатъимæты бауарзта елхотаг хæрзконд лæппу 
Тотыккаты Муссæ. Зарæг чи скодта, уый нæ зонын, 
фæлæиу æй нæхимæ лæппутæ зарыдысты æмæ йæ хуыдтой 
«Фатъимæты зарæг». Иннæтæ дæр æй афтæ хуыдтой, 
фæлæ йæ Чеджемты Æхсар «Муссæйы зарæг» рахуыдта. 
Æз Муссæйы зыдтон, кæд Тотыккатæм æндæр Муссæ 
нæ уыд, уæд. Мелиораци æмæ доны хæдзарады кусгæйæ, 
нæ горæты уыди, махæн проекттæ чи арæзта, ахæм 
куыстуат — «Южгипроводхоз»-ы экспедицийы Цæгат 
Ирыстоны хайад. Æз-иу куысты фæдыл уым арæх уыдтæн æмæ 
Муссæйы дæр уым федтон. Куыста дзы хæдзарады 
хицауæй. Иу-дыууæ метрмæ 'ввахс уыди йæ бæрзæнд. 
Хæрзконд, фидар уæнгты хицау, æгъдауджын ирон лæг, фæлæ 
мæм цæмæдæр гæсгæ æдзухдæр æнкъард каст. Уым 
ирæттæй чи куыста, уыдон-иу загътой: «Ай, мæнæ зарæджы цы 
Муссæйы кой фæкæнынц, уый у...» 
æ бинойнагимæ трамвайы фæцæйцыдыстæм. Нæ 
фарсмæ цы лæппу лæууыд, уый йæ зонгæтæй 
кæйдæр рудзынгæй ауыдта æмæ йæм, цыма уæтæры уыди, 
уый хуызæн йæ хъæлæсыдзаг ныхъхъæр кодта. Фатимæ 
хæрдмæ фæхауд, йæ бынатæй фæцудыдта æмæ, мæныл 
куы нæ фæхæцыдаид, уæд ын искæуыл æнæбахаугæ нæ 
уыд. 
Йæ уд йе 'муд куы 'рцыд, уæд мын мæ хъусы 
'рбадзырдта: «Исты-ма йын зæгъ, фæтæрсын мæ кодта!» — 
/76 

«Бузныг йеддæмæ йын цы хъуамæ зæгъон?! Мæ бон дæ 
ацал-ауал азы иу хатт фæтæрсын кæнын дæр куы никуы 
баци, уый та дын иунæг дзырдæй дæ уд куы ауайын кодта, 
уæд!» 
æ хъæуæн бындур æрæвæрдæуыд 1922 азы. Æппæты 
фыццаг дзы чи райгуырд, уый нæ зонын, фæлæ 
дзы фыццаг цырт кæй номыл æвæрд æрцыди, уый, 
зæгъæн ис, æмæ бæрæгъуыйнæгтæ иууылдæр зонынц. 
Мæ кæцыдæр чиныджы йæ кой ис æмæ йæ мæ 
хъæуккæгтæй чи бакаст, уыдонæй мын иу афтæ: «Мыстæн дзы 
æгæр бирæ бынат радтай. Уагæры ма мыстулæг куы 
уыдаид...» 
æ мадæн, цæхæрадоны цыдæртæ куыста, 
афтæмæй йæ булавкæ ахауд. Цалдæр боны фæстæ йæ 
рувгæйæ ссардта. Куы йæ ауыдта, уæд афтæ фæкодта: 
«Ныхты цы нæ бафта, уымæн сæфæн нæй!» 
Уæдæй фæстæмæ ахæм æмбисонд никуы никæмæйуал 
фехъуыстон. Мæ зæрдыл куы 'рбалæууы, уæд мæм цыма 
кæцырдыгæйдæр, «Рукописи не горят», зæгъгæ, 
æрбадзырдæуы, афтæ фæкæсы. 
амсыраты Дæбе зæды хуызæн адæймаг уыд. 
Фæлмæнзæрдæ, цæстуарзон, рæдау. Стыр курдиаты 
хицау кæй уыд, уый тыххæй нæ дзурын, уымæн æмæ уый 
тыххæй дзурын нæ хъæуы. Уый тыххæй кæсын хъæуы йæ 
уацмыстæ, ирон литературæйы хæзнадонмæ хуыздæрæй 
цы бахаста, уыд он. 
Малиты Васо арæх фæзæгъы, нæ хистæртæ кæй нал 
сты, уый, дам, мыл тынг фæзынд. Æз дæр арæх ахæм 
хъуыдымæ 'рцæуын. Дæбе, Геор, Асæх, Сæрæби, Грис, 
Тотырбег æмæ ма ноджыдæр бирæ чидæртæ кæй нал сты, 
уымæй мæхи дзæвгар мæгуырдæр хонын райдыдтон. 
Хистæр кæмæн нæй, уый мæгуыр у, зæгъгæ, дæр 
хуымæтæджы нæ фæзæгъынц. Хистæртæ нын ныр дæр ис. Буц 
æмæ сæ сæрыстыр стæм, фæлæ, чи нал ис, ныхас уыдоныл 
цæуы. Зæгъæм, æрмæст Мамсыраты Дæбе ма нын куы 
•/76 

уаид æгас, уæддæр цас хъæздыгдæр уаиккам, цæйбæрц 
ныфс нын уаид, цы хъарм, фарн æмæ нæм дзы цы рухс 
кæлид!.. 
Цымæ Дæбе искуы искæй бафхæрдта, искæмæ 
тызмæгæй сдзырдта, исчи дзы йæ зæрдыл ^æвзæрдзинад 
бадардта?! Хæларæй цард алкæимæ дæр. Йæ цардвæндагыл ын 
куы афæлгæсай, уæд дзы цыма иу цæлхдур дæр нæ уыд, 
адæймагмæ афтæ кæсы, фæлæ афтæ нæ уыд и. Уыдис æй 
хъыгдарджытæ... 
Фæлæ йæхæдæг... Искæмæн æгъдау раттынæй 
æхсызгондзинад иста. Уазæгуарзондæр йæхицæй зын ссарæн 
уыд. Йæ къæбæр цæстуарзонæй лæвæрдта йе 'мбæлттæн, 
йе 'мгуыстгæнджытæн — хистæрæй, кæстæрæй. 
Фысджытæй хæстмæ чи цыди, уыдоны, дам, сæхимæ 'рбахуыдта 
æмæ сæ уæззау фæндагыл цæуыны размæ Хуыцау æмæ 
Уастырджийыл бафæдзæхста. Æгасæй ма дзы чи баззад, 
уыд он куы сыздæхтысты, уæд та сын куывд скодта. 
Дæбе канд стыр курдиаты хицау нæ уыди, фæлæ ма 
уыди парахат зæрдæйы хицау дæр. Парахат зæрдæйы 
хицау уыди йæ бинойнаг Пуцыр дæр. Дæбе куынæуал уыд, 
уæд ын йе сфæлдыстадон бынтæ бабæстон кодта æмæ дзы, 
мыхуыры чи нæма уыд, уыдон рауадзыныл бацархайдта. 
Дзæвгар хай дзы ныммыхуыр кодта, æз кæм кусын, уыцы 
журнал «Ногдзау» дæр. 
аздæр-иу зианæй рацæугæйæ куы хицæн кодтам 
æмæ-иу исчи афтæ куы загъта, ардыгæй фæстæмæ 
кæрæдзимæ æдзухдæр циндзинæдты фæдыл цæуæм, 
зæгъгæ, уæд-иу мæхинымæр ахъуыды кодтон: «Æдзухдæр 
циндзинæдтæм цæуæн куыд ис?» 
Фæстæдæр æрцыдтæн æндæр хъуыдымæ. Ис 
æдзухдæр циндзинæдтæм цæуæн, уымæн æмæ алы мард мардыл 
нымад нæу. Бирæ æмæ хорз чи фæцард, уый мардыл 
уæрджытæ хойын æмæ рустæ тонын нæ хъæуы. Уымæн 
æмæ амондджын мард акодта. Мардæй амондджын нæй, 
зæгъгæ, чи фæзæгъы, уый дæр, æвæццæгæн, рæдигæ 
фæкæны. 
Зæхх алкæй æмæ алцæйы фаг дæр у. Æрмæст, 
æгъдæутты хистæр бæрц кæй у, уый зæрдыл дарын хъæуы. Æгæр 
чысылæй дæр нæ бæззы æмæ бирæйæ дæр. Буары фаг 
*12 Д.ысохты Музафер 
/77 

бынат зæххыл нæй, буары фаг бынат ис зæххы. Удты 
цæрæнбынат та арв у. Арвæн та кæрон нæй. 
вæдза, адæймаг цытæ ферох кæны! Уæвгæ, 
растдæр уыдзæн, цытæ аныхъуыры, зæгъгæ, зæгъын... 
Уæд телеуынынад æмæ радиохъусынады комитеты 
сæрдары хæдивæгæй куыстон. Партийы обкомæй мæм 
æрбадзырдта идеологом фарстаты тыххæй дзуапдæттæг 
секретарь æмæ мын алывыд акалдта, чингуыты рауагъдады, 
дам, ацы аз цы чингуытæ рацæудзæн, уый адæмæн цæмæн 
фехъусын кодтат. Æнæбындурдæр æмæ æдылыдæр фарст 
ратгæ нæ уыдзæн. 
Куыд цæмæн фехъусын кодтам? Цæмæй адæм зоной, 
нæ фысджытæ чиныгкæсджыты зæрдæ цавæр уацмыстæй 
барухс кæндзысты, уый. Алы рауагъдад дæр-иу (ныр ма 
афтæ кæнынц, нæ, уый нæ зонын, рауагъдад «Ир» нал 
кæны, уый бæлвырд у), фидæны цы чингуытæ 
рауадздзæн, уый тематикой пъланы хуызы хицæнæй мыхуыры 
рауагъта æмæ-иу æй чингуытæй базаргæнджытæм 
фæхæццæ кодта, цæмæй, кæцы облæст, край кæнæ 
республикæмæ цал экземпляры, арвитой, уый зоной. Газетты дæр-иу 
æнæмæнг ахæм æрмæг фæзынд. 
Уыцы фæтк абон дæр нæма фехæлд, фæлæ хицау 
хицау у. Йæ зæрдæмæ цы нæ фæцæуа, уый ныхмæ дзурæн 
нæй, æмæ йын æз дæр зæрдæ бавæрдтон, ардыгæй 
фæстæмæ радиойæ ахæм æрмæг кæй никуыуал райхъуысдзæн, 
уымæй. Æрмæст цæуыннæ, уый абон дæр нæ зонын. 
Советон бæстæйы алы ран дæр ахæм æрмæджытæ кæй хъусын 
æмæ мыхуыр кæнынц, уыдæттæ йын бæргæ загътон, фæлæ 
йæм ницы бахъардта, уымæн æмæ хицау хицау у. Цавæр 
хицау уыд, уый тыххæй та Цырыхаты Михал раст загьта: «Йæ 
дзырдæн хицау чи нæу, ахæм хицау». Стæй ма дзы афтæ дæр 
загьта: «Ирон литературæйы тыххæй ныхас куы рацæуы, уæд 
обкомы секретарæн йæ зæнгты зыр-зыр ссæуы». 
у хатт йеддæмæ арахъхъ чи нæ банызта, уый 
раныхас. 
, «Фыццаг хатт арахъхъ куы банызтон, уæд дæр 
мæхицæн фæндон нæ уыди. Цалдæр лæппуйæ Терчы был баиу 
/78 

стæм æмæ хистæртæй — уæвгæ, иууылдæр мæнæй 
дыууææртæ азы хистæр уыдысты — иу афтæ, фæйнæ, дам, 
баназæм. 
Кæмæ цы уыд, уый æрæвæрдта — мæн йеддæмæ дзы 
алкæмæ дæр æхца разынд — æмæ дуканийæ уырыссаг 
арахъхъ æмæ цыдæр хæринæгтæ 'рбахастой. Æз нæхимæ 
цæуынмæ рахъавыдтæн, фæлæ мæ нæ рауагътой. Ноджы, 
чидæр афтæ куы загъта, æвæццæгæн, æхца кæй нæ радта, 
уый тыххæй цæуы, зæгъгæ, уæд мæ сдзурын дæр нал 
бауагътой. Баззадтæн, уæдæ цы уыдаид. Æрмæст сын 
загътон, нуазгæ нæ бакæндзынæн, зæгъгæ. Никуы банызтон, 
стæй йæ мæ зæрдæ агургæ дæр никуы кодта. Мæ хъуыды 
сын бамбарын кодтон, фæлæ мæм нæ байхъуыстой. 
Астæуккаг скъола, дам, каст чи фæци æмæ цæттæдзинады 
аттестат чи райста, уый хъуамæ лæгдзинæдтæй алцæмæ 
дæр цæттæ уа. Нуазын, куыд бамбæрстон, афтæмæй 
лæгдзинады миниуджытæй иу хуыдтой. 
Фьщцаг, мæхицæн тыхмигæнæгау, банызтон. Мæ дзых 
ахæм æвзæр ад скодта æмæ, чысыл ма бахъæуа, мæ зæрдæ 
ма схæццæ уа. Чидæр мын мæ дзыхы тахынæджы карст 
атъыста æмæ йæ, цыма азардзыд уыдтæн, уый хуызæн 
æрдæгæууылдтытæй аныхъуырдтон. Иннæ дыууæ нуазæны 
мын тыххæй мæ хъуыры уагътой æмæ нозтæн йæ фылдæр 
зæххы хай баци, фæлæ дзы ныхъуыргæ дæр иуцасдæр 
акодтон. 
Нæхимæ кæуылдæрты къуырттытæгæнгæ куыддæртæй 
бахæццæ дæн. Æртыккаг уæладзыгмæ куы скастæн æмæ 
не 'ртæ рудзынгæй дæр рухс куы калди, уæд æваст мæ 
нозты æмбис фæцыдæр. Мæнмæ 'нхъæлмæ кæсиккой, 
æмæ æппæт рудзгуытæ цæмæн судзынц? «Æвæццæгæн 
нæм уазджытæ ис», — ахъуыды кодтон мæхинымæр æмæ 
ноджы тынгдæр катайы бахаудтæн, ацы хуызæнæй 
нæхимæ куыд бацæудзынæн, зæгъгæ, æмæ сфæнд кодтон, 
цалынмæ мæ нозт ссæуа, уæдмæ уынгты рацу-бацу кæнын. 
Ныр мæ сæр æнахуыр рыст кодта, хъусты гуыр-гуыр 
цыд. Иуцасдæр фæдыууæрдæм кодтон, стæй, иу чысыл 
аулæфон, зæгъгæ, нæ бакомкоммæ цы хæдзар уыд, уый 
асины æртæ къæпхæнæй уæллагыл æрбадтæн æмæ 'нхъæлмæ 
кастæн, цалынмæ нæ цырæгътæ ахуыссой, уæдмæ. Иу 
афон мæ цæнгтæ мæ уæрджытыл æрæвæрдтон, уыдоныл — 
мæ сæр æмæ 'рфынæй дæн. Мæ фыны, мæ цæстытыл цы 
^79 

ауад — Хуыцау йæ зонæг, — размæ фæцудыдтон æмæ мæ 
ных асфальтмæ 'рхастоы. Цъæррæмыхст нæ фæци, фæлæ 
дзæбæх акъуызыр. Уæлдай мын нал уыд. Цыфæнды 
æвронг куы уыд айн, уæддæр мыл мæ ныхы къуызыр комдзог 
цыдаид. Ноджы нæ рудзгуытæй цырагъ иуы йеддæмæ нал 
сыгъд æмæ нæхимæ ссæуын сфæнд кодтон. 
Уымæй размæ цалдæр æфсоны æрымысыдтæн, фæлæ 
дзы æппæты тынгдæр мæ зæрдæ кæуыл дардтон, 
баууæнддзысты мыл, зæгъгæ, уый куы ницы сахадыдта, уæд 
бамбæрстон, цы мыл æрцыд, уый тыххæй дзурын кæй нæ 
хъæуы, æнæуи дæр бæрæг кæй у. 
Дыккаг бон мæ мад æмæ мæ фыдмæ сæркъулæй 
бацыдтæн æмæ, зæххæй мæ цæстытæ нæ исгæйæ, дзырд радтон, 
ардыгæй фæстæмæ карз нозт мæ дзыхмæ кæй никуыуал 
сисдзынæн, уый тыххæй. 
Фыццаг хатт нозты хъæстæ куы фæдæн, уæдæй нырмæ 
рацыд æртæ æмæ дыууиссæдз азы æмæ абоны онг, цы ад 
кæны, уый нæ зонын...» 
ухы æнгуылдзтæй алкæцыдæр йæ бынаты ис. 
Алкæцыдæр дзы йæхи хæстæ æххæст кæны. Асæй 
дзы æппæты къаддæр сты хистæр æмæ кæстæр. Удисны 
дæр уыдоны руаджы рауайы. Астæуккаг æнгуылдзтæ кæд 
даргъдæр сты, уæддæр дзы хистæримæ уыдисн аразын 
куы сфæнд кæнай, уæд дын кæддæриддæр цыбырдæр 
рауайдзæн. Уый цыма æнæнхъ?елæджы нæу, афтæ мæм кæсы. 
Цард дæр хистæр æмæ кæстæрыл лæууы. Æвæццæгæн, 
хуымæтæджы нæ фæзæгъынц: «Хистæр кæмæн нæй, уый 
æнамонд у, кæстæр кæмæн нæй, уый — æлгъыст». 
Астæуккаг æнгуылдзтæ æнамонд дæр не сты æмæ æлгъыст дæр, 
уымæн æмæ сын хистæр дæр ис æмæ кæстæр дæр. 
нæсæрызонд, искуыдæр ма уæхст йæ 
цыргъæрдыгæй дзыппы нывæргæ федтай? — зæгъы йын. — 
Иннæрдæм æй ауагътаис, æмæ дæ уæд нæ фæныхстаид». 
(Сечъынаты Ладемыр). «Гафезы статья бынысыгъд 
бакодта, фыцгæдон бакалæгау, уыцы æнæсæрымæгъзты, 
дзыхæй сæ ничиуал дзуры, байгомыг сты, æртхъирæнгæнæг 
гогызтау, ныддымстысты». (Плиты Грис). «Чи у мард? — 
/80 

бафарста Бырсæг, иннæтæ та Бонмæ дисгæнгæйæ 
кастысты, гъома амæн йæ сæрызонд фæцыд, æви цытæ дзуры, 
зæгъгæ». (Малиты Васо). «Никæцы адæммæ ис ахæм 
адæймаг, сæрызондæй æххæст уæвгæйæ, хæлæг чи нæ 
6акæна истæмæ кæнæ искæмæ». (Хоранты Валодя). 
Ацы дæнцæгтæ дæс хатты æмæ сæдæ хатты 
фæфылдæргæнæн дæр ис, фæлæ сæ цæмæн æрхастон, уый уын 
зæгъон. Нæ «зындгонддæр» фысджытæй иу, «сæрызонд» 
чи фыссы, у ы доны л былысчъилтæ кæны (зулчъы хабар, 
æвæццæгæн, йæ хъусыл никуы 'рцыди), сæр дзы 
ницæмæн хъæуы, зонд, дам, дзы куы уа, уæд. 
Вазыгджын дзырд «сæрызондæн» йæ иу хай «сæр» кæй 
у, йæ иннæ хай та — «зонд», уый бамбарынæн канд сæр 
фаг нæу, фæлæ ма дзы зонд дæр хъæуы! 
аскаты Анатолий Лабæйы зындгонд лæг у. Бирæ 
хорз хъуыддæгтæ сарæзта æмæ аразы йæ 
хъæубæстæн. Фæстаг хатт ма адæмы æппæтуæрæсеон сфыст куы 
уыд, уæд дæр та йæхи хъæппæрисджынæй равдыста. Уый 
тыххæй йæ схорзæхджын кодтой майданæй. Хæрзиуджытæ 
сын лæвæрдтой Мæскуыйы. Уæрæсейы президент 
хæрзиуджытæ куы радта, уæд ма иу-дæсы бæрцæй баззадысты 
Путинимæ. Президент сын сæ фарстытæн дзуæппытæ куы 
радта, уæд алкæмæн дæр æрбахастой шампайнаг сæнæй 
дзаг нуазæнтæ, уыимæ Путинæн дæр. Алчидæр дзы 
ацахуыста æмæ йæ фæстæмæ æрæвæрдта. Анатолий йæ 
нуазæн банызта æмæ президентмæ дзуры: 
— Махмæ, ирон адæммæ, нуазæн йæ бынæй 
фæнуазынц!.. Стæй нæм иу æлгъыстыл нымад у. 
Ногæй та йын йæ дарпькъахджын агуывзæ байдзаг 
кодтой æмæ та уый дæр банызта. 
Лабæйы тыххæй цы чиныг бацæттæ кодта, уый 
рауадзыны тыххæй дзы æххуыс агуырдта æмæ йæ Цæгат 
Ирыстоны хицауадмæ сардыдта, дæ курдиатимæ, дам, 
уыдонмæ бацу. Бацыди, фæлæ йын ницы баххуыс кодтой... 
урат нæмттæ кæуыл сæвæрдта, уыдонæн æй 
хæдæттæ 'лхæнын куы бахъæуид, уæд ын 
Мамсыраты мыггаджы мулк дæр не сфаг уаид. Уæвгæ, йæхæдæг 
/<?/ 

дæр æнæ номæй нæ баззад. Паспорты йын цы ном 
ныффыстой, уый кой нæ кæнын, фæлæ йыл, цухъхъа æмæ 
бухархуд куыд фидауынц, афтæ чи сфидыдта, уыцы номы 
кой кæнын, ома «Тæрхъусы» кой. Æвæргæ та йыл æй 
мæхæдæг скодтон. Иу-дыууиссæдз азы мын æй мæхирдæм 
фездахыныл архайы, фæлæ йын дзы ницы уайы. Фадхъæды 
тæрс схонæн ис, фæлæ дыл ничи баууæнддзæн. 
О, æмæ йæхæдæг бирæтыл нæмттæ кæй сæвæрдта, 
ныхас уый тыххæй рауад. Уый æмæ сæ хъуыды та кæцæй 
æркæны! Хакъиа ном æз хъусгæ дæр никуы фæкодтон, 
фæлæ йæ кæуыл сæвæрдта, ууыл афтæ тынг сбадти æмæ 
йæ, хæстæг чи зоны, уыдон æм æндæр номæй нал 
дзурынц. 
Цæрæгойты нæмттæ адæмыл куыннæ фехъуыстон. 
Мыстæй райдай, æмæ Рувасыл фæуы, фæлæ дзы искæмæн 
«Уыры» ном рардæуыд, уый нæ хъуыды кæнын. Уыцы 
хъуыддаг Мураты къухы бафтыд: не 'рдхæрдтæй иуы 
«Уыры» рахуыдта, æмæ та ууыл дæр, уæдæртт æлхуыйыл 
куыд сфидауа, афтæ сфидыдта. Иу бон Хакъиа Уырыйы 
рæзты кæдæмдæр тагъдгомау фæцæйцыд æмæ йæм 
фæхъæр кодта: 
— Хакъиа! 
— Цы кæныс, Уыры?.. — хæрдмæ фесхъиуæгау кодта 
йæ ног номыл басæттæг. 
оранты Хъауырбеджы уынгæ дæр никуы фæкодтон. 
Никæйы йын зыдтон йæ бинонтæй дæр, фæлæ, дам, 
кæддæр нæ хъæуы цардысты, æмæ сын сæ кой куы 
фехъусын, уæд мын æхсызгон вæййы. «И дым Отечества нам 
сладок и приятен...» 
æ рахиз къухы ныхтæ мæ галиуæй куы 
фæкæнын, уæд æнæстыхсгæ никуыма фæдæн, 
уæлдайдæр, æнæном æмæ кæстæр æнгуылдзтæм куы бахæццæ 
вæййын, уæд. Мæ хæсгард дæр йе 'нарæхстдзинад 
уыдонмæ 'рхæссы. Æрдæгæй фалæмæ ных лыг кæнын нал 
фæкомы. Иннæ аст æнгуылдзыл уыйбæрц нæ бафæстиат 
вæййын, уыцы дыууæйыл цас рæстæг бахардз кæнын. Ахæм 
заман мæ зæрдыл æдзухдæр Чехов Антоны ныхæстæ 
'рба182 

лæууынц. Йæ иу писмойы йæ усæн хъаст кæны: «Что за 
мучение обрезать ногти на правой руке». 
у хъæуы сæдæ азы юбилей бæрæг кодтой æмæ, 
кæй зæгъын æй хъæуы, фæнымадтой сæ 
зындгонддæр адæмы, хуымæтæг кусæгæй райдай æмæ, стыр 
хъæбатырдзинæдтæ чи равдыста, бæрзонд бынæтты чи 
фæкуыста, уыдоныл фæу. Нæ ферох кодтой, æгас чи нал у, 
уыдоны нæмттæ дæр. 
Бирæ азты фæлмæн къæлæтджынæй чи нæ рахызт, 
фæлæ иу хъæуккагæн дæр хорздзинады чи никуы бацыд, 
уый дæр æнхъæлмæ каст, нымады раззагдæртимæ кæй 
уыдзæн, уымæ, фæлæ йæ ныхасгæнæг æгæстимæ дæр нæ 
ранымадта æмæ мæрдтимæ дæр. 
уыдыты аныгъуылæн ис, фæлæ дзы фæдæлдон 
уæвæн нæй. 
айгуырæн хæдзар куыд адджын у, уый уызын дæр 
куы зоны, уæд æй адæймаг нæ зоны? Зоны йæ, стæй 
йæ канд зонгæ нæ кæны. Райгуырæн къуыммæ 
уарзондзинад ын æрдзæй рардæуыд æмæ йæ йæ зæрдæйы арфдæр 
къуымы хæзнайау æмбæхстæй уымæн дары. 
Адæймаг боны рухс кæм федта, фыццаг улæфт цы 
уæлдæфæй скодта, фыццаг къахдзæф цы зæххыл акодта, 
уымæй йын зынаргъдæр ацы бæрзонд æмæ æнæкæрон арвы 
бын нæй. 
Цалынмæ нæ цæст ферттивы, уæдмæ нæ тæккæ 
æхсызгондæр мысинæгтæ бает вæййынц нæ сабидугимæ, нæ 
цæстыл фæуайынц, кæимæ хъазыдыстæм, нæ уыцы 
æмгæрттæ, къуыбылеццытæ кæм кодтам, уыцы цъæх фæзтæ, 
цыппæрвадæй кæм дугъ кодтам, уыцы къахвæндæгтæ, ленк 
кæнынæй кæм не 'фсæстыстæм, уыцы цæугæдæттæ... 
Искуы-иу хатт нын уыцы бынæттæ феныны фадат куы 
фæвæййы, уæд нæ цин мин базырыл абады, махæй 
хъалдæр йæхи ничиуал фæхоны, нæ бирæ сагъæстæ æмæ 
мæттæ æрбайсæфынц, нæхицæй хъæздыгдæр нæм ничиуал 
фæкæсы... 
/88 

Мае хуыздæр æрдхорд Лолаты Хадзыби — 
фæсаууонмæ йæ хонын «мае хуыздæр æрдхорд», æндæр 
фембæлгæйæ ахæм ныхæстæ кæрæдзийæн никуыма никæйы цур 
загътам — иу рæстæджы йæ цæрæн бынат аивын сфæнд 
кодта, Æрыдоны^хорз хæдзар сарæзта, фæлæ дзы цæрын 
нæ бафæрæзта. Йæ хæдзар ауæй кодта æмæ фæстæмæ йæ 
райгуырæн хъæуы æрцард. Бæрæгъуыны ног хæдзар 
сарæзта, йæ райгуырæн хæдзар та йæ кæстæр æфсымæр 
Толикæн ныууагъта... 
Бицъоты Гришæ Ставд Дурты райгуырд. Уым арвыста 
йæ сабийы бонтæ, фæлæ, хæст фæуынмæ куы хъавыд, 
уæд йæ бинонтæ ралыгъдысты Черменыхъæумæ. Бирæ 
азты фæцард уым, фæлæ йæ йæ уарзон хъæу рох никуы 
уыди æмæ æппынфæстаг йæ горæтаг фатер ныууагъта 
æмæ, йæ зæрдæмæ æппæты хæстæгдæр цы зæххы гæппæл 
у, уым æрбынæттон. Йæхи къухæй хæдзар сарæзта æмæ 
къорд азы дæргъы йæ бинонтимæ цæры йæ уарзон адæмы 
'хсæн. Уый тыххæй Гришæ мæ цæсты кадджын у, æмæ 
кæд фысджытæй искæмæ хæлæг кæнын, уæд — Гришæмæ... 
лы æмбисондимæ мæ бон сразы уæвын нæу, 
растдæр зæгъгæйæ та: алы æмбисондæй алы ран 
пайдагæнæн нæй, стæй йæ æдзух комкоммæ æмбарын дæр нæ 
хъæуы. Фыдæлтæй баззад ахæм уадзæн: «Хорз ма ракæн, 
æмæ фыд ма ссарай». Ахæм æмбисондыл фембæлæн ис 
уырысмæ дæр: «Добро наказуемо». 
Уæдæ ныр иуæй-иу æбузн, галиузондылхæст адæмы 
тыххæй хорз мауал кæнæм? Æвæццæгæн, афтæ чи 
ахъуыды кæна, уый фæрæдидзæн. Ноджы ма æндæр 
æмбисондæй — «Хæрзгæнæг хорз никуы ссардта» — йæхи куы 
схотыхджын кæна, уæд хорздзинад ракæнынæй, калм 
битъынайæ куыд тæрса, афтæ тæрсын райдайдзæн. 
Нæ хъæуы калмы фæзмын, уымæн æмæ хорздзинад 
кæныны хорздзинады тыххæй бирæ фылдæр æмбисæндтæ 
ис. Уыдоны фæдыл фылдæр адæм цæуынц, фæзмын та 
фылдæр адæмы хъæуы. 
цы бур дидинæгыл Кисловодскы фембæлдзынæн, 
уый æнхъæл нæ уыдтæн æмæ мыл арфæгæнæджы 
/84 

ныхæстæ 'рцыдысты: «Æнæнхъæлæджы хорз дыл 
æрцæуæд!» 
Æцæгæй мыл æрцыд æнæнхъæлæджы хорз: цæсты 
фæныкъуылдмæ нæхимæ, Бæрæгъуыны, балæууыдтæн. Мæ 
цæстыты раз фестади, нæ хъæугæрон, уæлмæрдты былы 
дæллаг фарс Куыройыдоны сæрты хиды цурæй цы таг 
райдайы, уый. Рагуалдзæг-иу ацы дидинæг иннæты разæй 
йæ бур сæр уым сдардта. Куыннæ-иу уыди адæймагæн йæ 
уынд æхсызгон, фæлæ-иу ын уæлдай æхсызгондзинад 
æрхаста йæ диссаджы хæрздæф. Никæцы æндæр тæфимæ 
йын абарæн уыдис. Æртонын-иу æй цæст нæ уарзта. 
Цæмæдæр гæсгæ мæм афтæ каст, цыма йæ куы 'ртонон æмæ 
йæм афтæмæй куы басмудон, уæд ын йе 'рдзон тæф 
æххæстæй нал банкъардзынæн. Уый тыххæй-иу мæ зонгуытыл 
алæууыдтæн æмæ-иу æм æргуыбыр кæнгæйæ басмыстон. 
Йæ хæрздæф-иу цыма æппæт уæнгты дæр ахъардта, 
афтæиу мæм фæкаст. 
Æмæ уалдзæджы уыцы фидиуæг мæ размæ фæци 
Кисловодскы хъæды къохы æхсæры къутæрты бын. Мæ 
хъустыл мын ауайын кодта ивгъуыды базырты пæр-пæр. 
Базмæлыдысты мысинæгтæ æмæ мæ, куы зæгъын, 
нæхимæ балæууын кодтой. Æрмæст уыцы дугæй нырмæ 
мæхимæ цы аипп хæссын, æххæст уый кой дæр ракæнон: ацы 
дидинæгæн иронау йæ ном нæ базыдтон. Фæрсгæ дæр 
кæйдæрты кодтон, фæлæ уыцы хъуыддагмæ йæхи мæнæй 
дæсныдæр ничи рахуыдта. Уырыссагау ын дыууæ номы 
дæр ис — первоцвет æмæ баранчики, фæлæ йын иронау иу 
дæр ма уа, уый мæ нæ уырны. Кæд ын йæ ном нæма 
зонын, уæддæр ын йæ ном ссардтон ахæм дыууæ рæнхъæй: 
Дсе ном дын нее зонын, дсе тæф мын — зындгонд, 
Мæ уд мын рæвдауынц дæ уынд æмæ конд. 
æ фыдæлтæ афтæ зондджын уыдысты, æмæ сын 
æмбал нæ уыди. Дамгъæ, дам, нæ зыдтой. Мæнмæ 
гæсгæ, уыдонæн сæ сæртæ дамгъæйæ сæ тæккæ дзаг 
уыдысты. Афтæ куы нæ уыдаид, уæд Нарты кадджытæ куыд 
сфæлдыстаиккой æмæ, зондæй йæ алы рæнхъ дæр здыйæ 
уæззаудæр кæмæн у, уыцы таурæгътæ æнусæй-æнусмæ, 
фæлтæрæй-фæлтæрмæ хæссын куыд бафæрæзтаиккой? Науæд 
нын цы 'гъдæуттæ ныууагътой, уыдон та! Къухбакæнæнтæ 
/85 

сæм чи агуры, уыдопæн дæр дзы ницы уайы, уымæн æмæ 
кад æмæ намысыл æнцайынц, фарн æмæ четары арф 
уидæгтæ ауагътой. 
Чызгыл-иу дзурджытæ куы уыди, уæд-иу канд йæ 
ныййарджыты мыггæгтæй нæ фарстой, фæлæ уыдоны 
фыдæлты фыдæлты мыггæгтæй дæр. Хæстæгдзинады туг авд 
фæлтæрæй æввахсдæр нæ уагътой æмæ се 'хсæн 
курдиатджын адæм дæр уымæн бирæ уыди. Фыссынад цы 
адæмтæм уыди, уыдонæн фæлтæрæй-фæлтæрмæ дамгъæйы 
фæрцы сæ хæстæгдзинад рæстæджы фæлмы нæ сæфти. 
Нæ фыдæлтæм, куыд загътон, афтæмæй фыссынад нæ 
уыди, фæлæ, дзыхæй-дзыхмæ цы лæвæрдтой, уыдон 
фыстыты кад тардтой. Къоста йæ фыдæлтæй ранымадта 
фараст фæлтæры. Афтæ зыдта алы мыггаг дæр йæ фыдæлты. 
Ныр уыцы æвæджиауы æгъдауыл дæр стырзæрдæ 
кæнын райдыдтам. Нал зонæм нæ фыдæлты. Зæгъæм, 
мæнæн мæ мады 'фсымæр афтæ куы загъта, Бæцойты Осмæны 
фыды мад, мæ мады фыды мад æмæ Приты Исламы фыды 
мад хотæ уыдысты, зæгъгæ, уæд мæхимæ фæкастæн бирæ 
хъæздыгдæр. 
Лермонтовæн сарæзтой энциклопеди. Мæнмæ гæсгæ, 
ахæм энциклопеди Пушкинæн дæр нæма ис. Уым Михаил 
Юрийы фырты тыххæй адæймаг цы нæ базондзæн, ахæм 
нæй. Зæгъынæн æгъгъæд у уый дæр, æмæ дзы йæ 
фыдæлтæ номæй номмæ нымад цæуынц XVII æнусæй фæстæмæ. 
Цымæ цæмæй æвзæр уаид, ныртæккæйы фыссыны 
дуджы алы хæдзарвæндаг дæр, чи кæмæй у, уый фидæны 
иудыууæ нæ, фæлæ дæсгай фæлтæртæм куы адæттид, уæд?.. 
и цас федта, уыйбæрц зоны. Уыцы æмбисонды 
рæстдзинад бафидар кæнын мæ бон у мæ 
сабибонтæй дæнцæг æрхæсгæйæ. 
Мæ мады 'рвадæлтæ дзæвгар рæстæг Буроны 
цардысты. Авдазон скъолайы ма куы ахуыр кодтон, уæд-иу сæм 
сæрды каникулты рæстæг цалдæргай къуыритæ фæдæн. 
Уым кæй базыдтон кæнæ федтон, уыдонæй фæстæдæр 
бирæтæ систы хъуыстгонд адæймæгтæ. Ранымайдзынæн дзы 
цалдæры. 
Билаонты Долорес. Йæ фыд Коля æмæ мæ мады 
'фсымæр Хæчъассæ хæлæрттæ уыдысты. Сæ дыууæ дæр — 
/86 

бирæ бинонты хицæуттæ. Коляйæн дæр уыдис аст 
сывæллоны, Хæчъассæйæн дæр. 
Ам фыццаг хатт федтон, фæлæ зонгæ нæ бадæн, 
Дзаболаты Хазбийы. Фидæны стыр поэт йæ фæллойадон 
фæндаг райдыдта Буроны поселочы. Ам базонгæ дæн 
диссаджы уæздан, хæдæфсарм æмæ æмгаруарзон лæппу 
Фардзинты Савелиимæ. Уый фæстæдæр куыста бирæ 
бæрнон бынæтты: уыди базарады министры хæдивæг, 
«Универмаджы» директор, карз нозтыты заводы разамонæг. 
Дыууæ азы иумæ ахуыр кодтам Мæскуыйы СЦКП-йы 
ЦКйы цур Уæлдæр партион скъолайы... Буроны уæвгæйæ, 
фехъуыстон, Уататы Бибойы мад æнаххосæй æфхæрд кæй 
æрцыд, уыцы хабар дæр. Бибойы та базыдтон ивгъуыд 
æнусы 60-æм азты. Афтæ балымæн стæм, æмæ йæ хо Азæ 
чындзы куы цыди, — æнхъæлдæн цыма 1962 азы уыди, — 
уæд мæ чындзæхсæвмæ дæр ахуыдта... 
Цыбыр рæстæгмæ, иу хъæуæй иннæмæ уазæгуаты 
бафтгæйæ, уыйбæрц хорз адæмы кæм базыдтон, уым, 
бирæ горæттæ æмæ бæстæтæ чи фены, уый, иуæй, бирæ 
куыннæ хъуамæ фена æмæ бирæйы дæр куыннæ базона?! 
уд — дæ судзинаг, сæкæр — дæ хæринаг, д' арм — 
æхсад, дæ дзых — æнхъæвзт», — ацы ныхæстæ-иу 
загътой мард ныгæнгæйæ. Бакастæн сæ Миллер Всеволоды 
«Ирон-уырыссаг-немыцаг дзырдуат»-ы, фæлæ сæ иу мард 
ныгæнгæйæ дæр никуы фехъуыстон, нæ сæ фехъуыстон, 
мардæн фынджыдзаг хæлар кæнгæйæ дæр. 
Цыма сын ферох кæнын не 'мбæлы, афтæ мæм кæсы. 
омпьютер нæ цæсты скадджын. Дис кæнæм, цытæ 
йын æнтысы, ууыл. Фæлæ, Хуыцау цы компьютер 
сфæлдыста, — адæймаджы сæр, — уымæн дзы æмбал нæй, 
уымæн æмæ адæймаджы раттæг дæр Хуыцау у, Хуыцауы 
сфæлдыстæй зондджындæр уæвæн та нæй. Адæймаг цы 
сфæлдыста, æнæ уымæй ныронг дæр фæцæрæн уыд, стæй 
амæй фæстæмæ дæр фæцæрæн уыдзæн, фæлæ, Хуыцау 
цы сфæлдыста, æнæ уымæй адæймагæн цæрæн нæй, 
фыссæгæн йæ уацмысы архайæг, ома йæхæдæг кæй æрхъуыды 
кодта, уымæн йæхицæй зондджындæр уæвæн куыд нæй, 
афтæ. 
Ш 

ыцы фын 2006 азы 29 апрелы бонырдæм федтон. 
Цыма зианæй рацыдтæн æмæ, хъæлдзæгдзинад кæм 
уыд, ахæм хæдзары цурмæ схæццæ дæн. Дыккаг 
уæладзыгмæ фæтæн асиныл схызтæн æмæ рахизæрдыгæй 
даргъ фынджы уæлхъус ауыдтон куывды бадæг адæмы. 
Галиуæрдыгæй дыккаг хистæры дæллаг фарс бадт иу мæхи 
кармæ æввахс лæг: урс сæрыхъуынтæ æмæ йын урс 
рихитæ. Иу рæстæджы йæ зарын райхъуыст. Ныхæстæн 
равзарæн нæ уыд, фæлæ-иу — Дзасохши Сосыгко, — зæгъгæ, 
базарды хуызæн тынг бæлвырд æмæ сыгъдæгæй 
райхъуыстысты у ыцы мыггаг æмæ ном. Уыимæ адæм сæхи афтæ 
дардтой, цыма сын зарæг йæхæдæг дæр æмæ, кæуыл уыд, 
уый дæр тынг хорз зонгæ уыдысты. Кæйдæрты, 
зарæггæнæг чи у, зæгъгæ, афарстон, фæлæ мын дзуапп раттын 
ничи бафæрæзта. Уалынмæ агъуысты арфдæр бацыдтæн, 
æмæ дын зарæггæнæг мæ размæ куы фæуид. Фæрсын æй, 
Дзасохты Сосыгко чи уыд, зæгъгæ, æмæ мын афтæ: «Уый 
диссаджы лæг уыд. Æз ыл ныффыссынмæ хъавын. Фыст 
дæр ыл бирæ ис, фæлæ... Хæсты размæ нæ сæрмæ 
Æгкацатæм цард...» 
Фыны мæм афтæ каст, цыма, цы дзуры, уыдон 
иууылдæр раст сты, афтæмæй та мæ фыд горæты никуы цард, 
Æгкацатæй йын зонгæ уыд, уый та мæ хъусыл никуы 
'рцыд. 
Куыддæр ын, чи дæн, уый зæгъынмæ хъавыдтæн, афтæ 
æваст фехъал дæн. 
О, хæдæгай, цы зианæй рацыдтæн, уый та цыма 
Дзуццаты Бибойы зиан уыди. Бибойы уымæй фараст боны 
раз дæр амардæуыд... 
Цин æмæ зиан æфсымæртæ кæй сты, ууыл адæймаджы 
йæ фын дæр æууæндын кæны. 
ылгоймагæн йæ дзыкку — даргъ, йæ зонд — цыбыр. 
Зын зæгъæн у, мах рæстæджы йæ дзыкку — 
сылгоймагæй нæлгоймагæй — кæмæн даргъдæр у, уый. Уæдæ 
зонды тыххæй дæр быцæугæнæн ис. Æз иу адæймагæй мæ 
бинойнаджы зондмæ кæм нæ байхъусын, уым æнæмæнг 
фæрæдийын. Хъусгæ та йæм фæлварыны хуызæн нæ 
6акæнын, хаттæй-хатт та фыдæнæны хуызæн. Мæхи фæнд 
куы атæрын, уæд æнæмæнг фæсмон фæкæнын. Бахатыр 
/88 

кæнут, фæлæ йæ куы куырдтон, уæд мын нæ разы кодта. 
Фæлæ æз мæхи фæнд атардтон, æмæ та, уый фæстæ бирæ 
хæттыты куыд уыди, афтæ фæсмоны хай фæдæн. 
Цæмæй ма рæдийай, уый тыххæй сылгоймагмæ хъусын 
хъæуы... 
ыдæлтæ, дам-иу арвæрдын куы федтой, уæд æм сæ 
зонгуытыл куывтой. 
Чсиаты Дзамболатæй йæ фехъуыстон. 
арский Бæрæгъуынмæ куы 'рцыди, уый кæд æмæ 
кæд уыди! Мæнмæ гæсгæ, ууыл æртиссæдз азæй 
фылдæр йеддæмæ къаддæр нæ цæуы. Цæмæй мæ 
хъæуккæгты размæ рацæуа, уый тыххæй йæхи цас фæцæттæ 
кодта, уый нæ зонын, фæлæ, цы дзырдта, уый, чи йæм 
хъуыста, уыдонæй никуы ферох уыдзæн, уыдонимæ — 
мæнæй дæр. 
Нæ хъæуы хабæрттæ афтæ хорз цæмæй базыдта, ууыл 
æрæджыйы онг никуы ахъуыды кодтон. Цæмæдæр гæсгæ 
мæм афтæ каст, цыма сæ махмæ æрцæуыны размæ дæр 
зыдта. Мæнмæ гæсгæ, афтæ хъуыды кодтой канд, чи йæм 
хъуыста, уыдон нæ, фæлæ, кæй фыдгой кодта, уыдон дæр, 
уымæн æмæ, афтæ куы нæ уыдаид, уæд хабæрттæ 
рахъæргæнджыты агурджытæ сарæх уыдаиккой, лæбурджытæ 
дæр дзы фæзындаид, фæлæ, уæд дæр, уæдæй фæстæмæ 
дæр ахæмæй мæ хъусыл ницы 'рцыд. Лæбурын та дзы 
бирæты бахъуыдаид, уымæн æмæ Чарский йæхи фыст 
æмдзæвгæты — йæхи фыст уыдаиккой, уæдæ кæй? — 
хурмæ хаста, зæхгæстæй бапъерозты иу пачкæйыл тачкæ 
харбызтæ чи лæвæрдта, зæронды æфсон колхозы куыстмæ чи 
нæ цыд, фæлæ мæйы дæргъы Цæгатмæ дыргътæ уæймæ 
цалдæр хатты чи ласта, куысты тæккæ тæмæны йæхи 
пудрæйæ чи цагъта, уыдоны æмæ бирæ æндæрты хъæнтæ æмæ 
аиппытæ. 
Цæмæн æрымысыдтæн ацы хабæрттæ? Дуне къуындæг 
у, зæгъгæ, хуымæтæджы нæ фæзæгъынц. Уыцы зындгонд 
Чарскиимæ фæстæдæр, зæгъæн ис, æмæ æмбæлдтæн алы 
бон дæр. Терчы галиу фарс, æз кæм цардтæн, уырдæм, 
æвæццæгæн, хæстæг цард æмæ-иу ыл арæх амбæлдтæн. 
У89 

Кæддæр адæмы сæрты нæ, фæлæ бæласы сæрæй кæмæ 
кастæн, — йæ фембæлдмæ уыйбæрц адæм æрæмбырд, 
æмæ, нæ хъæуы æхсæнадон кусæндæттæ кæм уыдысты, 
уыцы агъуысты кæрты къух бакæнæн дæр нал уыд æмæ 
къах бавæрæн дæр, — уыцы лæг-иу мæ размæ куы фæци, 
уæд-иу йæ рæзты хуымæтæджы цыд никуы акодтон. 
Æдзухдæр-иу, сценæйы йæ цы дарæсы федтон, мæ 
цæстытыл афтæмæй ауад. 
яжело умирать, хорошо умереть» («Зын у 
мæлын, нæу амæлын æвзæр») — Некрасовы ацы 
рæнхъытæ мæм бонæй-бонмæ тынгдæр хъарынц, 
тынгæйтынгдæр сын æууæндын сæ рæстдзинадыл. 
æх донхæрисы кьæбæлдзыгдзыкку рæудымгæ 
фасы... 
Ныхас зæгъын дæр сез пал фæуæндын, чызгай, 
дсе разы. 
Ацы æмдзæвгæ мын æрдæгфыстæй баззад 1999 азы И 
августы. Ацы цыппар рæнхъы куы ныффыстон, уæдæй нырмæ 
та æнусы æмбисæй фылдæр цæуы. 
Æрæгвæзæджы рог дымгæ, сындæггай 
Нæ буц бæлæсты сыфтæртæ нызгьæлдтай. 
Уадз ивæпт хъæдпгæ, быдыртæ сæ кæрц — 
Кæдфæндыдæр рæсугьд у дуне, æрдз. 
мотреть в глаза смерти, предвидеть ее 
приближение, не стараясь себя обмануть, оставаться верным 
себе до последней минуты, не ослабеть и не струсить — это 
дело сильного характера». 
Ацы ныхæстæ цыма Писарев Дмитрий Дибæйы тыххæй 
загъта, афтæ мæм кæсы. 
Æмæ ма ноджыдæр, Дибæмæ чи хауы, ахæм ныхæстæ. 
Бакастæн сæ Толстой Левы чиныг «Круг чтения»-йы: 
«...готовься к тому, чтобы наилучшим образом умереть, т.е. 
воспользоваться теми торжественными минутами смерти, во 
/90 

время которых человек уже находится как бы в ином мире, 
и слова и поступки его получают особенную власть над 
остающимися». 
ыууæ рæнхъы дæр арф хъуыдытæ нывæрæн ис: 
Ученых много, умных мало, 
Знакомых много, нет друзей. 
Дæс азæй фылдæры размæ сæ радиойæ фехъуыстон. 
Сæ ныффыссæджы нæ базыдтон. 
ысджытæн Хъырымы, «Коктебель», зæгъгæ, цы 
сфæлдыстадон хæдзар уыд, уым къорд хатты 
уыдтæн. Фæстаг хатт дзы ныййæфтон ирон фыссæг 
Б. Т.-йы йæ чызгимæ. Æхсызгон куыннæ вæййы 
адæймагæн Ирыстонæй дард ран йе 'мбæстаджы, уæлдайдæр та 
йе 'мсисы, фенын. Кæрæдзиуыл бацин кодтам, фынджы 
уæлхъус дæр абадтыстæм. Абадтыстæм, зæгъгæ, тынг 
æнафонмæ бафæстиат стæм. Кæд ма исты зонын, уæд уыцы 
изæр немæ уыдис зындгонд уырыссаг прозаик æмæ критик 
Бушин Владимир дæр. 
Б. Т.-ыл кæд азтæ дзæвгар цыд, уæддæр лæппулæгау 
хъæддых уыд. Адæймагæн-иу фембæлгæйæ йæ къух куы 
нылхъывта, уæд-иу æнгуылдзты стджытæ баиу сты 
æмæиу йæхинымæр æнхъæлмæ каст, кæд мæ суадздзæн, 
зæгъгæ. Фидар уыди нозтæн дæр. Иу нуазæн дæр фæстæмæ 
куы нæ здæхта, уæд дæр æм мæ зæрдæ не 'хсайдта, уы~ 
мæн æмæ уымæй размæ дæр нозтæй никуы фæцудыдта. 
Уæлдай ныхас дæр дзы никуы сирвæзт. 
Сфæлдыстадон хæдзары хæрæндон денджызæн йæ 
тæккæ былгæрон уыд. Аходæнмæ иуцалдæр минуты 
раздæр æрбацыдтæн æмæ ме 'мбæстæгтæм æнхъæлмæ кастæн, 
фæлæ æрæгмæ куы цыдысты, уæд хæрæндонмæ ацыдтæн. 
Аходæны фæстæ дæр ма фынджы уæлхъус иуцасдæр 
абадтæн. Æппынæрæджиау Б. Т. фæзынд. Кæй байрæджы 
кодта, уый тыххæй йæхи раст кæнынмæ фæци: 
— Дысон-бонмæ мæ къах дæр н' атылдтон, афтæ дзæбæх 
фæфынæй кодтон. Мæ чызг мæ куы нæ райхъал кодтаид, 
/9/ 

уæд ма афонмæ дæр фынæй кæнин... Уый дæр ныртæккæ 
'рбацæудзæн. 
Æргом дзургæйæ, æрæгмæ куы цыди, уæд ме уæнджы 
мигъ бадт, кæд ыл нозты фыдæй исты 'рцыд, зæгъгæ, 
фæлæ йын йæ ныхæстæм куы байхъуыстон, уæд мæ тарст 
æрцыди. Йæ цуры бадын мæм айв нæ фæкаст, хатыр дзы 
ракуырдтон æмæ денджызы былмæ мæхи райстон. 
Куыддæр хæрæндонæй рахызтæн, афтæ Б. Т.-йы чызг мæ 
размæ фæци æмæ мын бауайдзæф кодта, цæмæн, дам, ын 
баназын кодтай, дысон-бонмæ хуыссæджы цъыртт нæ 
федта, йæ лæппуйы æрымысыд — Б. Т.-йы лæппу дыууæ азы 
размæ æвиппайды амард — æмæ куыдта æмæ куыдта... 
Уæдæй нырмæ бирæ азтæ рацыд. Æрæджы Субботин 
Василийы чиныг кæсын æмæ дзы сæмбæлдтæн ахæм 
бынатыл: «Куыд дзурынц, афтæмæй, Сергеев-Ценский йæ 
мæлæты рынчын куы 'рци, уæд æй аластой рынчындонмæ. 
Йæ дохтыртæн афтæ зæгъы: «Мемæ æмбæхсынджыты ма 
хъазут. Æз зæронд дæн... Цас ма фæцæрдзынæн, уый мын 
æргом зæгъут. Куы бахъæуа, уæд мæ хуыссæгæй дæр 
атондзынæн. Мæ гæххæттытæ мæ банывыл кæнын хъæуы, 
мæ повесть та — фæуын...» Загътой йын, тагъд кæнын æй 
кæй хъæуы. Æцæгæйдæр, æхсæв нал хуыссыди, куыста. 
Фæлæ нын йæ ус Христинæ Михалы чызг та афтæ загъта: 
«Уый адæмы цур хъæбатыр вæййы, æндæр æхсæвыгæтты 
кæугæ фæкæны...» 
мбалты Цоцкойы хуызæн лæгтæ канд сæхи, сæ 
мыггаг æмæ хъæубæстæ не скадджын кæнынц, 
фæлæ æгас Ирыстон дæр. Скадджын кæнынц адæймаджы 
ном. Алкæмæ дæр адæймаджы ном скадджын кæныны 
хъару куы уаид, уæд иууылдæр цæуиккам не скæнæг 
Хуыцауы зæрдæмæ. 
Æмбалты Цоцко, зæгъгæ, куы фехъусын, уæд 
цавæрдæр рухс дунейы февзæрын, хин æмæ кæлæн кæм нæй, 
раст æмæ цæстуарзон адæм кæм цæры, уæздандзинад, 
фæтк æмæ четар æлдариуæг кæм кæнынц, ахæм дунейы... 
Иу-ссæдз азæй фылдæры размæ базонгæ дæн Хъуылаты 
Хъазыбегимæ. Æмбалты Цоцкоимæ æввахс хæстæджытæ 
уыдысты, — дзырдта мын æй, куыд хæстæджытæ сты, 
уый дæр, фæлæ та мæ ам дæр ме стырзæрдæдзинады азар 
/92 

басыгъта æмæ йæ ныффыссын мæ зæрды не 'рæфтыд, 
хъуыды та йæ уæвгæ нæ бакодтон, — æмæ йын йæ царды 
хабæрттæ хорз зыдта. Иу хабар мын дзы ахæм ракодта. 
Цæвиттон, Цоцко уарзта сæхи хъæуккаг, æрыдойнаг, 
Хуырымты Иорамы чызг Лулуйы. Чызг фæцыд Хетæгкаты 
Къостайы зæрдæмæ дæр. Уыцы хабар куыддæрæй æрцыд 
Цоцкойы хъусыл æмæ йæ рæсугъд æнкъарæнты хурхыл 
бахæцыд, чызгмæ цы зæрдæйыуаг дардта, уый йæ риуы 
арфдæр ран баныгæнын бафæрæзта. Къоста æмæ Лулу 
кæрæдзийы бамбæрстой æмæ хъуамæ сарæзтаиккой 
чындзæхсæв, фæлæ, стыр хъыгагæн, Лулуйы царды бонтæ 
хъысмæт фæцыбыр кодта. 
Æмæ ма Цоцкойы тыххæй, чи зоны, чи никуыма 'рцыд, 
ахæм хабар: Æмбалы-фырт, дам, Къостайыл сау фæдардта 
йæ амæлæты бонмæ. Зæххыл, чи никуыма 'рцыд, ахæм 
хабар, æвæццæгæн, нæма уыд, фæлæ æз уыйбæрц 
рацардтæн, æмæ исчи искæуыл цæрæнбонты сау фæдардта, 
зæгъгæ, никуыма фехъуыстон. Фæлæ, куы зæгъын, уыдаид 
ахæм хабæрттæ дæр. 
ындгонд фыссæг Цæголты Василий мын иу хатт 
афтæ: «Хабæрттæ фыссынмæ зивæг ма кæн. Цы 
писмотæ исыс, уыдон æфснайдæй дар. Цы номдзыд 
адæмимæ æмбæлыс, уыдоны ныхæстæ дæ рох кæй 
кæндзысты, уый дæ зæрдыл дар æмæ архай сæ фæд 
гæххæттыл ныууадзыныл. Азтæ куы рацæуа, уæд дæ 
бахъæудзысты. Цы хорз адæмимæ 'мбæлдтæ, цы зонды ныхæстæ сæ 
фехъуыстай, уыдон рохуаты баззайынæн æвгъау сты, 
фыссæджы бон та сæ у фидæны фæлтæртæм адæттын». 
Цæрукъаты Алыксандр дæр йæ царды кæрон фæсмон 
кодта, гæххæтмæ хæссыны аккаг чи уыд, уыцы хабæрттæ 
кæй нæ фыста, ууыл. 
Василийы цæстуарзон ныхæсты рæстдзинад мæм, стыр 
хъыгагæн, æрæджиау бахъардта, фæлæ мæхицæн хæсыл 
нымайын ме 'мсис кæстæртæн Василийы ныхæстæ дæр 
æмæ Цæрукъаты Алыксандры ныхæстæ дæр сæ зæрдыл 
æрлæууын кæнын. Цæголы-фырт йæ фæндиæгтæ æрмæст 
мæнæн загьта, æз та, — кæд ацы рæнхъытæ искуы дунейы 
рухс феной, уæд уе 'ппæтæн дæр дзурын: мæхи арæх 
къуыммæ цæмæй фæхæссын, уымæй уæхи бахизут: зивæг ма 
*13 Дзасохты Музафер 
/93 

кæнут, стырзæрдæ ма ут, абон цы уынут æмæ хъусут, 
уыдон æдзух нæ уындзыстут æмæ хъусдзыстут. 
æстæджы бон, кæй зæгъын æй хъæуы, бирæ у. 
Ногæй зæронд саразы, зæрондæй — згæхæрд. Зæрдæ 
чи халы, уыцы маеты джебогътæ фæкъуымыхдæр кæны, 
бирæ хæттыты сæ афтæ слæгъз кæны, æмæ рæхойын сæ 
бон нал вæййы. Фæлæ цæйдæрты ныхмæ тохы бацæуын 
йæ бон нæ бавæййы. Зæгъæм, адæймаг цы федта æмæ 
фехъуыста, уыдон се 'ппæт рæстæг нæ ферох кæнын 
кæндзæн. Зæрдæйы æнусмæ чи баззайы, ахæм хабæрттæ — 
цае дæ хъæуы, уыйбæрц. 
Ацы хабарыл æртиссæдз азы бæрц цæуы, фæлæ цыма 
знон уыди, афтæ мæм кæсы, зæрдæйы нывгондæй лæууы, 
нæ мæ рох кæны. 
Фæндзæм къласы ахуыр кодтон æви æхсæзæмы, уый 
дзæбæх нал хъуыды кæнын, фæлæ та иу изæр нæ сыхы 
лæппутæ бичетты æрæмбырд сты æмæ хæсты хабæрттæ 
кодтой. Уымæй размæ не 'рвадæлты лæппу, хæсты цаутæ 
æвдыст кæм цыд, ахæм кино федта æмæ йæ йæхи 
ныхæстæм гæсгæ дзырдта. Уымæ та æнæхъæн сыхы дæр уымæй 
хуыздæр ничи арæхст. Ноджы уый махæй кæмæй афæдз 
хистæр уыд, кæмæй — дыууæ, æмæ-иу æм æдзухдæр, цыма 
нæ ахуыргæнæг уыд, афтæ хъуыстам. 
Уыцы изæр дæр та сæйраг дзурæг уый уыд, фæлæ-иу 
махæй дæр исчи искуы-иу хатт йæ ныхас баппæрста. Æз 
дæр, цыма мæ хæйрæджытæ ацардыдтои, уыйау мæхицæй 
хæстон лæг ацарæзтон æмæ ныхас цæуыл уыд, уый нал 
хъуыды кæнын, фæлæ дзы дыууæ дзырды мæ зæрдыл 
тынг бадардтон: «штыковой бой». Уыдон куыддæр мæ 
дзыхæй схаудысты, афтæ дын мыл ме 'рвад былысчъил 
худт куы бакæнид, ахæм «бой», дам, нæ вæййы. Уыцы 
ныхæстæ загъд æрцыдысты бæрзондæй комкоммæ дæр 
æмæ дæлгоммæ æмбаргæйæ дæр. Комкоммæ уымæн, æмæ 
ме 'рвад мæнæй дыууæ азы хистæр уыд æмæ уымæ гæсгæ 
бæрзонддæр уыд, дæлгоммæ та уымæн, æмæ мæ цы 
'дылы ныхас сирвæзт, уымæ æнæмæнг бæрзондæй 
кæсын хъуыд. 
, Цы 'мбæрстон, «штыковой бой» цы у, уымæн, стæй, 
мæнмæ гæсгæ, ме 'рвад дæр мæнæй дæсныдæр нæ уыд, 
/94 

фæлæ куыд хъæбæрæй дзырдта, стæй куыд 
æнæрвæссонхуызæй, уымæ гæсгæ банхъæлæн уыд, цы дзуры, уым 
дызæрдыггагæй ницы ис, зæгъгæ. 
Куыд бамбæрстон, афтæмæй йыл ме 'ннæ сыхæгтæ дæр 
баууæндыдысты. Æз мæхи ахæм къæмдзæстыджы бынаты 
банкъардтон, æмæ, куы зæгъын, абоны онг дæр мæ нæма 
ферох. 
Ацы хабæрттæ æрымысыдтæн, газет «Советский 
спорт»-ы 1988 азы 23 октябры номырæй цы статья ралыг 
кодтон, уый мæ размæ куы фæци, уæд. Статья хуыйны 
афтæ: «Тот, кто брал "Черную кошку"». Уыцы ранæй 
æрхæсдзынæн æрмæстдæр дыууæ хъуыдыйады: «В. Ощенков 
занял первое место в соревнованиях по штыковому бою на 
первенство Московского военного округа. Диплом 
датирован 30 апреля 1930 года». 
Куыд бамбæрстат, афтæмæй ма «штыковой бой»-йæ 
уæлдай уыдис ахæм хуызы спортивон ерыстæ дæр... 
Ме 'рвад абон дæр у цардæгас. Кæддæры хабæрттæ 
йын йæ зæрдыл æрлæууын кæнин, фæлæ дзы, мæнмæ 
гæсгæ, уыдон раджы ферох сты, йæ зæрдыл ын сæ куы 
'рлæууын кæнон, уæд та йæм, мыййаг, уайдзæфы хуызæн 
куы фæкæсой, уымæй æдас нæ дæн æмæ йын никуы ницы 
фæзæгъын. Уæвгæ йыл фæстаг æнусы æмбис кæд иу кæнæ 
дыууæ хатты фембæлдтæн, уæд хорз, æндæр нæ 
мыггаджы хъуыддæгты архайæгæй йæхи не 'вдисы, 
сæрмагондæй йæ бабæрæг кæнын та мæ къухы никуы бафтыд. 
Сæйрагдæр у, бирæ азты фæстæ мæхи дæлджинæггонд 
кæй нал хонын, уый. 
æдæй-уæдæй ма нæ хæдзармæ афоныл здæхын. 
Уæвгæ мыл фæстаг рæстæг нæхимæ сахуыр сты 
æмæ мæм раздæрау фæскуыст æнхъæлмæ дæр нал 
фæкæсынц, уымæн æмæ зонынц, кæй та бафæстиат уыдзынæн. 
Фæлæ ма абон æгæр раджы цыд дæр фæдæн. Дзыццайы 
дæр уыцы зæрдæ фæсайдта, æидæр æй ахæм уавæры не 
'рбаййæфтаин. 
Куыддæр къæсæрæй бахызтæн, афтæ стыр уаты 
къуымты мæ цæстæнгас æрзылд. Иннæ хæттыты хуызæн та 
Дзыццайы агурыныл фæдæн. Мæ цæст ыл не 'рхæцыд æмæ 
фаллаг уатмæ бакастæн. Дзыцца мæм чъылдымырдæм бадт 
^95 

æмæ йын йæ цæсгом нæ уыдтон, фæлæ цыма йæ чемы нæ 
уыд, афтæ мæм фæкаст. 
— Дзыцца! 
Æрбацæуынæнхъæл мын нæма уыд. Иннæмæй та, æгæр 
хъæрæй сдзырдтон, стæй мæ хъæлæсы катайаг мыртæ 
фæразуæз сты æмæ Дзыццайы хуызæн адæймагæн уыдон 
æгæр дæр ма уыдысты хæрдмæ фæхауынæн. 
Мæнырдæм ын æнæ разилгæ нал уыд, йæ 
армытъæпæнæй йæ цæсгом æрсæрфта æмæ уыцы зивæггæнгæйæ 
раздæхт. Кæугæ кæй кодта, уый ма мын цы бамбарын хъуыд, 
фæлæ йæ чи бафхæрдта? Мæ бинойнаг? Уымæн уæвæн 
нæй. Мæ ныхæстæй йæм искæцы бустæхуыз куы фæкæсы, 
уæддæр мын уайдзæф куы бакæны, æдзухдæр йæ фарс 
куы фæвæййы, уæд се 'хсæн цы хъуамæ 'рцыдаид? Иу 
ныхасæй, мæ зæрдæ кæдæмыты нæ ахсайдта, ахæм нал 
баззад. 
— Абон цæй раджы 'рбацыдтæ? — ныр та æз 
фестъæлфыдтæн Дзыццайы ныхæстæй. 
Йæ хъæлæсыуаг мæм æгæр аразгæ фæкаст. Йæ 
ныхæстæй алкæцыдæр дзырдта, мает дзы кæй бацыд, ууыл. Йæ 
цæстытæн дæр цыдæр уымæл хуыз уыд. Иннæ хæттытау 
мыл бацин кæнын сæ зæрды уыди, фæлæ тыхцинтæ 
кæнын ахуыр нæ уыдысты æмæ, кæд цыфæнды тынг 
архайдтой, уæддæр сын дзы ницы уади. Иннæ хæттыты-иу сæ, 
мæн ауынгæйæ, цы хъарм ракалди, уый равдисын сæ бон 
нæ баци. Дзыцца мæ цæмæй бафарста, уымæн мæ дзуапп 
раттынмæ нæма 'вдæлди, уымæн æмæ, цæуыл æнкъард 
уыд, уый базонын мын сæйрагдæр уыд æмæ йын йæхи 
фæрсынмæ дæр уымæн фæдæн: 
— Цы кодтай? 
Ницы дзурынмæ мын хъавыди, фæлæ йæ нæ 
ныууадздзынæн, уый куы бамбæрста, уæд загъта: 
— Ницы... Цы кодтон? 
— Уæдæ афтæ 'нкъард цæмæн дæ? Куы'рбацæуын, уæд 
куыд вæййыс, уый нæ зонын?! Чидæр дæ бафхæрдта, æмæ 
мын æй зæгъ. 
— Ничи мæ бафхæрдта. Афтæ... Цыдæр хабæрттæ 
'рымысыдтæн, æмæ мæ зæрдæ суынгæг. 
— Цавæр хабæрттæ? 
. — Зæронд хабæрттæ... Сæ койы аккаг дæр не сты. 
Уæртæ дзы чындзы бафæрс... 
/96 

Дзыцца, йæ сæрæй кæцырдæм ацамыдта, уыцырдæм 
фæкастæн, æмæ фæсдуар, къуыммæ хæстæг, ауыдтои мæ 
бинойнаджы. Æрдæбонсарæй йæ ныхас нæ, фæлæ йе 
змæлын дæр никуыцæй райхъуыст. Æвæццæгæн, йæхинымæр 
скарста, ахæм заман мадзурайæ лæууын хуыздæр у, 
зæгъгæ, æмæ ныхæстæм æдзæмæй хъуыста. 
Æцæгдæр мын хабæрттæ мæ бинойнаг радзырдта... 
Рынчындоиы дохтырæй кусы. Йæ палатæмæ нæ 
хъæуккаг Уырысхан бахауд. Куы йæ 'рбаластой, уæдæй нырмæ 
æртæ къуырийæ фылдæр рацыд, афтæмæй, мæ бинойнаг 
кæй у, уый нырма абон базыдта. Диссаджы æппæлдтытæ, 
дам, нæ фæкодта. Фæскуыст, нæхимæ куы 'рбацыд, уæд 
лæджы ныхæстæ Дзыццайæн рафæзмыдта. Дзыцца дæр 
рагон хабæрттæ æрымысыд æмæ, кæд рагон уыдысты, 
уæддæр ын хъæдгом фæрæхойæгау сног сты... 
Уырысхан хæсты уыди, фæлæ уайтагъд фæстæмæ 
ссыди. Йæ рахиз къухы кæстæр æмæ æнæном æнгуылдз 
фæцæф сты æмæ нал куыстой, нал куыстой, зæгъгæ, растæй 
баззадысты æмæ йæ, хæстон лæгæн нал бæззыс, зæгъгæ, 
рарвыстой. Уый хæстæй цалдæр мæйы куы рацыд, уæд 
уыди. Немыц Ирыстонмæ куы 'рбацæйхæццæ кодтой, уæд 
цалдæр лæгæй колхозы фос хохмæ атардтой. Куыд 
дзырдтой, афтæмæй, цалынмæ немыцы нæ асырдтой, уæдмæ 
хохы физонджытæ фæкодтой, стæй ма дзы цы кадавар 
муртæ баззад, уыдон æртардтой æмæ сæхицæй 
фыдæбонджындæр никæйуал хуыдтой. Бæстæ змæст уыди, æмæ сæ 
дзуапп бацагурæг нæ фæци. Дзуапп нæ, фæлæ ма 
фæстæдæр Уырысханы колхозы сæрдарæй дæр равзæрстой. 
Цыппор æхсæзæм аз хус рæстæг скодта. Хуымтæ 
6асыгъдысты. Адæм тынг зын уавæры бахаудысты. Мæ фыд 
хæстæй нæма ссыди, кæд уæдмæ, æгас ма кæй фыдæлтæ 
баззадысты, уыдон раздæхтысты, уæддæр. Фæстæдæр 
куыд рабæрæг, афтæмæй мæ фыд, æрæджиау чи ссыд, 
уыдонæй дæр никæимæ разынд. Мæ кæстæр æфсымæр 
æмæ хоимæ нæ мадимæ баззадыстæм æмæ иннæ сидзæрты 
хуызæн хъизæмæрттæ 'взæрстам. Мæ хо ма сыдæй 
рæсигæ дæр ныккодта. Уыцы тыхст рæстæг ма Дзыццайæн йæ 
фæллойбонтæм цыдæр нартхоры нæмгуытæ цыди æмæ 
Уырысханæй куырдта, цæмæй йын йæ сабиты сыдæй 
мæлын ма бауадза æмæ йын иу пут уæддæр раттын кæна йæ 
фæллойæн. Схъæртæ йыл кодта, ныртæккæ, дам, нæ дæ 
</97 

сывæллæтты сагъæс йеддæмæ æндæр сагъæс нæй, зæгъгæ, 
йæ мæстджынæй рарвыста. Дзыццайæн йæ зæрдыл уыцы 
хабæрттæ 'рлæууыдысты æмæ йæхиуыл хæнын нал 
бафæрæзта... 
Йæ мает ын цæмæй фæкъаддæр кæнон, ахæм 
дзуринæгтæ мæм уыдис, æмæ йын сæ нæ басусæг кодтон: 
— Уыдæттыл та дæхи цæмæн хæрыс? Кæмæн цы 
хъæуы, уый Хуыцау зоны. Уырысханыл дæр йæ фыдмитæ 
æртæфстысты. Йæ дыууæ чызгæй иу дæр æгъдауыл й' амонд 
не ссардта. Кæйдæрты ^фæдыл фæлыгъдысты æмæ, кæм 
сты, уый бæрæг нæй. Йæ фырт ахæстонæй æддæмæ нæ 
цæуы. Рынчындонмæ йæ кæцæй æрбаластой, уый зоные? 
— бафарстон Дзыццайы. 
Кæй зæгъын æй хъæуы, Дзыцца йæ нæ зыдта, фæлæ 
йæ æз зыдтон. Уырысханы ус æртæ азы размæ амард. Цы 
фæуыдаид, уый йын нал уыд æмæ йæ се 'рвадæлтæй 
чидæр зæрæдты хæдзармæ сласта. Уыцы хабæрттæ æрæджы 
фехъуыстон, фæлæ рынчындонмæ бахауд, уый нæ зыдтон. 
— Цæмæй йæ зонын? — фарстæн мын фарстæй дзуапп 
радта Дзыцца, цыма уымæй афтæ зæгъынмæ хъавыди, 
кæцæйфæнды йæ 'рбаласæнт, цæмæн мæ хъæуы, зæгъгæ. 
— Зæрæдты хæдзарæй... 
Фæстаг ногдзинæдтæ йын куы радзырдтон, уæд цыма 
йæ мастæй ахауд, афтæ мæм фæкаст». 
Ацы хабæрттæ, поезды Мæскуымæ кæимæ цыдтæн, иу 
ахæм мæ карæн лæгæй фехъуыстон, æмæ мæм йæ царды 
цаутæй кæцыдæртæ мæхи царды цауты хуызæн 
фæкастысты... 
æ фыды фыды æфсымæры лæппу Тасолтан 
хæстæй саугуырмæй ссыди. Йæ дыууæ цæсты дæр 
ын знаджы нæмыг ахаста. Хорз бинонтæ йын фæци, хорз 
цот ын рацыди æмæ, æвæццæгæн, уыдоны фæрцы бирæ 
фæцард. Цыппарыссæдз азы йыл цыд, афтæмæй цалдæр 
азы^>азмæ амард. 
Иæ фыд уымæй ноджы фылдæр фæцард æмæ, 
Адзырттæй цы фехъуыста, уыдон-иу цыма чиныджы каст, 
афтæ дзырдта. Кæд цæстæй нæ уыдта, уæддæр горæты 
уынгтæ хорз зыдта. Иу хатт кæцæйдæр цыдыстæм. 
Горæтмæ куы схæццæ стæм, уæд нæ шофыр дæр, æз дæр, кæдæм 
/98 

цæуын хъуыд, уый нæ зыдтам, æмæ-иу, кæдæм схæццæ 
стæм, уый Тасолтанæн куы загътам, уæд, дарддæр 
кæуылты цæугæ у, уый нын-иу бацамыдта. Иу ран дæр нæ 
фæрæдыд, афтæмæй бынатыл сæмбæлдыстæм. 
Бирæ цыдæр ног хабæрттæ дзы фехъуыстон, 
уæлдайдæр нæ хæдзарвæндаджы тыххæй. Мæ фыды фыды 
фыдæн, дам, цалдæр æфсымæры уыд. Сæ иу хуынди Состыкк. 
Æфсымæртæй, дам, уымæй магусадæр нæ уыд, афтæмæй 
цæргæ та се 'ппæтæй фылдæр фæкодта, зæгъгæ, мын 
Тасолтан куы загъта, уæд мæхинымæр бацин кодтон, уæдæ 
æз дæр бирæ фæцæрдзынæн, зæгъгæ. 
азраты Светæимæ дæс æмæ дыууиссæдз азæй 
фылдæры размæ базонгæ дæн. Пединститутмæ 
бацыдыстæм 1955 азы æмæ фондз азы дæргъы иу факультеты иу 
къорды фæцахуыр кодтам. Мæ дæргъвæтин царды цы 
сылгоймæгты зыдтон, уыдонæн Светæ уыди сæ тæккæ 
уæздандæр, æгъдауджындæр, æнæхиндæр æмæ 
сыгъдæгдæрзæрдæтæй иу. Институт каст куы фестæм, уæд нæ 
алчидæр ацыди йæхи фæндагыл æмæ арæх нал 
æмбæлдыстæм. 
Светæ йæ амонд ссардта æмæ дзæвгар рæстæг царди 
Мæздæджы. Дзæуджыхъæумæ цæуынвæнд куы скодта, 
уæд æнæнхъæлæджы фембæлдыстæм æмæ йын куыст 
ссарынæн Гæздæнты Ленæйы (уæд Ленæ куыста Кировы 
номы л республикой библиотекæйы директорæй) фæрцы 
феххуыс кодтон, фæлæ библиотекæйы бирæ нæ бафæстиат — 
раивта сидзæр сывæллæтты хæдзар «Хуры тын»-мæ æмæ 
дзы бирæ азтæ фæкуыста хъомылгæнæг æмæ ахуыры 
хайады сæргълæууæгæй. 
Кæд иу горæты цардыстæм, уæддæр, зæгъæн ис, æмæ 
кæрæдзийы нæ уыдтам. Мæ бон æрхъуыды кæнын у 
æрмæстдæр дыууæ фембæлды. Фыццаг хатт куы 
фембæлдыстæм, уæд мæм Светæ æрхатыд, фæнды, дам, мæ, нæ 
хъомылгæнинæгтимæ куы базонгæ уаис, уый. Кæй зæгъын æй 
хъæуы, æхсызгонæй сразы дæн йæ фæндоныл æмæ, цы 
бонмæ баныхас кодтам, уыцы бон ныццыдтæн «Хуры 
тын»-мæ. 
Сидзæр сывæллæттæм кæсгæйæ, мæхи цардвæндаг мæ 
цæстытыл ауад. Мах дæр мæ дыууæ кæстæр хоимæ æнæ 
/99 

фыд æмæ æнæ мадæй баззадыстæм. Мæ фыды раздæр 
уымæн ныффыстон, æмæ уымæй раздæр бавдæлон стæм. 
Хæсты æнæбæрæгæй куы фесæфт, уæд мæныл æхсæз азы 
йеддæмæ нæ цыди, хæстмæ куы ацыди, уæд та — цыппар, 
мæ кæстæр хотæй хистæрыл — афæдз, кæстæр та гуыбыны 
баззад. Мæ мад дæр мæ фыдæй бирæ фылдæр нæ фæцард. 
Æвирхъау хуызы куы фæмард, уæд æз ахуыр кодтон 
дæсæм къласы, мæ хотæ та æвдæм æмæ фæндзæм кълæсты. 
Уыцы хабæрттæ Светæ афтæ бæлвырдæй нæ 
радзырдта, фæлæ загъта, Музафер дæр, дам, сидзæрæй баззад 
æмæ уæхæдæг уынут, цы лæг дзы рауад, уый. Светæйы 
ныхæстæ мæ ахæм æфсæрмы уавæры сæвæрдтой æмæ, 
мæхи цы фæкодтаин, уый нал зыдтон... 
Фембæлд ахицæн. Фысымтæ — Светæимæ йе 
'мкусджытæй бирæтæ æрбацыдысты — мын арфæтæ фæкодтой. 
Цæуынмæ куы рахъавыдтæн, уæд ма, Светæ цыдæр 
зæгъынмæ кæй хъавыд, уый бамбæрстон æмæ йын, хъусын 
дæм, зæгъгæ, загътон. Сылгоймаг ныфсæрмытæ, фæлæ 
уæддæр йæ зæгъинаг нæ басусæг кодта: 
— Сидзæр сывæллæтты тыххæй зарæг куы ныффыссис, 
уæд дын æй никуы ферох кæниккам... 
Ахæм курдиатæн бæлвырд дзуапп раттын тынг зын 
вæййы, фæлæ йын уæддæр ахъуыды кæнынæй зæрдæ 
6авæрдтон. Фембæлдыл цас рæстæг рацыд, уый зын 
сбæрæггæнæн у, фæлæ 2000 азы 19 мартъийы зарæгæн 
ныффыстон ныхæстæ: 
Сидзæр 
Сидзæр мæгуыр уу сидзæр — тæригъæд, 
Хьуызгæ — йæ бацыд, хъуызгæ — йæ рацыд. 
Сусæны мæй дæр фæкæны ихæн... 
Сидзæрыл ауд, амон ын алцы, 
Æрмæст ын кæуын амонын нæ хьæуы, — 
Сидзæрæн кæуын йæ былалгъ фæлæууы. 
Кæд барæвдыдтай — уæд та ныхæстæй — 
Сидзæры ацы дунейы, ацы, 
Дæхицæн скодтай уæд удыбæстæ... 
Сидзæрыл ауд, амон ын алцы, 
200 

Æрмæст ын ксеуын амонын нее хъæуы, 
Сидзæрæн кæуып йæ былалгь фæлæууы. 
Адзалы бонмæ чи уыдзæн сидзæр, 
Уый уду мæгуырæг, цытæ фæразы! 
Æпкьард — йæ райсом, æнкьард — йæ изæр... 
Сидзæрыл ауд, амон ын алцы, 
Æрмæст ын кæуын амонын нæ хъæуы, — 
Сидзæрæн кæуын йæ былалгь фæлæууы. 
Сидзæрмæ амонд фæстагмæ худы, 
Рæствæндаг кæны фидæнмæ балцы. 
Кæндзæн æм алчи кæддæр тæхуды, 
Ныр та йыл ауд, амон ын алцы, 
Æрмæст ын кæуын амонын нæ хъæуы, — 
Сидзæрæн кæуын йæ былалгъ фæлæууы. 
Уыцы аз æй Гæздæнты Болатмæ радтон æмæ йын 
абонмæ музыкæ ныффыесын йæ къухы нæма бафтыд. Светæйы 
раз къæмдзæстыгæй нæ баззадтæн. Æмдзæвгæ йын 
телефонæй бакастæн. Загътон ын, композитормæ йæ кæй 
радтон, уый дæр... 
Диссаг у, æвæдза, цард! Мæ зæрдæйæн адджын цы 
сылгоимаг уыд, йæ миниуджытæй мæм кæцыдæртæ мæ 
мады миниуджыты хуызæн кæмæн кастысты, уыцы 
Светæйы институт каст фæуыны фæстæ нымадæй цалдæр 
хатты йеддæмæ никуыуал федтон, стæй, бынтон 
æнæнхъæлæджы куыд базыдтон, афтæмæй йæ æппындæр 
никуыуал фендзынæн... 
Уыцы райсом дæр та мæ куыст газеттæй райдыдтон. 
Иннæ хæттыты хуызæн та раздæр фæстаг фарсмæ 'ркастæн. 
Тæфæрфæстæ кæм вæййынц, уым цы мыггаг, ном æмæ 
фыды номмæ фæкомкоммæ дæн, уыдон мын мæ зæрдæйы 
уидæгтæ нызмæлын кодтой. Хæстæджытæ хъусын кодтой, 
Базраты Саханджерийы чызг Светланæйы афæдзы бон кæд 
æмæ кæм бæрæг кæндзысты, уый. Хъусынгæнинаг цалдæр 
хатты бакастæн, фæлæ мæ йæ иу дзырдыл баууæндын дæр 
нæ фæндыд. Мæ зæрдæ ма дардтон, кæд ма, зæгъын, ахæм 
мыггаг, ном æмæ фыды номимæ æндæр адæймаг уыдис. 
Ау, кæд æз цы Светæйы зыдтон, уый афæдзы размæ 
амард, уæд æй куыннæ фехъуыстон? Кæд, мыййаг, уыцы 
20/ 

рæстæг Ирыстоны нæ уыдтæн, уæд та мын æй уый фæстæ 
иу зæгъæг куыннæ фæци? Мæ уавæрæй фервæзыны 
тыххæй кæдæмдæрты куы адзырдтон, уæд бамбæрстон, ахæм 
уавæрæй фервæзæн кæйнæуал вæййы. 
Æцæгæйдæр, Светæйы зæрдæ йæ кусынæй банцад 
афæдзы размæ, фæлæ мæ зæрдæ, цалынмæ цæрон, уæдмæ 
Светæйыл риссынæй никуы банцайдзæн... 
Рухсаг загътон, кæй зæгъын æй хъæуы, Светæйæн йæ 
афæдзы бон сæ хæдзары, фæлæ йæм мæ зæрдæйы цы 
рæсугъд æнкъарæнтæ уыд, уыдонæн рухсаг никуы 
зæгъдзынæн, уымæн æмæ сын, цалынмæ цæрон, уæдмæ мæлæт 
нæй. 
агкайты Дзибисы дзыхæй-иу ныхас нæма схауд, 
афтæмæй-иу адæймаг йæхи худынмæ 'рцæттæ 
кодта. Уыимæ-иу цыфæнды худæг куы дзырдтаид, уæддæр 
йæхæдæг æндæрхуызон никуы фæци, цыма, цы дзуры, 
уым худæгæй æппындæр ницы ис, йæхи-иу афтæ дардта. 
Адæм-иу худын куы райдыдтой, уæд-иу йæ ныхас 
фæурæдта, цыма-иу афтæ зæгъынмæ хъавыд, дзурын мæ 
6ауадзут, худын фæстæдæр хъæудзæн, зæгъгæ, æмæ-иу 
æцæгæйдæр афтæ рауад. 
Искуы «Рæстдзинад» æнæ Дзибисæй сфидаудзæн, уый 
мæ фыццаг рæстæджыты нæ уырныдта. Нæ мæ уырныдта, 
редакцийы ракомкоммæ бандоныл Дзибисы бадгæ 
никуыуал фендзынæн, уый дæр, фæлæ мæлæт адæймаджы цæуыл 
нæ баууæндын кæндзæн, ахæмæй, æвæццæгæн, зæххыл 
ницы ис. 
Дзибисы хъæлдзæгдзинад мын бирæ азты фаг сси, стæй 
уыцы хъæлдзæгдзинад искуы баихсидзæн, искуы мын 
циндзинад нал хæсдзæн, уый дæр мæ нæ уырны. 
Цыппæрдæс азы бæрц кæм бакуыстон, уыцы бæстыхайы та 
фæстæмæ кусын куы райдыдтон, ууыл ныр дыууæ 'мæ ссæдз азы 
цæуы æмæ, цыппæрæм уæладзыгмæ куы схизын, уæд 
арæх мæхимидæг хъуыдыты ацæуын. Кусæн уæттыл мæ 
цæстæнгас ахæссын æмæ, чи кæцы уаты бадт, уыдон 
мысыныл фæвæййын. 
Æппæты фыццаг мæ цæстытыл ауайы рахизæрдыгæй 
къуымы фыццаг уат. Уым бадтысты тæлмацгæнджытæ 
Мыстулаты Дзантемыр æмæ Гагкайты Дзибис. «Бадтысты», 
202 

зæгъгæ, уый Дзантемырмæ тынгдæр хауы, уымæн æмæ 
Дзибис йæ кусæн уаты бирæ нæ фæстиат кодта. 
Телетайпæйиу æй цы 'рмæг хъуыди, уый-иу куы райста, уæд-иу 
машинисткæйы фарсмæ 'рбадт æмæ-иу, текстмæ каст, афтæмæй 
тæлмац кодта. Уыцы куыстæй-иу æй куыддæр февдæлд, 
афтæ-иу, дæргъæй-дæргъмæ тыргъы цы кусæн уæттæ уыд, 
уыдоныл зилгæ ацыд. Алкæцыйы дуар дæр-иу дзы фегом 
кодта, «Родриго, зæгъыс?», зæгъгæ-иу сдзырдта æмæ 
таиу иннæ дуар гом кæнынмæ фæци. Æрмæстдæр-иу, мæ 
дуар гомгæнгæйæ, фехæлдта уыцы фæтк. Мæнмæ та-иу 
афтæ 'рбадзырдта: «Опять стихи?» 
Æмбал нæ уыд йæ кæрдзындæттондзинадæн. Уарзта 
æмбæлттимæ хъæлдзæг фынджы уæлхъус бадын. Фылдæр 
хæттыты-иу ахæм абадтыты амидингæнæг уыдис 
йæхæдæг. 
Уыцы рæстæджы горæтæгтæ колхозтæн хорз æххуыс 
кодтой, уæлдайдæр тыллæг æфснайыны рæстæг. Иу хатт 
та нæ æнæхъæн редакцийæ арвыстой нартхор тонынмæ. 
Ахæм заман-иу нын, кæмæн æххуыс кодтам, уыдон дæр 
дзæбæх фынгтæ æрæвæрдтой, фæлæ-иу нæхæдæг дæр 
афтидкъухæй нæ ацыдыстæм. Сихорафон уыд, æмæ 
иууылдæр станмæ æмбырд кæнын райдыдтам. Сылгоймæгтæ 
фынг æрæвæрын æввонг уыдысты, афтæ нæ кусджытæй 
иу, кæйдæр хардзæй цæлуарзаг, хызынтæ æвæрд кæм 
уыдысты, уырдæм бацыд. Дзибис æй хъахъхъæнгæ кодта, цы — 
йæ уæлхъус алæууыд, ома мацæмæ бавнала. Æввонгхоры 
фæндонæй куы ницы рауад, уæд, хызынтæм амонгæйæ, 
Дзибисы фæрсы, ам та цы ис, ам та цы ис, зæгъгæ. Дзибис 
ын йæ цалдæр фарстæн æнæбары дзуæппытæ радта. 
Фæстаг хатт ма йæ куы бафарста, ам цы и, зæгъгæ, уæд 
йæ мает срæмыгъта æмæ йын афтæ: 
— Уым та богъайы бырауæй тефтелитæ. 
Лæг цыдæр ахæрæгау фæци æмæ дарддæр йæ 
фæрстытæ дæттын нал бауæндыд. Цалынмæ æнæхъолайы 
фæрстытæн Дзибис дзуæппытæ лæвæрдта, уæдмæ сыл нæ 
кусджытæ цалдæрæй амбырд сты æмæ, фæстаг дзуапп куы 
айхъуыстой, уæд худæгæй артæнхæлдтæ фесты. 
Фæрстытæдæттæг та йæхицæн фæсномыг бакуыста. Фæсаууонмæ 
йæ йæ номæй ничиуал хуыдта, «Тефтели» йыл афтæ хорз 
сбадт. 
208 

енинградаг поэт Марк Шехтермæ йæ иу 
æмдзæвгæйы ахæм рæнхъытæ бакастæн: 
Узнай мое имя и даты, 
И шляпу сними на ветру. 
Я тоже при жизни когда-то 
Не думал, что скоро умру. 
Уый æцæг поэзи у! 
Цыртытыл ахæм арф хъуыдытæ бакæсын, æмæ 
адæймаджы иннæрдæм ахизынц, афтæмæй сæ, чи ныффыста, 
уый бæрæг дæр нæ вæййы. 
Ленинграды, — æз дзы куы уыдтæн, уæд ма Ленинград 
хуынди,— Александр Невскийы лавры иу цыртыл 
бакастæн ахæм рæнхъытæ: 
Я тем был прежде, чем ты ныне, 
Ты будешь тем, что я теперь. 
Ахæм рæнхъытæ кæй къухы бынæй рацыдысты, уый 
æцæг поэт кæй у, ууыл дызæрдыг нæ кæнын. 
Цыртыл ныффыссыны аккаг рæнхъытæ тынг зынæй 
райгуырынц. Хъуамæ алы хатт дæр зианджыны 
зæрдæйыуаг банкъарай, уый та æнцон хъуыддаг нæу. Иу хатт мæм 
Хæблиаты Сафар æрхатыд, мæ хъæуккаг æрыгон лæппу 
аварийы фæмард æмæ йын эпитафи ныффысс, зæгъгæ. 
Ныффыстон ахæм рæнхъытæ: 
Уæхи мыл ма марут кæуынсей: 
Хъысмæт мын бакодта хсерам. 
Зсеххыл псе бафсæстæн цæуынсей, 
Хуыссынсей бафсæддзынæн ам. 
Æз æй нæ федтон, фæлæ мын Сафар загъта, 
ныффыстой, дам, ын æй йæ цыртыл. 
Уымæй размæ дæр æмæ уымæй фæстæмæ дæр 
къордгай хæттыты ныффыстон ахæм цыппаррæнхъонтæ, фæлæ 
мын æрæджы иу хабар радзырдæуыд, æмæ мæ йыл 
баууæндын дæр нæ фæнды, æнæ баууæндгæ дæр ыл нæй, 
уымæн æмæ ахæм хабар зын æрымысæн у. 
Ныртæккæ ахæм дуг скодта, æмæ зарын дæр æмæ 
кæуын дæр æхцайыл райдыдтой. Уæвгæ, ахæм адæмтæ ис, æмæ 
сын сæ мардыл чи ахъарæг кæны, уымæн мызд фидынц. 
20-4 

Махмæ дæр фæзынди, цыртыл ныффыссæггаг æхцатæ чи 
домы, ахæмтæ æмæ, дам, иу ахæм «æхцайыкуыстгæнæг» 
иу цыппаррæнхъонæй бакуыста дыууæ мызды, фæлæ йæ 
хъуыддаг нæ фæрæстмæ. Дыууæ марды дæр ныгæд 
æрцыдысты фæрсæй-фæрстæм æмæ, сæ цыртытыл фыстытæ 
иухуызон кæй сты, уый адæм куыннæ хъуамæ 
бафиппайдтаиккой?! 
Хъуыддаг цæуыл ахицæн, уый нæ зонын, стæй ацы 
хабар æппындæр куы нæ фехъуыстаин, уæд мын æнцондæр 
уыдаид, уымæн æмæ нæ зыдтаин, адæймаг æхцайы фæдыл 
ингæны онг бахæццæ уыдзæн, уый. 
Мæ зæрдæ ма дарын æрмæстдæр иу хъуыддагыл: кæд, 
зæгъын, цыртыл фыстыты автормæ исчи мæсты уыд æмæ 
йыл æй мысгæ æрчындæуыд. Вæййы ахæм хабæрттæ дæр... 
о тяготению адской силы эгоизма и глупого 
самообольщения о собственном достоинстве всякий 
ненавидит и преследует того, кто стоит выше его в 
умственном и нравственном развитии», — афтæ фыста Пфаф 
Вольдемар ирон адæмы тыххæй. 
Ацы ныхæстæ, чи зоны, кæцыфæнды адæммæ дæр 
хауынц, уымæн æмæ адæймаг алы ран дæр адæймаг у. 
Адæймаг та цавæрфæнды адæмыхаттæй куы уа, уæддæр 
хæлæг йемæ кæнæ та, чи зоны, йæхицæй чысыл раздæр 
райгуыры. Стæй иуы хорздзинад иннæйы нæ фæнды, 
уæлдайдæр, дæумæ цы хорздзинæдтæ ис, уыдон иннæйы 
хорздзинæдтæй фылдæр куы у ой, уæд, фæлæ сæ Пфаф 
уæддæр ирон адæмы тыххæй куы нæ загътаид, уый мæ 
фæнды. Иугæр сæ кæм загъта, уым та сыл хъуамæ алы ирон 
адæймаг дæр ахъуыды кæна... 
æ адæмы хъысмæтыл дзургæйæ, афтæ зæгъæн нæй, 
Ирыстон ныртæккæйæ зындæр уавæры никуыма 
уыд, зæгъгæ. Уыди зындæр уавæрты дæр, фæлæ-иу, йæ 
размæ цы цæлхдуртæ сæвзæрд, уыдоны сæрты ахизын 
бафæрæзта, фæуæлахиз-иу ис цыфæнды зындзинæдтыл 
дæр. Зæгъæм, цалдæр æнусы размæ нæ адæмы нымæц 
ссæдз минмæ дæр нал хæццæ кодта. Скуынæг нæ кодтой 
низтæ æмæ фыдцæрдтытæ. Æппæты уæззаудæр цæф та 
206 

нын ныккодтой мангойлаг тыхгæнджытæ. Уыдон нæ 
ныццагътой дæсгай æмæ ссæдзгай минтæй, æнæхай нæ 
фæкодтой паддзахаддзинадæй, фæлæ сæ бон нæ баци не 'взаг 
фесафын, не 'гъдæуттæ æмæ кадджытæ баныгæнын, нæ 
фарн æмæ лæгдинадыл фæуæлахиз уæвын. 
Чысыл адæмы нымæцæн цалдæр хатты 
фæфылдæргæнæн дæр ис. Хæлд горæттæ æмæ хъæуты бынаты сырæзы 
ног, чи зоны, рæсугъддæр æмæ аивдæр хъæутæ æмæ 
горæттæ. Æндæр у æвзаджы хъуыддаг. Æвзагыл дзурæг 
куынал уа, уæд ын æнæмæлгæ нæй. Марды та никуыма ничи 
райгас кодта. Ирæттæн се 'ппæтæй дæр æндæр æвзагыл 
дзурджытæ скæнæн ис, фæлæ уый фæстæ уыдонæй иуы 
дæр ирон ничиуал скæндзæн. Махæй та бирæтæ ирон мад 
æмæ фыдæй райгуырдысты, афтæмæй сæ мадæлон 
æвзагыл дзурын нæ зонынц. 
Мæ ныхæстæ карз макæмæ фæкæсæнт, фæлæ, ирон 
уæвгæйæ иронау чи нæ дзуры, афтæмæй йæхи ирон чи 
хоны, уыдон сæхи дæр сайынц æмæ ирон адæмы дæр. 
Йæхи ирон чи хоны, афтæмæй иронау чи нæ зоны, ахæм 
ирæттæ Китайы ис 1 миллиард 339 милуан æмæ 724 минæй 
фылдæр (2011 азы сфыстмæ гæсгæ). Мах Хуыцауы уарзон 
адæм стæм, æндæр нын хъулон лæвæрттæ нæ ракодтаид: 
уый дын не 'взаг, иннæ ахæм — «Нарты кадджытæ», 
æмбал кæмæн нæй, нæ уыцы æгъдæуттæ, нæ таурæгътæ, 
зарджытæ, курдиат, хъару, ныфс, лæгдзинад... 
Цыдæриддæр хорздзинадæй ранымадтон, уыдон 
иууылдæр фидар бает сты æвзагимæ. Афтæмæй та йæм 
бирæтæ куыдфæндыйы цæстæй кæсынц. Ныртæккæ, йæхи 
ирон чи хоны, уыдон иууылдæр сæ мадæлон æвзагыл куы 
едзуриккой, уæд нæ адæмы нымæц æртæ-цыппар хатты 
фæфылдæр уаид. 
Диссаг цы у? Не 'взагæн нæхæдæг цы митæ кæнæм, 
уый йын æндæр исчи куы кæнид, уæд бæстæ нæ сæрыл 
сисиккам, фæлæ йæ мардæрцыд уый у, æмæ нæ мæсыг 
нæхи дурæй кæй хæлы. Нæхи нæхæдæг цы уавæрмæ 
æртардтам, уымæ кæсæм фидауцы цæстæй. Дон худгæйæ 
ласы, зæгъгæ, фæзæгъынц. Мах дæр кæфхъуындары 
дзыхмæ нæхи къахæй цæуæм, фæлæ йæ нæ хатæм, нæ 
райсом цы уыдзæн, ууыл ахъуыдыкæнынхъом не стæм. 
, Иу кæнæ цалдæр æнусы дæр историйæн чысыл рæстæг 
у. Раз дæр, ома æнусы æмбисы размæ ма æппæт предметтæ 
206 

дæр фыццаг къласæй æвдæмтæм иронау куы ахуыр 
кодтам, уæд нæ æрыгон фысджыты сагъæс нæ уыди. Нæ нæ 
уыди, иронау фыссын æмæ дзурын чи зоны, ома æрыгон 
журналисттæ æмæ артистты сагъæс дæр. Ныр ралæууыд 
æндæр дуг. Æрыгон курдиæттæ скуыпæг сты. Хъуыддаг 
уымæ æрцыди, æмæ, «Рæстдзинад»-мæ чи ныффысса, 
ахæм адæмы нымæц къаддæрæй-къаддæргæнгæ цæуы, 
радиойæ дыууæ ныхасы иронау чи зæгъа, ахæмтæ дæр 
агуринаг фесты. 
Не 'взагмæ ныртæккæ цы цæстæй кæсæм, ахæм 
цæстæй йæм дарддæр дæр куы кæсæм, уæд, дыууæ-æртæ 
æнусы фæстæ цы уыдзæн, ууыл ахъуыды кæнын 
адæймаджы фæндгæ дæр нæ кæны. Иу æвзæр хъуыддаг ма цы у: 
чысыл хъæуты, уæлдайдæр хæххон хъæуты, цы 
скъоладзаутæ ис, уыдоны, дам, стыр хъæуты скъолатæм ласын 
райдайдзысты. Уый, мæнмæ гæсгæ, кæныи кæй нæ 
хъæуы, ахæм хъуыддаг у. Абоны онг ма нæ хæхбæсты 
цæргæйæ чи баззад, уыдон сты, райгуырæн бæстæйыл тæккæ 
æнувыддæр чи у, уыцы адæм, æмæ сæ цотæн саразын 
хъæуы æппæт фадæттæ дæр, цæмæй, кæм райгуырдысты, 
ахуыр дæр уым кæной, кæннод тæссаг у, уыцы хъæутæ дæр 
æдзæрæгæй куы баззайой, уымæй. 
Францæгтæм ахæм ныхас ис: «Гении рождаются в 
провинции, а умирают в Париже». 
Адæймаг зæххыл цæрынмæ райгуырд æмæ, зæхмæ цас 
хæстæгдæр у а, уыйас йæ курдиат æххæстдæрæй райхæлы, 
йæ бæстæ æмæ йæ адæмæн фылдæр хæрзты бацæуы. Нæ 
интеллигенцийы минæвæрттæ, зæгъæн ис, æмæ иууылдæр 
хъæуты райгуырдысты, уым арвыстой сæ сабийы бонтæ. 
Уый та ууыл дзурæг у, æмæ æвзагыл, культурæйыл, 
аивадыл сагъæс кæнгæйæ, сæ фидæныл тыхсгæйæ, фылдæр 
æргом аздахын хъæуы хъæутæм, уымæн æмæ уырдыгæй 
цæуы курдиатæй хайджын адæмы фылдæр хай. 
Кæд нæ Ирыстоны хорздзинад фæнды, нæ сомбоныл 
хъуыды кæнæм, уæд бахъахъхъæнæм не 'взаг, уымæн æмæ 
нын æнæ мадæлон æвзаг фидæн нæй. 
нæусæй чи базæронд, мæ уыцы зонгæйы 
раныхас: «Мæхицæн дæс æмæ æртиссæдз азы 
батонын æнхъæл никуы уыдтæн, фæлæ сæ батыдтон. Ныр мыл 
207 

æртындæс æмæ æртиссæдзæм аз цæуы æмæ ма уыцы кары 
дæр мæ дзаумæттæ мæхæдæг æхсын, хæринаг дæр 
мæхæдæг кæнын. Цыбыр дзырдæй, иунæгæй цæрын. Мæ 
фарсмæ чи 'рбалæууа, ахæм æввахс хæстæг мын нал баззад. 
Мæ хистæртæй раджы бавдæлон дæн, мæ карæнтæ æмæ, 
мæнмæ æввахс кæуыл цыди, уыдон дæр мæ разæй фесты. 
Цы кæстæртæ æмæ сын кæстæрты кæстæртæ рахъомыл, 
уыдонæй та æз никæй хъæуын, стæй, раст куы зæгъон, 
уæд мæ уыдоны æххуыс хъæугæ дæр нæ кæны. Цалынмæ 
мæ къæхтыл цæуон, уæдмæ мæхимæ зилдзынæн, стæй та, 
Хуыцау цы зæгъа, уый уыдзæн... 
Бинонты хъуыддаг бакæнын, студент ма куы уыдтæн, 
уæд сфæнд кодтон. Пединституты æртыккæгæм курсы 
ахуыр кодтон, афтæ мын нæ профком путевкæ радта. 
Цъæйы никуы уыдтæн, æппæлгæ та дзы тынг кодтой, æмæ 
уырдæм ацыдтæн. Иу хатт цалдæрæй цъитимæ балцы 
цыдысты, æмæ æз дæр семæ бамбал дæн. Фæндагыл адæм 
кæрæдзийы тагъддæр базонынц. Дыууæ чызгимæ дзы 
фæлымæн дæн. Уыдон ахуыр кодтой хъæууонхæдзарадон 
институты, æрмæст дыккаг курсы. Иу дзы бæрзонддæр уыд. 
Саулагъз, дæргъдзæсгом, нарæгастæу. Иннæ — бурдзалыг, 
цъæхцæст, ныллæджытæ, хæрзхуыз. Кæд бакастæй 
кæрæдзийы æнгæс ницæмæй уыдысты, уæд сæ нæмттæ, 
зæгъæн ис, æмæ иухуызон хъуыстысты: Эллæ æмæ Бэлæ. 
Дыууæйы дæр, куыддæр æрцыдысты, афтæ базыдтон. 
Турбазæйы инструктортæй иу нæ иумæйаг зонгæ разынд 
æмæ нæ уый базонгæ кодта. Диссаг цы уыд, Эллæйы 
куыддæр ауыдтон, афтæ мæ зæрдæйы цыдæр рухс ферттывта. 
Цыма, мæ хъуыдыты цы чызджы сурæт сныв кодтон, уый 
мын хъысмæт мæ размæ рарвыста, афтæ мæм фæкаст. 
Ноджы, куы зонгæ кодтам, уæд мæм ахæм фырнымд, 
уæздан æмæ, сæйрагдæр, уарзон цæстæй æрбакаст, цыма афтæ 
зæгъынмæ хъавыд: «Мах рагæй зонгæ стæм, фæлæ дæм 
мæ къух, цæмæй ныл мачи фæгуырысхо уа, уый тыххæй 
дæттын». Цъитимæ куы цыдыстæм, уæд хæстæгдæр 
базонгæ стæм. Бэлæ, æвæццæгæн, мæ зæрдæйыуаг æмбæрста 
æмæ инструкторимæ йæхи ныхæстæгæнæг скодта. 
Эллæимæ мын ныхас кæныны фадат фæци, æмæ æз уый 
фарстон, уый — мæн. Мæ царды хабæрттæй йын цыдæртæ 
куы радзырдтон — уым та мæгуырдзинад йеддæмæ ницы 
уыд, — уæд мын уый дæр йæхицæй ницæмæй раппæлыд. 
208 

Мад йеддæмæ, дам, мын ничи ис æмæ, дам, йæ цард 
иууылдæр мæнæн снывонд кодта. Афтæ мæм фæкаст, цыма 
мын уымæй ныфсытæ æвæрдта, æз дæр дæуæй хуыздæр 
уавæрты нæ хъомыл кодтон, стæй ныр дæр хуыздæр 
уавæры нæ дæн, зæгъгæ. 
Не 'мгъуыд фæуыны агъоммæ æцæгæйдæр рагон 
зонгæты хуызæн уыдыстæм. Ноджы мын Бэлæ мæ 
зæрдæйыуаг æцæгæй бамбæрста, æмæ нын æппæт фадæттæ дæр 
арæзта, цæмæй Эллæимæ фылдæр рæстæг иумæ 
уыдаиккам. Эллæ-иу мæм афтæ зæрдиагæй хъуыста, æмæ мæ 
фæндыди, йæ зæрдæмæ тынгдæр цы фæцæуа, ахæм 
ныхæстæ кæнын, фæлæ, иуæй, арæхсгæ нæ кодтон, иннæмæй та, 
мæ цард Эллæйы аккаг хабæрттæй мæгуыр уыд. Уæддæр 
архайдтон йæ ирхæфсыныл. Суанг ма йын мæхицæй дæр 
раппæлыдтæн, фондз мæйы, — ахæм заман алы бон дæр 
ахсджиаг вæййы, — размæ, зæгъын, авд азы фæдымыны 
фæстæ мæ тамако ныууагътон. Куыд бамбæрстон, 
афтæмæй йын æхсызгон уыд уыцы хабар фехъусын. 
Турбазæйы не 'мгъуыд кæронмæ фæцæйхæццæ кодта. 
Дыууæ боны ма нын куы баззад, уæд Эллæимæ кæрты 
бæлæсты бын бандоныл бадтыстæм æмæ ныхæстæ кодтам. 
Зæрдæйæ 'нкъардтон, Эллæйæн мæ сусæг хъуыды куы нæ 
зæгъон, уæд фæсмонæй мæхи кæй хæрдзынæн, уый. 
Разæнгард ма мæ цы кодта — мæ ныхæстæ йæ зæрдæмæ 
цыдысты. Мæ хъуыдытæй иуы ныхмæ дæр никуы радзырдта. 
Цæмæдæр гæсгæ мæм афтæ каст, цыма йын мæ 
бæллицтæй кæцыфæнды куы зæгъон, уæддæр мæм нæ фæхæрам 
уыдзæн, æфхæрдмæ дзы никæцы бамбардзæн, нæ 
фестдзæн æмæ тæргайхуызæй нæ фæлидзæг уыдзæн. Æмæ мæ 
уыцы хъуыды фæсайдта... 
Мæ ныхæстæн сæ тæккæ æнæвнæлддæртæм куы 
6ахæццæ дæн, уæд ын тæрсгæ-ризгæйæ зæгъын 
бафæрæзтон: 
— Эллæ, мæ зæрдæмæ цæуыс... 
Уый мæм уарзон цæстæй æрбакаст æмæ 
мидбылхудгæйæ загъта: 
— Æмæ уый цы диссаг у? Мæнæн мæ зæрдæмæ цал 
цæуы, уый зоныс?.. 
Мæ ныхас мын хъазынмæ кæй здахы, уый бамбæрстон: 
— Æз æцæгæй зæгъын. 
— Æз дæр... 
*14 Дзасохты Музафер 
209 

— Уæдæ-ма дзы иуы зæгъ? 
— Бэлæ... 
— Ды, куыд рæсугъд, хæларзæрдæ, æгъдауджын чызг, 
афтæ цæуыс мæ зæрдæмæ. 
— Лæппуйæн æгъдауджын чызджытæ се 'ппæт дæр йæ 
зæрдæмæ фæцæуынц... 
— Ды тынг цæуыс мæ зæрдæмæ... 
— Ахæмтæ дæр иу æмæ дыууæ нæ вæййы. 
Цыбыр дзырдæй, нæ мæ ныууагъта, цалынмæ йын, 
«уарзын дæ», зæгъгæ, загътон, уæдмæ. 
Уыцы ныхæстæ куыддæр фехъуыста, афтæ фестад æмæ 
турбазæйы агъуыстмæ тæхæгау акодта... 
Æхсæв-бонмæ нæ бафынæй дæн. Мæхимæ хæцыдтæн, 
сайд мыл кæй æрцыд, уый тыххæй. Цæмæн кастæн йæ 
коммæ? Цæмæн ын бакуымдтон уыцы ныхæстæ зæгъын? 
Хуыздæр бон æмæ рæстæгмæ сæ цæуыннæ фæцауæрстон? 
Æмæ цы нæ хуызы æфхæрдтон мæхи? 
Дыккаг бон уыди нæ фæстаг бон. Фæссихор хъуамæ 
автобусы горæтмæ ацыдаиккам. Мæхи цы фæкодтаин, уый 
нæ зыдтон, æмæ, шахмæттæй кæм хъазыдысты, уырдæм 
мæхи байстон. Уыцы рæстæг хъазт фæци; чи фембылд, 
уый фестад æмæ мæм дзуры: 
— Ахъаз, мæн цæуын хъæуы... 
Æрбадтæн. Мæ ныхмæлæууæг бапъерозты къопп систа 
æмæ мæм æй дары. Систон дзы иу, æмæ, афæдзы 'рдæгмæ 
'ввахс йæ тæф кæмæн нал банкъардтон, уыцы фæздæгæй 
мæ дзых айдзаг. Ууыл бирæ рæстæг нæма рацыд, афтæ 
дын мын чидæр ме 'рдæгдымд тамако мæ къухæй куы 
аскъæфæгау кæнид. Фæкастæн, æмæ Эллæ, тамако йæ 
къахы бын аууæрста æмæ нæзыты æхсæнты дæлæмæ 
тагъдгомау фæуайы... 
Никуы мæ ферох уыдзæн уыцы ныв. Адзалы бон дæр 
æй æхсызгонæн мысдзынæн. Мæ къухæй мын 
æнæфæрсгæйæ мæ бапъероз барджын ист куы акодта, уæд мæм 
афтæ фæкаст, цыма мын, уарзын дæ, зæгъгæ, загъта... 
Иннæ хабæрттæ куыд рауадысты, уыдон дын нал 
дзурын, уымæн æмæ дзы хорзæй ницы ис. Уæвгæ дын сæ 
хæрзцыбырæй зæгъдзынæн. 
Эллæ чысыл фæстæдæр æваст æрбарынчын. Йæ низ 
ахæм æгъатыр разынд, æмæ цалдæр мæйы фаг йеддæмæ 
нал сси... 
2/0 

Уыцы мастæй мæ зæрдæ афтæ байдзаг, æмæ дзы 
æндæрæн бынат нал разынд. Мæ царды кæрон цæмæ 'рцыд, 
уый та дæхæдæг уыныс...» 
ин фараст сæдæ фæндзай æхсæзæм азы 
æртындæсæм майы боны æртæ сахатмæ 'ввахс 
Переделкинойы йæ дачæйы дамбацайæ йæхи фехста стыр 
советон фыссæг Фадеев Александр. Уый размæ бон Фадеев 
йæ мæскуыйаг фатеры дзæвгар рæстæг фæныхас кодта 
фысджытæ Маршак Самуил æмæ Погодин Николаимæ. 
Изæрæй Фадеев йæ 11-аздзыд фыртимæ ацыд 
Переделкиномæ йæ дачæмæ. Уыцы ран уыди йæ царды фæстаг 
уысмы онг. Фыссæджы секретарь Книпович куыд радзырдта, 
афтæмæй, Фадеев Маршакимæ куы ныхас кодта, уый 
фæстæ йæ бон æрсабыр уæвын нæ уыд. Хуыссæг æй нал 
ахста. Цы нæ хос нызта, уæддæр ын ницы 'ххуыс кодтой. 
Лæггадгæнæг Латышева куыд фехъусын кодта, афтæмæй 
йæм Фадеев 13 майы райсомæй цæлгæнæнмæ бакаст, фæлæ 
аходæн хæрын нæ бакуымдта. Уыдис тынг тыхстхуыз. Боны 
æртæ сахатмæ 'ввахс æм йæ кусæн уатмæ йæ лæппу Мишæ 
бацыд æмæ йæ фыды сынтæгыл мардæй баййæфта. Иæ 
фарсмæ уыд дамбаца. Уым уыдис, СЦКП-йы ЦК-мæ цы писмо 
ныффыста, уый дæр. 
Йæ цардæй цæмæн хицæн кæны, уый ныффыста 
цыбырæй. Комкоммæ загъта, кæмæн цы 'мбæлди, уый. 
Йæ писмо фæци ахæм ныхæстæй: «Курын, æмæ мæ 
баныгæнут мæ мады фарсмæ». 
...Тæхуды кæнын, йæ мæлæты размæ ахæм ныхæстæ 
ныффыссын йæ бон кæмæн у... 
Ахæм ныхæстæ ныффыссын та йæ бон у, йæ мады 
ингæны фарсмæ бынат кæмæн ис, уымæн. 
ин фараст сæдæ нæуæдз æртыккæгæм азы 
дыууын фыццæгæм февралы мæ фыссæн чиныджы 
фыстон: «Абон иу зарæг фехъуыстон æмæ дзы ахæм 
рæнхъытæ бахъуыды кодтон: 
Потому что — рано или поздно — 
Пепел остается от костра. 
я// 

Цæмæдæр гæсгæ мæ цæстытыл дæ сурæт ауад. Ды дæр, 
чи зоны, иу уысм ссыгъдтæ — уæвгæ, кæд уыцы уысм 
уæвгæ дæр нæ уыди, уæддæр цы бæрæг и! — æмæ цыбыр 
рæстæджы фæстæ дæ арт фæнык фестад. Уæлдæр цы 
рæнхъыты кой кодтон, уыдоны хъуыды мæхинымæр иронмæ 
тæлмац дæр ракодтон: 
Ахæм зарæг фехъуысшон кæддсер: 
«Уарзт фæуыдзæн, бауырнæд дсеу дæр, 
Уымæн æмæ — паджы у а æрæджы — 
Арты фæстæ оаззайы фæнык». 
тъалытæ арвыл фæзынынц, талынг куы вæййы, уæд. 
Ис ахæм адæм, æмæ дæ цуры февзæрдзæн дæ зын 
сахат. Æнæуи та дæм хæстæг не 'рбацæудзæн. Стæй та дæ 
фарсмæ 'рбалæудзæн, йе 'ххуыс дæ куы бахъæуа, уæд... 
онтæ згъорынц, сæ размæцыдæн бауромæн нæй. 
Дунейы рухс чи федта, уымæн йæ карыл 
æфтауынц. Алы уысм дæр æй дарддæр кæны йæ райгуырæн 
бонæй. Йæ райгуырæн бонæй йæ дарддæр кæны, йæ 
мæлæтмæ — хæстæгдæр. Уый ахæм хуымæтæг æцæгдзинад у, 
æмæ йыл дзурын дæр нæ хъæуы. Иннæтæн нæ зонын, 
фæлæ мæныл цас фылдæр азтæ цæуы, уыйас царды 
равзæрд æмæ нысаныл арæхдæр хъуыды кæнын райдыдтон. 
Ацы дуне сфæлдисæг чи уыди? Адæймаджы 
цыдæриддæр хъæуы, уыцы фадæттæ йын чи сарæзта? Бон æмæ 
æхсæв кæрæдзийы ивыныл куыд никуы фæстиат кæнынц? 
Хур уыцы иу афон куыд скæсы æмæ аныгуылы? Зæгъæм, 
иу бон дуне æппындæр куы нæ ныррухс кæнид, уæд адæм 
нæ сæрра уаиккой? Кæнæ зæхх йæхимæ куынæуал 
æлвасид, уæд дунейæ цы рауаид, уый сæрызонд ахсгæ дæр нæ 
кæны. 
Сæрызонд... Уый дунейы диссæгтæн сæ диссагдæртæй 
иу у. Компьютер æмæ интернеттыл дис кæнæм, фæлæ 
уыдон иууылдæр сæрызонд æрхъуыды кодта. 
Райсæм хуымæтæджы дзыппыдаргæ телефон. 
«Хуымæтæг» æй хуымæтæджы не схуыдтон. Кæй хъæуы, уыдонæй 
кæй дзыппы нæй, ахæм, иу мæ хуызæн фæстæзад йеддæмæ, 
нал баззад, æмæ мæм — стæй, чи зоны, канд мæнмæ нæ — 
2/2 

хуымæтæг уымæн кæсын райдыдта, æндæр цæй хуымæтæг 
У?! 
Цалдæр нымæцы æрыздух, æмæ, адæймаг дунейы 
кæцыранфæнды куы уа, уæддæр дын дзуапп ратдзæн. Фæлæ 
уыцы диссагыл дисгæнæг нал ис, уымæн æмæ, æрвылбон 
цы диссагыл æмбæлай, уый фæстагмæ диссаг нал вæййы. 
Куы зæгъын, дунейы кæцыфæнды кæронмæ дæр адзур 
æмæ дæ, кæимæ фæнды, уый хъæлæс фехъусдзынæ. Гъе 
æмæ уыцы диссаг дæр адæймаджы зонд æрхъуыды кодта. 
Фæлæ, цымæ, адæймагæн йæхи дæр æмæ йæ зонд дæр чи 
радта? Стæй йæ, зæгъæм, куы базониккам, уæд, уымæн 
йæхи чи радта, уый базонынмæ нæ тырниккам?.. 
Цæвиттон, уыцы фарстытæн нымæц куыд нæй, афтæ 
сын нæй дзуæппытæ дæр. Дунейы цы диссæгтæ ис, 
уыдонæй мæн æппæты тынгдæр дисы æфтауы адæймаджы зонд. 
Куыд бирæ сусæгдзинæдтæ æмбæхст ис йæ алы къуымы 
дæр! Куы дæ бафæнда, уæд дæ дæ цардвæндæгтæй 
кæцыйы нæ февзæрын кæндзæн, ахæм нæй. Кæй зæгъын æй 
хъæуы, нывгондæй дзы чи баззад, царды уыцы 
фæндæгтæй. Уым æнусмæ фыстæй лæууынц бирæ цаутæ æмæ 
нывтæ, хъыгтæ æмæ цинтæ, дæсгай æмæ мингай 
адæймæгты сурæттæ æмæ фæлгонцтæ сæ æнæферохгæнгæ 
ныхæстæ æмæ миниуджытимæ. Зонды фæрцы адæймагæн йæ 
бон афæлгæсын у йæ ивгъуыд бонтыл, кæй зыдта æмæ йæ 
чи зыдта, уыдонимæ ногæй фембæлын... 
ататы Бибоимæ-иу куы фембæлдыстæм, уæд-иу нæ 
дыууæйæн дæр æхсызгон уыд. Фынджы уæлхъус 
бадгæ дæр нын-иу æрцыди. Цæхх æмæ кæрдзынæн 
та хæлар ахастдзинæдтæ райрæзын кæнынæн чысыл 
ахадындзинад нæй. Иуахæмы та цыдæр хъуыддаджы фæдыл 
йæ куыстмæ бацыдтæн. Йæ дуарыл уыдис фыст 
«министр». Бибо уæд уыд нæ республикæйы культурæйы 
министр. Ноджы, уымæй размæ уыцы къæлæтджыны чи 
бадти, уыдонæн се 'ппæты хуыздæртæй уыд, фæлæ дзы, стыр 
хъыгагæн, бирæ нæ бафæстиат. О, æмæ уыцы фыст куы 
бакастæн, уæд æваст мæ сæры февзæрд æнахуыр хъуыды, 
æмæ йæ Бибойæн дæр загътон: 
— Дæ дуарыл цы фыст ис, уый мæ дызæрдыджы 
бафты дта. 
2-/3 

— Цавæр фыст? 
— «Министр» фыст нæй дæ дуарыл? 
— О. 
— Æмæ уыцы ныхас кæцырдæм æмбаргæ у? 
— Иуæрдæм, æндæр кæцырдæм? 
— Æз та йæ уæдæ дыууæрдæм æмбарын. Иæ фыццаг 
æмбис «мини» англисагау амоны чысыл, йæ дыккаг æмбис 
«стр» та, иронау цы амоны, уый дын мæн амонын нæ 
хъæуы. Гъемæ-ма мын зæгъ, ды гыццыл дæ æви стыр? 
Бибо йæ хъæлæсыдзаг ныххудт æмæ афтæ: 
— Уæллæй, дæу йеддæмæ мæ афтæ никуыма ничи 
6афарста... 
ард дыууæ боны йеддæмæ нæу, зæгъгæ, чи загъта, 
уый, æвæццæгæн, нæ рæдыди. Знон райгуырдтæн, 
райсом мæ баныгæндзысты. 
Райгуырæн бон æмæ мæлæн бон иуыл нымад сты, 
мæнæ, командировкæйы уæвгæйæ, уырыссагау куыд 
фæзæгъынц, — «день приезда, день отъезда — один день», 
зæгъгæ, афтæ. 
рон фынг скъола у, зæгъгæ, дзæгъæлы нæ 
дзырдтой. Нæ фыдæлты хорз æгъдæуттæй бирæтыл 
сахуыргæнæн уыди, бадты адæмы ныхæстæм хъусгæйæ. 
Уым æрмæст минас нæ кодтой, фæлæ мысыдысты ивгъуыд 
бонты куырыхон лæгты зонды ныхæстæ æмæ таурæгътæ. 
Фæсивæды зонгæ кодтой, райгуырæн бæстæйы раз чи 
фесгуыхт æмæ йæ хъæбатырдзинадæй йæхицæн æнусмæйы 
кад чи скодта, уыцы сахъгуырдты тохы хабæрттимæ. 
Рæзгæ фæлтæры хъомыл кодтой хистæрæн æгъдау 
дæттыныл, алы хъуыддаджы дæр фæзминаг уæвыныл... 
Ныр рæстæджытæ аивтой. Ивгæ цæуы адæмы 
зондахаст дæр. Хъыгагæн, хуыздæрырдæм нæ. Хъазгæйæ дæр 
хъуамæ дæ кæстæрæн афтæ ма зæгъай: «Баназ, æмæ дæ 
сæры исты бацæуа!» Ахæм зæгъджытæ та фæвæййы. 
Раз дæр, дæле уæлæмæ ма дзур, зæгъгæ, дзырдтой, ныр 
кæстæрты æхсæн ахæм ныхас дæр фæзынди: «Уæле 
дæлæмæ, ма дзур!» Уый нырма хъазгæмхасæнты, хистæртæ йæ 
куыннæ фехъусой, афтæмæй. Фæлæ, Алисолтаны загъдау, 
2^ 

цы 'рцæуы, уый хъазгæйæ 'рцæуы. Хуыцау нæ, хъазгæйæ 
цы 'рцæуы, уыдæттæ фенынæй бахизæд! 
у-авд азы размæ мæм Хъæбæлоты Билар 
телефонæй æрбадзырдта. 
— Музафер? 
— Æз дæн, Билар Емæдзайы фырт. 
— Цæмæй мæ базыдтай? — ныддис кодта Билар. 
— Дæ хъæлæс æнцон базонæн у. 
— Расул Гамзатовы юбилей кæд бæрæг кæнынц? 
Уыцы фæззæг Дагестаны адæмон поэт Расул 
Гамзатовыл æххæст кодта цыппарыссæдз азы æмæ йын йе 
'мдзæвгæты æмбырдгонд ирон æвзагмæ тæлмацгондæй 
мыхуырмæ цæттæ кодта чингуыты рауагъдад «Ир». Æз 
дæр дзы цалдæр æмдзæвгæйы ратæлмац кодтон, 
хабæрттимæ зонгæ уыдтæн æмæ Биларæн дзуапп раттыныл нæ 
батыхстæн: 
— Махачкалайы — 8 сентябры, Мæскуыйы — 19-мы. 
— Мæ зæрды йæм тел раттын ис æмæ дæм уый тыххæй 
дзурын. 
Билар мын, Гамзатовимæ куыд хæларæй цард, уый 
тыххæй радзырдта цалдæр хабары. Сæ иу бает уыди, 
Хъæбæлойы-фыртæн лæппу куы райгуырд, уыцы цауимæ. 
Куы, дам, æй базыдта, уæд мæм æрбарвыста ахæм тел: 
«Арфæ дын кæнын, мæ чызджытæн æфсымæр кæй 
райгуырд, уый тыххæй!» 
Расулæн чызджытæ (æртæ) йеддæмæ лæппу нæ уыд, 
æмæ йын Бил ары циндзинад æхсызгон кæй уыд, уый 
равдыста зæрдæмæхъаргæ ныхæстæй. 
Билары коймæ мæ зæрдыл æндæр хабар æрлæууыд. 
Уæ фарн бирæ уæд, фæлæ мæ бинойнаджы мад Зинæ 
рынчындонмæ бахауд. Хуыссыд Æнæниздзинад 
хъахъхъæныны министрады рынчындоны. Бæрæггæнæг æм куы 
6ацыдтæн, уæд дзы баййæфтон Билары дæр. Уый дæр уым 
хуыссыд. Ахæм заман куыд вæййы, афтæ йæ йе 
'нæниздзинадæй куы афæрстытæ кодтон, уæд уый дæр ме 
'рбацыды сæр базонын бафæндыд, æмæ йын хабæрттæ 
радзырдтон. 
Ууыл иу цалдæр азы рацыд, афтæ Билары райгуырдыл 
сæххæст 90 азы æмæ мæ ресторан «Владикавказ»-мæ йæ 
2*5 

юбилеймæ 'рбахуыдта. Куы мæ ауыдта, уæд мæ, арфæйы 
ныхас зæгъын дæр нæ бауагъта, афтæмæй афарста: 
— Дæ бинойнаджы мад æгас у? 
Æгас у, зæгъгæ, йын куы загътон, уæд мæ йæ хъæбысы 
ныккодта... 
Ныр дыууæйæ дæр се 'нусон фæндагыл ацыдысты 
æмæ, цы мæрдты сты, уыцы мæрдты хорзæх сæ уæд. 
Цардаудæн кæнæнт, сæ фæстæ кæй ныууагътой, уыдоныл. 
олстой æмæ Чехов æмдугонтæ уыдысты, фæлæ 
дзы иу иннæмæй бирæ хистæр уыд. Иу иннæмæй 
дыууадæс æмæ ссæдз азы фæстæдæр куы райгуыра, уæд 
бирæ кæстæр у, уæдæ цы у! Æрмæст уый сæ 
хæлардзинады ницы хъыгдардта. Дыууæйæ дæр бæрзонд хæхтæ 
уыдысты æмæ кæрæдзимæ хорз зындысты. Стæй канд зынгæ 
нæ кодтой, фæлæ зыдтой, уырыссаг литературæйы цы 
бынат ахсынц æмæ сæм цы фидæн æнхъæлмæ кæсы, уый 
дæр. Толстой стыр аргъ кодта Чеховæн, йæ зæрдæйы йын 
хъарм бынат кæй уыд, уый хорз æмбæрста Антон дæр. 
Ноджы стырдæр аргъ кодта йæ хистæр æмсисæн Чехов. 
Иу заман Толстой фæрынчын. Хабар Чеховмæ куы 
байхъуыст, уæд катайы бацыд. Зæгъæн ис, йæхицæн 
бынат нал ардта. Мæнæ куыд фыста Меньшиков Михаилмæ: 
«Толстой куы амæла, уымæй тынг тæрсын. Куы амæла, 
уæд мæ царды стыр бынат афтидæй баззайдзæн. 
Фыццаджыдæр, æз иу адæймаджы дæр уыйбæрц никуы 
уарзтон. Æз æууæндæг нæ дæн, фæлæ уый цæуыл æууæнды, 
уый мæ зæрдæмæ æппæты хæстæгдæр у. Дыккаджы та мæ 
зæрды уый зæгъын ис: литературæйы Толстой куы уа, уæд 
литератор уæвын æнцон у, адæймагæн æхсызгондзинад 
хæссы, æппындæр куы ницы саразай æмæ аразай, уæд 
дæр, уымæн æмæ Толстой кусы алкæй бæсты дæр». 
Зæрдæбындæр ныхæстæ зæгъæн нæй. Æцæгæйдæр, 
Толстойы хуызæн фыссæг де 'мдугон куы уа, уæд йæ 
фарнæй дæхи æнæмæнг хайджын хондзынæ. Дæ 
фæллæйттæй дын æппæлгæ куы нæ ракæна, уæддæр дæхи 
амондджыныл нымайдзынæ, фæлмæн ныхас дзы куы фехъусай, 
уарзон цæстæй дæм куы ракæса, уæд дæр. 
, Ацы хъуыдытæ фысгæйæ, сагъæс кæнын ирон 
литературæйы уавæрыл. Нæ хистæртæй, зæгъæн ис, æмæ 
ничиу2*6 

ал баззад. Цыма æмхуызонæй дæр иу бон фæтар сты, афтæ 
сидзæрæй аззадыстæм. Мæ фæлтæры минæвæрттæ зонгæ 
дæр нæ бакодтой, хистæрты бынаты куыд февзæрдысты, 
уый. Дæс æмæ ныл æртиссæдзгай азтæй фылдæр рацыд, 
уæддæр ма нæхимæ æрыгæттæ кæсæм. Чи зоны, нæ 
фæстæ мах фæлтæры хуызæн æнгом цæуджытæ кæй нæй, 
уый тыххæй. Дæбе æмæ Грис кæмæн нал и, Геор æмæ 
Тотырбегæй чи бавдæлон, Алыксандыр æмæ Сæрæби кæй 
рæнхъытæй фæхъуыдысты, уый царды афтид бынæттæ 
куыннæ хъуамæ фæзына?! Мæлгæ иууылдæр 
акæндзыстæм. Æнусон æнус йæхæдæг куы нæ у, уæд, чи 
райгуырд, уымæн æнæмæлгæ цы хос и! Ныхас фæлтæртыл 
цæуы. Иу дзы иннæйы куы нæ ива, уæд сын тæссаг у 
фесæфынæй. 
Сæфты къахыл лæуд у ирон литературæ. Ирон 
æвзагыл дзурджытæ къаддæрæй-къаддæр * кæнынц. Ноджы 
къаддæргæнгæ цæуы, иронау чи кæсы, уыдоны нымæц. 
Иронау чи нæ дзуры, иронау чи нæ кæсы æмæ иронау чи 
нæ фыссы, уыдон кæрæдзиуыл бает сты. Кæрæдзийы 
къухтыл фидар хæцгæйæ, сæрсæфæнмæ куыд цæуынц, 
уый уынæм æмæ йæм фидауцы цæстæй кæсæм. Дон 
худгæйæ куыд ласы, афтæ мах дæр «хъазгæ 'мæ худгæйæ» не 
сæфты фæндагыл фæцæуæм. 
Æппæты диссагдæр уый у, æмæ ирæттæ иронау кæй нæ 
зонынц, уый сæм худинаг нæ кæсы. Афтæмæй уый 
худинагæй худинагдæр у. Зæгъæм, мингай ирæттæ иронау 
куыд нæ зонынц, кæнæ та куыд æвзæр зонынц, афтæ 
уырысеагау куы нæ зониккой, кæнæ та афтæ æвзæр куы 
зониккой, уæд сын сæ худинаг Терк нæ, фæлæ Миссисипи 
дæр нæ аласид, фæлæ, куы зæгъын, худинаг нæм худинаг 
нал кæсы, уый та кæроны райдайæн у, кæд йæ астæу нæу, 
уæддæр... 
мерикаг ахуыргæндтæ К. Скотт Литлтон æмæ 
Линда А. Малкоры чиныг «От Скифии до Камелота» 
мыхуыры рауагъта, чиныгуадзыны хъуыддаджы йæхи 
хъæппæриеджынæй чи равдыста, Гуытъиаты уыцы Ауызби 
уырыесаг æвзагмæ тæлмацгондæй. Йæ рауадзыныл чи 
6ацархайдта, уыдоны раздзæуджытæй иу уыд 
хæххон-хъæууонхæдзарадон институты (абоны университеты) раздæры 
2*7 

ректор, ныр та йæ президент Басаты Барис, йе 'рвадæлтæ 
Вячеслав æмæ Алыксандыры фырт Барисимæ. Гъе æмæ 
уыцы чиныгæн Дзæуджыхъæуы уыди презентаци. 
Æмбырды фæстæ хъæууонхæдзарадон университеты 
фембæлдыстæм фынджы уæлхъус. Æрхатыдысты мæм, æмæ мæ 
хистæрæн бадын бахъуыд. Мæ рахизфарс бадт Хуссар 
Ирыстоны фыццаг президент Цыбырты Людвиг, мæ галиуфарс, 
æртыккаг хистæрæн та — Басаты Барис. 
Иуцалдæр рæгъы куы фæкодтам, уæд хистæрмæ, куыд 
æмбæлы, афтæ нал хъуыстой æмæ сæм, мæ хъæлæс 
фæбæрзонддæргæпгæйæ, дзурын: 
— Ирыстоны, æвæццæгæн, ахæм хистæр никуыма уыд, 
йæ рахизфарс раздæры президент кæмæн бадт, йæ 
галиуфарс та — ныртæккæйы президент æмæ, цы дзуры, уымæ 
хъуамæ хъусат. 
Уыцы ныхæсты фæстæ иууылдæр фæсабыр сты, æмæ 
æз дæр дыккаг хистæрæн ныхасы бар радтон. 
æрæсейы дæр, иннæ бæстæты хуызæн, бæрæг у, 
рæстæмбис нымадæй нæлгоймæгтæ дæр æмæ 
сылгоймæгтæ дæр цас цæрынц, уый. Нæлгоймæгтæ махмæ 
цæрынц 58 азы (1995 азы бæрæггæнæнтæ). Сылгоймæгтæн 
дæр уымæй бирæ фылдæр цæрæнбон нæй. Зæгъæм, 
Японы, Финляндийы, Швецийы æмæ æндæр бæстæты 
махæй дзæвгар фылдæр цæрынц, фæлæ уыцы 
бæрæггæнæнтæ кæрæдзиуыл барын нæ хъæуы, уымæн, æмæ уæлдæр 
ранымад паддзахæдты адæм мах уавæрты куы 
бахауиккой, уæд дзы цыма махуæтты бæрц ничи фæцæрид, афтæ 
мæм кæсы. 
змаил æмæ Тауызбег институты иу рæстæджы 
ахуыр кодтой. Иу хъæуккæгтæ уыдысты, иу 
æмдзæрæны цардысты æмæ-иу кæрæдзийы арæх абæрæг кодтой. 
Иу хатт Измаил Каспийы денджызы был улæфыд æмæ 
уырдыгæй хус кæсæгтæ 'рбаласта. Йе 'мбæлттыл сæ уаргæ 
рацыд. Тауызбегæн дæр дзы йæ хай бахаста, фæлæ йæ 
быиаты нæ баййæфта æмæ йын сæ стъолы лагъзы 
нывæрдта. Тауызбегæн йæ дыууæ æмбалы æмдзæрæнмæ раздæр 
æрбацыдысты æмæ кæсæгты сæ тæфæй базыдтой, цы: алы 
2У# 

ран джигул кæнынмæ фесты. Кæй зæгъын æй хъæуы, 
стъолы лагъз дæр асгæрстой, æмæ дын æххормаг 
студенттæн ахæм минас авæрай... 
Тауызбег куы фæзынд, уæд Измаилыл тыргъы 
фембæлд æмæ иумæ уатмæ бацыдысты. Измаил стъолы лагъз 
асгæрста, фæлæ ма дзы цы хъуамæ райстаид... 
— Кæсæгтæ цы фесты? — фæрсы лæппуты. 
Уыдон сæхи ницызонæг скодтой. 
— Ам Тауызбегæн кæсæгтæ нывæрдтон æмæ цы 
фесты? — дыккаг хатт сæ бафарста Измаил. 
— Мах ницы федтам, — дзуапп радта лæппутæй иу. 
— Цал уыдысты? — бафарста дыккаг. 
— Дыууæ. 
— Уæдæ, æвæццæгæн, кæрæдзийы бахордтой... 
ушкин æмæ мæм Къоста кæрæдзийы хуызæн тынг 
кæсынц: иу дæр дзы нæ рæдыди. Сæ хъуыдытæ, сæ 
фыстытæй къухбакæнæн иумæ дæр нæй... 
Къоста фыста: 
Нæ фыдæлты руаджы 
Нее бабин ис Ром... 
Къоста кæд æмæ кæд загъта, Ром фыесын кæй хъæуы, 
уый. Мах та ма йæ абон дæр Рим фыесæм, афтæмæй 
растдæр та у, Къоста йæ куыд ныффыста, афтæ: Ром, уымæн 
æмæ латинагау дæр Ром у. 
Зындгонд куыд у, афтæмæй таурæгъмæ гæсгæ Римы 
(латинагау Рома) бындурæвæрæг Ромулы (латинагау 
Ромулис) æфсымæр Ром уыдис. 
хæм фыеджытæ ис, æмæ никæуыл æрвæссынц. 
Уæвгæ, уый бынтон раст нæу: æрвæссынц 
æрмæстдæр... сæхиуыл. Иуæй-иу пысылмæттæй уæлдай не сты: 
сæхæдæг цы нæ аргæвдой, уый хæдмæл хонынц. Ома 
сæхæдæг цы нæ ныффыесой, уый сæм генион нæ кæсы, 
афтæмæй та «генитæ» мах руаджы систы: мах сын куы нæ 
уаиккам, уæд сæм сæ фыстытæ кæй фыстыты цур 
кæсиккой, æмбал кæмæн нæй, ахæмтæ? 
2/9 

аль Владимиры чиныджы ахæм æмбисонд 
бакастæн: «Мах тъæпæн хъæуы дæр æлдæрттæн 
лæггад кæндзыстæм; уыдон цуайнæгты фыцдзысты, мах та 
агты бын арт æндзардзыстæм». 
Æз хъæздыджытæй ам лæггад кæнынæй никæмæн 
зæрдæ 'вæрын. Тъæпæн' хъæуы æндæр хъуыддаг у. 
Уæвгæ, уым дæр ахæм ми бакæнын мæ сæрмæ не 
'рхæссин. Фæлæ дзы чи 'рхæссид, ахæмтæ, æвæццæгæн, 
разынид. 
æ фыдæлтæ дам-иу афтæ дæр куывтой: 
— О Хуыцау, уæдæ нæ саузымæй дæр бахиз! 
Æнæмит зымæг, дам-иу куы скодта, уæд-иу адæм 
арæхдæр рынчын кодтой, фосыл та-иу рын сыстади. 
араст азы размæ Къостайы гуырæн бон йæ 
уæлмæрды уæлхъус ныхасы бар мæнæн дæр радтой. 
Бакастæн ме 'мдзæвгæ «Къостайы мидныхас». 
Уыдис дзы ахæм рæнхъытæ дæр: 
Ксей хонсем нее горæты ссер, 
Уый хъæуæп нее бсеззы къседзилæн! 
Мæ фарсмæ лæууыдысты Мамсыраты Таймураз æмæ 
горæты сæр. Куыддæр уыцы ныхæстæ загътон, афтæ 
Таймураз горæты сæрмæ дзуры, уый, дам, дæ кой 
кæны. 
Æз, раст зæгъын хъæуы, мæ ныхæстæ, мæ фарсмæ чи 
лæууыд, уыдонæй исчи йæхимæ бамбардзæн, уый æнхъæл 
нæ уыдтæн æмæ, æмдзæвгæ каст куы фæдæн, уæд горæты 
сæрæн загътон, ацы æмдзæвгæ, зæгъын, фынддæс азы 
размæ ныффыстон, ды горæты сæр куы сдæ, уымæй 
дыууадæс азы раздæр, фæлæ йæ цыма нæ бауырныдта, афтæ 
мæм фæкаст. 
Æргом дзургæйæ, кæй йæ нæ бауырныдта, уый мын 
æхсызгон уыд. Зынгджын стъæлфаг раджы дæр уыди 
æмæ, æвæццæгæн, мах рæстæджы дæр у, стæй ма нæм 
фыдæлтæй æндæр æмбисонд дæр æрхæццæ: «Къæрныхы 
сæрыл — зынг». 
220 

дæмон поэты ном мын куы радтой, уæд, дам, ме 
«'рдхæрдтæй» иу балкъонæй (залы, дам, уыйбæрц 
адæм уыд, æмæ рагацау чи не 'рбацыд, уыдонæй бирæты 
фæстæмæ здæхын бахъуыд, кæмæ та дзы ме 'рдхорды хуызæн 
балкъоны йеддæмæ бынат нал æрхаудта) афтæ хъæр кодта: 
— Адæм цавæр сты, адæмонтæ дæр — ахæм! 
Йæ ныхæстæ куыд æмбаргæ сты, уый дзæбæх нæ 
рахатыдтон: кæнæ адæмы бафхæрынмæ хъавыд, кæнæ мæн 
скадджын кæнын уыд йæ зæрды. 
æ иумæйаг зонгæ æнафоны не 'хсæнæй фæхъуыд, 
æмæ йын дыууиссæдзæм бон кодтой. Мæ зонгæйыл 
æнæнхъæлæджы амбæлдтæн æмæ йæ фæрсын: 
— Дыууиссæдзæм бонмæ нæ цæуыс? 
— Æз ныртæккæ нуазгæ нæ кæнын... 
дæймаг куы ницы хъуаг уа, уæд цыма йæхицæй нæ 
раппæлдзæн, афтæ мæм кæсы. Æмæ, æцæгæйдæр, 
алцæмæй æххæст куы уай — алцæмæй æххæст ничи у, 
фæлæ уæддæр — уæд дæ дæхи стауыны сæр никуы 
бахъæудзæн. Фæлæ дын цыдæр куы нæ фаг кæна, уæд архайыс, 
цæмæй йæ ныхæстæй уæддæр баххæст кæнай æмæ 
дзурыс, цы нæ дæ, уыдæттæ. 
Кæддæр, дам, иу лæппу йæхицæй æппæлыди, æз, дам, 
зондджын дæн, уымæн æмæ ныхас кодтон бирæ 
философтимæ. Уыцы ныхæстæм Эпиктет дæр хъуыста æмæ йын 
афтæ: «Мæнæн бирæ хъæздыг зонгæтæ ис, фæлæ уæддæр 
æз хъæздыг нæ дæн». 
Æмæ, дам, зондджын ныхас зæгъынæн æдылы не 'ххуыс 
кæны!.. 
е 'рдхæрдтæ мæ цæстыл куы ауайынц, уæд, се 
'хсæн ирддæрæй чи разыны, уыдоны 
фыццæгтимæ вæййынц Икъаты Виктор, Реуазты Левæ æмæ 
Беккуызарты Габола. 
Райдайæн скъолайы ахуыр кæнгæйæ, Викторимæ иу 
партæйыл бадтыстæм. Уыцы кары нæ æрæййæфтой 
хæсты фæстæйы бæгънæг æмæ æххормаг азтæ, кæрдзын 
22 V 

бахæрынмæ куы нæ уыд, дзаума — скæнынмæ, уыцы 
гæвзыкк рæстæг. 
Викторæн йæ фыд Цæрай куыройгæс уыд. Стæй 
хуымæтæджы куыройгæс нæ, фæлæ, мæгуыры тыхст уавæр 
кæмæ хъардта, ахæм адæймаг. 
Иннæтæн нæ зонын, фæлæ махæй куыройы мызд 
никуы баурæдта. Адæм сыдæй куы рæсыдысты, уыцы 
рæстæг ахæм уæздандзинад кæмæ уыд, уый ном, мæнмæ 
гæсгæ, стыр дамгъæтæй фыссыны аккаг у. Æмæ уыцы Цæрайы 
фырт канд ме 'мкъласон нæ уыд, фæлæ уыд ме 'рдхорд 
дæр. Иу хатт нæ махæй дыууæ азы хистæр дæлæсыхаг 
лæппу æнаххосæй бафхæрдта. Мах бавдæлдыстæм æмæ 
йын дыууæйæ сау над фæкодтам. Раст зæгъын хъæуы, 
мæнæй уый фæстæ, æз иунæг уыдтæн, афтæмæй, йæ мает 
райста, фæлæ йын Викторимæ цы над фæкодтам, уый 
фæстæ мæм йæ цæфтæ афтæ тынг нал бахъардтой... 
Викторæн уыди дынджыр хъоппæг цæстытæ, фæлæ сæ 
уынгæ æвзæр кодта æмæ йын-иу, фæйнæгыл цы фыстытæ 
уыд, уыдон йæ хъусы дзурын хъуыд. Абоны хуызæн ма 
мæ цæстыл уайы, чернилайæ-иу йæ къухтæ куыд 
ехъулæттæ сты, уый. Хуыздæр уавæры иæ уыдысты йæ тетрæдтæ 
дæр. Уыдон иууылдæр уыдысты, цæстæй хорз кæй нæ 
уыдта, уый аххос. 
Викторимæ фæхицæн уыдаиккам, æвæццæгæн, 
цыппæрæм къласы. Мæнмæ гæсгæ, йæ ахуыр уæд ныууагъта, 
фæлæ, иумæ цы рæстæг уыдыстæм, уый мæ никуы ферох 
уыдзæн. Мæ цæстыл уайдзæн, йæ дзыппы-иу цы урс-урсид 
ссадæй конд нартхоры кæрдзыны æрдæг æрхаста, уый. 
Дзыппы нытътъыесын-иу ын куыд бакуымдта, уый нæ 
зонын, фæлæ мæ нæ рох кæны, фæстæмæ~иу ын сисын куыд 
нал куымдта, уый. Цалынмæ-иу æй ласта, уæдмæ-иу 
махæн, цалдæр лæппуйæ, нæ комыдæттæ уадысты. Фæлæ-иу 
кæрдзын куыддæр дзыппæй фæхицæн, афтæ-иу 
æмхуызонæй æхсызгон улæфт скодтам. 
Уыцы кæрдзыны хæрзад абарæн ницæимæ уыд, 
уæлдайдæр хуыскъæл æмæ сойæйы лæмарæнтæ хæццæ 
хыссæйæ конд кæрдзыны фæстæ — кæд ахæмæн кæрдзын 
схонæн ис, уæд... 
Реуазты Левæимæ та балымæн стæм авдазон скъолайы. 
Сыгъдæг зæрдæ кæд искæмæн уыди, уæд уыдонимæ 
банымайын æмбæлы Левæйы дæр. Æнæхин, цæстуарзон, уæздан, 
222 

æмгæрттыл æнувыд — ахæмæй зыдтон Левæйы. Ахæмæй 
йæ зыдтой иннæтæ дæр... 
Беккуызарты Габолаимæ фæстæдæр балымæн дæн, 
фæлæ мын уый дæр Виктор æмæ Левæйы ад кодта. 
Хъыгагæн, уыдонæй иу дæр абон æгас нал у. Се 'ртæ 
дæр не 'хсæнæй фæхъуыдысты раджы нæ, фæлæ тынг 
раджы. Габола, се 'ппæты хистæр уæвгæйæ, бинонты 
хъуыддаг дæр нæ бакодта. Æмбис кары онг дæр нæ фæцардысты 
Виктор æмæ Левæ. 
Се 'ртæйы бæсты дæр ма мын баззад Лолаты Хадзыби. 
Куыд æрдхæрдтæ стæм, уый мæн æмæ Хадзыбийы 
зонгæтæй амонын никæмæн хъæуы, уымæн æмæ йæ алчидæр 
зоны. 
Есенин Сергей йæ иу æмдзæвгæйы афтæ фыста: 
«...друзей так мало в жизни». 
Æцæгæйдæр, бирæ хæлæрттæ мын ис, зæгъгæ, чи 
дзуры, уымæн, мæнмæ гæсгæ, бирæ хæлæрттæ нæй, уымæн 
æмæ дæ кæцыфæнды сусæгдзинад дæр кæуыл баууæндай, 
уыдон иу кæнæ дыууæ, кæнæ æртæйæ фылдæр нæ 
вæййынц... 
Чи зоны, иу къаддæр, кæнæ иу фылдæр. 
æ зонгæ мын йæ сыхаджы хабæрттæ радзырдта. 
Сæ чындз нæ фæрæстмæ, æмæ дзы хистæртæ 
«еудодой» кæнынц. Иу изæр, дам, нæхимæ ссыдтæн æмæ нæ 
дуармæ нæ сыхæгты зæронд лæджы бадгæ сæййæфтон. 
Иæ цурмæ куы схæццæ дæн, уæд сыстад æмæ мын афтæ: 
«Бауырнæд дæ, мæ хæдзармæ бацæуон, уый мæ зæрдæ нæ 
зæгъы. Мæ чындз ахæм бирæгъ разынд, æмæ йын цард 
æнæ загъд-заманайæ ад нæ кæны. Йæ цæгатмæ дæр 
цалдæр хатты бæргæ ацыд, фæлæ та фæстæмæ 'рбаздæхы. 
Тайæ, уый курæг дæ дæн æмæ дæ лæппуйæн ус ма раку р. 
Ницæмæн дæ хъæуы чындз. Махон сымах фаг дæр 
уыдзæн...». 
албитта цалдæр боны æддæмæ нæ ракаст. Æнæуи 
уынджы къæйыл баззайы, фæлæ уыцы рæстæг куы 
никæцæйуал зынд, уæд сыхæгтæй иу иннæйы фæрсы, 
Хъалбитта кæм ис, зæгъгæ. 
223 

— Гриппæй рынчын, дам, у, — дзуапп ын радта сыхаг. 
Камал сæ цуры лæууыд æмæ, уыцы ныхæстæ 
айхъусгæйæ, афтæ: 
— Уый гриппæй рынчын куы уаид, уæд ардæм 
æнæрацæугæ нæ фæуыдаид... йæ низ искæуыл бахæцын кæныны 
тыххæй. 
взæры æвзæрдзинæдтæн кæрон нæй. Цыфæнды 
арфæйаг хъуыддаг дæр сдзырддаг кæндзæн. Æз 
цы хабары кой ракæнынмæ хъавын, уым арфæйагæй ницы 
ис, уымæн æмæ, хуымæтæгдæр хъуыддаг нæй, ахæмтæм 
хауы. 
Цæвиттон, мæ зонгæ сылгоймаг куыста, ме 'мкоймаг 
директор кæм уыд, уыцы скъолайы. Раз дæр æндæр 
скъолайы ахуыргæнæджы куыст ссардта — ам та библиотекæйы 
куыста — æмæ йæ хъуыди куыстæй суæгъд кæнын. 
Директор æм цыдæр хъуыддаджы тыххæй зулдзых уыд 
æмæ йæ рауадздзæн, ууыл йæ зæрдæ нæ дардта æмæ 
мæнмæ æххуысагур æрбацыд, дæ коймаг у æмæ кæд дæумæ 
байхъусид, зæгъгæ. 
Æргом дзургæйæ, ахæм курдиатимæ мæм никуыма ничи 
'рбацыд. Куыстмæ райсыны тыххæй — о, фæлæ мæ мæ 
куыстæй сисын кæн, зæгъгæ, мæм никуыма ничи 'рхатыд, æмæ 
æз дæр директормæ куы ныдздзурин. Мæ зæрдæ дардтон, 
мæ ныхасæн мын аргъ кæй скæндзæн, ууыл. Фæлæ 
фæрæдыдтæн. Нæ йæ рауагъта йæ куыстæй. Цæмæй йын мает 
скæна, уый тыххæй. Мæ курдиат дæр ницæмæ 'рдардта æмæ 
йæ ахуыргæнæджы куыстæй æнæхай фæкодта. 
Иу заман куы уыди, уæд æм директор фæдзырдта æмæ 
йын бамбарын кодта, ныр дæ куыстæй ацæуын дæ бон у, 
дæ бынатмæ адæймаг ссардтон, зæгъгæ. Фæлæ ныр та уый 
нал бафæндыд ацæуын... 
Цалдæр азы фæстæ директоры йæ куыстæй систой. Мæ 
зонгæ уым ахуыргæнæгæй кусын райдыдта, сси ахуыры 
хайады сæргълæууæг, фæстæдæр та — директор... 
атимæ йæ хъæлдзæг зæрдæйыл куы вæййы, уæд 
йæ цыргъзонддзинад мæныл фæфæлвары. Иу хатт 
та мын афтæ зæгъы: 
224 

— Ныр дын æндæр бинойнаг куы уыдаид, уæд уый дæр 
афтæ бирæ уарзтаис? 
Ацу æмæ ахæм ныхæсты фæстæ дæ мидбылты ма 
6ахуд. Цымæ йын чи загъта, бирæ йæ уарзын, уый? Кæд ын 
æй зæгъгæ ничи кодта, уæд та йæм йæ зæрдæ афтæ 
сдзырдта, æмæ та йæ ам дæр, цæмæн, зæгъгæ, бафæрсæн уыд, 
фæлæ æз, ацы фарстытæ раттыны бæсты, æнæбары мæ 
мидбылты бахудтæн. 
цы къам, мæ мад, йæ хотæ æмæ йе 'фсымæртæ, 
æрыгон куы уыдысты, уæды ист у. Хæчъассæ æмæ 
Евдинкæ бадынц, сæ астæу лæууы Веринкæ, 
галиуæрдыгæй кæронæй — Катйаннæ, иннæ кæронæй та — Тасолтан. 
Катйаннæ æмæ Тасолтаны къухы — чингуытæ. 
Æз дзы кæй зыдтон, уыдонæй кæсын æмæ фыссын 
Хæчъассæ йеддæмæ ничи зыдта. Тасолтан уыди се 'ппæты 
кæстæр. Уый хæстмæ куы цыд, уæд æз саби уыдтæн æмæ 
йæ нæ хъуыды кæнын, фæлæ уый дæр, куыд дзурынц, 
афтæмæй ахуыргонд уыд. Фæлæ мæ уæддæр хъуыдытыл 
чингуытæ бафтыдтой. Нæ фыдæлтæ ахуырадæн цы аргъ 
кодтой, ууыл дзурæг мæм кæсы, чиныгимæ сæ хуыз кæй 
истой, уый дæр. Кæсын, фыссын чи нæ зыдта, уый дæр 
фæзмыдта ахуыргонды æмæ тырныдта, цæмæй йæ исчи 
чиныгимæ фена. 
амал æмæ Сергеимæ зианæй рацыдыстæм æмæ 
æфсæнвæндаджы станцæйы ракомкоммæ трамваймæ 
æнхъæлмæ кастыстæм. Æнахуыр тæвд бон уыди, æмæ 
нæхи заз бæласы аууонмæ байстам. 
Рæстæгæй-рæстæгмæиу фæндаджы былмæ рауадтæн, трамвай кæцырдыгæй 
хъуамæ ссыдаид, уыцырдæм-иу акастæн, фæлæ — никуы 
æмæ ницы. Иудзæвгар фæлæууыны фæстæ та уынгыл 
дæлæмæ мæ цæст ахастон æмæ, уæнгуагъдæй æрбаздæхгæйæ, 
загътон: 
— Трамвайæн йæ кой ис, фæлæ йæ хъæр нæй. 
Уыцы ныхæстæ фехъусгæйæ, Сергей ахæм хабар ракодта. 
Алыбегимæ, дам, куы цæуай, уæд дын хъуамæ 
рæстæгæй-рæстæгмæ дæ цонгыл фæхæца æмæ дæ æрурома, 
цыма дæм йæ ныхæстæ афтæмæй тынгдæр бахъардзысты, 
*15 Дзасохты Музафер 
225 

уый хуызæн. Иуахæмы та Сергей æмæ Камалимæ 
кæдæмдæр фæЦæйцыдысты, æмæ та сæ фæндагыл 
æруромæруром кодта. Фæстаг хатт ма сæ куы 'рурæдта, уæд 
Камал афтæ: «Ай нæ уромæг у, фæлæ нæ дарæг нæу». 
æскуыйы Уæлдæр партион скъолайы куы ахуыр 
кодтон, уæд нын ахуыргæнæг уыдис профессор, 
историон наукæты доктор Кретов. Хъыгагæн, ын йæ ном 
æмæ фыды ном нал хъуыды кæнын. Бирæ чи федта æмæ 
зыдта, ахæм зæронд лæг уыди нæ ахуыргæнæг. Куыд 
дзырдтой, афтæмæй Калинин Михаилæн æххуысгæнæгæй 
куыста. Кретов уарзта юмор, хъазæн ныхæстæ-иу дзы 
арæх схауди. 
Ахуыр чи кодта, уыдон фæлварæнты размæ уæлдай 
тыхстдæр вæййынц. Æмæ нын нæ уавæр фæрогдæр 
кæныны тыххæй афтæ загъта: 
— Фæлварæнтæй та цæмæй тæрсут? 
Куыннæ тæрсæм, зæгъгæ-иу æй исчи куы бафарста, 
уæд-иу, йæ мидбылты худгæйæ, райдыдта: 
— Фæлварæнты «фондз» райсынæй æнцондæр ницы ис. 
Фæлварæнтæ кæм дæттынц, уыцы уаты дуар байгом 
кодтай — «æртæ», билет систай — «цыппар», иу ныхас дæ 
дзыхæй схауд — «фондз». 
Уыцы ныхæстæ мæ зæрдыл цæмæн æрлæууыдысты? 
Ирон æвзаг ахуыр кæныны хъуыддаг ахæм уавæрмæ 
'рцыд, æмæ цæмæй «æртæ» райсай, уый тыххæй тагъд дæ 
ном зæгъын дæр фаг уыдзæн. «Цыппар» дын 
æвæрдзысты, дæ мыггаг куы зæгъай, уæд. Дæ фыды ном куы 
зæгъай, уæд дæ боныджы «фондз» февзæрдзæн... 
æрæгбоны фынгыл Бæрæгъуыны кусарты бæрзæй 
сæрæн йæ рахизфарсæрдыгæй кæй æвæрынц, уый 
тыххæй ма фыстон. Фылдæр рæтты та бæрзæй 
галиуфарсæрдыгæй æвæрынц. Куы сæ бафæрсай, куывд куы у, уæд 
æй галиуæрдыгæй цæмæн æвæрут, зæгъгæ, уæд 
фæзæгъынц, хъус лыггæнæгæн, дам, зын уыдзæн, хъыгдаргæ, 
дам, æй кæндзæн. 
, Фаг бындур мæм нæ кæсынц уыцы ныхæстæ бæрзæй 
бæрæгбоны фынгæвæрды сæрæн йæ галиуфарсæрдыгæй 
226 

æвæрынæн. Ау, къæдзæхы йас гал чи афæлдæхта, уый 
йын йæ хъус лыг кæнын нал бафæраздзæн?! 
Зæнджиаты Бæбуйы хабæрттæй иу мæ зæрдыл 
æрлæууыд. Урочы фæйнæгмæ рахуыдта, йæ чындзы цæуын афон 
кæмæн æрбахæстæг, ахæм чызджы, æмæ дзы ракуырдта, 
цæмæй фæйнæгыл иу рæгъыл бацæуын кодтаид ахæм 
хъуыдыйад: «Галы сыкъайыл абадт бындз». Чызг хæслæвæрд 
сæххæст кæныныл зæрдиагæй бæргæ архайдта, фæлæ йын 
хъуыдыйадæй цыппæрæм дзырд иу рæнхъыл нал бацыд 
æмæ ахуыргæнæгмæ къæмдзæстыгхуызæй дзуры: 
— Бæбу, «бындз» мын дзы нал цæуы... 
— Ау, гал æд сыкъатæ кæм бацыд, уым бындз 
куыднæуал цæуы?.. 
æцыдæр адæммæ ис ахæм æмбисонд: «Дæ 
гуырæн бон цал æхснырсты æркæнай, у ал азы 
фæцæрдзынæ». 
Адæм цы зæгъой, уый ныхмæ зын дзурæн у, фæлæ 
цыма ацы ныхæстæм къух бакæнæн ис, афтæ мæм кæсы. 
Ис ахæмтæ, æмæ йæ гуырæн бон иу æхснырст дæр не 
'ркæны. Уæд уый, гуыргæ дæр чи нæ ракодта, уыдоны 
номхыгъдмæ хауы, æви йын йæ цард цард схонæн нæй? 
ыртæккæйæ фылдæр зарджытæ, æвæццæгæн, 
никуыма уыди. Кæй цы фæнды, уый зары. 
Зарæггæнджытæй бирæтæ, цы зонынц, уый зарынц, фæлæ, цы 
зарынц, уый нæ зонынц. Æмæ зарджыты нымæц 
бонæйбон фылдæр уымæн кæны. Чи ницæуыл дзуры, хъуыдыйы 
уæз кæуыл не 'нцайы, поэзимæ дард чи лæууы, ахæм 
зарджыты нымæц. Сæ фылдæры дзырдæуы уарзондзинадыл, 
уарзондзинад кæм нæй, ахæм уарзондзинадыл. 
Æцæгæй чи уарзы, уый афтæ никуы зæгъдзæн: «Уарзын 
дæ, уарзын, мæ уарзон!» Куы зæгъа, уæд та, ацы ныхæстæ 
кæмæн зæгъа, уымæй æнæхай фæуыдзæн, уымæн æмæ 
æцæг æнкъарæнтæн ахæм æнæууылд ныхæстæй равдисæн 
нæй. Фæлæ сæ уæддæр æхсæвæй-бонæй радио æмæ 
телеуынынадæй зарынц. Иу дæр æмæ дзы иннæ дæр йæ у 
арзоны иу нæ, фæлæ дыууæ хатты уарзы, ома: «Уарзын дæ, 
уарзын, мæ уарзон!» 
227 

Иннæ зарджыты та кæцыдæр уарзæттæ сæхицæй 
мæгуыргуртæ сарæзтой æмæ сæ зонгуытыл лæууæгау 
лæгъстæ кæнынц: 
Ма мсе ныууадз, ма мсе ныууадз, 
Курын дæ!.. 
Нæ поэттæй чидæр уырыссаг æвзагæй иронмæ 
тæлмацгæнæджы куыстæй афтæ загъта: «Кæд æй нæ бамбарат 
иронау, уæд æй уырыссагау кæсут!» Уыйау, уæлдæр цы 
рæнхъытæ æрхастам, уыдон кæд иронау дæ зæрдæмæ нæ 
хъарынц, уæд уын сæ иннæ зарæггæнæг уырыссагау дæр 
азардзæн: 
Не покинь меня, не покинь меня, 
Не покинь!,. 
Ацы зарджытæ чи зары, уыдон, æвæццæгæн, Омар 
Хайямы цыппаррæнхъонтимæ зонгæ не сты, æндæр сæхи 
ахæм уавæры не 'рæвæрдтаиккой. Уый уарзондзинадмæ 
æндæр цæстæй каст. Хуымæтæджы нæ фыста: 
Уарзондзинад лæгьстæтæ, цæстысыгтæй нæу. 
Зседы цур дæр дæ зонгуытыл макуы æрлæуу. 
Дар-иу дервишау алкæм дæхи ды сæрибар, 
Æмæ, чи зоны, бауарзой уый фæстæ дæу. 
Уæдæ йæ усыл æмдзæвгæтæ чи фыссы, уый та Байроны 
сфæлдыстадимæ зонгæ нæ уыд. Байхъусæм-ма уæдæ 
англисаг поэтмæ, кæддæра уый та куыд хъуыды кæны: 
Никто в стихах прекрасных не поет 
Супружеское счастье: будь Лаура 
Повенчана с Петраркой, — видит Бог, 
Сонетов написать бы он не мог. 
йоты Мысост хистæрæн цы фынгыл бадт, уый 
кой ма кодтон. Кæстæр чи уыд, цалдæр ахæм 
хъæздыджы фынгыл дæлиаугомау бадтысты. Куы 
ахордтой, куы анызтой, уæд æнæ фæрсгæйæ фестадысты. Камал 
Мысосты фæрсы: «Фынгæй чи фестад, уыцы адæм цы 
фесты?» — «Уыдон адæм не сты, уыдон хъæздыджытæ сты!» — 
дзуапп ын радта Джиойы-фырт. 
Бирæ фæстæдæр райгуырдысты ацы рæнхъытæ: 
228 

Дзаджджьт фынгыл бадæм, 
Нее цуры хæрд, нозт... 
Хъæздыджыты адæм 
Нее хоны Мысост. 
ехойты Сæрæби мæ хъæуккаг уыди. Бæрæгъуын 
афтæ бирæ уарзта, æмæ йыл æрхъæцмæ нæ 
хъæцыди. Гуыргæ Уæлладжыры комы ракодта, Бадыхъæуæн 
Уæлæци йæ кæцы хай хонынц, уым. Кæд дзы фондз азы 
йеддæмæ нæ фæцард, уæддæр æй йæ хъæу хуыдта. 
Æнкъард хъæлæсыуагæй уымæн фыста: 
О мæ хъæу Уæлæци, нал дæ и цæрæг, 
Уый тыххæй мæ зæрдæ у куыддæр уынгæг. 
Ивгъуыд æнусы дыууæ 'мæ ссæдзæм азы Сæрæбийы 
бинонтæ ралыгъдысты быдырмæ æмæ æрцардысты 
Урсдоны рахизфарс. Сæ ног цæрæнбынат схуыдтой 
Бæрæгъуын — Красногор. Бирæ амондджын бонтæ арвыста ам 
Сæрæби. Ардæм-иу куы 'рцыд, уæд ыл-иу адæм, 
дидинæгкалæг бæласыл мыдыбындзытæ куыд æмбырд кæной, 
афтæ æрæмбырд сты. 
Куыд загътон, афтæмæй Бæрæгъуыны цы азтæ 
арвыста, уыдон дзаг уыдысты цин æмæ фарнæй. Уыйхыгъд, 
уырдыгæй куы рацыд, уæд йæ цардвæндаг 
фендæрхуызон. Райдыдта Фыдыбæстæйы Стыр хæст, æмæ йе 'ртæ 
'фсымæры — Алыбег, Федыр æмæ Сергиимæ — æрлæууыд 
Райгуырæн бæстæ хъахъхъæнджыты рæнхъыты. 
Æфсымæртæ, Сæрæбийæ фæстæмæ, æртæйæ дæр хæсты 
баззадысты. Сæрæби ма раздæхт, æмæ йæ дыууæ азы фæстæ 
Хуыцауы дзæгъæлы Сыбыры бинаг къæй балæууын 
кодтой, æмæ дзы авд азы хъæды куыст фæкодта. Куы 
сыздæхт, уæддæр йæ царды бонтæ тухитæгæнгæ æрвыста. 
1969 азы дыууадæс æмæ дыууиссæдзаздзыдæй амард. 
Кæд йæ зæрдæ искуы истæмæй барухс, уæд йæ 
бинойнаг Ленæйæ: 
Æз æмæ ды — ирон æмæ уырыесаг, 
Фæлæ бинонтæй тынг дзæбæх цæрæм. 
Хæлардæр бинонтæ скæнæн нæ уыд. Уарзтой канд 
кæрæдзийы нæ, фæлæ адæмы дæр. Уыдис сын бирæ хæлæрттæ 
229 

æмæ зонгæтæ æмæ зыдтой алкæуыл дæр баузæлын, 
еблуагъæ сын зæгъын. 
Сæрæби хъæздыгдзинадмæ никуы бæллыд. Йе 
стырдæр бæллиц уыд чиныг. Йæхи-иу æххормаг дæр 
ныууагътаид, уæддæр-иу чиныг балхæдтаид. Афтæмæй йæм 
сабыргай æрæмбырд хъæздыг библиотекæ. Куынæуал уыд, 
уæд мын Ленæ цалдæр хатты загъта, æрбацу, æмæ дæ йæ 
чингуытæй кæцытæ хъæуы, уыдон ахæсс, фæлæ, Сæрæби 
йæ фæстаг капеччытæй цы чингуытæ фелхæдта, уыдонæй 
иу рахæссын дæр мæ бон никуы баци... 
Гуытъиаты Хъазыбег мæ хъæуккаг нæ уыди, фæлæ 
уыди мæ районæй. Уый Хъæдгæроны райгуырд, æз — 
Бæрæгъуыньь Кæд мæнæй хистæр уыд, уæддæр хæларæй 
цардыстæм. Йæ номыл кæддæр æмдзæвгæ дæр 
ныффыстон. Фæстæдæр мыл куы амбæлд, уæд мын кæнгæ 
тызмæгхуызæй афтæ: «Чи дын радта мæныл æмдзæвгæ 
фыссыны бар?» 
Йæхицæй уæздандæр æмæ хæдæфсармдæр адæймаг 
зын ссарæн уыд. Ирон культурæ æмæ литературæйæн 
бирæ хæрзты бацыд. Зæгъынæн æгъгъæд сты, нарты 
кадджытæй цы фондз томы сарæзта, уыдон дæр. Науæд 
«Ирон æмбисæндты» чиныг! Нæ фысджытæй бирæты 
сфæлдыстад бабæстон кодта æмæ сæ рауагъта иугай, 
дыгай, æртыгай томтæй. Иу кадджын ном дæр æм нæ уыд, 
афтæмæй, йæ фарсмæ цы кандидаттæ æмæ доктортæ уыд, 
уыдонæн ахуыргæнæгæн бæззыд. 
Хъазыбеджы хъæуккаг Бокоты Додтан номдзыд лæг 
уыд. Хъæбатырæй хæцыд немыцаг фашистты ныхмæ. 
Ууыл дзурæг сты йæ хæрзиуджытæ. Зæрдиагæй архайдта 
æхсæнадон царды. Хъæздыг æрмæг ныууагъта Хъæдгæрон 
æмæ хъæдгæройнæгты тыххæй. Фыста хорз æмдзæвгæтæ 
æмæ поэмæтæ. Йæ мæлæты фæстæ йæ уацмыстæ хицæн 
чиныгæй дæр рацыдысты. Ныртæккæ Фысджыты 
цæдисмæ кæй райстам, уыдонæй иуæй дæр уæлдæр йеддæмæ 
дæлдæр нæ лæууынц йæ фыстытæ. 
О, æмæ Додтанимæ дæр хæларæй цардтæн. Иу хатт 
нæм Гуытъиаты Хъазыбеджы тыххæй ныхас рауад, æмæ 
дзы базыдтон иу ногдзинад. Уый мын канд ногдзинад нæ 
уыд, фæлæ ма йыл фæкодтон дис дæр. Додтан мын куыд 
радзырдта, афтæмæй Хъазыбег скъолайы уыди йæ 
ахуыргæнæг. Фыдыбæстæйы хæсты чи архайдта, уыдонæй иу 
230 

иннæмæн ахуыргæнæг уа, уый мæм, кæй зæгъын æй 
хъæуы, диссаг фæкаст, фæлæ се 'хсæн фондз азы ис, уый куы 
базыдтон, уæд баууæндыдтæн, ахæм хъуыддагæн уæвæн 
кæй ис, ууыл. 
Хъазыбег чысыл нæ фæцард. Цыдис ыл дæс æмæ 
цыппарыссæдз азмæ 'ввахс. Йæ бинойнаг Ляля дæр мæм 
Сæрæбийы цардæмбалы хуызæн æрхатыд, Хъазыбегмæ, 
дам, бирæ чингуытæ уыди æмæ, дам, дзы дæхицæн, 
кæцытæ дæ хъæуы, уыдон равзар. Фæлæ та мæ Хъазыбеджы 
чингуытæ рахæссын дæр нæ бафæндыд. Нæ бафæндыд, 
зæгъгæ, мæ цыдæр тых баурæдта ахæм къахдзæф 
акæнынæй. Чи зоны, иу хатт дæр æмæ иннæ хатт дæр раст нæ 
бакодтон... 
Йе 'нусон фæндагыл чи ацæуы, уымæн йæ дзаумæттæ, 
хæстæгдæр æмбæлттæ йын чи уыд, у ы доны л байуарынц. 
Уый дзаумæтты тыххæй баззад ахæм æгъдау, фæлæ, 
цымæ, уыдонмæ чингуытæ дæр хауынц? 
унемæ ног адæймаг куы фæзыны, уæд 
арфæгæнæджы фыццаг ныхæстæ вæййынц: «Цæринаг 
гуырд æй Хуыцау фæкæнæд!» Сæ ныхмæ ницы зæгъæг 
дæн, фæлæ, чи райгуырд, уыдон иууылдæр мæлинæгтæ 
куы хонæм, уæд, цымæ, уыцы дыууæ ныхасы кæрæдзийы 
нæ хъыгдарынц? Грисы фыстытæй кæцыдæры ахæм 
дзырдбаст дæр ис: «мæлинæгты хуыздæр». Æвæццæгæн, 
цæринаг æмæ мæлинаг кæрæдзиуыл бает сты, æрмæст 
даргъ бæндæнæй. 
у не диссагæй йæ тæккæ дзаг у. Хуымæтæджы иæ 
баззад ахæм ныхас: «Лæг бонæн диссаг куы нæ 
хъуса, уæд йæ хъустæ хæрæджы хъусты йæстæ кæнынц». 
Ныртæккæйæ фылдæр æнаккаг митæ искæцы дуджы 
цыдаид, уый мæ нæ уырны. Чи зоны, алы фæлтæрмæ дæр 
афтæ фæкæсы. Нудæсæм æнусы Некрасов фыста: 
Бывали хуже времена, 
Но не было подлей. 
Цыма сæ мах рæстæджы тыххæй загъта, афтæ мæм 
кæсы, уымæн æмæ, ныртæккæ цы цъаммардзинæдтæн 
23/ 

стæм æвдисæн, уыдон иудæсæм æнусы цæрджытæ сæ 
фыны дæр никуы федтаиккой. Халæм, рæмудзæм, 
стигъæм, сайæм, марæм, рæхойæм, фæлæ уыдон æвдисæг 
жанр — фельетонæн — йæ кой дæр нал и. Афтæмæй та 
хурмæ рахæссинаг хъуыддæгтæй Хъазыбеджы хохæй 
бæрзонддæр рагъ самайæн ис. 
Советон дуджы шахидкæ æмæ рэкет, коррупци æмæ 
марихуанæ, лоббист æмæ зомби æмæ бирæ æндæр 
хъылматы тыххæй фылдæр адæм хъусгæ дæр куы никуы 
фæкодтой, уæд, цы амонынц æмæ семæ цы фыдбылызтæ 
хæссынц, уый куыд хъуамæ зыдтаиккой?! Фæлæ нæ царды 
уыди æндæр хъуагдзинæдтæ, æмæ сæ ныхмæ тох кодтам 
æнауæрдонæй. Сатирæ æмæ юморы æххуысæй, фылдæр — 
фельетоны жанры. Дæ ныхмæ исчи ахæм жанры фæрцы 
радзырдта, уæд дæ гуырæй райгæ у. «Рæстдзинад»-ы-иу 
ахæм фельетонтæ уыд, æмæ-иу æрмæст йæ сæргонд дæр 
хъамайау рæхуыста. 
Рахизфарсы районы загсы иу гуымиры сылгоймаджы 
кой дæрдтыл айхъуыст. Афтæ дæрдтыл, æмæ суанг 
Дзæуджыхъæумæ дæр схæццæ. Сыхъуыст, «Рæстдзинад»-ы 
кусджытæ кæм бадтысты, Сабырдзинады уыцы проспекты 
фондз æмæ ссæдзæм хæдзары цыппæрæм уæладзыгмæ 
дæр. 
Кæд нæ рæдийын, уæд редактор уыцы уавæр равзарын 
бахæс кодта Таутиаты Умарæн. Ацыд уацхæссæг æмæ 
фембæлд, канд хъаст ныффыссæгимæ нæ, фæлæ, кæуыл 
хъастчындæуыд, уыимæ дæр. Куыд рабæрæг, афтæмæй 
загсы кусæг æцæгæйдæр разынд, гуымирыдæр адæймагæн 
скæнæн нæй, ахæм. Загсмæ фæцæуынц, йæ цард чи баиу 
кодта, уыдон, кæнæ та цардæй ахицæны тыххæй 
æвдисæндартæ райсынмæ. Гъе, æмæ-иу, загсмæ чи 'рбацыд, 
ууылиу сылгоймаг фæтъæлланг ласта: «Мард дыл æрцыд, 
чындзы цæуыс æви ус курыс?» 
Умар ныффыста, загсы кусæджы цæсгом ирдæй 
æвдыст кæм æрцыд, ахæм фельетон. Радта йын сæргонд: 
«Мард дыл æрцыд, æви ус ракуырдтай?..» 
Сæргонд куы фæрæстмæ уа, уæд дзы уымæн æмбал 
нæй. Иннæ фельетон та, мæнмæ гæсгæ, ныффыста 
Мамсыраты Мурат. 
, Хæлд адæймæгтæ дæр алыхуызæттæ вæййынц. Иуты 
хъуыддæгтæ дзы адæмæн базонын кодта зындгонд журналист 
232 

Мамсыры-фырт. Редакцимæ хъаст æрбахæссæджы нал 
хъуыды кæнын, фæлæ, фельетоны ныхас цы цыппар 
адæймаджы тыххæй цыд, уыдонæй иу дæр сæйраг нæ уыд, 
уымæн æмæ, чи никуыма 'рцыди — уæвгæ, ацы дунейы цы не 
'рцыд, ахæм хъуыддаг нæма уыд — уыцы чъизи 
хъуыддаджы иууылдæр æмхуызон архайджытæ уыдысты. 
Цæвиттон, Ирыстоны рахъомыл дыууæ гадза 
æрдхорды æмæ сын уыди фæйнæ хæтаг усы. Хъуыддаг афтæ 
рауад, æмæ сæ кæрæдзийы устытимæ хæтын райдыдтой. Иу 
ус — йæ лæджы æрдхордимæ, иннæ лæт та — йе 'рдхорды 
усимæ, кæрæдзийы хъуыддæгтæ нæ зыдтой, афтæмæй. 
Кæрæдзийы хъуыддæгтæ нæ зыдтой, фæлæ сын се 'ппæты 
хъуыддæгтæ дæр адæмæй чидæртæ базыдта, уыцы 
чидæртæй — газеты кусæг, газеты кусæгæй та — адæм иууылдæр, 
«Дæ ус — мæ ус, мæ ус — дæ ус», зæгъгæ, сыл фельетон 
куы ныффыста, уæд. 
æ сæр иу хилдасæны æлвыдтон, æмæ æлвынæггаг 
алы мæй дæр зынаргъдæргæнгæ цыди. Мæ 
зонгæтæй мæ иу æндæр ранмæ сардыдта, уым, дам, иуæй, 
асламдæр у, иннæмæй, сæрæлвынæг дæр йæ куыстмæ хорз 
арæхсы. 
Æз, æцæгæйдæр, уымæ цæуын райдыдтой. Мæ 
зæрдæмæ фæцыди йæ къухты 'внæлд. Иуцасдæр æм фæцыдтæн, 
æмæ та уый дæр йæ куысты аргъыл æфтауын райдыдта. 
Раздæр æй фæкодта дыууæ туманы зынаргъдæр, уый 
фæстæ ма йæм бафтыдта æртæ... Ныр мæ сæрыхъуынтæ та 
ивзигæ цыдысты. Мæхинымæр-иу дисы бацыдтæн, мæ сæр 
бонæй-бон гæмæхдæр куы кæны, уæд йе 'лвынæггагыл 
æфтгæ цæмæн цæуы, зæгъгæ. 
Мæ сæрæлвынæггаг афæдз æмæ 'рдæгмæ дыууæ 
хатты фылдæр куы фæци, уæдæй фæстæмæ хилдасæны 
къæсæрæй нал бахызтæн, цалынмæ мæ сæр бынтон 
ныллæгуын уа, уæдмæ мæ бирæ 'нхъæлмæ кæсын нал хъæуы, 
зæгъгæ. 
уттæгтæм ахæм æмбисонд ис: «Чи нæ райгуырд, 
уымæй амондджындæр нæй, фæлæ ахæм амонд 
алкæмæ нæ хауы». 
233 

Æмæ, æцæгæйдæр: кæм уыдыстæм, æмæ ацы дунемæ 
кæцæй рацыдыстæм, уым алцæмæй дæр хуыздæр куы уыд, 
мает æмæ дзы хæрам куы нæ зыдтам, нæ зæрдæйы 
дзæбæхæн дзы фынæй куы кодтам, низ æмæ дзы цæфæн йæ кой 
дæр куы нæ уыди, уæд нæ, йæ ном мæнг кæмæн хуыйны, 
уыцы дунемæ цæмæн рахуындæуыд? 
Æвæццæгæн, ардæм кæй зондæй рацыдыстæм, 
уырдæм, ома тъæпæн хъæумæ дæр, уый зондæй ацæудзыстæм. 
Æрмæст, ардæм куыд æнæниз, æнæмаст æмæ сыгъдæгæй 
æрбацыдыстæм, афтæмæй нæ, фæлæ — низджын, 
мæстджын æмæ аипджынæй. 
атимæйæн йæхицæй раппæлыны фадат фæуа æмæ 
дзы ма спайда кæна, уымæн уæвæн нæй. 
Абон райсомæй мæ уатæй куы рахызтæн, уæд 
мæ дзаумæттæ итувæрдæй цæттæйæ лæууыдысты. Фатимæ 
мæ уыдонмæ кæсгæ куы ауыдта, уæд мæм дзуры: 
— Дæ чындзытæ дæр мæхи хуызæн фесты, æндæр дæ 
лæппутæ федтаиккой. 
Ацы ран йæ ныхæстæм къухбакæнæн ссардтаин, афтæ 
йæ куы бафарстаин: «Дæхи хуызæн хорз æви дæхи 
хуызæн æвзæр?» Фæлæ мæхиуыл ныххæцыдтæн. 
алеевкæ»-йы кæимæ базонгæ дæн, уыцы 
фысджытæй иу уыди Приходько Владимир. Йæ 
фылдæр уацмыстæ сывæллæттæн ныффыста. Къоста 
сабитæн цы уацмыстæ сфæлдыста, уыдон уырыссаг æвзагмæ 
тæлмац кæнынвæнд куы скодта, уæд ын загътон, цæмæй 
йын йæ «Дзывылдар» «синицæ»-йæ мауал ратæлмац кæна, 
уымæн æмæ дзывылдар трясогузка у. Æмæ йæ фыццаг 
хатт афтæ кæй ратæлмац кодта, уый тыххæй ма фыстон. 
Хæларзæрдæ адæймаг мæм фæкаст Владимир. Фыццаг 
хатт æй куы федтон, уæд мын йæхи раз дæр йæ номæй 
6ацамыдта. Иуцасдæр хъусæй алæууыны фæстæ загъта йæ 
мыггаг дæр — Приходько. Стæй ма йæм бафтыдта: каков 
приход, таков и Приходько. 
лурты Риммæ бирæ хорз зарджытæ зары, фæлæ 
дзы иу, «Ферох мæ кæн», зæгъгæ, мæ зæрдæмæ се 
234 

'ппæтæй тынгдæр цæуы. Ныхæстæ дæр ын йæхæдæг 
ныффыста. Музыкæ та йын æрхъуыды кодта Дзоблаты 
Анатоли. Æз Дзоблайы-фыртæн йе 'ннæ уацмыстимæ 
зонгæ нæ дæн, фæлæ ацы зарæджы мелоди ахæм хæдбындур 
у, æмæ йын фæивддзаггæнæн ницавæримæ ис. Иу ахæм 
зарæг чи ныффысса, уый ном цыма адæмæй никуы ферох 
уыдзæн, афтæ мæм кæсы. Цæссыгæмхæццæ, зæрдæйы 
бынæй цæуæг ныхæстæ мелодийыл бадынц, мелоди 
ныхæстыл куыд бады, афтæ. 
Риммæ иунæгæй нæ зары: дыккаг хъæлæсæй йын йе 
'нæвнæлд æнкъарæнтæ зæрдæйы тæгтæм æвналæгау айсы 
Будайчиты Сухраб. Фæстаг хатт ма йæ радиойæ куы 
азарыдысты, уæд райгуырдысты ацы рæнхъытæ: 
Иунæг чи уыдщ уымсеи 
Нал дæ йе стъалы, нал... 
Ды куыд уарзтай, нæй уымсен 
Ацы зсеххыл сембал. 
олоховы «Тихий Дон»-ы ахæм бынат ис. 
Мелехов Григорийы фыды фыд Турчы хæстæй 
йемæ æрбахуыдта ус. Станицæйы сылгоймæгты 
цымыдисдзинадæн кæрон нал уыд. Йæ алы къахдзæфæн дæр 
ын сæхи аргъгæнджытæ скодтой. Æппæты тынгдæр та сæ 
дисы бафтыдта... Уæвгæ ма фыссæгæн йæхимæ 
байхъусæм: 
«— А ишо, бабоньки, ходит-то она... в Прокофьевых 
шароварах. 
— Ну-у?.. — ахали бабоньки испуганно и дружно. 
— Сама видала — в шароварах, а только без лампасин. 
Должно, буднишние его подцепила. Длинная на ней 
рубаха, а из-под рубахи шаровары, в чулки вобратые. Я как 
разглядела, так и захлопнуло во мне...» 
Сылгоймагæн йæ даргъ къабайы бынæй йæ даргъ 
хæлафы къæхтæ куы разындысты æмæ ууыл хъазахъхъаг 
сылгоймæгтæ фырдисæй рафæлдæх-бафæлдæх куы кодтой, 
ууыл иу æнус дæр æххæст нæма рацыд, афтæмæй дунемæ 
йæ фыццаг хуызæй бирæ нал баззад. Афтæ аивта, æмæ 
Шолоховы хъазахъхъаг устытæ ссæдзæм æнусы 
райдайæнæй иу æмæ ссæдзæм æнусы райдайæнмæ куы 
ракæсиккой, уæд сæ цъæхахстмæ, зæххыл цыдæриддæр хал он 
235 

æмæ сынтæй ис, уыдон фыртæссæй æмпæррæст 
скæниккой, тæхгæ чи кæны, уыдонæн та сæ тъæпп зæххыл 
фæцæуид. Уæлдæфмæ чи стахт, уыцы халæтты базыртæй 
арвы цъæхæй иу гæбаз дæр нал разынид, хуры рухс сойын 
цырагъыл дон бакалæгау ахуыссид æмæ адæмæн, хъаймæт 
ралæууыд, зæгъгæ, сæ сæр сæ кой суаид. 
Прокофийы усæн йæ хæлафы къæхтæ йæ къабайы 
фæдджийы бынæй разындысты, ныртæккæйы 
сылгоймæгтæй та хæлæфтæ йеддæмæ ницыуал зыны... 
æххыл цы бирæ адæмтæ цæры, уыдонæй иуæн дæр 
йæ бæстæйы ивгъуыд мах хуызæн æнад никæмæн у, 
мах хуызæн ыл цъыфкалæн ничи кæны. Цы уыди, 
уый зæгъ, цы нæ уыди, уый та цæмæн дзурыс? Искæуыл 
тугтæ куы æрымысай, уæд уыцы тугæй æппæты фыццаг 
дæхи сахордзынæ. Сызгъæрин цъымарайы ныппарæн ис, 
фæлæ уæддæр сызгъæринæй баззайдзæн. Мин азы фæстæ 
йæ куы сисай, уæддæр йæ кад нæ фæкъаддæр уыдзæн. 
Сталины цæмæй нæ зылынджын кæнынц, ахæмæй 
зæххыл ницыуал баззад. Чи йæ йæ фыды фырт нæ хоны, чи — 
йæ мады лæппу. Уырыссаг куыд фæзæгъы: «Ври, да знай 
меру». Сайынц, уый бæлвырд у, бæрц ын кæй нæ зонынц, 
уый та — зындгонд. Бæрц та йын уымæн нæ зонынц, æмæ 
тæрсынц, рæстдзинад йæ базыртæ куы сиса æмæ йыл, цы 
фаджыс фæкалдтой, уый куы ныппырх кæна æмæ 
цъыфкалджытæ йæ быны куы фæхуыдуг у ой, уымæй. 
Афтæ куы нæ уаид, уæд, æнусы æрдæгæй фылдæры 
размæ йæ зæрдæ йæ кусынæй кæмæн банцад, уый 
«рæдыдтæ» иу хатт нæ, фæлæ дæсгай хæттыты срастгæнæн 
дæр уыдаид, фæлæ рæдыд куы нæ уа, уæд æй куыд раст 
кæныс? Уæвгæ, рæдигæ чи нæ кæны, ахæм адæймаг нæма 
райгуырд, кæд, кæй дæр хъæнтыл чи дзуры, уыдон сæхи 
æнаипп хонынц, уæддæр. Дам-дум ауадзынæй æнцондæр 
ницы ис. Цыма йæ дымгæйы æвджид бакодтай, уыйау ыл 
базыртæ базайы æмæ дугъы уады разæй дæр фæвæййы. 
Советон Цæдис фашистон Германыл куы фæуæлахиз, 
уый фæдыл кадджын æмбырды Сталин фæкодта 
æмбисонды сидт. Йæ ныхæстæ йын ныггалиутæ кодтой æмæ 
уыцы «винтиктæ», æфсургъы згъæллаггом куыд 
дзыгъалмыгъул кæна, уый хуызæн хъæргæнгæ цæуынц. Уыимæ 
236 

хуымæтæджы щелкопертæй райдай, æмæ стыр 
фысджытæй фæу. 
Мæнæ куыд фыста Эренбург Илья 1961 азы 3 декабры 
газет «Правда»-йы: «Писатель видит... и то, что 
происходит в сознании, в сердце отдельных людей, которых зря 
называют «винтиками», они ведь выносят на своих плечах 
историю и ее создают». 
Ныр та Сталинæн йæхимæ байхъусæм: «Я подымаю 
тост за людей простых, обычных, скромных, за «винтики», 
которые держат в состоянии активности наш великий 
государственный механизм во всех отраслях науки, хозяйства 
и военного дела... Это — скромные люди, которые держат 
нас, как основание держит вершину. Я пью за здоровье 
этих людей, наших уважаемых товарищей». 
Цымæ Эренбург дæр Сталины хъуыдытæ нæ рафæлхат 
кодта? Уæд æй цæмæн бахъуыд, адæймаг зылын цæмæй 
нæу, уымæй зылынджын кæнын? Уыимæ зонгæ-зонын, 
уынгæ-уынын? Кæсгон дæр, дам, далыс загъта æмæ ирон 
дæр æмæ, дам, кæрæдзимæ сæ къухтæ систой. 
æ зонгæ сылгоймагыл цыппарыссæдз азы куы 
сæххæст, уæд йæ азтæ иронау нал дзырдта, 
уырыссагау сæ куы фæзæгъын, уæд, дам, цыма къаддæр 
вæййынц, афтæ мæм фæкæсы. 
дæймаг æдзæсгом куы уа, уæд ыл алцыдæр 
фидауы. Йæхимæ гæсгæ. Абон иу куы дзура, райсом — 
иннæ, уæддæр сырх нæ кæны. Ома æфсæрмы. Æфсæрмы 
та лæг æппæты фыццаг хъуамæ йæхицæй кæна, ома йæ 
ныхæстæй, йæ митæй, йæ хъуыддæгтæй... 
Иу зонгæ мын уыдис, æмæ-иу мыл куы амбæлд, уæд 
мын-иу дзырдта, æз ме сæфт цæмæй уынын, ахæм 
ныхæстæ. Иуахæмы та мæ «живой классик» рахуыдта. 
Уыдон æнæзæрдæмæдзæугæ митæ сты, æмæ сæм æцæг 
адæймаг хъуамæ æргом ма здаха. Хъыг мын уый уыди, 
æмæ ахæм ныхæстæй кæй зæрдæ балхæнай, уыдонæй 
мæ кæй æнхъæлдта. Куырыхон адæмæй иу куыд загъта: 
«Æвзæр адæймаг раппæлыны бæсты дæ хорз адæймаг 
рафауæд». 
287 

Козбау ныхæстæ чи уарзы, аргъ сын чи кæны, уыдон 
æндæр зæххыл зайынц, æндæр у сæ хъомылад дæр. 
Цæстмæхъус ныхас та æцæг адæймаг хъуамæ йæхицæн 
æфхæрдыл нымайа. 
Мæ зопгæ мын уыцы «живой классичы» фæстæ фенад. 
Раст зæгъын хъæуы, уымæй размæ дæр мæ риуæгънæг нæ 
уыд, уымæн æмæ йын йæ хабæрттæ æнæхъусгæ нæ 
уыдтæн. Цал раны куыста, у ал ранæй йæ расырдтои, уымæн 
æмæ никæимæ фидыдта. Фæстагмæ газет уадзын дæр 
райдыдта. Мæ ныхмæ, дам, дзы æнæхъæн фарс рауагъта. Æз 
æй нæ кастæн, фæлæ, дам, дзы афтæ дæр ныффыста, 
цыма мæн газеты мæ куыстæй систой. 
Мæ ныхмæ цæмæн фæци, «живой классик»-æй 
«мертвый классик» скæнынвæнд цæмæн скодта, ууыл 
фæхъуыды кодтон, фæлæ йын бæлвырд дзуапп раттын нæ 
бафæрæзтон. Цыфæндыйæ дæр мæ зæрдæ иу хъуыддагмæ 
къæпп кæны. 
Мæ хорз æрдхорд ахæмтæн нæ барста. Кæддæр æм 
æрæвнæлдта æмæ, цы уыд, уый равдыста. Ме 'рдхорд 
журналистимæ та бирæ азты иумæ хæларæй фæцардыстæм 
æмæ фæкуыстам. Кæд мæм, зæгъын, «живой классичы» 
къæлæтджынмæ мæ чи сæргъæвта, уыцы «рæдау» æмæ 
«дардмæуынаг» уый тыххæй смæсты... 
æстаг рæстæг арæхæй-арæхдæр мæ хъустыл уайы 
дыууæ дзырды: «голый оклад». Раст зæгъын 
хъæуы, раздæр æй дзæбæх не 'мбæрстон, уый цавæр 
«бæгънæг мызд у», зæгъгæ. 
Куыд рабæрæг, афтæмæй ахæм дæр вæййы. «Ахæм 
дæр вæййы», зæгъгæ, фылдæр адæм ахæм улупайæ 
цæрынц. Мызд адæмы мыггаг куы уаид, уæд æй бæгънæг 
ничи схонид, фæлæ адæмы мыггаг кæй нæу, бæгънæг, 
æххормаг адæм дæр æй уымæн исынц. Уæдæ ма чубайстæ, 
грефтæ æмæ абрамовичтæй искæй мызд исчи бæгънæг 
рахонид, кæддæра йæм туджджыны зæрдæ нæ бадарид? 
Батуринатæ-йедты кой нал кæнын. Йæ «голый оклад» 
цас у, уый нæ зонын, фæлæ зонын, йе 'рвылбоны пайда 
(прибыль) цас у, уый — 85 милуан сомы. Сæдæгай мин 
сомтæй нымайгæ сты сæ «голый окладтæ», уæлдæр цы 
æртæ мæгуыр лæджы мыггæгтæ ранымадтон, уыдонæн. 
288 

Мæгуыр сæ кæй рахуыдтон, уымæй рæдигæ нæ 
фæкодтон. Дзырд «мæгуыр» дæр дыкъæдзыгты барæй нæ 
сæвæрдтон, уымæн æмæ, æхца йеддæмæ кæмæ ницы ис, 
тæригъæд чи нæ зоны, æфсарм æмæ четар кæмæ нæй, кусæг 
лæджы тыхст чи не 'мбары, уый мæгуырæй мæгуыр дæр! у. 
Козьма Прутковмæ ахæм афоризм ис: йæ 
хъæздыгдзинæдтæй мæгуыртæн хай чи нæ кæны, уый, дам, стыр 
риуджын сылгоимаг, сыдæй мæлæг сабийы уынгæйæ, йæхи 
дзидзи куы дæйа, уый хуызæн у. 
единституты хæрæндон фыццаг уæладзыджы бын 
парахат агъуысты уыд. Хæрзад хæринаг дзы 
кодтой, стæй дзы алцыдæр горæты хæрæндæттæй асламдæр 
уыд. Кассæйы дзы иу хæларзæрдæ сылгоимаг куыста. 
Алкæуыл дæр-иу нæ сæмбæлди мидбылхудтимæ. 
Мæнылиу цыма иннæтæй тынгдæр бацин кодта, афтæ мæм каст. 
Сихорыл-иу арæх борщ бацагуырдтон. Уый-иу уыди 
дзидзаимæ дæр, æнæ дзидзайæ дæр. Арæхдæр — æнæ 
дзидзайæ. Фæлæ-иу дзидзаимæ куы уыди, уæд-иу менюйы 
ныффыстой борщ с/м, ома борщ с мясом. Кассæйы кусæг 
та-иу æй борщ с мягким знаком, зæгъгæ, райхæлдта. Æнæ 
дзидзайæ-иу уыди, уæддæр-иу, борщ с мягким знаком нæм 
нæй, зæгъгæ, фæкодта æмæ-иу дыууæйæ дæр 
бахудтыстæм. 
Фæстæдæр ын йæ чызджы дæр базыдтон. Цæмæдæр 
гæсгæ мын йæ мады мæ зæрдыл æрлæууын кодта. Йæ 
6акастæй нæ, фæлæ йæ митæй, йæ уæздандзинадæй. 
Дзæгъæлы нæ фæзæгъынц, чызг дыууиссæдз азы фæстæ цы 
хуызæн уыдзæн, уый фенын дæ куы фæнда, уæд ын йæ 
мадмæ бакæс. Ацы хъуыдыйæн ис æндæрхуызон зæгъæн 
дæр: мад дыууиссæдз азы размæ цы хуызæн уыд, уый 
фенын дæ куы фæнда, уæд ын йæ чызгмæ бакæс. 
«Борщ с мягким знаком» æрыгонæй тынг 
зæрдæмæдзæугæ кæй уыдаид, уый мæ, йæ чызджы йын куы 
федтон, уæд бауырныдта. 
æмæндæр та мæ мæхицæй этимолог ацаразын 
æрфæндыд, мæнæ уырыссагау кишлачный кæй 
фæхонынц, ахæм этимолог... 
239 

Цад æмæ цæугæдон куыд равзæрдысты, ууыл 
хъуыдытыл фæдæн. Цæугæдонæн йæ ном йæ уæлæ ис: цæугæ чи 
кæны, ахæм дон. Фæлæ цад та цы амоны? Кæд, æнцад чи 
лæууы, ахæм дон? 
Чи зоны, мæ хъуыды мæн хуызæн этимологты 
зæрдæмæ фæцæуа, фæлæ сæйрагдæр у, æцæг этимологтæ цы 
зæгъдзысты, уый. 
рон адæймагæн фидисæн цы нæ бабæздзæн, ахæм 
нæй. Айфыццаг кæйдæр тыххæй ныхас рауад æмæ 
дзы, немæ чи лæууыд, уыдонæй иу афтæ загъта: 
— Æмæ уымæн, трамвайы билет райе, зæгъгæ, дæр куы 
нæ дзурынц. 
Фидис кæнынæй мах исчи амбула, уый мæ нæ уырны. 
цы хабар мын Гæстæн дзырдта. Мæ иу зонгæимæ, 
дам, рынчындоны капельницæтæ кодтам æмæ, дам, 
мын бирæ фæныхæстæ кæныны фæстæ афтæ: 
— Мæ цæсты афтæ кадджын дæ, æмæ дæ Уататы 
Бибойы фарсмæ æвæрын. 
æрæг æмæ ефсæй чи райгуыры, уый иронау 
хуыйны хæргæфс, ома хæрæг æмæ ефсы къæлæу-байраг. 
Уырыссагау хæргæфсæн ис дыууæ номы: лошак æмæ мул. 
Лошак райгуыры сыл хæрæг æмæ нæл бæхæй, мул та — 
ефс æмæ нæл хæрæгæй. Уый, æвæццæгæн, æрдзы ныхмæ 
арæзт хъуыддаг у, фæлæ дзы хæргæфс цы аххоеджын у? 
Рæдигæ йæ фыд æмæ йæ мад фæкодтой, сæ азар та 
хъæбулы басыгъта. Судзгæ та йæ уымæй бакодта, æмæ 
хæргæфсæн цот нæ вæййы. Хæрæг æмæ ефсæн хæргæфс 
вæййы сæ фыццаг æмæ сæ фæстаг къæлæу-байраг. Уымæн 
фæзæгъынц: «Тæригъæд авд фæлтæры хæссы». 
Адæймаг дæр, чи не 'мбæлы, бирæ ахæм хъуыддæгтæ 
кæны: кæм — зонгæ-зонын, кæм — æнæрхъуыдыйæ. 
Адæймаджы æндæрхуызон уавæрты равзæрын 
кæныныл чи архайы, уыдон дæр цыма Хуыцауы 'васт 
хъуыддæгтæ кæнынц, афтæ мæм кæсы æмæ сæ, æвæццæгæн, 
фæлварын дæр нæ хъæуы. 
240 

Уæлладжы хæстæ дæхимæ куы исай, уæд дæ 
бафхæрдзæн. Дæхи кæнæ — дæ фæстагæтты. 
агæй дæ нал федтон. 
— Æмæ мæ куыд фенай: æз ахæстонæй нæ 
цæуын, ды уырдæм не 'фтыс. 
тудент ма уыдтæн, афтæмæй ме 'мдзæвгæтæ 
бахастон «Рæстдзинад»-мæ. Культурæйы хайады 
сæргълæууæг сæ бакаст æмæ дзы иу дæр мыхуыр кæныны 
аккагыл нæ банымадта. Æмдзæвгæтæ куыд фыссын хъæуы, 
уый тыххæй иудзæвгар фæдзурыны фæстæ мын бакаст 
йæхи фыст уацмыс, ома мæнæ афтæ фыссын хъæуы, 
зæгъгæ. Мæнæн иу ныхас сдзурыны бар дæр нæ радта, стæй 
мын куы раттаид, уæддæр мæм ницы зæгъинаг уыд. 
Раздæхтæн, уæдæ цы хъуамæ кодтаин. 
Уæдæй нырмæ бирæ азтæ рацыд. Хæрзæрæджы мæм 
æрбахауд Барто Агнияйы æмдзæвгæты чиныг, æмæ дзы 
мæ цæст æрхæцыд, кæддæр мын редакцийы кусæг цы 
'мдзæвгæ бакаст, уый халдихыл. Халдих, зæгъгæ, сæ 
хъуыды иу уыд, æрмæст ирон æмдзæвгæ уыд бирæ 
лæмæгъдæр. 
Сайын, кæй зæгъын æй хъæуы, æвзæр у, дæхи куы 
сайай, уæд та — ноджы æвзæрдæр. Уæлдайдæр, сайгæ кæй 
кæныс, уый — раджы уа, æрæджы — кæй рабæрæг 
уыдзæн, уый куы зонай, уæд. Карк нæ, фæлæ къамбец куы 
адавай, уæд дæр ын бамбæхсæн ис. Аргæвд æмæ йæ 
сусæгæй бахæр. Дард ранмæ йæ ал ас æмæ йæ уым ауæй кæн. 
Иу дзырдæй, йæ кой-йæ хъæр дæр кæцæй нал райхъуыса, 
ахæм бынат ын ссар, æмæ, давæг дæ, уый ничи базондзæн. 
Фæлæ искæй уацмысмæ куы фæныхилай, уæд ын 
басусæггæнæн нæй. Ноджы ма кæйдæр хъуыдытæй дæхимæ 
сæрыстыр куы кæсай, уæд уый та æдзæсгомдзинады 
æвзæрдæр хуызтæй иу у. 
адиойæ иу зарæг арæх фæзарынц. Уæвгæ, лæмæгъ 
зарджытæй та арæх кæцы нæ зарынц?! Фæлæ, 
красавица Фатимæ, зæгъгæ, базарды хуызæн арæх кæй 
* 16 Дзасохты Музафер 
24* 

фæзæгъынц, уыцы зарæг лæмæгъ рахонæн нæй. Йæ 
мелоди дæр у зæрдæмæдзæугæ. Иуахæмы та йæ радиойæ куы 
зарыдысты, уæд мæ бинойнагмæ дзурын: 
— Куыд рабæрæг, афтæмæй Фатимæтæй рæсугъдтæ 
дæр ис. 
— Уæдæ куыд æнхъæлдтай?! 
— Хорз афон æй схъæр кодтой!.. 
æстаг рæстæг ма сомихаг радиойы анекдоттыл чи 
бафтыди, уыдонæй иу у ахæм. Радиойы фæрсынц: 
«Раздæр цы уыди: карк æви айк?» Радио дзуапп 
радта: «Раздæр алцыдæр уыди». Уыйау, куыд растдæр 
уыдзæн: «Галы фых сæр æви фых галы сæр? Раздæр «гал» 
æви «сæр»? Чи зоны, дыууæхуызон зæгъæн дæр ис. Чи 
зоны, кæцыдæр дзы растдæр у. Фæлæ кæцы? 
Ахæм фæрстытæ бирæ хæттыты сæвзæры, фæлæ сын 
алы хатт бæлвырд дзуапп раттæн нæ вæййы, бирæ хæттыты 
та — вæййы. Зæгъæм, нæ республикæйы сæйраг горæты ис 
фæсивæды библиотекæ. Йæ къулыл ис ахæм фыст: 
«Республикой фæсивæды библиотекæ». Растдæр та уыдаид 
афтæ ныффыссын: «Фæсивæды республикой библиотекæ». 
Къорд азты наукон-иртасæг институты къулыл 
ауыгъдæй лæууыд ахæм фæйнæг: «Абайты Васойы номыл Цæгат 
Ирыстоны-Аланийы...» æмæ афтæ дарддæр, институт. 
Раст фыст нæ уыд уый дæр, уымæн æмæ афтæ у ад, цыма 
Цæгат Ирыстон Абайты Васойы номыл у. 
Айфыццаг радиомæ хъусын, æмæ диктор, кæйдæр 
писмо кæсгæйæ, загъта, уымæн æмæ, дам, уымæн йæ гуырæн 
боны фæдыл арфæ кæнынц йе 'ртæ мады хойы. 
Иу мадæн æртæ лæппуйы уæвæн ис, фæлæ иу 
лæппуйæн æртæ мады, мæнмæ гæсгæ, нæ вæййы. Цæмæй, 
арфæтæ кæмæн кодтой, уый мадæлтæ æртæ хатты фæкъаддæр 
у ой, уый тыххæй та, æвæццæгæн, афтæ зæгъын хъуыд: 
уымæн æмæ уымæн йæ райгуырæн боны фæдыл арфæ 
кæнынц йæ мады æртæ хойы. 
ыссæджы ном дæлджинæггонд кæм цæуы, фаг 
аргъ ын кæм нæ кæнынц, уыцы бæстæйæн фидæн 
нæй. Зондджын лæг афтæ загъта: поэтимæ хорз чи 
2^2 

цæры, уый хорз хицау у... Ис ма йын дыккаг хай дæр, 
фæлæ йæ нал зæгъын, уымæн æмæ фыццаг хай, æз цы 
зæгъынмæ хъавын, уыцы хъуыдыимæ бает у. 
Зондджын хицау поэтимæ хорз цæры, уымæн, æмæ 
зоны, фыесæг ын цы зæгъын бауæнда, уый йын йæ 
алыфарс козбау адæм зæгъын никуы бауæнддзысты. Поэтæй 
тынгдæр йæ адæмы хъысмæтыл ничи тыхсы, хицау та æнæ 
адæмæй кæй хицау уыдзæн? Стæй уыдон æвзæр куы 
цæрой, уæд йæхи уавæр дæр сæ хæрзтæй нæ уыдзæн. 
Ныртæккæ Ирыстоны фыесæджы уавæр, уæздан 
зæгъгæйæ, хуыздæр хъуаг у. Афтæ мæм кæсы, цыма фæстаг 
дæс æмæ дыууиссæдз азы ныртæккæйæ æвзæрдæр уавæры 
никуыма уыд. Алы фестивальтæ æмæ бæрæгбæттæ вæййы, 
фæлæ дзы фыесæджы цæсгом никуыцæй разыны. 
Хетæгкаты Къостайы 150 азы юбилей уыди. Мæскуыйы 
йæ кадджын уавæры сбæрæг кодтой. Дыууæфондзыссæдз 
адæймагæй дзы фылдæр архайдта, фæлæ дзы иу фыесæг 
дæр нæ уыди. 
Фысджыты цæдисы уавæрæй дæр раппæлæн нæй. 
Уæнгты нымæц, зæгъæн ис, æмæ ныртæккæйы хуызæн 
бирæ никуыма уыд. Фæлæ цыма нæ Цæдис ныртæккæйæ 
лæмæгъдæр никуыма уыдис, афтæ мæм кæсы. Зæгъæн ис, 
æмæ иууылдæр сты пенсийы. Пенсийы чи ис, уымæ та 
стыр нæ, фæлæ хуымæтæджы сгуыхтдзинæдтæм 
æнхъæлмæгæсгæ дæр нæу. Цæдисмæ исын райдыдтам, иронау 
фыесын, уацмыстæ фыесын нæ, фæлæ хуымæтæджы 
хъуыдыйæдтæ фыесынмæ чи арæхсы, уыдоны дæр. Тагъд 
рæстæджы сæ нымæц фылдæр кæнын райдайдзæн, иронау 
кæсын чи зоны, уыдоны фæрцы, уымæн æмæ уыдон дæр 
бонæй-бонмæ къаддæргæнгæ цæуынц. 
уылых уæрццæн, дам, у ад æрсуры. 
Цымæ, мæнæн та чи 'рсурдзæн, къуылых дæр куы 
нæ дæн æмæ уæрцц дæр? 
у усæн амæлынæнхъæл никуы уыдтæн. Йæхи 
никуы ницæуыл фæриссын кодта. Мает йæхимæ 
хæстæг нæ уагъта. Зын уавæрты дæр-иу бахауд, йæ 
цотæй мæстытæ дæр æвзæрста, фæлæ дзы никуы никæуыл 
24В 

фæрыст. Йæ фырттæй йын иуы ахсгæ дæр æркодтой. Йæ 
хабæрттæ мын дзырдта. Куыд бамбæрстон, афтæмæй ууыл 
дæр йæхи нæ фæриссын кодта. Цыфæнды тынг, дам, ыл 
куы рисса мæ зæрдæ, уæддæр ын ницы пайда у, уый 
зонын^æмæ мæхи цы тыхсын кæнон. 
Йæ мад куы амард, уый фæстæ йæ зонгæтæй 
дыууæйыл æндæр зианы сæмбæлдтæн, æмæ дзы иу иннæйы 
фæрсы: «Хъызмыдæйы мад амард, уый фехъуыстай?» Нæ 
фехъуыстон, зæгъгæ, йын загъта, стæй йын йæхи 
бафарста: «Æмæ дзы Хъызмыдæ йæхæдæг уыди?» 
Уыди дзы æви нæ, уый нæ зонын, фæлæ, йе 'фсымæры 
зианы кæй нæ уыди, уый бæлвырд у. Дзургæ та мын æй, 
хорз кæй зонын, йæ уыцы æрвад кодта. Æрбадзырдта 
мæм, газеты тæфæрфæс раттыныл бацархай, зианмæ-иу ма 
'рбацу, мæхæдæг дæр, дам, нæ цæудзынæн. 
Афтæмæй йæ царды бонтæ арвыста. Цæргæ бирæ 
фæкодта, фæлæ, йæхицæн амæлын æнхъæл чи нæ уыди, 
уыцы Хъызмыдæйыл дæр мæлæт нæ бацауæрста. Афтæ 
тынг кæй фæхъахъхъæдта, йæ уыцы уд ын кæдæм ахаста, 
Хуыцау йæ зонæг. 
Йæ зианы хабар ын чи фехъуыста, йæ уыцы зонгæтæн 
се 'ппæтæн дæр тынг æнæнхъæлæджы хабар уыди. Мæлгæ 
кæй кæндзæн, уый та куыннæ зыдтой, фæлæ сæм 
цæмæдæр гæсгæ афтæ каст, цыма ацы дунейы чи цæры, уыдон 
иууылдæр йæ разæй фæуыдзысты, æппæты фæстагмæ та 
Хъызмыдæйы рад ралæудзæн. Нæ рауад, адæм куыд 
æнхъæл уыдысты, афтæ. Нæ рауад, Хъызмыдæ йæхæдæг 
куыд хъуыды кодта, афтæ дæр. Бирæтæ йæ разæй куыд 
фесты, афтæ йæхæдæг дæр бирæты разæй фæци. Нæ йын 
бантыст æнусон фæтк фехалын: чи райгуырд, уыдонæн 
кæддæр æнæ амæлгæ нæ вæййы: чи — раздæр, чи — 
фæстæ дæр. 
Хъызмыдæйы марды хабар адæммæ сæвзæрын кодта 
иумæйаг цымыдисдзинад; æппындæр мардмæ чи нæ цыди, 
уымæн йæхи зианмæ цас адæм æрцæудзæн? Уыцы 
фарстæн дзуапп агуырдтой, чи йæ зыдта, уыдон иууылдæр 
æмæ диссаг фенынмæ цæуæгау цыдысты Хъызмыдæйы 
хæдзармæ. Уыйбæрц адæм фæстаг рæстæг иу зианы дæр 
нæма уыди. Зæгъæн ис, æмæ сæ фылдæр æрцыдысты, цы 
гыццыл адæм дзы уыдзæн, уый фенынмæ. Цы адæм дзы 
уыди, уыдон та гыццыл рахонæн ницы хуызы уыди. 
244 

Бирæтæ 'нхъæлдтой, утæппæт адæм Хъызмыдæйæн 
фæстаг фæндараст зæгъынмæ 'рцыдысты, афтæмæй та се 
'рцыды сæр гыццыл адæмы фенын уыди. 
Гыццыл адæмы фенынмæ бирæйæ куы 'рцæуой, уæд 
гыццыл дæр сбирæ вæййы. 
æддæр ацы зарджытæ сæхи рох кæнын нæ уадзынц. 
Цы нæ диссаджы ныхæстæ дзы райхъуысы, ахæм нæй; 
Ныр ма цы кæнон, 
Куыд мсе фæсайдтай? 
Йæ хæдфæстæ: 
Ой, уæрсейдæ! 
Сайгæ кæй фæкæнынц, уый кæуын хъæлæсæй фæзары 
æви «ой, уæрæйдæ!» фæкæны? 
Иннæ чызг та, йæхæдæг кæй афæлива, ахæм лæппуйы 
сагъæсæй батад: 
Цæмсей дæ басайоп? 
Басай йæ æмæ дæ хæдзар сарæзтай!.. 
Уалынмæ райхъуыст æртыккаджы хъæлæс: 
Рудзынгсей мæм амонд худы 
Æви судзаггаг мает? 
Амонд-ма худæд, фæлæ судзаггаг мает та куыд худы? 
Стæй кæд худы, уæд — кæуыл? Чи зары, ууыл æви йæм 
чи хъусы, уыдоныл? Æвæццæгæн, дыууæтыл дæр. 
ал бæлæстæ нæм бирæ уыди. Фырзадæй-иу сæ 
къалиутæ зæу-зæу кодтой. Цы сæ фæкодтаиккам, уый 
сагъæсы-иу бацыдыстæм. Уыцы сæрд нæм æндæр хъæуæй 
нæ хæстæджыты чызг æрцыди æмæ сæ базармæ уæй 
кæнынмæ аласта. Иу бон æхца æрбахаста, иннæ бон — нал. 
Мæ дзыппæй, дам, мын сæ фелвæстæуыд. 
Уæды хабæрттæм абоны цæстæй акæсгæйæ, нæ хæстæг 
чызджы ныхæстыл дызæрдыг кæнын райдайын, кæд, 
зæгъын, мысгæ 'ркодта, адавтой мын сæ, зæгъгæ. 
Чи зоны, рæдийын, уæд мын æй Уæллаг бахатыр кæнæд... 
245 

уæй-иу ирон дзырдтæ алы ран æмхуызон нæ 
дзурынц. Зæгъæм, махмæ, Бæрæгъуыны, Уæлладжыры 
комæй рацæуæг адæм хъæздыджы бæсты дзурынц 
хъæзныг, бæллæхы бæсты — бæллах (ахæм хуызы æмбæлынц 
Миллеры дзырдуаты дæр), хъуылыджы бæсты — 
хъуылæг, пъырыпъыфы бæсты — пъæрæпъопп, хъæндæл нæ, 
фæлæ хъæндæлы, уагъылы нæ — фæлæ уагъæлы æмæ 
афтæ дарддæр. 
Иу мæ зонгæ та мемæ «джелбетт»-ы тыххæй сбыцæу, 
ахæм дзырд, дам, нæй. Куы нæ æмæ куы нæ саст, уæд ын 
æз дæр загътон: 
— Омæ джелбетт цы хъæуы нæй, уым ахæм ныхас куыд 
хъуамæ уа?! 
нусы æмбисмæ 'ввахс ыл цæудзæн, афтæ мæм 
газет «Молодой коммунист»-ы уацхæссæг 
телефонæй æрбадзырдта, цыдæр фарстытæн ын дзуæппытæ 
радтон, æмæ дыккаг бон газеты фæзынд мæ уацхъуыд. 
Бынæй дзы фыст: «М. Дзасохов, поэт». 
Дыккаг бон мыл уыцы газеты кусæг Данилова Нэля 
амбæлд æмæ мын салам радта: «Привет, М. Дзасохов, 
поэт». Иу бон дыууæ хатты æфсæрмы бахаудтæн. Фыццаг 
хатт, мæ уацхъуыды бын цы фыст уыди, уый бакæсгæйæ, 
дыккаг хатт та Нэляйы æлхыскъ саламæй. Цæмæй зыдтой 
Нэля дæр æмæ газеткæсджытæ дæр, мæхи мæхæдæг ахæм 
номæй кæй нæ рахуыдтон, уый. 
Æз абоны онг дæр мæхицæй, фыссæг дæр æмæ поэт 
дæн, зæгъгæ, дæр никуыма загътон. Уыцы дзырдты 
уыйбæрц æфсæрм ис, æмæ адæймаг се сдзурынæй дæр нымд 
кæны. Зиан кæнæ цины æгъдау дæтгæйæ мæ ном æмæ мæ 
мыггаг куы фæзæгъын, уæд мæм арæх, сæ фыссын 
фæуадзгæйæ, скæсынц, иуæй-иутæ та мæ фæрсгæ дæр бакæнынц, 
поэт-Музафер дæ, зæгъгæ. Ахæм заман дæр «о» зæгъын 
мæ цæсгом никуы бахъæцы. 
астырджи йæ бæхыл балцы фæцæйцыд æмæ йыл 
дондзау чызг амбæлд. Кæд къæртаты уæзæй йе 
уæхсчытæ æртасыдысты, уæддæр Уастырджийы рæзты 
нæ ахызт: фæндаг ын радта. У астырджи йын загъта: 
246 

— Æвзæр амонд дæ хай! 
Дарддæр ацыд, æмæ йыл æндæр чызг амбæлд. Уымæн 
та йæ къухы дыууæ афтид къæртайы уыд. Кæд ын 
æрлæууын æнцондæр уыд, ома фæндаг раттын, уæддæр, йæ цыд 
нæ фæсабыр кæнгæйæ, Уастырджийы рæзты ахызт. 
Уастырджи йæм фæсте дзуры: 
— Хорз амонд дæ хай! 
Уастырджи дарддæр ацыд, æмæ йæ размæ хæйрæг 
февзæрд. 
— Абон дæ не 'мбарын, — дзуры йæм хæйрæг. — Фæндаг 
дын чи нæ радта, уымæн арфæ кæныс, æгъдау дын чи 
скодта, уый та — æлгъитгæ. 
— Хорзы æвзæр амонд куы фæуа, уæддæр æй схорз 
кæндзæн, фæлæ æвзæры хорз амонд куы нæ фæуа, уæд 
фесæфдзæн, — дзуапп ын радта Уастырджи. 
æ рæстæджы нæлгоймаг æмæ сылгоймаг бирæ 
цæмæйдæрты хицæн кодтой. Канд æрдзы кондмæ 
гæсгæ нæ, фæлæ сæ дарæсæй, се 'гъдауæй, сæхи 
рæсугъдгæнæн дзаумæттæй. Фæлæ, рæстæг куыд цæуы, 
афтæ, се 'хсæн цы арæн уыд, уый сæрты дыууæрдæм 
хизджытæ фылдæрæй-фылдæр кæнынц. Æнхъæлдæн, 
Толстой Лев загъта: лæгой сылгоймагæй сылваз 
нæлгоймагæй уæлдай нæй. Иу дзы куыд æнад у, иннæ дæр — 
афтæ. 
Мæнмæ гæсгæ, нырæй фылдæр лæгойтæ æмæ 
сылвазтæ никуыма уыди. Сылгоймæгтæ нæлгоймæгты бынатмæ 
бырсынц, нæлгоймæгтæ та сылгоймæгты æнгæс уæвынмæ 
тырнынц. 
Кæддæр ме 'рдхорд йе 'нгуылдзыл къухдарæн бакодта, 
фæлæ йæ хистæрты цур æвдисын нæ уæндыд. Уæлдай 
тынгдæр тарст, йæ фыды хистæр æфсымæры ус ын æй 
куы фена, уымæй, фæлæ йын йæ сусæгдзинад бамбæхсын 
нæ бантыст. Куыддæр ын йе 'нгуылдзыл къухдарæн 
ауыдта, афтæ йыл йæхи андзæрста: 
— М'арт бауазал! Уый та де 'нгуылдзыл цы ис? 
Лæппу цыфæнды æфсон куы скодтаид, уæддæр ыл нæ 
баууæндыдаид æмæ ма йын æнæбасæтгæ цы хос уыд: 
— Къухдарæн... 
— Æмæ дæ хъусцæджытæ кæм сты?.. 
247 

Сылгоймаг ацы ныхæстæй, æвæццæгæн, зæгъынмæ 
хъавыд, чи никуыма 'рцыд, ахæм хабар у, зæгъгæ, фæлæ 
фæрæдыди. 
Ахæм рæстæг ралæууыд, æмæ нæлгоймæгтæ иугай нæ, 
фæлæ цалдæргай къухдарæнтæ дæр дарынц. Дарын 
райдыдтой хъусцæджытæ æмæ цæнгдарæнтæ, фæрдгуытæ 
æмæ, лентытæ бæттын кæуыл хъæуы, ахæм 
сæрыхъуынтæ. 
Фæсте нæ баззадысты сылгоймæгтæ дæр. Сæ къабатæ 
хæлæфтæй баивтой, сæ туфлитæ — цырыхъхъытæй, сæ 
сæрбæттæнтæ — худтæй, сæ даргъ дзыккутæ — 
цыбырæлвыд сæрыхъуынтæй... Иу ныхасæй, лæгтæй сылкъитæ 
рауад, сылгоймæгтæй — лæгойтæ. 
Фæйнæхуызон — сæ нæмттæ, æнад — æмхуызон. 
ытуарзаг æмæ кадбæллонæй уæлдай нæй. Уарзын 
æмæ бæллын æндæр цыдæртæ æмæ цæмæдæрты 
хъæуы. Дуар байтом кæныны дæр æвзæрдзинадæй 
ницы ис. Æрмæст сæрæй нæ. Цыт æмæ кад, чи сæ уарзы 
æмæ сæм чи 6æ л л ы, уыдонмæ нæ, фæлæ сæ аккаг чи у, 
уыдонмæ 'рцæуынц. Йæ сæрæй дуæрттæ чи фæкæны, 
уыдонæй та цыт æмæ кад дардмæ лидзынц. Фæлæ нæ 
рæстæг, хъыгагæн, кадбæллон, цытуарзаг æмæ, йæ сæрæй 
дуæрттæ чи кæны, ахæмты дуг у. 
Диссаджы хабар мын рачынди æрæджы. 
Иу лæджы бафæндыд парламенты депутат суæвын. 
Йæхи хуызæтты баххуырста æмæ сæ хæдзари-хæдзар 
зилыныл бафтыдта. Уыдон дæр уынгты зылдысты æмæ дзы 
ныхæстæй диссаджы лæг арæзтой. 
Æвзæрстытæ æрбацæйхæццæ кодтой, афтæ депутаты 
бынатмæ йæ бæттæнтæ тонæджы сыхаг амард. Йæ 
ныгæнæн уыд æвзæрстыты хæдразмæ бон. Лæг, чи амард, уыцы 
лæг, адæмимæ хорз царди. Депутаттæм кандидат зыдта, 
бирæ мæрддзыгой йæм кæй æрцæудзæн, уый. Сыхæгты 
номæй арфæгæнæг чи уыдзæн, уый куы базыдта, уæд æм 
æрхатыд, адæмæн исты хуызы бамбарын кæн, цæмæй, 
дам, мыл æвзæрстыты схъæлæс кæной. 
Ралæууыд мард ныгæнæн бон. Сыхæгты номæй 
радзурын кæмæн бахæс кодтой, уый, куыд вæййы, афтæ раныхас 
кодта, фæлæ дзы кандидаты курдиат ферох. Йæ рæзты 
248 

куы рацæйцыд, уæд ын бамбарын кодта, мæ кой не 
скодтай, зæгъгæ. Арфæгæнæг фæстæмæ фездæхт æмæ адæммæ 
дзуры: 
— Бахатыр кæнут, хорз адæм, иу хъуыддаг ма мæ 
ферох æмæ æххæст уый дæр зæгъон. Нæ уарзон сыхаг куы 
мард, уæд мын ныффæдзæхста, мæ зианмæ чи 'рцæуа, 
уыдон-иу сæ хъæлæстæ Улубийæн раттæнт, зæгъгæ. Æмæ 
уын йæ фæстаг фæндон хъусын кæнын... 
оветон дугыл дуртæ æхсынæй бирæты къухтæ нæ 
фæллайынц. Дур æхсын чи нæ зоны, уый æмбисонд 
сыл куы 'рцæуа, уымæй дæр нæ тæрсынц. Хъуагдзинæдтæ 
дзы нæ уыди, зæгъгæ, ничи зæгъы, фæлæ, цы уыди, 
уымæй иууылдæр аипп æмæ хъæн уыди, зæгъгæ, чи дзуры, 
уыдон æгæр сарæх сты. Фыццаджыдæр, æнæ аипп, æнæ 
хъуагдзинад æхсæнад никуыма уыд, нæй æмæ, 
æвæццæгæн, нæ уыдзæн. Иннæмæй та дзы цы хъуагдзинæдтæ 
уыд, уыдон аиуварс кæнынæн бирæ нæ хъуыд. 
Ирон литературæ æцæгæлон кæмæн у, стæй канд 
æцæгæлон нæ, фæлæ йе сæфтмæ чи бæллы, иу ахæм не 'мбæстон 
афтæ загъта, ирон литературæ райгуырд Октябры 
революциимæ, ома Уæрæсейы Советон хицаудзинад куы 'рфидар, уæд 
æмæ, дам, амæлдзæн Советон хицаудзинады сæфтимæ. 
Ирон литературæ, кæй зæгъын æй хъæуы, Октябры 
революцийæ раздæр райгуырд, фæлæ Советон 
хицаудзинады сæфтимæ фесæфдзæн, зæгъгæ, чи зæгъы, уый, чи зоны, 
рæстдзинадæй афтæ дард нæ лæууы. 
Ахъуыды-ма кæнæм, советон дуджы ирон чингуытæ 
куыд цыдысты æмæ ныртæккæ куыд цæуынц, ууыл. 
Цалдæр хатты (фондз-æхсæз) фылдæр уагътам уæд 
чингуытæ. Фондз-æхсæз хатты фылдæр уыди сæ тираж дæр. 
Ныхас, ирон æвзагыл цы чингуытæ цыди, канд уыдоныл 
нæ цæуы. Ахæм аз нæ уыд, нæ фысджыты уацмыстæй 
цалдæр Мæскуыйы рауагъдæдты кæд нæ рацыд. Ахæм 
азтæ-иу скодта, æмæ-иу иу фыссæгæн цалдæр чиныджы 
кæд рацыд. Ныр ссæдз азæй фылдæры дæргъы ирон 
фысджыты чингуытæй иуæн дæр Мæскуыйы рауагъдæдтæ 
дунейы рухс нал фенын кодтой. 
Æвзæр йæхи кой фæкæны æмæ мæхи тыххæй дæр 
дыууæ ныхасы зæгъон. Мæ чингуытæ иугай, кæм та дыгай 
249 

хæттыты рацыдысты рауагъдæдтæ «Советский писатель», 
«Советская Россия», «Современник», «Молодая гвардия», 
«Детская литература». Мæ повестты стыр чиныг 
æнæуагъдæй баззад «Советская Россия»-йы. Типографон æгъдауæй 
рауагъдæдтæ цы «Тематикой пълантæ» уагътой, уырдæм 
дæр хает æрцыди. Нывгæнæг ма йе сфæлгонц кæныныл 
дæр бакуыста. Мæ чингуытæ рауадзынхъус уыдысты 
«Советский писатель», «Детская литература» æмæ 
«Современник»^. Уæдæ нæ иннæ фыеджытæй дæр кæйдæрты 
чингуытæ æнæуагъдæй ма баззадаиккой, уый мæ нæ 
уырны. 
æддæр кæйдæр цур дидинджыты кой рауад, æмæ 
æз афтæ бакодтон, дидинджытæ уæй кæнын мæм 
тæригъæд кæсы, зæгъгæ. Фæстæдæр, кæй цуры йæ 
загътон, уый йе 'мдзæвгæты цикл ныммыхуыр кодта æмæ дзы, 
мæ хъуыдыйыл арæзт чи уыд, ахæм æмдзæвгæ дæр 
бакастæн. 
Æндæр хатт та уыцы поэты цур æндæр хъуыды 
загътон: махмæ мæгуыртæ уыди, фæлæ нæм мæгуыргуртæ нæ 
уыди. Æмæ та йæм уый фæстæ ахæм хъуыдыйы бындурыл 
æмдзæвгæ фæзынди. Кæмдæр мын æхсызгон дæр уыди, 
мæ ныхæстæ æмдзæвгæты темæтæн кæй бабæззыдысты, 
уый, фæлæ æмдзæвгæтæ мæ зæрдæмæ нæ фæцыдысты, 
цыма прозæйæ фыстæй сæ хъуыды тынгдæр сæрттывтаид, 
афтæ мæм фæкаст. 
Ахæм, кæнæ уыдонмæ 'ввахс цаутæ ма мæ царды 
ноджыдæр æрцыди. Кæмæндæр-иу цыдæр радзырдтон 
æмæиу æй, кæмæн радзырдтон, уый-иу дзы чысыл радзырд 
кæнæ æмдзæвгæ сарæзта. Æмæ-иу, мæхæдæг архайæг кæм 
уыдтæн, ахæм цауæй слайда кæнынмæ зивæг кæнын 
райдыдтон... 
Мæ хъæуккаг Нартыхъты Аксойы æрымысыдтæн. 
Хъаруджын лæг уыд, кусаг. Колхозы быдырты йæ разæй 
никæй уагъта. Иу хатт йæ хæдзары куысты тыххæй 
колхозы сæрдармæ йæхи курынмæ бацыди æмæ йын афтæ: 
— Абон-ма мын мæхи мæхицæн авæр... 
Уыйау æз дæр мæхи хъуыдытæ курæг цæуын куы 
райдайон, уымæй тæрсын райдыдтон. 
250 

амал мын Туркмæ йæ балцы хабæрттæ дзырдта. 
Иу ирон лæгимæ, дам, дзы базонгæ дæн. Йæ 
мыггаг мын загъта, фæлæ йæ дзæбæх нæ фехъуыстон æмæ йæ 
фæрсын: «Асетæй, загътай?» — «Асетæй нæ, фæлæ 
Ацæтæй». Уыцы лæджы хабæрттæ ма мын иуцасдæр куы 
фæкодта, уæд та йæ ногæй бафарстон: «Йæ мыггаг кæмæй 
уыди?» — «Ацæтæй». 
Дыууæйæ дæр ныххудтыстæм. Камал, лæг кæмæй у, 
уый тыххæй дзæвгар куы фæдзырдтам, уæд дæ куыд 
ферох, зæгъгæ, ууыл. Æз дæр, æвæццæгæн, ууыл, фæлæ 
уыцы иу рæстæг мæ хъуыдыты балæууыдтæн Ленинграды... 
Мæскуыйы, Уæлдæр партион скъолайы куы ахуыр 
кодтон, уæд Цæгат Пальмирæйы, æртæ къуырийы 
практикæйы уæвгæйæ, Товстоноговы театры федтон Шекспиры 
пьесæ «Генрих 1У»-мæ гæсгæ арæзт спектакль, æмæ дзы 
уыди ахæм ныв. 
Бадынц дыууæ лæджы æмæ къуымбил æвзарынц. Сæ 
рæстæг цæмæй тагъддæр ивгъуыдтаид, уый тыххæй сæхи 
ныхæстыл ирхæфстой. Иу дзы уымæй размæ, 
æвæццæгæн, базары уыд æмæ йын йæ балцы хабæрттæ кодта. 
Загъта йын, фысы аргъ дзы цыппар туманы æмæ фондз 
сомы кæй у, уый дæр. Æмæ дарддæр æндæр хабæрттæ 
кодта. Фæлæ йе 'мныхасгæнæджы фысы аргъ тынгдæр 
æндæвта æмæ йæ дыккаг хатт бафарста: «Æмæ дзы фысы 
аргъ цас уыди, загътай?» Ныхасгæнæджы дæр-иу ферох, 
фысы аргъ ын кæй загъта, уый æмæ та-иу ын æй ногæй 
загъта. 
Афтæ рæстæгæй-рæстæгмæ: иу фарста, иннæ дзуапп 
лæвæрдта. Залы бадджытæн, фæрстытæ æмæ дзуæппытæ 
куыд фылдæр кодтой, афтæ сæ худын 
хъæрдæрæйхъæрдæр хъуысти. Фæстаг хатт ма, фысы аргъ цас у, уый 
куы загъта, уæд зал къухæмдзæгъды бын фæци... 
Камалы дыккаг хатт, лæджы мыггаг кæмæй у, зæгъгæ, 
куы бафарстон æмæ мын æй куы сфæлхат кодта, уæд 
худгæ тынгдæр, Товстоноговы спектакль мæ зæрдыл кæй 
æрбалæууыд, уый тыххæй ныккодтон. 
олитикон рухсады хæдзары æртæ азæй фылдæр 
баку ыстон. Уыдис дзы хорз библиотекæ. Куысты дæ 
25/ 

цыдæриддæр бахъуыдаид, уый дзы ссардтаис. Хъæздыг 
уыди канд политикой литературæйæ нæ, фæлæ аивадон 
литературæйæ дæр. Æнæнхъæлæджы дзы мæ цæст 
æрхæцыд, уым æппындæр уæвын æнхъæл кæмæн нæ уыдтæн, 
ахæм дзырдуатыл. Иæ фыццаг том мæ къухмæ куы 
райстон, уæд мæ цæстытыл нæ баууæндыдтæн — Миллер 
Всеволоды «Ирон-уырыссаг-немыцаг дзырдуат». 
Агургæ æмæ æнæаргæ хæзна! Фæлæ йе 'ннæ томтæ 
кæм сты? Кæд сæ ничи райста, уæд хъуамæ æртæ 
уаиккой. Тæрхæджытыл мæ цæст ахастон æмæ æндæр ран 
иннæ дыууæ томы дæр разындысты. Дзырдуаты кой рагæй 
хъуыстон, фæлæ, мыхуыры куы фæзынд, ууыл æртиссæдз 
азмæ æввахс цыд, дыккаг хатт рауадзын та йæ никæй 
зæрды æрæфтыд. 
Æртæ томы дæр мæхиуыл ныффыссын кодтон æмæ сæ, 
цалынмæ каст фæдæн, уæдмæ нæ ныууагътон. Ахæм 
хъæздыг æрмæгыл дзы сæмбæлдтæн, æмæ йæ иу хатт бакæсын 
фагыл нæ нымадтон. Кастæн сæ æмæ сæ кастæн. Цы 
диссаджы зондджын адæмы æрæмбырд кодта йæ алыфарс, 
Ирыстонæн бирæ хæрзты чи бацыд, ирон адæмы кад 
æнæхъæн дунейыл чи айхъуысын кодта, уыцы куырыхон 
лæг! Уыдоны фæрцы хуымæтæджы дзырдуат нæ сарæзта, 
фæлæ сарæзта ахæм æртæ чиныджы, ирон зонд ирдæй 
æвдыст кæм æрцыд, не 'мбисæндтæ парахатæй сæ къабæзтæ 
кæм айвæзтой, не 'гъдæуттæ ирдæй кæм разындысты. 
Чингуытимæ куы зонгæ кодтон, уæд мæ иу хъуыддаг 
сагъæсы бафтыдта: дæсгай азты тæрхæгыл 
фæлæууыдысты, иу хатт дæр сæ рафæлдахæг нæ фæци, афтæмæй. 
Æртæ томы дæр бирæ сыфтæ типографийæ рацыдысты 
æмхæстæй, æмæ сæ лыг кæнын мæхи бахъуыди. 
Чингуытæ дзæвгар рæстæг фæстæмæ кæй не здæхтон, 
уый цыдæр æгъдауæй библиотекæйы хицау бафиппайдта, 
æмæ уыдон йæ куыст скодта. Æртиссæдз азы дæргъы иу 
хатт дæр кæй нæ бацагуырдæуыд, уыдон мæ алы бон дæр 
агурын райдыдта. Барæй. 
Уый размæ цæуылдæр фæбыцæу стæм æмæ мæм 
уæдæй фæстæмæ зулмæ кæсын райдыдта. Æргом дзургæйæ, 
æз чингуытæ фæстæмæ здахинаг нал уыдтæн. Сæ ныхмæ 
цыфæнды стыр аргъ дæр бафыстаин, фæлæ мæ 
библиотекæйы кусæг мæ хъуырмæ скодта, чингуытæ рахæсс, 
кæннод дыл партийы обкомы секретарьмæ бахъаст кæндзынæн, 
252 

зæгъгæ. Нæ мæ бафæндыди быцæу кæнын æмæ сæ уыцы 
нæвæндонæй радтон. 
Ууыл къорд азы рацыд. Дуне иннæрдæм фæлдæхын 
райдыдта. Советон Цæдис фехæлд — чи йæ фехæлдта, уыдонæн 
сæ къоиатæй фæздæг мауал скæла! — партийы^обком нал 
уыд. Нал уыд Политикой рухсады хæдзар дæр. Йæ 
библиотекæ цы фæци, уый абон дæр нæ зонын, фæлæ мæм иу бон 
уыцы библиотекæйы кусæг Эммæ куы 'рдзурид. Уый зыдта, 
библиотекæйы хицауимæ нæ быцæуы хабар. Зыдта, Миллеры 
дзырдуатыл куыд æнувыд уыдтæн, уый дæр. 
Ссыдтæн Эммæмæ æмæ дын Хуыцау ахæм хорз авæра: 
мæнæ, дам, дын Миллеры дзырдуаты æртæ чиныджы. 
Куыдæй йæ къухы бафтыдысты, уымæй дæр æй нал 
6афарстон, фæлæ йын арфæтæ кæнынмæ фæдæн... 
Уæдæй нырмæ ссæдз азæй фылдæр рацыд. Миллеры 
арæзт дзырдуатæй стырдæр хæзна мæ хъæздыг 
библиотекæйы нæй, Кæцыфæнды чиныг раттыныл дæр сразы 
уыдзынæн, æрмæст «Ирон-уырыссаг-немыцаг дзырдуат» 
никæмæн ратдзынæн... Эммæйы хорздзинад та мæ никуы 
ферох уыдзæн. Цал уынды йæ кæнын, у ал хатты мæ 
зæрдæмæ хуры тынтæ ныккæсы. 
Рох мæ нæу библиотекæйы хицау дæр. Æрымысын уый 
дæр, æрмæст куыдæй, уый уын нæ зæгъдзынæн, уымæн 
æмæ æгас нал у... 
æ фысджытæй иуæн адæмоны ном куы радтой, уыцы 
бон йæ фæндаг мах куыстыл ракодта. Йæ 
грамотæмæ йын æркастæн æмæ дзы уыди ахæм фыст: «...за вклад в 
развитие осетинской литературы». Мæхи грамотæмæ 
æркастæн æмæ, уым цы фыст уыди, уый йын бакастæн: «За 
большой вклад в развитие осетинской литературы». 
Æз, мæ худын тыххæй уромгæйæ, фыссæгæн афтæ: 
— Уæллæй, тынг дæ бафхæрдтой. 
— Цæмæй? 
Загътон ын, адæмоны ном ын хуымæтæджы «вклад»-ы 
тыххæй кæй радтой. 
Уый дæр дзыхъхъы лæуд нæ разынд: 
— Уыдон дзы «за выдающийся вклад» ныффыссынмæ 
хъавыдысты, фæлæ, «выдающийся» куыд фысгæ у, уый 
нæ зыдтой. 
253 

рвы л бон радиойæ цытæ дзурынц, 
телеуынынадæй цытæ 'вдисынц, уыдонмæ хъусгæйæ æмæ 
кæсгæйæ адæймаджы сæрра уæвынмæ бирæ нал 
фæхъæуы: гуыпп æмæ туг, цæф æмæ тыхми, хæлд нывтæ æмæ 
æгъатырдзинад... Нæй сын фæуæн, нæй сæ æруромæг, 
æмæ бонæй-бон æвирхъаудæр хабæрттæ хъусæм æмæ 
уынæм. Фæсивæд хæлынц, хъомыл кæны æнæгъдау фæлтæр. 
Скъолайы сæ къух систой уырыссаг литературæйы 
классиктæй бирæты уацмыстыл æмæ ахуыргæнæн 
программæты бакодтой, иу зæрдылбадаринаг фæлгонц дæр 
кæй уацмысты нæй, уыцы Солженицыны фыстытæ. 
Хуымæтæджы дзырдбыдтæ æмæ сканвордтæ дæр архайынц 
халыныл. Сног кодтой, æгад æмæ худинаджы гакк æвæрын 
кæуыл хъæуы, уыдоны нæмттæ. 
Байхъусæм-ма сын сæ фæрстытæ æмæ сæ дзуæппытæм: 
Чи ныппырх кодта Карфаген? (Сципион), Пушкины 
марæг? (Дантес), Тимуры знаг? (Квакин). Мараты марæг? 
(Шарлоттæ Корде). Спартакыл фæуæлахизуæвæг? (Красе). 
Арты амæттаг ахуыргонд? (Джордано Бруно).Гамлеты 
марæг? (Лаэрт) æмæ афтæ дарддæр. 
ин адæймаг йæ хъуыдытæ дæлгоммæ цасфæнды куы 
фæфæлдаха, уæддæр сын иуахæмы сæ сæртæ 
æнæсдаргæ нæ вæййы. Æвæццæгæн, хингæнæгæн йæ хинтæ 
йæхиуыл цæуынц, зæгъгæ, дæр уымæн фæзæгъынц. 
Иу мæ зонгæ хицау шофырæй райста йе 'мхæрæфырты. 
Уый ме 'ннæ зонгæ базыдта æмæ дын мæ куы бафæрсид: 
— Æмæ уæддæр Хъырым Солтанæн куыд бавæййы? 
Иннæрдæм мæ ахызти уыцы фарст. Фыццаджыдæр, 
йæхæдæг хорз зоны, Хъырым æмæ Солтан куыд 
хæстæджытæ сты, уый. Дыккагæй та, кæд æй æз нæ зонын, уæд 
æй хъуамæ базонон, хæстæджытæ кæй сты, уый. 
Æртыккагæй та, цы хæстæджытæ сты, уый мæнæй куы фехъуса, 
уæд^зæгъдзæн, æз ын æй радзырдтон, зæгъгæ. 
Йæ фарст ма мын хъыг уый тыххæй дæр уыди, æмæ 
мæ йæхицæй æнæмбаргæдæр кæй æнхъæлдта. Стæй уым 
диссагæй цы ис? Йе 'мхæрæфырты шофырæй райсын 
кæцы закъон нæ уадзы?! 
, Хуыцау хорз, æмæ уыцы рæстæг нæ рæзты фæцæйцыд 
Хъырым, æмæ хинæйдзагмæ дзурын: 
234 

— Уæртæ йын йæхи бафæрс, кæрæдзийæн цы 
бавæййынц, уымæй. 
уыцы дыууæ сау цсесты, 
Мæ тæригьæдсей бастъæлат! 
Цсемæн бахаудшæн у' ахæсты? 
Цæмсен базыдтон уарзты ад? 
Чи нæ фехъуыста ацы диссаджы зарæг?! Йæ ныхæстæ 
йын сæрттивын кодта нæ хуыздæр композитортæй иу, 
афтæ раджы ингæнмæ чи ныххызт, Æлборты уыцы 
Феликс. Йæ хæдбындур уацмыстæй сфидауын кодта бирæ 
кинонывтæ, ныффыста Хуссар Ирыстоны Гимн, йæ 
зарджытæ йын зарынц Хуссар æмæ Цæгаты. Феликсы 
сфæлдыстады тыххæй бирæ хъарм æмæ зæрдиаг ныхæстæ 
зæгъæн ис, фæлæ æз иуцалдæр ныхасы зæгъинаг дæн, 
уæлдæр цы зарæджы кой скодтон, уый тыххæй. Феликс мын 
йæхæдæг цы радзырдта, уыимæ уæ базонгæ кæнынмæ 
хъавын. 
Зарæджы ныхæстæ ныффыста Дзугаты Георги. Поэты 
мыггаджы уыдис диссаджы рæсугъд æмæ хæрзæгъдау 
чызг. Феликсы зæрдæмæ тынг цыди æмæ йæм цы рæсугъд 
æнкъарæнтæ уыд, уыдон нывæрдта Георгийы æмдзæвгæйы 
рæнхъыты, æмæ райгуырд, мæлæн кæмæн нæй, ахæм зарæг! 
Æцæг уарзондзинадæй зарджытæ гуыры! 
дæймаг фынтæй фылдæр цы уыны! Иутæ, куыддæр 
фехъал уай, афтæ æрбайрох вæййынц, иннæтæ та 
адæймаджы зæрдæйы нывгондæй баззайынц, йæ зæрдыл 
сæ фæдары адзалы бонмæ. 
Цы фыны кой ракæнынмæ хъавын, уый дæр раджы 
федтон. Раджы, зæгъгæ, мæ кæстæр лæппуйыл æртæ кæнæ 
цыппар азы цыдаид, афтæ. Цыма дын æртæйæ — Ацæмæз 
æмæ Фатимæимæ — ацыдыстæм нæ хæлары чызджы 
чындзæхсæвмæ. Хъазты кæрон æрлæууыдыстæм. Мæ тæккæ 
разæй цы бæрзонд нарæгастæу сылгоймаг лæууыд, уый 
иуахæм фæстæмæ фæкаст, æмæ дын цыма, рагæй кæй 
зыдтон, ахæм сылгоймаг куы разынид. 
2ос5 

Фатимæимæ сæ базонгæ кодтон. Ацæмæз нын чи у, 
уый дæр ын загътон. Тынг ыл бацин кодта, рæсугъд 
цъæхдзæст лæппу йæ рахуыдта. Уæдмæ Фатимæ йæ зонгæтæй 
кæйдæр ауыдта æмæ Ацæмæзимæ хъазты иннæ кæронмæ 
ацыди. Сылгоймагимæ иунæгæй куы аззадыстæм, уæд мын 
мæ хъусы æрбадзырдта: «Куыддæр дæ лæппуйы ауыдтон, 
афтæ мæ зæнгтæ адон сты, мæ къæмисæнты дзæхст-дзæхст 
ссыд». Цæмæн, зæгъгæ, йæ куы бафарстон, уæд мын афтæ: 
«Мæ чызджы цæрмыстыгъд бакодта...» 
Мæхинымæр хъуыдытыл фæдæн, цы хъуамæ у а 
иумæйагæй йæ чызг æмæ мæ лæппуйæн? Сылгоймагæн мæ 
дызæрдыгдзинад куы бамбарын кодтон, уæд мæм 
æнахуыр каст æрбакодта æмæ афтæ: «Ферох дæ, Сау 
денджызы был цы 'хсæв арвыстам, уый?» 
Иу Сау денджыз æрымысын дæр мæ бон нæ уыди æмæ 
иу æхсæв дæр. Сылгоймаг ноджы тынгдæр дисы бацыд: 
«Ау, куыннæуал æй хъуыды кæныс, уыцы бон Ялтæйы 
мит куы рауарыд. Дæ хæрæфырты фатерæй дæм дæгъæл 
уыд æмæ уым куы фембæлдыстæм. Нæ, уыцы æхсæвæн 
ферохгæнæн нæй. Дæ ныхæстæ ма абон дæр мæ хъустыл 
уайынц: «Ахæм амонды аккаг разындзынæн, уый æнхъæл 
никуы уыдтæн! Йæ иунæг фендæй дæр зæрдæхъæрмттæ 
кæмæн кодтон, уый иууылдæр мæхи баци!» Æмæ та-иу мын 
батæ æмæ хъæбыстæ кæнынмæ фæдæ. Батæ мын кодтай 
канд мæ былтæ æмæ рустæн нæ, фæлæ мæ цæстытæн дæр». 
Нæ та мæм бахъардтой уыцы ныхæстæ дæр, нæ мын 
баххуыс кодтой кæддæры хабæрттæ æрымысынæн. 
Сылгоймаджы зæрдæ мыл кæй худы, уый йæ ныхæстыл 
тынгæй-тынгдæр зынди: «Ау, мæ дзаумæттæ ласын куы 
райдыдтон, уый дæр дæ ферох?! Феххуыс кæнынмæ мын 
куы хъавыдтæ, уæд дын афтæ куы загътон: «Мæхи 
къахæй кæдæм æрбацыдтæн, уым мæ дзаумæттæ дæр 
мæхæдæг раласдзынæн...» 
Мæ сæры алы къуымты джигул кæныныл сдæн, фæлæ, 
сылгоймаг цытæ дзырдта, уыдонæй ницы æрымысын мæ бон 
баци. Мæ мид-зæрдæйы та мæ тынг фæндыд, ахæм рæсугъд 
сылгоймагимæ мын исты бастдзинад куы уыдаид, уый. 
Иуцасдæр куы ницыуал сдзырдтон, уæд сылгоймаг йæ 
ныхас фæкарздæр кодта: «Цы ныхъхъус дæ, алименттæм 
дыл куы бадæттон, уымæй фæтарстæ? Æдас дæ Хуыцау 
уадзæд. Тæрсгæ æз кодтон, мæ лæг мæ куы базона, уымæй, 
256 

фæлæ мыл никуыма фæгуырысхо и. Ныр та мæ тас сног. 
Искуы, мыййаг, дæ лæппуйы æмæ мæ чызджы иу ран куы 
фена, уæд...» 
Мæ фын мын æрдæгыл аскъуыдта телефоны 
дзæнгæрæг: чидæр æфсæнвæндаджы вокзалы телефон агуырдта 
æмæ махмæ æрбарæдыд. 
Куы фехъал дæн, уæд мæ сурхид акалд. Кæцæй 
ауадысты мæ цæстыл ахæм æнахуыр нывтæ? Мæ уд ме 'муд куы 
'рцыд, уæд бамбæрстон, фыны цы федтон, уыдонæн 
æцæгдзинадимæ иумæйагæй кæй ницы ис, уый æмæ 
æхсызгонæн сулæфыдтæн. 
Улæфгæ æхсызгонæн скодтон, фæлæ мæ уыцы фын 
абон дæр нæ рох кæны. Чи уыд уыцы сылгоимаг, цæмæн 
æй бафæндыд йæ чызджы Ацæмæзы хо рахонын? Уæвгæ, 
фыны лæгæн йæ цæстыл ноджы диссагдæр æмæ 
æнæрцæугæдæр хабæрттæ дæр ауайы. Диссæгтæн æвдисæн та 
адæймаг йæ хъалæй дæр вæййы... 
Фарон куыстмæ фæцæйцыдтæн. Мæзджыты дæле 
Терчы сæрты цы хид ис, уый фаллаг фарс куы фæдæн, уæд 
мæ комкоммæ æрбацæйцыд, иу дæс æмæ дыууиссæдз азы 
кæуыл цыдаид, ахæм рæстæмбис ас сылгоимаг. Кæй нæ 
зонын, ахæм саламдæтджытæ дæр мын вæййы, æмæ сын 
æз дæр бонхорз фæзæгъын. Уыцы сылгоймаджы дæр нæ 
зыдтон æмæ салам раттыны фæстæ йæ фæрсты ахизынмæ 
хъавыдтæн, фæлæ мæ уый йæ хорз зонгæйау æрурæдта, 
мæ къух мын райста æмæ мæ дисхуызæй бафарста: 
— Нал мæ базыдтай? 
Ахæм заман, мæхи цæмæй сраст кæнын, уыцы 
ныхæстæ йын загътон: 
— Мæнæн мæ сæр йæ бынаты ис, фæлæ мæ зонд йæ 
бынаты нал ис: цыдæртæ мæ рох кæнын райдыдта. 
— Ау, куыд мæ ферох кодтай, кургæ мæ куы кодтай 
æмæ дын куы нæ бакуымдтон. 
Кургæ нæ, фæлæ йæ кæд уынгæ дæр никуы фæкодтон, 
уæддæр йæ ныхмæ сдзурын ницы бафæрæзтон, стæй исты 
зæгъынмæ куы хъавыдаин, уæддæр мын фадат нæ уыд, 
уымæн æмæ сылгоимаг йæ ныхас æрдæгыл ныууадзынмæ 
нæ хъавыд. 
— Адæймаг æрыгонæй хивæнд вæййы, æндæр дын 
цæуыннæ бакуымдтон? Цы лæппу мæ зæрдæмæ цыд, уымæ 
смой кодтон æмæ дзы цы рамбылдтон? 
*17 Дзасохты Музафер 
267 

Никуы дæ уынгæ фæкодтон, никуыдæр зонгæ 
уыдыстæм зæгъынмæ йын хъавыдтæн, фæлæ афтæ зæрдиаг 
æмæ æнæдызæрдыгæй дзырдта, æмæ йын йæ равг 
фехалынмæ мæ ныфс нæ хастон. 
— Иу хатт та, ме 'мбал чызгимæ киномæ цæуæм, уый 
базыдтай æмæ де 'мбалимæ, нæ хæдфæстæ цы рæгъ уыд, 
уырдæм билеттæ райстай, фæлæ мæм сдзурын нæ 
бауæндыдтæ. Уæвгæ, уæд зонгæ нæма уыдыстæм, фæлæ, куы 
базонгæ стæм, уæддæр дæ хъуыдытæ æргомæй зæгъынмæ 
дзæвгар рæстæг дæ ныфс нæ хастай. Мой кæмæ скодтон, 
уый дæуæй бирæ ныфсджындæр уыд, æмæ мæ рæдийын 
дæр уый фæкодта... 
Кæимæдæр мæ ивддзаг кæй кæны^ уый æмбæрстон, 
фæлæ мыл цыдæр пъæззы ныббадт. Иæ ныхмæ цалдæр 
хатты сдзурыныл афæлвæрдтон, фæлæ мæм мæ дзых 
схæлиу кæныны ныфс иу хатт дæр нæ разынд, афтæмæй йæм 
хъуыстон æмæ хъуыстон. Иннæрдыгæй дне дæр кодтон, 
уыйбæрц бæлвырддзинæдтæ мыл куыд сфидауын кодта 
æмæ сæ куыд æцæгхуызæй дзырдта, ууыл. Фæстагмæ йæ 
ныхмæ дзурыны хъуыдыйыл мæ къух систон æмæ сфæнд 
кодтон, цалынмæ йæ ныхæстæ фæуой, уæдмæ йæм 
хъусыныл. Цыма сылгоймаг мæ хъуыдытæ бамбæрста, афтæ мæм 
фæкаст æмæ йæ ныхас фæцыбыр кодта: 
— Цæй, цы 'рцыди, уымæн раздахæн нал и. Æдылы 
уыдтæн æмæ æдылы митæ бакодтон... 
Кæрæдзийæн хæрзбон загътам, æмæ нæ алчи йæ 
фæндагыл ацыд. Æз иуцаедæр ауайыны фæстæ æрлæууыдтæн 
æмæ кастæн, сылгоймаг кæцырдæм фæцæйцыд, 
уыцырдæм. Кæд мын, зæгъын, йæ цыдыхъæд истæуыл дзурæг 
уаид. Лæг кæй фæуарзы æмæ курынмæ кæй фæхъавы, 
уымæн йæ алы миниуæг дæр зонгæ æмæ зынаргъ вæййы. 
Ницы мын мæ зæрдыл æрлæууын кодта йæ къахайст 
дæр... 
Диссаг цы у, йæ мыггаг дæр мын загъта, йæ ном дæр, 
фæлæ дзы иу дæр æмæ иннæ дæр дзæбæх нæ фехъуыстон, 
дыккаг хатт бафæрсын та мæ цæсгом нæ бахъæцыд, йæ 
ныхæстæм гæсгæ, канд уарзгæ нæ, фæлæ кургæ кæй 
кодтон, уымæн йæ ном æмæ йæ мыггаг фæлхат кæнынæй йæ 
куыд бафхæрон, зæгъгæ. 
, Иннæ диссаг та ма ахæм уыди. Æз усгур лæппу куы 
уыдтæн, ууыл æну сы æмбисæй къаддæр нæ цæуы, растдæр 
268 

зæгъгæйæ та — бинонты хъуыддаг куы бакодтон, ууыл 
дыууиссæдз азмæ æввахс цæуы æмæ йыл ацал-ауал азы куыд 
никуы фембæлдтæн? Кæд ыл фембæлдтæн, уæд та мæ иу 
хатт куыд никуы æрурæдта æмæ мын, цы хабæрттæ 
ракодта, уыдон куыд никуы радзырдта? 
Ацы хатт ма йыл куы фембæлон, уæвгæ йæ æз нал 
6азондзынæн, фæлæ ма мæ уый куы æрурома, уæд 
хъуыддæгтæ æнæ фæбæлвырддæргæнгæ нал ныууадздзынæн... 
едактортæ алыхуызæттæ вæййынц. Ис хорз 
редактортæ, чиныг æнæрæдыдæй рацæуыныл чи 
бацархайы, йæ аиппытæ йын чи бафиппайы, йæ хъуыды 
фæбæлвырддæр кæныныл чи бакусы. Зæгъæм, æз мыхуырмæ 
иу къухфыст цæттæ кодтон æмæ мæ редакторæй бузныгæй 
баззадтæн. 
Цæвиттон, æрмæджы ныхас цыд, фынддæс æмæ мын 
дыууиссæдз азы размæ «Мах дуджы» редакцийы кусæг ме 
'мдзæвгæ йæхирдыгонау куыд рацарæзта æмæ дзы иу 
цыппаррæнхъоны мæ ныхæстæй иу йеддæмæ кæй нал 
ныууагъта, фæлæ мын уæддæр йæ рацыд æхсызгон кæй уыд, 
уый тыххæй. Редактор æнæнхъæлæджы афтæ фæкодта: 
«Дæ ном æмæ дын дæ мыггагмæ кæй нæ фæныхылдта, 
æвæццæгæн, уымæн». Уыцы хъуыды мæ зæрдæмæ афтæ 
тынг фæцыд, æмæ дзы спай да кодтон... 
Фæлæ ис æндæрхуызон редактортæ дæр. Уыдон, 
6арæй æви æнæбары, æппæт дæр саразынц, цæмæй дæ фыст 
чиныгкæсæг нæ, фæлæ дæхи зæрдæмæ дæр мауал цæуа, 
ууыл. Ахæммæ Толстойы къухфыст куы бахауа, уæддæр 
æй цæсты бафтауыныл нæ бацауæрддзæн, йе 
'нæхъоладзинæдтæй йæ сæнад кæндзæн, мæнæ гæдыйы лæппын 
кусартгонд галы алыфарс куы фæразил-базил кæна æмæ дзы 
иу дзидзайы карст ратонын дæр куы нæ бафæраза, фæлæ 
йæ йæ сæтæй куы байсæрда æмæ хæрынæн куынæуал 
сбæзза, уый хуызæн. 
æ разамонджытæй иуы гуырæн бон æрбацæйхæццæ 
кодта. Козбау митæ йæ царды бындур кæмæн сты 
æмæ иу къæлæтджынæй иннæмæ гæды митæ кæныны 
руаджы чи фæхызти, иу ахæм редактор мæм йæ кусæджы 
269 

æрбаминæвар кодта — йæхæдæг ахæм митæ йæ сæрмæ нæ 
хæссы — хицауы гуырæн боны тыххæй, дам, дæ хъуыдытæ 
зæгъ. Æз ын бамбарын кодтон, хуымæтæг гуырæн боны 
фæдыл адæймагæн, суанг стыр хицауæн дæр, арфæтæ 
кæнын йе 'ввахс хæстæджытæ æмæ хæлæрттæ йеддæмæ кæй 
никæмæн фидауы. Фæлæ «дардмæуынаг» редактор мæ 
хъуыдыимæ кæй не сразы, уый базыдтон, газет куы 
рацыд, уæд. Ирыстоны дзырддзæугæдæр лæгтæй хицауы 
гуырæн боны тыххæй сæ хъуыдытæ зæгъын кодта 
цалдæрæн. 
Рацæй-рабон, æмæ центрон газеттæй хицауы гуырæн 
боны тыххæй иу рæнхъ дæр ничи ныммыхуыр кодта. Мах 
редактор та, иу барæг дæр кæм нæ уыд, уыцы дугъы 
æппæты разæй тырыса æрхаста, фæлæ йын иу 
æмдзæгъдгæнæг дæр нæ фæци. 
Уый фарон уыди. Ацы аз уыцы хицауæн, йæ азтæ кæд 
фылдæр фесты, уæддæр æй редактор иу рæнхъæй дæр нал 
æрхъуыды кодта. Цæуыннæ, зæгъгæ, мæ исчи куы 
бафæрсид, уæд ын зæгъин: ивгъуыд аз хицауы гуырæн бон кæй 
æрхъуыды кодта, уый кæй ничи 'рхъуыды кодта æмæ йæ 
«фыдæбæттæ» дзæгъæлы кæй фесты, уый тыххæй. 
рон адæмы съезд Чъребайы уыди. Цæгат 
Ирыстонæй уырдæм бирæ адæм ацыди. Се 'ппæт, кæй 
зæгъын æй хъæуы, фысымуаты нæ бацыдысты. Уым 
бынат кæмæ не 'рхауд, уыдон та бауазæг кодтой горæты 
цæрджытæ. Фæстæдæр иууылдæр сæ фысымтæй 
æппæлыдысты, æнхъæл куыд нæ уыдыстæм, ахæм æгъдау æмæ нын 
кад скодтой, зæгъгæ. 
Æз съезды делегаттæй иуимæ фысымуаты иу уаты 
æрцардтæн. Фæстæмæ куы 'рбаздæхтыстæм, ууыл цас 
рæстæг рацыдаид, Хуыцау йæ зонæг, фæлæ йыл 
æнæнхъæлæджы амбæлдтæн æмæ мын, съезды хабæрттæ 
æрымысгæйæ, цыма стыр хъæбатырдзинад равдыста, уый хуызæн 
сæрыстырæй дзырдта: «Уыцы рæстæг гуырдзы сæ тæккæ 
æртхъирæнтæгæнгæйæ уыдысты. Суанг ма ахæм ныхас 
дæр рацыд, фысымуаты бын, дам, бомбæ бавæрдтой. 
Бирæтæ æхсæвиуат кæнынæй дæр фæтарстысты æмæ сæхицæн 
фысымтæ бацагуырдтой. Ахæм уавæрты æз хæсты 
рæстæджы бирæ хæттыты бахаудтæн æмæ, уым чи нæ фæтарст, 
260 

уый куыд хъуамæ фæтарстаид?! Мæ хæстон æмбæлтты 
цæсгом хъуыды кæнгæйæ фидарæй скарстон: иу ранмæ 
дæр нæ ацæудзынæн! Æмæ иу къахдзæф дæр никæдæм 
акодтон. Уый хыгъд райсомæй мæхиуыл мæ зæрдæ 
ницæмæй худт. Фысымуатæй чи ацыд, уыдон сæхи куыд 
æнкъардтой, уый зонын та мæн ницæмæн хъæуы!» 
Ацы хабæрттæ мын радзырдта мæ хорз хæлар. Уыцы 
съезды æз дæр архайдтон. Раст зæгъын хъæуы, æз дæр, 
уазæгуаты чи цард, уыдонимæ нæ уыдтæн, фæлæ уым чи 
уыд, уыдонæй иуæй дæр бомбæйы хабар нæ фехъуыстон. 
Нæ дзы фехъуыстон, фысымуатæй исчи æндæр ранмæ 
ацыди, зæгъгæ, уый дæр. Æппæты диссагдæр та уый 
уыди, æмæ хиконд «хъæбатыр» йе «сгуыхтдзинæдтæ», иу 
уаты кæимæ цард, уымæн кæй кодта. 
Иу хæсты уыди, иннæ та йын йæ хабæрттæ кодта, 
зæгъгæ, фехъуыстон, фæлæ дыууæйæ хæсты уыдысты, 
мысæггаг хабæрттæ та иннæ кодта, зæгъгæ, никуыма 
фехъуыстон. Стæй ма ноджыдæр, диссæгты номхыгъдмæ 
бахæссынмæ чи бæззы, иу ахæм хъуыддаг: цы уыди, ома 
«хъæбатыр» йе «сгуыхтдзинæдтæ» кæмæн дзырдта, уыимæ иу 
уаты кæй цард, уый дзы куы ферох, уæд, цы нæ уыди, 
уыцы цаутæ йæ зæрдыл куыд хорз бадардта?.. 
æ кæстæр лæппу Ацæмæз ма гыццыл куы уыди, 
уæд ын-иу аргъæуттæ кодтон, хистæртæй кæй 
фехъуыстон, стæй чингуыты кæй бакастæн, ахæм аргъæуттæ. 
Уыдон-иу мын куы фесты, уæд-иу аргъау мысын мæхи 
дæр бахъуыди. Иуы дзы уыди тæргайгæнаг лæппу æмæ 
къуылых уæрццы кой. Ныффыссынмæ дæр æй 
хъавыдтæн, фæлæ мын абон-райсомгæнгæйæ баззад. 
Ацæмæз схъомыл, хъуыддаг дæр ын бакодтам, мæ 
бинойнагимæ нæ Батырадзы руаджы фыды фыд æмæ фыды 
мад дæр рауайын кодта. 
Батырадз дæр аргъæуттæм хъусынхъом фæци, æмæ та 
мæ зæрдыл, кæддæр йæ фыдæн цы аргъау æрымысыдтæн, 
уый æрлæууыд. Батырадзæн цалынмæ лæппу гуыра — Стыр 
Хуыцау æй йæ лæппуйы райгуырдмæ нæ, фæлæ уый 
лæппу йы лæппуйы райгуырдмæ фæцæрын кæнæд! — уæдмæ йæ 
ныууадзин, фæлæ, фыццаджыдæр, тæрсын, уыйбæрц 
куынæуал фæцæрон, уымæй, дыккаджы та, куы фæцæрон 
26* 

æмæ дзы мæ зæрдыл куы ницыуал æрлæууа, уымæй дæр 
стъæлфын æмæ йæ ныртæккæ æрхъуыды кæныныл 
бацархайдзынæн... 
Царди æмæ уыди иу лæппу. Йæ ном хуынди Габоци, 
фæлæ, тæргæйттæ арæх кæй кодта, уый тыххæй йæ 
фæсномыгæй хуыдтой Тæргайгопп. Къамбецы рæуæды 
тæргайгæнаг фæхонынц, фæлæ уый къамбецы рæуæдæй дæр 
тæргайгæнагдæр уыди. Цыфæнды хорз хъазæн-иу ын куы 
балхæдтой, уæддæр-иу ыл нæ барвæссыд. Машинæ-иу ын 
куы балхæдтой, уæд-иу афтæ фæкодта: «Нæ сыхæгты 
Сосланмæ цы машинæ ис, ахæм мæ хъæуы...» Жираф 
ыниу куы балхæдтой, уæд-иу æй теуа хъуыди, тæрхъус-иу ын 
куы балхæдтой, уæд та — рувас. 
Æппæты арæх дæр тæргæйттæ та кодта хæринагыл. 
Хъæрмхуыпп ын-иу куы 'рæвæрдтой, уæд-иу загъта: сой 
йыл æгæр бирæ ныккодтат. 
Иу хатт та йын йæ мад дуканийæ адджын гуыл 
æрбахаста. Тæргайгопп дзы иу комдзаг скодта, æмæ йæ зæрдæмæ 
нæ фæцыд. Æгæр адджын, дам, у, зæгъгæ, тыргъмæ рауад 
æмæ йæ уынгмæ ныддыввытт кодта. Уыцы рæстæг У ад сæ 
хъæзæй æмбæрзт сарайы сæр йæ фæллад уагъта æмæ 
федта, Тæргайгопп гуыл уынгмæ куыд фехста, уый. 
У ад чысыл раздæр мæнæуы хуымы базонгæ Уæрццимæ. 
Уый йæ къах ныццавта æмæ йæ бон тæхын нал уыд. 
Дыууæ боны цы бахордтаид, уый нæ уыд æмæ 
æххормагæй марди. У ад ын бæргæ тæригъæд кодта, фæлæ йын йæ 
бон баххуыс кæнын нæ уыд. Ныр, Тæргайгопп гуыл 
уынгмæ куы ныддыввытт ласта, уæд Уады зæрдыл 
æрбалæууыд, тæргайгæнаджы хай адджын кæй у, уый. Йæ фæллад 
уадзын дæр дзы æрбайрох, йæ базыртæ батылдта æмæ 
адджын гуыл йæ разæй аиста. 
Къуылых Уæрцц йæ сæр йæ базыры бын бакодта, кæд 
мæ ме 'ххормаг иучысыл уæддæр æрбайрох уаид, зæгъгæ, 
фæлæ йæ хъусыл ауад Уады уынæр. Йæ сæр йæ базыры 
бынæй раскъæфта æмæ йæ тæккæ цур ауыдта, иу комдзаг 
йеддæмæ хъуыд кæмæй нæ уыд, ахæм адджын гуыл. 
— Хæргæ! — йæ сæрмæ райхъуыст Уады хъæлæс. — 
Уый тæргайгæнаг лæппуйы хай у, тæргайгæнаджы хай та 
адæм адджын фæхонынц. Адæм ма ноджыдæр афтæ дæр 
фæзæгъынц, къуылых уæрццæн, дам, У ад æрсуры. Ды 
262 

къуылых уæрцц дæ, æз та — У ад æмæ дын адджын гуыл 
æрсырдтон. 
Къуылых Уæрцц Уадæн арфæйы ныхæстæ зæгъынмæ 
хъавыд, фæлæ уый йæ базырты пæр-пæримæ уайтагъд 
фæцыдæр. 
Уæрцц адджын гуылæй ратыдта æмæ йæ йæ дзыхы 
баппæрста. 
— Мæнæ æцæгæйдæр цы адджын у! Цымæ уый цавæр 
лæппу у, ахæм гуыл йæ зæрдæмæ кæмæн нæ фæцыди?! 
— Æмæ та йыл йæ бырынкъæй къуырцц-къуырццæй 
ралæууыд. 
Куы бафсæст, уæд æм цæмæдæр гæсгæ афтæ фæкаст, 
цыма йæ къахы рыст дæр фæсабырдæр. 
Дыккаг бон хур скаст, уæддæр ма Уæрцц, йæ сæр йæ 
базыры бын, афтæмæй фынæй кодта. Мæнæуы зæнгты 
æхсæнæй йыл хуры тынтæ куы андзæвыдысты, уæд æваст 
фехъал æмæ адджын гуыл агурынмæ фæци. Дысон кæм 
уыд, уым æй куы ауыдта, уæд йæ тарст фæцыдæр, йæ 
дзæбæх къахыл цалдæр гæппæн адджын гуылы цур 
6алæууыд. Ныр хæринагхъуаг бæргæ нал уыд, фæлæ йæ 
зæрдæ дон æрцагуырдта. 
— Сыдæй нæ амардтæн, фæлæ, æвæццæгæн, дойныйæ 
амæлдзынæн! 
Уыцы рæстæг йæ сæрты Зæрватыкк æрбацæйтахт æмæ 
йын йæ ныхæстæ фехъуыста. Зæрватыкк та канд адæмы 
уарзон маргъ нæу, фæлæ йæ бирæ уарзынц уæрццытæ 
дæр. Бирæ сæ уарзы йæхæдæг дæр, æмæ Уæрццы ахæм 
уавæры куыд хъуамæ ныууагътаид! Уадмæ хабаргæнæг 
фæтахт æмæ йын Уæрццы уавæр бамбарын кодта. У ад 
хæхтыл азилынмæ хъавыд, фæлæ йæ фæнд аивта: 
цæгатырдыгæй цы мигътæ уыд, уыдон йæ разæй аиста æмæ сæ 
уæрццы сæрмæ 'рбасырдта. Мигътæ зæххыл сæх-сæхæй 
ралæууыдысты æмæ уайтагъд, Уæрццы фарсмæ цы 
дзыхъгонд уыд, уый къæвдадонæй айдзаг. Уæрцц дон нуазынмæ 
фæци. Йæ дойны куы суагъта, уæд йæ базыртæ рогæн 
батылдта. 
Дыккаг бон йæ къахы рыст фæсабырдæр. Æртыккаг 
бон ыл лæууын райдыдта. Цыппæрæм бон ын æппындæр 
нал рыст. Уæлдæфмæ стахт, иу зылд æркодта æмæ 
фæстæмæ, адджын гуылæй ма цы гыццыл хай баззад, уый 
263 

цур æрбадт æмæ мæнæуы хуымы йæ «уæрцц-былдыхъхъ!» 
райхъуыст. Уæрццытæм та ахæм æгъдау ис: иугæр йæ 
«уæрцц-былдыхъхъ!» зарæг райхъуыст, уæд йæ цæф къах 
дæр нал фæриссы, йæ саст базыр дæр адзæбæх вæййы. 
Уæрццæн йæ къах кæй адзæбæх, уый базыдта, куы 
'рцæйбадт, уæд ын кæй нал фæрыст, уымæй. 
«Тагъд мæнæу сцæттæ уыдзæн, — хъуыдытæ кодта 
Уæрцц, — æмæ мæ хæринаджы мæт нал уыдзæн. Иу 
æфсирæй дæр-иу бафсæддзынæн. Фæлæ, мæлæтæй мæ чи 
фервæзын кодта, уыцы Уад куы никæцæйуал зыны, уæд 
æй кæм агурон? Арфæ йын куы нæ ракæнон, уæд айв нæ 
уыдзæн». 
Уалынмæ Зæрватыкк йæ цуры абадт æмæ йæм дзуры: 
— Цæуыл ма тыхсыс, сыдæй дæр куы нæ амардтæ, 
дойныйæ дæр, дæ къах дæр куы сдзæбæх? 
— Мæ хабæрттæ мын цæмæй зоныс? 
— Æз алцыдæр зонын. Дойныйæ куы мардтæ, уæд дын 
дæ ныхæстæ дæр фехъуыстон. Уадмæ фæхабар кодтон, 
æмæ дын уый дæ сæрмæ мигътæ 'рбасырдта, мигътæ дыл 
къæвдайы дон æркалдтой, æмæ дæ дойны суагътай. 
Æххормагæй мæлын дæр дæ Уад нæ бауагъта, æмæ дзы 
хъуамæ бузныг уай. 
— Бузныг та дзы куыннæ дæн, фæлæ йæ кæм агурон, 
уый нæ зонын æмæ 'нкъард дæр уымæн дæн. 
— Уад ахæм хур бонты хæхтæм йæхи айсы æмæ йæ 
уым агурын хъæуы,— загъта Зæрватыкк. 
— Ныртæккæ хур æрныгуылдзæн, фæлæ йæм райсом 
раджы агурæг ацæудзынæн. 
Дыккаг бон Уæрцц балцы араст. Æртæ суадоны сæрты 
куы атахт, уæд йæ фæллад суадзыны тыххæй иу Обауыл 
абадт. Обау йæ кæрдæгæй рихитæ базмæлын кодта æмæ 
Уæрцмæ дзуры: 
— Бафæлладтæ? 
— Фæллайгæ дæр бакодтон, фæлæ, дарддæр 
кæцырдæм тæхон, уый нæ зонын. 
— Ау, кæдæм тæхыс, уый дæ ферох? 
— Уады агурæг рацыдтæн, фæлæ кæм ис, уый нæ 
зонын. 
— Мæ сæрты хохы 'рдæм фæцæйтахт, уый федтон, 
фæлæ, кæм æрæнцад, уый нæ зонын. Уалæ, ардæм цы 
Рагъ зыны, уый дзы бафæрс. 
264 

Уæрцц дарддæр атахт æмæ, Обау ын кæдæм 
бацамыдта, уым Рагъы цъуппыл абадт. 
Уый дæр ын Обауы хуызæн дзуапп радта: 
— Мæ сæрты хохы 'рдæм фæтæхы. Уалæ, йæ цъуппыл 
нæзы хъæд кæмæн зайы, уыцы Хохы дзы бафæрс. 
Стахти Уæрцц Хохы цъупмæ æмæ та уымæй дæр Обау 
æмæ Рагъы хуызæн дзуапп райста: 
— Мæ сæрты фалæрдæм фæцæйтахт. Уалæ-ма дзы 
митæмбæрзт Хохы бафæрс, уый йæ хъуамæ зона. 
Уæрцц йæ ных сарæзта митæмбæрзт Хохы цъупмæ. 
Уый йын загъта; 
— Мæ сæрты цъитийæ 'мбæрзт Хохы 'рдæм фæтæхы. 
Уæрцц тыххæй-фыдæй цъитийæ æмбæрзт Хохмæ стахт 
æмæ Уады уым уæлгоммæ хуысгæ сæййæфта. 
— Ардæм дæ цы Хуыцау схаста? Ардæм, басийынæй 
тæрсгæйæ, мæргътæй куы ничи уæнды, уæд ды дæ ныфс 
куыд бахастай? — йæ базыртæ фæпака кæнгæйæ, бафарста 
Уад. 
— Ды мæн цы мæлæтæй фервæзын кодтай, уымæй куыд 
хъуамæ фæтæрсон? Бузныг дын зæгъыны тыххæй 
фæтахтæн ардæм. Ды мын куы нæ уыдаис, уæд мæ афонмæ 
хъæддаг куыйтæ бахордтаиккой. Бузныг, Уад, къуылых 
уæрццытыл афтæ тынг кæй тыхсыс æмæ, сыдæй куы 
фæмæлынц, уæд сын дæ разæй хæринаг кæй æрсурыс, уый 
тыххæй! 
— Уыцы хъуыддаг махæн фыдæлтæй баззад, фæлæ ды 
фæстæмæ тæхгæ, кæннод дыл ам исты куы 'рцæуа, уæд 
мын æй ме 'фсымæртæ æмæ мæ хотæ нæ ныббардзысты. 
Уæрцц ма Уадæн ноджыдæр иу хатт арфæ ракодта, йæ 
сæрмæ æртæ хатты æрзылд æмæ мæнæуы зад хуыммæ йæ 
ных сарæзта. 
æ адæмы бирæ ч.и уарзы, уый сын сæ циныл куыд 
цин кæны, афтæ риссы сæ ристæй, хъуыды сын 
кæны сæ абон æмæ райсомыл. Фыдыбæстæйы у 
арзон хъæбултæ тыхсынц се 'мдугонтæй алкæйы хъысмæтыл 
дæр. Се 'ргом уæлдай тынгдæр здахынц дуджы риссагдæр 
фарстытæм. 
Салтыков-Щедрин йæ уацмысты цы диссаджы 
фæлгонцтæ скодта, уыдон аккаг бынат æрцахстой уырыссаг 
265 

литературæйы. Афтæ куы зæгъæм, фыссæгæн уæлдай 
æнæуынондæр уыдысты йæ рæстæджы хъæнтæ æмæ 
аиппытæ, зæгъгæ, уæд, æвæццæгæн, нæ фæрæдидзыстæм. 
Уымæн афтæ æнауæрдон тох кодта сæ ныхмæ. 
Ныфсджынæй хурмæ хаста адæймаджы æппæрццæг 
миниуджытæ. Худти сыл, æфтыдта сæ, лæджы кад 
бæрзæндты чи хаста, намыс уæлиау æвæрд кæмæ уыд, 
уыдоны цæсты. Адæймаг æмæ æхсæнады хъæнтæ хæссыныл 
йæ къух нæ систа йæ царды фæстаг бонтæм. Йæ 
мæлæтæй цалдæр боны раздæр фыссын райдыдта йæ ног 
уацмыс «Забытые слова». Йæ зæрды уыд 1880-æм азты 
«пестрый» адæмæй цы дзырдтæ ферох — «цæсгом», 
«фыдыбæстæ», «адæм» — уыдон сын сæ зæрды л æрлæууын 
кæнын. 
Куырыхон адæмы хъуыдытæн мæлæт нæй. Зонды хос 
вæййынц, цы рæстæджы загъд æрцыдысты, канд уыцы 
дуджы цæрджытæн нæ, фæлæ фидæны фæлтæртæн дæр. 
Афтæ мæм кæсы, цыма Салтыков-Щедрины рæстæджы, 
рох кæнын кæй райдыдтой, уыцы дзырдты нымæц мах 
заман дзæвгар фылдæр фæци. Æхцайы дуг куы ралæууыд, 
уæд къаддæрæй-къаддæр пайда кæнын раидыдтам ахæм 
дзырдтæй: «кад», «намыс», «æгъдау», «фæтк», 
«джелбетт», «цыт», «уæздандзинад», «æфсымæр», 
«хæлардзинад», «ахуыр», «тæригъæд» æмæ афтæ дарддæр. 
Сæ бынат сын бацахстой æндæр дзырдтæ: «сайын», 
«давын», «марын», «æгуыст», «сидзæр», «æнæхæдзар», 
«мæгуыргур» æмæ афтæ дарддæр. 
е 'мхæрæфырт, ме 'мкъласон, мæ хъæуккаг 
Кобесты Азæмæт мæм æрхатыд, мæ сыхаг Васильев 
Петр, дам, Уастырджийы тыххæй уырыссагау 
æмдзæвгæтæ пыффыста æмæ, дам, уыдонмæ гæсгæ иронау дæр 
Уастырджийы тыххæй исчи исты куы ныффыссид. 
Цыдæр гыццыл чиныггонд мæм радта — Васильевæн 
йæхи фыст — æмæ дзы уыди дыууæ 'мдзæвгæйы: «Святой 
Георгий» æмæ «Уастырджи» уырыссагау. Æмдзæвгæты 
хуызæн рæихъытæй фыст уыдысты, фæлæ сын æцæг 
æмдзæвгæтæ схонæн нæ уыди. Æз, Азæмæтæй æфсæрмы 
кæнгæйæ, ныффыстон ахæм æмдзæвгæ: 
266 

Уастырджи 
О Уастырджи, табу дæхицæн уæд! 
Зынаргъ нын у дæ цыт æмæ дæ ном. 
Ирон дзыллæйæн дæ сæ уарзон зæд> 
Бæттæм дæуимæ мах нæ абон, сом. 
Фыдæй фыртмæ дæуæн кæнæм лæггад, 
Ирон лæгæй дæ хæрзтæ не сты рох. 
Йæ кæстæры дæуыл фæдзæхсы мад, 
Дæ фæрцы махæй алидзы фыдох. 
Нæ хæхбæсты, нæ дæлвæзты дæуæн 
Дæ кувæндæттæ алы ран дæр ис. 
Дæ хорздзинæдтæн макуы уæд фæуæн, 
Фыдбылызæй нæ алы ран дæр хиз. 
Нæ сæрты тæхын макуы бауадз сынт, 
Фæсур-иу дардмæ сагъæс æмæ фыд, 
Уæлахиз циныл макуы фæуæд зын! 
Бæрзондылбадæг, фехъус нын нæ куывд. 
ыд йæ гыццыл лæппуиы сывæллæтты 
цæхæрадонмæ фæцæйкодта. Сывæллон æгæр сабыр цыди, 
æмæ йæм фыд дзуры: 
— Тагъддæр цом. 
— Мæн сабыр цæуын фæнды. 
— Куыстмæ мын байрæджы уыдзæн. 
— Омæ абон ма ацу. 
— Æхца мын нæ бафиддзысты. 
— Æмæ æхцайæ цы кæныс? 
— Машинæ дæ нал хъæуы? 
— Хъæуы, хъæуы, цом тагъддæр! 
æ кæстæр мæ цуры, афтæмæй Фатимæйæн иу 
чызджы кой ракодтон, замманай куринаг, 
зæгъын, у. Мæ бинойнаг мæм тигъмæ 'рбакаст æмæ мæ 
алхыскъ кодта: 
— Дæхицæн равзарын куы нæ базыдтай, уæд дæ 
искæмæн зондамонæг чи скодта?.. 
267 

у лæг æртæ боны уыди командировкæйы. Æртæ 
боны дæргъы йæ йæ хæстæджытæ, хæлæрттæ æмæ 
зонгæтæ фæрахон-бахон кодтой. Йæ фæстæмæ цæуын 
афон куы 'рхæццæ, уæд кусгæ бон нæ уыд æмæ йæ 
гæххæтт йæ зонгæмæ ныууагъта, хицаумæ йæ бахæсдзынæ, 
цæмæй дзы, цы 'мбæлы, уыдæттæ фæнысан кæна: мыхуыр 
дзы æрæвæра æмæ дзы йæ къух бафысса. 
Хицау командировкæйы æрцæуæджы хабæрттæ зыдта 
æмæ, гæххæтт чи бахаста, уымæн афтæ: «Уадз æй. 
Нæхæдæг æй арвитдзыстæм». 
Æцæгæйдæр афтæ бакодтой: йæ гæххæтт ын арвыстой. 
Æрмæст йæхимæ нæ — йæ хицаумæ. Фысгæ та дзы 
ныккодтой афтæ: «Прибыл, выпил, убыл». 
ызд райстон æмæ Фатимæмæ дыууадæс мины 
радтон. Æхца куы анымадта, уæд мæм дзуры: 
— Кæд «æртындæс» æнамонд нымæц хоныс, æмæ сæ 
æртындæс уый тыххæй нæ фæкодтай, уæд æз афтæ нæ 
хъуыды кæнын. 
Ирон адæммæ æнæкъай нымæц амондджыныл 
нымад у. 
з дæ зæрдæмæ нæ цæуын, мæ зæрдæмæ та, æз дæ 
зæрдæмæ кæй нæ цæуын, уый нæ цæуы... 
уæй-иу хатт мæм афтæ фæкæсы, цыма мæ 
фыстытæ æппындæр никæй хъæуынц. Ахæм заман мæ 
зæрдæмæ рухсы цъыртт никæцæйуал фæкæлы, фæлæ, 
адæмы 'хсæн уæвгæйæ, мæ зонгæтæ, фылдæр хатт та, 
зонгæ дæр кæй нæ фæкæнын, уыдонæй мæ фыстыты кой куы 
фехъусын, суанг ма мын ме 'мдзæвгæтæ куы радзурынц, 
уæд та мæм цыдæр ныфс фæзыны, цины базыр мыл йæхи 
ахафы... 
Иу заман уынджы цалдæрæй лæууыдыстæм, æмæ мæм 
иу æнæзонгæ лæг æрбацыд, йæ ном æмæ мын йæ мыггаг 
дæр загъта, фæлæ сæ, хъыгагæн, нæ бахъуыды кодтон, 
æмæ ме 'мдзæвгæ кæрæй-кæронмæ радзырдта. Мæ 
зæрдæмæ, дам, дзы тынгдæр мæнæ ацы рæнхъытæ цæуынц: 
268 

Бахордтой Ирыстон, апыхъуырдтой Ир, 
Фаг дзыкка кæм уыдщ нал баззад уым сир... 
Ставдбсерзæй, тыппыррус хицауæн йæ дзыпп 
Бонæй-бонмæ дары тынгæй-тынгдæр къуыпп. 
Ме 'ннæ 'мдзæвгæйы кой та мын Сергейы зианы 
рачындæуыд. Кæддæр, институты иу рæстæджы кæимæ 
ахуыр кодтон, Цуциты уыцы Аркади, Ситохаты Георги æмæ 
ма ноджыдæр чидæртæ иумæ лæууыдыстæм, æмæ дын 
Аркади æнæнхъæлæджы йе 'мбæлтты куы бафæрсид: 
— Базонут-ма, ацы рæнхъытæ чи ныффыста? — 
Ахæм рæстсег ралæудзæни искуы: 
Дзыллæ фынгтыл баддзысты мæ хисты, 
Иу аипп мсем нал ардзысты адæм, 
Нал уыдзæн ксерон мæ цыт, мæ кадæн... 
Афтæ вæййы алы хатт дæр царды: 
Скадджын кæнынц удæгæстæ марды. 
Ситохаты Георги, йæ мидбылты бахудгæйæ, загъта: 
— Æвæццæгæн, Музафер. 
Æцæгæйдæр уый уыди ме 'мдзæвгæ «Цард æмæ 
мæлæт»-ы райдайæн. 
Ахъуыдыгæнгæйæ, адæм кæрæдзийы арæхдæр фенынц 
зианты. 
Хадыхъаты Муратимæ дæр институты иу рæстæджы 
ахуыр кодтам, æрмæст уый — физикон-математикон 
факультеты. Йе 'фсымæр Измаил махæй бирæ хистæр уыд, 
фæлæ уыимæ та иу факультеты студенттæ уыдыстæм. 
Мурат фæстæдæр каст фæци аспирантурæ, 
бахъахъхъæдта физикон-математикон наукæты кандидаты ном, 
фæкуыста университеты. Ныр цæры йæ райгуырæн хъæу 
Олгинскæйы. 
Бирæ азты йæ нал федтон æмæ йыл æрæджы 
сæмбæлдтæн сæхи хъæуы, уый дæр та — зианы. Кæй зæгъын æй 
хъæуы, ивгъуыд бонтæ мысыныл фестæм æмæ мын ахæм 
хабар радзырдта: «1974 азы хæдтæхæджы тахтæн 
Мæскуымæ. Уæлдæфы нын стюардессæ ног газеттæ æмæ 
журналтæ райуæрста. Мæнмæ æрхаудта журнал «Огонечы» 
уыцы азы 31 номыр æмæ йæ кæсыныл фæдæн. Кæронмæ 
'ввахс куы фæцæйхæццæ кодтон, уæд мæ цæст æрхæцыд 
де 'мдзæвгæтыл. Иу мæ дзы абон дæр нæма ферох: 
269 

Пусть каждый пред собою будет честен: 
Страх ведом всем. И разница одна: 
Страх смелого лишь смелому известен, 
А трусость труса всем вокруг видна. 
Ме 'мдзæвгæтæ «Огонечы» къорд хатты рацыдысты. 
Мурат цы номыры кой каены, уым мыхуыргонд уыдысты 
мæ цыппаррæнхъонтæ. Уырыссаг æвзагмæ сæ ратæлмац 
кодта Шерешевский Лазарь. Мурат йæ зæрдыл цы 
'мдзæвгæ бадардта, уый иронау у афтæ: 
Ныфсæн нæй тохы балбæласау тасæн, 
Уæддæр фсетсерсы алчидæр йсехицæн: 
Хъæбатыр иунæгæй æвдисæн у йæ тасæн, 
Тæппудæн та — æгас дуне æвдисæн. 
Зындгонд куыд у, афтæмæй æз ме 'мдзæвгæтæ хорз 
кæсын нæ зонын, стæй сæ мæ зæрдыл дæр нæ дарын. 
«Зындгонд» уымаен зæгъын, æмæ ацы хъуыды мæ иу 
чиныджы загътон — фæлæ дзы кæцыдæртæ мæ кæсджытæ 
æмæ мæ хæлæртты руаджы бахъуыды кодтон. 
Ме 'рдхорд Хъуысаты Генри афтæ зæгъы, дæ 
фыстытæй, дам, мæ зæрдæмæ чи цæуы, уыдоны 'хсæн рахицæн 
кодтон ахæм цыппаррæнхъон: 
Ну и нрав у наших рек! 
Кто их урезонит: 
Жемчуг в них на дно идет, 
А навоз не тонет! 
Уый дæр мæ уырыссаг æвзагмæ тæлмацгонд 
æмдзæвгæтæй у. Йæ ирон вариант та у ахæм: 
Диссаг та куыннæ у Терк, 
Бафхæрин æз фурдты: 
Фаджыстæ дзы сисынц ленк, 
Аныхьуырынц дурты. 
Борыхъуаты Елæмырзæйы фæрцы та мæ зæрдыл мæ 
ацы цыппаррæнхъон бадардтон: 
Рæдыдыстæм, нæй йыл ныхас дæр, 
Нæ нæм хьардта адæмы хьæр; 
Цы къухтæй æмдзæгьд кодтам раздæр, 
Ныр уыдонæй хойæм нæ сæр. 
270 

Хæрзæрæджы мæ нæ рынчындæттæй иуы сæйраг 
дохтыр Уарзиаты Аркади базонгæ кодта æрыгон сылгоймаг 
Цæбиты Альбинæимæ. Уый дæр мæн хуызæн дохтыры 
æххуыс бахъуыд, æмæ афтæмæй фембæлдыстæм. 
Уымæй размæ Аркади сылгоймаджы кæмдæр мæ 
зарджытæй иуы заргæ фехъуыста æмæ нæ зонгæдзинад дæр 
уый фæдыл рауад. 
— Дæ уарзон зарæджы ныхæстæ Музафер кæй 
ныффыста, уый зоныс? — бафарста йæ Аркади. 
Нæ зонын, зæгъгæ, Альбинæ йæ сæр батылдта, стæй, 
иуцъус æнæдзургæйæ алæууыны фæстæ, афтæ: 
— Æз Музаферы зонын тæлмацгæнæгæй дæр, — æмæ 
дзурын райдыдта: 
Кседдæр фыстон æмæ нæ уыдтæн раст: 
«Куыд уарзтон, уымæй тынгдæр уарзæп нал и». 
Тыхджындæр у мæ ныршæккæйы уарзт, 
Фыццагæй ноджы тынгдæр цæхæр калы... 
Уый уыд Шекспиры 115 сонеты райдайæн, мæ 
тæлмацгондæй. 
Чингуытæ кæсæг ма кæй ис, ууыл адæймаг куы 
баууæнды, уæд йæ зæрдæ цæуылдæр фæлæууы, литературæ 
ма кæйдæрты кæй хъæуы, уый йæ бауырны, йæ къухтæ 
дæлæмæ уагъд нал вæййынц, фæлæ сæхиуыл схæцынц. 
Галиу къух гæххæттыл фæхæцы, рахиз та фыссынмæ 
йæхи æрцæттæ кæны... 
бон райсомæй сæлфынæг кæнын райдыдта, æмæ, 
кæимæ фæтезгъо кæнын, уыдонæй Терчы был ничи 
фæзынд. Кæм сты де 'мбæлттæ, зæгъгæ, мæ мæ зонгæ 
тезгъогæнджытæ куы бафарстой, уæд сын загътон: «Къæвдайы 
иу æртах дыууæ гуыппырсары фæтæрсын кодта». 
æ фысджытæй иуæн цыппар дамгъæйæ фæсномыг 
уыди. Цы амыдта, уый базонын мæ фæндыди, 
фæлæ сусæгдзинад райхалынæн ницы амал ардтон. Бирæ 
рабар-бабары фæстæ бавдæлдтæн, æмæ йæ фæсте размæ 
бакастæн æмæ дзы, уырыссагау æнæфсармдæр ныхас нæй, 
ахæм рауад. 
27/ 

Æвæццæгæн, цы «сусæгдзинад» раргом кодтон, уый 
кæйдæрты цур дæр загътон æмæ йæ уыцы «кæйдæртæй» 
чидæр кæнæ чидæртæ фыссæджы хъусы бацагъта. Уæдæй 
фæстæмæ уый йæ фæсномыгæй нал спайда кодта. Мæнмæ 
та дзыхæй нал сдзырдта, афтæмæй мæрдтæм бацыд. 
æ куыстмæ куы рацæйцыдтæн, уæд мæм Фатимæ 
дзуры: 
— Фæлæуу мæм, æз дæр базармæ цæуын. 
— Бирæ 'нхъæлмæ кæсын та дæм хъæудзæн. 
— Æртæ минутмæ цæттæ уыдзынæн... 
— Де 'ртыгай минуттæ мын зындгонд сты... 
— Æз дæм æнæхъæн мæй куы фенхъæлмæ кастæн... 
Уыдон æртæ минуты аргъ дæр не сты?.. 
Хъуыддаг куы бакодтон, уæды хабæрттæ æрымысыди 
Фатимæ. Чындзæхсæв саразын сфæнд кодтам сентябры 
кæрон, æз та уыцы мæй Мæскуыйы ахуыр кæнын 
райдыдтон. Куыд бауынаффæ кодтам, афтæмæй æз хъуамæ иу 
къуыри мæхи ракуырдтаин, мæйы кæрон нæхимæ ссыдаин 
æмæ чындзæхсæв скодтаиккам. Уый размæ, куыд вæййы, 
афтæ загсы нæ фидыд гæххæттæй сфидар кодтам. 
Цыбыр дзырдæй, Фатимæйы куырдуаты бадын 
бахъуыд æнæхъæн мæй. Уый фæстæ мын йæ уавæры 
бæлвырддзинæдтæ радзырдта. Мæ мад, дам, мæ уынгмæ ракæсын 
дæр нал рауагъта, куырдуаты бадæгæн, дам, уыдæттæ не 
'мбæлы, зæгъгæ. 
Æз дæм æнæхъæн мæй куы фенхъæлмæ кастæн, 
зæгъгæ, дæр уый тыххæй загъта. 
арды фæдыл фæцæуынц аразæг æмæ дохтыр. 
— Ацы хæдзар æз сарæзтон, — загъта аразæг, — 
æртæуæладзыгон хæдзары цурмæ куы схæццæ сты, уæд. 
Иуцасдæр ма ауадысты. Тигъы аууонæй сæм разынди 
фондзуæладзыгон бæстыхай. Аразæджы цæсгомыл цины 
уылæн ахъазыд: 
— У æртæ уый дæр мах сарæзтам. Фондз æмæ йыл 
дыууиссæдз азы цæуы, фæлæ ноджы хуызæнæй лæууы. 
— Ацы хæдзар та фарон сарæзтам, — загъта аразæг, 
уæлмæрдты тигъмæ куы схæццæ сты, уæд. — Дыууæ 
272 

уæладзыджы йеддæмæ дзы нæй, фæлæ куыд рæсугъд у, 
уымæ-ма кæс. 
Уæдмæ уæлмæрдты дуарæй бахызтысты, æмæ ныр та 
дохтырмæ æрхауд ныхасы бар. 
Цыртытæн сæ бæрзонддæрмæ ацамонгæйæ, загъта; 
— Ацы лæджы æз дзæбæх кодтон. 
Дарддæр ацыдысты æмæ ныр та, сылгоймаджы 
цыртмæ амонгæйæ, загъта: 
— Ацы чызг дæр мæ рынчын уыд. 
Мæрдтæй авд йæ раздæры рынчынтæ куы рахуыдта, 
уæд ногкъахт ингæны цурмæ схæццæ сты æмæ йæ ныхас 
æрдæгыл аскъуыд. 
з цæмæй тæрсын, уый зоныс? — бафарстон иу 
хатт мæ бинойнаджы. 
— Цæмæй? — йæхи хъусынмæ æрцæттæ кæнгæйæ, 
загъта Фатимæ. 
— Исчи афтæ куы ахъуыды кæна, мæнæй уый дæр йæ 
усы хуызæн у, зæгъгæ. 
— Адæм куыд загътой, уымæй растдæр ничи зæгъдзæн: 
«Ус æмæ лæг фæрæты хъæдæй барст сты...» 
мейкæйы скъоламæ нæ цалдæрæй литературой 
изæрмæ ахуыдтой. Немæ уыдис, цæрæнбонты ирон 
æгъдæуттæ адæмæн чи амыдта, иу ахæм дæр. Фембæлд 
хорз ацыд. Ахуыргæнджытæ дæр, скъоладзаутæ дæр 
сæхиуыл ницæмæй бацауæрстой. Иу дзырдæй, сæ 
арæхстдзинадæй нын нæ зæрдæтæ барухс кодтой. Сæхи 
равдыстой бæркадджын фысымтæй дæр. Фæстæмæ 
здæхтыстæм райгондæй. Горæтмæ куы схæццæ стæм, уæд 
фыццаг æрлæууыдыстæм ирон æгъдæутты сæрылдзурæджы 
хæдзары дуармæ. Æртæйæ дæр рахызтыстæм æмæ 
шофыры ауагътам. 
Фæндагыл Камалимæ хицæнæй баныхас кодтам не 
'мбалы хæдзармæ бацæуыны тыххæй. Ноджы, кæм 
рахызтыстæм, уырдæм хæстæг уыди дукани. Нæ зæрды уыди 
немæ шампайнаг æмæ къафетты къопп райсын æмæ нæ 
фæндон не 'мбалæн дæр бамбарын кодтам. Бамбарын 
кодтам, зæгъгæ, йын комкоммæ загътам: 
*18 Дзасохты Музафер 
278 

— Сымахмæ цæуæм, ам сымахæй хæстæгдæр ничи цæры. 
Уый нын афтæ: 
— Иннæ хатт æрбацæудзыстут... 
е 'мдзæвгæтæй иу «Знон» хуыйны. Ис дзы ахæм 
рæнхъытæ: 
Зсеххыл цы у дæуимæ бает — 
Мсенæн сызгъæринæй зынаргъдæр... 
Фæкæнæд мæ дсе ссерыл хает 
Хуыцау, дсе цард куыд фæуа даргъдæр. 
Гуытъиаты Замирæт æй куы мыхуыр кодта, уæд афтæ: 
«Дæхи сæрыл хает фæуæд, дæуæн ахæм ныхæстæ чи 
ныффыесын кодта, уый!» 
Замирæтимæ цæрæнбонты иумæ фæкуыстам, стæй 
хæларæй фæцардыстæм æмæ йын хъыг уыди, кæмæндæр 
мæ цард нывондæн æрхæссынмæ цæттæ кæй уыдтæн, 
уый, фæлæ, æвæццæгæн, æз, кæнæ лирикон хъæбатыр, 
уыцы чызджы куыд тынг уарзта, ууыл нæ ахъуыды 
кодта. Кæд ыл ахъуыды кодта, уæддæр ын мæ цард 
зынаргъдæр уыд. 
Æвæдза, æцæг уарзондзинад кæй зæрдæйы райгуыры, 
уый йæ бæллиц сæххæст кæныны сæраппонд цы нæ 
6акæндзæн, ахæм нæй. Йæ уарзоны сæрвæлтау цæттæ 
вæййы йæ цард раттынмæ дæр. Нæ зæрдыл-ма æрлæууын 
кæнæм Къостайы рæнхъытæ: 
Цы ксендзынæн, 
Куыд цæрдзынæп 
Æнсе дæу, амæттаг дын уон! 
æ растфыесынады адæймаг ахæм 
къуырцдзæвæнтыл сæмбæлы, æмæ диссаг! Зæгъæм, цæмæн 
фыссæм «дыккаг» дыууæ «к»-имæ, дыууæ «г»-йы дзы кæй 
хъæуы, уый æнцон сбæрæггæнæн куы у, уæд? — Дыгай. 
Кæнæ райсæм дзырд «рæсугъд». Цæмæн æй фыесæм иу 
«с»-имæ, кæд æмæ «рæссугъд» (ома дыууæ «с»-имæ) 
дзурæм, уæд? Иннæ ахæм —«хъæздыг». Дзургæ арæхдæр 
(уæлдайдæр уæлладжыргоймæгтæ) «хъæзныг» куы 
кæнæм, уæд? 
27-4 

«Фæйнæфарс» куы фыссæм, уæд «алыварс» цæмæн 
фыссæм? «Лæгъстæ» дæр цыма «с» нæ, фæлæ «з»-имæ 
фысгæ у, афтæ мæм кæсы, уымæн æмæ йæ бындур «лæгъз» 
у. Уæдæ «фыццаг» дæр «ц»-тимæ фысгæ нæу, уымæн æмæ 
дзырды бындур «фындз» у æмæ йæ фыссын дæр дыууæ 
«дз»-имæ хъæуы. 
«Бæллæх»-имæ дæр бынтон разы нæ дæн. «Бæллах» 
дзурын æмæ фыссын мæм рæдыддæр нæ кæсы. О, 
хæдæгай, Миллеры «Ирон-уырыссаг-немыцаг дзырдуат»-ы 
дыууæ хуызы дæр æмбæлы. Дыууæ хуызы ма дзы æмбæлæм 
дзырдтæ «хъæздыг» æмæ «хъæзныг»-ыл дæр. 
еринкæйы ныхæстæ, адæймаджы фыдæбæттæй 
дзæгъæлы бирæ ис, зæгьгæ, мæ зæрдыл 
арæхæйарæхдæр лæууын райдыдтой. 
Æртæ-цыппар кæнæ уымæй фылдæр хæттыты — цины 
кæнæ зианы — кæй фæдыл ацыдтæн, уыдонæй мын мæ 
хойы тыххæй тæфæрфæс чи нæ ракодта, ахæмтæ дæр ис. 
Уæдæ хорздзинæдтæ кæмæн фæдæн, уыдонæй мæм 
кæцыдæртæ абон дзыхæй дæр нæ дзурынц. Йæ фыдгулыл мæ 
чи нымайы, уыдонæй кæйдæр кæддæр кæнæ куыстмæ 
райстон, кæнæ йæ куыстмæ райсын кодтон. Кæмæн йæ 
фыццаг æмдзæвгæ, кæнæ радзырд ныммыхуыр кодтон. Кæмæн 
литературæмæ фæндараст загътон, кæмæн та — æппындæр 
æвзæрæй ницы фæдæн. 
Мæ царды фæлтæрддзинадæй скодтон ахæм хатдзæг: 
«Стыр нæ, фæлæ гыццыл хорздзинад дæр кæмæн фæдæн, 
уый мын æй стыр æвзæрдзинадæй бафыста. Стæй мæ, кæд 
тынг нæ фæнды, уæддæр æнæрымысгæ нæй нæ зондджын 
фыдæлы ныхæстæ: «Хорз ма ракæн æмæ фыд ма ссарай». 
Нæ зондджын фыдæлтæй иу афтæ дæр ма загъта: 
«Адæймагæн йæ цыфыддæр знæгтæ свæййынц йæ тæккæ 
хуыздæр æрдхæрдтæ»... 
остайы рæстæджы къамисыны аивад бæрзонд 
къæпхæнмæ схызти. Хетæджы-фыртæн цы къамтæ 
баззад, уыдон мæм аивады уацмысты хуызæн кæсынц, 
хуызисыны аивады нæ, фæлæ нывкæнынады аивады 
уацмысты хуызæн. Фæлæ диссаг цы у, се 'ппæтмæ дæр ахæм 
275 

иудзинад раиртæстон: иу ран дæр дзы хъæлдзæг нæу. 
Уыцы æнæбын арф цæстытæ дзаг сты сагъæс æмæ мæтæй. 
Йæ цæсгомы нуæрттæй иу дæр хъæлдзæгдзинад не 
'вдисы. Цыма йæ былтæ худыны охыл иу змæлд дæр никуы 
бакодтой. Цæмæндæр мæм афтæ кæсы, цыма, æдзухдæр 
сагъæсджын кæй уыд, бирæ дæр уымæн нæ фæцард. 
Кæд алы мидбылхудт дæр адæймаджы цардыл фондз 
минуты æфтауы, уæд дзы, æвæццæгæн, Къостайы цардыл 
иу уысм дæр нæ бафтыд, уымæн æмæ, йæ къамтæм 
кæсгæйæ, адæймаг æрцæуы ахæм хъуыдымæ: «Йæ дзыллæйы 
сагъæстæй йæ зæрдæ афтæ дзаг уыди, æмæ йæ худыны 
бон никуы фæци, хъæлдзæг уæвыны сахат ыл никуы 
скодта». 
Ноджы ма мæм афтæ дæр фæкæсы, цыма Хуыцау уыцы 
зондджын æмæ хъуыдытæйдзаг цæстытæ 
хъæлдзæгдзинадыл цин кæнынмæ не сфæлдыста, фæлæ адæмы хъыгтыл, 
дзыллæйы сагъæстыл риссынæн. Къостайæн æппæты 
тынгдæр рысти йæ зæрдæ, ирон адæммæ уарзондзинадæй дзаг 
зæрдæ, æмæ йын уыцы зæрдæ, йæ адæмы хъизæмайраг 
цард уынгæйæ, худыны бар дæр нæ лæвæрдта æмæ цин 
кæныны бар дæр. 
Мæхинымæр хъуыдыты куы ацæуын, уæд мæ 
цæмæдæр гæсгæ нæ фæфæнды, Къоста худгæйæ ист кæм у, 
ахæм къам фенын. Цыма уæд йæхи хуызæн нал уаид. Мæ 
зæрдæйы цы Къостайы фæлгонц æрцард, ууыл комдзог 
куы рацæуа, уымæй фæтæрсын, æмæ, æвæццæгæн, 
хуымæтæджы нæ. 
Къостайы нын Дунескæнæг радта нæ мастыл 
риссынæн, нæ сагъæстæ æвдисынæн. Æмæ, æцæгæйдæр, йæ 
нæртон хъарæг ныннæрыд Иры кæмттæ æмæ быдыртыл, 
йе 'нкъард зарæгæй нызмæлын кодта нæ бæрзонд хæхтæ 
æмæ ныллæг дæлвæзтæ. Æнкъард зæрдæйæ уымæн 
фыста: 
Кæй зæрдæ нæ агуры хъарæг, 
Уый зарæд йæхи фæндиаг. 
ыбырты Людвиг иу нывгæнæгæй æппæлыд, тынг 
кусаг, дам, у. Хуытиты Тайму раз ын афтæ: 
— Хæмпæлтæ цасфæнды куы ныккæрдай, уæд дæр 
хосæн нæ бæззынц. 
276 

Уыцы ныхæстæ мын мæ зæрдыл Чехойты Сæрæбийы 
æрлæууын кодтой. Уый дæр-иу искæмæй исты хорз ныхас 
куы фехъуыста, уæд-иу æм бахæлæг кодта, тæхуды, уыцы 
ныхас мæнæй куы сирвæзтаид, зæгъгæ. Исчи-иу ын йе 
'мдзæвгæ куы бакаст æмæ-иу дзы иу рæнхъ йæ зæрдæмæ 
куы фæцыдаид, уæддæр-иу æхсызгон хъæр фæкодта: 
«Уый мæн куы уаид!» 
Уыйау æз дæр Таймуразмæ бахæлæг кодтон. Уыцы 
абарст æз куы загътаин, уый мæ фæндыд. 
амал кæйдæр фæфæзмы, Никарагуа æмæ, дам, ма 
Манагуамæ бафтауы: Майрæмадаг уа, Суадаг уа. 
олгарийы сæйраг горæт цы хуыйны? — 
бафарстой фæлварæнты скъоладзауы. 
— Зонын æй, фæлæ мæ 'рбайрох. Мæ дæлæвзаг 
рауайбауай кæны. Ныртæккæ йæ 'рхъуды кæндзынæн... 
— Зоныс æй, зоныс, — разæнгард æй кæны 
ахуыргæнæг. — Дæ мады хоимæ æмнæмттæ сты. 
— Æрхъуыды йæ кодтон: Текъле!.. 
Лæппу фæрæдыди. Текъле йæ мады хистæр хо уыди. 
Кæстæры ном зæгъын æй хъуыди. Уый София хуынди. 
лгинскæйæгтæ, Алагиры сæ хъæуккаг цы уынджы 
цард, уый зыдтой, фæлæ, кæцы хæдзары, уый сæ 
ферох æмæ, бынæттон цæрджытæй сæ размæ чи фæци, 
уый бафарстой. Уый сын загъта: 
— Ацы уынджы цæут, цæут æмæ, акаци бæлас кæй 
дуармæ уа, уый уыдзæн олгинскæйаджы хæдзар. 
уыриаты Ципус Куырттаты комы номдзыддæр 
лæгтæй иу уыди. Бирæ æгъдау фæлæвæрдта ирон 
адæмæн. Йæ цот дæр йæхи хуызæн адæмимæ цæрæг 
кæстæртæ разындысты. 
Ципус куы амард, уæд мæрддзыгойы адæмы зæхх нæ 
урæдта. Сыхбæсты номæй чи дзырдта, уый нал хъуыды 
кæнын, фæлæ мæ йæ ныхæстæй иу нæ ферох: «Ципус 
277 

ахæм лæг уыд, æмæ йæм хъæргæнæг æрвитын нæ хъуыд. 
Зианы хабар хъусгæ фæкæнæд, æндæр-иу æнæмæнг 
мæрдджыны фарсмæ æнæрбалæугæ нæ фæци». 
Кæуылты тыхджын сты не 'гъдæуттæ! Хæддзуйæ 
чындзæхсæв, куывд кæнæ цины хъуыддаджы фæдыл 
цавæрфæнды æмбырдмæ дæр æрбацыдтæ, уæд дыл æнæмæнг 
æгады ном сбаддзæн. 
Бынтон æндæр хъуыддаг у зиан. Уырдæм 
æнæхъæргæнæгæй æрбацæуæгæн фылдæр кад ис, æмæ Ципусы уыцы 
миниуæгæй йæ сыхаг дæр уымæн æппæлыди. 
æ дын æмбæлд, афтæмæй цы преми райстай, уый 
дын æмбæлди исты хорз æхсæнадон хъуыддагыл 
бахардз кæнын. 
æ фыны цавæрдæр лекцийы февзæрдтæн. Лекци 
нын касти, уымæй размæ кæй никуы федтон, 
ахæм нæлгоймаг. Цыдæр æнæмæнг кæнинаг хъуыддаджы 
фæдыл мæ дыууæ хатты сыстын бахъуыд. Дыккаг хатт 
куы сыстадтæн, уæд мыл ахуыргæнæг фæхъæр кодта: 
— Послушай, танцор! — æмæ мын дарддæр ахæм 
æфхæрæн ныхæстæ загъта, æмæ фырмæстæй мæ маеты 
дзæкъул, цы уыд, уымæй дыууæ хатты стырдæр фæци, фæлæ 
мæхиуыл ныххæцын бафæрæзтон. 
Дыккаг сахат куы райдыдта, уæд дæр та мын цæйдæр 
ницæйаг хъуыддаджы тыххæй уайдзæф бакæнын йæ 
зæрды уыди, фæлæ, куыддæр фыццаг ныхæстæ едзырдта, 
афтæ йæ хъуыры абадтæн æмæ, ме 'взаг цыдæриддæр 
карста, уыдон ыл ихуарæгау ныккалдтон. Мæ уайдзæфтæ 
куыд карздæр кодтой, афтæ мæ хъæлæс дæр тынгдæр 
нæрыди. Æппæты карздæр ныхæстæ мын афтæ хъæрæй 
рауадысты, æмæ фехъал дæн. Уый мын афтæ зын уыд, æмæ 
мæхи фæсмонæй хордтон, цы зæгъынмæ хъавыдтæн, 
уыдон мын кæронмæ зæгъын нæ бантыст, зæгъгæ. Зæгъынмæ 
та йын хъавыдтæн афтæ: «Ды, æвæццæгæн, нæ зоные, 
танцорæн къæхтæй уæлдай къухтæ дæр кæй ис. Уыцы 
къухтæм та ахæм миниуæг ис, æмæ, куы бахъæуы, уæд 
æрбатымбыл вæййынц æмæ йе 'фхæрæджы хæмхудтыл 
ралæууынц!» 
278 

рис хъазæн ныхас бирæ уарзта. Ахудыны 
тыххæйиу истытæ йæхиуыл дæр æрымысыди. Иу хатт, 
дам, Ногиры уазæгуаты уыди. Кадджын уазæджы куыннæ 
сбуц кодтаиккой йæ хъæуккæгтæ. Ноджы йын йе 'рцыд 
сыхæгтæ дæр базыдтой, æмæ фынгæй бæрæгбон рауад. 
Бæрæгбон та зарæгæй фидауы, æмæ иу заман Грис 
базарыд. Æз æй никуы фехъуыстон, фæлæ куыд дзурынц, 
афтæмæй хорз зарыди. 
Зард куы фæци, уæд, дам, ын фынгыл бадджытæй иу 
афтæ: 
— Уæуу, дæ хæдзары мыггагыл, Плиты Грис, афтæ 
хорз чи зары æмæ афтæ æвзæр чи фыссы!.. 
Плитæм уыди æндæр Грис дæр. Номдзыд зарæггæнæг. 
Æмæ фынгыл бадæг афтæ фенхъæлдта, заргæ чи кæны, 
æмдзæвгæтæ дæр уыцы Грис фыссы. 
Ацы хабæрттæ поэт Грис йæхæдæг æрымысыд. 
алдæр азы размæ нæ цæхæрадоны ныссагътон 
æхсынцъы бæлас. Диссаджы хæрзад дыргътæ дæттын 
райдыдта. Хуымæтæджы æхсынцъы нæ уыди. Йæ 
дыргътæ уыдысты рæстæмбис фæткъуыйы йæстæ. 
Цалдæр азы фæстæ бæласы фарсмæ æрзади рæхснæг 
тала. Афтæ тагъд айрæзт, æмæ, дыргъ дæттын куыд 
райдыдта, уый зонгæ дæр нæ бакодтон, фæлæ йæ дыргътæн 
дынджыр бæласимæ иумæйагæй ницы уыд. Ног талайы 
дыргътæ сырх нæ уыдысты, фæлæ — бур, стæй — 
гуырдзиаг балæй чысыл стырдæртæ. Уыцы хъуыддæгтæм 
дæсныдæр чи уыд, уый мын куыд радзырдта, афтæмæй стыр 
бæлас прививкæгонд уыди, тала та, прививкæгонд 
къалиуы бын цы уидаг уыд, уырдыгæй сырæзт æмæ йыл 
æндæрхуызон дыргътæ дæр уымæн зад. 
Хъулæттæ мады гуыбыны дæр ис, зæгъгæ, 
хуымæтæджы нæ фæзæгъынц. 
æскуыйы куы ахуыр кодтон, уæд нæ 
æрбахуыдтой ахуырадон советы æмбырдмæ. 
Журналистикæйæ дзы кандидаты диссертаци хъахъхъæдта иу чызг. 
Мæ фарсмæ æрбадт Уæлдæр партион скъолайы 
ахуыргæнджытæй иу лæг. Дагестаны адæмыхæттытæй кæцыдæры 
279 

минæвар уыд, фæлæ кæцы, уый нал хъуыды кæнын. Нал 
ын хъуыды кæнын йæ мыггаг дæр — фынддæс æмæ ссæдз 
азмæ лæгæй цыдæртæ ферох вæййы — фæлæ, профессор 
æмæ наукæты доктор кæй уыд, уый мæ нæ ферох. 
Мæ фарсмæ æрбадт, йæ сæрак папкæ байтом кодта, йæ 
гæххæттытæ дзы райста æмæ кусынмæ бавнæлдта. Уыцы 
рæстæг дзурын райдыдта диссертант дæр. Дзурын, 
зæгъгæ, уый уæздан ныхас у. Зæгъæн ис, æмæ йæ цъæхснаг 
хъæлæс уаты къуымтæ арыдта. Профессор иуцасдæр 
рæстæг цыдæртæ афыста, фæлæ, сылгоймаджы хъæлæс 
ныллæгдæр куы нæ кодта, уæд, йæ гæххæттытæ рамбырд 
кæнгæйæ, мæстыхуызæй сдзырдта: «Уыцы хъæр мæ кусын нæ 
бауадздзæн!» — æмæ феддæдуар. 
Мæ зæрдыл, хæстæй чи ралыгъд, уый ныхæстæ 
'рлæууыдысты. Ам, дам, лæджы маргæ дæр акæндзысты æмæ 
тохы быдыр ныууагъта. 
рдæм хæрын æмæ нуазынмæ ничи 'рцыди. 
— Тынг раст зæгъыс. Ардæм иууылдæр 
æрцыдысты нуазынмæ æмæ хæрынмæ. 
фыста: «...горæты (Дзæуджыхъæуы. — Дз.М.) 
иронау чи фыссы, иу ахæм фыссæг дæр нæ 
фæзынд. Уымæн æмæ ам æндæр культурæ ис». 
Мæнмæ гæсгæ, уый æндæр культурæимæ бает нæу. 
Генитæ дæр æмæ курдиæттæ дæр горæтты нæ гуырынц, 
Кæд дзы гуыры, уæд та — иугæйттæ. Ам та францаг 
уадзæн ныхасæн æнæрхæсгæ нæй: «Генитæ райгуырынц 
провинцииы, мæлгæ та акæнынц Парижы». Стæй ма йæ 
адарддæргæнæн ис ахæм ныхæстæй: генитæ нæууыл 
зайынц, асфальтыл нæ фæлæ. 
Горæты, иронау чи фыста, иу ахæм фыссæг дæр нæ 
райгуырди, зæгъгæ, зæгъын дæр бынтон раст кæй нæу, 
уымæн æвдисæн — Джимиты Георги. 
сихиатрон рынчындоны дохтыр рынчынмæ 
цæуылдæр рамæсты æмæ йын афтæ: 
— Кæд ахæм зондджын дæ, уæд ам цы кусыс? 
280 

— Æмæ дзы ды цы кусыс? — йæ фарстæн ын фарстæй 
дзуапп радта рынчын. 
Иннæ рынчын та сæйраг дохтырмæ алы фембæлды дæр 
ахæм фарст лæвæрдта: 
— Кæм хуыссыдтæ? 
Нæхимæ, зæгъгæ, йын-иу дохтыр алы хатт дæр дзуапп 
радта. 
Рынчын та йын-иу афтæ загъта: 
— Æз та æхсæзæм палатæйы. 
Æцæгæйдæр, рынчыны палатæйы номыр уыди 
æхсæзæм. 
агон Индийы зонды ныхæсты æхсæн ахæм дæр ис: 
«Чиныг, ус æмæ æхца искæй къухмæ куы бахауынц, 
уæд сæ сæфтыл нымай. Куы ма дæм æрбахауой, уæд 
чиныг — скъуыдтæй, ус — хæлдæй, æхцатæ — хайгай». 
æ зæрдæмæ дыууæ хъуыддаджы хæссын æмæ сæ 
фервæзынмæ хъавын. Дыууæ дæр, цы чингуытæ 
арæзтон, уыдонимæ бает сты. 
Кæддæр мын рауагъдад бахæс кодта чиныг «Поэзийы 
бон» бацæттæ кæнын. Бацæттæ йæ кодтон. Мæхимæ 
гæсгæ, æвзæр нæ рауад. Фау æм ничи 'рхаста, фæлæ дзы 
мæхæдæг иу аипп ссардтон. Хъыгагæн, мыхуыры куы 
рацыд, уымæй къорд азы фæстæдæр. 
Цæвиттон, фыеджыты уацмыстæ мыхуыргонд цыдысты 
дамгъуатмæ гæсгæ. Цæмæн, уый нæ зонын, фæлæ цыма 
«дз» дамгъуатмæ гæсгæ «дж»-йæ раздæр лæууы, афтæ 
мæм фæкаст, æмæ мæхи æмдзæвгæтæ Джиоты Хазби æмæ 
Джыккайты Шамилы æмдзæвгæты разæй мыхуыргонд 
æрцыдысты... 
Пушкины райгуырдыл 200 азы куы æххæст кодта, уæд 
ын йæ уацмысты æмбырдгонд ирон æвзагмæ 
тæлмацгондæй рауадзын рауагъдад бабар кодта мæнæн æмæ та ам 
дæр, нæ мæ фæндыд, афтæмæй рæдыд æруагътон. 
Æрхъуыдыйы фæрцы дæ мацы аирвæзæд, зæгъгæ, 
хуымæтæджы нæ фæзæгъынц. Пушкины уацмыстæ ирон 
æвзагмæ бирæ фыеджытæ тæлмац кодтой. Дыгай, æртыгай 
хæттыты кæй раивдæуыд, ахæм уацмыстæ дæр дзæвгар 
284 

сты, æмæ сфæнд кодтон æппæт тæлмацтæ дæр 
ныммыхуыр кæнын. Фæлæ уыдонимæ нæ бахауд Хозиты Яковы 
тæлмац. Уый йæ рæстæджы ратæлмац кодта Пушкины 
«Эпиграммæ æмдзæвгæтæ фыссæджы мæлæтыл». Цыппар 
рæнхъы йеддæмæ нæу, фæлæ йæ тынг дæсны тæлмац 
ракодта. Зыдтон уыцы тæлмац, фæлæ, чиныг аразгæйæ, мæ 
зæрдыл не 'рлæууыд, æмæ дзы мыхуыргонд æрцыд 
æрмæст мæхи тæлмац, афтæмæй Яковы тæлмац хуыздæр 
йеддæмæ æвзæрдæр нæу. 
Æнæрхъуыдыйæ мыл æрцыдысты дыууæ рæдыды дæр. 
Яков æмæ Хазбийæ хатыр курын мæрдтæм, Шамилæй та — 
уæлæуыл. 
Яковы тыххæй ма цы зæгъынмæ хъавын? Йæхи 
эпиграммæ йын Тохты Иваны фæрцы рохуаты баззайынæй 
фервæзын кодтон. 
Боциты Бароныл цы эпиграммæ ныффыста, уый 
алчидæр зоны, фæлæ ма йыл æндæр эпиграммæ дæр кæй 
ныффыста, уый ничи зыдта, уымæн æмæ, мæнмæ гæсгæ, 
мыхуыргонд никуы уыди. Æз дæр æй, Иван мын æй куы нæ 
загътаид, уæд нæ зыдтаин. 
Бароны роман «Саст рæхыс» алкæмæн дæр зындгонд 
у. Къаддæр зындгонд у йе 'мдзæвгæты чиныг «Цины 
бонтæ», уымæн æмæ, дунейы рухс куы федта, уæдæй 
нырмæ дæс æмæ æртиссæдз азæй фылдæр рацыд. Гъе 
æмæ уыцы дыууæ чиныджы тыххæй Яковмæ ис ахæм 
эпиграммæ: 
«Цины бонтæ», «Саст рæхыс»-тæ 
Ис Когизы тонн, 
Уымæн æмæ у сæ фыссæг 
Боциты Барон. 
Ацы эпиграммæйы кой ма мæ чингуытæй кæцыдæры 
кодтон. 
Æрæджы базыдтон, Яковы уацмысты æмбырдгонд 
рацæуынмæ кæй хъавы, уый. Базыдтон, ацы эпиграммæ дзы 
кæй нæ уыд, уый дæр æмæ йæ рауагъдады сæйраг 
редактор Кокайты Тотрадзмæ радтон. 
Хуыцауы фæндæй йæ чиныджы фыццаг хатт мыхуыры 
фæзындзæн. 
282 

æ фыстыты сагъæс мæ фæстаг рæстæг 
арæхæйарæхдæр бацæуы. Тæрсын, сæ разæй куы фæуон, 
мæ фæстæ æнæмыхуыргондæй куы баззайой æмæ сæм 
хъусдарæг куынæуал фæуа, уымæй. Уæвгæ дзы кæд хъус 
æрдаринагæй дæр ницы ис, уæддæр цы бæрæг и. Фæлæ 
хæфсы хабар дæр рохгæнгæ нæу. Йæ лæппын æм хуры 
тын кæм кæсы, уым, адæймаг йæ цард цы хъуыддагæн 
снывонд кодта, уыцы фæллæйттæм æцæгæлон цæстæй 
куыд хъуамæ акæса?! 
Æмæ, куы зæгъын: мæ фыстытæ боны рухс куы нæ 
феной, уæд цы фæуыдзысты, ууыл мæт мæ зæрдæйæ нæ 
цух кæны. Есенины загъдау: «...несчастье родиться поэтом 
и своих же стихов не любить». Суанг ма мæм ахæм 
рæнхъытæ дæр фæзынди: 
Ксендзыстут ууыл дис 
Мæ фæстагæттæ тагъд: 
Мæ фыстыты æмбис 
Нæма æрцыди уагъд. 
ирæ азты размæ командировкæйы уыдтæн æмæ 
нын фембæлд уыд уæгъдибар хъæбысхæстæй 
дунейы цалдæр хатты чемпион, Олимпаг хъæзтыты 
уæлахиздзау Иваницкий Александримæ. 
Хæдæфсарм адæймагæй базыдтон Иваницкийы. Ам, 
нæхимæ, дæр хъæбысæй хæцыди, æмæ йемæ афтæмæй 
базонгæ дæн. Уыцы рæстæг «Рæстдзинад»-ы редакцийы 
спорты хъуыддæгтæ дæр кодтон æмæ уыимæ дæр æмæ 
иннæ хъуыстгонд богал Олимпаг хъæзтыты æртæ хатты 
чемпион Медведь Александримæ дæр уæд фембæлдтæн 
цалдæр хатты. 
Иваницкий хъæбысæй куынæуал хæцыд, уæд центрон 
телеуынынады куыста спортивон программæты хицауæй, 
æз та — Цæгат Ирыстоны телеуынынад æмæ 
радиохъусынады комитеты сæрдары хæдивæгæй. Командировкæйы 
дæр мæ куысты фæдыл уыдтæн. Иваницкиимæ дæр уæд 
фембæлдыстæм. Бирæ хабæрттæ нын фæкодта, базонгæ 
стæм, разамынд кæмæн лæвæрдта, уыцы редакцийы 
куыстимæ. Кæй зæгъын æй хъæуы, лæвæрдтам æм фарстытæ 
дæр. Фембæлды архайджытæй йæ иу афтæ бафарста: 
288 

— Роднина Иринæ ма ерысты архайдзæн? 
— Ирæмæ алцæмæ дæр æнхъæлмæгæсæн ис, — йæ 
мидбылты бахудт Александр. — Афтæ чи загьта, æз Советон 
Æфсады бон, ома 23 февралы, лæппу ныййардзынæн æмæ чи 
ныййардта, уый куы бафæнда, уæд цы нæ бакæндзæн? — 
худгæйæ фарстæн фарстæй дзуапп радта Иваницкий. 
æ хæстæджытæ бирæйæ кæм æрæмбырд вæййынц, 
ахæм ран хаттæй-хатт æфсæрмы уавæры бахауын. 
Адæм, ома къабæзтæ мыл цинтæ фæкæнынц, фæлæ дзы 
кæйдæрты куы нал базонын, уæд мæхи къæмдзæстыджы 
бынаты банкъарын. Азты кой скæнынмæ дæр фæхъавын, 
фæлæ мæхиуыл фæхæцын, уымæн æмæ къанауы сæрты чи 
гæпп кодта æмæ, йæ астæу ныххаугæйæ, афтæ чи загъта, 
ехх, мæ лæппуйы бонтæ, цы фестут, зæгъгæ, мæ уавæр 
уымæй хуыздæр схонæн нæ вæййы... 
Æрыгонæй дæр хуыздæр кæй нæ уыдтæн, уымæн хорз 
æвдисæн ис... 
«Рæстдзинад»-ы редакци бирæ азты уыди 
Сабырдзинады проспекты, 25-æм хæдзары цыппæрæм уæладзыджы. 
Дæс æмæ дзы дыууиссæдз азы размæ кусын куы 
райдыдтон, уæд хæдзары сæрмæ дынджыр дамгъæтæй уыдис ахæм 
фыст: «Намыс Советон Цæдисы Коммунистон партийæн!» 
Дамгъæты мидæг сыгъди электрон цырæгътæ. Æхсæв-иу 
сæ ссыгътой, æмæ лозунг дардмæ дæр цæхæртæ калдта. 
Æз-иу, ныры хуызæн уæд дæр, фæскуыст чысыл 
баулæфыны фæстæ редакцимæ тагъд кодтон. Уыцы лозунг та 
цыппæрæм уæладзыджы судзгæ уыди. Куы-иу 
æрбацæйцыдтæн, уæд мын-иу дуаргæс бафæдзæхста, 
цырæгътæ-маиу ссудз, зæгъгæ. Æз-иу ын, кæй зæгъын æй хъæуы, зæрдæ 
бавæрдтон, фæлæ-иу мæ, цалынмæ цыппæрæм уæладзыгмæ 
цыдтæн, уæдмæ ферох, æмæ-иу мæм дуаргæсы телефонæй 
дзурын бахъуыд, цæуыннæ сæ ссыгътай, зæгъгæ. 
æуы райгуырдтæн æмæ хъæуы цæргæйæ баззадтæн: 
мæ буар нæ — мæ зæрдæ. Æвддæс азы кæм 
арвыстон, уыцы цæрæн бæстæйæн йæхи цæрæн бæстæ, 
цалынмæ цæрон, уæдмæ уыдзæн мæ зæрдæйы. Мæ рæсугъддæр 
мысинæгтæ бает сты хъæуимæ. Кæд дзы цыфæнды 
мæ28-4 

гуыр бонтæ æрвыстон, уæддæр сæ мæ царды хъæздыгдæр 
бонтæй никæцыйыл баивин. Кæимæ хъомыл кодтон, 
дзыхъхъыдзабойæ кæмыты хъазыдтæн, сæрдыгон 
фæлмæн къæвдайы фæстæ цы доны мæлтты лæгæрстон, уыдон 
зноны хуызæн мæ цæстытыл уайынц æмæ уайдзысты 
кæддæриддæр. 
Царды фæндæгтæм цы бæлæсты цъуппытæй кастæн, 
уымæй мæ бæрзонддæр иу хох дæр никуы сисдзæн. 
Уырдыгæй дунейыл фæлгæсгæйæ, риуы цы бæллицтæ 
райгуырд, уыдоныл цин кæнынæй никуы бафсæддзынæн. Мæ 
рæсугъддæр мысинæгтæ бает сты, бæгъæввадæй кæм 
ратæх-батæх кодтон, уыцы Бæрæгъуынимæ. 
Мæ цæстытæ куы бацъынд кæнын, уæдæй хуыздæр 
никуы фæуынын. Уæд мæ разы ирдæй сыстынц ивгъуыды 
нывтæ. Не 'рдæгхæлд хæдзары цур мын бирæуæладзыгон 
галуантæ ницы ад кæнынц. Нæ цæхæрадоны цы балтæ, 
фæткъуытæ, чылауитæ, чъерамитæ æмæ æхсынцъытæ 
зади, уыдоны дыргътæй хæрзаддæр уыйфæстæйы 
дыргътæй никæцыуал уыд. Бæлæстæй чи кæм зад, уый мæ 
цæстытыл куы ауайы, уæд мæ зæрдæ æхсызгон рæхуыст 
скæны, цыма мæ азты бæрзондæй радугъ кæнын æмæ уыеммæ 
сæ ныллæджы балæууын. 
Хъæу, зæгъгæ, æрмæст йæ ном дæр адæймагæн амонды 
хос фæвæййы. Нæ горæтæн фæстæмæ йе 'цæг ном — 
Дзæуджыхъæу куы радтой, уæд мæ цинæн кæрон нал уыд. 
Мæ цин мын дывæр кодта, Дзæуджы фарсмæ «хъæу» кæй 
уыдис, уый. Суанг ма зарæг дæр ныффыстон. Ис дзы 
ахæм рæнхъытæ: 
Æз мæ райгуырæн бсестæмæ 
Ног æрцыдтæн, нæу уый фын: 
Хьæуы райгуырдтæн, фæстæмæ 
Хъæуы райдыдтон цæрын. 
Уыцы хъæу у Дзæуджыхъæу, 
Хурау зæрдæмæ хæстæг. 
Ирæй алкæй хуызæн дæу 
Хоны йе 'мтуг æмæ стæг. 
нæ дæндагæй цæрын куыд зын у, уый, дæндæгтæ 
кæмæн нал ис, уымæй хуыздæр ничи зоны. Базыдта 
285 

йæ мæ сыхаг Зауырбег дæр, уымæн æмæ йæ дзыхы дыууæ 
дæндаджы йеддæмæ нал баззад, уыдон дæр разæй, 
дыууæрдыгæй дæр нæ — æрмæстдæр иуæрдыгæй. 
Иуæрдыгæй фылдæр дæндæгтæ куы уа, уæддæр сæ 
пайда бирæ нæу, уымæн æмæ, цæуыл æрæнцой кæной, 
уый куы нæ у а, уæд мылытæ фаг æххуысгæнджытæ не 
сты. 
Бавнæлдта Зауырбег йæ дæндæгты кой кæнынмæ. 
Раззаг дæндæгтыл сызгъæрин цъар сæвæрæггаг уыйас 
бирæ æхца нæ хъуыд, фæлæ иннæтæ æрмæст сæ 
ныссадзæггаг дæр минтæй нымайгæ уыдысты, цы дзы садзы, 
уый та йын уалæ Цæгатæй æрæрвыстой. Цыма пылы 
стæгæй сты, ахæм ныхас дæр мæ хъустыл æрцыди. Зауырбег 
æнæ дæндагæй афтæ сфæлмæцыди, æмæ цыфæнды 
хæрдзтæ кæныныл дæр сразы. 
Райдыдтой йын дæндæгтæ кæнын. Дыууадæс 
чындзæхсæвмæ йæм хонджытæ уыди, фæлæ дзы иу йеддæмæ 
никæцымæ ацыди: адæм куыд минас кæнынц, уымæ кæсын, 
дзургæйæ куыд æнцон зыны, афтæ æнцон нæу. Цæттæ 
фынгмæ, дам, нарты Уырызмæг дæр нæ лæууыди. 
Уырызмæг уымæн нæ лæууыди, æмæ йæ дæндæгтæ æнæхъæн 
уыдысты, фæлæ Зауырбег æнæдæндаг уыд æмæ иннæ 
чындзæхсæвтæм уымæн нал ацыд. 
Цалдæр мæйы фæстæ йæ дæндæгтæ срæвдз сты. Йæ 
рæбыны капекк нал баззад, афтæ смæгуыр. Раздæр, 
цæмæй хæра, уый йын нæ уыд, ныр та, цы бахæра, уый йын 
нæй. 
Раст зæгъын хъæуы, чындзæхсæвтæм цæуын райдыдта, 
фæлæ бон æртæ хатты Зауырбеджы тыххæй чындзæхсæв 
чи кæндзæн?! 
æстаг азты цы бирæ чингуытæ фæзынди, уыдоны 
дзæвгар хай литературæмæ ницы бар дары, 
зæгъгæ, куы зæгъон, уæд нæ фæрæдидзынæн, уымæн 
æмæ уый æцæгæйдæр афтæ у. Фыссын ныртæккæ чи нæ 
зоны, ахæм зын ссарæн у, фæлæ, цы фыссы, уый чи зоны, 
ахæмтæ бирæ не сты. Уæддæр фыссынц, цы зæгъа, уый 
кæмæ ис, уыдон нæ, фæлæ, фылдæр æхца кæмæ ис, 
уыдон. Æмæ уадзынц иу чиныг иннæйы фæдыл, гæххæтт 
æмæ ахорæнтыл нæ ауæрдгæйæ. Йæхæдæг чи нæ фыссы, 
286 

уыдон та сæхиуыл фыссын кæнынц. Сæ «диссаджы» 
царды «диссаджы» хабæрттæй ахæм томтæ рауайы, æмæ 
адæймаг дисæй амæлы, ахæм нæртон лæджы нæртон 
хъуыддæгтæ Иры дзыхъхъæй иу йæ сæр куыд никуы сдардта 
æмæ йæхи йæ уарзон адæмæн куыд никуы базонын кодта, 
зæгъгæ. 
Адæмы 'хсæн нæ, фæлæ йæ бинонты æхсæн дæр иу 
зондджын ныхас чи никуы загьта, уыдон Иры дзыллæтæн 
зондамонджытæ басгуыхтысты, йæ кæрты «уыссиу!» зæгъыны бар 
кæмæн нæй, уыдон куырыхон ирон æгъдæуттæн 
тæрхопгæнджытæй агæпп ластой. Стыр хъыгагæн, уыцы хæстæ 
йæхимæ чи исы, уыдоны 'хсæн зивæггæнджытæ бирæ нæй. Æмæ 
фыссынц, дзурынц, амонынц, ахуыр кæнынц радио æмæ 
телеуынынадæй, газеттæ æмæ мыхуыры иннæ фæрæзтæй. 
Рацæй-рабон вæййы, æмæ уыцы диссаджы зондамындтытæ 
хицæн чингуытæй гæппытæ кæнынмæ фæвæййынц. 
Бархион фысджытæ — уæдæ курдиаты хъæстæ кæмæ 
нæй, афтæмæй чингуытæ чи уадзы, уыдон æндæр номæй 
куыд схуындæуа! — канд сæхи «уацмыстæ» æмæ сæхиуыл 
фыст чингуытæ нæ уадзьщц, фæлæ ма чингуытæ уадзынц 
сæ хъæутыл, сæ кæмттыл, сæ мыггæгтыл. 
Хъæутæ, кæмттæ æмæ мыггæгты тыххæй кæй 
фыссынц, уый раппæлинаг хъуыддаг у. Фæлæ ам дæр 
фыццаджы-фыццаг дзурын хъæуы сæ хæрзхъæддзинадыл. Иу 
кæнæ иннæ мыггаг куыд равзæрд, уый бæлвырд 
æвдисæнтыл амад куы уа, ныры æмæ фидæны фæлтæрты 
хъомыладæн æххуыс куы уа, уæлахизтæм сæ куы тырнын кæна, 
уæд ахæм æрмæг цымыдисаг уыдзæн канд иу мыггагæн 
нæ, фæлæ иннæ мыггæгтæн дæр. Иу ком, иу хъæуы 
истори раиртасынæн дæр чысыл ахадындзинад нæй. Цыфæнды 
цæрæнбæстæ дæр адæймаджы йæхимæ æнæаздахгæ нæ 
фæуыдзæн — йæ рæсугъддзинадæй, йе 'рдзы нывтæй, йе 
'гъдæуттæ, кадджытæ æмæ таурæгътæй, æппæты фыццаг 
та — йæ адæмæй. Гъе æмæ нæм уыцы хъæздыгдзинæдтæ 
кæм разыной, ахæм чингуытæ куы фæзына, уæд нæ 
фæбузныг уыдзысты, канд нæ дуджы цæрджытæ нæ, фæлæ 
фидæны фæлтæртæ дæр. 
рон адæм иу номæн цалдæр хуызы раттынмæ тынг 
дæсны сты. Райсæм ном Михаил. 
287 

Бæрæгъуыны иу Михаил дæр нæй. Уыйхыгъд ын ис 
астхуызы: Михел (Хъуппеты, Сопойты), Миха(Хапсæты), 
Михал (Цомайты), Михайло (Реуазты), Миша (Цомайты), 
Мйшæ (Дзасохты, Сопойты), Мишка (Уырымты), Мишкæ 
(Цогойты). 
Нæ хъæуы ма фембæлæн ис æндæрхуызон хабарыл 
дæр: иу ном сæвæрынц дыууæ хæрзæфсымæрыл. Зæгъæм, 
Дзасохты Адзыртты фырттæ хуыйнынц Ладемыр æмæ 
Валодя, Цомайты Хатуйы фырттæ та — мæрдты рухс 
дзæнæты бадæнт — хуындысты Миша æмæ Михал. 
уындæг партион организацийы секретарæй куыста. 
Йæ царды дæргъы бирæ гуыргъахъхъ фæндæгтыл 
ауад. Хъæбатыр хæстон уыди, фæци цалдæр уæззау цæфы. 
Фæсахъат йæ къах, нал ракаст йæ иу цæстæй, фæлæ 
уæддæр йæ кусын нæ ныууагъта. Адæм æй уарзтой, уарзтой 
йæ хицауад дæр æмæ йæ иу бæрнон бынатæй ивтой 
иннæмæ. 
Парторгæй куы куыста, уæд ыл дзæвгар азтæ цыди. 
Сфæнд кодта йæ куыст^ ныууадзын æмæ бацыд партийы 
райкомы секретарьмæ. Йæ фæндон ын бамбарын кодта. 
Райкомы секретарæн æхсызгон кæм уыдаид йæ 
иузæрдион æмкусæгæй ахæм ныхæстæ фехъусын. Хуындæг 
бирæ азты, кæмдæриддæр куыста, уым æвдыста 
хъæппæрис, зыдта адæмимæ дзурын, арæхсти алкæимæ дæр 
иумæйаг æвзаг ссарынмæ. Цыбыр дзырдæй, райкомы 
секретары нæ фæндыд, йæ куыстæй куы ацыдаид, уый æмæ 
йын загъта: 
— Цалынмæ мын дæхи хуызæн секретарь ссарай, 
уæдмæ дын кусгæ 'рцæудзæн. 
— Омæ дын ахæм кæм ссарон? Мæ хуызæн къуылых 
æмæ иуцæстон æрмæст нæ хъæуы нæ, фæлæ ме 'ппæт 
зонгæты 'хсæн дæр куы нæ ис, уæд? — дзуапп ын радта 
Хуындæг. 
ырыссагау куы зонай, уæд уый æвзæр нæу, фæлæ, 
æвзаг кæй нæ зоныс, уый æвдисыныл куы архайай, 
уæд уым раппæлинагæй ницы ис. Афтæмæй та нæм 
ахæмтæ дæр ис. Фæстаг рæстæг сæ нымæцыл æфтгæ 
288 

цæуы, зæгъгæ, куы зæгьæм, уæд нæ фæрæдидзыстæм. Сæ 
нымæц фæфылдæр кæныныл сын цыма хъæуы цæрджытæ 
тынгдæр архаиынц, афтæ мæм кæсы. Уыцы хъуыддагæн 
æз æвдисæн рагæй дæн. Хъуыды ма кæнын, райдайæн 
скъолайы куы ахуыр кодтон, уæд-иу нæм хистæртæй 
чидæртæ нæ нæмттæй нæ дзырдтой, фæлæ нæ мыггæгтæй. 
Уыимæ — уырыссагау. Кæйдæр æвзагыл дыууæ ныхасы 
кæрæдзиуыл бабæттын чи нæ зыдта, фылдæр ахæмтæ. Нæ 
мыггæгтæ нын уырыссагау кæй дзырдтой, уымæй 
æвдисынмæ хъавыдысты, иуæй, уырыссагау дæсны кæй сты, 
иннæмæй, бæрзонд культурæйы хицау кæй сты. 
Фæстæдæр уыцы миниуæгыл фæхæст сты 
сылгоймæгтæ. Уыдон та уырыссагау сæ мыггæгтæй сæ лæгтæм 
дзурын райдыдтой. Уыцы æгъдау — кæд ын æгъдау 
рахонæн ис, уæд, мæнмæ гæсгæ, ныр дæр нæма 
ныууагътой. Куыд рабæрæг, афтæмæй æнахуыргонд адæмы 
миниуджытæ, æнахуыргонд схонæн кæмæн нæй, уыдон 
дæр райсынц. 
Дур æхсын куы нæ зонай, уæд дзы дæ къæбут кæй 
ныццæвдзынæ, уый фыдæлтæй ардæм хъусын, фæлæ 
æвзаг куы нæ зонай, уæд ноджы фыддæр уавæры бахауæн 
кæй ис, уымæн та æвдисæн — мæхæдæг. 
Нæ хъæуы уыдис иу ахæм къуыдипп, æмæ уырыссагау 
нæ зыдта, афтæмæй уырыссагау дзурыныл архайдта. Иу 
хатт æй хъæусоветæй цыдæр гæххæтт хъуыди æмæ, 
сæрдары кусæн уатмæ бацæуæны цы сылгоймаг бадт, уымæ 
дзуры: 
— Сæрдар ам ис? 
— О, фæлæ йæ не 'вдæлы. 
Лæг уыцы ныхæстæ ницæмæ 'рдардта, дуар 
базыхъхъыр кодта æмæ мидæмæ дзуры: 
— Я не помешался? 
Сæрдар ын дзуапп дæттынмæ фæрæвдз: 
— Нет, но дело идет к этому. 
остайы райгуырды 140 азы юбилей куы сбæрæг 
кодтам, уæд Тедеты Ефим, радиойæ ныхас 
кæнгæйæ, ахæм хъуыды загъта, Ирон театры юбилейы фæдыл 
кадджын æмбырдмæ, дам, æрбахуыдтой, Къоста 
цæрæнбонты кæй ныхмæ тох кодта, уыдоны хуызæн адæмы. 
* 19 Дзасохты Музафер 
289 

Уый дæр диссаг куыннæ у, фæлæ уымæй къаддæр 
диссаг не 'рцыди дæс азы фæстæ, ома поэты райгуырды 150 
азы куы бæрæг кодтам, уæд. Мæнæ куыд фыста нæ 
газеттæй иу уыцы заман: «Благодарности и самых добрых слов 
достойны все участники концерта — каждый из 187 
человек, приехавших в Москву». 
Дыууæсæдæмæ 'ввахс уыдысты, æрмæстдæр концерты 
чи архайдта, уыдон, фæлæ ма дзы уымæй уæлдай дæсгай 
архайджытæ ма уыдаид, уый мæ нæ уырны. Утæппæт 
адæмы 'хсæн иу фыссæг дæр нæ уыди. Фыссæджы 
бæрæгбон — æнæ фыссæгæй. 
Уыцы хабары тыххæй дзургæйæ, æз иу æмбырды афтæ 
загътон: «Гиннессы чиныджы дæр уымæй диссагдæр 
хабæрттæ нæ вæййы!» Загътон, фæлæ йæм иу хъусæрдарæг 
дæр нæ фæци. 
Æмæ ма ноджыдæр иу диссаг. Уый дæр Къостайы 
номимæ бает у. 
1999 азы Мæскуыйы рауагъдад «Менеджер» мыхуыры 
рауагъта Къостайы уацмысты I том. Разæй дзы фыст уыди, 
уацмыстæ, дам, уагъд цæуынц поэты райгуырды 140 азы 
кадæн. Уæдæй нырмæ дæс азæй фылдæр рацыд, Къостайы 
райгуырдыл 150 азы дæр сæххæст, фæлæ абоны онг иннæ 
том уагъд нæма 'рцыд. 
Бирæ хæттыты ацы фарстыл, стырдæр уæвæн нæй, 
ахæм æмбырдты дзырдтон, суанг ма стыр хицæуттæй 
чидæртæ мæ фарс дæр рахæцыд, фæлæ хъуыддаг абоны онг 
йæ бынатæй нæма фенкъуыст. 
Диссæгтæ, кæй зæгъын æй хъæуы, хорз сты, хорз 
хабæрттыл дзурæг куы у ой, уæд, фæлæ, æз цы диссæгты кой 
скодтон, уыдоны хорзæй ницы ис. 
у хъæздыг лæджы фатеры фæдавды хабар нæм 
куы 'рбайхъыст, уæд Фатимæ афтæ фæкодта: 
— Уый алы бон куы давы, уæд ын йæхицæй иу хатт 
куы адавой, уæд цае диссаг у?! 
алвайы Фысджыты цæдисы рæнхъытæм куы 
райстой, уæд Мæрзойты Сергей афтæ фæкодта: 
— Кæд æй некрологæн хъæуы, æндæр ма дзы 
зæрондæй цы кæны? 
290 

уммæ цыдтæн. Трамваймæ æнхъæлмæ кæсынмæ 
фæзивæг кодтон æмæ фистæгæй араст дæн. 
Схæццæ дæн, уæддæр трамвай мæ рæзты нæма 
сивгъуыдта, æмæ мæхицæй фæбузныг дæн, дзæгъæлы кæй нæ 
фæлæууыдтæн, уымæй. Балхæдтон, цы мæ хъуыд, уый 
æмæ, куыддæр дуканийæ рахызтæн, афтæ трамвай мæ 
тæккæ размæ фæци, æмæ бацин кодтон. Цумы цурæй мæ 
цæуын куы бахъæуы, уæд æнæ дзæвгар фæлæугæ 
трамвайыл никуыма фæхæст дæн. Ныр, трамвай куы ауыдтон, 
уæд йæ размæ батагъд кодтон. Цалынмæ йæ цурмæ хæццæ 
кодтон, уæдмæ йæ раззаг дуары цур адæмæй айдзаг. 
Цæмæдæр гæсгæ астæуккаг æмæ фæстаг дуæрттæ 
æрæхгæдтой æмæ æнæ билет райсгæ мидæмæ никæй уагътой. 
Бафæстиат уыдзынæн, уый бамбæрстон, стæй, чи не 
'мбæлы, ахæм хъуыддаг кæй кæнынц, уый тыххæй мæ мает 
рафыхт æмæ мæ куыстмæ фистæгæй араст дæн. 
Терчы сæрты хидыл донæн йæ рахизфарсмæ бахызтæн 
æмæ уым дæлæмæ былгæрæтты паркыл араст дæн. Чысыл 
раздæры ныв мæ 'рбайрох, мæ мает дæр æрбайсæфт. 
Цæуын, хъуыдытæ кæнын. Мæ зæрдыл æрбалæууыд 
уырыесаг æмбисонд. Цы 'рцæуы, уый, дам, 
хуыздæрæрдæм рауайы. Уыцы ныхæсты рæстдзинад ма мæ 
ноджыдæр иу хатт бауырныдта, мæ куыстмæ куы 'рхæццæ дæн, 
уæд. Фыццаджыдæр, Терчы былты дæс минуты бæрц 
сыгъдæг уæлдæфмæ фæцыдтæн. Уæвгæ, уый фыццаджы 
нæ уыди. Фыццаджыдæр уыди, аст сомы кæй сфæстауæрц 
кодтон, уый. Уый фæстæ — сыгъдæг уæлдæфы фистæгæй 
балц. Æртыккаджы — фæндагыл ссардтон туман æмæ, 
æппынфæстаг, фистæгæй кæй рацыдтæн, ууыл фæсмон нæ 
фæкодтон. 
Æмæ, дам, цы 'рцæуы, уый хуыздæрæрдæм нæ 
рауайы! 
æ хæдзарвæндагæй кæй зыдтон, уыдонæй цыма мæ 
фыды хо Оляйæ фылдæр ничи фæцард, афтæ мæм 
кæсы — аст æмæ цыппарыесæдз азы. Мæ фыды фыд æмæ 
мæ фыды мады не 'рæййæфтон. Цас фæцардысты, уый 
дæр нæ зонын, фæлæ Оляйæ фылдæр фæцардаиккой, 
уый мæ нæ уырны. Оляйæн иу хо æмæ 'ртæ 'фсымæры 
уыди, æмæ уыдон дæр æрыгæттæй амардысты. Оля, раст 
29* 

зæгъын хъæуы, цæстæй фæцудыдта, фæлæ хъусæй, 
Къостайы загъдау, «авд дæлзæххы бын дзынгатæ» сынæр куы 
цагътаиккой, уæддæр сæ фехъуыстаид, æмæ æз дæр мæ 
зæрдæ дардтон, мæ хъустæ мыл комдзог никуы 
рацæудзысты, зæгъгæ, фæлæ фæрæдыдтæн. Иуæй-иу хатт мæ, цы 
фæдзурынц, уымæй дыккаг хатт фæрсын дæр бахъæуы 
æмæ йæ уæд дæр куы нæ бамбарын, уæд, цыма йæ 
бамбæрстон, мæхи афтæ фæдарын, уымæн æмæ, хорз кæй нал 
хъусын, уый адæмæй сусæг кæнын. Фæлæ йæ бинонтæй, 
æмæ, арæх кæуыл æмбæлыс, уæлдайдæр кæимæ кусыс, 
уыдонæй цасфæнды куы фембæхсай, уæддæр дын нæ 
бантысдзæн: уайтагъддæр дын дæ сахъат раиртасдзысты. 
Мæнæн дæр, кæй зæгъын æй хъæуы, мæ бинонтæ дæр, ме 
'мкусджытæ дæр мæ хъусты хабар базыдтой æмæ мын 
суанг фидистæ кæнын дæр райдыдтой. 
Фатимæ, мæхицæй мын цы фехъуыста, уыцы 
ныхæстæй бауайдзæф кæны, редакцийы сæйраг бухгалтер 
Серафинмæ та йæхи хæцæнгарз ис, æмæ мæм дыууæйæ 
дæр сæхи цæттæйæ дарынц. Фатимæйы, цы загъта, уымæй 
дыккаг хатт куы бафæрсын, уæд ницы фæзæгъы, фæлæ 
йæ æртыккаг хатт куы бафæрсын, уæд дзуапп раттыны 
бæсты фæкæны: «Къуырмаимæ дзурын дæр иу замана у!» 
О, уыцы ныхæстæ мын Фатимæ мæхицæй фехъуыста, 
æз та — мæ мады мад Лезийæ. Йæ ном Лези уыди, фæлæ 
йæ мах Дзыцца хуыдтам. Æвæццæгæн, Веринкæмæ гæсгæ. 
Уый йæ мадмæ ахæм номæй дзырдта. 
Не 'рвадæлты ус Налди хуынди. Мæ чингуытæй 
кæцыдæр фæлгонцы прототип у. Нæ мады фæстæ иунæгæй куы 
баззадыстæм, уæд нæм иуцасдæр Дзыцца фæци, æмæ-иу æй 
Налди арæх абæрæг кодта. Дыууæ дæр дæйыхъæуккæгтæ 
уыдысты, чызджытæй фæстæмæ кæрæдзийы зыдтой æмæ, 
цæуыл дзырдтаиккой, уый сын уыди, фæлæ Налдимæ тынг 
хъæрæй дзурын хъуыди, æмæ-иу ныхас куы нæ хъуыста, 
уæд ыл-иу Дзыцца, йæ къух ауигъгæйæ, сбустæ кодта: 
«Охх, къуырмаимæ дзурын дæр иу замана у!» 
Уæлдæр куыд загътон, афтæмæй мын мæ сахъат мæ 
куысты дæр базыдтой, фæлæ, хъусæй кæй фæцудыдтон, 
уый мын сæ æргомæй Серафин йеддæмæ ничима загъта. 
Куыд рабæрæг, афтæмæй Серафинæн йæ сæрыхицау 
дæр хъусæй сæ тæккæ рæвдзытæй нал у, æмæ йын 
иуахæмы йæ ныхæстæ куы сфæлхат кæнын кодтон, уæд мын, 
292 

дывыдон арты кæй бахауд, уый бамбарын кодта: «Мæныл 
мæгуыры бон ис: мæ хæдзары дæр — къуырма, мæ куысты 
дæр — къуырма!» 
Низыхъæд раиртасын дæр ахсджиаг куыннæ у, фæлæ, 
сахъат адæмæн цы бæрæгбæттæ вæййы, уыдоны тыххæй 
сын лæвæрттæ куы нæ кæнай, уæддæр сын арфæ ракæнын 
кæй фембæлы, уый, куыд бамбæрстон, афтæмæй 
Серафинмæ нымады дæр нæу. Хъусæй дзæбæх куынæуал хъусын, 
ууыл афæдз дæр æххæст нæма цæуы, афтæмæй мæ нæ 
бæрæгбон æрæййæфта. Æнæнхъæлæджы йæм 
къæлиндары фæкомкоммæ дæн. Ацы аз 27 сентябры къæлиндары 
сыф куы рафæлдæхтон, уæд кæсын æмæ дзы сырх 
дамгъæтæй фыст: «Международный день глухонемых». 
Улæфты бон уыди. Серафинмæ сæхимæ бадзырдтон, куыд 
æнæуæздан дæ, бæрæгбоны тыххæй мын арфæ уæддæр 
цæуыннæ ракæныс, зæгъгæ. Марадз-зæгъай, кæд мын мæ 
ныхæстæ хъазыны 'рдæм н' аздæхта! 
Зæххы цъарыл гобитæ кæй ис, ууыл дунейы дзыллæтæ 
цин кæнынц, суанг ма сæ номыл бæрæгбон дæр сарæзтой, 
Серафинæн та йæ хæдзары дæр æмæ йæ куысты дæр, кæд 
немойтæ нæй, уæддæр глухойтæ ис, афтæмæй диваныл 
6ады æмæ йæ зæрдæйы дзæбæхæн телевизормæ кæсы. Нæ 
бухгалтеры л мæ зæрдæ куысты никуы ницæмæй фæхудти, 
фæлæ ахæм бон йæхи афтæ æнæуæзданæй равдисдзæн, 
уый æнхъæл ын нæ уыдтæн. Уæд цавæр у, адæймаг 
6акъуырма, уый йын æгъгъæд нæу, фæлæ ма йын йæ 
бæрæгбоны иу арфæйы ныхас уæддæр ма зæгъ, уый йын, мæнмæ 
гæсгæ, никæй зæрдæмæ фæцæудзæн. 
Уыцы мает аныхъуырын ма, чи зоны, мæ бон 
бауыдаид, фæлæ æртæ боны фæстæ ме 'ннæ бæрæгбон — «День 
пожилых людей» куы 'рхæццæ, уæд мæ бауырныдта, 
глухонемойтæ æмæ ацæргæ адæм Серафинмæ кадджын кæй 
не сты, уый, афтæмæй та, уыдонæн цы кад скодтой, ахæм 
кад дунейы иу сохъхъыр æмæ къуылыхæн дæр нæй. 
Сæрмагонд бæрæгбæттæ нæй къæзæнæгтæ æмæ æрратæн. 
Уыдон дæр, глухонемоты хуызæн, сахъат адæм сты, 
фæлæ сæ ныронг иу æрхъуыдыгæнæг нæма фæци. 
Уæвгæ, бонты мыстытæ нæ ахордтой. Мæрдтæ радыгай 
куыд ныгæнынц, сахъат адæмæй алкæмæн дæр йæхи 
бæрæгбон афтæ, йæ рæстæг куы ралæууа, уæд кæй 
скæндзысты, ууыл зæрдæдарæн ис. 
298 

ыбырты Мишæ кæйдæр фæзмыдта. Хистæрæн, дам, 
æй сбадын кодтой æмæ йæ кувын æлгъитынæй 
райдыдта: 
— Нæ чындзæхсæвмæ кæй хуыдтам æмæ чи не 'рцыди, 
кæй нæ хуыдтам, æмæ чи 'рцыди, уыдоны Хуыцауы 
фыдæх баййафæд! Бахатыр мын кæнут уыцы ныхæсты 
тыххæй, фæлæ сын æнæзæгъгæ нæ уыди. Ныр уе 'ппæты дæр 
Стыр Хуыцауы хорзæх уæд!.. 
Æмæ дарддæр, куыд вæййы, афтæ иннæ сидтытæ 
кæнынмæ бавнæлдта. 
азын æмæ худын, фидис кæнын æмæ мает исын 
адæймагæн, æвæццæгæн, йемæ райгуырдысты... 
Кæддæр мæм Камал телефонæй æрбадзырдта. Мæ ном 
мын, куыд хуыйнын, афтæ не схуыдта, фæлæ, йæхимæ 
хуыздæр куыд фæкаст, афтæ. Хæтæл систон. Хъусын, 
зæгъгæ, куы загътон, уæд райхъуыст Камалы хъæлæс: 
— Дæ бои хорз, Музафар! 
Æз бирæ нæ, фæлæ чысыл дæр нæ ахъуыды кодтон, 
афтæмæй йын дзуапп авæрдтон: 
— Арфæгоид у, Кемал!.. 
— Мæлæты цæттæйæ нæ лæууыд дæ дзуапп, — хъæрæй 
ныххудгæйæ, загъта Камал æмæ, цæмæ 'рбадзырдта, уый 
æмбарын кæнынмæ рахызт. 
Мæ зæрдыл æндæр хабар æрлæууыд. Васо, кæм 
кусын, уыцы агъуысты цыппæрæм уæладзыгмæ схызт æмæ 
мæ куы ауыдта, уæд тыргъы иу кæронæй иннæмæ хъæр 
кæны: 
— Музафер Дзасохты, 
Почему засох ты? 
Ам дæр та мæ бирæ хъуыды кæныны сæр нæ бахъуыд 
æмæ йын дзуапп авæрдтон: 
Мы знаем Малиева, 
Но лучше б не знали его! 
Нæ куеджытæй иу нæ рæзты 'рбацæйцыд æмæ мæ, 
хъæрæй ныххудгæйæ, афарста: 
— Куыд тагъд ын райардтай дзуапп? 
29* 

— Æмæ йæ агурын хъуыди? Уый Налбандян Альберт 
дæсгай азты размæ загъта. Васойы ныхæстæ та Хъайтыхъты 
Георы æрхъуыдыгонд сты. 
Æмæ ма ноджыдæр иу хабар. Мает исын æй рахонин, 
фæлæ хъазæн ныхасмæ хæстæгдæр лæууы. Камалы фыццаг 
хатт кафгæ куы федтон, уæд дзы раппæлыдтæн, кафын чи 
нæ зоны, уыдонæй, зæгъын, иуы дæр дæ разæй нæ ауадзис. 
Æрæджы та йын уыцы хабар йæ зæрдыл æрлæууын 
кодтон, фæлæ ацы хатт ме 'ппæлд йæ зæрдæмæ нæ 
фæцыд, цы — æнæрвæссон мидбылхудгæйæ мын афтæ: 
— Ды зарын куыд зоные, æз кафынмæ уымæй 
æвзæрдæр нæ арæхсын. 
Нæ зонын, æвзæрæй æвзæрдæр нæ арæхсын цае 
сгуыхтдзинад у, уый, фæлæ, æз зарын кæй нæ зонын, уый, мæн 
чи нæ зоны, уый дæр зоны, уымæн æмæ мæ заргæ никуы 
федта. Заргæ кæй нæ фехъусай, уымæй та, зарын зоны, 
кæнæ нæ зоны, зæгъгæ, куыд зæгъдзынæ? 
Зарын æз æцæгæй нæ зонын. Фæлваргæ кæддæрты 
акодтон, фæлæ мын æй Камалы хуызæттæ, ома, зарын чи 
зоны, уыдон фенад кодтой. Кæд мæ Энрико Карузо кæнæ 
Марио Дель Монако рауадаид, уæддæр мæ фæныхкъуырд 
кодтой. Бафæлвæрдтон хъырныныл дæр, фæлæ ам дæр 
мæ хъуыддæгтæ нæ фæрæстмæ сты æмæ къуырмайæ 
баззадтæн, фæлæ ма мын ацы хъуыддаджы æмбæлттæ кæй 
фæзынд, уый мын чысыл цыдæр ныфсы хос фæци. 
Цыбырты Людвигимæ иу уавæры кæй бахаудыстæм, 
ууыл цин нæ кодтон, фæлæ цыфæнды зын ран дæр лæг 
иунæг куы нæ вæййы, уæд йæ уавæрæн æнцондæрæй 
фæбыхеы. 
Цæвиттон, Людвиджы зæрдæ цавæрдæр фынджы 
уæлхъус зарын æрцагуырдта. Йемæ уыди йæ кæстæр 
æфсымæр Хазби дæр, æмæ йæ Людвиг дыккаг бон фæрсы, 
дысон йеддæмæ мæ дзых зарыны охыл никуы байгом кодтон 
æмæ, дам, дæм мæ зард куыд фæкаст. 
— Хорз зарыдтæ, фæлæ дын гæнæн куы уа, уæд заргæ 
макуы кæн, — дзуапп ын радта Хазби. 
æзæнæг йæ лæппуимæ дуканимæ бацыд йæхицæн 
къепкæ 'лхæнынмæ. Худтæ кæм уыдысты, уыцы 
тæрхæгмæ къухæй амонгæйæ дзуры: 
296 

— Уæ-лæ-ма мын уы-цы... къеп-къеп-къеп-къеп... 
Йæ фырт æм нал фæлæууыд æмæ йын афтæ: 
— Баба, цалынмæ ды къеп-къеп кæнай, уæдмæ 
дуканийы къепкæ нæ, фæлæ хъусджын худ дæр нал уыдзæн. 
æ фыды, зæгьæн ис, æмæ нæ хъуыды кæнын. 
Иуæйиу хатт мæм афтæ дæр фæкæсы, цыма мын уæвгæ 
дæр нæ уыди, стæй мын цыма æмбæлгæ дæр нæ кодта. 
Цы нæ дæм уыди, уый æрымысын зын у, стæй æнцон 
куы уа, уæд дæр æй цæмæн мысыс? Фæлæ, æвæццæгæн, 
алы адæймаг дæр, арæх нæ, фæлæ хатгай фæхъуыды 
кæны, цы нæ уыд, фæлæ цы хъуамæ уыдаид, уыдæттыл. 
Мæныл дæр скæны ахæм рæстæджытæ. Зæгъæм, мæ фыд 
хæсты куы нæ фæмард уыдаид, уæд, цымæ, канд мæхи 
цард нæ, фæлæ мæ мад æмæ мæ хоты цард куыд ацыдаид? 
Чи зоны, хотæ æмæ ма мын æфсымæртæ дæр фæзындаид. 
Уыдоны цард та куыд ацыдаид? Мæ фыд мæ мады 
фарсмæ куы уыдаид, уæд, чи зоны, бæллæхы дæр нæ 
бахаудаид, æмæ аст æмæ дыууиссæдзаздзыдæй йе 'нахъом 
сабитæм йæ зæрдæ 'хсайгæйæ мæрдтæм нæ бацыдаид. 
Чи зоны, мæ хуызæн уавæры чи баззад æмæ хъомыл 
кодта, уыдонæй дæр искæмæты ахæм хъуыдытæ 'рцæуы, 
фæлæ, цымæ, фыдимæ чи схъомыл, уый хæрзсабийæ æнæ 
фыдæй куы баззадаид, уæд, куыд цардаид, ууыл искуы 
ахъуыды кодта? 
с ахæм скæсæйнаг æмбисонд: «Дæ аходæн 
дæхæдæг бахæр, сихор — де 'мбалимæ, æхсæвæр та де 
знагæн ратт». Раст зæгъын хъæуы, ацы хъуыдыимæ разы 
чи нæу, ахæмтæ дæр ис. Чи фæзæгъы, бон, дам, æртæ 
хатты æнæмæнг хæрын хъæуы. Афтæ чи фæдзуры, уыдон 
ахæм æфсон ссарынц, мæнæн, дам, знæгтæ нæй æмæ ме 
'хсæвæр мæхицæн хæргæ уымæн æрцæуы. Кокайты 
Тотырадз та йе 'хсæвæр бахæрынæн æндæр æфсон 
ссардта: æхсæвæр, дам, æмбисæхсæв фæкæнын æмæ уыцы афон 
ме знæгты кæм агурон. 
Æхсæвæр æнæмæнг хæргæ кæй у, уый тыххæй ирон 
адæмæй хуыздæр хъуыды никæмæ ис: «Боны æххормагæй 
фыд тайы, æхсæвы æххормагæй — стæг». 
296 

асойы фырты чындзæхсæвæй цалдæрæй 
рацæйцыдыстæм. Цæмæндæр нæм Шамилы кой рауад. 
Цæмæндæр, зæгъгæ, уый размæ чидæр газеты йæ ныхмæ 
радзырдта, æмæ йын Шамил цы дзуапп радта, ныхас уый 
фæдыл рацыд. Иуцасдæр куы фæдзырдтой, уæд сæм æз 
дæр мæ ныхас баппæрстон: 
— Шамил æмæ Мураты ныхмæ чи дзуры, уый йе 'нгуылдз 
калмы дзыхы тъыссы. 
Иууылдæр ныххудтысты. Ныхæстæ се 'ппæты 
зæрдæмæ дæр фæцыдысты. Сергей ма мæ афтæ дæр бафарста: 
— Уый дæхæдæг æрхъуыды кодтай? 
— Мæхæдæг, уæдæ чи? Дысон бонмæ мæ цырагъ ууыл 
хъуыдыгæнгæйæ нæ ахуыссын кодтон... 
цы дыууæ рæнхъы кæмæй фехъуыстон — кæд сæ 
кæсгæ бакодтон, уæддæр бæрæг нæй — уый нæ 
хъуыды кæнын, фæлæ сæ мæ зæрдыл бадардтон: 
У несчастного друг умирает, 
У счастливого недруги мрут. 
Бынтон раст мæм нæ кæсы сæ ныффыссæг. Цасфæнды 
йæ куы фæцагурай, уæддæр ахæм адæймаг не ссардзынæ, 
знаг кæмæн нæй. Уыцы знагæн та æнæмæнг ис хæлар 
кæнæ хæлæрттæ. Авторы хъуыдымæ гæсгæ, цæмæй 
амондджын уай, уый тыххæй хъуамæ де знаг амæла. Де знаг та 
кæйдæр хæлар уыди, æмæ де знаджы амардæй дæхи 
амондджын кæныс, йе 'мбалы та — æнамонд. Де знаг дæ 
фæндиаг кæй фæци, уый иу бæллæх у, иннæ бæллæх та у, йæ 
хæлары йын кæй фенамонд кодтай, уый. Искæй 
æнамондæй амондджын уæвын та цас амонд у? 
Уæлдæр куыд загътон, афтæмæй адæм иууылдæр 
хæлæрттæ æмæ знæгтæ сты. Знаг кæмæн нæй, ахæм адæймаг 
куыд нæй, афтæ нæй, хæлар кæмæн нæй, ахæм адæймаг 
дæр, æмæ кæрæдзийы фæндиаг куы фæуаиккой, уæд 
зæххыл цæрæг нал баззаид. 
æ боныджы фыстытæй: «Абон райсомæй куы 
райхъал дæн, уæд мæ сæры фæкуыси ахæм 
дыууæ рæнхъы: 
297 

Æз дæ хуызæттсей дсес дæн, — 
Афгпсе макуы зæгъ, Гæстæн. 
Куы йыл амбæлон, уæд ын сæ æнæзæгъгæ нæй». 
аныхъуаты Валодяйы хуызæн редактор æз нæ 
зыдтон. Æнусы æмбисæй фылдæр мыхуыримæ бает 
дæн æмæ, Валодяйы кæимæ абарон, ахæм нæй. Газеты 
куыст зыдта йæ фондз æнгуылдзы хуызæн. Уыдис æм 
разамонæджы курдиат дæр. Зыдта æмæ уарзта литературæ. 
Никуы мæ ферох уыдзæн, Чехойты Сæрæбийыл куыд 
аудыдта, уый. Æхсызгонæй йын мыхуыр кодта канд йе 
'мдзæвгæтæ нæ, фæлæ йæ роман (æмдзæвгæтæй фыст) 
«Цæр!»-æй дæр скъуыддзæгтæ. 
Иуахæмы та «Рæстдзинад»-мæ Сæрæби йе 'мдзæвгæтæ 
'рбахаста, æмæ бæлвырд аххосæгтæм гæсгæ сæ рацæуын 
фæстиат кодта. Æз куыстон культурæйы хайады æмæ Сæрæбийыл 
æнæнхъæлæджы куы амбæлдтæн, уæд мын афтæ: 
— Хуыцауы тыххæй, уыцы 'мдзæвгæтимæ загс 
скодтат? 
агъд æххуыс»-ы машинæ мæ рæзты куы 
фæцæйтæхы, уæд дзы Дибæйы ауынынмæ фенхъæлмæ 
кæсын. Дæс æмæ ссæдз азæй фылдæр фæбадт уыцы 
машинæйы. Цал æмæ цал тыхет рынчыны уæлхъус балæууыд! 
Цал æмæ цал адæймаджы фервæзын кодта! Зæрдæйæ 
сахъат рынчынты дзæбæх кодта, фæлæ, йæхæдæг 
æвирхъау низы ахæсты куы бахауд, уæд ын никæйуал бон баци 
баххуыс кæнын. 
Нæ лæппутæ ма гыццылтæ куы уыдысты, уæд æй, цыма 
ныхас бакодтой, уый хуызæн иууылдæр Ди хуыдтой, 
фæлæ-иу уынджы «Тагъд æххуыс»-ы машинæ куы 
ауыдтой, уæд-иу цингæнгæ фæхъæр кодтой: «Уæртæ Дибæйы 
«Скорый» фæтæхы!» 
Ди уыди мæ хойæн йæ цыппæрæм ном. Йæ куысты 
йæм дзырдтой йæ ном æмæ йæ фыды номæй, йæ 
хæлæрттæ — Дибæханæй, хæдзары — Дибæйæ, мæ кæстæртæ та ма 
йын йæ даргъ номæй ныууагътой æрмæстдæр дыууæ 
дамгъæйы æмæ йæ фырбуцæй хуыдтой Ди. 
298 

Æмæ ныр «Дибæйы «Скорый» æнæ Дибæйæ куы 
фæцæйтæхы, уæд мæ цæстытæ донæй айдзаг вæййынц æмæ 
йын йæ фыстытæ нал ауынын, йæхи йын ныр æхсæзæймаг 
аз куыднæуал уынын, афтæ. 
Арæх мæ зæрдыл мæ иу зонгæ æрлæууы. Мæ зонгæ 
рахонын дæр мæ йæ нал фæнды, уымæн æмæ, йæ бон 
хорздзинад ракæнын уыд æмæ йæ нæ бакодта. Ахæм 
хъуынджынзæрдæ разындзæн, уый æнхъæл нæ уыдтæн, æндæр 
æм цæугæ дæр нæ бакодтаин. Йæ бон уыди Дибæйы 
санаторий «Ирыстон»-мæ кардиологæй райсын, фæлæ йæ нæ 
бафæндыд. 
Чи зоны, уыцы куыстæй афоныл куы рацыдаид, уæд 
цыфыддæр низы ахæсты нæ бахаудаид. 
Чи зоны, фæлæ ма ныр цы?.. 
ондджын адæмæй чидæр афтæ загьта, цæмæй, дам, дæм 
лæг фæхæрам уа, уый дæ фæнды, уæд, цы анекдот 
радзырдта, уымæй афтæ зæгь: «Уый афтæ нæ уыд!» 
Кæд уыцы ныхас раст у, уæд æз хъуамæ Камалимæ бон 
цалдæр хылы кæнон, уымæн æмæ, йæ цуры анекдот куы 
радзурын — иуæй-иу хатт мæм ахæм ныфс разыны — уæд æй 
мæнæн дæр, æмæ мæм чи фæхъусы, уыдонæн дæр сæ 
фарсыл хæцын нæ бауадзы. Æнæмæнг, афтæ нæ уыди, зæгъгæ, 
фæзæгьы æмæ йæ йæхирдыгонау радзуры. Кæй зæгъын æй 
хъæуы, хуыздæр, фæлæ, уæлдæр цы зондджын лæджы кой 
кодтон, уый загьдау, кæцыфæнды анекдот дзурæгæн дæр 
ахæм ныхæстæ фехъусын æхсызгон нæ вæййы. 
Иу хатт ын сусæгæй йæ анекдот магнитофоныл 
ныффыстон æмæ йæ фæстæдæр, йæхæдæг куыддæриддæр 
дзырдта, ^афтæ радзырдтон, æмæ та мæм уæддæр аипп 
ссардта. Йæхæдæг æй ногæй куы радзырдта, уæд æм ахæм 
ивддзинæдтæ бахаста, æмæ дзæвгар фæхуыздæр. 
Йæхи анекдот дыккаг хатт йæхицæй хуыздæр чи 
дзуры, уымæн мæ анекдот йæ зæрдæмæ куыд хъуамæ 
фæцæуа?!. 
дæймагæн, зæрдиаг ныхæстæ кæимæ акæна, 
ахæмтæ ис, фæлæ сын бирæ рахонæн нæй. Мæ ахæм 
æрдхæрдтæй иуы дзæвгар азтæ зонын. Ставд нымадæй 
299 

дæс æмæ дыууиссæдз азмæ 'ввахс уыдзысты. Гъе, æмæ йæ 
уыцы рæстæджы дæргъы зонын усгурæй. Бинонты 
хъуыддаг абон дæр нæма бакодта, афтæмæй йæм аипп æрхæссæн 
никæцы хъуыддаджы ис. 
Дзаболаты Хазбийы æмдзæвгæтæй иу, мæнмæ гæсгæ, 
«Сонет абадгæ чызгæн» хуыйны. Ныхас дзы цæуы, 
хæрзуд уæвгæйæ, йæ фыды уæларт бадгæйæ чи баззад, ахæм 
чызджы тыххæй. Поэт, алцæмæй дæр æххæст уæвгæйæ, 
йæ амонд чи нæ ссардта, уымæн ахæм зæрдæтæ æвæры, 
æппæты рæсугъддæр æмæ хæрзаддæр дыргъ, дам, 
æнæтындæй баззайы, бæрзонддæр къалиуыл кæй æрзайы æмæ 
йæм кæй нæ сæххæссынц, уый тыххæй. 
Ме 'рдхорд абонмæ æнæ бинойнагæй цæмæн баззад, 
уымæн дæр, кæй зæгъын æй хъæуы, æфсон ис, фæлæ йæ 
æз нæ зонын. Æз зонын æндæр хъуыддаг: бирæ чызджыты 
зæрдæмæ цыди, фæлæ дзы тæккæ хуыздæры æвзарын нæ 
базыдта. Афтæмæй, азтæ, кæрæдзийы сæрты 
гæппытæгæнгæ, абонмæ 'рхæццæ сты... 
Радиокомитеты кусын куы райдыдтон, уæдæй нырмæ 
дæс æмæ ссæдз азæй фылдæр цæуы. Уыйбæрц рæсугъд 
чызджытæ дзы куыста, æмæ, нæ рудзынджы бын цы бирæ 
дидинджытæ ныссагътам, уыдонæй фылдæр уыдысты. 
Ме 'рдхорд уыди уацхæссæг, нæ зæрдиагдæр 
æххуысгæнджытæй иу æмæ-иу нæм арæх æрбауад. Иуæй, нæ 
чызджытæй кæцыдæртæ йæ зæрдæмæ цыдысты, 
йæхæдæг та — се 'ппæты зæрдæмæ дæр, æмæ-иу, фæзынди, 
зæгъгæ, уæд-иу йæ алыфарс пæр-пæр сси. Æргом дзы 
куы никæмæн ницы дзырдта, уæд æм сæхæдæг 
фæныфсджындæр сты. Иу хатт æй сæ къæйныхдæр комкоммæ 
бафарста: 
— Джери, хъуыддаг кæд кæныс, хъуыддаг? 
— Æрдæгконд у, — дзуапп радта Джери. 
Чызджытæй фарст иу радта, зæрдæдзæфтæ та 
иууылдæр фесты, уымæн æмæ 'нхъæлмæ кастысты, сæ зæрдæ 
сын чи барухс кодтаид, ахæм дзуапмæ. 
Иуцасдæр дзы хъыпп-сыпп никæмæйуал ссыд. 
Æрæджиау, фарст чи радта, уый та йæхи фæныфсджындæр 
кодта æмæ йæ бафарста: 
— Æрдæгконд, зæгъгæ, уый куыд æмбаргæ у? 
— Мæ зæрдæмæ чи фæцæуа, уыцы чызджы хæдзармæ 
минæвæрттæ барвитыныл у ал сразы дæн. Нæхимæ сын 
300 

разыйы дзуапп фыццаг хатт радтон, æмæ уый æз 
хъуыддагæн йе 'рдæг хонын. 
Уæдæй нырмæ бирæ азтæ кæй рацыд, уый, 
æвæццæгæн, бамбæрстат, фæлæ Джери ныр дæр йæ амонд нæма 
ссардта. 
Цал азы йыл цæуы, уый базонын мæ фæфæнды, 
зæгъгæ дæр мын сæ фæкæны, фæлæ йыл нæ баууæндын. Раст 
зæгъын хъæуы, мæнмæ гæсгæ йыл цас цæуы, йæ бакаст 
уымæй æрыгондæр хуыз у, æмæ цыма йе 'цæг кар дæр 
уый тыххæй æмбæхсы, афтæ мæм фæкæсы. 
Иуахæмы та йæм æруырдыг дæн æмæ та йæ, цас ыл 
цæуы, уымæй куы бафарстон, уæд мын афтæ: 
— Æмæ уый æз мæ ныййарæг мадæн дæр куы никуы 
схъæр кодтон, уæд æй дæуæн куыд зæгъон?! 
— Уæд та мын, кæимæ ахуыр кодтай, уыдонæй искæй 
бацамон æмæ йæ мæхæдæг сбæрæг кæндзынæн. 
— Кæй ма дын дзы бацамонон: иу дæр дзы æгас нал у. 
Фæстагмæ дзы кæй баныгæдтам, ууыл дæр ныр 
цыппæрæм аз цæуы. 
оджыдæр ма уырыссагау дзурыны тыххæй, кæнæ 
уырыссагау куы нæ зонай, уæд цы уавæры бахауæн 
ис, уый тыххæй. 
Ручъы æфцæгыл тъунел куы гом кодтой, уæд иу хицау, 
лент чи алыг кодтаид æмæ тъунелмæ фыццаг къахдзæф чи 
бакодтаид, уыцы хицау æн афтæ: 
— Вы, как первопроходимец, разрежьте ленту. 
у хæстон лæг мын сæрыстырæй дзырдта: «Хæсты 
уæззау фæндæгтыл мæ хил никуы адастон. Лулæ 
та фынæйæ йеддæмæ мæ дзыхæй нæ истон. Уæдæ салдатаг 
фондзыссæдз граммæй дæр «нæгъ!» никуы загътон. Фæлæ, 
хæст куы банцад, уæд мæ зынгхуыст æмбæлтты рухс 
цæсгомы раз ард бахордтон, мæ дзыхмæ карз нозт кæй нал 
сисдзынæн, стæй тамако дæр кæй нал бадымдзынæн. 
Адастон мæ боцъотæ дæр. 
Уæдæй фæстæмæ тамако мæ дзыхы нал уыд, карз 
нозты хъæстæ нал фæдæн. Ахæм бон мыл нæма скодта, æмæ 
мæхи булкъдаст ма акæнон». 
301 

Тамако æмæ нозты тыххæй ницы зæгъын, фæлæ йæ 
боцъотæ кæй адаста, уый цыма бынтон раппæлинаг 
хъуыддаг нæу, афтæ мæм кæсы, уымæн æмæ марды ном боцъотæ 
дасынæй не ссарынц, фæлæ сау дарынæй. Æмбисондæн 
Цоцко куы баззад. Къостайыл суанг йæ амæлæты бонмæ 
сау фæдардта. 
айдзæфтæ дæр алыхуызæттæ сты. Иутæ дзы 
уайтагъддæр æрбайрох вæййынц. Иннæтæ та рæстæгмæ 
ферох вæййынц, фæлæ иу кæнæ иннæ цау кæнæ 
ныхасимæ бастæй ногæй зæрдыл æрлæууынц. 
Ферох кæнын чи нæ комы, ахæм уайдзæф мын бакодта 
мæ иу зонгæ. Мæ зарджытæй иуы ахæм рæнхъытæ ис: 
«Мæ зонд фæлидздзæн мæнæн мæ сæрæй, Мæ зæрдæйæ 
та нæй лидзæн уарзтæн». Йæ кой ма мæм амæйразмæты 
дæр уыди, фæлæ рох кæнын кæй нæ комы, уый тыххæй та 
мын уайдзæф йæхи мæ зæрдыл æрлæууын кодта. 
О, æмæ мын уæлбæхæй дзурæгау дæлæмæ йæ 
ныффыссæгмæ æви, чи зоны, уæлæмæ йæ зарæггæнæгмæ 
дæр афтæ дзуры: «Æ, дæ ныффыссæг мацуал ныффысса, 
кæд ма зондæн сæр йеддæмæ æндæр искæцæй фæлидзæн 
ис!» 
Цымæ фидисмæ чи фæраздæр вæййы, уыцы 
фидисгæнаг афтæ дæр никуы фехъуыста, дæ дзурæн дзых 
6амыр уæд, зæгъгæ. Иннæ ахæм: «Ницы йын кодтон, 
афтæмæй мæм дзыхæй нал дзуры». Æви та ам дæр афтæ 
бафидис кæнын йæ зæрды ис: «Дзурæн ма дзых 
йеддæмæ цавæр вæййы? Кæнæ ма нæдзурæн дзых йеддæмæ 
цæмæй ис?» 
ордта зæгъин, фæлæ хæргæ нæ кодта: æмпылдта, 
лæбурдта, æнæууылдæй ныхъуырдта, иу дзырдæй, 
лæвар фынгыл йæхицæн бафсæдын æнхъæл нал уыд. Сæр 
ахсæны нал фарста æмæ... дæ балгъитæг афтæ: лæг йæ 
артæнтæ калынмæ фæци. 
Диссаг у, æвæдза, бæрц æгъдæутты хистæр кæй у, уый 
кæм ницæмæуал фæдарынц, уым ахсæн сæрæй 
фæзондджындæр вæййы æмæ йын йæ рæдыд фыдынд хуызы 
бамбарын кæны. 
802 

æрæби цардæй ницы федта. Кæйдæр дам-думты ах~ 
хосæй дæс азы æмгъуыдмæ Сыбырмæ хает кæй 
æрцыд, уый кой нал кæнын. Куы суæгъд, уæд дæр хуыздæр 
уавæры нæ уыд. Рыстзæрдæйæ фыста: 
Цæрæнбонты æнамонд дæн усе цуры, 
О ме ' мбæлттæ, цы уæ хьæуы мæнæй? 
Цы нее дæн, уый мсе алы ран цы дзурут? 
Цы дæн ныр, уый та иу æмбарæг нæй. 
Уый, йæ алыварс чи ис, уыдонæн уайдзæф кæны. 
Фæлæ дзы «уæллæгтæ» дæр рох нæ уыдысты: 
Мæн ма уарзæнт, бæрзонд чи бады, уыдон! 
Уыдзæн рæстæг, æндæртæ баддзæи уым. 
Мæгуыр, йæхицæн цæмæй зæрдæтæ 'вæрдта! Цыма, 
уæле чи бады, уыдоны æндæртæ куы раивой, уæд, дæле чи 
бады, уыдон æндæртæ нæ уыдзысты æмæ къаддæр 
æфхæрд æййафдзысты, уый хуызæн!.. 
хсар йæ фыды мады 'рвадæлтæй кæцыдæрæй 
разы нæ уыд æмæ-иу æй афтæ амыдта: «Ме стыр 
мадырвады чысыл æрвад». 
æ хæларыл æртиссæдз азы куы сæххæст, уæд ын 
арфæтæ кæнынмæ фæдæн. Уый мын, мæ ныхас 
æрдæгыл фескъуынгæйæ, афтæ: 
— Уыйбæрц дыууæ хæрæджы дæр куы нæ цæрынц!.. 
Афтæ йын æз куы загътаин, уæд æй, æвæццæгæн, йæ 
хъарæджы ракодтаид, фæлæ лæг йæхæдæг йæхи гæрзбыд 
ехсæй куы ныццæва, уæддæр æм нымæтын ехсы цæфы 
хуызæн кæсы. 
с ахæм ныхас: афоныл цы нæ бакæнай, уый 
никуыуал бакæндзынæ. 
Æрдæгфыстæй мын цы 'мдзæвгæтæ баззад, уыдоны 
кой мæм кæмдæрты уыдис. 
Ис мæм, æрдæгтæлмацгопдæй чи баззад, ахæм 
æмдзæвгæтæ дæр. Кæцыйы дзы кæд райдыдтон, уый нал хъуыды 
303 

кæнын. Нæ зонын, кæд сæ фæуыдзынæн, уый дæр. Гæнæн 
ис, æмæ дзы иу дæр кæронмæ мауал ахæццæ кæнон. 
Бæлвырдæй зонын иу хъуыддаг: тæлмац кæнын цы поэтты 
æмдзæвгæтæ райдыдтон, уыдоны сфæлдыстад мæ 
зæрдæмæ хæстæг у. Ратæлмац кæнынмæ дæр сæм уый тыххæй 
æрæвнæлдтон, фæлæ мын дзы иу дæр кæронмæ ивд нæ 
фæци. 
Зондджын адæмæй чидæр афтæ загъта: лæг, дам, куы 
амæлы, уæд ма йæ фæстæ кусинæгтæ цыппар боны фаг 
баззайы. Æвæццæгæн, æрдæг тæлмацтæ дæр уыцы цыппар 
бонæй кæцыдæры бакæнинаг уыдысты. 
Пушкинæй мын кæронмæ ратæлмац кæнын цы 
'мдзæвгæтæ нæ бантыст, уыдонæй у ал райдайон: 
Мæ зæрдыл диссаджы уысм дарын: 
Ды февзсердтæ мæ разы уæд, 
Цыма сыгьдæгдзипады зарæг, 
Цыма рæсугьддзинады зæд. 
(«Я помню чудное мгновенье...»). 
Ногæй та мæ сæрмæ мигътæ 
Халæттау кæнынц æмбырд, 
Ногæй мыл йæ зæрдæ сивта 
Знæт хъысмæт, æгьатыр гуырд. 
Бабыхсон йæ митæн сонтæн, 
Сисон уый бæсты мæ сæр 
Æз йæ фыдæнæн бæрзонддæр, 
У а цæмæй мæ кад фылдæр. 
(«Предчувствие»). 
Лермонтовæй: 
Æнæнхъæлæджы судзгæ ба дын 
Ныккодгпон, загьтон дын «хæрзбон!». 
Фæлæ нæу иу æртахы бон 
Ызмисбын хус быдыртæ 'фсадын. 
(«Я не достоин, может быть...»). 
Есенинæй: 
Фæцыдтæн дард 
Мæ райгуырæп хæдзарæй, 
304 

Мæ уарзон фыды фыд, 
Писмо та дæм фыссын. 
Сымахæн афонмæ 
Нынниуы у ад уæ царæй, 
Уысмы бæрц дæ 
Нее бауадзы хуыесын. 
Усе тохынайы 
Дымгсе сонт хъæр систа, 
Сæдæ хæйрееджы дзы 
Фæхыл и цыма раст. 
Дсе зеерды ис 
Дсе хъарм хуыесæнсей сыстын 
Æмæ сил æртысксенæй 
Ралæууын севаст. 
Фыссыс, цыма дсе 
Къæрныхтсе фседавтой, 
Мсен хоные зондхъуаг, 
Горсеты — мсенгард, 
Фселæ, севсеццæгæн, 
Зынсей уыдзæни афтсе — 
Æвзсер бсех давсег 
Н' алаедзеени дард. 
(«Письмо деду»). 
Шведовæй: 
Ыстсех-ма бæрзонддæр, æвзонг цсергсес, хурсей, 
Нее феезтеем уселозæй æркæс. 
Фсемард исты ме 'мбæлттæ иугай мæ цуры, 
Æгасæй ма баззадтæн æз. 
(«Орленок»). 
Ацы æрдæгтæлмацты тыххæй дзургæйæ ма мæ зæрды 
цалдæр ныхасы зæгъын ис. Кæд ма исты зонын, уæд нæм 
уазæгуаты æрбацæуынмæ хъавыдысты Кæсæг-Балхъары 
республикæйы фыеджытæ æмæ нæ тагъд бацæттæ кæнын 
хъуыд сæ уацмыстæй арæзт æнæхъæн фарс. Уæд æз 
куыстон «Рæстдзинад»-ы культурæйы хайады хицауæй æмæ 
литературой фарс цæттæ кæнын махмæ каст. Рæстæг 
чысыл кæй уыд, уымæ гæсгæ нæ фысджытыл мæ цæст 
*20 Дзасохты Музафер 
305 

ахастон æмæ, мæ зæрдæ тынгдæр кæуыл дардтон, æрмæг 
уыдоныл уарынмæ фæдæн. Кулиев Хъайсыны 
æмдзæвгæтæ тæлмац кæнынмæ радтон Дзаболаты Хазбимæ, æмæ 
мын сæ дыккаг бон иттæг хорз тæлмацæй куы 'рбахаста, 
уæд куыннæ бацин кодтаин. Уыдоны 'хсæн уыди Хъайсыны 
хуыздæр æмдзæвгæтæй иу — «Черный конь умирает на 
белом снегу». 
Æз дæр æй тæлмац кæныныл афæлвæрдтон, фæлæ 
мын æрдæгивдæй баззад. Мæнæ уыцы дыууæ 
цыппаррæнхъоны: 
Амонд фескъуыд æндахау, 
Уайтагьд айсæфти худт. 
Сау бæх урс митыл ахауд 
Æмæ исы йсе уд. 
Цух уыд фæндæгты тасæй, 
Скьæфта барджыты тагъд. 
Фатау дугъсетты разæй 
Уый цыппæрвадæй тахт. 
цы хабæрттæ Цоцкойы хæстæг чызг, 
Æмбалыфырты райгуырды 140 азы фæдыл Æрыдоны цы 
кадджын æмбырд уыд, уым дзырдта. 
Цоцко уазæгуаты уыд Хуссар Ирыстоны Хъæдысæры 
хъæуы. Хорз æй федтаиккой, кæй зæгъын æй хъæуы, 
уымæн æмæ Хуссары уазæгыл махæй æнувыддæр сты. 
Уырдыгæй куы 'рбацыд, уæд, дам, афтæ загъта, 
æрæгæй фæстæмæ, дам, мæхимæ æнахуыр миниуæг 
раиртæстон: куы бафсæдын, уæд, дам, мæм хæрын нал 
фæцæуы. 
Фæстæдæр сæ хæстæджытæй иу хъаст кодта, Цоцкойы 
низ, дам, мыл бахæцыд. Цавæр низ, зæгъгæ, дам æй куы 
фарстой, уæд сын радта ахæм дзуапп: 
— Куы бафсæдын, уæд мæнмæ дæр хæрын нал 
фæцæуы. 
Кæд нæ рæдийын, уæд «Ирон хъæлдзæг ныхæсты» 
чиныджы ис ахæм хабар. Барæг уынджы æрцæйцыди æмæ, 
дуармæ чи бадт, уыдон бæхыл дис кæнынц. Иумæ фæкаст 
цæрдæг, иннæмæ — рæсугъд. Сæ фарсмæ куырм лæг бадт, 
æмæ йæ уый та нард рахуыдта. 
306 

Цæмæй йæ базыдтай, нард у, уый, зæгъгæ, йæ куы 
бафарстой, уæд сын афтæ: «Цæрдæг æмæ рæсугъд бæхæн 
мæллæг уæвæн нæй». 
Уыцы куырм лæг, дам, Цоцкойы æфсымæр Аппе уыди. 
еховы писмотæ куы кæсай, уæд дзы, йæ фыстытæй 
разы кæм у, ахæм хъуыды хæснагæн дæр не 
ссардзынæ. Уый нæ, фæлæ æдзухдæр сæ аиппыты кой кæны. 
Фыссын чи нæ зоны, уыдон та бынтон æндæр зондыл 
хæст сты. Иуæй-иу хатт мæм афтæ дæр фæкæсы, цыма, 
æвзæр чи фыссы, йæ уацмыстæ уыдонæй хуыздæр 
никæмæ кæсынц. 
Æцæг фыссæг æмæ графоман расыг æмæ æвронджы 
хуызæн сты. Цалдæр сидтыл иу агуывзæ хуыпгай чи 
фæнуазы, уымæн ма нуазын куы фæкæнынц, уæд фылдæр 
хатт афтæ фæзæгъы: «Мæ бон нал у, фæрасыг дæн». 
Расыг чи вæййы, уый та йæхи æвронг фæхоны. Йæ 
ныхæсты рæстдзинад хъуыддагæй равдисыныл дæр 
бацархайы. Кæм æнæцудгæйæ раст ацæуынæй фертхъирæн 
кæны, кæм та æндæр ахæм фæлварæн æрымысы. 
тудент ма куы уыдтæн, уæд иу чызг мæ зæрдæмæ 
цыдис. Мæ зæрдæмæ уый размæ дæр æмæ уый 
фæстæ дæр бирæ чызджытæ цыди, фæлæ мын дзы мæ зæрдæ 
уый хуызæн ничи фæриссын кодта. Мæ фыстытæ мын 
æвзæр никуы схуыдта, фæлæ йын иу хатт афтæ куы загътон, 
иронау куы кæсис, уæд ме 'мдзæвгæты ссарис, дæхи дзы 
кæм базонис, ахæмтæ дæр. Уый мын афтæ куы бакæнид: 
«Мæн, де 'мдзæвгæты цы фыссыс, уый ницæмæн хъæуы, 
мæн дæхæдæг хъæуыс». 
Мæ зæрдæ мын судзины бырынкъæй рæхойæгау 
фæкодтой уыцы ныхæстæ. Уæдæй фæстæмæ, не 'хсæн цы 
ахастдзинæдтæ уыд, уыдон ихдоны бын фесты æмæ дзы 
иу дæр скæсын нал бафæрæзта. 
Генрих Гейне, æвæццæгæн, раст фыста: 
Ругай меня, бей, на все я готов, 
Мы брань прекратим поцелуем, 
Но если моих не похвалишь стихов, 
Запомни: развод неминуем! 
807 

айроны «Дон Жуан», мæнмæ гæсгæ, уырыссаг 
æвзагмæ цалдæр хатты ивд æрцыд. Фæстагдæр æй 
чи ратæлмац кодта, уыдонæй уыди Гнедич Татьянæ. 
Тæлмац афтæ хорз рауад, æмæ йын никæцы æндæримæ 
абарæн ис. Байрон цы у, уымæй кæд разынд, уæд 
Татьянæйы тæлмацы. 
Уацмыс та ногæй куы рацыд, уæд æй балхæдтон. 
Балхæдтон, зæгъгæ, уый уæздан ныхас у, уымæн æмæ 
уыцы рæстæг ахæм чиныг ссарын æнцон нæ уыди. 
Чингуытæ гыццыл уагътой, зæгъгæ, уый тыххæй нæ. Уæд 
нæ бæстæ, чиныг æппæты фылдæр кæм кæсынц, ахæмыл 
нымад уыд. Чингуытæ канд хæдзæрттæ æмæ 
библиотекæты нæ кастысты, фæлæ паркты æмæ уынгты, метротæ æмæ 
автобусты, уынгты æмæ, адæм бирæ кæм уыд, æндæр 
ахæм рæтты (газеттæн горæты стыр уынгты уыди авгæй 
æхгæд сæрмагонд фæлгæттæ). Чингуытæ, журналтæ æмæ 
газеттæ кастысты цæугæ-цæуын дæр. Чингуытæ 
дзыппыдаргæ телефонты хуызæн арæх уыдысты, ныр та 
чиныгимæ стæм адæймаджы фендзынæ... 
О, æмæ Байроны «Дон Жуан» стыр хæзнайау мæ 
куыстмæ 'рбахастон. Уæд «Молодой коммунист»-ы 
редактор уыдтæн, æмæ-иу мæ Хъайтыхъты Геор арæх абæрæг 
кодта. 
Иу хатт мæ цæмæндæр «Дон Жуан»-мæ æркæсын 
6ахъуыд, фæлæ, марадз-зæгъай, кæдмайæардтон. Æдзухдæр 
æй мæ фыссæн стъолыл дардтон, фæлæ уым куы нæ 
разынд, уæд къуымтæ фæлдахынмæ фæдæн. Никуы 'мæ 
ницы. Дзаума кæм нæ уа, уым æй цасфæнды куы 
фæцагурай, уæддæр æй не ссардзынæ. Цы гæнæн ма мын уыди; 
сæфтыл æй банымадтон. 
Ууыл цалдæр мæйы рацыд, афтæ Георыл кæимæдæр 
ныхасгæнгæйæ фембæлдтæн. Лæг ын афтæ куы бакæнид: 
«Мæ газеттæ мын рахастай». Геор ын æнæхудгæйæ дзуапп 
радта: «Канд дæ газеттæ куы рахастаин! Михалы «Новый 
мир» дæр». Уыцы ныхæстæм хъусгæйæ, мæ «Дон Жуан» 
мæ зæрдыл æрбалæууыд æмæ Георы фæрсын: 
— Уæдæ мын мæ «Дон Жуан» дæр, æвæццæгæн, ды 
рахастай... 
— Уый Мурат раджы банызта, — цыма мæ чиныгæн 
æцæгæйдæр афтæ кæнын æмбæлди, уый хуызæн загъта 
Геор. 
808 

азет «Пионерская правда» 1953 азы 9 январы 
ныммыхуыр кодта Твардовский Александры статья 
«Заветная книга». Уым фыста: «Æз радзурынмæ хъавын, 
«Пионерская правда»-йы кæсджыты карæн куы уыдтæн, 
уæдæй нырмæ мæм цы чиныг ис, уый тыххæй. Уый уыд 
Некрасовы æмдзæвгæты æмбырдгонд. Уыцы чиныджы 
бахъуыд бирæ фæлварæнты сæрты ахизын: йæ сырх 
хъæбæрцъар баихсыд, йæ тигъ ма йæхиуыл тыххæй 
хæцыд, йæ дамгъæты сызгъæриндонытылд æрызгъæлд. 
Чиныг куыддæр ныддымсæгау кодта, йæ сыфтæ — сойæ 
дзаг, сæ кæрæттæ, зæронд хъазæн къамты кæрæттау, 
сысхъæлтæ сты. Фæлæ йæ сыфтæй иу дæр хъуыд нæу. 
Чиныгæй чи фæхицæн, уыцы сыфтæ дæр æнæхъæн сты. 
Æнæхъæн у титулон сыф, йæ автор цæрмын худ æмæ 
кæрцы ист кæм у, уыцы хуызист дæр хъыгдард нæ 
баййæфта; хицæн сыфыл — йæ къухæвæрд, чиныджы 
фæстæ — йæ сæргæндтæ. 
Дзыхъхъынног ма куы уыди, æз ма йæ мæ зæрдыл 
афтæмæй дæр дарын. Ныртæккæйы ног чингуытæ 
типографийы ахорæны тæф кæнынц, уый та духийы тæф кодта. 
Духийы тæф кæй кодта, уый ма хорз хъуыды кæнын. Мæ 
фыд æй, 20-æм азты уыдаид, афтæ базарæй æрбаласта. 
Уырдæм та, æвæццæгæн, исты хъæздыг лæджы 
библиотекæйæ бахауд. Мæ фыд нæ хъæуы ахуыргонд лæгыл 
нымад уыд. Уарзта чингуытæ æмæ йæ картофæй баивта... 
Уæдæй фæстæмæ уыцы чиныг ис мемæ. Фыццаг æй 
хастон, дзаумæтты хызыны чи цыд, мæ уыцы библиотекæйы 
иу горæтæй иннæмæ, иу фатерæй иннæмæ. Ныртæккæ 
дæр æфснайдæй лæууы Некрасовы иннæ чингуыты 
фарсмæ. 
Уæлдай уарзон цæстæй йæм кæсын. Мæ зæрдыл мын 
æрлæууын кæны мæ райгуырæн хæдзар, раздахæн кæмæн 
нал и, уыцы рæстæг...» 
Ахæм чиныг мæнæн та у «Хъæбатырты кадæг». 
Дæбейы романимæ фыццаг хатт базонгæ дæн, авдазон 
скъолайы ма куы ахуыр кодтон, уæд. Мæ зæрдæмæ тынг 
хæстæг уыд. Афтæ мæм каст, цыма йæ архайджытæ нæхи 
бинонтæ уыдысты. Бирæ нывтæ мын мæ зæрдыл лæууын 
кодтой мæхи царды хабæрттæ. Уый фæстæ йæ цал æмæ 
цал хатты бакастæн, æмæ-иу æй цыма фыццаг хатт кæсын, 
ахæм æнкъарæнтæ мæм æвзæрын кодта. 
309 

Хъуыды ма кæнын, институтмæ куы бацыдтæн, уæд 
æй, лекци цыди, афтæмæй кастæн æмæ, Ботасы хæдзар 
сындзæхгæд куы скодтой, уыцы бынатмæ куы бахæццæ 
дæн, уæд мæ цæссыгтæ уромын нал бафæрæзтон æмæ мæ, 
цæмæй мачи базона, уый тыххæй мæ сæр мæ къухтыл 
æруагътон æмæ мæ цæссыгтæ аивæй сæрфтон. Хуыцау хорз, 
æмæ уыцы бон æппæты фæсте бадт фæдæн, æндæр мын мæ 
лæмæгъдзинадæн æвдисæнтæ фæуыдаид. 
Институт каст куы фæдæн æмæ «Рæстдзинад»-ы 
кусын куы райдыдтон, уæд æнæнхъæлæджы фембæлдтæн 
«Хъæбатырты кадæджы» фыццаг рауагъдыл. Бæрнон 
секретарь æмæ йæ хæдивæг кæм бадтысты, уыцы уатмæ 
кæцæй бахауд, уый нæ зонын, фæлæ кæй у, уымæй сæ 
куы фарстон, уæд мын дзуапп раттæг нæ фæци. 
Мæнæнма йæ раттут, зæгъгæ, сæм куы 'рхатыдтæн, уæд мæ 
фæндыл дыууæ зæгъæг нæ фæци, æмæ йæ цингæнгæ стыр 
хæзнайау рахастон. 
Уæдæй нырмæ рацыд дæс æмæ дыууиссæдз азæй 
фылдæр, æмæ йæ цæсты гагуыйау хъахъхъæнын. Кæд иу 
горæты йеддæмæ нæ цардтæн, уæддæр цыппар фатеры аивтон 
æмæ йæ иу ранæй иннæмæ хæссын. Уыимæ йæ нæ хæдзары 
дæр нæ дарын, фæлæ, хъалæй фылдæр рæстæг кæм 
вæййын, уым — мæ куысты. Стæй тæрхæгыл дæр нæ, фæлæ 
мæм æнæхъæнæй кæцæй зына, ахæм ран — стъолыл. Кæд, 
ныртæккæ цы чингуытæ цæуы, уыдоны хуызæн айв 
фæлгонцгонд нæу, уæддæр мын цыфæнды айв чиныгæй дæр 
зынаргъдæр у. Куы йæм бакæсын, уæд мæ зæрдæйы 
æхсызгон æнкъарæнтæ сфæйлауынц æмæ та мын йæ мидис 
сног вæййы. 
Куы йæ фæкæсын, уæд ын уынын йæ хъуагдзинæдтæ дæр. 
Йæ хъуыдыйæдты арæзтмæ æрхæссæн вæййы аиппытæ, 
къухбакæнæнтæ дзы бафиппайын, фæлæ, диссаг цы у — сæ сæрты 
ахизын æнцонæй, уымæн æмæ мын сæйрагдæр сты, фыссæг 
цы цард æвдисы, уый, цы сурæттæ сарæзта, уыдоны 
хъысмæт, уыдоны бæллицтæ æмæ тырнындзинæдтæ, сæ сагъæстæ 
æмæ хъизæмæрттæ. «Хъæбатырты кадæджы» архайджыты 
хуызæн мæ цæстыты раз никæцы æндæр ирон романы 
фæлгонцтæ слæууынц, уыдоны хъысмæтыл куыд тыхсын, афтæ 
мæ никæцы æндæр чиныджы архайджыты хъысмæт æндавы. 
. Райсæм-ма дзы æрмæстдæр иу хæдзары бинонты. 
Кæцы дзы нæу æххæст фæлгонц?! Кæцыйæн дзы нæй 
З^/О 

йæхи цæсгом, йæхи хъысмæт, йæхи миниуджытæ æмæ 
бæллицтæ?! 
Кæд Ботасы бирæ цæрæнбон нæ фæци романы, 
уæддæр йæ цардвæндаг цæстытыл уайы. Иннæ ахæм Госга! 
Гаппо, Сослæмбег æмæ Фырдæйы кой нал кæнын. Афтæ 
иннæ архайджытæ дæр сты цардæгас, чиныгкæсæджы 
зæрдæйы арф бынат чи ссардта, ахæмтæ. 
Афтæ мæм кæсы, ныртæккæ «Хъæбатырты кадæг», 
хуыздæр нæй, афтæ фæлгонцгондæй куы рацæуид, уæддæр 
мын 1948 азы уагъд чиныджы ад не скæнид. Уæвгæ мæм 
кæсгæ афтæ нæ кæны, фæлæ æцæгæй дæр афтæ у. Уымæн 
ыл афтæ æнувыд дæн. Уымæн æй рахæсс-бахæсс кæнын 
цæрæнбонты мемæ иу Сфæлдыстадон хæдзарæй иннæмæ. 
Кæмфæнды куы вæййын, уæддæр æй æнæрафæлдахгæ нæ 
фæвæййын. Отпускы уæвгæйæ йæ — ахæм отпуск нæма 
уыд, уæвгæ, дыууæ-æртæ хатты ахæм дæр уыд, иннæты 
хуызæн улæфгæ нæ, фæлæ кусгæ кæд нæ фæкæнын — 
мемæ рахæссын æмæ мæ разæнгард кæны фыссынмæ. 
Иуцалдæр фарсы дзы куы бакæсын, уæддæр мæ цыдæр 
тых бауадзы. Ахæм отпусктæ дæр мыл скæны, 
кæрæйкæронмæ йæ кæд бакæсын. 
айтыхъты Геор мын кæддæр афтæ зæгъы, ме 'цæг 
ном, дам, Джеуæр хуыйны. Уый, «Рæстдзинад»-ы 
куы куыстон, уыцы дуджы уыди. Бафæндыди мæ, кæд йæ 
ном афтæ уыди, уæд ын йе 'цæг номимæ йæ уацмыстæ дæр 
уадзын. Йæхæдæг уыцы хъуыдыйы ныхмæ куы ницы 
загъта, уæд ын йе 'мдзæвгæтæ æцæгæйдæр ахæм номимæ 
уадзын райдыдтам. 
Хъайтыхъы-фырт къорд хатты йæ ног номимæ газеты 
куы фæзынди, уæд мæм чидæр телефонæй æрбадзырдта, 
йæ ном, дам, фылдæр хæттыты куы айва, уæддæр, раз дæр 
куыд фыста, уымæй хуыздæр фыссын нæ райдайдзæн. 
у поэт даргъ æмдзæвгæтæ фыссын уарзта. Даргъ 
кæй уыдысты, сæ сæйраг аипп уый нæ уыд, йæ 
мардæрцыд сæ лæмæгъдзинады уыдис. Иу хатт та йæ даргъ 
æмдзæвгæ газетмæ бахаста, æмæ йын æй йæхи цур кæсын 
райдыдтой. Фыццаг æмæ фæстаг дыууæ цыппаррæнхъоны, 
за 

дам, уæлдай сты æмæ йын сæ аппæрстой. Ногæй та йæ 
бакастысты æмæ ма дзы астæуæй дæр æртæ 
цыппаррæнхъоны ахахх кодтой. 
Поэты бæргæ нæ фæндыди, фæлæ, æвæццæгæн, 
йæхинымæр загъта, цæугæ ракæнæд, æндæр цыфæнды цыбыр 
дæр уæд. Æппæты фæстагмæ ма йын дзы баззад цыппар 
рæнхъы, æмæ уыдон ахахх кæныныл дæр куы 
ныллæууыдысты, уæд ууыл нал сразы... 
Мæ зæрдыл мын, бирæгъты бал кæуыл æрæмбырд, 
уыцы лæджы хабар æрлæууын кодта. Йæхицæй 
æппæлыди, мæйдар æхсæв, дам, мыл авд бирæгъы амбæлд æмæ, 
дам, сæ лидзæг фæкодтон. Чи йæм хъуыста, уыдонæй йын 
иу афтæ зæгъы, бирæгъты бал, дам, фондзæй фылдæр нæ 
вæййы. Æртыккаг ын сæ дыууæмæ 'ртардта. Æнæхъæн 
бал иу бирæгъмæ куы 'рхауд, уæд, фыццаг йæ ныхмæ чи 
сдзырдта, уый афтæ фæкодта: «Тарст халон къудзийæ 
тæрсы, зæгъгæ, фæзæгъынц. Дæуæн дæр дæ фæндагыл 
дымгæ къудзи базмæлын кодта, бирæгъы хуызæн дæм 
фæкаст æмæ йыл басæтт!» — «Цыфæнды куы дзурат, уæддæр 
мæ бирæгъæй къудзи кæнын нæ бауадздзынæн!» — 
хъæддыхæй загъта «хъæбатыр» æмæ йæ ныхасгæнджыты 
дзургæ ныууагъта. 
цы фыстытæ дæр цыртытыл цыма Ленинграды 
Невскийы лавры бакастæн, мæ зæрдæ мæм афтæ 
дзуры: 
Уходит человек из мира, 
Как гость с приятельского пира. 
Он утомился кутерьмой, 
Бокал свой допил, кончил ужин. 
Устал — довольно! Отдых ну^кен, 
Пора отправиться домой. 
Мæ цæстыл иу лæджы хъысмæт ауад. Лæппуйæ 
Фæскавказмæ афтыди. Бирæ азтæ науы денджызонæй 
фæленк кодта, уырдыгон чызджы ракуырдта. Чызг æмæ 
йын лæппу дæр рацыди, фæлæ йæ бинойнагимæ нæ 
фидыдта æмæ ахицæн сты. Советон Цæдис куы фехæлд, уæд 
йæ райгуырæн бæстæмæ ссæуыны бæсты Уæрæсемæ ацыд. 
Уырдыгон ус ракуырдта æмæ уым кусын райдыдта. 
3/2 

Ныр рацæй-рабон, æмæ, дам, амарди. Йæ уæлхъус 
йæ хæстæджытæй, йæ зонгæтæй, йе 'мзæххонтæй ничи 
уыд, афтæмæй йæ 'цæгæлон адæм æцæгæлон зæххы 
6аныгæдтой. Иу ирон цæстысыг ыл не 'ркалд, афтæмæй. 
Уымæй ма æнамонддæр мард уыдзæн, уый мæ нæ 
уырны. 
Уæлдæр цы эпитафи æрхастон, ацы хабæрттæ мын уый 
фæстаг рæнхъ — «Пора отправиться домой» — æрлæууын 
кодта мæ зæрдыл. 
Дард бæсты амæлæг ахæм хорз лæппу уыд, æмæ дзы 
хæстæгæй, хионæй иууылдæр сæрыстыр уыдысты. Йæ 
мадыл куыд æнувыд уыд, уый æцæгæлон адæм дæр зыдтой. 
Отпуск-иу куы ссыд, уæд-иу уый йæ къабæзтæн бæрæгбоны 
хуызæн уыд. Цыфæнды дард ранæй дæр-иу цины 
хъуыддаджы фæдыл Ирыстоны балæууыд. 
Фæстаг хатт ма йæ федтон йæ хистæр æфсымæры 
зианы. Уый размæ ссыди йæ хистæр хойы зианмæ дæр. Фæлæ 
йæхицæн «пора отправиться домой»-ы афон куы 'рхæццæ, 
уæд дæр йæ райгуырæн хæдзар нал бацагуырдта. Йæ 
цырагъ кæйдæр бæсты басыгъд, фæлæ йæ нæзы нæхи 
бæстæм нал схаста æмæ кæйдæр зæххыл æнæмæнузæгъæджы 
хуызæнæй ныгæд æрцыд. 
Мæ ныхас цыртыл фыстæй райдыдтон æмæ йæ 
эпитафийæ фæуон. Уый дæр Ленинграды иу цыртыл фыст уыд: 
Прохожий, бодрыми ногами 
И я ходил здесь меж гробами. 
Читая надписи вокруг, 
А ты мою теперь читаешь. 
Намек ты этот понимаешь. 
Прости же, до свиданья, друг! 
Ме 'мбæстаджы цыртыл фыст кæй никуы 
базондзынæн, уый, æвæццæгæн, мæн аххос нæу. 
у хатт Фатимæмæ цæуылдæр рамæсты дæн æмæ 
йын æртхъирæнгæнæгау загътон: 
— Ахæм хъуыддæгты тыххæй Мурат цал усæй ахицæн, 
уый зоныс?! 
Фæлæ, куыд бамбæрстон, афтæмæй йæм мæ ныхæстæ 
нæ бахъардтой. 
3/3 

ад сывæллæтты цæхæрадонæй æрбацæйкодта йæ 
цыппараздзыд лæппуйы. 
— Уæртæ, абон арсы къафеттæ кæм балхæдтам, уыцы 
дукани. 
— Базыдтай йæ, Гæбул. 
Дарддæр фæцæуынц. 
— Уæртæ уый та, папæ кæм кусы, уыцы хæдзар. 
— Уый дæр базыдтай. Уæртæ уый та? — бафарста мад, 
дыууæуæладзыгон кæрдæгхуызцъæх чъырæйцагъд 
бæстыхаймæ ацамонгæйæ. 
Лæппу фырцинæй скафыд. 
— Нæ йæ зоныс? 
— Зонын, — æмæ хъæрæй ныххудт. 
— Уæдæ-ма йæ зæгъ! 
— Мæ хæдзар. 
— Цавæр хæдзар? 
— Кæм райгуырдтæн, уыцы хæдзар. 
— Базыдтай уый дæр, — йæ лæппуйы æрбахъæбыс 
кæнгæйæ, загъта мад æмæ ма йæ цæстæнгас арæндоныл иу 
хатт æрхаста. 
урат нын нæ люстрæ ауыгъта. Фæрдгуыты 
хуызæн дзы бирæ цыдæртæ уыди, æмæ дзы иуы 
дзинг-дзинг зæххыл ссыди. Фатимæ, кæдæм атылд, 
зæгъгæ, йæ цæстæнгас уаты къуымты ахаста, фæлæ дзы 
ницæуыл фæхæст. Мурат та, кæцæй æрхауд, уый агуырдта 
æмæ йæ уый дæр не ссардта. Фатимæйæн зæрдæтæ 
æвæры: ахъаззаг исты куы уыдаид, уæд, кæцæй рахауд, уый 
разынид. 
Уæддæр Фатимæ йæ агурыны куыст кæны. Суанг 
цъылынæй мæрзынмæ дæр бавнæлдта, фæлæ, люстрæйæ цы 
хай рахауд, уый зæххы скъуыды ныххауæгау фæцыдæр. 
Фесæфт, йæ кой, йæ хъæр дæр никæцæйуал райхъуыст. 
Мурат люстрæ ауыгъд куы фæци æмæ цырæгътæ куы 
ссыгъдысты, уæд дæр ма Фатимæйы сабыртæ кодта, цы 
'рхауд, уый люстрæйыл никæцырдыгæй фæзынд æмæ 
дæхицæн дзæгъæл мæстытæ ма кæн, зæгъгæ. 
Ницы йæм бахъардта. Йæ люстрæ йæм уæддæр цыдæр 
хъуаг каст. Кæд цырагъы рухсмæ нæ разынди, зæгъгæ, ма 
йæ райсомæй дæр фæцагуырдта. 
3*4 

Дыккаг бон зианы уыдыстæм æмæ фæстæмæ куы 
раздæхтыстæм, уæд Муратæн йæ туфлийы уафс æрхауд æмæ, 
йæхæдæг куыд загъта, афтæмæй, дам, къуылых Гогийы 
хуызæн фæчепп-фæчепгæнгæ фæцыдтæн. Нæхимæ йæ 
Фатимæйæн куы радзырдтон, уæд уыцы цинхуызæй афтæ 
фæкодта: 
— Мæ тæригъæдæй æрхауд йæ уафс!.. 
Мурат уый фехъуыста, цы — ахæм зæрдиаг худт 
ныккодта, æмæ банхъæлæн уыд, исты æхсызгон хабар 
фехъуыста, зæгъгæ. Стæй йæ уыцы ныхæстæ иу хатт æмæ 
дыууæ хатты нæ бахъæлдзæг кодтой. Арæх-иу сæ 
æрымысыд æмæ-иу æнæныххудгæ никуы фæци. 
æ фыссæн чиныгæй рахаудысты ацы дыууæ 
рæнхъы: 
Куы фæцардаид Хьороты Агоры бсерц Къоста, 
Уæд ма уыдаид абон дæр, нæ амондæн, æгас... 
Йæ бынмæ та, кæд фыст æрцыд, уый æвдисæг 
нымæцтæ: 1996 азы 24 июль. 
Ацы æмдзæвгæ дæр мын æрдæгфыстæй баззад. Цыма 
дзы, теуа йе 'нæзондæй куыд фесæфт, уый равдисынмæ 
хъавыдтæн, афтæ мæм кæсы: 
Цардысты æмæ уыдысты 
Бирæгъ, рувас æмæ аре. 
Иумæ хордтой сæгьты, фысты, 
Кодтой алкæуыл æвварс. 
Уалдзæг, сæрд æмæ фæззæджы 
Ницæуыл уыдысты тыхет. 
Кæм æргæвстой хьугу хæрæджы, 
Кодтой къамбецы æмбырст. 
Хъæды цæрджытæ сæ коймæ 
Кодтой уадзыг æмæ сур... 
æг цынæхуызон рæдыд фæкæндзæн, ахæм нæй. 
Иу хицауимæ куыстон æмæ мæ, куыд бамбæрстон, 
афтæмæй тæрсгæ кодта, фæлæ цæмæн æмæ цæмæй, уый 
рахатын нæ бафæрæзтон. 
з/з 

Иу бон дын мæм йæ кусæн уатмæ фæсидти æмæ мын 
цавæрдæр официалон гæххæтты мæ къух æвæрын кодта. 
Цы фыст дзы уыди, уый нæ зыдтон, кæд бынтон сыгъдæг 
уыд, уæддæр бæрæг нæ уыд æмæ, дам, дзы дæ къух 
æрæвæр. Равдис мæм æй, зæгъын: мæ къух цæуыл æвæрын, 
уый хъуамæ зонон. Кæд мын марыны тæрхоны бын мæ 
къух фыссын кæныс, уæд та? Уый уæлгоммæ хауæджы 
хуызæн йæхи акодта æмæ йæ хъæлæсыдзаг ныххудти. 
Мацæмæй тæрс, тагъд, дам, æй базондзынæ. 
Куы нæ йын коммæ кастæн, уæд бынтон фæлмæн 
хъæлæсæй дзурын райдыдта. Фæстагмæ йын кæд тæригъæд 
нæ фæкодтон. Мæ къухæвæрд ын цыма стыр амонд 
æрхæсдзæн, афтæ кæсын дæр мæм райдыдта. Гæнæн нал уыд, 
æмæ гæххæтты уыцы нæвæндонæй мæ къух æрæвæрдтон. 
Иуцалдæр боны æнхъæлмæ кастæн, цы уыдзæн, уымæ, 
фæлæ мæм ницы ног хабархæссæг уыди. Сабыргай мæ мæ 
къухæвæрды хабар рох кæнын райдыдта. Стæй дын иу 
бон газеты мæ хицауæн паддзахадон хæрзиуæг раттыны 
тыххæй указ куы бакæсин. Куыд бамбæрстон, афтæмæй 
орден раттыны тыххæй куыстæй дæр гæххæтт хъуыди 
æмæ йæ хицауы бæсты хъуамæ йæ хæдивджытæй исчи 
6афыстаид. Уæд мын æй, цымæ, цæмæн сусæг кодта? Къух 
куы нæ бафыссон, уымæй тарст æви, хабар Ирыстоныл 
куы айхъуысын кæнон, уымæй стъæлфыд? 
Кæд æм æцæгæй ахæм хъуыдытæ уыд, уæд рæдигæ 
кодта. 
æддæр нæ хъæуы равзæрды тыххæй фыстон: 
«Иуæй-иуты хъуыдымæ гæсгæ, «Алагир» равзæрд 
дыууæ дзырдæй: «уæллаг» æмæ «Ир»-æй. Кæд æцæг афтæ 
у, уæд нæ хъæуæн схонæн ис Дæллаг Ир, уымæн æмæ йæ 
цæрджытæ иууылдæр сты Уæлладжыры комæй рацæугæ. 
Цæргæ та æркодтой Алагирæй дæлдæр». 
Ацы ныхæстæ ныффыстон 1996 азы. Мæ хъуыдытæм 
цыдæр рæстдзинад кæй фæхæццæ, ома кæд Уæллаг Ир 
ис, уæд Дæллаг Ир дæр хъуамæ уыдаид, зæгъгæ, уый 
фæстæдæр наукой æгъдауæй равдисыныл бацархайдта 
зындгонд ахуыргонд Кузнецов Владимир. 2008 азы фыста: 
«Высказываю гипотезу о том, что в местном бытовом 
обиходе раннего средневековья упомянутые горные аланы 
3/6 

могли фигурировать под номинацией «Уаллаг Ир», т.е. 
«Верхний Ир». Логика возникновения такого 
наименования прозрачна: эта часть страны Ирхан «Дербент-наме». 
Номинация «Уаллаг Ир» дошла до нашего времени в 
форме Алагир (город) и Алагирское ущелье, а ее историческая 
реальность подтверждается монетным двором XIV в., 
чеканившим свою монету и известным в нумизматической 
литературе. 
Допуская гипотезу об «Уаллаг Ире» как «Верхнем Ире», 
мы должны допустить и антитезу о вероятном 
существовании историко-географического понятия «Даллаг Ир», т.е. 
«Нижний Ир», впоследствии стертого временем. 
Территориально эта часть страны Ирхан должна была 
соответствовать предгорной равнине Северной Осетии, 
Кабардино-Балкарии и части Ингушетии и Чечни, 
насыщенной аланскими «земляными» городищами и 
катакомбными могильниками I — начала II тыс. н.э.». 
Æвæццæгæн, нæ фæрæдыдтæн, мæ райгуырæн хъæу 
Дæллаг Ир (мæ чингуытæй иуæн радтон ахæм ном) кæй 
схуыдтон, уымæй, уымæн æмæ Бæрæгъуын дæр 
«предгорная равнина Северной Осетии»-йы иу хай у. 
дæймаг йæ цъаммардзинад цы хуызы нæ 
равдисдзæн, ахæм ын нæй. Радиойы куы куыстон, уæд 
мын нæ кусджытæй иу ахæм хабар радзырдта. 
Иу фыссæг куыста журналы редакторæй. Уыцы 
бынаты бадти бирæ азты дæргъы. Бирæ азтæ кæм бадай, уым 
æдзух раст хъуыддæгтæ куы нæ кæнай, уæд дæ ныхмæ 
дзурджытæ кæй сарæх уыдзысты, уый зын бамбарæн 
нæу. Сбирæ сты, редакторы куыстæй разы чи нæ уыди, 
уыдон дæр æмæ йæ ныхмæ ныффыссынвæнд скодтой. 
Цы хъаст ныффыстой, уым та къухтæ бавæрын хъуыд, 
æмæ уыцы хæс йæхимæ райста, мемæ радиойы чи 
куыста, уый æрхорд. Кæрæдзиуыл æууæндыдысты, растдæр 
зæгъгæйæ та, хъаст кæмæ уыди æмæ йæ къухтæ 
æрæвæрыны тыххæй рахæсс-бахæсс чи кодта, уый æууæндыди 
радиойы кусæгыл æмæ йæм гæххæтт бахаста. Уымæй 
размæ дзы сæ къухтæ цалдæрæй æрæвæрдтой. Радиойы 
кусæг хъаст бакаст, федта, йæ къух дзы чи æрæвæрдта, 
уыдоны мыггæгтæ дæр, фæлæ дзы хъаст æрбахæссæджы 
3*7 

къухæвæрдыл йæ цæст куы не 'рхæцыд, уæд æй 
дисхуызæй бафарста: 
— Æмæ дзы дæхи къух куынæма æрæвæрдтай... 
— Æууæндын дыл æмæ дын мæ сусæгдзинад рахъæр 
кæнон: мæхи мын æвæрынмæ хъавынц редакторæй, æмæ 
исчи зæгъдзæн, уыцы бынатмæ кæй тырныдта, йæ ныхмæ 
уымæн ныффыста, зæгъгæ. 
...Редакторы йæ куыстæй систой, фæлæ йæ бынатмæ 
чи тырныдта, уый дæр дзы нæ сæвæрдтой. Иу дзырдæй, 
йæ фыдæбæттæ фæдзæгъæл сты. 
æгæй лæг зæгъынæн дæр лæг хъæуы. Æмæ уыцы 
лæгдзинад уыди Гуыдиаты Гермæнмæ. Зыдта, чи 
цы у, уый. Зыдта, кæй тыххæй цы зæгъын хъæуы, уый 
дæр. Уыимæ йæ хъуыды, цыфæнды карз куы уыдаид, 
уæддæр æй бæмбæджы никуы батыхта. Дзырдта æргомæй, 
комкоммæ, йæ ныхас кæйдæр зæрдæмæ нæ фæцæудзæн, 
ууыл нæ хъуыды кæнгæйæ. Ирыстонæн кад чи кодта, йæ 
намысыл ын намыс чи 'фтыдта, уыдон æй уырзæй æвзарын 
иæ хъуыд. Кæйдæрты фæрсыны сагъæсы дæр никуы 
6ацыд, уымæн æмæ сын хорз зыдта сæхи дæр æмæ сæ 
хъуыддæгтæ дæр. Фыста сыл газеттæ æмæ журналты, иста сыл 
кинотæ, æмæ сæ фæлгонцтæ цыртдзæвæнтау баззадысты 
абоны æмæ фидæны фæлтæртæн. 
Гермæнимæ бирæ хæттыты фембæлдтæн. Бирæ азты 
размæ мын мæ радзырдтæй иуцалдæр уырыссаг æвзагмæ 
дæр ратæлмац кодта. Йæ зæрдæмæ куы нæ фæцыдаиккой, 
уæд, Гермæн ахæм адæймаг уыд, æмæ сæ тæлмац 
кæнынмæ нæ бавнæлдтаид: йæхицæн тыхми чи кодта, уыдонимæ 
йын иумæйагæй ницы уыд. Уæлдай тынгдæр йæ зæрдæмæ 
фæцыд радзырд «Мысты тæригъæд». Мæнæ куыд фыста 
йæхæдæг: «Однажды мне пришлось перевести несколько 
рассказов Дзасохова. Запомнился эпизод в одном из них: 
мышка, увидев, что носком сапога охотник разорил ее 
запасы зерна на зиму и, поняв, что теперь обречена, 
выцарапала себе глаза. Я был потрясен! Не 
наблюдательностью Музафера, не тщательной деталировкой сцены, и 
даже не схваткой Жизни со Смертью. Я был потрясен 
Состраданием, с каким писатель живет рядом со мной, с 
нами...» 
3/8 

Бирæ хабæрттæ мæ бон æрымысын у, фæлæ уыдоны 
'хсæн бæрæг дары, нæ хуыздæр нывгæнджытæй иу, 
нырма аккаг аргъ кæмæн нæма скодтам, афтæмæй та тæккæ 
стырдæр аргъ кæнын кæмæн æмбæлы, Дзанайты уыцы 
Азанбеджы ныгæнæн бон^интеллигенцийы номæй Гермæн 
цы ныхас ракодта, уый. Йæ алы ныхас нæ, фæлæ 
ныхæстæн сæ алы мыр дæр æмбæлди нысаныл, змæлын кодта 
зæрдæйы рæбинагдæр уидæгтæ, дзурæг уыд Дзанайты 
нывгæнæджы стырдзинадыл, Хуыцауæй лæвæрд йæ егъау 
курдиатыл, Иры номдзыддæр лæгты æхсæн цы бæрзонд 
æмæ æнæхæлгæ мæсыг самадта, уый намысыл. 
Иры номдзыддæр лæгты тыххæй ныхас кæм цæуы, 
ахæм фыстытæй дæр хъæздыг у Гермæны сфæлдыстад. 
Уыдоны нымæцыл азæй-азмæ æфтгæ цыд æмæ сæ фæстагмæ 
рауад æнæхъæн чиныг. 2003 азы йын дунейы рухс фенын 
кодта Цæгат Ирыстоны чингуыты рауагъдад «Ир». Гермæн 
мыдыбындзау фæзылд Ирыстоны хъæздыг дыргъдоны æмæ 
дзы, рæсугъддæр цы дидинджытæ уыд, хæрзаддæр дыргътæ 
цы бæлæстыл зад, уыдонæн равдыста сæ рæсугъддзинад. Йæ 
очерктæ кæд алы адæймæгтыл фыст сты, уæддæр сæ иу 
кæны сæ курдиат, нæ райгуырæн бæстæйы кад бæрзæндты 
кæй хастой æмæ хæссынц, уыцы арфæйаг хъуыддаг. 
Ныртæккæ бирæтæм куы байхъусай, уæд сæ цæсты 
сындз сты премитæ æмæ кадджын нæмттæ, хорзæхтæ æмæ 
кады нысантæ, фæлæ афтæ дзурджытæй сæхицæй ахæм 
уавæры чи бахауы, уыдонæй, хæрзиуæг исгæйæ, йæ риу 
дæр ничима аиуфарс кодта, ном æмæ мæ преми нæ хъæуы, 
зæгъгæ, дæр дзы ничима загъта. Ам мæ зæрдыл иу 
эпиграммæ æрлæууыд. Ныффыста йæ Бернар Ле Бовьен 
Фонтенел. 
Зындгонд куыд у, афтæмæй Францы академийы 
æдзухдæр вæййы дыууиссæдз уæнджы. Ахуыргæндты æхсæнæй 
чи фæхъæуы, уый бæсты равзарынц æндæры. Æмæ 
эпиграммæ дæр уыцы цауимæ бает у: 
Дыууиссæдзы куы вæййæм, уæд 
Фæкалут н'алкæуыл усе сæт. 
Куы вæййæм нудæс æмæ ссæдз, 
Уæд не у ппæлджытæп пæй нымæц. 
Ацы эпиграммæ цæмæн æрымысыдтæн? Гермæн йæ 
очеркты чиныг схуыдта «Вершины», æмæ йын 2004 азы 
3-/9 

саккаг кодтой Хетæгкаты Къостайы номыл Паддзахадон 
преми. Æмбæлди йын æмæ уымæн. Фæлæ, кæмæн не 
'мбæлы, уыдон сæ сæртæ схъил кодтой æмæ фæскъуымты 
йæ ныхмæ дзырдтой. Уæвгæ, ахæм преми чи райста, стæй 
кадджын номы аккагыл кæй банымадтой, уыдонæй та кæй 
ныхмæ нæ дзырдтой?! 
Гермæн уыди æндæр хæрзиуджыты аккаг дæр. Ууыл 
дзуры, Уæрæсейы Федерацийы Паддзахадон преми 
райсынмæ йæ кæй бавдыстой, уый дæр. Æрмæст ахæм 
хъæппæрис йе 'мзæххонтæм нæ разынд. Ие 'нæзæрдæхудт 
фæллойæн ын аккаг аргъ чи скодта, уыдон уыдысты нæ 
сыхæгтæ — Кæсæг-Балхъары минæвæрттæ. 
Гермæны поэтикой сфæлдыстады кой не скодтон. Ницы 
загътон йæ киноаивады тыххæй дæр, афтæмæй уыдонæн 
снывонд кодта йæ царды фылдæр æмæ хуыздæр азтæ. 
Афтæ мæм кæсы, æмæ йе 'мдзæвгæтæ æмæ кинотæ поэты 
ном рох кæнын нæ бауадздзысты. 
æ рæстæджы, ома хохæй быдырмæ куы 
ралыгъдысты, уæд Бæрæгъуыны фылдæр сыхтæй 
алкæцыйы дæр æрцард дæсгай хæдзæрттæ. Иуæрдыгæй дæр — 
фондз, иннæрдыгæй дæр. Мах сых дæр уыди ахæм. Дзасохтæ 
æмæ Дзустæ ралыгъдысты Бадыхъæуæй, Реуазтæ — Цъусæй, 
Хъантетæ та — Дæйыхъæуæй. Уыцы дæс хæдзарæй 
æхсæзы цардысты Дзасохтæ. Уыдонæн сæ раст æмбис 
æдзæрæгæй баззад. Мах хæдзары цæрынц нæхи 'рвадæлтæ, фæлæ 
сæхи хæдзарæн йæ фæд дæр нал и. Уыдон дæле цардысты 
Ладитæ, æмæ уым дæр цæрæг нал и. Йæ фырт Цæрадзон 
Æрыдоны æрбынæттон. 
Хъысмæт æппæты æгъатырдæр разынд нæ иннæ 
æрвадæлтæм — Алихантæм. Уыдон — Ладитæн сæ дæллаг 
сыхæгтæ — уыдысты дыууæ 'фсымæры. Бибойæн цот нæ 
рацыд, фæлæ Алиханæн уыди æртæ фырты æмæ иу чызг. 
Дыууæ хистæр лæппуйы — Амырхан æмæ Агуыбе — усгур 
лæппутæй æрлæууыдысты райгуырæн бæстæ 
хъахъхъæнджыты рæнхъыты. Агуыбе йæ цард нывондæн æрхаста 
фыдызæххы сæраппонд. Амырхан уæззау цæфтæ фæци, 
афтæмæй уæлахиздзауæй сыздæхт. Грознайы каст фæци 
пединститут. Куыста ахуыргæнæгæй. Фæстагмæ йæ 
арвыстой Дагестанмæ. Сæвæрдтой йæ Хасавюрты скъолайы 
820 

директорæй. 1953 азы йын йæ мард ссардтой дыууæ 
хъæуы астæу. Фыдгæяджытæ абон дæр не сбæрæг сты. 
Лубæ æмæ ма Алиханæн сæ зæрдæ лæууыди сæ дыууæ 
кæстæры — Аслæмбег æмæ Зойæйыл. Дыууæйæ дæр ахуыр 
кодтой нæхи педагогон институты, фæлæ йæ каст фæуын 
баци æрмæст Зойæйы бон. Аслæмбеджы йе 
'нæниздзинадмæ гæсгæ йæ ахуыр ныууадзын бахъуыд. Мад æмæ фыд, 
цы сæ бон уыд, уымæй архайдтой йе сдзæбæх кæныныл, 
фæлæ уый уыдоны бон дæр æмæ дохтырты бон дæр нал 
баци. 1955 азы авд æмæ ссæдзаздзыдæй цардæй ахицæн. 
Алихан ма йæ фæстæ дæс азы фæцард, фæлæ мæ фыдгул йæ 
цæстытæ донæй дзагæй хæсгæйæ фæцæрæд. Худгæ-иу куы 
кодта, уæддæр-иу йæ цæстытæ доны зылдысты. Лубæ 
цæрынмæ хъæддыхдæр разынд — дæс æмæ йыл цыппарыссæдз 
азæй фылдæр цыд, фæлæ йæ царды фæстаг бонтæ, хæдзары 
дзаг бинонтæ йын уыд, афтæмæй иунæгæй арвыста. 
Зойæ мой скодта нæ хъæуы кадджындæр мыггæгтæй 
иу — Беккуызартæм. Отарбегимæ схъомыл кодтой хорз цот. 
Сæ хистæр фырт Анатоли — зындгонд аразæг, Алан — 
булкъон æмæ сæ хо Светæ. 
Лубæ куы 'руатон, уæд æй мæ бинонтимæ бабæрæг 
кодтам æмæ ма фæстаг хатт кæрæдзийæн нæ ныхæстæ 
фæкодтам. Фæдзырдта мын, нæ бинонтимæ куыд хæларæй 
цардысты, уыцы хабæрттæ. Мæ фыдимæ куыд цардысты, 
уый æз цæмæй зыдтон — уый хæстмæ куы ацыд, уæд 
мæныл цыппар азы йеддæмæ нæ цыд, — фæлæ 
хæстыфæстæйы хабæрттæн мæхæдæг уыдтæн æвдисæн. 
Лубæмæ йæ рынчыны рæстæджы хорз цæстæй 
кастысты Зойæ дæр, йæ сиахс дæр, йæ хæрæфырттæ дæр. 
Иузаман æй сæхимæ ахоныныл дæр сразы кодтой, фæлæ 
сæм бирæ нæ бафæрæзта. Рынчынфæрсæг æм куы 
ныццыдыстæм, уæд мын йæ фын радзырдта. Йæ лæппутæй 
кæцыйæ загъта, уый нал хъуыды кæнын, фæлæ, дам, мæм 
мæ фыны æрбацыд æмæ мын бауайдзæф кодта, нæ 
хæдзар, дам, иунæгæй цæмæн ныууагътай. 
Ныр мæ фæлмæнзæрдæ 'рвадæлты хæдзарвæндагæй 
ничиуал ис. А сæрды йе 'нусон фæндагыл афæндараст 
кодтам Зойæйы дæр. Хъæуккæгтæ мæм æрхатыдысты, 
цæгаты номæй арфæйы ныхас зæгъ, зæгъгæ. Мæ ныфс тынг 
дæр нæ хастон, фæлæ уæддæр, мæ цæссыгтæ 
ныхъуыргæйæ, цалдæр ныхасы зæгъын мæ бон баци. 
*21 Дзасохты Музафер 
32* 

Риссы мæ зæрдæ Алихан æмæ Лубæйы æнамонд 
хъысмæтыл. Риссы не 'ннæ 'рвадæлты хъысмæтыл дæр. 
Темболатæн дæр Хуыцау балæвар кодта æртæ лæппуйы 
'мæ иу чызг. Йæ лæппутæй уымæн дæр иу Аслæмбег 
хуынди, йæ чызг та — Зойæ. Аслæмбегæн йæ хистæр — Æхсар, йæ 
кæстæр — Руслан. Сæхицæй уæздандæр — æфсымæртæй 
зæгьын — зын ссарæн уыди. Аслæмбегимæ институты иу 
курс æмæ иу къорды ахуыр кодтам. Руслан дæр пединститут 
каст фæци, æрмæст махæй къорд азы фæстæдæр. 
Сæ фыд хæстæй нал ссыд. Схъомыл сæ кодта сæ мад, 
фæлæ уыдон дæр æнамонддæр йеддæмæ амондджындæр 
нæ разындысты. Бинонты хъуыддаг нæ бакодтой, 
афтæмæй кæрæдзийы фæдыл ацыдысты Руслан æмæ Аслæмбег. 
Йæ амонд не ссардта, афтæмæй йæ хоимæ фыдбылызы 
бахауд Æхсар: сæ хæдзар ссыгъд æмæ дыууæйæ дæр уым 
бабын сты. 
Иу мыггагæй — иухуызон æнамонд хъысмæттæ. Алихан 
æмæ Темболатæн æртыгай фырттæ куы райгуырд, уæд 
цæмæй æнхъæл уыдысты, сæ фæстæ цъиуызмæлæг дæр нал 
баззайдзæн, уый! Афтæмæй — ныййарæгæй, цотæй — 
иууылдæр адæмæн уарзон адæм уыдысты. Адæмæн уыдысты, 
хъысмæтæн — нæ. Хъысмæтæй та кæд лидзæн ис, уæд — 
æрмæстдæр мæрдтæм... 
уырыхоны зонд кæуылты æххæссы! Йæ рæстæг 
æмæ дуджы цæрæг адæмæн цы фæзæгъы, уый 
иннæ замантæ æмæ дугты цæрджытæм дæр фæхауы. 
Я мог бы для примера 
Напомнить лица, имена, 
Но это будет смело, 
А смелость в наши времена — 
Рискованное дело! 
Кæд æмæ кæд загъта ацы ныхæстæ Некрасов! Стæй сæ 
кæцы рæстæг æмæ кæмæн загъта? Кæй зæгъын æй хъæуы, 
йæхи рæстæг æмæ йæ рæстæджы чи цард, уыцы адæмæн. 
Уæдæ мæнмæ та афтæ кæсы, цыма мах рæстæгмæ 
тынгдæр хауынц. Æвæццæгæн, куырыхон цы хъуыдытæ 
фæзæгъы, уыдонæн сæ фылдæр алы рæстæджы уавæр дæр 
февдисынц æмæ æнæмæлæт уымæн свæййынц. 
322 

Къостайы ныхæстæй та кæцы базæронд? Йæ 
рæстæгимæ дзы^дард кæмдæр кæцы баззад? Иæ алы рæнхъ дæр 
цæры. Йæ рæстæджы уæлдæфæй куыд улæфыд, афтæ 
улæфы мах рæстæджы уæлдæфæй дæр. Зæрдæмæ хъары, 
æнусæй фылдæры размæ куыд хъардта, афтæ. 
Рухс кувсендæттæй хыпджылæг кæпынц! 
Иунæг рæнхъ йеддæмæ нæу, фæлæ азты тары фатау 
аныхст æмæ пиллон калгæ мах дугмæ æрхæццæ, йæ 
хъуыдытæ ноджы тынгдæр сæрттывтой, афтæмæй. Чи зоны, 
Къостайы рæстæджы кувæндæттæ кадджындæр уыдысты, 
фæлæ Леуаны фырт æнкъардта, уавæр фыддæрæй-фыддæр 
кæй кæндзæн, уый æмæ фæдисхъæр уымæн кодта. 
Æрыхъуысти уыцы фæдис мах æнусмæ дæр, фæлæ 
бирæтæм уыцы хъæр нæ хъуысы, æндæр йæхи номæй 
кувæндæттæ чи аразы, æмæ дзы цы мысайнæгтæ æрæмбырд 
вæййы, уыдон схъæздыг уæвыны фæрæз кæмæн систы, 
æцæг хынджылæг кувæндæттæй уыдон кæнынц. Цæмæй 
æхцатæ сæхирдыгæй фæкæной, уый тыххæй сæ хъаст 
тæрхондæттæм дæр бахæссынц æмæ тæрхонгæнджытæ сæ 
фарс дæр рахæцынц. 
Æнаххосæй дæ æфхæрæг куы уа, уæд ма дæ зæрдæ 
цæуылдæр æмæ кæуылдæр фæдарæн ис. Гæнæн æмæ амал 
куынæуал уа, уæд дæ хъаст тæрхондонмæ бахæсдзынæ. 
Фæлæ тæрхондон зылыны фарс куы рахæца, уæд дын де 
'нæбоныл басæттынæй хуыздæр хос нал уыдзæн. Æндæр 
куыд хъуамæ рахæцай, дзуары номæй æхцатæ кусыны 
фæндагыл чи 'рлæууыд, уый фарс? 
Науæд кæд уыди, æмæ Хетæджы дзуары бынмæ, 
нуазын кæмæ æрцæуы, уыдон, кæд сæ бафæнда, уæд сæ 
хæдтулгæты абадой æмæ табуйаг хъæды бал æу у ой? Ноджы 
дзы ахæм бæстыхæйттæ сарæзтой, æмæ дæ сах къæвдайæ 
дæр бааууон кæндзысты. Цæмæн дзы бахъуыди 
агуыридурæй амад бæстыхæйттæ æмæ дæргъæй-дæргъмæ саратæ 
аразын?! Цæмæн хъуыди, йæ бынмæ бæгъгъæвадæй 
кæмæн цыдысты, уыцы хъæды алыфарс асфальт фæндæгтæ 
аразын! 
Хетæджы бынмæ фæцæуынц иу бон. Уыцы иу бон 
вæййы афæдзы æппæты тæвддæр рæстæг — сусæны мæй. Куыд 
зонæм, афтæмæй сусæны мæй мит нæ фæуары. Кæд 
фæуары, уæд — къæвда. Уый дæр Хетæджы бонмæ дæс азы иу 
823 

хатт кæд æрæййафа, уæддæр дзы иннæрдæм никæй 
ахиздзæн. Уæдæ, уæлдæр куыд загътон, афтæмæй дзы 
фидаркъул агъуыстытæ аразыны сæр дæр ницæмæн хъуыд. 
Иннæ ахæм — мысайнæгтæ. Чи куыд хъæздыгдæр у, 
афтæ архайы фылдæр æвæрыныл. Куыд дзурынц, 
афтæмæй, дам, се 'хсæн доллæртæ дæр фæзыны. 
Хетæджы бынмæ æртиссæдз азæй дæр фылдæры размæ 
цæуын райдыдтон æмæ дзы лыстæг æхца йеддæмæ 
гæххæттын æхца æппаргæ никуы федтон, уый дæр — æвзист 
æртыгай суаритæ. 
Фæстаг азты та фæзынди, æнæгъдаудæр æгъдауæн 
скæнæн нæй, ахæм. Бæлæстыл судзын райдыдтой сойын 
цырæгътæ æмæ тынг тæссаг у, куы бахуыскъ у ой, уымæй. 
Кæцыдæртæ дзы хуыскъ кæнын дæр райдыдтой. 
Мах ногæй ницы 'рхъуыды кæндзыстæм. Кæд 
арæхсæм, уæд, цы уыди, уыдон ферох кæнынмæ, кæнæ сæ 
цæсты бафтауынмæ. Уыцы хъуыддаджы нын æмбал нæй. 
Кæд уыди афтæ, æмæ бæлæстæн сæ сыфтæ нæ, фæлæ сæ 
къалиутæ дæр алыхуызон хæцъилтæй мауал зыной?! 
Раз дæр нæ уыд, мах рæстæджы та фæткы хуызæн сси. 
Æмæ кувæндоны иуæй-иу бæлæстæ цигайнаг бæхтау 
хъулон-мулон æрттывд кæнын райдыдтой. 
Уыдон иууылдæр сты Хуыцауы æваст хъуыддæгтæ. 
Хуыцауы æваст хъуыддæгтæ кæнын та тæригъæд у. 
Фыдæлтæ куыд дзырдтой, афтæмæй тæригъæд авд 
фæлтæры хæссы. Дæхи куы нæ 'рæййафа, уæддæр дæ 
фæдонтæй искæмæн фидгæ кæй æрцæудзæн, ууыл хъуыды 
кæнын хъæуы. 
мондджын адæмтæ та куыннæ вæййы! Алы рæтты 
фæцæр, алы рæтты фæкус, амонд агурæг дæсгай 
фæндæгтыл ауай æмæ дæхицæн æппæты рæсугъддæрæн 
равзар, дæ райгуырæн хъæуæй дæ цы фæндаг ахуыдта, 
уый. 
Цомайты Иссæйы фырт Барис мæ хъæуккаг у. Кæд нæ 
рæдийын, уæд мын-иу Веринкæ дзырдта, дæ фыд æмæ, 
дам, Иссæ æрдхæрдтæ уыдысты. Иссæйы æз хорз зыдтон. 
Нæ хъæуы æппæты фыццаг уæзласæн машинæйы чи сбадт, 
уыдонæй уыд. Барис мæнæй, æвæццæгæн, иу-дыууæ азы 
хистæр уыдзæн. Уый дæр ацыд йæ фыды фæндагыл. Бирæ 
824 

азты шофырæй фæкуыста Казахстаны, уый фæстæ афтыд 
Магаданмæ. Къорд азæй фылдæр рацыд, йæ райгуырæн 
бæстæ куы бацагуырдта æмæ Заводы поселочы куы 'рцард, 
уæдæй нырмæ. Хæдзар дзы балхæдта, æнхъæлдта, 
ардыгæй никæдæмуал ацæудзæн, зæгъгæ, фæлæ йыл æндæр 
æнкъарæн фæтыхджындæр. Кæм райгуырд, кæм схъомыл, 
йæ рæсугъддæр бонтæ цы Бæрæгъуыны арвыста, уырдæм 
фæндаг æй фæстæмæ йæ уарзон адæмы 'хсæнмæ 'ркодта. 
Æртæ азмæ ахæм хæдзар сарæзта, æмæ дзы адæймаджы 
зæрдæ рухс кæны. 
Барис дæр хъæугæрон райгуырд, æрмæст хъæуæн йæ 
дæллаг кæронмæ 'ввахс. Æгъдау куыд амоны, афтæ уым 
цæргæйæ баззад йæ кæстæр æфсымæр. Барис хæдзар кæм 
скодта, уый, æз кæм райгуырдтæн, уырдæм хæстæг у. Мах 
чъылдыммæ цы Куыройыдон кæлы, уый къабæзтæй иуы 
тæккæ былгæрон. Уыцы къабæзтæ та суадæттæй гуырынц. 
Цæссыджы хуызæн сыгъдæг æмæ ихы хуызæн — уазал. 
Балер кæсаг йеддæмæ дзы æндæр кæсаг нæ цæры — дон, 
куы зæгъын, ихы хуызæн у. Барис канд хæдзар нæ 
сарæзта, фæлæ ныссагъта дыргъдон, цадæн скъахта егъау 
дзыхъхъ, æмæ дзы сæ зæрдæйы дзæбæхæн 
цъыллинджытæ кæнынц кæсæгтæ. Уæдæ йæ цæхæрадоны цы халсартæ 
æрзайы, уыдон канд йæхи нæ, фæлæ, йæ кæстæртæй 
æндæр рæтты чи цæры, уыдоны фаг дæр вæййынц. 
Тынг æхсызгон мын у, Цомайы-фырт йæ иудадзыг 
цæрæнбынатæн йæ райгуырæн хъæу кæй равзæрста æмæ 
æппынфæстаг тæккæ растдæр фæндоны фæдыл кæй ацыд, 
уый. Стæй мын канд æхсызгон нæу, фæлæ йæм кæнын 
хæлæг дæр. Уыцы хъуыддаджы хæлæг кæмæ кодтон, 
уыдон уыдысты Лолаты Хадзыби æмæ Бицъоты Гришæ. Ныр 
ма сæ нымæцыл бафтыди Цомайты Барис дæр. 
Афтæ мæм кæсы, цыма æз цæрæнбонты цæмæ бæллын 
æмæ æхсæвыгæтты мæ фынты цы хъуыдытæ фæкæнын, 
уыдон Барис сæххæст кодта. 
Мæ фыдæн кæронмæ арæзт чи нæ фæци, мæ царды 
амондджындæр æвддæс азы кæм арвыстон, уыцы хæдзар 
мæ зæрдæйæ æппындæр нæ хицæн кæны. Нæ рудзгуыты 
бын цы бал бæлас æмæ чылауи бæлæстæ зад, нæ гыццыл 
цæхæрадоны цъайы былгæрон — шафран фæткъуы, 
Хъантеты хæдзары фæскъул — бур чылауи æмæ, гыццыл кæй 
хуыдтам, уыцы фæткъуы, нæ хайы кæрон — бал бæлæсты 
825 

æнæхъæн рæгь, Геортæй мах æхсæн — дæргъæццон 
сырхфарс фæткъуытæ, уынджы нæ цæхæрадоны ныхмæ — дæс 
æви дыууадæс тутайы... Уыдон æмæ бирæ æндæр, 
зæрдæйæн адджын нывтæ мæ цæстыл куы ауайынц, уæд мæ сабидуг 
мæ зæрдыл æрбалæууы æмæ мæ уырдыгæй здæхын нал 
фæфæнды... 
Фæфæнды мæ мæ хæдзары æрцæрын. Раздæр 
куыддæриддæр уыди, афтæмæй йæ фенын. Мæ фыдæн дзы арæзт 
цы агъуыст нæ фæци, уый кæронмæ фæуын. Йæ ног 
цæрджытæ хæдзары æддаг къултыл цы чъырызмæст цъар 
сæвæрдтой, уый ракалын, цæмæй та фæстæмæ, æз æй 
куыдæй зыдтон, ахæм хуыз райса. Фæфæнды мæ, кæм 
райгуырдтæн, мæ царды фæстаг бонтæ уым арвитын æмæ, мæ 
афон куы 'рцæуа, уæд мын мæ мард дæр уырдыгæй куыд 
рахæссой æмæ мæн дæр, Дибæйау, нæ хæдзар мæм кæцæй 
зына, ахæм ран куы баныгæниккой, фæлæ... 
Фæлæ йæ ахæм фæндтæ кæмæн сæххæст вæййынц, 
уыдоны нымæц иугæйттæй нымайгæ у. Уыцы иугæйттæм 
хауы мæ мады мады мады 'рвад Цомайты Барис æмæ, 
мæнæй иу бон кæстæр уæддæр куы уаид, уæд ын зæгъин, мæ 
уд дæ фæхъхъау, зæгъгæ, фæлæ хистæрæн афтæ кæй нæ 
фæдзурынц, уымæ гæсгæ йын зæгъын: «Бузныг, Барис, 
æз дæсгай азты дæргъы мæ зæрдæйы цы бæллицтæ 
хæссын, уыдон ды хъуыддагæй кæй сæххæст кодтай, уый 
тыххæй! Мæ зæрдæ дын зæгъы, цыдæриддæр дæм фæндтæ 
ис, уыдон иууылдæр дæ къухы куыд бафтой! Хуыцау дын 
ахæм амонд раттæд, æмæ дæ кæстæртæ дæуæй 
фæрнджындæр куыд у ой! Мæ арфæтæ дыл куы 'рцæуой, уæд мæ 
зæрдæ куыд барухс уыдзæн, ахæм рухс цард мæнæн дæр 
Уæлладжы цæст бауарзæд!» 
æ нывтæ мын мæ хæлар нывгæнджытæ цалдæрæй 
скодтой. Дыууæ мын дзы мæхицæн дæр радтой. 
Дзæнæты бадинаг Биджелты Валериимæ иумæ 
куыстам. Уыди курдиатджын æмæ уыцы иу рæстæг 
фæллойуарзаг дæр. Æнæ кусгæйæ иу минут дæр нæ фæрæзта. 
Колхозæн-иу æххуыс кæнынмæ искæцы хъæумæ куы 
цыдыстæм, уæд дæр-иу йæ ахорæнтæ йемæ хаста. Æмæ йын 
дзæгъæл хает никуы фесты. Улæфты рæстæг-иу адæм сæ 
фæллад уагътой, уый та-иу уайтагъд, ныв кæм кæна, ахæм 
326 

бынат райардта æмæ-иу, йæ куыст цалынмæ фæци, уæдмæ 
нæ ныууагъта. Уыимæ-иу нывыл, тагъд кæй куыста, уый 
никæцырдыгæй фæзынд. 
Иу хатт, кæцы хъæуы бы дыры уыдыстæм, уый нал 
хъуыды кæнын, фæлæ иу гыццыл цады был цалдæр гæды 
бæласы йæ зæрдæмæ фæцыдысты æмæ уыдон ныв 
кæнынмæ февнæлдта. Куысты кæронмæ ныв сцæттæ. Тынг 
зæрдæмæ дзæугæ рауад. Ноджы йæ фæлгæты куы бакодта, 
уæд йе 'цæг хуыз равдыста. Æз ма йын цыппар рæнхъæй 
йæ ном дæр ссардтон: 
Куы ма уыдтæн саби, æз мысып уæды 
Рæстæджытæ: хур бон, гæнгæлыджын, сæнк... 
Дæ «Гæдыгпæй» иу дæр куыннæ у гæды, 
Нæу афтæ дæ кьухвæдтæй иунæг дæр мæнг. 
Уæд ма «Ногдзау»-ы редакци Леоновы уынджы уыди. 
Иу хатт мæм уырдæм м' астæуккаг лæппу Алан ныццыди. 
Йæ зæрдæмæ цæмæй фæцыди, нæ зонын, фæлæ йæ Валери 
бандоныл абадын кодта æмæ йын йæ ныв кæнын 
райдыдта. Уый дæр цыбыр рæстæгмæ сцæттæ æмæ йын æй 
балæвар кодта. 
Фæстæдæр та мын мæхи ныв скодта. Мæ ныв ма мын 
сарæзта æмæ мын æй балæвар кодта Челæхсаты Магрез дæр. 
Ме 'ннæ 'рдхорд Дзанайты Руслан та мæм цал цыды 
'рбакæны, у ал хатты мæ ныв кæнынмæ фæвæййы. Кърандасæй. 
Фæстаг хатт мæ афтæ 'нкъардæй æрбаййæфта, æмæ мын 
уазæджы æрбацыд дæр мæ равг нæ фæхуыздæр кодта. 
Руслан мын мæ ныв кæнын райдыдта, уый æмбæрстон, 
фæлæ цæуылдæр афтæ тыхст уыдтæн, æмæ мæ зæрдæйыуаг 
мæ цæсгомы хуызы фæрцы аивын нæ бафæрæзтон, ома мæ 
риуы цы равг уыд, уый мæ цæсгомы л дæр зынди. 
Руслан мæ мидуавæр афтæ дæсны равдыста, æмæ 
нывмæ куы 'ркæсын, уæд мын уыцы боны мæстытæ сног 
вæййынц. Мæнæ мын ацы æмдзæвгæ æрдæгфыстæй баззад. 
Æвæццæгæн, уæд дæр, Руслан мын мæ ныв куы кодта, 
уымæй хуыздæр уавæры нæ уыдтæн: 
Мæ сæр ысдон, мæ сæр ысдон, 
Уæд ма куыд уон, куыд ма цæрон? 
Хæстæг мæм пал цæуы хуыссæг, 
Мæ бæллицтыл æрбадти сæг, 
Кæмæй цы дарын уæд, кæмæй? 
327 

Мæ мыд куы байдзаг и къæмæй, 
Куынсеуал кæны дзыхы ад. 
Ныссасти амонды цæфхад... 
Бон райдыдта кæнын цьæхтæ, 
Æфшауын къухтæ умæ късехтсе 
Мæ уавæрыл, дсен ахсем лсег... 
оэты стъалыимæ чи абарста, ахæмтæ дæр, 
æвæццæгæн, ис, фæлæ йæ æз стъалыимæ нæ абарин. Поэт 
мæм хуры хуызæн кæсы. Хур куы скæсы, уæд дуне 
ныррухс вæййы. Сæрттивынц канд хæхтæ æмæ быдыртæ нæ, 
фæлæ цъымаратæ æмæ фаджысы обæуттæ дæр, цæргæстæ 
æмæ уариты хуызæн разынынц халæттæ æмæ сынтытæ... 
Пушкин куы нæ уыдаид, уæд абон чи зонид 
Бенкендорфы?! Къоста куы нæ уыдаид, уæд Кахановы мыггаг йæ 
зæрдыл чи бадардтаид?! Зындгонд уырыссаг драматург 
Островскийы æфсымæр уыди министр. Кæд йæ бынат 
стыр уыди, уæддæр ма йæ абон чи зоны?! Фæлæ йын йе 
'фсымæры та чи нæ зоны?! 
Куыд дзурынц, афтæмæй Хъайтмазты Аслæмырзæмæ 
бирæ фыстытæ уыд, фæлæ йын фесæфтысты. Махмæ дзы 
æрхæццæ цалдæр цыппаррæнхъоны, уыдонимæ 
æмдзæвгæтæ «Сидзæр» æмæ «Фæллой». Уыдоны фæрцы 
Аслæмырзæйы ном абон, зæгъæн ис, æмæ Иры дзыллæтæ 
иууылдæр зонынц, фæлæ Хъайтмазы-фырты рæстæджы цы 
хицæуттæ уыдис, уыдоны нæмттæ ма абон чи хъуыды 
кæны? 
Раджы дæр æмæ ныр дæр, йæ сæрызонд кæмæн ахсы, 
уый фыссæгимæ хорз цæры. Æвзæр чи цæры, уымæн дæр 
æнæзонд схонæн нæй, уымæн æмæ 'мбары, фыссæджы 
фæрцы йæ ном кæй нæ ферох уыдзæн. 
Поэт мах рæстæджы кадджын нæу. Нæй, цы кады 
аккаг у, уыцы уавæры. Ацы рæнхъытæ чи ныффыста, уый 
нæ зонын, фæлæ мæ зæрдæмæ цæуынц: 
Будь проклят, кто, наслаждаясь песней, 
Дал с голоду поэту умереть. 
цы хабæрттæ мын Дæбейы фырт Æхсар дзырдта. 
«Хъæбатырты кадæг» хицæн чиныгæй рацыд æви 
328 

рацæуынхъус уыд, афтæ йæ ныхмæ дзурджытæ дæр фæци. 
Чи уыдысты, уыдоны нæмттæ (æртæйæ) дæр мын загъта, 
фæлæ дзы æгас ничиуал у æмæ сын сæ мыггæгтæ барæй 
нæ фыссын. 
Цæмæй къуыммæ хастой фыссæджы? Романы, дам, 
революцийы уырыссаг адæм зæрдиаг архайæгæй æвдыст 
не 'рцыдысты. Дæбе æмбæрста, даутæ йыл кæй кæнынц, 
уый. Романы фылдæр æвдыст цæуы хъæууон цард. Æмæ 
фыссæг уырнинагæй равдыста, йæ уацмысы архайджытæ 
цы хъæуы цардысты, уыдоны бæллицтæ æмæ 
тырнындзинæдтæ. 
Иу ахæм æмбырдæй, дам, мæстджынæй æрбаздæхт, йæ 
уатмæ бацæуыны размæ бинонтæн загъта, кусгæ 
кæндзынæн æмæ мæ мачи бахъыгдарæд. Уазæг куы 'рбацæуа, 
уæд ын-иу зæгъут, ам нæй, зæгъгæ, æмæ йæхиуыл дуар 
æрæхгæдта. 
Æхсарыл уæд цыдаид, æвæццæгæн, 11-12 азы, фæлæ 
уæддæр æмбæрста, фыд йæ чемы кæй нæй, уый. 
Фæстæдæр куыд рабæрæг, афтæмæй Дæбе хъавыд 
йæхимæ йæ къух сисынмæ. Æхсары ныхæстæм гæсгæ, йæ 
фыдмæ хæсты рæстæгæй хæцæнгæрзтæ баззади. Иу 
къухæй дамбаца сифтындзынмæ хъавыди. Лæппу йын йæ 
къæппытæ хъуыста. Фыццаг хатт не схæцыд. Дыккаг хатт 
æй куы ифтыгъта, уæд дзæгъæл гæрах фæци. Иæ иу 
къухæй архайдта, æмæ хæцæнгарз стъолы къахмæ куы 
фæбыцæу кодта, афтæ дзæгъæл гæрах фæцыд æмæ нæмыг стъолы 
къахыл су ад. Уыцы гæрахы фæстæ, æвæццæгæн, 
цæуылдæрты ахъуыды кодта. Чи зоны, йæ мает дæр 
фæсабырдæр æмæ дамбаца ифтындзынмæ нал бавнæлдта. Æхсар 
куыд зæгьы, афтæмæй уыцы стъол ныртæккæ дæр æгас у. 
Нæ хуыздæр фыеджыты-иу ахæм уавæрмæ дæр 
æркодтам. 
æ галиу уæлкъухыл цы нос ис, уымæ мæ лæппу 
Аланы фондзаздзыд чызг Агуындæ куы 
фæкомкоммæ ис, уæд мæ афарста: 
— Баба, уый та дын цы кодта? 
Радзырдтон ын, хъæуы ма куы цардыстæм, уæд каудуар 
куыд сбыдтон, михты сæртæ æмхуызон кæнынмæ 
иукъухыг хырхæй куыд бавнæлдтон, йæ кæройнаг дæндæгтæ 
829 

мæ уæлкъухмæ куыд баирвæзтысты, куыд æй 
фæцъæррæмыхст кодтой æмæ йæ туг куыд фемæхст, уыдæттæ. 
— Æмæ уæд кæугæ нæ кодтай? — уыцы тыхстхуызæй 
мæ афарста Агуындæ. 
— Баба кæугæ нæ фæкæны. 
— Уæдæ папæйы тыххæй цæмæн фæкæуыс? 
Ацы хатт ын дзуапп раттын нал бафæрæзтон: мæ хъуыр 
мын цыдæр ахгæдта, мæ цæстытæ донæй айдзаг сты... 
æсмоп кæнын дæр адæймаджы удхортæй иу у. 
Уадзæн фæсмонгонд баззади. Фæсмон фæкæн, 
зæгъгæ, æлгъыст дæр ис. Уæвгæ, фæсмонтæ дæр 
мыггаггай сты. Фæсмон цы хъуыддæгты тыххæй фæкæнынц, 
уыдонæй ма кæцыдæртæн срастгæнæн вæййы, кæцыдæртæн — 
нал. Фæсмон фæкæнæн ис царды стыр рæдыд æруадзгæйæ 
дæр æмæ гыццыл хъуыддаджы фæдыл дæр. Æз цы цауы кой 
ракæнынмæ хъавын, уый æххæст фæсмоныл банымайæн 
дæр нæй, уымæн æмæ йæ куы 'рымысын, уæд, фæсмоны 
аккаг у æви нæу, ууыл дызæрдыг кæнын дæр байдайын... 
Цæвиттон, мæ райгуырæн хъæуы уыдтæн æмæ цыдæр 
хъуыддаджы фæдыл мæ кæддæры сыхаджы 
бацагуырдтон. Уый куыста совхозы сæйраг агрономæй. Директор 
отпусчы уыд, æмæ йын рæстæгмæ йæ хæстæ уый æххæст 
кодта. 
Бадæм, ныхæстæ кæнæм. Уалынмæ уаты дуар 
æрбайгом, æмæ къæсæрыл фæзынд не 'рвадæлты лæппу. Мæнæй 
иу-дыууæ азы хистæр уыд, фæлæ райдайæн кълæсты иумæ 
ахуыр кодтам. Уымæн дæр йæ фыд хæсты баззад, æмæ 
йын фадæттæ кæй нæ уыд, уый тыххæй йæ ахуыр 
ныууагъта æмæ колхозы (нæ хъæуы хæдзарад нын совхоз 
фæстæдæр схуыдтой) кусын райдыдта. 
Кæрæдзиуыл бацин кодтам, уымæн æмæ лымæнæй 
фæцардыстæм, стæй йæ рагæй нал федтон. Мæ сыхагимæ нæ 
ныхас æрдæгыл кæй аскъуыд, уымæй, æвæццæгæн, 
фефсæрмы æмæ, цы курдиатимæ 'рбацыд, уый сæйраг 
агроиомæн загъта. Цы дзы куырдта, уый бæлвырд нал 
хъуыды кæнын, фæлæ йын разыйы дзуапп куы нæ радта, уæд 
иу уысмы бæрц æнæдзургæйæ алæууыд. Цыма мæ сыхаг 
йæ цæхгæр дзуаппыл кæй фæфæсмон кæндзæн, уымæ 
'ихъæлмæ каст, фыццаг афтæ фенхъæлдтон, фæлæ уый 
330 

куы ницыуал загъта æмæ ме 'рвад куы ацыд, уæд та 
æндæрхуызон ахъуыды кодтон, кæд, зæгъын, мæнæй исты 
ныхас фехъусын æнхъæл уыд. 
Уыцы ныв мæ цæстыл куы ауайы, уæд мæм фæсмон 
æрцæуы, хъусæй лæугæйæ кæй баззадтæн, уый тыххæй. 
Чи зоны, сæйраг агроном, ме 'рвады курдиат кæй нæ 
сæххæст кодта, уымæн æфсон уыди, фæлæ мæнæй кæй нæ 
фефсæрмы, ууыл уæдæй абон тынгдæр дне кæнын. 
Ахæм гыццыл хъуыддаджы тыххæй — курдиаты та зын 
сæххæстгæнæнæй ницы уыди — дыууæ адæймаджы, 
уыимæ æрвадæлты, зæрдæхудты бацу, уый мын афтæ зын 
уыди, æмæ мæ цæрæнбонты дæр нæ ферох уыдзæн. 
Ныртæккæйы зонд мæм куы уыдаид, уæд æнæмæнг мæ 
сыхагæн, цы 'мбæлд, уый загътаин, стæй йын æй 
ныртæккæ дæр зæгъин, ме 'рвадæй та хатыр ракурин, хъусæй 
лæууын кæм нæ хъуыд, уым мæ дзыхыл кæй 
ныххæцыдтæн, уый тыххæй. Фæлæ дыууæ хъуыддагæй иу бакæнын 
дæр мæ бон никуыуал бауыдзæн, уымæн æмæ мæ сыхаг 
дæр æмæ ме 'рвад дæр æгас нал сты... 
дæм куыд алыхуызон сты, се 'гъдæуттæ дæр — 
афтæ. Стæй канд се 'гъдæуттæ нæ, фæлæ сæ 
хæринæгтæ дæр. Францæгтæм, дам, хæфсы фыдæй конд 
хæринаг кадджын у. Уæдæ куыдзы фыдæй «нæгъ» чи нæ 
зæгъдзæн, ахæм адæмтæ дæр ис. Чи зоны, нæ фыдæлтæ 
бæхы фыд хордтой, фæлæ йæ ирон лæг кæд хаткæйæ 
6ахæра, æндæр æм хæстæг нæ цæуы. Уæдæ калмы фыдæй 
йæ фынг чи срæсугъд кæны, ахæм адæмтæ дæр зын 
агурæн не сты. 
Нæ зындгонд богæлттæй чидæр, Китайæ уыди æви 
Индийæ, лæварæн æрбаласта карз нозт, литр æмæ æрдæг 
кæм цæуы, ахæм авджы. Иу бадты йæ Хъуылаты Чермен, 
мæ сыхаг у, фынгыл æрæвæрдта. Не 'нпæ сыхæгтæ ма йæ, 
æвæццæгæн, уый размæ федтой æмæ сæм диссаг нæ каст, 
фæлæ, мæнмæ гæсгæ, æнхъæлмæ кастысты, æз æй куы 
фенон, уæд куыд акæндзынæн, уымæ. Куы ницы 
æндæрхуызон кодтон, уæд мын Чермен арахъхъы авгмæ амоны, 
федтай йæ, зæгъгæ. Æз æм лæмбынæгдæр æркастæп æмæ 
мæ бынатæй феехъиуæгау кодтон: авджы здыхтытæй 
уырдыг лæууыд сау калм... 
33У 

Куыд мын радзырдтой, афтæмæй, дам, Индийы, калм 
цы нозты уа, уый кадджындæрыл нымайынц... 
Хæфсытæ, куыйтæ, кæлмытæ, хъæбызатæ, скорпионтæ 
хæрынц, фæлæ тæрхъусы фыд нæфæтчиаг кæмæн у, ахæм 
бæстæтæ дæр ис. Чехов Сахалинмæ куы абалц кодта, уæд, 
Сыбыры фæндæгтыл цæугæйæ, дисы бацыд, бирæ 
тæрхъустыл куы 'мбæлд, уæд. Куыд ын радзырдтой, 
афтæмæй, дам, амы цæрджытæ тæрхъусы фыд нæ хæрынц. 
Æппæт уыцы хабæрттæ цæмæн æрымысыдтæн? 
Цалдæр азы размæ цыдæр бæрæгбоны фæдыл 
Мæскуыйæ Ирыстонмæ ссыдысты бирæ зындгонд артисттæ, 
уыдонимæ Магомаев Муслим, Бабкина Надеждæ, Лещенко 
Лев æмæ иннæтæ. Кадджын æхсæвæр сын сарæзтой 
ресторан «Владикавказ»-ы. Хуынды æз дæр фæдæн. Хуынды 
гæххæтты ал кæмæн дæр бæрæг уыд, чи кæцы фынгыл 
кæимæ баддзæн, уый. Мæ фынг бацагуырдтон æмæ 
æрбадтæн. Уалынмæ фæзындысты уазджытæ дæр. Фынгыл мæ 
тæккæ фарсмæ æрбадти ССР Цæдисы адæмон артисткæ 
Синявская Тамарæ, йæ хъæбысы чысыл мыггаг куыдз, 
афтæмæй. Æнхъæлдтон, исты йæ фæкæндзæн, зæгъгæ, фæлæ 
дзы, куыд бамбæрстон, афтæмæй фæхицæн кæнын йæ 
зæрды нæ уыд. Æз фынгæй сыстадтæн æмæ æндæр ран 
сбадтæн. Æртæ уæлибæхы кæм уыди, уыцы ран куыдзимæ 
æмвынг уæвын мæхицæн хæсыл нæ банымадтон... 
Алыхуызон адæммæ алы æгъдæуттæ ис. 
æцыдæр хъæуы кæцыдæр лæгæн уыди сусæг 
уарзон. Хъæуы та ахæм хъуыддагæн, цыфæнды сусæг 
æй куы кæнай, уæддæр бамбæхсæн нæй. Уыимæ, 
гадзрахатæй кæуыл фæцæуынц, уыцы ус кæнæ лæгмæ хабæрттæ 
арæхдæр фæстагмæ бахæццæ вæййынц. Куы бахæццæ 
вæййынц, уæд сыл иуæй-иутæ æууæндгæ дæр нæ фæкæнынц. 
Цыбыр ныхасæй, иу лæг иу хъæуы хæзгул сылгоймаг 
дардта. Æвæццæгæн, хорз хæзгул уыди, хорз хæзгулæн 
та, дам, æмбисонд куыд зæгъы, афтæмæй фиуджын 
гуыдынтæ æрцæттæ кæнынц. Стæй канд гуыдынтæ нæ, фæлæ 
лæвæрттæ дæр. 
Алыхуызон лæвæрттæ кодта лæг йæ уарзон 
сылгоймагæн. Кæм — духи, кæм — сапон, кæм — цы. Фæлæ йæ 
лæвæрттæй иу нæ фæрæстмæ. Уый та уыди, дæллаггуыры 
332 

мидæгæй буарыл чи вæййы, ахæм сырх дзаума. Ахæм 
лæвар канд йæ уарзонæн нæ бакодта, фæлæ ма йæ усæн дæр. 
Гъе æмæ дыууæйæн иухуызон дзаумæттæ кæй балхæдта, 
уый дыууæ усы кæрæдзийы дзыккутæ тонынмæ 'ркодта. 
Ноджы — бирæ адæмы 'хсæн. 
Цæвиттон, хъуыддаг æрцыди рувæнты. Дыууæ 
сылгоймаджы дæр иу ран рывтой, æмæ цыдæр æгъдауæй ус йæ 
лæджы хæзгулыл, йæхи уæлæ цы дзаума уыд, уый 
куыддæртæй федта æмæ йын йæ дзыккутæм фæлæбурдта, адæм 
цытæ дзурынц, уыдон раст сты, зæгъгæ. 
Се 'хсæн цытæ 'рцыдаид, уый цæстытыл 
ауайынгæнæн ис. 
дæймаг æгадæй куы нæ тæрса, уæд йæ сæрмæ цы 
нæ 'рхæсдзæн, ахæм нæй. Æцæг лæгмæ — мæгуыр 
дæр уæд — йæхи кæрдзын кæйдæр дзулæй фæлмæндæр 
кæсы. Мæрддзæст, зыд æмæ кæрæф та искæй хардзæй 
бафсæдын лæгдзинадыл нымайы. 
Иу мæ зонгæ мын йæ сыхаджы кой ракодта. Фынгыл 
æрбадтыстæм, зæгъгæ, уæд, дам, ын æнæфæзынгæ нæ 
вæййы. Иу хатт, дыууæ хатты нæ, фæлæ алы хатт дæр. 
Уыимæ йæхæдæг æгъдау никуы никæмæн радта. 
Иуахæмы та, куыддæр сыхæгтæ 'рбадтысты, афтæ сæ 
уæлхъус алæууыди. Хистæр æм сыкъа авæрдта. 
Æмбæлæггаг куы анызта, уæд æм дзуры: 
— Алцыдæр нæм ис, æрмæст бæгæны хъуаг стæм. Ацу 
'мæ дуканийæ иу-фондз авджы 'рбадав. 
Æмæ ацыди, æрмæст ыл фондз боны сыхæгты цæст нал 
æрхæцыд. 
Æз мæ мидбылты бахудтæн æмæ мæ зонгæйæн загътон: 
— Ацы хатт та-иу æй фылдæр æвгтæм арвитут, æмæ 
дзы фылдæр рæстæг фервæздзыстут... 
цы хабар ме 'рд хорды л раджы æрцыди, дзургæ та 
мын æй æрæджы ракодта, фæлæ йæ йæ рæстæджы 
куы фехъуыстаин, уæддæр ыл къаддæр нæ фæдис 
кодтаин. Уæвгæ дзы уадиссагæй дæр ницы и, уымæн æмæ арвы 
бын ногдзинад зын ссарæн у: диссæгтæ æмæ дзы тæмæстæ 
фæлхат кæнынц... 
333 

Мæ зонгæ уæд кусгæ горæты кодта, цæргæ та — 
горæтмæ хæстæг хъæуы. Уыцы хъæуæй горæтмæ кусынмæ цыди 
хæрзконд сылгоймаг. Алы райсом дæр иу фæндагыл 
цыдысты æмæ афтæмæй базонгæ сты. Сæ зонгæдзинад афтæ 
арф бахызт, æмæ сылгоймаг арæны сæрты ахизынмæ йæ 
ныфс бахаста. Æнæус лæппуйæн дын ахæм гæнæнтæ 
фæуа! Ноджы сылгоймагæн йæ лæг суткæгай куыста. Иу 
суткæ-иу куы бакуыста, уæд-иу дыууæ та улæфгæ кодта. 
Гъе æмæ-иу кусгæ куы кодта, уыцы рæстæг сусæг 
уарзæттæ дзæгъæлы нæ сæфтой. 
Иу сæумæрайсом мæ зонгæ йæ хæзгулæй 
æрбацæйздæхт æмæ йыл хæрхæмбæлд фæци, йæ «сыкъатæ» 
дзæбæх кæмæн ракъуыпп сты, уыцы нæлгоймаг. Кæрæдзийæн 
салам дæр нæма радтой, афтæмæй йæм къахæгау дзуры: 
— Сыгъдæгæй дæр кæйдæр хуыссæны арвыстай де 
'хсæв... 
Ды йын цы дзуапп радтай, зæгъгæ, мæ зонгæйы куы 
бафарстон, уæд ныххудт æмæ афтæ: 
— Цыдæр дæлдæр-уæлдæр ныхæстæ йын акодтон. Куы 
дзы фæхицæн дæн, уæд цыма къæппæгæй фервæзтæн, уый 
хуызæн хæрдты тахтæн. Цалдæр хатты фæстæмæ дæр 
фæкастæн, кæд мæ ныхæстæй истæуыл фæдызæрыг æмæ мæ 
расуры, зæгъгæ, фæлæ уый фыццагау йæ цыды кой кодта. 
Ме 'муд æрцыдтæн, тигъыл куы фæзылд æмæ хæдзары 
аууон куы фæци, æрмæстдæр уæд... 
æрæби фондз азы Сыбыры хъæды куыст куы 
фæкодта, æрмæстдæр уæд æрæфтыд йæ зæрды, бынтон 
æнаххосæй йæ кæй сбадын кодтой, уый тыххæй хъаст 
ныффыссын. Фыссын тайæ райдыдта Фадеев Александрмæ, 
Советон Цæдисы Фысджыты цæдисы уæды сæрдармæ. 
Писмо мæм æрбахаста Сæрæбийы æфсымæр Алыбеджы 
лæппу Солтан. 
Бæрæг у, поэт йæ ныффыссыныл бирæ кæй фæхъуыды 
кодта. Æвæццæгæн æй куы ныффыста, уæд æй йæ 
арвитын цыдæр хъыгдардта æмæ йæ æнæхъæн афæдз йæхимæ 
фæдардта. Уый бæрæг у йæ фыццаг хъуыдыйадæй дæр: 
«Вот уже пять лет нахожусь в заключении». Ацы ран 
дзырд «пять» ахахх кодта, æмæ йын йæ сæрмæ ныффыста 
«шесть». Уыцы иымæц, ома «пять» ма дарддæр дæр 
цалзм 

дæр хатты æмбæлы æмæ уыдон дæр афтæ растгонд сты. 
Æнæхъæн афæдз æй цæуыннæ 'рвыста, уый зын 
сбæрæггæнæн у, фæлæ дзы цы фыссы, уый ирдæй æвдисы, 
мысæггаг ныхæстæ йæ кæй бабын кодтой. 
Хъаст, мæнмæ цы хуызæнæй æрбахауд, афтæмæй 
æрвыст не 'рцыдаид, уымæн æмæ йæм бирæ ивддзинæдтæ 
бахаста, стæй кæронмæ фыст дæр нæу. 
Поэт бæстон дзуры, цы нæ уыд, уыдон ыл кæй 
баххуырстой, уыдæтты тыххæй. Уыимæ тæрхондоны раз иу 
æвдисæны дæр не 'рлæууын кодтой, кæд Сæрæби 
тæрхонгæнджытæй уый домдта, уæддæр. Чи йæ 'рцахсын кодта, 
уыдонæй æртæйы мыггæгтæ амонгæ дæр кæны. Фыссы, 
цæуыл æм мæсты уыдысты, уый дæр. 
Æртæ дæр уыдысты фысджытæ, æртæйæ иу дæр хæсты 
нæ уыди. Дыууæ дзы Гуырдзыстонмæ фæлыгъд, иннæ та — 
нæхи хохмæ, афтæмæй, дам, хæст йæ тæккæ тынгæй куы 
уыди, уæд чингуытæ уагътой. Сæрæби фыссы, сæ лæмæгъ 
чингуытæ сын кæй рафаудтон мыхуыры, уый тыххæй мæм 
смæсты сты æмæ мыл сæхæдæг дæр, сæ хæлæрттæ дæр 
алы цъыфкалæн уымæн фæкодтой, зæгъгæ. 
Писмо, мæнмæ гæсгæ, Фадеевмæ æрвыст æрцыд æмæ 
Сæрæби, куы йæ ныффыста, уымæй афæдз фæстæдæр, 
ома 1954 азы, æртæ азы раз дæр суæгъд. 
Ацы писмойы кой, йæ ныммыхуыр кæнын кæмæй 
аразгæ уыд, уыдонæй иуы цур кодтон æмæ йæм фыццаг йæ 
хъус æрдардта. Фæлæ дзы, фысджытæй кæй ныхмæ 
дзуры, уыдонæй иуы мыггаг куы загътон, уæд мын æргом 
афтæ, уый, дам, мæ хæлар уыд æмæ йæ ныхмæ æрмæг нæ 
рауадздзынæн... 
у лæппу цыдæр фыдраконддзинады тыххæй 
ахæстонмæ бахауд. Куы рацыд, уæд æй йæ сыхаг фæрсы: 
— Куыд тагъд рацыдтæ? 
— Раз дæр мæ суæгъд кодтой. 
— Цас раз дæр? 
— Ахсгæ мæ сихорæй æркодтой, уадзгæ та — райсомæй. 
æг ахæм уавæрты бахауы, æмæ йын фездыхсæн 
кæд нал вæййы... 
335 

Æртынæм азты адæм кæрæдзийы куыд бын кодтой, 
уый алчидæр зоны. Фылдæр, зæгъæн ис, æмæ бын кодтой 
адæмы хуыздæрты. Адæмы 'хсæн ахæм ныхас 
хуымæтæджы нæ ахæлиу. Иу лæппу, дам, йæхицæй бирæ хистæр 
чи уыди, уымæн афтæ бауайдзæф кодта: «Ды лæг куы 
уыдаис, уæд дæ æртын æвдæм азы æрцахстаиккой!» 
Æцæгæй куы дзурæм, уæд ахæм рæстæг уыди, æмæ 
адæм кæрæдзиуыл куынæуал ауæрстой. Ахстой æнаххос 
адæмы, ахстой, æнаххос чи уыд, уыдоны ахсынгæнджыты 
дæр. Гъе æмæ, æнаххос фыссæгыл хахуыртæ чи фыста 
æмæ уый хуызæтты ныхæстæм гæсгæ æртын æвдæм азы 
кæй амардтой, уыцы дамтæмысæг йæхæдæг ахст не 'рцыд 
æмæ фæцард мах рæстæгмæ. 
Иу заман ахæм уавæр сæвзæрд, æмæ нын ахсджиаг 
хъуыддаджы фæдыл фынджы уæлхъус цалдæр лæппуйæ 
хистæртимæ бадгæ æрцыдис. Уыдонимæ уыдысты, æртын 
æвдæм азы кæй фесæфтой, уый фырт æмæ, йæ ныхмæ 
хахуыртæ æргомæй чи мыхуыр кодта, уыцы фыссæг дæр. 
Мæнмæ гæсгæ, зынгхуыст фыссæджы фырт бахауд, 
уæлдæр цы фездыхсæны кой кодтон, ахæм ран... 
Зондджын лæгтæй иу афтæ загъта, йæ фыд кæмæн 
басыгъд, уый, дам, ма артмæ йæхи тавта. Æз ма йæм афтæ 
дæр бафтауин: «Дон йæ фыды кæмæн аласта, уый йæ дон 
нуазын нæ ныууадздзæн». 
римаков Евгени Уæрæсейы нæ, фæлæ дунейы дæр 
хъуыстгонд лæг у. Цы стыр бынæтты куыста, уым 
йæхи алы ран дæр равдыста лæгæй. Уæрæсейы хицауады 
сæргъы куы 'рлæууыд, уæд бирæ хорз хъуыддæгтæ 
саразынмæ хъавыд, стæй сæ аразынмæ æвналгæ^дæр бакодта, фæлæ 
йæ уайтагъд йæ бынатæй фелвæстой. Йæ бæстæйы адæмы 
уавæр йæ зæрдæмæ арф кæй иста, уый кæйдæрты зæрдæмæ 
нæ фæцыд æмæ йын йæ фæндтæ сæххæст кæнын нæ 
бауагътой. Цы бирæ лæгдзинæдтæ йæм ис, уыдонæн æз мæхи 
аргъгæнæг нæ хонын, фæлæ дзы иуы тыххæй æнæзæгъгæ нæй. 
Хицауады сæрдар куы уыди, уæд паддзахадон 
хъуыддæгты фæдыл фæцæйтахт Америчы Иугонд Штаттæм. 
Хæдтæхæджы бадт, афтæмæй базыдта, Америк 
Югославийыл бомбæтæ æппарын кæй райдыдта, уыцы æвирхъау 
хабар æмæ æрдæгфæндагæй раздæхт. 
336 

Æндæр исчи Уæрæсейы афтæ бакодтаид, стæй 
ныртæккæ дæр бакæнид, уый мæ нæ уырны. 
Зындгонд паддзахадон архайæг æмдзæвгæтæ дæр 
фыссы, уый, иу рæстæджы Ирыстонмæ куы ссыд, уæд 
базыдтон. Йе 'мдзæвгæ фæзынди нæ газеттæй кæцыдæрты. Аст 
рæнхъы йеддæмæ нæу, фæлæ дзы ирдæй зыны йæ 
удыхъæд. Программой кæй хонынц, ахæм мæм фæкаст æмæ 
йæ бафæлвæрдтон ирон æвзагмæ ратæлмац кæныныл: 
Ыскарстои фидарæй: кæдмæ 'рттива мæ цæст — 
Хæсдзыпæн æз мæ уаргъ, нæ мын кæндзæни уæз. 
Цыфæнды карз куы уа, цыфæнды тугкалд хæст, 
Уæддæр кæндзынæн тох, нæ фæцуддзынæн æз. 
Ныфсфидарæй зæгъын: бæрзонд бынæттæ мæн 
Нæ хьæуы хорзæхтау, нæ дæн æз кадыл мард. 
Æрмæстдæр мæм кæсæд дзæбæх цæстæй лымæн, 
Мæн макуы схонæд уый фæлывд æмæ мæнгард. 
у зондаби, дам, йæ каркæй афтæ загъта: «Æз ын 
йæ сæр ныццавтон, уый та йæ къæхтæ тилы». 
нститутмæ куыд бахаудтæн, уый мæ зæрдыл куы 
'рлæууы, уæд мæхимидæг дисы бацæуын. Кæм ис, 
уый дæр нæ зыдтон: фæрсгæ-фæрсгæ йæ ссардтон. 
Афтæмæй фæлварæнтæ дæттын райдыдтон. Мæ зæрдæ 
ницæуыл дардтон. Исчи мын баххуыс кæндзæн, уый кой 
уæвгæ дæр нæ уыди. Суанг мæхиуыл дæр мæ зæрдæ нæ 
дардтон, уымæн æмæ мæм афтæ каст, цыма иннæтæн сæ 
кæцыфæнды дæр мæнæй бирæ цæттæдæр уыди. Фæлæ, 
цы уа, уый уæд, зæгъгæ, куырмæджы цæуæгау размæ 
цыдтæн æмæ, мæ бæллиц сæххæст, уый мæ бауырныдта, 
институтмæ чи бахауд, уыдоны номхыгъды мæ мыггаг куы 
федтон, æрмæстдæр уæд. 
Ахуыр кæнын райдыдтон. Бонæй-бонмæ сæфти мæ 
дызæрдыгдзинад. Мæ ныфс фидардæр кодта. Иннæтæй цыма 
дæлдæр нæ лæууын, афтæ кæсын мæм райдыдта. Мæнæй 
рæвдздæртæ дæр дзы уыдис, фæлæ — иугæйттæ. Цыбыр 
дзырдæй, астæуккæгты астæуккæгтæй чысыл раздæр 
цыдтæн æмæ йæ мæхицæн æгъгъæдыл нымадтон. 
*22 Д.шсохты Музлфер 
337 

Æртыккаг курсмæ куы бахызтæн, уæд мæ ме 'мбал сæ 
институты — мединституты ахуыр кодта — кæфтытæ кæм 
уыд, ахæм изæрмæ ахуыдта. Кафын нæ зонын, зæгъгæ, 
йын нæ куымдтон, фæлæ йæхи фæнд атардта æмæ 
ацыдыстæм. Уым мæ сæ чызджытимæ дæр базонгæ кодта. Иу 
мæм дзы афтæ рæсугъд фæкаст, æмæ, кæй рацыдтæн, 
ууыл фæсмон нал кодтон. Фæсмон кодтон, кафын кæй нæ 
сахуыр дæн, ууыл. 
Лæппутæ æмæ чызджытæ кæрæдзийы раив-баив 
кодтой, афтæмæй кæфтытæ сарæх сты. Æз сæм дардæй 
кастæн, уæдæ æндæр цы мæ бон уыд! Кæсгæ кæд се 
'ппæтмæ дæр кодтон, уæддæр-иу мæ цæстытæ уайтагъд, рæсугъд 
мæм цы чызг фæкаст, уый райардтой. 
Иу рæстæджы музыкæ басабыр, æмæ кафджытæ уаты 
къуымтæм цæуынмæ фесты. Æз рæсугъд чызджы аивæй 
хъахъхъæдтон, цымæ уый та кæдæм ацæудзæн, зæгъгæ. 
Æмæ: диссагæй цы кæныс! — комкоммæ мæнмæ 
'рбацæйцыд. Мæ цуры æрлæууыд æмæ мæм дзуры: 
— Цæуыннæ кафыс? 
— Нæ зонын. 
— Æмæ дзы цы зонын хъæуы? Иннæтæ куыд кæнынц, 
ды дæр афтæ дæ къæхтæ райс-байс кæн. 
Уыцы рæстæг ногæй музыкæйы зæлтæ райхъуыстысты, 
чызг мын мæ цонгыл фæхæцыд æмæ мæ кафынмæ 
рахонынмæ хъавыд. 
— Никуы ракафыдтæн, — мæ къæхтæ ныббыцæу 
кæныныл ацархайдтон. 
— Чи кафы, уыд он дæр, цалынмæ ракафыдысты, 
уæдмæ никуы кафыдысты. 
— Омæ уыдонæй алчи арæхсти, фæлæ æз нæ 
арæхсын... 
— Цом, æз дæ сахуыр кæндзынæн, — ныллæууыд чызг. 
Гæнæн нал уыд, æмæ йæ фæдыл ацыдтæн. Æцæгæйдæр 
мæ ахуыр кæнын райдыдта. Куыд рабæрæг, афтæмæй 
европæйаг кæфтыты кæцыдæрты зынæй ницы уыд, æмæ 
хъазтизæры кæронмæ гыццыл цыдæртæ базыдтон. 
Цалдæр боны фæстæ хъæумæ ацыдтæн æмæ мæ фыды 
хуысгæйæ ныййæфтон. Йæ зæрдæ æнæуи дæр хъыгдард 
уыд, фæлæ дыккаг инфаркты фæстæ йæ къæхтыл нал 
слæууыд. Æртæ мæйы фæстæ йæ баныгæдтам. Мæ мады 
æнæниздзинад дæр сæ хъæддыхтæй нæ уыд, мæ кæстæр 
338 

хо та ма скъоладзау уыди, æмæ мæ ахуыр ныууадзынвæнд 
скодтон. 
Уæдмæ Изольдæимæ хæстæгдæр базонгæ стæм æмæ 
йын мæ хабæрттæ куы радзырдтон, уæд мæ сдзурын дæр 
нæ бауагъта. Институт ныууадзыны кой, дам, кæнгæ дæр 
ма кæн. Æз мæ фыдимæ аныхас кæндзынæн, æмæ дын 
кæд куыст ссара, уæд, дам, фæлтау фæсаууонмæ 
раивдзынæ æмæ дæ бинонтæн дæр æххуыс кæндзынæ. 
Æргом дзургæйæ, уыцы хъуыды мæхи зæрдæмæ дæр 
фæцыд. Æрымысыдтæн, институты агъоммæ шофыры 
курсытæ каст кæй фæдæн æмæ фыццаг хатт ахуырмæ 
куы нæ бахаудтæн, уæд афæдзмæ 'ввахс кусгæ дæр кæй 
акодтон. Ноджы ма мын Изольдæ афтæ куы загъта, мæ 
фыды шофыр — йæ фыд заводы директорæй куыста — 
куыстæй цæуынмæ хъавы, зæгъгæ, уæд мæхинымæр 
6ацин кодтон. 
Райсын мæ кодта йæ фыдæн шофырæй. Диссаджы 
хæларзæрдæ адæймаг разынд Батырбег. Уарзта хъазæн 
ныхæстæ кæнын. Мæнæй бирæ хистæр кæй уыд, уый иу 
хъуыддаджы дæр не 'вдыста. Искуыдæм-иу мæ куы арвыста æмæ 
йын-иу йæ фæдзæхст куы сæххæст кодтон, уæд-иу мæ 
раппæлыд. Арæх-иу «лæг дæ!», зæгъгæ, фæкодта. Уыцы 
ныхæстæ фехъусын мын-иу æхсызгон куыннæ уыдаид, фæлæ 
мын-иу «лæппу дын райгуырæд!», зæгъгæ, куы загъта, 
уæдиу фырæфсæрмæй мæ цæсгом ссыгъди. Уыимæ-иу уыцы 
ныхæстæ кæйфæнды цур дæр загъта, суанг Изольдæйы 
цур дæр. Изольдæимæ та нæ ахастдзинæдтæн хуымæтæг 
хонæн нал уыд. Зæгъæн ис, æмæ алы бон дæр 
æмбæлдыстæм. Фылдæр бонты та — дыгай-æртыгай хæттытæ. 
Куыиу æй институтмæ ластон, куы — базармæ, куы — кæдæм. 
Киномæ, театрмæ дæр иумæ цæуын райдыдтам. 
Нæ хъуыддæгтæй афтæ разы уыдтæн, æмæ мæхицæй 
амондджындæр никæйуал хуыдтон. Иу хатт ма суанг 
æмдзæвгæ дæр ныффыстон. Изольдæмæ йæ куы равдыстон, 
уæд æй нæ бауырныдта, мæхи фыст у, уый, уымæн æмæ 
уымæй размæ, æмдзæвгæтæ кæсгæ цы кодтон, æндæр 
фыссынмæ мæ гæрзтæ никуы рабастон. Нæ йæ уырныдта, 
ууыл фыст кæй у, уый дæр. 
— Ныртæккæ дæ бауырндзæн, — загътон ын æз. — 
Æрмæст-ма йæ иу хатт бакæс æмæ дзы рæдыд ссар. 
Изольдæ йæ сындæггай хъæрæй кæсын райдыдта: 
339 

И æн ныхасæй асурыс мое зын, 
3 дæ фæлгонц амондау хæссын. 
О чызгай, мое риуы райхъал подтай уарзт, 
Лаз доем нæй ыссарсен, зæды нывтыл карст. 
Дунейы дæ хуызæн не сфæлдыста æрдз, 
Æз нырма нæ уарзтон никæйы дæу бæрц. 
— Мæнмæ гæсгæ дзы рæдыд нæй, — загъта, каст æй 
куы фæци, уæд. 
— Ис. 
— Æз æй нæ арын. 
— Уæдæ-ма рæнхъыты фыццаг дамгъæтæ уæле 
дæлæмæ бакæс. 
Изольдæ къуыхцытæгæнгæ кæсын райдыдта: 
— И-и-з-о-о-л-л-д... Изолдæ!.. — цыма, стыр 
сусæгдзинад раргом кодта, уыйау фæхъæр кодта æмæ йæ рустыл 
йæ армытъæпæнтæ авæрдта. 
— Ныр дæр дзы нæма арыс рæдыд? 
— «Изольда»-йы фæлмæн нысан хъæуы. 
— Æз дæр æй бæргæ зонын, фæлæ фæлмæн нысанæй 
чи райдайы, ахæм дзырд нæй. Рæдыд кæй ссардтай, уый 
мæ бауырныдта, фæлæ, æмдзæвгæ дæуыл фыст кæй у, 
уый дæр дæ бауырныдта? 
— Бауырныдта, фæлæ поэт кæдæй нырмæ сдæ? 
— Дæу куы бауарзтон, уæдæй нырмæ, — дзуапп ын 
радтон æз æмæ йæ мæ хъæбысы æрбатыхтон. 
Иу хатт нæ йæ мад дæларм-уæларм цæугæ дæр 
федта. Уый та йæ, æвæццæгæн, лæгæн радзырдта, æмæ фыд 
цæхæртæ акалдта. «Лæг дæ!» æмæ «лæппу дын 
райгуырæд!»-ты бæсты мын, гуымирыдæр нæй, ахæм ныхæстæ 
фæдзырдта. 
Кæй зæгъын æй хъæуы, Изольдæмæ дæр дзы къаддæр 
не 'рхауд. 
Мае куыстæй кæй фæхаудзынæн, уый ма мын цы 
бамбарын хъуыд. Батырбег йæ машинæ хуымæтæджы нæ 
аивта. Æз куыстмæ цæуын уæндгæ дæр нал кодтон. Æнхъæлмæ 
кастæн, кæд мæм фæдзурдзысты æмæ мын кæд 
зæгъдзысты, дæ куыстæй ацæуыны тыххæй курдиат ныффысс, 
зæгъгæ. 
Æхсæвæй-бонæй хъуыды кодтон, дарддæр мын цы 
гæнгæ у, ууыл. Мæ куысты мæт мæ уыйас нæ уыд, Изольдæйæ 
340 

мæ фæхицæн кæнынмæ кæй хъавынц, уый мæ куыд 
мардта. Ноджы чызджы институтмæ нал уагътой, цы — йæ 
размæ-иу бабадтæн, фæлæ йыл нæ хæст кодтон. 
Æнæнхъæлæджы йыл уынджы куы фембæлдтæн, уæд 
мæм йæхи хуызæн нал фæкаст. Фæкъæсхуырдæр, йæ 
цæсгомы хуыз фæцыд, йæ худгæ цæстытæй æнкъарддзинад 
каст. Фæдзырдта мын, йæ мад æмæ йæ йæ фыд 
æхсæвæйбонæй кæй æфхæрынц. Цæуыл мæ зæрдæ дардтон, уый 
нæ зыдтон, фæлæ йын зæрдæтæ æвæрынмæ фæдæн, 
æнæмæнг исты æрхъуыды кæндзынæн, зæгъгæ... 
Æмæ æцæгæйдæр æрхъуыды кодтон. Диссаджы 
мадзал. Изольдæйы зæрдæмæ фæцæуæд, æндæр нæ, чи зоны, 
нæ уавæрæй фервæзын кæна... Изольдæ йæхи æнхъæлцау 
рахонæд æмæ йæ исты хуызы сæхимæ бамбарын кæнæд. 
Чызгæн мæ фæндтæ куы радзырдтон, уæд æваст йæ 
цæссыгтæ фемæхстысты, мæ худинаг, дам, канд мæ 
бинонтæ нæ базондзысты, фæлæ æппæт адæм дæр. 
— Кæд дæ мемæ дæ цард баиу кæнын нæ фæнды, уæд 
уый æндæр хъуыддаг у. Дæ ныййарджытæ стырдæр 
худинагæй фæтæрсдзысты: сæ чызгæн æнæмоймæдзыдæй 
сывæллон куы райгуыра — уыдон цæмæй зонынц, нæ дын 
райгуырдзæн, уый — уæд. Ахæм хабар айхъуысыны бæсты 
дæ, чи зоны, мæнæн раттой — æз та уымæ рагæй цæттæ 
дæн. 
Дзæвгар рæстæг нæ разы кодта, фæлæ йыл фæстагмæ 
цыдæр зæд атахт æмæ та, куы фембæлдыстæм, уæд мын 
радзырдта, хабар йæ мадæн кæй бамбарын кодта. 
Ныхæстæ дардыл ацæуынц, фæлæ хъуыддаг 
чындзæхсæвы онг æрхæццæ. Дардмæ æргъæвæн ын кæй нæй, уый 
зыдтой æмæ дыккаг цыдæн мæ минæвæрттæн разыйы 
дзуапп радтой. Баныхас кодтой, чындзæхсæв фыццаг 
хуыцаубон кæй уыдзæн, уый тыххæй дæр... 
Скодтам чындзæхсæв, æрмæст мæ каисты сæ 
хæрæфырты фæзындмæ фараст мæйы нæ, фæлæ æнæхъæн дæс 
мæйы æнхъæлмæ кæсын бахъуыд. Сайд сыл кæй æрцыд, 
уый Сосланы райгуырдæй дзæвгар раздæр базыдтой, 
фæлæ сын сæ хæрæфырты фæзынд цы цин æрхаста, уый 
раз сæ мает йæхи равдисын нал бауæндыд. Æппæты 
диссагдæр та уый уыд, æмæ мын-иу Батырбег йæ дзæбæх 
зæрдæйæ цы арфæтæ кодта, лæппу дын райгуырæд, 
зæгъгæ, уый кæй æрцыд. 
34/ 

Уыцы арфæйæ къаддæр хай нæ фæци йæ чызг, йæхи 
æмæ йæ бинойнаджы. Æвæццæгæн, йæ ныхæстæ 
былалгъæй загъд нæ уыдысты æмæ сæ уæлæрвтæ уымæн 
фехъуыстой. Сосланыл цыппæрдæс азы кæй цæуы, уый ды 
мæнæй æвзæрдæр нæ зоныс, уымæн æмæ йыл ном дæхæдæг 
сæвæрдтай... 
Æз уын ракодтон мæ хæлары царды хабæрттæ. Мæхи 
тыххæй та уын мæ бон нырма ахæмæй зæгъын ницыма у. 
Æхсæрдæс æмæ мыл ссæдз азы цæуы, фæлæ Мурадийы 
нæма бафæзмыдтон, ома бинонты хъуыддаг нæма бакодтон. 
æйдæр зæрдæхудты куы бацсеуыс, усед 
Дсехицсей лсегдсер ма кæм вæййы зæххыл! 
Æвиппайды абадыс дугьон бæхыл, 
Æрбайсæфы фæлмы йæ цæфхæдты фæд. 
Лæг æмæ дæу æхсæн ысбыдæуыд кау, 
Нæ уадзынц йæ хуыпчъытæй кæсын дæр дæу. 
Фæзæгъынц дæ хуызæттæй: «Нæй йын Хуыцау! 
Æцæгæлон уымæн — йæ сыхаг, йæ хьæу». 
Ацы æмдзæвгæ 2005 азы 25 майы кæй тыххæй фыссын 
райдыдтон, уый мæ ферох, дарддæр дзы цы зæгъынмæ 
хъавыдтæн, уый мæ куыд ферох, афтæ. 
Уæвгæ дзы цы загътон, уый дæр æвæццæгæн, 
кæмæдæрты хауы, æмæ йæ йæхимæ чи бамбæрста, уыдоны ном 
дзы арын. 
æуджыхъæуы наукой центры дæс азы 
бæрæгбоимæ бирæ уазджытæ æрбацыд канд Цæгат 
Кавказæй нæ, фæлæ иннæ рæттæй дæр. Ростовæй чи ссыд, 
уыдонæй мæ иуимæ куы зонгæ кодтой, уæд мын, йæ къух 
æрбадаргæйæ, йæ ном æмæ йæ мыггаг загъта, стæй ма йæ 
ныхасмæ бафтыдта: 
— Ростов-Дон. 
— Ростов сымах у, йæ Дон та — мах, — дзуапп ын радтон 
æз. Загътон, ирон бындур канд Донæн кæй нæй, фæлæ ма 
Днепр, Дунай, Днестр, Прут æмæ Европæйы къорд æндæр 
цæугæдæттæн дæр. 
342 

Хъыгагæн, уазæг уыцы хабæрттæ нæ зыдта, афтæмæй 
профессор уыд, историон наукæты доктор. 
æцæйдæр мæм æрбахауд, 1940 азы 15 майы 
партийы Цæгат Ирыстоны обкомы секретарь Мазин 
æмæ Адæмон комиссарты советы сæрдар Хъулы-фырт 
Мæскуымæ цы тел арвыстой, уый. Мæнæ уымæй 
скъуыддзаг: «Цæгат Ирыстоны фæллойгæнджытæ бавнæлдтой 
донхъуаг Цæлыччы зæххыты 20 мин гектармæ къанау 
къахынмæ. Колхозонты хъæппæрис бафæзмыдтой 
республикæйы фæллойгæнджытæ: кусджытæ, инженертæ. 16 кусгæ 
бонмæ къахт фæцис 47 километры дæргъæн къанау. 
Арæзтады куыста 40 мин адæймаджы бæрц...» 
«Рухсмæ æнæзивæг цомут æнгомæй!» — фыста Къоста. 
Æнæзивæг æнгомæй канд рухсмæ цæуын нæ хъæуы, фæлæ, 
адæмæн дæсгай æмæ фылдæр азты пайда чи хæсдзæн, 
ахæм хъуыддæгтæм дæр. 
Æви мах рæстæджы, иумæ февналын кæмæ хъæуы, 
ахæм хъуыддæгтæ боны рухсмæ цырагъæй агуринаг 
фесты?! 
нхъæлдæн, Наполеон загъта, паддзахад, дам, иу 
лæджы бон фехалын дæр у. Уæлдайдæр ын йæхи 
хуызæн æххуысгæнджытæ куы уа, уæд. Уыцы ныхæсты 
æцæгдзинадыл æууæндын кæнын никæй хъæуы, уымæн 
æмæ Советон Цæдис чи фехæлдта, уый дунейы адæмтæй, 
йæ зонын кæй фæнды, уыдонæй чи нæ зоны, ахæм нæй. 
Дунейы сабырдзинадыл тохгæнджытæй Нобелы преми 
ахæмтæн дæр фæдæттынц. 
Уæдæ хæлар паддзахæдтæй знæгтæ саразын дæр иу 
лæгæн кæй бантысдзæн, уый дæр нын æнæзындгонд нæу. 
Хрущев нæ паддзахады сæргъы куы лæууыд, уæд не 
'ввахсдæр сыхаг, мингай километртæ æмарæн кæимæ кæнæм 
æмæ дунейы бæстæтæй нæ зæрдæмæ хæстæгдæр чи уыд, 
уыцы Китайæ нæ цыфыддæр знаг рауайын кодта. Канд 
Советон Цæдисы разамонджытæ нæ рацыдысты 
гадзрахатæй нæ иузæрдион хæларыл. Уыцы æнамонд фæндагыл 
æрлæууын кодтой социалистон бæстæты сæргълæуджыты 
дæр. 
343 

Хъуыды ма кæнын, нæ горæты фæзтæй иуæн радтой 
китайаг бархионты ном. Хрущев бæстæ куы сызмæста, 
стæй канд бæстæ нæ, фæлæ Китайы Адæмон Республикæимæ 
нæ ахастдзинæдтæ дæр, уæд, цыртдзæвæныл цы фыстытæ 
уыд, уыдон сартæй къахынмæ февнæлдтой. 
Уæлдæр куыд загътон, афтæ Китаимæ сæ 
ахастдзинæдтæ хорз нал уыдысты адæмон демократийы бæстæтæн дæр. 
Уыцы заман балцы уыдтæн Болгарийы æмæ дзы иу 
бæстыхайы къулыл стыр дамгъæтæй ахæм фыст бакастæн: 
«Долу Мао и кликата!» Уырыссагау — «Долой Мао и его 
клики!» 
Æмæ, дам, иу паддзахады сæрчикыло разамонæг бирæ 
хæлар паддзахæдтæй знæгтæ нæ сараздзæн!.. 
æр мæрдтæм дæр хъуысы!» — фыста Хетæгкаты 
Къоста. Хъуысы, æвæццæгæн, æндæр æй Леуаны 
фырт нæ ныффыстаид. Мæнмæ та афтæ кæсы, æмæ хъæр 
æппæт мæрдтæм нæ хъуысы. Зæгъæм, æгасæй мæрдтæ 
кæй хонынц, уыдонмæ иуæй-иу хатт сармадзаны гæрæхтæ 
дæр нæ фæхъуысынц. Сармадзаны гæрæхтæ кæмæ нæ 
хъуысынц, уыдонмæ ма хуымæтæг лæджы хъæртæ нæ, 
фæлæ сабырæй загъд ныхæстæ куыд фехъуысой?! 
Цалдæр азы цалдæр хъуыддагыл дзурынæй ме 'взаг 
цъиуы 'взагæй лыстæгдæр сси, фæлæ мæ ныхæстæ, 
кæмæй аразгæ сты, уыдонæй никæмæ хъуысынц. 
Къостайы уацмысты дыууæтомоны тыххæй нал 
дзурын. Зындгонд куыд у, афтæмæй йæ фыццаг том дунейы 
рухс федта мæскуыйаг рауагъдад «Менеджер»-ы 1999 
азы, ома поэты райгуырды 140 аз. Дыккаг том уадзынмæ 
хъавыдысты йæ райгуырды 150 азы юбилеймæ — цæмæй 
рацæуа, уый тыххæй дзырдтон цалдæр æмбырды, фæлæ 
абон дæр нæма рацыд. Æмæ, куы зæгъын, уый тыххæй 
нал дзурын. Кæд поэты 160 азы юбилеймæ уæддæр 
фæзынид. 
Къостайы фæстаг юбилейы агъоммæ фæндон бахастон 
йæ радзырд «Дзæбидырдзуан»-ы бындурыл кино саразыны 
тыххæй. Цалдæр азы дзурын Абайты Васойы уацмысты 
æмбырдгонды цыппартомоны æртыккаг æмæ цыппæрæм томтæ 
мыхуыры рауадзыныл. Мæ ныхас цыфæнды хъæрæй куы 
344 

фæзæгъын, уæддæр ныронг никæмæ ма фехъуыст, фæлæ 
мæ зæрдæ дарын, æгасæй мæрдтæ æцæг мæрдты кæддæр 
кæй бафæзмдзысты, ууыл æмæ, Ирыстоны намыс хæхты 
бæрзæндмæ чи систа, нæ уыцы лæгты уацмыстæн дунейы 
рухс кæй фенын кæндзысты. 
цы рæнхъытæ, фæстаг азты кæй ныффыстон, уыцы 
уацмысты хуызæн, фыссын Кисловодскы. Ардæм 
куы 'рцæуын, уæд мын кусынæн хорз фадæттæ вæййы. 
Хорз фадаты сæйраг рахæцæн та æппæты фыццаг бает 
вæййы, хицæн уат мын кæй раттынц, уыимæ. Ууыл 
зæрдиагæй бацархайы нæ хæрæфырт, ома ирон хæрæфырт 
Хуыцъистаты Юри (йæ мады мыггаг хæссы) — санатори 
«Кавказ »-ы сæйраг дохтыр. Хорз уавæрты та æрцардтæн 
ныр дæр, æрмæст мын цыма ацы хатт стырдæр кад 
скодтой, афтæ мæм фæкаст. 
Санаторийы цы бирæ адæм вæййы, уыдон фæхæрынц, 
се 'ппæты фаг дæр чи вæййы, уыцы залы. Фæлæ ма дзы 
ис, иу-ссæдз адæймаджы кæм бацæудзæн, ахæм хæрæндон 
дæр. 
Чи дзы фæхæры, уымæй бафæрсын мæм айв нæ 
фæкаст, фæлæ мæн дæр уырдæм бахуыдтой æмæ уым хæрын 
райдыдтон. Официанткæтæ радыгай кусынц. Дыккаг бон 
чи куыста, уыцы сылгоймаг мæ ам бадгæ куы ауыдта, уæд 
мæ дисхуызæй афарста: 
— Дæу та ам чи сбадын кодта? 
Мæ амондæн, фыццаг бон хæринаг чи хаста, уый йæ 
номæй бафарстон æмæ мæ чи бакъуымы кодта, уыцы 
сылгоймагæн иучысыл фæкъуыхцыйы фæстæ загътон: 
— Ларисæ. 
Сылгоймаг, æвæццæгæн, мæ дзуаппæй разыйæ баззад 
æмæ ницуал едзырдта, фæлæ мæнæй йе 'нахъинон фарст 
нæ ферох. 
Украинаджы загъдау, хорз хъуыды лæджы зонд 
фæстагмæ 'рцахсы. Æз дæр «Ларисæ»-йы бæсты хуыздæр 
дзуапп бæргæ ссардтон, фæлæ байрæджы. Æндæр, чи дæ 
сбадын кодта, зæгъгæ, мæ куы бафарста, уæд ын афтæ 
зæгъын хъуыд: «Прокурор æмæ тæрхонгæнæг!» 
345 

æ райгуырæн хæдзармæ цы уарзондзинад дарын, 
уый ницæимæ абарæн ис. Кæд йæ иу фарс цасдæр 
рæстæг хъæмпæй æмбæрзт уыд — хæсты рæстæджы йæ 
фашисттæ ныппырх кодтой — уæддæр ын мæ зæрдæйы цы 
бынат ис, уым цыфæнды стыр галуан дæр бацæудзæнис. 
Мæ фыны йæ куы фенын, уæд амондджынæй райхъал 
вæййын, фæлæ, фыны цы федтон, уый æцæгдзинад куы 
нæ разыны, уæд та мæ амонд æрбатар вæййы. Кæд 
цыфæнды мæгуыр цардыстæм, уæддæр, уыцы бонтæ 
мысгæйæ, мæхи æппæтæй хъæздыгдæр фæхонын. 
Ис дугтæ, замантæ, рæстæджытæ. «Эра», «Время», 
«Новое время», «Мах дуг». Уыдон сты алыхуызон 
газеттæ, телеравдыстытæ æмæ журналты нæмттæ, фæлæ 
рæстæджытæ, замантæ æмæ дугтæй зæрдæмæ сабидугæй 
хæстæгдæр никæцы у: 
Цы ис рæсугъддæр сабидугæй, зæгъ! — 
Зымæгон дæр — нæууæй æмбæрзт йæ зæхх. 
Бæрзонддæр — дзътат, галуанæй йæ кьæс, 
Уæрæхдæр — фурдæй та йæ хъазæп фæз. 
Цæстысыгау йæ суадæттæ — рæсуг... 
Лæгæн зынаргъ у> адджын сабидуг! 
Мæ хæдзар, мæ райгуырæн хæдзар, мæ фыццаг 
цъæхахстæй æвддæс азы онг кæм фæцардтæн, уыцы хæдзар 
кæд цыфæнды уæззау агуыридурæй амад у, уæддæр æй æз 
мæ зæрдæйы хæссын, бумбулийæ рогдæр чи у, ахæм 
уаргъау. Хæссын æмæ йæ хæсдзынæн, цалынмæ мæ цæст 
æрттива, уæдмæ. 
Мысын мæ хæдзар, йемæ бает цыдæриддæр у, уыдон: 
нæ кæрт, нæ цæхæрадон, нæ бæлæстæ... Алырдæм мæ цы 
фæндæгтæ хуыдтой, уыдон тугдадзинтау мæ зæрдæйы 
дыууæрдæм згъорынæй нæ фæллайынц. Мæ цæстыты раз 
нывгондау февзæры Куыройыдон, Бехъан, Урсдон, 
Басилы хъæд, Ирддон, Хъæууат, Даргъ Хуымтæ, Сидæны 
бæлас, Æрхыбыл, Елмæрзайы суадон... 
Никуы ферох кæндзынæн мæ сыхбæсты, мæ 
хъæубæсты адæмы, кæимæ хъомыл кодтон, уыцы æмбæлтты. Кæд 
иу мад æмæ фыдæй нæ райгуырдыстæм, уæддæр 
æфсымæртæ æмæ хотау хæларæй цардыстæм. Кодтам хъаугъа 
34^6 

дæр, хылтæ дæр, фæлæ æнæ уыдонæй иу бинонтæ дæр нæ 
фæцардысты. 
Мæ карæнтæ цыма мысинæгтæм здæхагдæр сты, афтæ 
мæм кæсы. Зæххон хъæздыгдзинæдтæ сæ уыйас нал 
фендавынц, ивгъуыд бонты цин сæ тынгдæр схъæлдзæг кæны. 
Ивгъуыды та сын æппæты зынаргъдæр у сæ райгуырæн 
къуым. Уымæн афтæ арæх æрлæууы сæ зæрдыл. 
Лæууыс, мæ хæдзар, ды дæр мæ зæрдыл, фæлæ цымæ 
æз дæр дæ зæрдыл искуы æрлæууын? Æви дæ дзæгъæл 
кæй ныууагътон, уый тыххæй мæм хæрам дæ? Кæд мыл, 
мыййаг, дæ зæрдæ худы, уæд дæ, мæ зонгуытыл лæугæйæ, 
цæссыгкалгæйæ, хатыр курын. 
æ хæстæджыты чызг гыццылæй тынг цæрдæг уыди. 
Æнæнтыст макуы фæу, зæгъгæ, дæр-иу, 
æвæццæгæн, ахæмтæй загътой. Канд цæрдæг нæ уыди, фæлæ 
дзырдарæхст дæр. Йæ дзыхæй цы нæ ныхас схаудаид, 
ахæм нæ уыд. Цæмæдæр гæсгæ йæм иу хатт, «фыдсыл», 
зæгъгæ, сдзырдтон, æмæ йын худæджы хос фæци. 
Куы-иу сæм бацыдтæн, уæд-иу мæ размæ ратахт 
æмæиу ме 'фцæгыл ныттыхст. Æз-иу æй кæддæриддæр 
афарстон: «Куыд у, фыдсыл?», æмæ та-иу ыл худæг бахæцыд. 
«Фыдсыл» цы амоны, уый нæ зыдта, æндæр-иу худæгæй 
нæ бакъæцæл уыдаид. Мæнмæ гæсгæ йæ, буцдæр 
ныхасæн скæнæн нæй, ахæм æнхъæлдта æмæ йыл-иу уымæн 
бацин кодта... 
Иу хатт та сæм не 'рвадæлты лæппуимæ уазæгуаты 
6ацыдыстæм. Нæ хæрæфырты фыдсыл кæй хуыдтон, уый 
зыдта æмæ йæ, куы ауыдта, уæд æм уый дæр мæ хуызæн 
сдзырдта: 
— Куыд у, фыдсыл? 
Уазæгимæ кæрæдзийы фыццаг хатт уыдтой, æмæ йæ 
чызг уыцы дисхуызæй куы афæрсид: 
— Ды та йæ цæмæй зоныс, фыдсыл дæн, уый? 
æвгар азты размæ Бакуйы командировкæйы 
уыдтæн. Бирæ цыдæртæ дзы федтон. Базонгæ дæн 
сæ кæцыдæр æгъдæуттимæ дæр. Кæй зæгъын æй хъæуы, 
дæ адæм бирæ æнусты дæргъы цы фæткыл хæст сты, уый 
347 

дæуæн дæр зынаргъ у, фæлтæртæ йæ кæрæдзимæ дæтгæ 
уымæн цæуынц. 
Кæцыфæнды адæм дæр æппæты фыццаг сæрыстыр сты 
се 'взагæй. Уый у сæ иугæнæг, сæ ныфс, канд сæ ивгъуыд 
æмæ абон нæ, фæлæ — сæ фидæн дæр. Райгуырæн зæхх 
æмæ мадæлон æвзаг сты, адæмы маргъау базырджын чи 
кæны, ахæм æвидигæ тыхы дыууæ суадоны. Уыдон 
кæрæдзиуыл афтæ фидар бает сты, æмæ фæхицæн кæнын нæ 
комынц. Куы сæ фæхицæн кæнай, уæд дыууæ дæр 
фесæфдзысты. Райгуырæн бæстæйæ куы фæхауæггаг уай, 
уæд де 'взаг дæр сæфтмæ цæуы. Де 'взаг куы фесæфа, уæд 
дын дæ райгуырæн бæстæ æцæгæлон фестдзæн. 
Уæлдæр Бакумæ мæ балц хуымæтæджы не 
'рымысыдтæн. Уым телевизормæ хъуыстон Алиевы раныхасмæ. 
Азербайджаны Компартийы Центрон Комитеты фыццаг 
секретарь дзырдта азербайджайнагау. Кæд ын йæ 
ныхæстæн ницы 'мбæрстон, уæддæр æм лæмбынæг фæхъуыстон 
кæрæй-кæронмæ. Йæ раныхас сахатæй фылдæр ахаста, 
фæлæ дзы не сфæлмæцыдтæн. Хъуыстон æмæ кодтон 
сагъæссаг хъуыдытæ... 
Цымæ мах та нæ сæр сæрмæ хæссын кæд 
райдайдзыстæм? Кæд едзурдзыстæм нæхи 'взагыл? Есенины 
загъдау, «миру нужно песенное слово, петь по-свойски, даже 
как лягушка». Нæ мадæлон æвзаг нæхи кæд схондзыстæм? 
Кæд ыл едзурдзыстæм хъæрæй канд марды уæлхъус нæ — 
уæвгæ, уым дæр æндæр æвзагыл арæхæй-арæхдæр дзурын 
райдыдтам, — фæлæ бæрзонд трибунæтæ æмæ стыр 
æмбырдты? Æви не 'взаджы рæсугъддæр, аивдæр æмæ 
ахадгæдæр дзырдтыл, куы амæла æмæ йæ ныгæнæн бон куы 
ралæууа, уæдмæ ауæрдæм?! 
Мæхинымæр афтæ фæзæгъын: тæхуды, иу ахæм 
æмбырдмæ бахау, æрмæстдæр иронау кæм дзурой. Сæйраг 
ныхасгæнæджы фæстæ къухæмдзæгъдæн банцайæн кæм 
нал уа, адæмæй алкæй дæр йæ хъуыдытæ зæгъын кæм 
6афæнда. 
Хуыцауы куы бафæнда, уæд мыл хъуамæ тагъд 
цыппæрдæс æмæ 'ртиссæдз азы сæххæст уа æмæ уыцы 
рæстæджы дæргъы, бæрзонд къæлæтджынты чи бадт, уыдонæй 
иронау Гапбаты Иванæй дæсныдæр дзургæ никæйма 
фех^уыстон. Стæй дзы, искуы-иутæй фæстæмæ иронау та кæцы 
дзырдта? Дæсгай азты республикæйы сæргъы фæлæуу æмæ 
Мв. 

дæс ныхасы фæд-фæдыл иронау макуы скæн! Куыд уыдис 
уымæ фидауцы цæстæй кæсæн? 
Уæвгæ, уавæр ныр фыддæр йеддæмæ хуыздæр нæу. 
Цавæрфæнды æмбырдмæ дæр ма бацу, хæрзыстæмтæй 
фæстæмæ иууылдæр дзурынц уырыссагау. Уырыссагау 
кæй зонынц, уый хорз у. Æвзæр, иронау кæй нæ зонынц, 
уый у. Нæ зонынц, уымæн, æмæ сæ нæ хъæуы. Уæдæ ма 
сын исчи афтæ зæгъид, уæдмæ æмæ уæдмæ, Ирыстоны 
цæргæйæ стыр бынат ахсыс æмæ иронау нæ базыдтай, уæд 
дæ бынат суæгъд кæн, зæгъгæ, кæддæра иууылдæр — ирон 
уа, æндæр адæмыхаттæй уа, уæлдай нæу — цымæ 
иууылдæр æвзаг нæ базониккой!.. 
Уырыссагау куы нæ зонай, уæд бæрнон бынатмæ 
никуы бахаудзынæ. Иронау чи нæ зоны — Ирыстоны! — 
суанг ирон куы уай, уæддæр, уыдонæн уый 
къуылымпыйы хос никуы у. Иронау нæ зоныс, уый, гæнæн ис, 
æмæ æппындæр макуы рабæрæг уа. Кæд демократон 
паддзахад аразджытæ хонæм нæхи, уæд хъуамæ нæ 
ныхæстæ æмæ хъуыддæгтæ Чъеуæрты галтау фæйнæрдæм 
ма хæцой. 
Не 'взаг ахæм уавæры кæй ис, уым æппæты фыццаг 
ирон адæм сæхæдæг сты аххосджын. Фыдыусы цæстæй 
кæсæм, Хуыцау нын цы стыр лæвар ракодта, уымæ. Нæ 
куырыхон хистæр Абайты Васо нын цы фæдзæхста, 
бинонты æхсæн мадæлон æвзагыл дзурын хъæуы, зæгъгæ, 
уый иутæ хъусгæ нæ фæкодтой, чи йæ фехъуыста, уыдон 
та йæ æххæст нæ кæнынц. 
Ацы хъуыдытæ иу æмæ дыууæ хатты нæ загътон 
алыхуызон æмбырдты. Сæ дзурынæй фæллайгæ дæр 
бакæнын, фæлæ сæ уæддæр кæддæриддæр æмæ кæмдæриддæр 
дзурдзынæн не 'взаджы сæрыл, уымæн æмæ, сывæллон 
кæугæ куы нæ кæна, уæд ын мад дзидзи нæ дæтты. 
Мадæлон æвзагæн йæ бындур мад у, æмæ уæ, ирон 
адæм, уый курæг дæн: нæ мады тæригъæды ма цæут!.. 
Хуыцау уын æй нæ ныххатыр кæндзæн... 
цæмæз кæцæйдæр гæдыйы лæппын æрбахаста. Йæ 
буары фылдæр хай уыд урс, фæлæ дзы 
ранæй-рæтты сау тæппытæ дæр æрттывта. Уыцы хъулæттæ йæ кодтой 
уæлдай зæрдæмæдзæугæдæр. Бинонтыл афтæ фæцахуыр, 
349 

æмæ-иу дзы алкæйы æрбацæуынмæ дæр æнхъæлмæ каст. 
Куыддæр-иу дуар фегом, афтæ-иу æрбацæуæджы размæ 
разгъордта æмæ-иу ыл йæхи, хъырнгæйæ, рахаф-бахаф 
кæнын систа. 
Уæлдай æнувыддæр уыди йе 'рбахæссæгыл, стæй йыл 
Ацæмæз дæр тынг фæцахуыр. Йемæ-иу æй уынгмæ дæр 
ахаста, суанг-иу Терчы былмæ дæр ахæццæ сты æмæ-иу 
уым фæтезгъо кодтой. Йе 'мбæлттæн гæдыимæ сæ къамтæ 
дæр исын кодта. 
Рацыд цалдæр мæйы. Гæды дзæвгар фестырдæр. 
Сахуыр хæдзары цæрыныл. Сыгъдæгдзинад æм бæрзонд 
æвæрд уыд. Цалынмæ-иу йæхимæ базылдаид, уæдмæ 
хæринаг не 'рцагуырдтаид. Куыддæр-иу сбои, афтæ-иу 
бавнæлдта йæхи рæсугъд кæнынмæ. Йæ дæрзæг æвзаг 
кæдæмдæриддæр æххæст, уым-иу бæстон ныффаста. Суанг 
ма-иу йæ къахы бынтæ дæр ныссæрфта. Хæрынмæ-иу æй 
равдæлд, сыгъдæгдзинадæй-иу йæхимæ йæ зæрдæ 
куынæуал æхсайдта, уæд. 
Цин ыл кодтам æппæт бинонтæй дæр, фæлæ нæ цин 
бирæ нæ ахаста. Гæды йæхимæ хъусыныл фæци. 
Æрæнкъард. Цыдæр хъыгдарæг æй кæй уыди, уый 
бамбæрстам, фæлæ, цы кæны, уымæн ницы зыдтам. Ацæмæз 
æй дохтырмæ дæр ахаста, уый йын цыдæр хостæ рафыста, 
фæдардта йын сæ, фæлæ йын ницы феххуыс сты. Фэестаг 
æхсæв ма Ацæмæзы фарсмæ диваныл фæбадт, райсомæй 
йæ хинайæн уаты мардæй баййæфтам... 
Не 'ппæтæн дæр зын уыди, тынгдæр та йыл Ацæмæзы 
зæрдæ фæрыст. Йæ цæссыгтæ згъæлдысты 'мæ 
згъæлдысты. Æз ын, мæ бон куыд уыд, афтæ зæрдæтæ 'вæрдтон. 
Суанг ма йын ирон æмбисонд дæр æрхастон, гæдыйыл 
кæуын нæ фæтчы, зæгъгæ, фæлæ уæддæр дзæвгар рæстæг 
йæ кæуын бауромын йæ бон нæ уыди... 
Мæ зæрдыл та æрлæууыд Дибæ. Мах Райæимæ горæты 
ахуыр кæнын куы райдыдтам, уæд Дибæ хъæуы баззади 
иунæгæй. Бынтон иунæгæй нæ — нæ куыдз Тузикимæ. 
Уый уыдис йæ сæйраг ныфс бон дæр æмæ æхсæв дæр. 
Фæлæ уыцы ныфсæй дæр æнæхай фæци. Нæ уæлæсыхаг 
шофыр Хъазыбег йæ машинæйы нæ рæзты сцæйтахт. 
Тузик йæ размæ фæци, æмæ дæ балгъитæг афтæ — ацъæл 
æй кодта. Дибæ ма йæм бæргæ рауад, фæлæ Тузик змæлгæ 
дæр нал скодта. 
350 

Хабæрттæ мын Дибæ фæстæдæр ракодта: нæ 
цæхæрадоны, дам, æй баныгæдтон, цырт ын ныссагътон æмæ йыл 
нæхи мыггаг æмæ йæхи ном ныффыстон... 
Ацæмæзæн æз дæр зæрдæ бавæрдтон, тезгъо кæнын 
кæм уарзтат, уыцы ран æй Терчы был баныгæндзыстæм, 
зæгъгæ. Доны был ын сау мæры ингæн скъахтам æмæ йæ 
уым баныгæдтам. Цардæй нæ бафсæст, фæлæ йын Терк 
æнусты дæргъы цы зарджытæ кæна, уыдонæй кæд 
бафсæдид... Стæй йыл ныффыстон ахæм цыппар рæнхъы: 
Дсе зымсег, дсе уалдзседжы фсестсе дын ссерд 
Æрхаста фыдхъизæмар, сонсей уыд дзаг. 
Æрцыди дын авд уды иумæ лсевсерд, 
Нæ дын систы афтæмæй авд мсейы фаг. 
æмæдæр гæсгæ мæм цард, мæ азты сæрæй 
кæсгæйæ, цыбыр кæсын райдыдта. Кæддæр-иу 
дыууиссæдзаздзыды дæр карджыныл нымадтон, ныр 
мæм дæс æмæ дыууиссæдз-æртиссæдзаздзыдтæ дæр 
карджын нал кæсынц. Æвæццæгæн, мæхæдæг уыдонæй 
дзæвгар хистæр кæй фæдæн, уый тыххæй. Хистæр кæй дæн, 
уыимæ разы дæн, фæлæ мыл бирæ цæуы, зæгъгæ, афтæ 
нæ нымайын. Стæй мæ азтæ дыууæ хатты фылдæр куы 
фæуиккой, уæддæр сæ бирæйыл нæ банымаин. Æрыгонæй 
мын исчи афтæ куы загътаид, ссæдз азы йеддæмæ нал 
фæцæрдзынæ, зæгъгæ, уæд æм фыдызнаджы зæрдæ 
бадардтаин. Ныр мын исчи афтæ куы зæгъид, ссæдз азы ма 
фæцæрдзынæ, зæгъгæ, уæд æй арфæйыл банымаин. 
Кæддæр, Максим Горький цас фæцард, уый 
банымадтон — 68 азы — æмæ мæхинымæр загътон: уыйбæрц куы 
фæцæрон, уæд мын фагæй фылдæр уыдзæн. Æрыгонæй 
цы азтæм фæцæрынмæ бæллыдтæн, уыцы кармæ куыд 
хæстæгдæр кодтон, афтæ мæ уырнын райдыдта, рæдигæ кæй 
кодтон, фæлæ уæддæр æнхъæлмæ кæстæн 68-аздзыды 
кармæ... 
Ацы ран мæ зæрды ахæм хабар радзурын ис. Кæддæр, 
дам, иу лæппулæгæн чидæр афтæ зæгъы, уыцы аз, уыцы 
мæй æмæ, дам, уыцы бон у ал сахатыл амæлдзынæ. 
Лæппу уыцы ныхæстæ йæ зæрдыл бадардта. Бонтæ 
æмæ къуыритæ мæйтæ æмæ азтау ивгъуыдтой, æмæ, йæ 
Зо/ 

«мæлыны» бон куыд хæстæгдæр кодта, афтæ йæ сагъæс 
æмæ мæтыл æфтыди. Лæппу скъæсхуыр, хæринаг ын ад 
нал кодта, йæ хуыссæг фæлыгъд. 
Фæстагмæ æруатон æмæ æнхъæлмæ кæсын райдыдта 
йæ «мæлæтмæ». Райсом «амæлдзæн», зæгъгæ, йын 
хуыссæджы хос бадардтой æмæ райхъал йæ «мæлæты» фæстæ. 
Лæппуйы тыххæйты баууæндын кодтой, йæ «мæлæн бон» 
фæсте кæй аззад, ууыл æмæ сындæггай-сындæггай йæ 
фыццаг уавæрмæ цæуын райдыдта. 
Æз дæр, Горькийæ куы фæхистæр дæн, уæд мын 
фенцондæр. Бауырныдта мæ, Хуыцау кæй никæй коммæ кæсы 
æмæ, зæххон адæмæй чи цы хъуыды кæны, уыдон æм 
нымады кæй не сты... 
ушнова Вероникæимæ зонгæ нæ уыдтæн. Ме 
'мдзæвгæтæ мын кæй ратæлмац кодта, уый 
тыххæй фыстон, стæй мын цыма мæ хъуыдытæ Вероникæйæ 
тынгдæр ничи банкъардта, афтæ мæм кæсы. Æмæ уый 
хуымæтæджы нæу, уымæн æмæ, мæ фыстыты цы зæгъынмæ 
хъавыдтæн, уый Вероникæйæ тынгдæр никæмæ 
бахъардта. Йæ тæлмацтæ афтæ хорз дæр уымæн рауадысты, 
уымæн фæцыдысты мæ зæрдæмæ дæр... 
Цалдæр боны размæ балхæдтон Тушновайы 
æмдзæвгæты чиныг. Æргом дзургæйæ, йе сфæлдыстадимæ афтæ 
хорз зонгæ нæ уыдтæн, фæлæ йын рауагъдад «Эксмо»-йы 
цы чиныг рацыд, уырдæм хает æрцыдысты йæ хуыздæр 
уацмыстæ иууылдæр. Чиныг каст нæма фæдæн, афтæмæй 
дæр мæхинымæр хъуыды кодтон, уырыссагау чи фыста 
æмæ фыесы, уыцы сылгоймæгтæй Вероникæйы хуызæн 
сылгоймаджы зæрдæмæ арф кæй никуыма ничи ныккаст, 
йе 'нкъарæнтæ йын афтæ æргом, рæсугъд æмæ рæстагæй 
кæй никуыма ничи равдыста. 
Чиныджы æмдзæвгæтимæ æхсæнмæхсæнты 
мыхуыргонд æрцыд, Вероникæмæ йæ хæлæрттæ цы писмотæ 
фыстой, уыдоны иу хай. Сæ фылдæр ын арфæ кæнынц йæ 
фæстаг чиныджы тыххæй. Писмотæй куыд зыны, афтæмæй 
чиныг мыхуыры фæзынд 1965 азы. Йæ хæлæрттæ, 
зонгæтæ, йе 'мсис фыеджытæ йын бузныг зæгьынц, диссаджы 
чиныг кæй ныффыста, уый тыххæй. «Ваши стихи всегда 
были отмечены человечностью, чистотой, добротой... Но 
362 

такой силы, как в этой книге, Вы не достигали никогда. В 
этой книге мир Вашей поэзии, как никогда светел, чист, 
могуществен и прекрасен», — фыста йæм Петровых М. 
«Дорогая Вероника! Мы с Инной прочитали твою книжку 
и не можем не написать тебе, как она нам понравилась. 
Вообще, все последние годы ты — с каждым годом и с 
каждым сборником — пишешь все лучше, но эта маленькая 
книжечка не просто плавно, но резко лучше других, — 
такая она глубокая, человечная, тонкая (в смысле тонкости 
души, не объема) и поэтичная. Это почувствовали и 
поняли все и сразу! Б. Я. Шиперович рассказал мне, что 
типография не додала книготоргу 5 тыс. экземпляров! — они 
украдены по одному, по два экземпляра, расхищены 
читателями, работниками типографии»,— ахæм ныхæстæ та 
йæм æрбарвыстой Ваншенкин Константин æмæ Гофф 
Иннæ. «Дорогая Вероника Михайловна. Не успела я 
сказать, что меня сильно интересует Ваша новая книга — как 
Вы уже ее прислали мне в подарок... Ведь давно знаю Ваши 
стихи, давно и искренне многими любуюсь, знаю Ваш голос 
— правдивый и чистый, но они так не трогали, не пронзали 
меня, как те, что собраны в Вашей новой книге... Будьте 
здоровы. Спасибо Вам. Ваша Л. Чуковская». 
Писмотæй цы чысыл скъуыддзæгтæ 'рхастон, уыдон дæр 
хорз æвдисæн сты, Вероникæйæн йе 'мсис поэттæ, цыма 
ныхас бакодтой, уый хуызæн, йе сфæлдыстадæн стыр аргь кæй 
кæнынц, уымæн. Уыимæ уæлдай тынгдæр сæ зæрдæмæ 
фæцыд йæ фæстаг чиныг. Писмоты ма иу кæны æндæр 
хъуыддаг дæр: иууылдæр фыст сты 1965 азы июны мæй. 
Уымæй афæдз раздæр Вероникæ мæнмæ фыста: «С 
удовольствием перевела Ваши хорошие стихи — моя вина, 
что так задержала. Болела и серьезно». 
Уыцы «болела и серьезно» куы ныффыста, уый фæстæ 
Вероникæ афæдзæй чысыл фылдæр йеддæмæ нал ацард. 
Йæ хæлæрттæ йæм цы зæрдæбын ныхæстæ ныффыстой, 
уыдон иууылдæр раст уыдысты, стæй, чи зоны, куы сын 
байрæджы уа, уымæй дæр тарстысты... 
зтæ мыл куыд фылдæр цæуы, афтæ Есенин Сергейы 
ныхæстæ мæ зæрдыл арæхæй-арæхдæр 
æрлæууынц: 
*23 Дзасохты Му.зафср 
353 

Мы теперь уходим понемногу 
В ту странуу где тишь и благодать. 
Æрмæст цыма «понемногу»-йы бæсты «тагъд» тынгдæр 
сфидауид, афтæ мæм кæсы, уымæн æмæ ме 'мгæртты, 
кæнæ мæнæй хистæр, кæнæ чысыл кæстæр чи у, уыдоны 
нымæц æгæр тагъд къаддæрæй-къаддæргæнгæ цæуы. 
Цалдæр азы размæ, бæлвырддæр зæгъгæйæ та 2001 азы 
мæ куысты æнæнхъæлæджы баиу сты, кæддæр 
«Рæстдзинад»-ы редакцийы бирæ азты иумæ кæимæ фæкуыстон, 
уыдонæй цалдæр: Дзугаты Барис, Хæблиаты Сафар, 
Тыджыты Юрий æмæ Мамсыраты Мурат. Кæрæдзийы уынд 
нын афтæ æхсызгон уыд, æмæ зæрдылдарынæн нæ хуыз 
иумæ систам. Уыцы фембæлдыл æртæ азы йеддæмæ нæма 
рацыд, афтæ кæрæдзийы фæдыл се 'нусон фæндагыл 
ацыдысты Дзугаты Барис (2001), Тыджыты Юрий (2002) æмæ 
Хæблиаты Сафар (2003). Æртæ боны размæ та, 79 азы йыл 
цыди, афтæмæй йæ кусынæй банцад Мамсыраты Мухтары 
фырт Мураты зæрдæ. 
Æз бирæ азты зонгæ уыдтæн Муратимæ. Хуымæтæджы 
зонгæ нæ, фæлæ хæстæг зонгæ. Бирæ азты иумæ 
фæкуыстам, раздæр газеттæ «Рæстдзинад» æмæ «Молодой 
коммунист»-ы, фæстæдæр та журнал «Ногдзау»-ы 
редакциты. 
Цы зæгъын мæ бон у мæ иузæрдион хæларæй? 
Кæд искæмæ ирон æгъдæуттæ бæрзонд æвæрд 
уыдысты æмæ сæ сæрыстырæй æххæст кодта, уæд уыдоны 
номхыгъды аккаг бынат ис Муратæн дæр. Кæд исчи 
рæстдзинад ыл ныфсджынæй тох кодта, кæд исчи тыхст лæджы 
фарсмæ æрбалæууыд æмæ, йæ бон цæмæй уыд, уымæй 
йын баххуыс кодта, уæд уыдонæй иуæй дæр Мурат фæсте 
нæ баззад. Кæд исчи уазæгуарзон уыд, йæ цæхх, йæ 
кæрдзын цæстуарзонæй адæмæн лæвæрдта æмæ уымæй 
æхсызгондзинад иста, уæд уый дæр уыдис Мамсыраты 
Мурат. 
Цæмæдæр гæсгæ мæм афтæ кæсы, цыма Мураты риуы 
дыууæ зæрдæйы тæлфыд: иу — фæлмæн, иннæ — хъæбæр. 
Фæлмæн зæрдæйы бынат уыдис æфхæрд æмæ 
æххуысхъуаг адæмæн, хъæбæр зæрдæ хатыр нæ зыдта 
галиузондылхæст адæмæн. Мураты фæлмæн зæрдæ уыдис 
тæригъæдгæнаг. Æххуысхъуаг адæймаджы рæзты никуы ахызт, 
354^ 

йæ цардæн тæссаг кæм уыд, ахæм ран дæр тас нæ зыдта, 
лæгæй-лæгмæ-иу цалдæр ^фыдгæнæджы ныхмæ 
æрлæууынæй дæр нæ фæтарст. Йæ фæлмæн зæрдæйы хъармæй 
канд адæмы нæ тавта, фæлæ цæрæгойты дæр. Чидæр 
куыдзы къæбылайы æвæгæсæгæй ныууагъта, кæнæ гæдыйы 
лæппыны раппæрста, уæд уымæ дæр æнæрлæугæ никуы 
фæци. Æнæмæнг-иу хæстæгдæр дукани бацагуырдта, исты 
хойраг-иу балхæдта æмæ-иу дзы гæдыйы лæппын кæнæ 
куыдзы къæбылайы бафсæста. 
Мураты хорз миниуджытæ бирæтæн зындгонд 
уыдысты, æмæ-иу æй рæстдзинадыл тохгæнджытæ 
бацагуырдтой, æмæ Дзы æнæ дзуаппæй никуы никæй ныууагъта. 
Уымæн афтæ хъуыстгонд уыдысты йæ фельетонтæ æмæ 
критикой æрмæджытæ. Мураты фыссæн сисы бынмæ-иу 
чи бахауд, уыдонæй бирæты сæ куыстæй исын бахъуыд, 
кæйдæрты хъуыддæгтæ та-иу партийы обкомы бюройы 
æвзаринаг фесты. 
Мурат уыди Ирыстоны хуыздæр журналисттæй иу. 
Уымæн хорз æвдисæн канд йæ критикой æрмæджытæ нæ 
уыдысты, фæлæ, хорз адæмыл цы очерктæ фæфыста, 
уыдон дæр. Иры дзыллæтæ зæрдиагæй кастысты, дыууæ 
хатты стыр тиражæй уагъд чи 'рцыд, йæ уыцы чиныг 
«Æцæгæлон бæстæ». Уым Мамсыры-фырт бæстон радзырдта 
Турчы ирæтты царды хабæрттæ. Мурат зæрдæмæдзæугæ 
уацмыстæ сфæлдыста рæзгæ фæсивæдæн дæр. Уæззау 
рынчын цы цыбыр рæстæг фæци, уыцы бонты дунейы 
рухс федта йæ радзырдты чиныг сывæллæттæн «Сар мын 
дæ сæр кæны»-йы дыккаг рауагъд. Стыр хъыгагæн æй 
йæхæдæг нал федта. 
Мурат уыди æцæг ирон лæг æмæ æнауæрдон тох кодта 
Ирыстоны знæгтимæ. Нæ барста, нæ адæмыл алы 
дамдумтæ чи фыста, нæ истори нын чи зыгъуыммæ кодта, 
уыдонæй иуæн дæр. Фæнды мæ йæ фæстаг^рецензийы 
тыххæй цалдæр ныхасы бæлвырддæр зæгъын. Йæ сæргонд 
ын схуыдта «Дилетанты и мутанты». Æрмæг фыст у 
уырыссагау. Рецензийы æвзæрстæуы, Троцкий Сталины тыххæй 
цы дыууæтомон биографи ныффыста, уый. Уым Лев 
Давиды фырт цъыфкалæн канд Сталиныл нæ кæны, фæлæ 
ирон адæмыл дæр. Мæнæ куыд фыссы Лев Троцкий (Лейба 
Бронштейн): «...некий Иремашвили утверждает, что 
осетином был отец» (Сталина — М.М.), «грубая неотесанная 
855 

натура, как все осетины...». Уыцы æнаккаг ныхæстæн, 
стæй канд уыдонæн нæ, аккаг дзуапп ссарæн уыдзæн, 
Мураты рецензи дунейы рухс куы фена, уæд. 
Мамсыры-фырт хъæбатыр лæг уыд æмæ, хъæбатыр чи 
уыд, уыдон йæ цæсты афтæ кадджын уымæн уыдысты. 
Сæ мыггаджы ахæм лæгтæ иу æмæ дыууæ нæ уыди. Мурат 
дзы æппæты стырдæр аргъ кодта Джеоры фырт 
Хаджумарæн. Афтæ мæм кæсы, æмæ йæ иунæг фыртыл 
«Хаджумар» ном дæр уымæн сæвæрдта. 
Мæ ныхас, цæмæй райдыдтон, уымæй фæуынмæ 
хъавын. Тæнæгæй-тæнæгдæр кæнынц ме 'мгæрттæ, мæ 
хæлæрттæ, мæ зонгæты рæнхъытæ. 
Фæци Муратæн дæр йæ зæххон цард. Ардыгæй 
фæстæмæ цæрдзæни адæмы зæрдæйы, йæ хорз хъуыддæгты. 
Мæнæн та ма ме 'мбал, ме 'мкусæг, ме 'мхъуыдыгæнæгæн 
мæ бон у æрмæстдæр рухсаг зæгъын æмæ йын зæгъын: 
«Рухсаг у, Мурат. Дæ мад æмæ фыд, де 'фсымæртæ, дæ 
кадджын хистæртæ кæм сты, уыцы бæстæмæ фæцæуыс 
æмæ дæ сæ хорзæх уæд! Дæ фæстæ цы бинонтæ æмæ 
къабæзтæ ныууагътай, бирæ кæй уарзтай, уыцы ирон адæмы л 
цардаудæн кæн». 
дæймаг мастæй йæ хъуырмæ куы свæййы, уæд, цы 
фæдзуры, уый фæзоны, фæлæ сæ кæй цуры 
фæдзуры, уый дзы хатгай айрох вæййы æмæ фæсмоны 
ахæсты бахауы. 
Одинцовы партийы Цæгат Ирыстоны обкомы фыццаг 
секретарæй куы сæрвыстой,— равзæрстой, зæгъгæ, барæй 
нæ зæгъын, уымæн æмæ, дæ цæсты кæронæй дæр кæй 
никуы федтай æмæ дæ зæххыл йæ къах чи никуы 
æрæвæрдта, уый равзарæн нæй, ууыл ис, уый фæстæ дæр ын йæ 
алы галиу ми дæр рахиз чи хондзæн, уыдонæн сæ къухтæ 
сдарæн æмæ йæ афтæмæй бæрзонд къæлæтджыны 
æрбадынгæнæн, — уæд æм мæсты чи нæ кодта, ахæм бирæ нæ 
уыд. Мæсты йæм чи нæ кодта, уыдон та адæмæн Одинцовы 
хуызæн æнæуынон уыдысты. Гъе æмæ Одинцовы 
рæстæджы мæ зæрдæйы хъæстытæ мæ хицæуттæй иуæн 
фæкодтон. Кæй зæгъын æй хъæуы, Владимирæй — Одинцовы 
ном афтæ хуынди — йын нæ раппæлыдтæн. Цыдæриддæр 
дзы хъуыды кодтон, уыдæттæ йын фæдзырдтон. Уый мæм 
356 

бирæ фæхъуыста, стæй, дарддæр кæй ницыуал зæгъынмæ 
хъавын, уый куы бамбæрста, уæд мын афтæ. 
— Мæнæн сæ радзырдтай, фæлæ сæ æндæр искæй цур 
мауал зæгъ... 
Ууыл бирæ азтæ рацыд, афтæ, мæ хъæстытæ кæмæн 
фæкодтон, уый йæ мысинæгтæ куы ныммыхуыр кæнид 
æмæ дзы куы ныффыссид, Хъæбæлоты Бил ары фыдгой, 
дам, мын-иу кодтой... æмæ уыцы номхыгъды мæн дæр 
фыццæгтимæ куы ранымаид. 
Лæгау лæг йæ сæрмæ ахæм ми æрхæсдзæн, уый мæ 
никуы бауырныдтаид. Чидæр кæмдæр кæйдæр тыххæй йæ 
хъуыды загъта, уый йæхицæн нæ, фæлæ æндæр искæмæн 
дæр радзур, уый дзырдхæссæг йеддæмæ никæцы 
адæймаджы зæрды æрæфтдзæн. 
Билары тыххæй кæд цы загътон, уый ма чи хъуыды 
кæны, фæлæ кæд цыфæнды загътон, уæддæр æй æнæхъæн 
адæмы хъусы цæгъдын цæмæн бахъуыд? Иугæр æй æппæт 
дзыллæтæн кæм фехъусын кодтай, уым ын æй 
фыццаджыфыццаг æнæмæнг йæхицæн загътаис. Стыр бынаты 
куынæуал куыста, уæд нæ, фæлæ, хорз кæнын дæр æмæ 
æвзæр кæнын дæр йæ бон куы уыди, уыцы рæстæг. 
Æмæ, дам, Одинцовы тыххæй мæ цуры цытæ загътай, 
уый иннæтæй иуы цур зæгъын дæр мауал сфæнд кæн. 
Æвæццæгæн, йæхиуыл йæ зæрдæ дардта, кæмæн цы 
фехъусын кæнын хъæуы, уый мæхи бар уадз, зæгъгæ. 
æ лæппу куыддæр райдайæн скъола каст фæци, 
афтæ йæ ахуырыхъæд дзæвгар фæцауддæр. 
Уæлдай æвзæрдæр йæ хъуыддæгтæ цыдысты 
математикæйæ. Йæ ахуыргæнæг мæ зонгæ уыдис, стæй 
хуымæтæджы зонгæ нæ, фæлæ хæларæй кæимæ цардтæн, 
цæххкæрдзын кæимæ хордтон, ахæм лæг. Лæппуйы боныджы 
«дыууæ»-ты нымæцыл куыд æфтыди, афтæ æфтыди мæ 
мастыл дæр. Мæхиуыл хæцын куынæуал фæрæзтон, уæд 
сфæнд кодтон ахуыргæнæджы бабæрæг кæнын. 
Æнхъæлдтон, къæмдзæстыгхуызæй мыл сæмбæлдзæн, фæлæ 
фæрæдыдтæн. Куы мæ ауыдта, уæд мыл хуымæтæджы цин 
6акодта. Цы хур, цы къæвда дæ 'рбахаста, зæгъгæ, мæ куы 
бафарста, уæд ын загътон: 
— Мæ кæстæры тыххæй дæм æрбацыдтæн. 
357 

— Æмæ цы кæны дæ кæстæр? 
— «Дыууæ»-тæ йын æвæрыс, æмæ уый мæ зæрдæмæ нæ 
цæуы... 
— Æмæ «дыууæ» æвзæр бæрæггæнæн у? 
— Æз дзы хорзæй ницы уынын. 
— Рæдийыс, мæ хæлар, æз «дыууæ»-тæ кæмæн 
æвæрдтон, уыдонæй иу дæр цардæй нæ хъаст кæны: чи дзы 
партийы обкомы кусы, чи — министр™ советы...» 
Ацы хабæрттæ мын ракодта мæ зонгæ. 
аджы кæддæр ныффыстон чысыл радзырд. Йæ сæр 
хуынди «Хорз у фистæгæй цæуын...» Фæзынди 
периодикой мыхуыры, рацыди радзырдты иумæйаг 
æмбырдгонды дæр. 
«Рæстдзинад»-ы иуæндæс азæй фылдæр куы 
бакуыстон, уæд мæ сæвæрдтой газет «Молодой коммунист»-ы 
редакторæй. Уыди мын сæрмагонд машинæ дæр. Арæх 
дзы нæ пайда кодтон, фæлæ-иу дзы бадгæ дæр акодтон. 
Иуахæмы районæй æрбаздæхтæн æмæ мæ куысты дуармæ 
ме 'мсис лæппутæй цалдæры æмбырдæй лæугæ 
баййæфтон. Машинæйæ куы рахызтæн, уæд мын дзы иу афтæ: 
— Уæд афтæ куы фыстай, фистæгæй цæуын хорз у, 
зæгъгæ!.. 
— Хорз у, хорз, фистæгæй цæуын, машинæ куы нæ уа, 
уæд! — дзуапп ын радтон æз. 
æддæр, Советон Цæдис ма куы уыди, уæд 
фысджытæ чиныгкæсджытимæ арæх æмбæлдысты. 
Æвæццæгæн, ахæм район, ахæм хъæу нæ уыдис, 
фембæлдтытæ кæм нæ арæзтой. Архайдтой дзы куыд хистæр 
кары, афтæ æрыгон фысджытæ дæр. Чиныгкæсджытæ 
зæрдиагдæрæй кæмæ 'нхъæлмæ кастысты, уый, Ирыстоны 
адæмон поэт Хъайтыхъты Геор уыди, зæгъгæ, куы зæгъон, 
уæд цыма нæ фæрæдидзынæн, афтæ мæм кæсы. 
Иуахæмы та фембæлд уыдис районтæй кæцыдæры. 
Æмбырд кодтой партийы обкомы дуармæ. Иууылдæр 
æрбацыдысты, Георæй фæстæмæ. Уалынмæ уый дæр 
фæзынд. Салам раттыны бæсты, йæ мидбылты худгæйæ, 
6афарста: 
Зов 

Кæцы у мæ район? 
Цы ран та фсерæйон?.. 
ыссын, фыссын, фæлæ тæрсын, мæ фыстытæ се 
'ппæт мæ удæгасæй дунейы рухс куы нæ феной, 
уымæй. Цы бонтæ ма мын баззад, — уæвгæ, уыдон 
бонтæ сты æви азтæ, уый Хуыцау йеддæмæ ничи зоны, — 
уыдон мæм афтæ бирæ нал кæсынц, æмæ ме уæнджы мигъ 
уымæн бады. Лæджы цæст цы бон фæцъынд уыдзæн, уый 
бæрæг нæй. 
Тæрсын мæ фыстытæн. Ме 'гасæй, зæгъæн ис, æмæ 
куы никæйы хъæуынц, уæд мæ фæстæ кæй хъæудзысты, 
зæгъгæ, катайы арæх бацæуын, фæлæ та мæхицæн 
зæрдæтæ авæрын: мæ хъуыдытæ æнæ фыстæй баззайыны бæсты 
фæлтау æнæмыхуыргондæй баззайæнт. 
з æмæ дæуæн иумæйагæй ницы ис: ды хъаз дæ, 
æз — адæймаг. Дæуыл къæртайы дзаг дон куы 
бакалай, уæд дыл дзы иу æртах дæр нæ фæхæцдзæн, 
мæныл та къоппы дзаг куы бакалай, уæд къахæй сæрмæ 
ныххуылыдз уыдзынæн. 
Дæумæ ницы хъары. Цыфæнды ныхас дæр дæ 
фæстæмæ схъиуы, æз та, кæд Быцентæй нæ дæн, уæддæр мæм 
сæ миниуджытæй иу фæхæццæ: уайдзæфæй рынчын 
кæнын, фидисæй — мæлгæ. Æрмæст уыдонмæ уайдзæф 
тынгдæр хъардта æмæ дзы мæлгæ кодтой, фидисæй та — 
рынчын. 
едицинон хо сæйраг дохтырмæ бацыд æмæ йын 
афтæ: 
— Æртæ боны мæ мæ куыстæй суæгъд кæн... 
Чызг ныфсæрмытæ, йæ сæр æруагъта æмæ 'нхъæлмæ 
каст, сæйраг дохтыр ын цы зæгъдзæн, уымæ. Хуыздæр 
уавæры нæ ^ыд сæйраг дохтыр дæр. Иуцасдæр 
хъуыдытыл фæци. Йе 'мкусæг йæхи æртæ боны æмгъуыдмæ кæй 
куры, уый бамбæрста, фæлæ йæ уыцы рæстæг цæмæн 
бахъуыд, уый нæ загъта. Зæгъын та йæ æнæмæнг хъуыд. 
Чи зоны, йæхи кæй куры, уымæй раздæр. Чызг бынтон 
359 

кæй ныфсæрмытæ, уый æддаг бакастæй дæр бæрæг уыд. 
Бæрæг уыд, йæ хъуыды фæбæлвырддæр кæныны зонд æм 
кæй нæй, уый дæр, æмæ йæ сæйраг дохтыр бафарста, 
уыйбæрц рæстæг æй цæмæн бахъуыд, уымæй. 
Чызг ноджы тынгдæр ныфсæрмытæ, фæлæ 
æппынфæстаг тыххæй-фыдæй цалдæр дзырды сдзурын бафæрæзта: 
— Райсом мæ скъæфгæ кæндзысты... 
æ хорз сыхаг Царахаты Салам æмæ йæ хорз 
бинойнаг Аня хæларæй фæцардысты дæс æмæ 
дыууиссæдз азы. Уыйбæрц азтæ цы чындзæхсæвыл рацæуы, 
уый та сызгъæрин фæхонынц. Ахæм чындзæхсæв 
сарæзтой мæ сыхæгтæ дæр. Фынгæн хистæрæн мæн 
бацагуырдтой. Æртыккаг хистæрæн та дзы бадти мæ иннæ хорз 
сыхаг Атайты Тимофей, Саламы 'мсиахс. 
Тимофеимæ ныхæстæ кодтам æмæ, цы зæгъынмæ 
хъавыдтæн, уый мæ æрбайрох. Арæх, ахæм уавæры 
бахаугæйæ, куыд фæзæгъын, афтæ Тимофейæн дæр загътон: 
— Мæнæн мæ сæр йæ бынаты ис, фæлæ зонд йæ 
бынаты нал и: иуæй-иу хатт мæ цыдæртæ айрох вæййы. 
Тимофей мын мæ зæрдæ алхæдта: 
— Иу ма дзы уæддæр йæ бынаты кæй ис, уый хорз у. 
дæймаг газеттæ кæсынæй фылдæр цы кæны! 
Алкæцы бонæй дæр сæ фарчы хай ратонынц. Сæ 
фæрцы, дуне цæмæй улæфы, алы бæстæты цы хабæрттæ цæуы, 
уыд он базонынмæ тырнæм, нæхи Ирыстон цæмæй цæры, 
уый базонынмæ куыд тырнæм, афтæ. Ахъуыды кæнгæйæ, 
цаутæн сæ фылдæр рæстæджы фæлмы аныгъуылы, цы 
рæстæджы æрцыдысты, уыцы рæстæгимæ фæцыдæр 
вæййынц, фæлæ дзы ахæмтæ разыны, зæрдæйы фысты 
хуызæнæй чи баззайы, рох кæнын чи нал бакомы... 
Никуыуал мæ ферох уыдзæн, «Рæстдзинад»-ы 2011 
азы 30 сентябры цы æрмæг бакастæн, уымæй иу 
хъуыдыйад: «...йæ мад Дзасохты Мария куы мардис, уæд 
къуыри дзурын нал фæрæзта, фæлæ йæ фарсмæ бадæг 
фырт (Мамиты Герас. — Дз. М.) куы æрæхснырста, уæд 
йæ фæстаг тыхтæ æрбамбырд кодта æмæ загъта: 
«Цæргæ!» 
860 

Куыд бирæтыл дзуры ацы иунæг ныхас! Мæлæтмæ 
комкоммæ кæс. Цалдæр улæфты ма дын баззад æмæ 
уыдон дæр дæ хъæбулæн снывонд кæн! Уый, æвæццæгæн, 
æрмæстдæр ныййарæджы бон у. Уыйбæрц тых æмæ 
уарзондзинад ис æрмæстдæр мады зæрдæйы! 
æ фыны, мæ зæрдæмæ тынг чи цыд, уыцы чызгыл 
амбæлдтæн. Иннæ хæттытæй мæм цыма 
хæлардæр æмæ уарзондæр цæстæй ракаст, афтæ мæм фæкаст. 
Уымæй размæ мыл афтæ æхсызгонæй никуы сæмбæлд. 
Мæхинымæр мæ цинæн кæрон нал уыд. Иумæ атезгъо 
кæнæм, зæгъгæ, йын куы загътон, уæд æнцонæй сразы æмæ 
Терчы былы 'рдæм нæ ных сарæзтам. Зæрдиаг 
ныхæстæгæнгæ, сæлдæг æмæ æндæр адджинæгтæ кæм уæй кодтой, 
уырдæм бахæццæ стæм. Хурæй аууонгонд фынгты 
уæлхъус фæсивæд сæ рæстæг æрвыстой. Хъуыстысты 
музыкæйы зæлтæ. Мæ зонгæ чызджы ном хуынди Тамарæ, 
афтæмæй, мæ зæрдæмæ чи цыд, уыдонæй Тамарæ ничи 
хуынд, фæлæ мæм фыны афтæ каст, цыма рагæй зонгæ 
уыдыстæм. 
О, æмæ, фæсивæд сæ улæфт кæм уагътой, уырдæм куы 
бахæццæ стæм, уæд Тамарæмæ дзурын: «Мах дæр иу 
аууонгæнæны бын абадæм». Тамарæйæн мæ фæндон йæ 
зæрдæмæ фæцыд æмæ иу фынгмæ баздæхтыстæм. Æнхъæлдтон, 
исчи нын лæггад кæнынмæ рацæудзæн, зæгъгæ, фæлæ, 
адæмæй алчи фынгмæ йæхæдæг хæринæгтæ куы хаста, 
уæд сæ æз дæр бафæзмыдтон. 
Хъуыддаг фидынмæ куы 'рхæццæ, уæд мæ дзыпп 
асгæрстон, æмæ дæ фыдгул дæр ахæм уавæры бахауæд: мæ 
чыссæйæн дзы йæ кой дæр нæ уыд. Иу дзыппы куы нæ 
разынд, уæд иннæтæ сгарынмæ фæдæн, фæлæ уыдон дæр 
афтид разындысты. Адæргæй цы акодтаин, уый нал 
зыдтон. Ме 'хцадон цы фæуыдаид, уый æваст мæ зонд 
ацахсын нæ бафæрæзта. Стæй уысмы фæстæ мæ зæрдыл 
æрбалæууыд, нæхицæй куы цыдтæн, уæд мæ пиджак кæй 
аивтон æмæ мæ чыссæ уый дзыппы кæй баззад. 
Зындæр уавæры бахауæн нæ уыд. Цæрæнбонты цы 
фембæлдмæ бæллыдтæн, уый ралæууыд æмæ... Цы 
цæсгомæй хъуамæ басастаин, мæ дзыппы æхцайы капекк кæй 
нæ уыд, ууыл? 
361 

Мæ худииаджы уавæр мæхицæн ныббарын мæ бон нæ 
уыд, мæхи сраст кæнынæн рæстæг куыд нæ уыд, афтæ. 
Адæмыл мæ цæст ахастон, фæлæ дзы иу зонгæ дæр нæ 
разынд. Нæ зыдтон буфетгæсы дæр. Цыбыр дзырдæй, 
къæппæджы бахаудтæн. Худинаджы уавæрæй нал 
фервæздзынæн, уый мæ кæронмæ нæма бауырныдта, афтæ мæ 
кæцыдæр æнкъарæнæй бамбæрстон, фыны кæй дæн, уый 
æмæ фехъал дæн... 
Куы фехъал дæн, уæд æхсызгонæн сулæфыдтæн... 
дæймаджы цард мæм мæсыджы хуызæн кæсы. Уый 
фæзыны, раз дæр фæз йеддæмæ кæм ницы вæййы, 
ахæм ран, фæлæ дур дурыл æвæрын куы райдайынц, уæд 
хæрдмæ цæуынмæ февналы. Алы бон дæр йæ бæрзæндыл 
æфтгæ фæцæуы. Æппынфæстаг ралæууы ахæм бон, йæ 
рæзынæй куы банцайы, ома амад куы фæвæййы. Фæлæ 
ахæм заман дæр скæны, бынмæ рæзын куы райдайы æмæ 
æппынфæстаг зæххы хай кæд бавæййы. 
Адæймаджы цард мæм мæсыджы хуызæн дзæгъæлы нæ 
кæсы. Уый дæр æппындæр никуы вæййы, афтæмæй 
дунемæ фæзыны. Бонæй-бонмæ æфты йæ рæзтыл. Иуафон йæ 
рæзынæй банцайы. Азтæ йыл куыд фылдæр цæуы, афтæ 
æмпылы йæ буар, къаддæр кæны йæ тых. Иуафон 
æрхуыссы æмæ зæххы хай бавæййы... 
Фæлæ ис æндæрхуызон мæсгуытæ дæр. Уыдонæн буар 
дæр нæй, дурæй амад дæр не сты. Сæ самайыныл та 
адæймаг фæкусы, цалынмæ йæ цæст ферттивы, уæдмæ. Амайгæ 
та сæ фæкæны йæ хорз хъуыддæгтæй, йæ кад æмæ 
намысæй, йæ арф хъуыдытæ æмæ куырыхон зондæй. Ахæм 
мæсыг самайын кæмæн бантысы, уый цæргæйæ баззайы бирæ 
фæлтæрты зæрдæты. Цы арфæйаг хъуыддæгтæ сарæзта, 
уыдон æй скæнынц æнæмæлæт. 
ытуарзаг адæм сæхи цы хуызы нæ равдисдзысты, 
ахæм нæй. 
Иу ахуыргонд иу дзырдуатæн йæхицæй редактор 
ацарæзта. Редактор кæй у, уый хъуамæ иу ран йеддæмæ 
фыст ма уыдаид, фæлæ уымæн йæ къухы бафтыд йæ 
мыггаг чипыджы цыгшар хатты ныффыссын кæнын. 
362 

Цавæр ивддзинæдтæ бахаста ног рауагъдмæ? Уыдон 
бирæ не сты, фæлæ, сауджыны загъдау, «бындурон». 
Цæвиттон, цыппар хатты редактор бавдæлд, æмæ 
«саузым» уырыссаг æвзагмæ ратæлмац кодта «белоснежная 
зима». Уымæй размæйы рауагъды та цæмæдæр гæсгæ 
«бесснежная зима» уыди... 
фстау чи нæ ракурдзæн, ахæм зын ссарæн у, 
стæй, æвæццæгæн, кæмæй нæ ракурдзысты, ахæм 
дæр. Æфстау мæхæдæг дæр ракурын, стæй мын мæхицæй 
дæро ракурынц. 
Йæ тыхст кæмæн ацаразын, уымæн, кæй зæгъын æй 
хъæуы, æхсызгон вæййы, фæлæ, кæмæн баххуыс кæнын, уымæй 
мæхицæн къаддæр æхсызгон нæ вæййы. Лæг дыл йæ зæрдæ 
дары æмæ йæ фыдæнхъæл нæ фæкодтай, уæд уыцы 
уавæрæн ницæимæ абарæн ис, уымæн æмæ зæххыл хорздзинад 
ракæнынæй æхсызгондæр æнкъарæн зын ссарæн у. 
Уæлдæр куыд загътон, афтæмæй æфстау мæхæдæг дæр 
ракурын, стæй мын мæхицæй дæр ракурынц, фæлæ мæ иу 
хатт мæ зонгæ^æртæ мин доллæры куы куырдта, уæд мæ 
равг фехæлд. Йæ тыхст саразын ын мæ бон кæй нæ баци, 
уый тыххæй. Ноджы ма сылгоймаг дæр куы нæ уыдаид. 
Фæлæ мын иу хъуыддаг мæ уавæр фæрогдæр кодта: 
æхсызгон мын уыд, афтæ хъæздыг æнхъæл мæ кæй æнхъæлдта. 
Уадз æмæ лæгæн, хъæздыг нæ уæвгæйæ, хъæздыг 
æнхъæл у ой, хъæздыг уæвгæйæ йын мæгуыр æнхъæлыны 
бæсты. 
' ырытыл мæгуыры бон акодта. Тæригъæд сын нæ 
кæнын, уымæн æмæ адæймагæн зиан йеддæмæ пайда 
ницы сты. Фæлæ уæддæр уыдонæн дæр удтæ ис 
æмæ, кæй дæр загъдау, уыдоны дæр цæрын фæнды. 
Цæрынæн та фадæттæ хъæуы, фæлæ сыл мах рæстæджы, 
куы зæгъын, мæгуыры бон акодта: сæ цæрæн бынæттæй 
сæ лидзын бахъуыд. 
Нау дæлдон куы фæкæны, уæд æй æппæты фыццаг 
уырытæ базонынц æмæ сæхи донмæ калынмæ 
фæвæййынц. Сæхи марыны тыххæй нæ, фæлæ фервæзыны 
тыххæй, æмæ былгæронмæ ленк кæнын байдайынц. 
863 

Ныр сын дыкъахыг уырытæ сæ уæрмыты дуканитæ гом 
кæнын куы байдыдтой, уæд та цымæ кæдæм фæлидзынц? 
Зæххы бын цæрын дæр кæй нал уадзынц, уыдонæй ма 
зындæр уавæры бахаугæ уа, уый мæ нæ уырны. 
аздæр промышленность! кусджытæ æмæ 
зæхгуыстгæнджыты æхсæн æнгомдæр бастдзинæдтæ уыд. 
Хъæууон хæдзарадæн хорз æххуыс кодтой канд кусджытæ 
нæ, фæлæ скъоладзаутæ æмæ студенттæ дæр. Уæлдай 
арæхдæр-иу сæ фарсмæ æрбалæууыдысты тыллæг 
æфснайыны æмæ холлæгтæ цæттæ кæныны рæстæг. 
Иуахæм сæрд та Зæронд Бæтæхъойыхъæуы 
цæрджытæн промышленной куыстуæттæ æххуыс кодтой 
хосгæрдæны куыстыты. Алкæмæн дæр хæйттæ радих кодтой 
Дзæгъæл комы. Хос кæрдынмæ-иу рацыдысты, 
цæрæнбонты цæвæг йæ къухмæ чи никуы райста, уыдон дæр, 
фæлæиу цыбыр рæстæгмæ æйтт-зæгъгæ хосдзаутæй агæпп 
ластой. Фысымтæ дæр-иу сæ хъæстагæй нæ баззадысты: 
хорз-иу сæ суазæг кодтой. Хуымæтæджы дон бануазын 
дæр сын никуы бауагътой: сæ дойны састой къуымæлæй. 
Никуы сæ ныууагътой æнæкусарт акæнгæ дæр, 
Куыд дзурынц, афтæмæй Зæронд хъæуы фысвосы 
нымæц хæццæ кодта æвддæс минмæ. Ныртæккæ æнæхъæн 
республикæйы дæр уыйбæрц фос уа, уый æнхъæл нæ дæн. 
Уыдонæн, кæй зæгъын æй хъæуы, холлæгтæ дæр бирæ 
хъуыди. Хосдзауты нымæц дæр чысыл рахонæн нæ уыди. 
Цæвæг йæ къухмæ чи райста, уыдон-иу хæццæ кодтой 
фондзыссæдзмæ. 
Иу сабаты уазджыты нымæц ноджыдæр фæфылдæр. 
Уый размæ-иу сын дыууæ фысы куы аргæвстой, уæд-иу се 
'ппæты фаг дæр сси, фæлæ ныр æртыккаг кусарты сæр 
бахъуыд. Уавæр колхозы сæрдар Тамерланæн куы 
бамбарын кодтой, уæд сын уый хъазгæмхасæнты загъта: «Мæ 
фыстæ æргæвст куы фæуой, уæд ма мæ хос цæмæн 
хъæуы? Мæхæдæг æй хæрдзынæн?» 
ицауы хæстæг амард. Ахæм заман 
зæвæттæсдæрджытæ цъил фестынц. Базыртæ сыл базайы. 
Цæстмæмитæ кæныныл нал фæцауæрдынц. Афтæ уыди ацы 
364 

хатт дæр. Цалдæрæй амбырд сты æмæ зианджыны кæрты 
балæууыдысты. Саударæн æмбырд байгом. Сыхæгты 
номæй чи дзырдта, уый хицауы кой дæр скодта. Уый дæр, 
дам, хъуамæ ам уыдаид, фæлæ йæм стыр хицауад 
Мæскуымæ фæдзырдтой. 
Зæвæттæсдæрджытæн æнæнхъæлæджы хабар сæ равг 
фехæлдта: иу дзы иннæйы хъусы хуымæтæджы нæ 
6адзырдта: «Дзæгъæл цыд фестæм!» 
æппу абадт æртыккæгæм трамвайы (уыдис ахæм 
трамвай дæр, йæ фæндаг цыд Ирыхъæуыл) æмæ 
дзы йæ цæст æрхæцыд иу рæсугъд чызгыл. Чызг Ирыхъæуы 
æрлæууæнтæй иуы рахызт. Иæ фæдыл рахызт л æппу дæр. 
Цы хæдзармæ бацыд, уый куы базыдта, уæд сын чысыл 
фæстæдæр сæ дуар бахоста. Уазæг Хуыцауы уазæг, 
зæгъгæ, йæ мидæмæ бахуыдтой. Л æппу куы ницы дзырдта, 
уæд æй фысымты лæг уæздан фарст бакодта: 
— Уазæг, æнæ хъуыддагæй не 'рбацыдаис... 
Л æппу йæхимидæг кæй тыхсы, уый бæрæг уыди, фæлæ 
уæддæр йæ бон сдзурын баци: 
— Æрдæбон, чысыл раздæр чи 'рбахызт, уый дæ чызг 
у? 
О, зæгъгæ, йын лæг дзуапп куы радта, уæд уазæг 
фæныфсджындæр: 
— Мæ зæрдæмæ фæцыд æмæ мын æй ратт... 
Фыд æй æрфæрстытæ кодта. Куыд рабæрæг, афтæмæй 
йын лæппуйы фыд, стæй йæ фыды фыд дæр зонгæ 
разындысты. Зыдта сæ æгъдауджын, уæздан, 
кæрдзындæттон, адæмимæ цæрæгæй. Ноджы йæ зæрдæмæ фæцыд 
лæппуйы ныфсхастдзинад дæр, æмæ йын фидарæй загъта: 
— Хуыцаубоны дæ минæвæрттæм æнхъæлмæ кæсын. 
Цыбыр дзырдæй, хъуыддаг чындзæхсæвæй ахицæн. 
Сæ царды бонтæ афтæ амондджынæй æрвитынц, æмæ сæм 
алчидæр бахæлæг кæндзæн. 
ппарын ницы хъæуы, зæгъгæ, кæддæр 
фехъуыстон æмæ мæ нал ферох. Рох дæр мæ нал фæци, 
стæй дзы зонд дæр райстон: раздæры хуызæн бирæ 
гæххæттытыл стырзæрдæ нал кæнын. Мæнæ ныр дæр мæ рагон 
365 

гæххæттытæм куы кастæн, уæд се 'хсæнæй рахауд иу 
квитанци. 
Мæ зæрдыл мын бирæ цыдæртæ æрлæууын кодта, 
фæлæ у ал раздæр квитанцийæн йæхи тыххæй. 
Уый уыди дзæвгар азты размæ, бæлвырддæр зæгъгæйæ 
та — 1978 азы. Горæты сæрмæ мын зæххы хай радтой, 
æмæ дзы иу къуым саразынвæнд скодтон. Уæд 
цæхæрадоны, йæ фæзуат фондз æмæ ссæдз квадратон метры кæмæн 
уыд, уымæй парахатдæр хæдзæрттæ аразыны бар нæ уыди 
(цыма стырдæр хæдзæрттæ аразын куы уагьтаиккой, уæд 
дзы фæпайда кодтаин, уый хуызæн). Гъе æмæ æз дæр 
«адæмы фæзмгæйæ» мæ дыстæ батылдтон æмæ 
æнæбазырæй мæргътимæ тæхыныл фæдæн. Иу заман мæ бахъуыди 
чъырызмæст, цемент æмæ битум. Битум æмæ цемент 
æрбаластон, фæлæ мæ чъырызмæст дыууæ кубометры (фидгæ 
та цыппарæн бакодтон) йеддæмæ нæма хъуыди. Рацыд 
иуцасдæр рæстæг æмæ мæ уыцы дыууæ кубометры дæр 
6ахъуыдысты. 
Ныццыдтæн, чъырызмæст кæм балхæдтон, уырдæм 
æмæ дзы æндæр хицауы ныййæфтон. Ног хицау нæ 
хъæуккаг, иу къласы кæимæ ахуыр кодтон æмæ хæларыл кæй 
нымадтон, ахæм лæппу куы разынид. Кæрæдзиуыл бацин 
кодтам, фæлæ мæнæн мæ цин бирæйы фаг не сси. Хъуыддаг 
ын куы бамбарын кодтон, уæд дзы фехъуыстон, 
æппындæр æнхъæлмæ кæмæ нæ кастæн, ахæм ныхæстæ, мæ 
размæ цы уыди, уый тыххæй, дам, æз дзуапп нæ дæттын. 
Цыма мæ сæрмæ арвы тыхтæ æрбамбырд сты æмæ 
уыцы иу гæрах ныккодтой, уыйау фæдæн. Ахæм дзуапп 
мын мæ хъæуккаг, мæ хæлар, ме 'мкъласон нæ, фæлæ 
хъуамæ бынтон æнæзонгæ дæр ма раттаид, уымæн æмæ 
рæстдзинад мæнырдыгæй уыд. 
Цæй чъырызмæст æмæ ма цæй цыдæр! Цæмæй йæ 
мауал уынон, ууыл бацархайдтон. Цалынмæ нæхимæ 
цыдтæн, уæдмæ дис кодтон. Дис кодтон уый фæстæ дæр, дис 
кæнын абон дæр, дис кæндзынæн, цалынмæ цæрон, 
уæдмæ дæр. 
Уыцы цауыл хъуыды кæнгæйæ, зæрдыл 
æрлæууыдысты раздæры хабæрттæ... 
Уый уыди æнусы æрдæгæй фылдæры размæ. Мæ 
рагбонты æрдхорд, абоны онг мæ хуыздæр хæлар чи у, уый 
æнæкæрон уарзтæй уарзта нæхи хъæуккаг чызджы. Чызгæн 
866 

дæр æцæгæлон нæ уыдысты лæппуйы æнкъарæнтæ, фæлæ 
йæ размæ лæууыди дыууæ цæлхдуры: уыдис ын хистæр 
хотæ, æнæмоймæдзыдтæ, æмæ йын уыдоны сæрты 
хъуыддæгтæ кæнын æгъдау бар нæ лæвæрдта. 
Цыбыр дзырдæй, лæппу чызджы сразы кодта дыууæ 
хойы сæрты ахизыныл. Хъуамæ мах æртæйæ: лæппу 
йæхæдæг, уæлдæр кæй кой кодтон, уый æмæ æз чызджы 
ахастаиккам Кæсæгмæ мæ хæлары хæстæджытæм. Ныхасгонд 
уыдыстæм бæлвырд ран фембæлыныл, фæлæ 
чъырызмæсты хицау бамбæхсти: нысангонд бынатмæ нæ фæзынд... 
Мах æнæ уый дæр хъуыддаг кæронмæ ахæццæ кодтам. 
Мæ зæрдыл ма æрлæууыд ахæм хабар дæр. Цæвиттон, 
скълады хицауæн йæ фыды фыдæй дæр æвзæр хабæрттæ 
æрыхъуыстон. Дзургæ та мын сæ кодта мæ фыды фыды 
æфсымæры лæппу Тасолтан. Мæ фыды фыды æфсымæры 
уымæй цыдæр гæххæтт бахъуыд (бæрнон бынаты кусæг, 
дам, уыд) æмæ йын æй нæ радта, æмбæлгæ йын кодта, 
афтæмæй. 
Фыды фарн, дам, мæрдтæм нæ цæуы. Æвæццæгæн, 
мæрдтæм нæ цæуы фыды æвзæрдзинад дæр. 
роспекты фæцæйцыдтæн. «Интурист»-ы цурмæ куы 
схæццæ дæн, уæд мæ фæрсты иу машинæ 
ссыффытт ласта. Йæ дымгæ мын мæ пиджаччы фæдджитæ 
фæхъил кодта. Мæнæй иу-дæс метры дарддæр атахтаид, 
афтæ æваст фæурæдта æмæ та иу уысмы фæстæ йæ 
бынатæй фесхъиудта. Горькийы уынджы галиуæрдæм 
фæцагайдта æмæ, дыууæ милиционеры (уæд ма милицæ 
милицæ хуындис) кæм лæууыд, ууылты асыффытт ласта. Куыд 
бамбæрстон, афтæмæй милиционертæи сæ къух фæхъил 
кæныны фадат дæр нал фæци. Уый ауынгæйæ, мæ мает 
ноджы тынгдæр рафыхт. Милиционертæй иумæ бацыдтæн 
æмæ йæ фæрсын: 
— Дæ рæзты цы машинæ аивгъуыдта, уый нæ федтай? 
— Федтон. 
— Æмæ æгъдау цалдæр хатты кæй фехæлдта, уый куы 
бафиппайдтай, уæд æй цæуыннæ баурæдтай? 
— Фæнды сæ уром, фæнды ма. Уыдон хицæутты цот 
сты æмæ сæ, куы бауромай, уæд дын фæстæ дæр дæхи 
фæаххоеджын кæндзысты... 
367 

Мæ мает, иуæй, чысыл фæкъаддæр, иннæмæй та, 
лæппуйы æргом ныхасыл фæдис кодтон. Суанг ма йын 
тæригьæд дæр фæкодтон, афтæ æргомдзырд куы уа, уæд йæ 
куысты бирæ нæ фæуыдзæн, зæгъгæ. 
Дыккаг бон сфæнд кодтон æрыгон милиционерæн мæ 
хъуыды зæгьын. Мæ хъуыды та уыди ахæм: 
«Сыгъдæгзæрдæ кæй дæ, уый мæ бауырныдта, фæлæ алкæимæ афтæ 
æргом куы дзурай, уæд дæ бынаты бирæ нæ бакуедзынæ». 
Фæлæ, хъыгагæн, Б-йы фырт (уый йæ мыггаджы 
райдайæн дамгъæ у: куы йæ фарстон, уæд мын æй загъта, фæлæ 
йæ æнæхъæнæй барæй нæ фыесын, йæ фыдгултæ дзы куы 
спайда кæной, уымæй тæрегæйæ) дыккаг бон нæ фæзынд, 
стæй йæ уый фæстæ бонты дæр уым лæугæ нал федтон. 
Æвæццæгæн, дзырдхæеджытæ сæ куыст бакодтой, æмæ 
замманай лæппу йæ куыстæй фæхауд. 
æнмæ гæсгæ, ныфеджын æмæ тыхджын адæм 
ныртæккæйæ фылдæр никуыма уыд. Тыхджынæй 
тыхджындæртæ кæй ис, уый, сывæллон ма куы уыдтæн, 
уæдæй нырмæ зонын. Æппæты фыццаг нарты Сосланы 
фæрцы. Нарты бæсты уымæй тыхджындæр ничиуал уыд 
æмæ, тыхагур куы ацыд, уæд цы диссæгтæ бавзæрста, 
уыдон дæнцæгæн бæззынц кæцыфæнды адæм æмæ 
кæцыфæнды рæстæгæн дæр. 
Фæлæ мах рæстæджы цы тыхджынтæ фæзынд, уыдон, 
иуæй, нымæцæй сæ разæй никæй ауадздзысты, иннæмæй 
та — ныфсæй. Æмæ, куы зæгъын, дунейы цы тыхджынтæ 
уыди, уыдонæй махонтæ алкæцыйæ дæр тыхджындæр 
сты. Тыхджындæр æмæ ныфеджындæр. 
Раз дæр цы тыхджынтæ уыд, уыдон дæр лæмæгъ нæ 
уыдысты, фæлæ уæддæр цæмæйдæрты тарстысты. Тарстысты 
фæхудинаг уæвынæй, æдыхы бафхæрынæй, сæхи 
æнæгъдауæй равдисынæй. Ныртæккæйы тыхджынтæ та сæ 
хъæздыгдзинады фæрцы ницæмæй тæрсынц. Æппæты фыццаг та нæ 
тæрсынц адæймаджы зæрдæхудты бацæуынæй. Уæвгæ, уый 
æппæты фыццаг нæу. Æппæты фыццаг у, Хуыцауæй кæй нæ 
тæрсынц, уый. Нæ тæрсынц адæмы тæригъæды цæуынæй 
дæр. Ферох сæ, тæригъæд авд фæлтæры кæй хæссы, уый. 
Стæй ма сæ ферох, тæригъæд цыфæнды тагъд цæуæджы 
дæр кæй баййафы. 
368 

е 'мкусæг мын йæ фыдæй ахæм хабар ракодта. 
Сыхаг хъæумæ чындзхæссæг ацыд. Уым та 
æгъдауы хуызæн сси уазджытимæ хыл кæнын. Уыцы 
чындзæхсæвы дæр та сæ кæнон нæ ныууагътой: уазджытимæ 
сын хыл бацайдагъ. Ме 'мкусæджы фыд иргъæвæг 
фæлæууыд. Иргъæвæгыл та арæх цæфтæ дæр ауайы. Ауади 
ууыл дæр цæфтæ. 
Сæхимæ куы 'рцыд, уæд йæхицæн йæ бинонты цур 
уайдзæфтæ кæнынмæ фæци: «Æндæр хъæумæ та ма 
цæмæн цыдтæн, миныл мæ нæхимæ ничи фæнадтаид?!» 
Мины кой та уымæн скодта, æмæ, чындзхæссæг кæй 
фæдыл ацыд, уыдонæн лæвары бæсты мин радта. 
вæдза, æмбисæндтæй алкæцыдæр йæхæдæг 
æмбисонд у. Æмбисондæн хæссинаг у канд йæ арф 
хъуыдыйæ нæ, фæлæ йын бирæ цæрæнбон кæй ис, уымæй 
дæр. Бирæ цæрæнбон ын кæй ис, уый та бæрæг у, æнусты 
сæрты кæй ахизы, уымæй. Уыимæ алы фæлтæры дæр 
схайджын кæны йæ куырыхон зондæй, æххуыс ын кæны 
бахъуаджы сахат, хизы йæ рæдийынæй. 
Ис ахæм æмбисонд дæр: «Бын кæмæн нæ баззад, уый 
хъæздыг нæ кæны». Афтæ кæй у, уымæн махæй алчидæр — 
æвдисæн. Ныртæккæйы хъæздыджытæн ахæм бынтæ 
баззад æмæ, хæлоф кæнынмæ чидæриддæр арæхст, уыдонæн 
се 'ппæты фаг дæр систы. Уæвгæ, куыннæ хъуамæ 
суыдаиккой, кæд æмæ уыцы хъæздыгдзинæдтыл иу æмæ 
дыууæ фæлтæры фæллой хардзгонд не 'рцыд, уæд?! Байстой, 
цыдæриддæр байсæн уыдис, уый. 
Мæгуыр адæмы дæр æнæхай нæ ныууагътой. Алкæмæн 
дæр дзы йæ ваучер йæ къухы фæсагътой æмæ йын 
загътои: «Йе амæл, йе рæз». Æмæ мах дæр радыгай мæлæм, 
фæлæ рæзгæ нæ кæнæм. Мах бæсты рæзынц æргътæ, 
рæзынц нæ хæстæ æмæ домæнтæ. Ваучертæ та, мæнæ афтæ 
кæмæй загътой, алкæцыдæр дзы «Волгæ»-йы аргъ 
уыдзæн, зæгъгæ, уыцы ваучертæ та нæ рæбыны æмбийынц, 
машинæйæн йæ нывы аргъ дæр не сты, афтæмæй. 
арын хорз у, фæлæ цыма алы ран алкæцы зарæг нæ 
фидауы, афтæ мæм кæсы. Зæгъæм, кадджын 
хистæртæ сæр æмæ бæрзæйы уæлхъус кæм фæбадынц, 
*24 Д.шсохты Музафср 
369 

Хуыцау æмæ йе сконд зæдтæм кæм фæкувынц, уым «...ды 
та мыл куыйты сардыдтай», зæгъгæ, куы ныззарынц, уæд 
уый мæнмæ нæфæтчийаг ми кæсы. Цæмæн, уый, йæхи ма 
ирон чи хоны, йæ фыдæлты æгъдæуттæн нымдæй чи 
тæрсы, уыдонæй алчидæр æмбары. 
Фæлæ мардæрцыд уый у, æмæ не 'гъдæуттæ 
бонæйбонмæ асламдæргæнгæ кæй цæуынц. Нæ сыл ауæрдæм 
цæсты æфтауынæй, цъыфкъахæй сыл чи бал æгæр ды, 
уыдонæн «ма кæ!» зæгъæг нал и æмæ, кæйдæриддæр фæнды, 
уый хæрæгæй хуым кæны, къæлæуæй похци ласы. 
Сылгоймагæй нæлгоймаджы 'хсæн бирæ хицæндзинæдтæ 
нал ис. Сылгоймæгтæ сæ дарæс нæлгоймæгты дарæсæй 
аивтой, тамако дымынц, нуазынц, æнæуаг дзыхæй 
дзурынц. Нæлгоймæгтæ дæр сæ фæсте нæ зайынц: 
къухдарæнтæ, хъусцæджытæ, цæнгдарæнтæ æмæ фæрдгуытæ 
дарын райдыдтой... 
Æрæджы радиомæ хъусын, æмæ Хуымæллæгæй иу 
сылгоймаг кæмæндæр йæ гуырæн боны арфæтæ æрвыста 
æмæ йæ Уастырджийы уазæг бакодта. О, о, Уастырджийы 
(табу йæхицæн!) уазæг, Лæгты дзуары уазæг нæ, фæлæ. 
Сылгоймаджы дзыхæй уыцы ныхас куы айхъуыстон, уæд 
мыл цыма ихджын дон бакалдæуыд, уыйау фæдæн... 
Цымæ уыцы сылгоймаг цавæр адæмы 'хсæн хъомыл 
кодта? Чи уыдысты æви сты йæ мад æмæ йæ фыд? Æви 
йæ хæдзары цы сылгоймæгтæ уыди, уыдон дæр 
Уастырджийы йæ номæй хуыдтой? Диссаг ма цы уыди, арфæтæ 
хъусджытæм чи хæццæ кодта, радиойы уыцы кусæг дæр 
сылгоймагæн йæ рæдыд кæй нæ бамбарын кодта, нæ йын 
загъта, цы зæгъын ын æмбæлди, уый. Æмæ ма радиойы 
куыст æмæ арфæты тыххæй цалдæр ныхасы. 
Хорз у, æхсæвæй-бонæй чи кусы, уыцы радиойы 
дзырдарæхст амонджытæ кæй фæзынд, уый, фæлæ цыма 
хатгай ныхæсты фæдыл æгæр адзæгъæл вæййынц, 
цыдæриддæр сæ дзыхы абады, уый дзурыныл фæвæййынц. Æгæр 
арæх пайда кæнынц ихсыд, иударон ныхæстæй. Чи сæм 
фæдзуры, уыдонæн дæр æгæр уæрæх бартæ дæттынц. 
Эфирмæ рацæуыны бар дзы кæмæ 'рхауы, уый хъуамæ 
иудзæвгар рæстæг радиойы кусæгæн дæргъвæтин 
арфæтыл схæца. Бакастамонджытæй иу дæр афтæ никуыма 
загъта, уый махæн нæ куыст у æмæ нын бон-сауизæрмæ 
арфæтæ кæнын нæ хъæуы, зæгъгæ. Ноджы арфæтæй дæр 
870 

кæцыдæртæ адæймаджы дисы бафтауынц. Радиойы кусæг 
иуæй-иу хатт æрбадзурæджы бафæрсы: «Ныртæккæ кæм 
ис, арфæ кæмæн кæныс, уый?» — «Мæнæ мæ фарсмæ 
бады». Худæг у, нæ? Худæг дæр у, фæлæ бынтон худæг 
нæу... 
Зæгъын ма мæ зæрды ис зарджытæн сæхи тыххæй. Цы 
зарæг радæттынмæ фæхъавынц, уый схонынц, чи йæ 
фæзары, уый зарæг, музыкæ æмæ йын ныхæстæ чи 
ныффыста, уыдон та рохуаты баззайынц. 
амалимæ проспекты фæцæйцыдыстæм. Нæ дыууæ 
дæр кæй зыдтам, ахæм ардыгæй дæумæ лæджы 
уынджы фаллаг фарс ауынгæйæ, сдзырдтон: 
— Уартæ уыцы лæг у, иу цæрæг дæр кæм нал баззад, 
ахæм хъæуы аргъ. 
— Ахæм хъæуы аргъ дæр нæу, — фæкодта Камал. 
оммунист: «Хицауад (капиталистон) вæййынц 
дыууæ хуызы: æвзæр æмæ тынг æвзæр. Расыггæнаг: 
«Нозтытæ вæййынц дыууæ хуызы: хæрзтæ æмæ тынг 
хæрзтæ». Æрыгон лæппу: «Сылгоймæгтæ вæййынц дыууæ 
хуызы: рæсугъдтæ æмæ тынг рæсугъдтæ». 
арты кадджыты мæ иуæй-иу хабæрттæ 
дызæрдыджы бафтауынц. «Уырызмæг Сатаиайы йæ 
цæгатмæ куыд æрвыста», зæгъгæ, уыцы кадæгæн æрмæст йæ 
сæргонд дæр адæймагмæ æнæнхъæлæджы фарст 
сæвзæрын кæны: «Цавæр цæгатмæ йæ æрвыста, Уырызмæг йе 
'фсымæр куы уыди, уæд? Æви нарты дуджы æфсымæр 
цæгатыл нымад нæ уыди?» 
æ фыстыты иу æмæ дыууæ адæймаджы кой не 
скæнын. Фыст дзы вæййынц сæ нæмттæ æмæ 
мыггæгтæ. Йе 'взæры кой дзы никуыма никæмæн 
ракодтон, кæд дзы, фауын кæй фæхъæуы, ахæмтæ вæййы, 
уæддæр. Кæд дзы искæйы галиу митæ хурмæ рахæссын, 
уæд — фæсномыгæй. Йæхи дзы чи ссары, уый дæр æй не 
374 

схъæр кæны. Къæрныхы сæрыл æдзух зынг нæ вæййы, 
æвæццæгæн. 
О, æмæ уый зæгъинаг уыдтæн. Мæ фыстыты бынат 
кæмæн разыны, уыдон фылдæр вæййынц хистæр 
фæлтæрæй, ома, йе 'нусон фæндагыл чи ацыд, ахæмтæ. Уыдонæй, 
фæстагæттæ кæмæн нæй, ахæм зын ссарæн у. Фæлæ мæм 
дзы никуыма ничи 'рбацыд æмæ дзы уæздан ныхас 
никуыма никæмæй фехъуыстон, бузныг, мæ фыдæлты мын кæй 
æрымысыдтæ, уый тыххæй. 
Кæддæр мæ чингуытæй кæцыдæры скодтон Хосаты 
Елмæрзайы суадоны кой. Ихы къæртты хуызæн уазал уыди 
йæ дон. Йæ байгомгæнæг уыди мæ мадырвад Елмæрза. 
Бæрæгъуыны суадæттæн нымæц дæр нæй, фæлæ дзы 
Хосайыфырт йеддæмæ йæ ном цыма никæцыйæн ничи радта, афтæ 
мæм мæ зæрдæ дзуры. Мæ фыст мын йæ фырт Денис куы 
бакаст, уæд ын цыма йæ хæрæфырт йæ кæртмæ 
фондзаздзыд гал баласта, ахæм арфæтæ мын фæкодта. Фæлæ мын 
мæ иннæ хъæуккæгтæй Денисы хуызæн арфæтæ нæ, фæлæ 
хуымæтæджы ныхас дæр никуыма ничи загьта. 
Мæхинымæр афтæ ахъуыды кæнын. Цымæ мæ 
зонгæтæй искæмæн йæ фыдгой нæ, фæлæ йе 'цæг аиппы кой 
дæр куы скæнин, уæд йе йæхæдæг, йе йæ хæстæджытæ 
афтæ хъусæй лæууиккой? 
Дисы ма мæ æфтауы ахæм хъуыддаг дæр. Мæ 
чингуытæй иу хуыйны «Урсдоны былыл Бæрæгъуын...» Къорд 
азты йæ ахуыр кæнынц астæуккаг скъолайы иуæндæсæм 
къласы. Уыцы рæстæджы дæргъы нæ хъæуы ирон æвзаг 
æмæ литературæйы ахуыргæнджытæй иу афтæ никуыма 
загьта, ацы чиныг чи ныффыста, уыцы адæймагимæ ме 
скъоладзауты базонгæ кæнон, зæгъгæ. 
Афтæ мачи банхъæлæд, ахæм фембæлдмæ мæ 
былыцъæрттæ хæрын, зæгъгæ. Ахæм рæттæм цæуынæй ма 
фæллайгæ дæр бакодтон. Æргом дзургæйæ, кæй мæм никуы 
фæдзырдтой, уый ма мын æхсызгон дæр у, уымæн æмæ 
мæ хъæуккаг сывæллæтты раз мæ бон æнæ 
зæрдæуынгæгæй дзурын нæ бауид... 
æлæты тас, æвæццæгæн, адæймагæн йемæ 
райгуыры. Уæвгæ, «мæлæты тас» цæмæн? Алкæцы тас 
дæр. Адæймаг тæрсгæ куы нæ кæнид, стæй æрмæст 
адæй372 

маг цæмæн? Цыдæриддæр цæрæгойæ, хилæгойæ, 
маргъæй, сырдæй ис, уыдон иууылдæр тæрсгæ куы нæ 
кæниккой, уæд дуне сафтид уаид. Адæймаг йæхи хъахъхъæны 
тасы фæрцы. Тасы фæрцы алы цæрæгой дæр йæхи 
хъахъхъæны йе знæгтæй. Стæй канд йе знæгтæй нæ, фæлæ, йæ 
цардæн тæссаг цæмæйдæриддæр у, уыдонæй. 
Мæнгуырнындзинад æмæ тас кæрæдзиуыл бает сты. 
Мæнгуырнындзинадæй райгуыры мæнг тас дæр. Бирæ 
адæммæ æртындæс нымад у æнамонд нымæцыл. Æмæ дзы 
тæрсынц. Уæвгæ та дзы тæссагæй ницы ис, тæрсын дзы 
цæмæн райдыдтой, уый куы базонæм, уæд. 
Цæвиттон, рагон дзуттæгты фыесынады нымæц «13» 
æмæ дзырд «мæлæт» нысан кодтой иу дамгъæйæ. Афтæ 
баиу сты «æртындæс» æмæ «мæлæт». Мæлæты тас афтæ 
тыхджын у, æмæ нымæц «13»-æй бирæтæ се сæфт федтой 
æмæ, калм битъынайæ куыд тæрсы, афтæ дзы тæрсынц. 
амсыраты Дæбе мæ уарзон фыесæг кæй у, уый, 
мæ чингуытæ чи кæсы, уыдонæн амонын нæ 
хъæуы, уымæн æмæ, йæ фыстытæм цы цæстæй кæсын, уый 
тыххæй мæ хъуыдытæ бæлвырдæй загътон. 
Зындгонд скульптор Дзбойты Михал ирон 
литературæйы иузæрдион хæлар у. Кæсы канд классикты 
уацмыстæ нæ, фæлæ нырыккон фыеджыты уацмыстæ дæр. 
Журналтæ æмæ газетты ногæй цы фæзыны, уыдоны 
иуфæрсты дæр нæ ахизы. Йæ зæрдæмæ цы уацмыс фæцæуы, 
уый тыххæй йæ хъуыды æнæзæгъгæ нæ фæвæййы. Нæ 
басусæг кæны йæ фиппаинæгтæ дæр. 
Мæ фыстытæй Дæбейы «Хъæбатырты кадæджы» 
хорзы кой кæм кæнын, уый йæ зæрдæмæ фæцыд æмæ мын йæ 
хъуыды зæгъыны фæстæ ахæм хабар ракодта. Кæддæр, 
дам, газетæн интервью лæвæрдтон æмæ æппæлыдтæн 
«Хъæбатырты кадæг»-æй. Куы йæ кастæн, уæд дам-иу мæхи 
Сослæмбегимæ барстон, Гаппойы та — мæ хистæр 
æфсымæримæ. 
Уыцы ныхæстæ нæ фæцыдысты фыеджытæй 
кæйдæрты зæрдæмæ. Цалдæрæй Михалмæ телефонæй бадзырдтой 
æмæ йын бауайдзæф кодтой, кæд ирон литературæйы 
уымæй хуыздæр уацмыс нæ зоные, уæд, дам, литературæйæн 
ницы 'мбарыс. 
373 

Диссаг мæм нæ фæкастысты, Дзбойы-фыртæн 
уайдзæфтæ чи кодта, уыдоны ныхæстæ, уымæн æмæ 
фысджытæ кæрæдзимæ цы цæстæй кæсынц, уый Цицерон 
дыууæ мин азæй фылдæры размæ загъта. 
æ фыдæлтæ бирæ цæмæйдæрты нымд кодтой. Нымд 
æфсæрмы у. Тынг æфсæрмыгæнаг чи вæййы, 
уымæй та фæзæгъынц «фырнымд». 
Нымд кæнын хорз у, фырнымд дæр аиппыл нымад 
нæу. Нæ фыдæлтæм цы 'гъдæуттæ уыди, уыдонмæ джигул 
кæнын нæ хъæуы, уымæн æмæ дзы алкæцыдæр йæ 
бынаты ис. Йæ бынаты чи нал вæййы, уый та иуфарс ацæуы 
æмæ, цы рæстæгæн лæггад кодта, уыцы рæстæгимæ 
æнусты тары аныгъуылы. Уым рафауинагæй ницы ис. 
Рафауинаг у, хорз æгъдауы бæсты фауинаг æгъдау, 
растдæр зæгъгæйæ та — фыдæгъдау (æнæгъдау æгъдау) куы 
бацахсы, уый... 
Хъæуы нæ сыхы цардысты Чехойтæ. Сæ лæг хуынди 
Чермен, йæ бинойнаг та — Лизавет. Сæхицæй уæздандæр 
адæмæн скæнæн нæ уыд. Æмæ сæ кой цæмæн ракодтон? 
Цæвиттон, Лизаветæн Чермен канд йæ сæрыхицау нæ 
хуынди, фæлæ ма йе 'фсымæр дæр. Кæй зæгъын æй хъæуы, 
ном кæд цыфæнды хорз уыди (Абайты Васо куыд зæгъы, 
афтæмæй тюркагау Чермен, Кермен амоны фидар, мæсыг, 
дзылат), уæддæр æй фырнымд сылгоймагæн æгъдау 
дзурын нал бауагъта. Йе 'фсымæры ном дзурыны сæр-иу æй 
кæм бахъуыд, уым-иу æй «6рат»-æй амыдта. Мах йæ цуры 
сывæллæттæ уыдыстæм, фæлæ йын мах цур дæр йæ ном 
никуы срæдыд. 
Ныртæккæйы адæммæ уый диссаг фæкæсдзæн, фæлæ 
дзы диссагæй ницы ис, уымæн æмæ æгъдау æмæ 
æфсармыл дзуры. Лизавет чындзы куы ацыд, уый фæстæ йе 
'фсымæры къаддæр уарзын нæ райдыдта, фæлæ 
фыдæлтæй цы 'гъдау баззад, уый дарддæр хæццæ кодта æмæ 
цæмæй фæрæдыд? 
Ныр мæнæн мæ кæстæртæ мæ цуры сæ кæстæртыл 
цинтæ кæнын куы райдайынц æмæ сын фыдæлты æгъдауы 
кой куы ракæнын, уæд сæм диссаг фæкæсы. Мæнмæ та, 
уыдонмæ диссаг цы фæкæсы, диссаг уый фæкæсы. 
с37-4 

æстдзинад»-ы иу рæстæджы куыстой сиахс æмæ 
каис. Сиахсæн каис йæ бинойнаджы хæрз 
æфсымæр нæ уыди, фæлæ — се 'рвадæлтæй. 
Къорд азы фæцардысты, æртæ кæстæры дæр сын 
фæзынди, фæлæ сæ уыдон дæр нæ бабастой, æмæ 
æппынфæстаг ахицæн сты. Каисæн æхсызгон кæм уыдаид 
уыцы хъуыддаг фехъусын æмæ йæ мает равдыста ахæм 
ныхæстæй: «Мæ хо дæр ын хорз фæци: цæрæнбонты йæ 
пиджаччы фæдджи спичкæйы хафæны хуызæнæй 
фæхаста!» 
Ахæм ма дзы галиу зондылхæст уыдзæн! Кæд йæ хо йæ 
сæрыхицауы æцæгæйдæр адæмы 'хсæнмæ афтæмæй 
æрвыста, уæд уымæй æппæлын хъæуы æви хойæн уайдзæф 
кæнын æмбæлы? Каисы ныхæстæм гæсгæ, хо цух уыди 
сылгоймаджы сæйрагдæр миниуджытæй иу — 
сыгъдæгдзинадæй. Кæд дæ сиахсы афтæмæй уыдтай, уæд æй хъуамæ 
дæ хойæн йæ цæстмæ бадардтаис, йæ аиппæй йын 
æппæлыны бæсты. 
Мæ хо дæр, дам, ын хорз фæци. Чи зоны «хорз» ын 
кæй фæци, сæ цард æвзæр уымæн рауад. Ацы дунейы 
алцыдæр кæрæдзиуыл бает у. «Хорз» дыкъæдзыгты 
æвæрдæй куы фæуай, уæд дын æй æвзæрæй æнæдыкъæдзыгты 
æвæрдæй бафиддзысты. 
айтыхъты Геор иу поэтимæ æдзухдæр быцæу кодта. 
Цыбыр дзырдæй, кæрæдзийæн фаг уыдысты. Фæлæ 
йыл уæддæр цыма Геор уæлахиз кодта, афтæ мæм кæсы. 
Мæсты та йæм тынгдæр кодта, йæ фыстытæм ын кæй 
ныхылдта, уый тыххæй. 
Уæд «Рæстдзинад»-ы культурæйы хайады хицауæй 
куыстон, æмæ-иу мæ Геор арæх абæрæг кодта. Иу бон та мæ 
кусæн уаты къæсæрæй æрбахызт æмæ мын 
æнкъардхуызæй афтæ: 
— Абон ног æмдзæвгæ ныффыстон. 
Æз æнхъæл уыдтæн, исты æвзæр хабаримæ мæм 
æрбацыд, зæгъгæ, фæлæ æмдзæвгæйы кой йеддæмæ куы 
ницыуал загъта, уæд йе 'нкъарддзинадыл фæдис кодтон. 
Бафæрсынмæ йæ хъавыдтæн, уæдæ цæуыл æнкъард дæ, 
зæгъгæ, фæлæ йæхæдæг фæраздæр: 
375 

— Æмæ йын йæ бынмæ бафыстон... — Æмæ мын 
загъта, йе 'мдзæвгæтæм ын чи ныхылдта, уыцы поэты ном 
æмæ мыггаг. 
Цæмæн, зæгъгæ, йæ куы бафарстон, уæд мын афтæ: 
— Уæддæр та йæ давгæ кæндзæн.., 
ауаситы Сослæмбеджы тыххæй мын ахæм хабар 
радзырдæуыд. Башкирты национ хъæбатыр 
Салават Юлаевæн цы диссаджы цыртдзæвæн сарæзта, уый 
бирæтæн зындгонд у. Æз хорз зонын, Сослæмбег уыцы 
уацмысыл цæйбæрц фæкуыста, уый бæлвырддзинæдтæ. Йæ 
рæстæджы Мæскуыйы бабæрæг кодтон Тауасийы-фырты 
æрмадз. Уым федтон, Салаваты сурæт саразыныл цал 
фæлтæрæны скодта, уый. Кæцыфæнды дæр дзы 
сфидыдтаид пьедесталыл, фæлæ Сослæмбег хуыздæрæй-хуыздæр 
кодта йæ уацмыс. Æппынфæстаг æрлæууыд, йæ зæрдæ 
тынгдæр кæмæй барухс, уыцы бæх æмæ барæгыл. 
Скульптурæмæ йæ сæвæрыны размæ кастысты 
коммунистон партийы Башкирты обкомы æмæ йæм ницы аипп 
æрхастой. Сæ зæрдæмæ нæ фæцыдысты æрмæстдæр бæхы 
мæхстæттæ. Скульпторæй домдтой, аиуфарс, дам, сæ кæн. 
Сослæмбег цæхгæр ныллæууыд: «Кæд афтæ кæнут, уæд 
æз цыртдзæвæн æвæрыныл разы нæ дæн!». 
Обкомы кусджытæн æндæр гæнæн нал уыд, æмæ бæхы 
цæмæйцæронтæ сæ бынаты баззадысты. 
идæртæ не 'взагæн фесæфынæй нæ тæрсы. Нарты 
кадджыты æвзагæн, дам, сæфæн нæй. Ау, куыннæ 
йын ис сæфæн, нарт ма сæхæдæг дæр куы фесæфтысты?! 
цы æмдзæвгæ дæр мын, æвæццæгæн, кæронмæ 
тæлмацгонд чи нæ фæци, уыдоны номхыгъдмæ 
6ахаудзæн. Есенин Сергейы æмдзæвгæ «Цветы»-йæ (уæвгæ 
йæ йæхæдæг поэмæ хуыдта) дыууæ цыппаррæнхъоны мæ 
зонгæйы иронау бахъуыдысты æмæ йын сæ ратæлмац 
кодтон: 
Хæдзарон дидипæг мæ цæсты 
Цæмæндæр гæсгсе кадджын нæу, 
376 

Æцæгæлонхуызæй йог рæзты 
Кæй ацæуын, уырнæд уый дæу. 
Æндæр у дидинæг нæузæххыл, 
Кæй уидаг ацыд мæры арф, 
Кæй сæрмæ уаритæ фæтæхы, 
Кæй сæрмæ 'ртасыди цъæх аре. 
оста нын алцæмæй дæр фæзминаг у. Кæд ирон 
æвзаг дæр æмæ уырыссаг æвзаг дæр тынг хорз зыдта, 
уæддæр йæ ирон æмдзæвгæты цалдæр уырыссаг дзырды 
йеддæмæ нæй. Цалдæр, зæгъгæ, нымайгæ дæр сæ 
ракæндзынæн: салдат, кас æмæ къазарма. Уыдонæй дæр дыууæ 
уырыссæгтæ не сты. Салдат у немыцаг æвзагæй æрбайсгæ 
дзырд, къазарма та — итайлаг. 
Нæ фысджытæй та ахæмтæ ис, мадæлон æвзаджы 
авналæнтæ къуындæг кæмæн сты. Сæ фыстытæ хъуыдытæй 
бæз-бæз кæныны бæсты бæз-бæз фæкæнынц æндæр 
æвзæгтæй æрбайсгæ дзырдтæй. 
Æрæджы иу фыссæджы æртæрæнхъон хъуыдыйад 
6акастæн, æмæ дзы разынд æндæр æвзæгтæй æрбайсгæ 
цыппар дзырды. Уыцы æртæрæнхъон хъуыдыйадæй райгуырд 
цыппаррæнхъон: 
Æмæ, дам, ахæм фыстытæп ныббар, 
Ыстæй сæ ныхмæ ма скæн иунæг цъист: 
Æртæрæнхъон хъуыдыйады цыппар 
Ныхасы сты æндæр æвзæгтæй ист. 
æуы ма куы цардыстæм, уæд быдырмæ фæндаг нæ 
рæзты цыд... Нæ рæзты цыдысты къохмæ дæр. 
Афтæ хуыдтам, уæлмæрдты дæллаг фарс æхсæр, тырты, 
фæрв æмæ æндæр бæлæсты къутæртæ кæм зад æмæ, уым 
дæлæмæ, Куыройыдоны былгæрæтты чи ныддаргъ, уыцы 
уæлбыл. Уырдæм-иу цыдыстæм сугдзау. Цас сугтæ 
уыдысты, фæлæ-иу хаттæй-хатт мæгуыр лæджы тыхст 
ацарæзтой. Уырдæм ма цыдыстæм мырткæ, æхсæр æмæ тыртымæ 
дæр. Хатгай-иу дзы фæхæст стæм хъæндæлыйыл дæр. Уис 
ракæнын-иу дзы кæй къухы бафтыд, ахæмтæ дæр уыди. 
377 

Мæ ныхас дардæй уымæн райдыдтон, æмæ мын уыцы 
нывтæ мысын æхсызгон у, кæд мæ мæгуыр бонтæн æнусон 
æвдисæнтæй баззадысты, уæддæр... 
Уыцы рæстæг, ома хæсты фæстæйы азты та мæгуыр чи 
нæ уыди!.. Уæвгæ, се 'ппæт æмхуызон уавæры нæ 
уыдысты. Йæ фырхъалæй хъайла чи цагъта, ахæмтæ дæр уыди. 
Уыдонæй иуы кой ракæнынмæ хъавын... 
Куы зæгъын, адæм фырмæгуырæй сæ хъиутæ хордтой, 
фæлæ дзы уыдис не схъæлботт хъæуккаджы хуызæн 
æнæбон хъалтæ дæр. Уый сыхаг хъæуы куыста инкубаторон 
станцæйы директорæй. Искуы-иу хатт-иу хъæуы дæр 
фæзынди. Йæ тыппыр сырх русты туг ивылæнтæ кодта. Йæ 
гуыбын ракъуыпп æмæ йæ уый, цы уыди, уымæй ноджы 
цыбырдæрæй æвдыста. Мæгуыр лæгæн салам дæр йе 
уæхсчы сæрты лæвæрдта. Иу рæстæджы дзы ахæм хабар 
райхъуыст, айкæн йæ урсыл не 'рвæссы, æрмæстдæр, дам, ын 
йæ бур хæры. Диссаг каст уый адæмæй алкæмæ дæр, 
уымæн æмæ айкæн йæ урсмæ дæр йæ былыцъæрттæ чи 
хордта, хъæу, зæгъæн ис, æмæ иууылдæр ахæмтæй хъæу уыдис. 
Æмæ хæрæд айкæн æрмæст йæ бур. Хъуыддаг æрмæст 
уый мидæг куы уыдаид, уæд æй, чи зоны, мæ зæрдыл нæ 
бадардтаин, фæлæ ма дзы æндæр хъуыддаг дæр уыди. 
Цæвиттон, уæлдæр цы къохы кой кодтон, уый 
хуымæтæджы не 'рымысыдтæн. Уыцы къохæй-иу нæ рæзты, йе 
'ккой суджы къæцæлты æргъом, афтæмæй гуыбыр-гуыбыр 
æрбацæйцыд сау быны зæронд ус. Хатгай-иу нæ рудзгуыты 
бын йæ сугты æргъом æрæвæрдта, мæ улæфт суадзон, 
зæгъгæ. Дзæвгар рæстæг, чи уыди, стæй кæм царди, уый нæ 
зыдтон, фæлæ, Джермецыччы скъоламæ цæуын куы 
райдыдтон, уæд мæ фæндаг сæ рæзты уыди, æмæ афтæмæй 
базыдтон, Теболон, — йæ чызгон мыггагæй йæ хуыдтой, — 
кæм цæры, уый. Куыд рабæрæг, афтæмæй уый уыди, 
айкæн йе 'рдæгыл чи не 'рвæссыд, уый мад... 
Айкæн йе 'рдæгыл йеддæмæ чи не 'рвæссы, уымæн 
йæхиуыл æнæхъæнæй æмбæлы не 'рвæссын. 
Кæддæры хабæрттæ фæуынмæ хъавын ахæм 
рæнхъытæй: 
Йæ урс псе хæры айкæн, 
Æрмæстдæр, дам, йæ бур. 
Æгæр хьал митæ ма кæн 
Мæгуыр адæмы цур. 
378 

з дохтыртæй дæсныдæр дæн: мæ сæр куы 
фæриссы, уæд æй цыфæнды дохтырæй дæр раздæр 
базовый. 
æстдзинад» диссаджы иумæйаг сæргонд (рубрикæ) 
æрхъуыды кодта: «Худаджы хал ахæр!» Æрхъуыды 
кодта, зæгъгæ, ирон æлгъыстæй рубрикæ сарæзта æмæ 
дзы ацал-ауал азы йæ кæсджыты зæрдæ къахы. Иу 
адæймагæй йæм æз куы фæкомкоммæ вæййын, уæд мæ равг 
æрбайхæлы, куы нæ дыл худгæ кæнын, куы нæ — 
æфхæргæ, уæд мæ цæмæн æлгъитыс, зæгъгæ. Газеты кусджытæй 
кæмæндæрты загътон, раст кæй нæ кæнынц, уый, фæлæ 
мæ ныхæстæм йæ хъус ничи 'рдардта æмæ та 
рæстæгæйрæстæгмæ æнаххос адæмы зæрдæхудты бацæуынц. 
Мæ зæрдыл Бирæгъты Къостайы ныхæстæ 
æрлæууыдысты. Бибо йын афтæ куы загъта: «Хуыцау дæ мæ 
хуызæн лæг скæнæд!» Уæд ын Къоста ахæм дзуапп радта: «Де 
'лгъыст дæхиуыл æрцæуæд!» Уыйау æз дæр 
«Рæстдзинад»-ы фарсыл «Худаджы хал ахæр!», зæгъгæ, куы 
бакæсын, уæд мæхинымæр алы хатт дæр фæзæгъын: «Уе 
'лгъыст уæхиуыл æрцæуæд!» 
аболты Сергейы (Солтанбеджы) тыххæй бирæ 
арфæйаг ныхæстæ зæгъæн ис. Цы хорз хъуыддæгтæ 
сарæзта, уыдон рох никуы уыдзысты Иры дзыллæтæй. 
Мæн цалдæр ныхасы зæгъын фæнды йæ бинонты тыххæй, 
æргомдæр дзургæйæ та, йæхи бинонты æхсæн куыд 
дардта, уый тыххæй. 
Сергейы хæлæрттæ æмæ зонгæтæн амонын нæ хъæуы, йæ 
бинойнаг Ирæ уырыссаг кæй у. Амонын сын нæ хъæуы, сæ 
цот Сергей æмæ Тамарæ, иронау куыд хорз зонынц, уый дæр. 
Хо æмæ 'фсымæр сæ мадæлон æвзагыл, — чи зоны, ам 
фыдæлон æвзагыл зæгъын растдæр уыдзæн, — кæй нæ 
сыстырзæрдæ сты, уый комкоммæ бает у Солтанбег æмæ йæ хотимæ. 
Сергей æмæ Тамарæйыл куы амбæлын, уæд мемæ фæдзурынц 
иронау. Ахæм заман мæ цæстыты раз Солтанбеджы фæлгонц 
ауайы, мæрдтæм ын арфæтæ кæнынмæ фæвæййын... 
Тугъанаты Ларисæ у республикæйы фæллой æмæ 
социалон рæзты министр. Уый, уырыссаг уæвгæйæ, иронау 
379 

бирæ ирæттæй хуыздæр дзуры. Йæ ныхас ын куы 
фехъусын, уæд мын цыма стыр хорздзинад ракæны, афтæ мæм 
фæкæсы. Иннæ ахæм Къусраты Анатоли — Дзæуджыхъæуы 
наукой центры разамонæг, физикон-математикон наукæты 
доктор. Уый наукæйы сгуыхт адæймагыл нымад у, фæлæ 
ма уымæй уæлдай у ирон æвзаджы дæсны дæр. Уымæн 
хорз æвдисæн у, нæ мадæлон æвзагмæ зын тæлмацгæнæн 
наукой куыстытæ кæй раивта, уый дæр. 
Ацы хабæрттæ уый тыххæй кæнын, цæмæй, йæ 
мадæлон æвзагмæ æцæгæлон цæстæй чи кæсы, уыдон фæзмой 
Таболты Солтанбег æмæ йæ бинонты, Тугъанаты Ларисæ 
æмæ Къусраты Анатолийы. 
Уæлдæр куыд загътон, афтæмæй Сергей бирæ хорз 
хъуыддæгтæ сарæзта. Саразынмæ хъавыд ноджы фылдæр, 
стæй аразгæ дæр скодтаид, фæлæ йын нал бантыст. 
Таболыфырт кæмфæнды ма куыстаид, æдзухдæр уыди аразæг, 
ногдзинæдтæм тырнæг. Мыхуыры æмæ рауагъдæдты 
комитеты хицауæй йæ куы сæвæрдтой, уæд сæ кусæн агъуыст 
æдзæллаг уавæры уыди, фæлæ йæ Сергей цыбыр 
рæстæгмæ ахæм цалцæг скодта, æмæ абон дæр æрттывдтытæ калы. 
Хъавыд чингуыты типографийы фарсмæ стыр бæстыхай 
саразынмæ. Хъавыд, зæгъгæ, йæ аразын дæр райдыдта. Йæ 
цыппар уæладзыджы амад дæр фесты, фæлæ хъысмæтмæ 
æндæр уынаффæтæ уыд: Сергейыл æрцыд æвирхъау 
хабар, æмæ хæдзар абон дæр æрдæгарæзтæй лæууы. 
Уæдæ аланты фæндæгтыл цы экспедици сарæзта, уый 
дæр адæмæй никуы ферох уыдзæн, фæлæ та уыцы 
хъуыддаг дæр дарддæр хæццæгæнæг нал фæци æмæ, Сергеймæ 
цы фæндтæ уыд, уыдон æрдæгкондæй баззадысты. 
Сергейы хъæппæрисæй бирæ азты фæстæ уагъд 
æрцыдысты Миллер Всеволоды «Осетинские этюды». Зындгонд 
уырыссаг ахуыргонды фæллæйттæй æппæты стырдæр 
ахадындзинад кæмæн ис, уыдоны 'хсæн аккаг бынат ахсы йе 
'ртæтомон «Ирон-уырыссаг-немыцаг дзырдуат». Уымæн 
дунейы рухс фенын кæнынмæ дæр хъавыди Сергей. Йæ 
фыццаг чиныг мыхуыры фæзынд 1927 азы, дыккаг — 1929, 
æртыккаг — 1934 азы. Уæдæй абонмæ цал азы рацыд, уый 
зын банымайæн нæу, фæлæ йæ ногæй рауадзыныл ничима 
батыхст. Афтæ мæм кæсы, уыцы хæс йæхимæ чи райсид, 
уый, иуæй, арфæйаг хъуыддаг бакæнид, иннæмæй, Сергейы 
бæллицтæй иу царды рауадзид. 
зво 

Адæм се 'ппæт иу бон æмæ иу аз нæ райгуырынц, фæлæ 
кæрæдзийы зæрдæтæм фæндæгтæ кæй ссарынц, иу 
зондылхæст кæй вæййынц, уый сæ скæны æмгæрттæ æмæ 
кæд, ивгъуыд рæстæджы куыд кодтой, афтæ æдзух ард 
нал хæрынц, уæддæр нымад вæййынц æрдхæрдтыл. 
Таболты Сергейæн бирæ уыдис æмгæрттæ дæр æмæ 
æрдхæрдтæ дæр, уымæн æмæ йæхæдæг дæр хорз æмгар æмæ 
хорз æрдхорд уыд. 
Сергейы риуы тæлфыди, адæммæ уарзондзинадæй дзаг 
чи уыд, ахæм зæрдæ. Йæ бон кæм æмæ цæмæй уыд, уым 
йæхи иуфарс никуы никæмæй аласта. Йе 'ххуысы хай 
кæмæн бакодта, æз дæр дæн уыцы адæмы номхыгъды. 
1996 азы сфæнд кодтон мæхи хардзæй (мæхи хардзæй 
та цы мæ бон уыд, фæлæ ме 'мгæртты фæрцы) ме 
'мдзæвгæты æмбырдгонд рауадзын. Чи мын баххуыс кодта, 
уыдонимæ уыдысты мæ хорз æрдхæрдтæ Хъулаты Æхсар æмæ 
Таболты Сергей дæр. Хъыгагæн, чиныджы рацæуыны 
агъоммæ сæ иу дæр нал фæцард. Мæ чиныг «Уыцы боны фарн» 
мыхуыры фæзынд мæ райгуырды æртиссæдз азы бонмæ. 
Уым ныффыстон ахæм ныхæстæ: «Мæрдтæм хъæр кæм 
хъуысы, уым сæм хъуамæ хъуыса арфæ дæр. Арфæ кæнын 
мæ уарзон æмгæрттæ — рухс дзæнæты бадинаг Хъулаты 
Æхсар æмæ Таболты Сергейæн (Солтанбегæн) — ацы 
чиныджы рацыдмæ йæ фæллойы хай чи бахаста». 
Æмгæрттимæ куыд хæларæй цард, уымæн хорз 
æвдисæн уыд йæ уазæгуарзондзинад. Таболты хæдзар 
уазджытæй цух никуы уыд. Сæ цæхх æмæ кæрдзын рæдауæй 
лæвæрдтой æмæ дæттынц сæ уарзон адæмæн. Мæ зæрдыл 
ахæм хабар æрлæууыд. Сæрибары фæзы цавæрдæр 
бæрæгбоны фæдыл æмбырды Сергеимæ цалдæрæй 
лæууыдыстæм. Таболы-фырт æваст афтæ куы фæкæнид: «Цомут-ма 
нæхимæ, ногахст кæсæгтæ нæм ис...» 
Цыбыр дзырдæй, цал уыдыстæм, уалæй (къордæй 
фылдæрæй лæууыдыстæм) Таболты кæрты балæууыдыстæм 
æмæ уæрæх кæрты сæнæфсиры бын дæлæмæ сидт 
уæлæмæ рæгъытæ фæуагътам... 
Авд æмæ дыууиссæдз азы йеддæмæ нæ рантыст Таболты 
Сергейæн хъысмæтæй, фæлæ уыцы цыбыр рæстæджы йæ 
къухы уыйбæрц хорздзинæдтæ саразын бафтыд, æмæ сæ 
йæ райгуырæн Ирыстон никуы ферох кæндзæн, йæ ном 
ын мысдзысты, чи йæ зыдта, уыд он иууылдæр. 
38/ 

æ хъæуккаг Приты Дзибул мын ахæм хабар 
радзырдта. 
Иу сæрдыгон бон Епхиты Зауырбегимæ Къобосты 
куыройы уæле хос ныккарстам. Йе ссивæн бон Зауырбеджы 
не 'вдæлд, фæлæ мæнæн загъта, ацу æмæ, дам, кæд нæ хос 
нæ бамбыд, уæд æй бассив. Мæнмæ уыцы бон уроктæ нæ 
уыд (Зауырбег Бæрæгъуыны скъолайы директорæй 
куыста, Дзибул та — ахуыргæнæгæй. — Дз.М.) æмæ, мæ сагой 
ме 'ккой, афтæмæй прудты рахиз былгæрæтты дæлæмæ 
фæцæуын. Хосгæрстмæ куы фæцæйхæццæ кодтон, уæд 
кæсын, æмæ нын нæ хос чидæр ссивы. Куы йæм баввахс 
дæн, уæд уыцы чидæр нæхи хъæуккаг Цомайты Хату 
разынд. Йæ цуры куы 'рлæууыдтæн, уæд мын мæ 
цæстæнгасыл фæгуырысхо. 
— Цыдæр æнæууæнк кæстытæ мæм кæныс. Цыма цыдæр 
дæ зæрдæмæ нæ цæуы, афтæ мæм кæсы, — загъта Хату. 
— Цы кусыс? — бафарстон æй æз. 
— Мæнæ мæ хос ссивын. 
Зауырбегимæ йæ мах ныккарстам, зæгъгæ, йын куы 
бамбарын кодтон, уæд фырнымд лæг хорзау нал фæци. 
Куыд рæбæрæг, афтæмæй Хату дæр хос ныккарста, 
æрмæст чысыл дæлдæр. Цы рæдыд æруагъта, уый йæ 
'фсæрмы баппæрста. 
— Чысыл ма бахъæуа, къæрныхы ном мыл ма сбада. 
Афоныл фæзындтæ, æндæр уын райсом уæ хостæ 
аластаин æмæ мæ худинаджы хъæр айхъуыстаид. 
Дзибулы ныхæстæ мын мæ зæрдыл æндæр хабар 
æрлæууын кодтой. 
Хæсты рæстæджы нын нæ хæдзар немыц фехæлдтой, 
æмæ йын йæ сæр хъæзæй æмбæрзтам. Мæ мад хъæз 
æркарста, æмæ нын æй дæлæсыхаг Дукка адавта. Кæй уыд, 
уый дæр зыдта, уымæн æмæ, мæ сидзæргæс мад хъæз куы 
карста, уæд æз дæр йемæ уыдтæн æмæ федтон, худинагæй 
чи нæ тарст, уыцы Дукка саргъы бæхыл нæ рæзты куыд 
сцæйцыд, уый. Зæхгæсæй куыста æмæ быдыртыл зылди. 
Нæ йын батадысты нæ мæгуыр фæллæйттæ. Адæм ын 
нæ хъæз йæхицæн сласын кодтой. 
æ ивгъуыдыл цъыфкъахæй цæуыныл нæ ауæрдæм. 
Дуг нын æнад кæныныл архайынц, фæлæ сын дзы 
882 

цыма ницы рауайдзæн, афтæ мæм кæсы, уымæн æмæ, 
хурæн мигъты фæстæ бирæ 'мбæхсæн куыннæ и, афтæ 
советон рæстæгæн дæр фæлмы аныгъуылынæй тас нæу. 
Фæлæ уæддæр Фыдыбæстæйы знæгтæ сæ уды быцъынæг 
тонынц се 'лгъаг фæндтыл адæмы баууæндын кæныныл. 
Нæ ауæрдынц канд дугыл нæ, фæлæ, уыцы дуджы чи цард, 
уæлдайдæр та, кад кæмæн кодтой, уыдоны цæсты 
æфтауыныл, цы нæ уыди, уый сыл баххуырсыныл. Нæ ауæрдынц, 
Уæрæсейы советон дуджы размæ хорзæй цы уыд, уыцы 
хъуыддæгтæй дæр кæцыдæртæ зыгъуыммæ æвдисыныл. 
Ацы хъуыдытæ мæм раджы æрцыдысты, фæлæ та мын 
рæстæгæй-рæстæгмæ сног вæййынц. Сног та мын сты 
хæрзæрæджы дæр. 
Цæвиттон, сканворд арæзтон (ацы радио æмæ 
телеуынынад мын маеты хос йеддæмæ ницы сты æмæ сæм стæм 
хатт йеддæмæ нæ хъусын æмæ нæ кæсын. Гъе æмæ мæ 
уæгъд рæстæг арæх сканвордтæн снывонд кæнын, кæд 
уыдонæй дæр æдзух райгондæй нæ баззайын, уæддæр). О, 
æмæ, сканворд кæнгæйæ, сæмбæлдтæн ахæм фарстыл: 
«Изобретение Маркони». Æз ахæм мыггаг хъусгæ дæр куы 
никуы фæкодтон, уæд, цы 'рхъуыды кодта, уый куыд 
хъуамæ зыдтаин? Дзуæппытæм æркастæн æмæ дзы бакастæн: 
радио. 
Куыннæ фæдис кодтаин, кæд æмæ мæ чысылæй 
фæстæмæ радио æрхъуыдыгæнæгæй Попов Александры 
зыдтон, уæд? 
Бафæндыд мæ, Маркони чи уыд, уый базонын дæр. 
Æркастæн энциклопедион дзырдуатмæ: «Маркони 
Гильельмо (1874—1937) — итальянский радиотехник. С 1894 г. 
проводил опыты по практическому применению 
электромагнитных волн. В 1897 получил патент на изобретение 
способа беспроводного телеграфирования. Способствовал 
развитию радио как средства связи. Нобелевская премия 
(1909)». 
Попов Александр приемник æрхъуыды кодта 1895 азы. 
Приемничы бындурыл уыцы аз сарæзта радио. Куыд 
уынæм, афтæмæй Поповы фæллæйттимæ дуне раздæр 
базонгæ, радио дæр уый æрхъуыды кодта, Нобелы преми та 
Марконийæн радтой. 
Кæннод уымæй бирæ раздæр Ломоносов Михайлойæн 
цытæ кодтой? Планетæ Венерæйы атмосферæ кæй ис, уый 
388 

раргомгæнджытыл нымадтой немыцаг астроном И. И. 
Шретер æмæ англисаг астроном В. Гершелы, афтæмæй уыцы 
хъуыдымæ Ломоносов уыдонæй дæс æмæ ссæдз азы 
раздæр æрцыд. 
Ам зындгонд худæджы хабар куыннæ хъуамæ 
æрымысон?! 
Дыууæ бæлццоны Мæскуыйы Белорусаг вокзалы поездæй 
рахызтысты æмæ уынджы фæцæуынц. Гоголы 
цыртдзæвæнмæ куы ныххæццæ сты, уæд дзы иу иннæйы фæрсы: «Ацы 
цыртдзæвæн кæмæн сæвæрдтой?» — «Гоголæн», — дзуапп ын 
радта дыккаг. Фарстраттæг, фæхъæлдзæгдæр уæвгæйæ, 
сдзырдта: «А, бамбæрстон дæ. «Муму» чи ныффыста, уыцы 
Гоголæн». — «Муму» Тургенев ныффыста». — «Диссæгтæ, 
«Муму» Тургенев ныффыста, цыртдзæвæн та Гоголæн 
сæвæрдтой!» 
Нобелы преми «Химион элементты периодикой 
системæ» æрхъуыдыгæнæг Менделеев Дмитрийæн дæр нæ 
радтой, фæлæ райсом йе 'рхъуыдыгæнæгыл итайлаг, 
францаг, чи зоны, раздæр-раздæр та америкаг ахуыргонды куы 
банымайой, уæд уым диссагæй ницы уыдзæн, Нобелы 
преми йын куы радтой, уым диссагæй куыд ницы уыдзæн, 
афтæ, уымæн æмæ мах рæстæг у, диссæгтыл дис кæм нал 
кæнынц, ахæм рæстæг. 
нон дæ цы кæнын хъуыд, уый абон уæддæр бакæн. 
Райсоммæ йæ мауал аргъæв. 
нституты мын хорз ахуыргæнджытæ бирæ уыди: 
Багаты Никъала, Круглиевская Валентинæ, 
Реуазты Елизаветæ, Олейникова Аллæ æмæ бирæ 
æндæртæ. 
Уæлдай арæхдæр мæ цæстытыл ахъазы Гуытъиаты 
Азæйы фæлгонц. Фæлмæн уыди йæ цæстæнгас, фæлмæн 
уыди йæ алы ныхас дæр. Алкæмæ дæр нæ касти 
ныййарæджы цæстæй. Цыма хъæрæй дзурын зонгæ дæр нæ 
кодта, афтæ нæм каст. Уæвгæ йæ хъæрæй дзурыны сæр 
хъæугæ дæр никуы бакодта. Аудиторийы-иу куы фæзынд, 
уæдиу æндæр дунейы балæууыдыстæм, хъæрæй дзурæн кæм 
нал уыд, æгъдау йæ бартæ йæ къухмæ кæм райста, фарн 
384 

паддзахиуæг кæм кодта. Нæ цыфæнды куыст дæр-иу 
фæуагътам, нæ ныхæстæ-иу æрдæгыл фескъуыдысты æмæ-иу 
æнхъæлмæ кастыстæм, Азæйы фæлмæн, рæвдаугæ æмæ 
уæздан хъæлæс кæд райхъуысдзæн, уымæ. Азæйæн айв 
уыди йе 'ддаг бакаст, айв уыди йæ миддуне. 
Æппæты стырдæр аргъ кæмæн кодтам, уыдонимæ уыди 
Салæгаты Зойæ дæр. 
Фæстаг курсы куы уыдтæн, уæд мыхуырæй рацыд йæ 
чиныг «Коста Хетагуров и осетинское народное 
творчество». Студенттæн, кæй зæгъын æй хъæуы, æхсызгон уыд. 
Мах сæрыстыр уыдыстæм нæ ахуыргæнæгæй. Ахæм 
чингуытæ фыссын алы ахуыргæнæджы къухы не 'фтыд. 
Зойæйы чиныг нын хорз æххуыс уыд нæ ахуыры дæр. 
Афтæ мæм кæсы, цыма йæ иууылдæр балхæдтой. 
Балхæдтон æй æз дæр, æмæ мын ыл ныффыста ахæм ныхæстæ: 
«Музаферу Дзасохову — одному из лучших студентов 
факультета, талантливому поэту — с пожеланиями творческих 
успехов. 13/11—1960 г. 3. Салагаева». 
Ахæм ныхæсты аккаг ныртæккæ куы нæ дæн, уæд 
æнусы æмбисæй фылдæры размæ уыдтæн? Фæлæ мын ныфс 
лæвæрдтой. Цыдæр нысанмæ мæ хуыдтой, сидтысты мæм, 
цæмæй ахæм у он, уымæ. Адæймагыл исчи йæ зæрдæ куы 
дара, уæд дзы цыма хæсджын у, афтæ йæм фæкæсы, 
фæтырны, цы йын æнхъæл у, уый уæвынмæ. 
Чи уыди, уый ма кæй зæрдыл лæууы, фæлæ иу поэт йе 
'мдзæвгæйы йæ уарзон чызгмæ фыста... Æмдзæвгæ нал 
хъуыды кæнын, фæлæ дзы уыди ахæм хъуыды: дæу цавæр 
фæнды, æз ахæм нæ дæн, фæлæ мæ ды ахæмыл нымай, 
æмæ æз тырндзынæн, дæу цавæр фæнды, ахæм уæвынмæ. 
Уыцы хъуыдыйæ райгуырд ахæм цыппаррæнхъон: 
Нæ фыртыхстæй кæнæм дыдагь 6æттсен} 
Гæдыйы сæр нæ фырхъалæй фæкъахæм... 
Дæумæ куыд кæсы, афтæ хорз нæ дæн, 
Фæлæ мæ уарз, æмæ уыдзынæн ахæм. 
атимæ, иууылдæр æхца куы фестин, уæд 
фæрсгæ дæр нæ бакæнис, йæхæдæг та цы фæци, 
зæгъгæ. 
— Куыннæ бафæрсин? Уый фæстæ ма мын æхца кæм 
уыдзæн, зæгъгæ, дæр нæ ахъуыды кæнин?! 
*25 Дзасохты Музафер 
886 

æ фыд цы хуызæн сæрæн æмæ æнæрцæф уыди, 
^уый мын, чи йæ зыдта, уыдонæй бирæтæ 
фæдзурынц. Йæ хабæрттæй йын æртæ нæ хъæуккаг Сопойты 
Смелы ныхæстæй диссаджы рæсугъд æвзагæй радзырдта 
Ирыстоны адæмон фыссæг Хъайтыхъты Азæмæт. Æрмæг 
мыхуыргонд уыди «Рæстдзинад»-ы. Рацыди чиныджы 
дæр^. 
Йæ сæрæндзинады хабæрттæ мын-иу дзырдта мæ мады 
мад Дзыцца дæр. Йæ ном Лези хуынди, фæлæ йæм мах, 
йæ астæуккаг чызджы цот, Дзыццайæ дзырдтам. Дзыцца 
йе сиахсы йæ номæй дæр нæ хуыдта. Йæ кой-иу куы 
рауад, уæд-иу афтæ фæкодта: дæлæ Дзасохты хæйрæг. Мæ 
фыд дæр дзы цыма хъæстагæй нæ баззад, афтæ мæм кæсы. 
Мæ хиуæттæй куыд хъуыстон, афтæмæй йæ йæ номæй нæ 
хуыдта. Дзырдта йæм Глезийæ. 
...Цыфæндыйæ дæр хæйрæгæй глези, ома цыллæ 
хъуымац, хуыздæр у. 
акк-гукк цал уасты ныккæна, уал азы, дам, 
фæцæрдзынæ. Зын бауырнæн у уый, уымæн æмæ 
орнитологтæ куыд зæгъынц, афтæмæй гакк-тукк, 
æнæбанцайгæйæ, ныккæны 360 уасты бæрц. 
уг цас сыгъдæгдæр уа, уыйас, дам, цот 
курдиатджындæр вæййынц. Афтæ кæй у, ууыл тынгдæр 
баууæндыдтæн, уырыссаг литературæйæн цæсгом чи 
скодта, уыдонæй иуцалдæры биографийыл мæ цæст куы 
ахастон, уæд. 
Райдайдзынæн Пушкинæй. Зындгонд куыд у, 
афтæмæй йæ мад Надеждæ Осипы чызг Ганнибал уыди Петр 
Фыццæгæмы арап Ганнибал А. О. лæппуйы чызг. Ганнибал 
йæхæдæг уыди эфиопаг. 
Сыгъдæг уырыссаг нæ уыд Герцен. Райгуырди 
хъæздыг уырыссаг помещик Яковлев æмæ Штутгартæй 
æрбафтæг немыцаг æрыгон мещанкæ Луизæ Гаагæй. Иннæ ахæм 
Василий Андрейы фырт Жуковский. Уырыссæгтæ Бендеры 
фидар куы басастой, уæд уацары райстой бирæ туркæгты. 
Уыдонимæ уыдис фидæны цытджын поэты мад Сальха 
дæр. Лæппуйæн радтой йæ кæнгæ фыд Жуковский Андрейы 
886 

мыггаг. Куприн Александры мад уыди фыдæлтыккон 
тæтæйраг къниæзтæ Куланчаковты хæдзарвæндагæй. 
Зындгонд уырыссаг поэт Фет (Шеншин) Афанасийы 
мад Каролинæ Шарлоттæ Фет дæр Уæрæсемæ Германæй 
æрбафтыд. Герцены мад æмæ фыды хуызæн Феты 
ныййарджытæ дæр лæг æмæ усыл нымад нæ уыдысты. 
Паустовский Константинæн дæр йæ фыды мад уыди 
туркаг... 
Ацы номхыгъд ма адарддæргæнæн ис, фæлæ фаг 
æвдисæнтæ сты, туг цас сыгъдæгдæр уа, уыйас цот 
курдиатджындæр кæй вæййынц, уымæн. 
огойты Джетæгъæзы фырт Юри йæ фыды 
цæрмыстъыгъд бакодта. Мæ хъæуккæгтæ сты, æмæ 
Джетæгъæзы дæр зыдтон, Юрийы дæр зонын. Фырты 
куы ауынын, уæд йæ фыд мæ цæсты раз февзæры. 
Цæмæдæр гæсгæ мæм афтæ фæкæсы, цыма Юрийы хуызы 
мæ размæ Джетæгъæз фæвæййы. Юрийыл цал хатты 
æмбæлын, у ал хатты йæ фыдимæ се 'мхуызондзинады кой 
æнæракæнгæ нæ фæвæййын. Фæстаг хатт ма куы 
фембæлдыстæм, уæд мын сæ бинонты хабæрттæ бæлвырддæр 
ракодта — Бæрæгьуынæй раджы ралыгъдысты æмæ, сæ 
царды цы ивддзинæдтæ 'рцыд, уыдонимæ, кæй зæгъын æй 
хъæуы, зонгæ нæ уыдтæн. 
Юри мын куыд радзырдта, афтæмæй уыдысты æхсæз, 
фæлæ дзы фыды хуызæн Юри йеддæмæ ничи уыд. Юри 
дарддæр ныхас йæхимæ аиста: «Мæ мады ныхæстæм 
гæсгæ æз йæ дзидзийы хъæстæ нæ фæдæн. Иннæтæ 
иууылдæр уымæй хайджын уыдысты». 
Юри уыцы ныхæстæ куы кодта, уæд мæ зæрдыл нарты 
Батырадз æрбалæууыд. Мæнæ куыд зæгъы Хæмыцы 
бинойнаг Быценон, йæ лæгæй куы хицæн кодта, уæд: «Æртæ 
хорздзинады бакæнинаг дын уыдтæн, фæлæ дзы ныр иу 
сæххæст кæнын йеддæмæ мæ къухы нал бафтдзæн... 
Дæуæй мæнмæ ис нæлгоймаджы гуырдз. Мæхи дзидзийæ 
куы схъомыл уыдаид, уæд ын дунейыл æмбал нæ 
разындаид...» 
Юри мын куыд радзырдта, афтæмæй йæ мадызæнæгæй 
æгас ничиуал у. Юрийæн уыдоны æрцыдмæ йæ къахы ных 
дæр ма сриссæд. У саг-сырды хуызæн. Батырадз дæр йæ 
887 

мады дзидзи нæ бададта, фæлæ йæ хъару, йе 'гъдау æмæ 
йæ лæгдзинадæн æмбал нæ уыди. 
Юри, Батырадзæн нарты æхсæн цы кад уыди, ахæм 
кад дын Ирыстоны уæд! 
аммар лæджы, — кæд цъаммарæн лæг схонæн ис, 
уæд, — куыдзы мард акæнæн ис, фæлæ, 
æвæццæгæн, цыфæнды куыдзы дæр лæджы мард нæ 
акæндзынæ. 
у фыссæг мæм фæхæрам æмæ мын дыууæ 
æвзæрдзинады бакодта: дзыхæй мæм нал дзуры, стæй 
мын мæ фыстытæ давын райдыдта. 
Уæлдæр дыууæ æвзæрдзинады кой скодтон? 
Мысырханы загъдау, дыууæ нæ уыдысты. Иу дзы 
æвзæрдзинад нæу. Ме 'мдзæвгæтæ мын кæй давы, уым, кæй зæгъын 
æй хъæуы, хорзæй ницы ис, дзыхæй мæм кæй нал дзуры, 
уым æвзæрæй куыд ницы ис, афтæ. 
Мæ фыстытæ давæг мæм дзыхæй кæй нал дзуры, ууыл 
хъуыды кæнгæйæ, мæ зæрдыл æрлæууыд ахæм ныхас: 
«Хæрæг, дам, фæтæргай æмæ зад хуыммæ балыгъд». Кæд 
ацы æмбисонд ам бынтон тынг нæ бады, уæд ис æндæр 
уадзæн æрхæссæн дæр. 
...Нæ фыдæлтæ ма мæгуырдæр куы цардысты, уæд 
бæрæгбоны дарæс алкæмæн нæ уыди. Хъазтмæ кæнæ-иу 
æндæр циндзинадмæ цæугæйæ, чи хæлаф куырдта, чи — 
хæдон, чи — цухъхъа... Иу ахæм мæгуыр лæппу 
чындзæхсæвмæ хуынд уыд æмæ мæм, хъазты кафыны рад куы 'рхауа, 
зæгъгæ, йæ сыхагæй хæлаф ракуырдта. Æцæгæйдæр, йæ 
хъул сах абадт: кафыны рад æм æрхауд. Стæй кæимæ? 
Хæлафы хицауы зæрдæмæ чи цыд, уыцы чызгимæ. Уæвгæ, 
æрмæст хæлафы хицауы зæрдæмæ нæ цыд, фæлæ йæхи 
зæрдæмæ дæр. 
Куыннæ хъуамæ равдыстаид йæ арæхстдзинад чызджы 
цæстмæ! «Хонгæ» кафты дæр йæхиуыл нæ бацауæрста, 
фæлæ уæлдай диссагдæр фæци «Зилгæ»-йы. Æмæ 
цынæхуызон зылды æркодта! Бынтон диссаг та фæци, хæлафы 
хицауы цурмæ куы басирдта,' уæд. Уый йæм 
æрдæбонсарæй дæр мæстæй тъæппытæ хауд, фæлæ йæ цуры рыг йæ 
388 

сæрыл куы систа, уæд æм нал фæлæууыд æмæ йæм дзуры: 
«Ныртæккæ-ма мæ хæлаф дæ уæлæйæ ралас, стæй-иу 
дæуæй хъалдæр мауал уæд!» 
Ацы æмбисонд цæмæн æрхастон, уый, æвæццæгæн, 
бамбæрстат. 
ырддонцъиуы хъуыддаг ирон æвзаджы дæр æмæ 
дыгурон æвзаджы дæр сæ хæрзтæй нæ рауад. Замманай 
маргъ æмæ йыл иу æвзаджы дæр адæмы мыггаг ном нæ 
сæвæрдтой. 
Сырддонцъиу — иронау. Цыма сауцъиу æмæ бирæ 
æндæр цъиутæ сырддон не сты, уый хуызæн. Дыгур та йæ 
рахуыдтой тæхгæцъеу, цыма иннæ цъиутæ тæхгæ нæ 
кæнынц, уыйау. 
ыдæр чиныг мæ бахъуыд, фæлæ йæ нал ардтон. 
Мæ кусæн уаты цы къуым нæ басгæрстон, ахæм 
нал баззад. Хæйрæг æй йæхимæ фæхаста. Мæ 
фарсмæ уаты Хуыгаты Сергей бады, æмæ мæ фыртыхстæй 
уыйдæрабæрæгкодтон. Нæразындуымæдæр. Ныууагътон 
æй, уæдæ цы уыдаид. 
Дыккаг бон мæ размæ фæци. Æппындæр ын æнхъæл 
кæм нæ уыдтæн, уым разынд. Ахæм æхсызгон мын уыд, 
æмæ мæ цин Сергейæн дæр аппæлыдтæн. Бацин ыл кодта 
уый дæр. Иуцасдæр рæстæг куы рацыд, уæд та Сергеймæ 
бауадтæн æмæ йæ бафарстон: «Сергей, мæ чиныг кæй 
фæзынд, уый дын иу хатт йеддæмæ нæма загътон?» 
Нæ дыууæ дæр ныххудтыстæм. 
олодой коммунист»-ы редакторæй куы куыстон, 
уæд-иу мæ арæх абæрæг кодта Келер Аллæ. 
Аллæ уыди, Къоста курынмæ кæй хъавыд, Гайттаты уыцы 
хотæй иу — Раисæйы чызг. Бирæ хабæрттæ мын-иу кодта, 
фæлæ сæ йæ рæстæджы нæ ныффыстон. Æнхъæлдтон, 
никуыуал мæ ферох уыдзысты, зæгъгæ, фæлæ фæрæдыдтæн. 
Кодта-иу мын, йæ мадæй цы хабæрттæ хъуыста, уыд он 
дæр. Уым уыди Къостайы кой дæр, фæлæ, куы зæгъын, 
ферох мæ сты. 
389 

Аллæ мын архивы ссардта, мæ фыдæлты хабæрттæ 
фыст кæм уыдысты, уыцы гæххæттытæ. Иу гæххæтт мæм 
дзы фыстæй дæр баззад. Архивы уыцы æрмæгмæ гæсгæ 
Цæрадзонты-Дзасохты Саулохæн уыди 9 фырты. Аллæ 
мын цы гæххæтт радта, уым æхсæз йеддæмæ нæ уыдысты 
(иннæтæ, æвæццæгæн, гыццылтæйамардысты): Темырыхъ, 
Емза, Бæби, Байма, Мæхæмæт æмæ Увæдз. 
Мæ фыд хуынди Созырыхъо (Сосыгко), уый фыд 
Елдзарыхъо (Гæлыкк, мæ мады 'фсымæр мæ кæстæрты 
Гæлыччы фырттæ хуыдта), уый фыд — Дауыт, Дауыты 
фыд та — Байма. 
Ныры зонд мæм куы уыдаид, уæд мын Аллæ цы 
дзырдта, уыдон иууылдæр фæфыстаин æмæ сæ абоны 
фæлтæрæн радзырдтаин. Аллæйы хуызæн адæймæгтæ 
кæцыфæнды рæстæджы дæр ис æмæ сын аргъ кæнын хъæуы, уымæн 
æмæ уыдон фæлтæрты кæрæдзиуыл бæтджытæ сты. 
с ахæм ныхас: «Æрдхорды ус сылгоймаг нæу». 
Ацы хъуыды æз дарддæр афтæ ахæццæ кæнин: 
«Сылгоймаг æй цы нæлгоймаг хоны, уый та лæг нæу!» 
рæджы ма базыдтон иу ног эпиграммæ. Ног 
мæнæн уыди, уымæн æмæ йæ уымæй размæ никуы 
кæсгæ бакодтон, никуы — хъусгæ. Радзырдта мын æй 
Самбегаты Гæвди. Куыд зæгъы, афтæмæй у Хозиты Яковы 
фыст. Мæнæ эпиграммæ йæхæдæг: 
Тæтæри та ныффыста кадæг 
Уæларвæй зæхмæйы дæргъсен, 
Фæлæ Хуыцау, Бсерзондылбадæг, 
Йæ баксесынæй бахиз мæн. 
ехойты Сæрæби-иу журнал «Мах дуг»-æй афтæ 
загьта: «Уый «Мах дуг» нæу, фæлæ иуæй-иуты дуг у. 
алендарь памятных дат» сымах уадзут? — 
фæрсын чингуыты рауагъдад «Ир»-ы сæйраг 
редактор Кокайты Тотырадзы. 
390 

— Мах, под моим мудрым руководством. 
— Æз дæ ныронг сообразительныйæ (Тотырадз йæхи 
афтæ хоны) зыдтон. 
— Со временем сообразительность переходит в 
мудрость. 
у заман зындгонд ахуыргонд, филологон наукæты 
доктор, профессор Тахъазты Харум Хетæгкаты 
Къостайы номыл институты (уæд университет нæма уыди) 
парткомы секретарæй куыста. Уыцы рæстæг уым лекцитæ 
каст Хъайтыхъты Геор дæр. Харумы Геор цыдæр 
хъуыддагæн бахъуыд æмæ йæм, лекци кæм каст, уырдæм бацыд. 
Лекци фæци, фæлæ ма Геор цыдæртæ фыста. Харум йæ 
уæлхъус æрлæууыд æмæ æнхъæлмæ каст, кæд æй 
равдæлдзæн, уымæ. Æрæджиау Геор, йæ куыст куы фæци, 
уæд æм скаст. 
Студенттæ афтæ банхъæлдтой, зонгæ не сты, зæгъгæ, 
æмæ Георæн Харумы амонынц: «Уый Тахъазты Харум у, 
нæ йæ зоныс?» — «Куыннæ йæ зонын!» — загъта Геор æмæ 
Харумы къух райста. Æрæджы йыл рестораны 
фембæлдтæн æмæ йын афтæ куы загътон: 
Дæттын, Харум, 
Дсеусен салам! 
Ды у ал хсер уым, 
Æз нуазын ам. 
рыловы æмбисонд «Цъырцъыраг æмæ Мæлдзыг» 
чи нæ зоны, ахæм, æвæццæгæн, зын ссарæн у, 
уымæн æмæ йæ скъолайы ахуыр кæнынц. Куыд зонут, 
афтæмæй Цъырцъыраг йæ сæрд хъæлдзæг æмæ зæрдæрухсæй 
арвыста, Мæлдзыг та йæхицæн зымæгмæ æвæрæнтæ кодта. 
Сæрд атахт, зымæг ралæууыд. Цъырцъыраг цы 
бахæра, уый йын нæй æмæ Мæлдзыгмæ курæг бацыд. Цы 
цæстæй йæм ракаст, уый дæр зонут. Фæлæ мæнмæ диссаг 
æндæр хъуыддаг кæсы. Мæлдзыг дæр æмæ Цъырцъыраг 
дæр зымæг фынæй куы фæкæнынц, иуы дæр æмæ иннæйы 
дæр хæринаг куы нæ фæхъæуы, уæд Эзоп дæр, Лафонтен 
дæр, Крылов дæр Цъырцъыраг æмæ Мæлдзыджы цæмæн 
райхъал кодтой æмæ сæ кæрæдзиуыл цы сардыдтой? 
39* 

Мæ фарст кæд æдылыйы фарсты хуызæн у, уæддæр 
æй дæттын. Дзуапп дæр ын, æвæццæгæн, нæ райсдзынæн, 
уымæн æмæ зонын, æдылыйы фарстæн фондзыссæдз 
зондджыны дæр дзуапп кæй нæ ратдзысты, уый. 
Уæвгæ, афтæ дæр фæзæгъынц: «Зондджын ныхас 
æдылыйæ дæр сирвæзы». 
гънаты Гæстæн мын æй дзырдта. Иу лæгимæ, дам, 
зонгæ кодтон æмæ мæм йæ къух æрбадаргъ 
кæнгæйæ, загъта: 
— Гæстæн. 
— Æз дæр ын мæхи бацамыдтон: 
— Гæстæн. 
Уый мын афтæ: 
— Гъер зондзынæн æртæ Гæстæны: мæхи, дæу æмæ 
Агънаты Гæстæны. 
æ бинойнаг телефонæй арæх фæдзуры. Иу хатт 
ын афтæ зæгъын: «Мæнæн дæр, дæуæн цас 
зонгæтæ ис, уыйбæрц зонгæтæ куы уаид, уæд нæ бинонтæй 
ныхасы бар никæмæ 'рхауид». 
Иннæ хатт та йын æндæрхуызон загътон: «Телефонæй 
дзурынæй адæймаг къæсхуыр куы кæнид, уæд дæуæй 
царм æмæ стджытæ йеддæмæ ницыуал баззаид». 
ртæ фыссæгæй иумæ чиныг ныффыстой, йæ 
гонорар та йын иу райста. Фæрсынц æй: 
— Иумæ куыстат? 
-О. 
— Æртæйæ? 
-О. 
— Гонорар иунæгæй райстай? 
-О. 
— Цæмæн? 
, — Æртæ дихы йæ куы акодтаиккам, уæд нæ алкæмæ 
дæр гыццыл фæкастаид. 
892 

æ куыстмæ цæугæйæ мæ алы бон дæр бахизын 
фæхъæуы стыр фæндаджы сæрты. Иу ран дзы 
сæрмагонд хæххытæй бæрæггæнæн — фистæгæй 
цæуджытæ кæуылты бахизой, ахæм. Иу-дыууиссæдз метры 
дарддæр та, фæрсыл пъæлицæйаг кæй хонынц, фæндаджы 
уæрхы дæргъæн ахæм къуыгга. Фистæгæй цæуджытæн 
дзы шофыртæй искуы-иу йеддæмæ фæндаг нæ ратдзæн, 
фæлæ, машинæйæн фесхъиуынæй тас кæм у, уым 
æнæмæнг сæ цыд æрсабыр кæнынц. 
Диссаг мæм куыннæ кæса уыцы хъуыддаг: адæймаджы 
скъуырынæй нæ тæрсынц, фæлæ сæ машинæтæн хæрдмæ 
фæхауынæй стъæлфынц. 
дылы кæй хуыдтой, уый иу хатт донивылды 
рæстæг иннæ фарсмæ бахизын хъуыд, фæлæ йæ йæ 
дзаумæттæ ласын нæ фæндыд æмæ, йæ рæзты цы дыууæ 
лæппуйы сцæйцыд, уыдонмæ дзуры: 
— Фаллаг фарсмæ мæ чи бахæсса, уымæн туман 
ратдзынæн! 
Лæппутæ «нæ» куы нæ загътой, уæд ма Хуыппа йæ 
ныхасмæ бафты дта: мæ къæхтæ куы нæ схуылыдз у ой, 
уæд ма сæм фондз сомы бафтаудзынæн. 
Лæппутæ кæрæдзимæ сæ цæст æрныкъуылдтой, ацы 
æдылы, æхца цы у, уый не 'мбары æмæ дзы фæпайда 
кæнæм, зæгъгæ. 
Бахастой йæ фаллаг фарсмæ, иу доны æртах дæр ыл 
нæ сæмбæлд, афтæмæй. Мызд фидыны рæстæг куы 
'рхæццæ, уæд Хуыппа йæ дзыппæй систа къафетты рæсугъд 
цъæрттæ æмæ дзы иумæ дыууæ ахæм «æхцайы» бадаргъ 
кодта, иннæмæ — иу. 
Лæппутыл цы сайд æрцыд, уый куы бамбæрстой, уæд 
дзы иу афтæ: 
— Хуыппа ды нæ дæ, фæлæ мах стæм хуыппатæ... 
уыгаты Сергеимæ нæм ныхас зæронды тыххæй рауад. 
Æз ын рагон ныхæстæ йæ зæрдыл æрлæууын кодтон: 
— Зæрондæй кадджын сты æртæ хъуыддаджы: арахъхъ, 
фаджыс æмæ æрдхорд. 
393 

— Фæлæ уæддæр арахъхъ æппæтæй хуыздæр у, — 
ныхас йæхимæ аиста Сергей. 
Æз ма йæм бафтыдтон: 
— Уæлдайдæр фаджысы рагъыл куы бадай æмæ йæ 
карзæй де 'рдхордимæ куы нуазай, уæд. 
юдвиг æмæ йе 'мбал чындзæхсæвы фынгмæ 
байрæджы кодтой. Хистæр сæм, нуазæн дæтгæйæ, дзуры: 
— Хистæр уæ чи у? 
Людвиджы æрдхорд дзуапп дæттынмæ фæраздæр: 
— Æхцайæ — æз, ахуырæй — Людвиг. 
у зындгонд зарæггæнæг мæм æрхатыд, зарæджы 
текст, дам, ма мын ныффысс. Ныффыстон ын, цы 
мæ бон уыд, уый. Телефонæй йын æй бакастæн, æмæ йæ 
зæрдæмæ фæцыд. 
Куы йæм æрбацыд, уæд мын ахæм хабæрттæ ракодта. 
Нæхицæй рарастæввонг уыдтæн, афтæ, дам, мæм мæ 
бинойнаг дзуры, æхца дæ ма ферох уæд, зæгъгæ. Æз ын 
загътон, Музафер кæйдæрты хуызæн нæу, уый æхцайыл 
нæ фыссы. Уæддæр мын 5 мины мæ дзыппы нытьтъыста, 
цы нæ вæййы, зæгъгæ. 
Диссаг мæм куыннæ фæкастаиккой зарæггæнæджы 
ныхæстæ. Стæй мæ хъуыдытыл дæр бафтыдтой. Æхца нæ, 
фæлæ мын уæздан ныхас чи нæ фæзæгъы, ахæм цаутæ 
дæр мыл иу æмæ дыууæ хатты не 'рцыд... 
Мæ хъæуккаг мæм курдиатимæ 'рбацыд, мæнæ ме 
'рдхорд йæ хъæуыл иу поэтæн зарæг ныффыссын кодта 
æмæ, дам, ма йæм иу куплет бафтау. 
Бакастæн текст. Ныртæккæ цы зарджытæ зарынц, 
уыдонæн сæ фылдæры хуызæн уыди. Куплет ма йыл цæмæн 
æфтауын кодта, уый нæ зонын. Нæ мæ бафæндыд кæйдæр 
фыстыл æмпъузæн æвæрын. Уыцы бæрцбарстыл ног текст 
ныффыстон. Ныффыстон æй мæ хорз хъæуккаджы 
æфсæрмæй. Уый фæстæ, текстæн музыкæ чи æрхъуыды 
кодта, уыцы композиторæн театры концерт уыд æмæ, дам, мæ 
ныхæстыл зарæг зарыдысты. Куыд дзырдтой, афтæмæй 
адæмы зæрдæмæ фæцыд. Абон дæр нæ зонын, мæ 
хъæуккаг мæм кæй æфсæрмæй æрхатыд, уый. 
394 

Иннæ ахæм хабар. Мæ зонгæйы зонгæйы мад амард, 
æмæ мæм дыууæйæ 'рбацыдысты цыртæн, дам, нын 
цыппар рæнхъы ныффысс. Сæххæст сын кодтон сæ курдиат. 
Æнхъæлдтон, зианджын мæм æрбацæудзæн æмæ текст 
машинкæйыл фыстæй ахæсдзæн^ зæгъгæ. Къухæй фысты 
рæдыд аирвæзынæй тарстæн. Йæ мад кæмæн амард, уый 
мæм телефонæй æрбадзырдта, æмæ йын загътон, эпитафи 
цæттæ у, æмæ йæм æрбацу, зæгъгæ. Телефонæй, дам, мын 
æй зæгъ æмæ йæ ныффыссон. Исты рæдыд дзы, зæгъын, 
аирвæздзæн. Машинкæйыл мыхуыргонд у æмæ дзы 
афтæмæй рæдыд аирвæзынæй тас нæу. Не сразы мемæ. Æз, 
дам, мæхæдæг ахуыргæнæг дæн æмæ дзы рæдыд нæ 
ауадздзынæн. 
Æртыккаг хабар. Мæ зонгæйы чызг æвирхъау хуызы 
фæмард. Кæм куыста, уырдыгæй мæм дыууæйæ 
æрцыдысты æмæ мæм æрхатыдысты, не 'мкусæг чызгыл, дам, 
æмдзæвгæ ныффысс. Æнцон хъуыддæгтæ не сты уыдон. 
Цæмæй цыртæн цыппар рæнхъы ныффыссай, уый тыххæй 
зианджыны уавæры бацæуын хъæуы, йе 'нæкæрон хъыг 
равдисынæн аккаг ныхæстæ ссарын та æнцон ничи 
рахондзæн. Æмдзæвгæ та ноджы зындæр фыссæн у. 
Бирæ рахъав-бахъав фæкодтон, фæлæ æппынфæстаг 
номарæн æмдзæвгæ сцæттæ. Ныффыстон иу нæ, фæлæ дыууæ 
'мдзæвгæйы. Йæ куыстæй мæм хатæг чи 'рцыди, уыдонæй 
мæм^иуы телефон уыд. Сдзырдтон æм æмæ 'рцыди. Бакасти 
сæ. Йæ зæрдæмæ кæй фæцыдысты, уый зæгъгæ дæр кодта, 
стæй æнæзæгъгæйæ дæр бæрæг уыд: йæ зæрдæ суынгæг. 
Ахаста æмдзæвгæтæ. Зианджыны бинонтæм сæ ма 
фæхæццæ кодтаид, уый мæ нæ уырны. Уæвгæ мæм 
гуырысхойы хъуыдытæ дæр сæвзæрд, кæд, зæгъын, мыййаг, 
ныййарджытыл нæ сæмбæлдысты. Кæд сæмбæлдысты, уæд та 
мæм телефонæй куыннæ 'рбадзырдтой? 
амсыраты Мураты арæх æрымысын. Æппæты 
арæхдæр мæ зæрдыл æрбалæууы, зын уавæры 
куы вæййын, уæд. Чи мын баххуыс кæндзæн, зæгъгæ, 
мæхинымæр куы ахъуыды кæнын, уæд фыццаджы-фыццаг 
мæ разы февзæры Мураты сурæт. Уый мын цыфæнды 
къуырцдзæвæнæй дæр рацæуæн фæндаг кæй бацамонид, 
ууыл мæ зæрдæ фæдарын. 
395 

Мурат уыдис æцæг лæг. Хъæбатыр, зондджын, 
фæлмæнзæрдæ, фæлæ уыцыиу рæстæг æгъатыр. Цавæр 
адæймаг уыд, ууыл хъуыды кæнгæйæ, райгуырдысты ацы 
рæнхъытæ дæр: 
Хъæбатырæн дыууæ зæрдæйы ис, 
У ууыл дзурсег алкæцыдæр дугтсей. 
Сæ иу у фидар, не 'мбары, циу рис, 
Кæлынц йæ иннæ зæрдæйсен йæ тугтæ. 
æст куы фæци, уый ма абоны хуызæн хъуыды 
кæнын. Уыдис хурбон. Кæдæм, уый ма чи хъуыды 
кæны, фæлæ нæ уынджы дæлæмæ фæцæйцыдтæн. Цуцаты 
Хадзыбечыртæй Реуазты Биботы астæу æрлæууыдтæн 
æмæ, адæм кæрæдзимæ хæрзæггурæггаг куыд уадысты, 
уымæ кастæн. Алырдыгæй хъуысти хъæлдзæг ныхас æмæ 
худын. 
Цин кодтон æз дæр. Æвæццæгæн, иннæтæм гæсгæ. 
Æндæр мæнæн цин кæнын уыйас не 'мбæлд, уымæн æмæ 
мæ фыд хæстæй нæма ссыд. Æнхъæлмæ та йæм куыннæ 
кастыстæм, фæлæ, кæй никуыуал ссæудзæн, уый куы 
зыдтайн, уæд, æвæццæгæн, афтæ тынг нæ цин кодтаин. 
цы 'лгъыст, гыццыл лæппу куы уыдтæн, уæд 
фехъуыстон, фæлæ мæ абон дæр нæ рох кæны. Нæ 
мæ рох кæны йе 'гъатырдзинадæй... 
Нæ сыхæгты лæппу куыдзыл дур фехста. Тынг ын 
фæрыст, æвæццæгæн, æндæр афтæ æрдиаг хуымæтæджы нæ 
ныккодтаид. Куыдзы хицау сæ кæрты лæууыд. Федта, 
куыдзы чи ныццавта, уый, фехъуыста, цыппæркъахыгæн йæ 
хъист-хъист куыд ссыди, уый дæр. Сылгоймаг уынгмæ 
рагæпп ласта. Лæппу, уый ауынгæйæ, лидзæг фæци. 
Сылгоймаг, лæппуйы нæ баййафдзæн, уый куы базыдта, уæд 
æй ралгъыста: «Дæ хисты къæбæртæ дын ахæрæд!» 
Æвирхъаудæр æлгъыстæн æрхъуыдыгæнæн нæй. 
Куыдзыл дур фехста, уый ахæм фы дракон ддзинад у? Куыдз 
къуылыхæй куы нæ мæлы, стæй, чи зоны, уыцы цæфæй 
къуылых дæр нæ фæуыдаид, уæд сывæллон лæппуйы 
цæмæн марыс æмæ йын йæ хисты къæбæртæй дæ куыдзæн 
цæмæн хæрын кæныс? 
896 

у лæгмæ йæ уарзон адæмимæ абадыны зонд 
æрцыд. Кусарт акодта, æмæ бинонтæ фынгтæ цæттæ 
кæнынмæ бавнæлдтой. Хонæг арвыстой æмæ 'нхъæлмæ 
кастысты уазджытæм. Хæстæг сыхæгтæ æмæ къабæзтæ 
æрбамбырд сты, фæлæ, кæмæ арвыста, уыдонæй бирæтæ 
нæ фæзындысты. Фысым катай кодта, мæнмæ хонæг куы 
вæййы, уæд мæхи дард куы никæмæй аласын, уæд мæ 
фарсмæ цæуыннæ æрбалæууыдысты, мæ зæрдæ кæуыл 
дардтон, уыцы адæм? Æрæджиау йæ сæр æрцахста 
хонæджы бафæрсын, фæлæ цæмæдæр гæсгæ уый йæхæдæг дæр 
никæцæй зынд. Йæ хæрзсыхаг уыди æмæ йæм сæхимæ 
суади. Диваныл уæлгоммæ хуыссыд, афтæмæй йæ 
телевизормæ кæсгæйæ сæййæфта. Лæг ыл сбустæ кодта: 
— Адæмæн цæуыннæ фехъусын кодтай? Кæмæ 
арвыстон, уыдонæн се 'мбис дæр куы нæ 'рбацыд. 
— Се 'ппæтæн куы фехъусын кодтаин, уæд та мæ иннæ 
хатт дæр арвыстаис... 
осты хайадмæ бацыдтæн æмæ сылгоймаджы 
бафарстон: 
— «Мах дуг» уæм уæййаг нæ вæййы? 
Уый мын уайдзæфгæнæгау афтæ: 
— По-осетински не понимаю! 
— А если бы вы не понимали по-русски, то работали бы 
здесь? — бафарстон æй æз. 
Сылгоймаг мын ницуал дзуапп радта. 
Диссаг у, æвæдза, иронау куы нæ зонай, уæд дæ размæ 
иу цæлхдур дæр нæ сæвзæрдзæн. Иронау зонын æнæмæнг 
кæм хъæуы, уым дæр дын æй дæ цæстмæ ничи бадардзæн, 
аипп дын æй ничи схондзæн. 
Радиомæ куы фæхъусын, уæд хатгай мæ равг фехæлы. 
Мæнæ æхсæвæй-бонæй чи дзуры, уыцы радиомæ хъæутæй 
арæх фæдзурынц. Арфæтæ æрвитын æгъдауы хуызæн куы 
сси, уæд Ирыстон базмæлыди. Хохæй-быдырæй 
уалдзыгон зæрватыччытау тæхынц амæй-ай «дзаджджындæр» 
арфæтæ. Радиойы радгæстæ сæм хъусынæй не 'фсæдынц, 
уымæн æмæ арфæтæ сæхицæй райдайынц, ома арфæты 
фыццаг хай æнæмæнг уыдонмæ фæхауы. 
Уыдæттæ хорзыл банымайæм, фæлæ мæ равг цæмæн 
фендæрхуызон вæййы, уый зæгъынмæ хъавын. 
397 

Ирыстоны дард хъæуæй дзурынц радиомæ. 
Хуымæтæджы адæм. Уырыссаг æвзагæй ирон æвзаг хуыздæр чи 
зоны, ахæм адæм. Сæ хъуыдытæ æвдисынц иронау, 
радиойы кусæг, ирон мыггаг хæссæг сын дзуапп дæтты 
уырыссагау. 
Куыд ис ахæм уавæрæн быхсæн? Цæмæн æм кæсæм 
æцæгæлон цæстæй? Кæд дæхи ирон хоныс, ирон радиойы 
кусыс æмæ иронау дыууæ ныхасы зæгъын дæ бон нæу, 
уæд уый дæ куыст нæу æмæ, уыцы хъуыддагмæ чи 
арæхсы, уымæн дæ бынат ратт. Диссаг уæм нæ фæкæсид, 
уырыссаг радиойы уырыссагау чи нæ зоны, ахæм адæймаг 
куы кусид, уæд? Фæкæсид, æвæццæгæн. Æвæццæгæн, 
нæ, фæлæ — фæкæсид. Уæдæ ирон радиойы, иронау чи нæ 
зоны, уый цæмæн кусы? 
Посты кусæджы дæр хуымæтæджы афтæ нæ 
бафарстон. 
литы Грисæн йæ «Авд цухъхъайæ» иуы аргъ дæр чи 
нæу, уый дæр йæ ныхмæ радзуры. 
тудентæй-иу алчидæр хъæуæй йемæ исты хæринаг 
схаста. Иу хатт не 'мбæлттæй иу не 'ппæты дæр 
амбылдта: æнæхъæн хъыбыл нын физонæггондæй нæ 
фынгыл æрæвæрдта. Æппæт курсæй дæр нæ хорз федта. 
Дыккаг бон Солти хъæуæй куы ссыд (æввахсдæр 
хъæутæй иуы цард æмæ институтмæ сæхицæй цыди), уæд 
цыдæр æнкъардхуыз уыди. Цы кæныс, зæгъгæ, йæ куы 
6афарстам, уæд нын афтæ: 
— Хъыбыл нæхи разынди. 
ерчы былты та Цыбырты Людвигимæ алы 
сæумæрайсомы хуызæн тезгъо кодтам. Нæ иумæйаг 
зонгæ ныл амбæлди æмæ йын йæ чиныг «Имена»-йæ 
диссаджы æппæлдтытæ фæкодта. Тынг зæрдиагæй йæ кæсын, 
чысыл йеддæмæ, дам, мын дзы нал аззад. 
Æз мæхинымæр дисы бацыдтæн, ахæм зынаргъ чиныг 
балхæнын йæ цæст куыд бауарзта, зæгъгæ, фæлæ, 
фæстæдæр куыд базыдтон, афтæмæй нæ зонгæ Людвиджы 
898 

чиныг кæсынмæ райста, автор æй кæмæн балæвар кодта, 
уымæй. 
Мæ зæрдыл габроваг хъæлдзæг хабар æрлæууыд. 
Цæвиттон, болгайраг горæт Габровойы цæрджытæ 
зындгонд сты сæ чъындыдзинадæй. Сæ чъындыйы кой газетты 
дæр арæх ракæнынц. Уыцы хъуыддаг йæ зæрдæмæ нæ 
фæцыд иу габровагæн æмæ газеты редакцимæ йæ писмойы 
бартхъирæн кодта, нæ фыдгой кæнын куы нæ ныууадзат, 
уæд, дам, уын уæ газет мæ сыхагæй кæсынмæ нал 
исдзынæн. 
айтыхъты Геор Кучиты Эльбрусæн хъаст кодта (уæд 
Эльбрус æнæниздзинады министрæй куыста): 
— Дохтырмæ бацыдтæн, мæ низæн мын исты хос скæн, 
зæгъгæ. Уый мæ фæуындтытæ кодта æмæ мын рецепт 
рафыста. 
— Æмæ уый цæмæй дæ зæрдæмæ нæ фæцыд? 
— Æз дзы хос агуырдтон, уый та мын рецепт радта. 
и фæрынчын вæййы, уыдонæн зæрдæтæ æртæ 
хуызы авæрын. Иутæн фæзæгъын: адзæбæх 
уыдзынæ. Рынчынтæ дзæбæх куы нæ кæниккой, уæд 
зæххыл цæрæг нал уаид. Иннæтæн: тынг тæссаг дын у... куы 
адзæбæх уай, уымæй. Æртыккæгтæн — дæ хуыз нæу 
лæгъуыз. 
Кæмæн сæ фæзæгъын, уыдоны зæрдæ цыма барухс 
вæййы, афтæ мæм кæсы. 
иусæр, зæгъгæ, нæм ахæм фидис дæр ис. Мæнмæ 
гæсгæ, цъиуы цæсты æфтауын нæ хъæуы. Цъиуы 
сæры цы зонд и, уый адæймаджы сæры куы уаид, 
уæд йæхи фесафынæн амæй-ай æвирхъаудæр 
хæцæнгæрзтæ хъуыды кæныны бæсты йæ цард фæхуыздæр кæныныл 
архаид. 
Уæвгæ, цъиуы кой цы кæнын! Адæймаг мыстæй дæр 
æдылыдæр куы у, уæд! Зондджын лæг раст бафиппайдта, 
иу мыст дæр, дам, къæппæг нæма 'рхъуыды кодта, 
адæймаг та йæхи марынæн цынæ емынæ æрымысыди! 
399 

æ мады 'фсымæр Хæчъассæ-иу, мæрдтæн дыууæ 
кæрдзыны хæлар кæнгæйæ, афтæ зæгъаг уыд: 
«Уæ уæлæуон зæрдæ нæм дарут». 
Иу хатт æй, афтæ цæмæн фæдзурыс, зæгъгæ, куы 
6афарстон, уæд мын загъта: «Мард сфыд-зæрдæ вæййы». 
æ фыны кæимæдæр ныхас кодтон, фæлæ, цы 
загъта, уый нæ бамбæрстон æмæ йæ дыккаг хатт 
бафарстон. Нæ та йæ бамбæрстон. Æртыккаг хатт æй куы 
нæ бамбæрстон, уæд ыл сбустæ кодтон, хъæрдæрæй-ма 
дзур, зæгъгæ. 
Мæ хъæр афтæ тынг рауад, æмæ æваст фехъал дæн. 
Мæ сæры февзæрд, зæрдæ кæмæй бамæгуыр, ахæм 
хъуыды: «Ай фыны дæр къуырма куы дæн!» 
л алом, зæгъгæ, ис спорты ахæм хуыз. Спортсмен 
митæмбæрзт къуыбырæй йæхи рауадзы зылын-мылын 
фæндагыл. Вæййы дзы тырысатæ сагъд. Хъуамæ уыцы 
фæндагыл æнæкъуылымпыйæ æрхæццæ у а кæронмæ. 
Фæндаджы дæргъ вæййы алыхуызон: нæлгоймæгты 
цæуын бахъæуы даргъдæр фæндагыл, сылгоймæгты — 
цыбырдæр. Зæгъæм, нæлгоймæгтæ хъуамæ адугъ кæной 
500—600 метры. Тырысатæ фæндагыл вæййынц дыгæйттæ, 
се 'хсæн дæрддзæг та — 3-4 метры. Азгъорын фæхъæуы 
уыцы тырысаты астæуты. Куы фæрæдийай, уæд 
уæлахизыл дæ къух ауигъ. 
Зæвæттæсдæрджыты 'хсæн ахæм «слаломисттæ» ис, 
фæндаг 600 метры нæ, фæлæ цалдæр километры куы уа, 
уæддæр æнæфæрæдигæйæ кæронмæ æрхæццæ уыдзысты. 
Ома, къæлæтджыныл цавæрфæнды лæг куы 'рбада, 
уæддæр æм фæндаг ссардзысты. 
æстæ гæртамисæгæй байдзаг. Чи зачеты тыххæй 
агуры «мызд», чи — фæлварæны тыххæй, чи — цæй 
тыххæй. Мæ зонгæйы бинойнаг уæлдæр ахуыргæнæндоны 
кусы, æмæ йын иу бон йæ лæг афтæ: «Иу дыууæ-æртæ 
мæйы бæрц цæй тыххæй фæбадай, ахæм гæртам-ма райе, 
æмæ дæ кæд уыцы цыбыр рæстæг уæддæр фервæзин». 
400 

уæй-иу хатт мæ мæ хæлæрттæй исчи искæимæ куы 
фæзонгæ кæны, уæд афтæ райдайы: 
— Ацы лæджы нæ зоныс? 
Уый, нæ зонын, зæгъгæ, куы фæзæгъы, уæд мæ 
амонын райдайы: «Дзасохты Музафер — зындгонд фыссæг...» 
Ахæм заман мæнмæ та æндæрхуызон хъуыдытæ 
вæййы: «Ау, æцæгæйдæр кæд зындгонд дæн, уæд мæ амонын 
цæмæн хъæуы?» 
æ сыхагæн, мæ кæстæр мæрдтæй кæй раздæхта, 
уымæн, афтæ зæгъын: «Мæ дохтыр лæппуйæн 
хъуыддаг кæнын мæ зæрды ис...» Уый мæ дарддæр 
дзурын нал бауагъта: 
— Æз Аланы тыххæй фæсарæнтæй дæр æрбацæудзынæн. 
Æрцæйхæццæ кодта уыцы бон. Мæ сыхагæн фехъусын 
кодтон, уæд æмæ дæ уæд чындзæхсæвмæ хонын, зæгъгæ. 
Уый мын афтæ: 
— Æз уыцы рæстæг фæсарæнты уыдзынæн... 
с ахæм æмбисонд: «зынг» зæгъынæй ком нæ судзы. 
Уый иронау нæ судзы «зынг» зæгъынæй ком, ома 
дзых. Стæй кæмттæ дæр алыхуызæттæ сты. 
Ком уырыссагау — ущелье, зынг — огонь. Зæгъæм, 
уырыссагау æфсæддон разамонæг «Пли!» ома «Огонь!» куы 
зæгъа, уæд æфсæддонтæ æмгæрах фæкæндзысты, æмæ 
ком æгæр дæр ма ссудздзæн. 
Æвæццæгæн «зынг!» зæгъынæй ком судзы, фæлæ дзых 
нæ судзы: 
Дунетыл айхьуысдзæн дæ ном, 
Куы у а æнсекæрон дæ тых... 
«Зынг» зæгъынæй ыссудзы ком, 
Фæлæ нæ судзы дзых. 
айтыхъты Геор мын афтæ: 
— Хъæмпынхуд цæуыннæ дарын, уый зоныс? 
Нæ зонын, зæгъгæ, куы загътон, уæд йæ мидбылты 
6ахудт: 
— Исчи мын, йæ зыгуым хъæмпæй бамбæрзта, зæгъгæ, 
куы зæгъа, уымæй тæрсын. 
*26 Дзасохты Музафер 
40/ 

ифмæйы зæрдæхудт райсынæй чи нæ тæрсы, уыдон 
цыма æгæр сбирæ сты, афтæ мæм кæсы. Иутæ 
хуымæтæджы рифмæты ахæстæй фервæзынхъом не сты, 
иннæтæ та йын аргъ нæ кæнынц. Фыццæгтæ рифмæтæ 
кæнынц саст-раст, маст-хъазт æ.а.д. Дыккæгтæ та ахæм 
рифмæтæ æрхъуыды кодтой, æмæ сæ рифмæтæ сæхи 
йеддæмæ ничи схондзæн, афтæмæй та нæ фыдæлтæ 
рифмæйæн стыр аргъ кодтой, стæй рифмæтæ арынмæ афтæ 
дæсны уыдысты, æмæ сæ уыцы хъуыддаджы никæцы поэт 
амбулдзæн. 
Мае гыццылæй фæстæмæ мæ зæрдыл бадардтон 
кæцыдæр зарæджы ахæм дыууæ рæнхъы: 
Елхоты соса — урс дурсей амад, 
Нанайы лæппу усгурæй амард. 
Ахæм рифмæтæ нырыккон поэттæй искæмæ разына, 
уый æнхъæл нæ дæн. 
исты бадджытæй иу фыдызгъæл кæрдынмæ йæ 
хæрынкъа систа. Йæ астæу афтæ баихсыд, æмæ, кæд 
фæдыууæ уыдзæн, уый бæрæг нæ уыд. Йæ ныхмæ чи 
бадт, уыдонæй йæм иу фæкомкоммæ: 
— Дæ хæрынкъа дыууæ хистæй фылдæры фаг нал у. 
у лæг йе 'ртыккæгæмкъласон фыртæн алы «фондз»-æн 
дæр туман лæвæрдта. Иу бон та лæппу скъолайæ 
'рбацыд, йæ боныг йæ хызынæй фелвæста æмæ йæ 
цингæнгæ йæ фыдмæ бадавта: 
— Æркæс-ма, папæ, абон фондз «фондз»ы райстон! 
Хъыгагæн, ацы хатт фыды дзыппы æхца нæ разынд. 
Лæппуйы цин фæдзæгъæл æмæ йæ фыды мадæн 
рахъаст кодта: 
— Нана, папæ мæ мæ куыстæй систа: мызд мын нал 
фиды!.. 
рон чингуыты тиражмæ куы фæкомкоммæ 
вæййын, уæд мæ зæрдæ бариссы: 300 кæнæ 500 
экземпляры. Уыдон дæр дæсгай азты æнæлхæдæй лæууынц. 
402 

Мæхинымæр афтæ ахъуыды кæнын: ау, æнæхъæн 
Ирыстоны 300-500 ироны дæр нал ис? 
Æмæ, дам, ирон æвзагæн сæфæн нæй! Кæцыфæнды 
æвзаг дæр фесæфдзæн, дзурæг ыл куы нæ уа, уæд. Мæнæ 
куыд фыста 1908 азы журнал «Вестник воспитания»: 
«...всеобщая грамотность будет достигнута только через 280 лет». 
1914 азы æфсадмæ кæй кодтой, уыцы мин лæппуйæ кæсын 
æмæ фыссын зыдта æрмæстдæр 400. 
Советон хицаудзинад йæ зæрдæмæ кæмæн нæ цыд, 
уыдонæй иу, философ Ильин Иван, фыста: «Россия 
рухнула прежде всего от невежества». Афтæ зæгъынæн 
цæсгом дæр хъæуы. Рухнувшая Россия ликвидировала 
неграмотность. Уæрæсе бынтондæр бабын уыдзæн, ныртæккæ 
цы фæндагыл æрлæууыд, ууыл дарддæр цæуынвæнд куы 
скæна, уæд. 
Юркин Валентин, рауагъдад «Молодая гвардия»-йы 
генералон директор, та афтæ зæгъы: «За два рыночных 
десятилетия средние тиражи в России снизились в 20-30 раз. 
Сегодня тиражи до 500 экземпляров составляют почти 
половину Федерального книгоиздания». 
Цалдæр ныхасы ма Одоевцева Иринæйы фыстытæй: 
«Только деградация общества может отодвинуть 
литературу на окраину жизни. Высокоразвитое общество выдвигает 
книгу и чтение на самое видное место». 
æд райгуырдтæн, уæд мæлгæ цæмæн кæндзынæн? 
Кæд мæлгæ кæндзынæн, уæд цæмæн 
райгуырдтæн? 
Ацы фæрстытæн мын дзуапп чи ратдзæн, уый нæ 
зонын. Æмбарын, бынтон зондджын фæрстытæ кæй не сты, 
уый дæр æмæ сын, мæхимæ растдæр чи кæсы, ахæм 
дзуæппытæ мæхæдæг ратдзынæн. 
Гуыргæ ракодтон, цæмæй фæцæрон, уый тыххæй, 
мæлгæ та акæндзынæн, кæй фæцардтæн, уый тыххæй. 
атематикæйæн, зæгъæн ис, æмæ æппындæр ницы 
'мбæрстон, стæй йын, æргом дзургæйæ, ныр дæр 
ницы 'мбарын. Цыппæрæм къласы онг цы хынцинæгтæ 
кæнын хъуыд, уыдон иууылдæр мæхæдæг кодтон. Цæй фæрцы, 
403 

уый нæ зонын. Чи зоны, мæ ахуыргæнæг Сопойты 
Мухарбег кæй уыд, уый тыххæй. Чи зоны, уыцы 
хынцинæгтæ афтæ зын нæма уыдысты, фæлæ бæлвырдæй зæгъæн 
ис: мæнæй уый цыппæрæм къласæй фæстæмæ иу хынцинаг 
дæр йæ дзуаппы онг никуыуал ахæццæ кодта. Мæ 
ахуыргæнджытæ мын, æвæццæгæн, мæ «арæхстдзинæдтыл» 
баууæндыдысты æмæ мын барын райдыдтой. Æрмæст 
мыниу, цыма æмдзырд бакодтой, уый хуызæн загътой: 
хынцинаг дын кæйонгты уайа, уыйонгты-иу æй скæн, æмæ 
нæ уырндзæн, кæй йыл куыстай, уый. Æз дæр афтæ 
кæнын райдыдтон, æмæ мæ хæс уымæй æххæстгондыл 
нымад цыдис. 
Куы зæгъын, мæхи нымадтон æмæ нымайын, 
хынцынмæ курдиат кæмæ нæй, ахæм адæймагыл. Фæлæ 
хæрзæрæджы уыцы хъуыдыйыл дызæрдыг кæнын райдыдтон... 
Цæвиттон, ме 'дылы хъуыдыты куы ацыдтæн (ахæм 
уавæры та арæх бахауын), уæд мæ сæры сæвзæрд фарст 
æмæ йæ радтон, хуымæтæджы адæймаг нæ, фæлæ, 
математикæйæ профессоры ном чи хæссы, ахæм ахуыргондмæ. 
Фарст та уыди ахæм: «Иу нымæц иннæмæ куы бафтауай, 
уæд фылдæр уыдзæн æви иу нымæц иннæуыл куы ахатт 
кæнай, уæд?» — «Кæй зæгъын æй хъæуы, иу нымæц 
иннæуыл куы ахатт кæнай, уæд», — æнæахъуыдыгæнгæйæ 
мын дзуапп радта профессор. 
«Мæнмæ гæсгæ, уый бынтон раст нæу», — загътон ын 
æз. Цæуыннæ, зæгъгæ, мæ куы бафарста, уæд ын дзуапп 
радтон: «Зæгъæм, иу иуыл куы ахатт кæнай, уæддæр 
уыдзæн иу, фæлæ иумæ иу куы бафтауай, уæд та уыдзæн 
дыууæ». 
Лæг йæ мидбылты æнæбон худт бакодта æмæ, раст кæй 
нæ уыд, ууыл басаст. 
порты хабæрттæй цыдæртæ мæ зæрдæмæ нæ цæуы. 
Цыма, мæ зæрдæмæ цы цæуы æмæ цы нæ цæуы, уый 
искуы нымад у, уый хуызæн. Фæлæ уæддæр мæ хъуыды 
зæгъын мæхицæн хæсыл нымайын. 
Спортсменты æлхæнгæ æмæ уæй кæй кæнынц, уый 
мæм хорз нæ кæсы. Фыццаджыдæр, адæймаг дзаума кæнæ 
æндæр исты æнæуд предмет нæу æмæ йæ хъуамæ 
уæйгæнæн дæр ма уа æмæ 'лхæнæн дæр. Иннæмæй та, хъуамæ 
404 

лæг йæхæдæг йæхи уæййаг æмæ æлхæнинаджы уавæры ма 
'вæра, цыфæнды бирæ æхцатæ йын куы фидой, уæд дæр. 
Фылдæр æхца кæмæ ис, уый командæ у тыхджындæр, 
фылдæр чи бакуыста кæнæ та, фылдæр баку сын йæ бон 
кæмæн у, уый командæ нæ фæлæ. Нæй ацы хъуыддаджы 
рæстдзинад. Зæгъæм, аивады кусджытæ дæр афтæ кæнын 
куы райдаиккой, уæд дзы цы рауаид? 
Хуымæтæджы дæнцæг æрхæссæм. 
Дунейы зындгонд фысджытæ куыннæ ис! Уыдоны 'хсæн 
ис Нобелы премийы лауреаттæ дæр. Ирыстоны ахæм 
хъæздыг лæг, суанг хъæздыг дæр ма уæд, фæлæ йæ ныхасмæ 
кæмæн байхъусой, ахæм лæг фæзынд, æмæ Ирыстонмæ 
æрбацæуыныл сразы кодта дунейы тæккæ хуыздæр 
фысджыты æмæ сæ ныллæууын кодта Ирыстоны Фысджыты 
цæдисы, уæд ма мах организацийæ тыхджындæр кæм 
уаид! 
Иу хæдтæхæг баххуырс, фысджыты дзы сбадын кæн 
æмæ Эвересты хохмæ атæх, йæ цъуппыл æрбад æмæ 
уырдыгæй æппæт дунейыл ныхъхъæр кæн: «Цæгат Ирыстоны 
Фысджыты цæдисæй тыхджындæр дунейы нæй!» 
дæмæй ницы ирвæзы. Партийы обкомæн Пушкины 
уынджы ног бæстыхай куы сарæзтой, уæд ахæм 
ныхас райхъуыст, хорз ран, дам, æрбынат кодтой партион 
кусджытæ: сæ иуфарсæрдыгæй — диссаджы æрдз, сæ 
6акомкоммæ — стадион, уый фарсмæ — зæрæдты хæдзар, 
чысыл дарддæр — уæлмæрдтæ... 
у лæг Хуыцаумæ афтæ куывта: «Ме Скæнæг, мæ 
Раттæг Стыр Хуыцау, ацы зæххыл дзæвгар 
фæцардтæн, федтон цин дæр, зын дæр æмæ Дæ иу хъуыддаг 
курын: æз ам сахуыр дæн æмæ мæ, дæ хорзæхæй, ам 
ныууадз, мæрдты бæстæйы мын кæд бынат дзæнæты уыдзæн, 
уæддæр мæм ам хуыздæр кæсы». 
æ зарæггæнджытæй нын иу та ахæм зæрдæ 
бавæрдта: «Æз уын ме сфæлдыстадæй уæ зæрдæтæ хъарм 
кæндзынæн». 
403 

Чи зоны, уыцы арфæйыл чидæр бацин кæны, фæлæ 
мæнæн фаг æмбæрстгонд нæу. Адæм зæрдæхъæрмттæ 
кæмæй кæной, уыцы аивад пайда уа, уый мæ нæ уырны. 
цы хабар Хъайтыхъты Евдокимæй фехъуыстон. 
Гастрольты, дам, Уралы уыдыстæм, æмæ нæ 
чызджытæ дыууæйæ таксийы абадтысты. Цæмæй сæ таксист 
ма бамбара, уый тыххæй сыгъдæг иронау дзырдтой. 
Иу заман дзы иу иннæмæн афтæ: 
— Нæ таксистæн цы противный мордæ ис! 
Таксист уый айхъуыста, цы! — машинæ фæурæдта æмæ 
сæ сæ къабадздзæгтæй раппæрста, противный мордæ 
кæмæн нæй, ахæм таксист ссарут, зæгъгæ. 
Машинæ дзæвгар куы адард, уæд чызг йе 'мбалæн 
афтæ: 
— Æвæццæгæн, нæ таксист ирон уыди!.. 
айдон Мичурины хъæуæй Æрыдоны 'хсæн кæлы. 
Йæ сæрты хидыл нæ машинæ фæцæйтахт. Бынмæ 
ныккастæн, æмæ донвæд иууылдæр — хус. 
Цыма ахæм донæн йæ ном ивинаг у, афтæ мæм фæкаст. 
Цавæрæй? Æвæццæгæн ыл Æнæхайдон хуыздæр 
сфидауид. 
юдвиджы чызг Маринæ, Цхинвалы цы альманах 
цæуын райдыдта, «Южный Кавказ», зæгъгæ, уый 
редколлегийы уæнг у. Ацы аз сæ автортæй цалдæры 
ахуыдтой Лондонмæ. Ирыстонæй дзы уыдысты Маринæ, 
Хъазиты Мелитон æмæ Челæхсаты Магрез. Уыцы хабар мын 
куы дзырдтой, уæд сын уайдзæфгæнæгау загътон: 
— Кæд йæ ном «М»-йæ кæмæн райдайы, уыдон 
хуыдтой, уæд мæн цæмæн фæхъулон кодтат? 
нституты кæимæ ахуыр кодтон, уыдонæй иу чызг 
афтæ дзураг уыд (æлгъитаг зæгъын мæ цæст нæ 
уарзы, уымæн æмæ-иу æй æлгьитыны хуызы нæ загьта — 
æвæццæгæн, кæддæр кæмæйдæр цы фехъуыста, уый дзурыныл 
406 

фæцахуыр. Чи зоны, цы амоны æмæ кæцырдæм цæвы, 
ууылиу хъуыды дæр нæ акодта, афтæмæй): «Бабын уай!» 
Нæ сыхæгтæм-иу уазæгуаты арæх æрцыди мæ карæн 
лæппу. Зарынмæ афтæ дæсны уыд, æмæ-иу æй хистæртæ 
чындзæхсæв, чызгæрвыст кæнæ куывды семæ сбадын 
кодтой, æмæ-иу сын зарыди. Уый та, æппындæр ын ницы 'фсон 
уыдаид, афтæмæй дæр-иу дæ фыдæлгъыст ракодтаид: 
«Кæуынмæ дæм фæцæуæнт!» Уый дæр мæстджынæй нæ. 
Цæмæдæр гæсгæ-иу æм афтæ каст, цыма дзы, адæймаг 
дæм цæмæй фæхæрам уа, ахæмæй ницы ис. 
Сæ фыдæлгъыстытæ æлгъыстытыл чи нæ нымадта, 
уыдон сæ дыууæ дæр æгас нал сты. Чызгæн йæ мад, йæ 
кæстæр æфсымæр æмæ йæ сæрыхицау йæхицæй раздæр 
амардысты. Лæппуйы царды хабæрттæн ницы зонын, фæлæ уый 
дæр, чи зоны, кæй-иу æлгъыста, уыдоны разæй фæци. 
Æмæ, дам, уый фæстæ афтæ ма ахъуыды кæн: 
«Æлгъитæгæн йе 'лгьыст йæхиуыл цæуы». 
стæуккæгтимæ цæуынæй хуыздæр, æвæццæгæн, 
ницы ис. Æвæццæгæн нæ, фæлæ æцæгæй дæр 
афтæ у. Уый уынæм не 'рвылбоны царды дæр. Дæнцæгтæ 
бирæ æрхæссæн ис. Зæгъæм, чызгæн арфæ куы 
фæкæнынц, уæд ын, тынг хорз амонд дæ хай, зæгъгæ, нæ 
фæзæгъынц, уымæн æмæ æнæ «тынг»-æй дæр чысыл никæмæ 
фæкæсдзæн. Иннæ ахæм: дæ бон хорз! Дæ бон тынг хорз, 
зæгъгæ, дын ничи раарфæ кæндзæн. 
Къоста йе 'мдзæвгæ «Сæрд»-ы фыссы: 
Цæвæгæй, мæхъитæй, 
Æхсырфæй — цæттæ, 
Хорз байрайу мæ бæстон, 
Кæмдæриддæр дæ! 
Уæдæ Калоты Хазби дæр хуымæтæджы нæ ныффыста: 
«Хорзæй баззай, мæ райгуырæн Ир!..» 
Дæнцæгтæн кæрон нæй... 
æ сыхаг хъæздыг у — дзыппæй, фæлæ йæ 
мулкимæ куыд мæгуыр у, уый куы зонид, уæд йæхицæн 
тæригъæд кæиид. 
407 

Æз, хуымæтæг адæймаджы цард кæнгæйæ, мæхи 
мæгуыр кæй нæ хонын, уый куы зонид, уæд мæм, чи зоны, 
хæлæг кæнид. 
ырыссагау дзургæйæ, искуы-иу хатт куы 
фæрæдийын, уæд фырæфсæрмæй мæ цæсгомы сырх 
иуцасдæр нал ссæуы. Уæд, йæхи ирон чи хоны, уыдон, 
сæ мадæлон æвзаг кæй нæ зонынц, уымæй æфсæрмы 
цæуыннæ кæнынц? Рæдыды кой нал кæнын, уымæн æмæ 
иронау дæ алы дзырды дæр цалдæр рæдыды куы кæнай, 
уæддæр диссаг никæмæ фæкæсдзæн. Дис нæ, фæлæ ма 
цин дæр бакæндзысты, æгайтма иронау дзурыныл 
архайы, зæгъгæ. 
Цымæ ма мах хуызæн адæм искуы ис? Хуыцау дын 
ахæм диссаджы æвзаг раттæд æмæ йыл былысчъилтæ кæн! 
ыхæстæ кæм æвæрд у ой, стæй сын цавæр сыхæгтæ 
уа, уымæй бирæ аразгæ у. 
«Сау лæппу» куы зæгъай, уæд дæ цæстытыл ауайдзæн 
саджы фисынтыл амад гуырд. Фæлæ «сау лæг» куы 
зæгъай, уæд дæ равг фæцыдæр уыдзæн, уымæн æмæ сау лæг, 
сау марой кæнын кæуыл хъæуы, ахæм адæймаг у. 
Сау лæг саузæрдæйæ дæр фауинагдæр у, уымæн æмæ 
сау лæг цыфæнды æнаккаг ми куы бакæна, уæддæр йæ 
цæсгом нæ фæсырх уыдзæн, уымæн æмæ сауыл сырх нæ 
зыны. 
æ бинойнагæн йæ гуырæн боны фæдыл бадты йе 
'мбал ахæм арфæ ракодта: «Музаферимæ бирæ 
азты æнæмастæй фæцæрут!» 
Æз æм мæ ныхас баппæрстон: 
— Бирæ азтæ Хуыцауæй ракурæн ис, фæлæ дын 
æнæмаст цардæй исты зæрдæ бавæра, уый æнхъæл нæ дæн. 
ртиссæдз азы мыл куы сæххæст, уæд æй бæрæг 
кодтой мæ райгуырæн хъæуы. Уый уыди 1997 
азы 4 февралы. Уыйбæрц адæм æрцæудзæн, уый мæ 
408 

никуы бауырныдтаид. Суанг ма республикæйы фыццаг 
президент Галазты Æхсар дæр нæ фæзивæг кодта. 
Уыдысты дзы чингуыты рауагъдад «Ир»-ы кусджытæ, 
уыдонимæ аивадон редактор Дзанайты Ирæ дæр. Раст 
уыцы бон уыди Ирæйы гуырæн бон. Æмæ дын афтæ куы 
бакæнид: «Бæрæгъуын мын мæ гуырæн бон афтæ 
скадджын кæндзысты, уый æнхъæл нæ уыдтæн». 
æ царды кæрон æрбахæстæг кæны. Æнусы 
æртæцыппæрæмхайы чи фæцард, уый ма иу уыйбæрц 
фæцæра, уый æнхъæл нæ дæн. Федтон зындзинæдтæ. 
Фагæй фылдæр. Бирæ цæссыг фæкалдтон. Мæ буары 
хæйттæй мæ зæрдæйæ фылдæр æмæ уæззаудæр цæфтæ 
никæцыйыл ауад. Иннæ цæфтæ байгас сты, ностæ йеддæмæ дзы 
ницыуал баззад, фæлæ зæрдæйы хъæдгæмттæ гомæй 
лæууынц. Кæцыфæндымæ дзы куы баныдзæвай, уæддæр йæ 
туг фемæхсы. Туг кæлынæй куы банцайы, уæд та йæ 
цæссыгтæ раивынц. 
Мæ царды райдайæны цытæ бавзæрстон, уыдон фагæй 
фылдæр уыдысты. Фæлæ хъысмæтмæ æгъгъæд нæ 
фæкастысты. Ацы рæнхъытæ чи ныффыста, уый нал хъуыды 
кæнын, фæлæ, цæмæ бæллы, уый алкæйы зæрдæмæ дæр 
фæцæудзæн: 
Уж если жизни без печали 
Не может даровать творец, 
Пусть беды все придут вначале, 
И все удачи — под конец. 
Куы зæгъын, хъысмæт мын мæ царды фыццаг æвддæс 
азы цытæ бавзарын кодта, уыдон фагæй фылдæр 
уыдысты, фæлæ мæ цард йæ хъизæмæртты уæзæй абон дæр 
нæма фервæзын кодта. Уæддæр хъысмæтæй нæ хъаст 
кæнын, уымæн æмæ ацы дунейы мæнæй уæлдай иннæтæй 
дæр никæуыл бацауæрста. Кæд дзы кæйдæрты цард, 
иуфарсæрдыгæй кæсгæйæ, амондджын рахонынц, уæддæр 
дзы алкæмæн дæр йæхи судзгæ фыдтæ ис. Уымæ гæсгæ, 
Некрасовы загъдау: 
...Не сменяю ни на чью 
Судьбу печальную мою, 
Хоть ею очень недоволен. 
409 

уппеты Хъазыбегимæ иу аз, иу мæй æмæ иу бон 
райгуырдыстæм. Æмгæрттæ стæм, фæлæ нæ 
уæддæр иу хистæр у, æрмæст — чи, уый абон ничиуал сбæрæг 
кæндзæн. 
Айфыццаг зианы сæмбæлдтæн, — хъыгагæн, арæхдæр 
зианты æмбæлæм, стæй канд мах нæ, — æмæ мæ 
кæимæдæр куы зонгæ кодта, уæд мæ йæ фаззон рахуыдта. 
взæр адæм дыууæ мыггаджы сты. Иутæ дзы 
адæймаджы хæрæгау ныууасын кæндзысты, 
иннæтæ — куыдзау срæйын кæндзысты. 
еслæныхъæуы зианы лæууæм. Камалмæ радыгай 
йæ хъæуккæгтæ цæуынц æмæ йыл цинтæ кæнынц. 
Сæ фылдæр уыдысты, рагæй йæ чинæуал федта, ахæмтæ. 
Фæстагмæ йæм чи 'рбацыд, уый йæ, æвæццæгæн, се 
'ппæтæй раздæрæй нырмæ нал федта æмæ йыл уымæ гæсгæ 
иннæтæй тынгдæр бацин кодта: 
— Æппынкъаддæр дæ æнусы æмбис уæддæр нæ 
федтон!.. 
Æз æм нал фæлæууыдтæн æмæ йын афтæ: 
— Мæн æппыпдæр куы никуы федтай, уæд мæныл 
цæуыннæ цин кæныс? 
рон лæг Назраны бухархуд æлхæдта. Куы иу худ 
йæ сæрыл акæны, куы — иннæ æмæ та 
уæйгæнæджы афæрсы: 
— Какой размер? 
Афтæ йæ цалдæр хатты куы бафарста, уæд ыл 
уæйгæнæг сбустæ кодта: 
— Что, голова дома забыл? 
урат быцæу кæимæ уыд, иу ахæм лæг мæ цуры 
йæ фыдгой кæны. Мæ цуры, зæгъгæ, цалдæр 
уыдыстæм. Махæй ничи ницы дзырдта, стæй иæ исчи исты 
зæгъинаг куы уыдаид, уæддæр цыма, цалынмæ дзурæг йæ 
ныхас фæуыдаид, уæдмæ йæ дзых схæлиу кæиыны рад 
■4^/0 

никæмæ 'рхаудаид, афтæ мæм каст. Кæддæр-уæддæр йæ 
ныхæстæ конд фесты. Æз, цы зæгъынмæ хъавыдтæн, уый 
цæттæйæ дардтон æмæ мын куыддæр фадат фæцис, афтæ 
загътон: 
— Мураты æз ахæмæй нæ зонын... 
Лæг фæуыргъуыйау. Æвæццæгæн, æнхъæлмæ каст, 
махæй ма йын алчидæр йæ ныхæстыл кæй бафтаудзæн, 
уымæ, фæлæ, мæ фæстæ куы ничиуал ницы загъта, уæд 
уый дæр ницыуал сдзырдта. Мæнмæ та уæдæй фæстæмæ 
знаджы зæрдæ бадардта. Уымæн тæккæ хуыздæр 
æвдисæн: йæ амæлæты бонмæ мæм дзыхæй нал сдзырдта. 
Мæ зæрдыл та кæддæры хабæрттæ æрлæууыдысты. 
Одинцовы рæстæджы радиойы хицауæй куы куыстон, уæд 
мæ æнаххосæй куы бафхæрдтой, уыцы бонтæ та мын сног 
сты. Иу радиобакасты Хъæбæлоты Бил ары хъæлæс куы 
райхъуыст, уæд, йемæ бирæ азты чи фæкуыста, уыдонæй 
иу дæр йæ сæрыл не сдзырдта. Йæ сæрыл нæ, фæлæ 
иууылдæр Одинцовы фарс рахæцыдысты, мæнæн та партион 
æгъдауæй, карздæр нæй, ахæм тæрхон рахастой: мæ 
партион хыгъды карточкæйы мын ныффыстой тæккæ 
карздæр æфхæрд. 
Куы зæгъын, Хъæбæлоты Билары фыдгой сæ цуры 
кодтой, йе стыр рæдыдтыты тыххæй йæ куыстæй ист кæй 
æрцыд, уый тыххæй, дам, хъуамæ йæ хъæлæс радиойæ ма 
райхъуыстаид. Куыннæ хъуамæ æрымысон Дени Дидройы 
ныхæстæ: «Мы считаем трусом того, кто допустил, чтобы в 
его присутствии оскорбительно отзывались о его друге». 
æумæрайсом, фондз сахаты дæр нæма уыд, афтæ 
райхъал дæн. Рудзынгæй акастæн, æмæ æдде лыстæг 
сæлфынæг кодта. Терчы былмæ цæуын афонмæ ма 
сахатæй фылдæр хъуыд, стæй, къæвда куы фæтынгдæр уа, 
уымæй дæр тарстæн æмæ фæстæмæ æрхуыссыдтæн. 
Уайтагъд афынæй дæн æмæ федтон диссаджы фын. Цыма 
февзæрдтæн, ныртæккæ кæм кусын æмæ дыууиссæдз азы 
цы бæстыхаймæ цæуын, уыцы хæдзармæ бахизæны. 
Кæимæ лæууыдтæн, уый мæ ферох, фæлæ иу 
кæимæдæр ныхæстæ кодтон. Уалынмæ фæстæмæ фæкастæн, æмæ 
дын хæдзарæй Мамсыраты Дæбе куы рахизид. 
Æрвхуызцъæх плащ æмæ йыл ахæм хуыз цилиндр. Куы йæ ауыдтон, 
^// 

уæд мæ зæрдæ цинæй айдзаг æмæ йæ мæ хъæбысы 
ныккодтон. Йæ фенд мын афтæ æхсызгон уыд, æмæ 
фырцинæй мæ цæссыгтæ фемæхстысты. Стæй мæ цин кæуынмæ 
рахызт. Мемæ чи уыд, уымæй дæр нæ фефсæрмы дæн, 
афтæмæй хъæрæй ныккуыдтон. Уыцы рæстæг кæцæйдæр 
фæзынд Мурат. Нæ иуфæрсты Терчы 'рдæм тагъд-тагъд 
фæцæйуад. Мах цыма уынгæ дæр нæ фæкодта, уый 
хуызæн нæ рæзты аивгъуыдта. Цæмæдæр гæсгæ мæм афтæ 
фæкаст, цыма нæ уынгæ дæр фæкодта, мæ кæуын дæр 
мын фехъуыста, фæлæ нæм уæддæр не 'рлæууыд... 
Адæймаг куы цæра, уæд фынтæй фылдæр цы уыны! 
Иутæ дзы лæджы мæты баппарынц, иннæтæ та йын 
цины хос фæвæййынц. Кæд мын мæ бирæ фынтæй 
искæцы æхсызгондзинад æрхаста, уæд ацы фын дæр. 
Фынтæ, кæй зæгъын æй хъæуы, уайтагъд æрбайрох 
вæййынц, фæлæ дзы иуæй-иутæ рох кæнын нал 
бакомынц. Афтæ мæм кæсы, цыма мæ ацы фын дæр 
никуыуал ферох уыдзæн. 
Рухсаг уæнт, кæй фæрцы мæ нал ферох уыдзæн, уыдон 
дыууæйæ дæр: Дæбе дæр æмæ Мурат дæр! Мæрдты 
дзæнæты бадæнт. Хуыцау мæ æцæг дунейы сæ уындæй 
æнæхай ма фæкæнæд. 
еринкæ-иу хуыйгæ, цъында кæнгæйæ, кæнæ та æндæр 
исты кусгæйæ, мынæг хъæлæсæй ацы зарæг зарыд: 
Æпæрай фæуай, цы сау лæппу дæ, 
Ацы сагъæсты мæн чи бафтыдта. 
Чи-иу мæм касты йæ худы бынты, 
Æнæ мæн кафын чи нæуал куымдта... 
Радиойæ йæ куы фæзарынц, уæд мæ мад мæ зæрдыл 
æрбалæууы æмæ мæ кæуын мæ былалгъыл абады, мæ 
цæстытæ донæй айдзаг вæййынц... 
ергей æмæ Савели иу ран куыстой. Хъазæн 
ныхæстæй кæрæдзиуыл нæ ауæрстой. Савели-иу Сергейыл 
куы амбæлд, уæд-иу æй афарста: «Уæ бæх ма къуылых 
у?» Сергей-иу уæзданæй йæ мидбылты бахудт, æмæ-иу 
хъуыддаг ууыл ахицæн. Афтæ иу хатт, иннæ хатт. 
4*/2 

Сергеймæ, æвæццæгæн, хардзау кæсын райдыдта, йæ 
сахъат ын (къуылых уыд) йæ цæстмæ кæй бадары, уый, æмæ 
ма йæ фæстаг хатт куы афарста, уæ бæх ма къуылых у, 
зæгъгæ, уæд ын Сергей дæр йæ хъулмæ тохси бауылдта: 
«Къуылыхыл мын куы баззадаид, фæлæ ма мын йæ иу 
цæстæй дæр нал уыны (Савели сохъхъыр уыд). 
Уæдæй фæстæмæ Савели бæхæн йæхи кой дæр нал 
скодта, йæ къуылыхы кой дæр. 
амал йæ хъæуккæгтæй кæйдæр кой фæкæны. 
Уазæгуаты уыди, æмæ йын карк аргæвстой. Фынгыл æй, 
цы 'мбæлди, уыимæ æрæвæрдтой. Хæдзары æфсин 
цалынмæ кæрты йæ изæры зылдтытыл уыди, уæдмæ уазæг карк 
фæдæле кодта. Уалынмæ сылгоймаг фæзынд. Фынгыл 
каркæн йæ кой дæр куынæуал уыд, уæд уазæджы фæрсы: 
— Карчы стджытæ куыдзæн аппарон, цы сæ фæкодтай? 
— Æмæ карчы та цæй стæг и? — йæ фарстæн ын 
фарстæй дзуапп радта лæг. 
æхимæ тæригъæдджын кæсын, хорздзинад чи не 
'мбары, уыдонæн цыдæр хорздзинæдтæ кæй 
фæдæн, уый тыххæй. Уæвгæ, цæмæй хæйрæг уыдтæн, искуы 
мын мæ гыццыл хорздзинæдтæ стыр æвзæрдзинæдтæй 
фидджытæ фæуыдзæн, уый. Мæхи аххос ма дзы цы у: сæ 
гæды митæ сын æцæг цæмæн æнхъæлдтон, цæмæн сын 
æууæндыдтæн сæ фæлитой ныхæстыл? Иу хатт мæ 
уæддæр дызæрдыджы цæуыннæ бафтыдтой? 
Уæвгæ, адæймаг халон нæу: йе уæны нæ кæсы. Санаты 
Семы миниуджытæ дæр мæм нæй, æндæр сæ мæхи 
хуызæн не 'нхъæлдтаин. 
атимæ мын иу хатт афтæ: «Искуыдæм дæ æнæ мæн 
куы хуындæуа, уæд сын-иу зæгъ: «Æз иунæгæй 
никуыдæм фæцæуын». 
ыццылæй-иу нæ исчи хистæртæм йæ дыууæ къухы 
куы бадардта, цæмæй йæм, цы йын лæвæрдтой, 
уылз 

мæй фылдæр æрхаудаид, уый тыххæй, уæд-иу хатгай 
ахæм зæгъджытæ фæци: «Дæ дыууæ къухы та-иу дæ 
мадмæ бадар!» 
Мæ дыууæ къухы нæ, фæлæ Веринкæмæ бирæ 
фылдæр къухтæ куы бадарин, уæддæр мын сæ афтидæй нæ 
раздахид, фæлæ мын ныр фæндзай аст азы ацы зæххыл 
куынæуал ис, уæд цы бакæнон? 
ады зæрдæйы уыйбæрц бæркад ис, æмæ, 
цалынмæ цæра, уæдмæ йæ йæ цотыл уардзæн, фæлæ йæ 
уæддæр уæрст нæ фæуыдзæн. 
æсын мæ кусæн уатæй æмæ мæ цæст æрхæцыд 
цъæхсыфтæр бæласыл. Иннæ бæлæстæй чи бынтон 
сбæгънæг, кæуыл та ма дзы иугай бур сыфтæ аззад. Ацы 
бæлас та цъæх-цъæхидæй лæууы, афтæмæй фæззæг йæ 
кæронмæ фæхæццæ кæны... 
Нывгæнæг куы у айн, уый мæ ныртæккæйы хуызæн 
никуы фæнды. Дыууæ дынджыр хæдзары астæу бæрзонд 
фæцыд æмæ цыма, уырыссаг театр æмæ, раздæр суартæ 
кæм уæй кодтой, уыцы хæдзарæн афтæ зæгъы: «Тæрсгæ 
ма кæнут, нæ горæты канд дурæй амад хæдзæрттæ нæй, 
фæлæ ма дзы ис, зæххимæ фидар бает чи у æмæ йæ 
къабæзты зæххы сой кæмæн зилдух кæны, ахæм зайæгойтæ 
дæр. Уыдон дурын хæдзæртты цæрæг адæмæн хæссынц 
цин æмæ зæрдæрухс. Стæй, кæд уынгтæ иууылдæр 
асфальтæй æмбæрзт сты, уæддæр æппæт саумæр бамбæхсын 
сæ бон нæу. Афтæ кæй у, уымæн æз æвдисæн. Уæвгæ, 
уый тыххæй дзурын нæ хъæуы, уæхæдæг мæ уынут!» 
æ фыды тыххæй æрæджыйы онг ницы зыдтон. 
Ныр цыдæр бæлвырддзинæдтимæ базонгæ дæн. 
Мæ хистæр лæппу мын йе 'мкусæг Таутиаты Фатимæйы 
æххуысæй интернеты ссардта ахæм бæрæггæнæнтæ: «Йе 
'фсæддон цин уыдис сержант, æнæбæрæгæй фесæфт 1943 
азы, апрелы мæй. Райгуырд Садоны районы, Бадыхъæуы. 
Хæстмæ йæм фæсидтысты Æрыдоны районы æфсæддон 
комиссарадæй». 
-4^ 

Интернета цы гæххæтт разынд, уый хуыйны 
«Информация из документов, уточняющих потери». Кæд 
уточняющих хуыйны, уæддæр дзы ис «неточности». Мæ фыдæи 
йæ мыггаг раст фыст у, фæлæ йæ ном Созрикойы бæсты 
фыст æрцыд Созарико. Йæ фыд хуынди Елдзарыхъо, 
фыст та у Ельзарикович. Раст амынд нæу йæ райгуырды 
аз дæр: 1904 азы бæсты йæ банымадæуыд 1918 азы 
гуырдыл. 
Мæ фыд æнæбæрæгæй кæй фесæфт, уый чысылæй 
нырмæ хъусын, фæлæ ацы гæххæтты фæстæ хъуыддаг 
иуцасдæр фæбæлвырддæр. Уæвгæ, куы фесæфт, ууыл 
дæсгай азтæ рацыд, кæд мын уыцы хъуыддагыл баууæндын 
зын у, уæддæр. Хæсты документен лентытæм куы 
фæкæсын, уæддæр ма йæ феныныл мæ зæрдæ фæдарын. 
Дзæгъæлы нæ фæзæгъынц: ныфсæн мæлæт нæй. Кæд ын 
ис, уæд та лæгæн йæхиимæ. 
ондджын адæмæй чидæр афтæ загъта, цæмæй йыл 
тынгдæр баууæндой, уый тыххæй дзургæйæ, йæ рахиз 
къух йæ зæрдæйыл чи авæры, ууыл, дам, æууæнк нæй. 
Уыцы ныхæстæ мæм цæмæдæр гæсгæ раст кæсынц, 
уымæн æмæ, афтæ чи кæны, уый, æвæццæгæн, йæ 
ныхæстыл йæхæдæг дæр нæ феууæнды. Стæй арæх чи фæсомы 
кæны, уыдоныл дæр къаддæр æууæнк ис. Цыфæнды 
хъуыддаг дæр иударон куы скæнай, уæд канд адæмы цæсты нæ, 
фæлæ сомыгæнæгæн йæхи цæсты дæр нал фæахады. 
Библийы дæр Хуыцауы ном æгæр арæх дзурынæй 
уымæн хизынц æууæндæг адæмы: «Не произноси Господа 
Бога твоего всуе». Уый тыххæй ирон æмбисонд дæр ис: 
«Фырсомы — æнæсомы». 
уырыхон адæм кæцыфæнды дуджы дæр вæййы. 
Зонды ныхæстæй цы нæ загътой, ахæм, 
æвæццæгæн, нал баззадис. Хуымæтæджы нæ фæзæгъынц: «Ацы 
арвы бын ногæй ницы ис». Мæнæ куыд фыссы зонды 
ныхæстæ æмбырдгæнæг Павлов В. П. «Есть свидетельства, 
что многие этические высказывания Демокрита — это 
афоризмы многих предшествующих авторов. То же говорили 
об изречениях семи мудрецов». 
445 

æхи, дам, искæй ныхмæ куы фæфыссы, уæд 
йеддæмæ никуы фæуарзы. Фысгæ та æхсæвæй-бонæй 
кæны. Уæдæ афтæ: йæхи кæд нæ фæуарзы, ахæм дуг ыл 
никуы скæны, уымæн æмæ, йæхæдæг куыд дзуры, 
афтæмæй йæ фыны дæр фысгæ фæкæны. 
айтыхъты Георы тыххæй мын Бигъуылаты Людæ 
ахæм хабар радзырдта. Иу хатт, дам, проспекты 
трамвайæ æрцæйхызтæн æмæ мæ тæккæ размæ Геор фæци. 
Æвиппайды афтæ куы фæкæнид: 
Людæ — 
Это чудо, 
Упавшее оттуда... 
учиты Эльбрусы хабæрттæй ма. «Октябры 
революцийы бæрæгбоны кадджын æмбырды цалдæр 
министрæй фæрсæй-фæрстæм бадæм. Цыдæр папкæтæ дæр 
нын байуæрстой. Æз Æлбегаты Харитоны æвзист 
цæппæртæм (запонкæтæм) фæкомкоммæ дæн. Ме 'мбæлттæй мæ 
иу фæрсы: 
— Цæмæ кæсыс, запонкæтæ никуы федтай? 
Æз ын афтæ: 
— Уыдон хуымæтæджы запонкæтæ не сты. 
— Уæдæ? 
— Сæрмагондæй сæ бæрæгбоны кадæн рауагътой. Фыст 
дæр сыл ис: нымæц 50. Ома Октябры революцийы 
фæндзай азы. Папкæтимæ сæ лæвæрдтой. 
Лæг йæ папкæ сгарынмæ фæци, фæлæ дзы куы 
ницæуыл фæхæст, уæд йæ хъуыр-хъуыр ссыд, уæртæ, дæтгæ 
сæ цы тæнæгæфсæр сылгоймаг кæны, уый сæ фелвæстаид, 
зæгъгæ. Фестад æмæ, папкæтæ кæм лæвæрдтой, уырдæм 
йæ ных сарæзта. 
Фæстæдæр мын сылгоймаг куыд радзырдта, афтæмæй, 
дам, министр бæстæ йæ сæрыл систа, запонкæтæ сымах 
цыдæр фæкодтат, зæгъгæ. Æгæр-æгæр куы кодта, уæд æй 
фæрсынц, чи дын загъта, папкæты запонкæтæ уыдис, 
зæгъгæ, Сылгоймаг мæ кой куы фехъуыста, уæд ыл худæг 
бахæцыд. 
^/6 

Лæг, цы уавæры бахауд, уый бамбæрста, сылгоймагæй 
хатыр ракуырдта, фæлæ фæстæмæ нал æрбаздæхт». 
рытъиаты Елбыздыхъойы «Дыууæ хойы» ис ахæм 
ныв. Касалы-фырт Хансиатмæ æруырдыг, баком 
мын, зæгъгæ. Лæппу чызджы зæрдæмæ нæ цæуы æмæ йын 
алы хуызы æмбарын кæны, кæрæдзийы аккаг не стæм, 
зæгъгæ, фæлæ уый уæддæр йæхиуæттæ кæны. Куынæуал 
æмæ йæ куынæуал уагъта, уæд чызджы æндæр æвзагæй 
дзурын бахъуыд. 
Мæнæ йын цытæ зæгъын кодта: «Дæ хорзæхæй, 
рæсугъд, æхсадæй быдырты йе хæхты цал хатты уыдтæ? 
Кæй зоныс æмæ дæ чи зоны? Адæмы 'хсæн цал зондджын 
ныхасы ракодтаи?.. Дæ къахыл сæрак дзабыр, афтæмæй 
йæ æгъдæнцойы цал хатты атъыстай?» (Ам мæ зæрдыл 
æрбалæууыд æндæр хабар. Мæ зонгæ рæсугъд 
сылгоймагмæ йæхи баласынмæ хъавыд мæ зонгæ нæлгоймаг, фæлæ 
уый сылгоймагмæ æфхæрды хуызæн фæкаст. Тынг æм 
кæй рамæсты,- уый равдисынæн ссардта ахæм ныхæстæ: 
«Ацу æмæ у ал дæхи ныхс!» Уыцы хабар мын сылгоймаг 
куы радзырдтаид, уæд мæм афтæ диссаг нæ фæкастаид, 
фæлæ йæ нæлгоймагæн йæхицæй фехъуыстон). 
Лæджы амарынæн ацы ныхæстæй фылдæр нæ хъæуы. 
Уыимæ дзы кæцы карздæр у, уый зынæй раиртасдзынæ. 
Иуæй, æнæхсад кæй у, уый йын йæ цæстмæ бадардта, 
иннæмæй йæм лæгдзинад кæй нæ уыд, уый йын бафидис 
кодта, æртыккагæй йæ сæмпæрчъи рахуыдта. Фæлæ дзы, 
мæнмæ гæсгæ, æппæты карздæр уайдзæф у, зондджын 
ныхас дзы кæй никуы сирвæзт, уый. Уымæн æмæ сæры зонд 
куы нæ уа, уæд æй нæ балхæндзынæ, садзгæ зондæй та 
зонд кæй нæй, уый фыдæлтæ раджы загътой. 
Кæй зæгъын æй хъæуы, гæнæн æмæ амал куынæуал 
уа, уæд дæхи ныхсдзынæ, дæхицæй тыхлæг ацараздзынæ 
æмæ лæгтимæ балцы дæр фæраст уыдзынæ. Уæдæ 
искæйтимæ базонгæ уæвæн дæр ис, искæимæ куы базонгæ уай, 
уæд дын дæхи дæр исчитæ зондзæн. Æппынфæстаг, дæ 
рæбыны мацу ал ныууадз æмæ де 'рчъи сæрак дзабырæй 
айв, фæлæ зонд та кæцæй æрхæсдзынæ? 
Зондæн сæр хъæуы, хуымæтæджы сæр нæ, фæлæ, 
кусынхъом магъз кæм уа, ахæм сæр. Уый та Уæллагæй аразгæ у. 
*27 Дзасохты Музафер 
Л7 

Хуыцау дын æй куы нæ ратта, уæд æй дуканийы дæр нæ 
балхæндзынæ, армукъайы дæр. Дæхи зондджынæй 
равдисыныл куы архайай, уæд, ууыл цас тынгдæр кусай, уыйас 
æдылыдæрæй разындзынæ. 
Цас æмæ цас хицæуттæ бадтис уæле! Цас æмæ цас 
фæдзырдтой, фæлæ дзы йæ фæстæ зондджын ныхæстæ цалæй 
ныууагътой?! Сæ куыстæй куы ацыдысты, уæд сæ 
къæлæтджынтæ баззадысты, сæхæдæг тары аныгъуылдысты. 
Зондджын ныхас зæгъынмæ адæмы ничи амбулдзæн. 
Хуымæтæг адæмы 'хсæн куы вæййын, уæд æнæмæнг исты 
ногдзинад базонын. Æнæмæнг мæ зондыл бафты. Фæлæ 
цæрæнбонты цы æмбырдты фæбадтæн, уырдыгæй исты зонды 
ныхас рахастон, зæгъгæ, зæгьын мæ бон нæу. Æз цы 
æмбырдты вæййын, уым зондджын ныхас куы зæгъай, уæд 
цыма дзæгьæл гæрахы хуызæн рауайдзæн, афтæ мæм кæсы. 
ындгонд ахуыргонд, нæ адæмы истори иртасæг 
Кузнецов Владимиры цыппарыссæдз азы бæрæг 
кодта Ирыстон. Йæ раныхасы ракодта Уæрæсейы 
Федерацийы Сæйраг Советмæ æвзæрстыты кой. Ирыстоны 
æвзарджытæ, дам, мæн фæсæйрагдæр кодтой, афтæмæй, 
дам, мемæ ирæттæ дæр уыди. 
Мæ зæрдæмæ фæцыд, уыцы хъуыддаг кæй æрымысыд, 
уый. Æцæгæйдæр, уыцы æвзæрстыты рæстæг мæ адæм 
ногæй равдыстой сæ цардхъомдзинад. Не 'ркастысты, чи 
цавæр адæмыхаттæй у, уымæ, фæлæ равзæрстой аккагдæры, 
рæстдзинад æрæвæрдтой иннæ хъуыддæгтæй уæлдæр æмæ 
рацыдысты уæлахиздзауæй. 
Æндæр ран искуы афтæ бакодтаиккой, ууыл дызæрдыг 
кæнын. Кæд бакодтаиккой кæнæ бакодтой, уæд та мын 
æхсызгон уыдзæн йæ фехъусын. 
æ куыстæй æрбацыдтæн, мæ дзаумæттæ раивтон 
æмæ мæ къæхтæ 'хсын. Мæ кæстæртæй иу мæ 
цуры лæууыд. Æхсæвæр бахордтон, чиныджы дæр 
акастæн æмæ та ног мæ къæхтæ 'хсыныл балæууыдтæн. Мæ 
кæстæр та мæ цурмæ 'рбауад æмæ мæ дисхуызæй фæрсы: 
— Папæ, дæ къæхтæ 'рдæбон куы ныхсадтай, уæд ма 
сæ цæмæн æхсыс? 
4*8 

Уыцы фарст мæ къуырцдзæвæнмæ батардта. Фæстæмæ 
дзы исты хуызы раирвæзын хъуыд æмæ, мæ амондæн, 
фæцарæхстæн: 
— Æрдæбон мын хорз æхсад нæ рауадысты. 
Куыд бамбæрстон, афтæмæй мыл баууæндыд, фæлæ 
мæхинымæр мæхиуыл фæхудтæн. Хъыг мын уыди, 
зæронд кæнын кæй райдыдтон, уымæн мын бæлвырд 
æвдисæнтæ кæй фæзынд, уый. Бæстондæр куы ахъуыды 
кодтон, уæд тæккæ æвзæрдæр æвдисæн нæ уыди. 
Фыддæр уыдаид, мæ къæхтæ 'хсын мæ рох куы фæуыдаид, 
уæд. 
Мæ зæрдыл иу æмбисонды хабар æрбалæууыд... 
Иу лæг йе 'мбалæн хъаст кодта, нозтæн, дам, бæрц нæ 
зонын, æгъгъæд зæгъын кæд фæхъæуы, уый нал фембарын. 
Йе 'рдхорд ын зонд бацамыдта. Фынджы, дам-иу тæккæ 
фыдынддæр сылгоймаджы комкоммæ сбад æмæ, дам, ын-иу 
рæстæгæй-рæстæгмæ йæ цæсгоммæ бакæс. Куыддæр, дам, 
дæм рæсугъд кæсын райдайа, афтæ, дам-иу иу хуыпп дæр 
мауал скæн. 
Уыйау, æз дæр мæ карæнтæн зонд амонын: куыддæр 
уæ къæхтæ дыккаг хатт æхсынмæ бавналат, уæд-иу 
дызæрдыг мауал кæнут, зæронд кæнын кæй райдыдтат, ууыл. 
еринкæйы ныхæстæй мæ ницы рох кæны. Арæх-иу 
афтæ дзырдта, адæймаджы фыдæбæттæй, дам, 
дзæгъæлы бирæ ис. Æрæджы дæр та уыцы ныхæстæ 
æрымысыдтæн. Мæ зæрдыл æрлæууыдысты, уæ фарн бирæ уæд, 
мæ бинонты мады зианы бон. Уый йæ цæгатæн цы бирæ 
лæггæдтæ фæкодта, уыдон мæнæн дæр æмæ йæ, чи зыдта, 
уыдонæн дæр сусæггаг не сты. 
Æнхъæлдтон, йæ зианы бон йæ цæгатæй дыууæ 
ныхасы чи зæгъа, ахæм фæуыдзæн, зæгъгæ, фæлæ 
фæрæдыдтæн. Уыцы стыр æмæ кадджын мыггагæй арфæйы ныхас 
чи загътаид, иу ахæм адæймаг нæ разынд. Куы зæгъын, 
уыцы стыр æмæ кадджын мыггагæй! 
Цалдæрæй дзы мæ цуры лæуд фесты æмæ дзы 
кæцыдæрæн зæгъгæ дæр кодтон, уæ хойы тыххæй адæмы раз 
дыууæ ныхасы уæддæр зæгъут, зæгъгæ, фæлæ дзы ахæм 
ныфс никæмæ разынд. 
Æмæ, дам, лæджы фыдæбæттæй дзæгъæлы ницы ис!.. 
4/9 

æ кæстæры кæстæр Батырадзы фæрсын: 
— Мамæйы уарзыс? 
Сывæллон, æвæццæгæн, фæтарст, уый фæстæ мæхи 
кой куы скæнон, уымæй æмæ æваст афтæ фæкодта: 
— Дæу нæ уарзын! 
Ома мамæйы кæй уарзын, уый афтæ нæ амоны æмæ 
дæу дæр уарзын. 
æсты фæстæйы азтæ мæ зæрдыл куы 'рлæууынц, 
уæд мæ бирæ цæмæйдæрты дисы бафтауынц. 
Æппæты фыццаг та, адæм цы судзгæ фыдтæ бавзæрстой, 
уыдонæн куыд фидар разындысты, уымæй. 
Бæрæгъуын æрыгон хъæу у. Ацы аз ыл нæуæдз азы 
сæххæст. Кадджынæй йæ сбæрæг кодтон мæ 
хъæуккæгтимæ. Ардæм Уæлладжыры комæй куы ралыгъдысты, уæд 
ын хорз пълан скодтой. Уынгтæ дæргъмæ дæр æмæ 
цæхгæрмæ дæр æрæвæрдтой бæлвырд фæткы бындурыл. Алы 
сыхы дæр ис дæс хæдзары: иуæрдыгæй фарс дæр — фондз 
хæдзары, иннæрдыгæй дæр. Мах сыхы дæр ис дæс 
хæдзары. Хæстæй дзы нал ссыдысты Дзасохты Агуыбе, Аксо, 
Инал æмæ Сосыгко, Реуазты Къоста æмæ Дзусты Васкæ. 
Иннæ сыхтæй дæр кæмæй къаддæр фæхъуыд, кæмæй — 
фылдæр. 
Уыйбæрц фыдтæ кæуыл æрцыд, уыцы хъæуы 
цæрджытæй хъуамæ къорд азы хъæрæй ныхас дæр мауал 
райхъуыстаид, фæлæ, куы зæгъын, сæхимæ хъусыныл нæ фесты, 
сæ сæртæ не 'руагътой. Сæ туг сæ цæстытæй калд, уæддæр 
мидбылхудт æмæ циныл нæ сыстырзæрдæ сты. 
Хъæлдзæгдзинадæн хæрзбон нæ загътой æмæ фæуæлахиз сты. 
Фæуæлахиз сты цæссыгтæ æмæ хъарæгыл, зындзинæдтæ 
æмæ фыдæбæттыл... 
Ахъуыдыгæнгæйæ, адæймагæн фидар фæрстæ ис. 
Немыцы къæхты бын фæуы, дæ фыд, дæ хъæбул, де 
'фсымæр, дæ хæстæгæй бавдæлон у, æвирхъау æххормаг аз 
дыл скæнæд æмæ ма дæм цæрыны ныфс разынæд, дæ 
зæрдæ ма фæндыры зæлтæм хъусын æрцагурæд, кафыны 
номыл ма хъазтмæ къахдзæф ракæн, зарыны охыл ма дæ 
дзых схæлиу кæн!.. 
Æмæ цы хуызы нæ архайдтой сæ судзгæ фыдтæ ферох 
кæныныл? Кодтой чындзæхсæвтæ æмæ чызгæрвыстытæ, 
420 

авдæнбæттæнтæ æмæ кæхцытæ, Сидæны æмæ Ичъынайы 
куывдтæ. 
Æххормаг æмæ-иу æрдæгæххормаг колхозон кусгæ бон 
куы фæци, уæд алы сыхæй дæр хъуыст фæндыры зæлтæ 
æмæ балалайкæйы цагъд. Адæм архайдтой сæ зæрдæты 
рыст фæндырдзагъды бын фæкæныныл. Æппындæр 
фæндыр кæнæ балалайкæ йæ къухмæ чи никуы райста, уый 
дæр музыкантæй агæпп ласта. Архайдта йæ бинонты, йæ 
сыхæгты рыст фæкъаддæр кæныныл. Нæ сыхы дæр 
фæзынд музыканттæ: ме 'рвад Хадзыби æмæ ме 'нусмæ 
мысинаг хо Дибæхан. Дыууæйæн дæр сæ фыдæлтæ хæстæй 
нал ссыдысты. Балалайкæйыл цæгъдынмæ уæлдай 
дæсныдæр уыди Хадзыби. Афтæ мæм кæсы, цыма Дибæ дæр 
уымæ гæсгæ фæцахуыр. 
Фæстæдæр, горæты цæрын куы райдыдтам, уæд ын мæ 
зæрды балалайкæ балхæнын уыди, фæлæ мын, стыр 
хъыгагæн, бирæ хъуыддæгты хуызæн, уый сæххæст кæнын 
дæр нæ бантыст, лыстæгдæр хъуыддæгтæ-иу æй сæ фæстæ 
фæкодтой... 
Дибæйæн йæхицæй дæр ферох балалайкæйæ цæгъдын. 
Æз уый хуызæн куы арæхстаин, уæд ыл цыма нæ 
сыстырзæрдæ уыдаин, афтæ мæм кæсы. Чи зоны, афтæ дæр 
хъуыды кодта: балалайкæйы сæр куы хъуыди, уæд дзы 
цагътон, ныр йæ рæстæг фæци: кæмæн дзы цæгъдон, уый нал 
ис... 
Афтæ сæхи канд мæ хъæуккæгтæ нæ дардтой. Нæ 
сыхæгтæ, Николаевскы станицæйæгтæ дæр, фæсте нæ 
задысты. Уæвгæ-иу уыдоны хъæлдзæгдзинад дæргъвæтиндæр 
ахаста. Бæрæгъуыйнæгтæ-иу фынтæ уыдтой, уæддæр 
маиу хъазахъхъаг зарджытæ Урсдоны сæрты Бæрæгъуынмæ 
тахтысты. Мах Николаевскы æрдыгæй нæ, фæлæ нæ 
хъæуæн йæ иннæ кæрон цардыстæм, фæлæ-иу, æмбисæхсæв 
кæртмæ куы рацыдаис, уæд дæм дзæбæх хъуыстаид нæ 
сыхæгты сылгоймæгтæ æмæ нæлгоймæгты айв зард. 
Афтæмæй уыдонæн дæр хæст къаддæр фыдбылызтæ не 
'рхаста. 
æздыг адæмы кой куыннæ фехъуыстон, фæлæ мæм 
дзы Перельман Григорийæ хъæздыгдæр ничима 
фæкаст, зындгонд францаг математик Анри Пуанкарейы 
-*@/ 

хъуыдытæ дарддæр чи ахæццæ кодта æмæ уый тыххæй 
милуан доллæры преми райсын чи нæ бакуымдта, уыцы 
Перельман Григорийæ. Уырнгæ та мæ уымæн нæ кæпы, 
æмæ дунейы ахæм хъæздыг зынæй разындзæн, милуан 
доллæры л йæхи чи атигъ кæна. 
Мæхи тыххæй куы дзурон, уæд афтæ зæгъдзынæн: 
æвдæлон (æрыдойнаг Уырысты Зауыр курын йæ сæрмæ нæ 
хаста, фæлæ-иу йæ мæгуырдзинад равдыста ахæм 
ныхæстæй: дæ сом не 'вдæлы?) милуан доллæры мæм куы 
фæзынид, уæд дзы фыццаг мæхи скъуыдтæ 'мпъузынмæ 
фæуин, цæмæй мын фидисгæнджытæ ма фæуа, дæ фæрстæ 
гом куы сты, уæд адæмæн лæвæрттæ кæныныл цы 
схæцыдтæ, зæгъгæ. Стæй мæ хæстæджытæ, хæлæрттæ æмæ 
зонгæтæм раздæхин. Кæмæн дзы цас раттин, уый нæ 
зонын, фæлæ мæм дзы дыккаг бон иу цент дæр кæй нал 
баззаид, уый бæлвырд у. Цæмæй макæй зæрдæхудт 
райсон, уый тыххæй ма мæ, чи зоны, иу-сæдæ фæндзай 
доллæры уæддæр бахъæуид. 
у райсом Хуыгаты Сергеймæ мæ хъаст бахастон: 
— Цы бæллæх мыл æрцыд, уый дын радзурон. — 
Сергей йæхи хъусынмæ 'рцæттæ кодта. — Симæйы кусæн 
уаты дуар Наташæйы (ме 'мкусджытæ) уаты дæгъæлæй 
гом кодтон, æмæ, марадз-зæгъай, кæд байтом. Ахæм 
диссаг искуы федтай?.. 
Сергейыл худæг бахæцыд. 
Мæ зæрдæ йыл фæхудти. Æз æм мæ мает фæкъаддæр 
кæныны тыххæй бацыдтæн, уый та мыл йæхи худæгæй 
схаста. 
оджыдæр ма, хъуыдыйады дзырдтæ растдæр куыд 
æвæргæ сты, уый тыххæй. Цымæ «Хуыцау ын 
6алæвар кодта фондз фырыхъулы хуызæн лæппуйы» бæсты 
растдæр нæ уаид афтæ зæгъын: «Хуыцау ын балæвар 
кодта фырыхъулы хуызæн фондз лæппуйы»? 
хсæвы дзæвгар мит рауарыд. Дзæвгар, зæгъгæ, 
фадхъултæй фæуæлдæр. Терчы былмæ, бон нæма 
-422 

срухс, афтæ фæцæйцыдтæн æмæ фæндагыл иу фæд дæр 
нæма уыд. Фæстæмæ куы 'рбацæйыздæхтæн, уæддæр дзы 
горæты 'рдæм фæд нæма уыд. Мæ зæрды æрæфтыд стыр 
фæндаджы онг фæд акæнын æмæ мæ къахæй дыууæрдæм 
фæндаг гæрдгæ ацыдтæн. Иу ус мæ афтæмæй 
æрбаййæфта. Уымæй размæ дæр ыл-иу амбæлдтæн, фæлæ мын салам 
никуы радта. Ныр мæ фæндаг гæрдгæ куы федта, уæд йæ 
цæсгомыл мидбылхудт фæзынд æмæ мын иннæ хæттытæй 
хъауджыдæр «дæ райсом хорз!» загъта. 
Æхсызгон мын уыд, сæумæрайсом кæйдæр зæрдæйæн 
чысыл æхсызгондзинад кæй æрхастон, уый æмæ сфæнд 
кодтон стыр фæндагæй нæхи хæдзары онг митвæндаг 
акæнын. Уадз æмæ йыл чи цæуа, уыдонæй искæйы зæрдæ 
барухс уа. Чи зоны, исчи мын дзы йæхинымæр арфæ дæр 
ракæна: «Йæ цæрæнбон бирæ уæд, ацы фæндаг чи акодта, 
уымæн!» Æппындæр куы ничи ницы ахъуыды кæна, 
уæддæр мæхицæн æхсызгон уыдзæн, кæмæндæр арф миты йæ 
къæхтæ кæй не схуылыдз уыдзысты, уый... 
Нæуæгуард фæлмæн митыл къахвæндаг акæныныл дæр 
цыдæр фыдæбон бакæнын куы хъæуы, уæд царды хорз 
фæд ныууадзыныл цæйбæрц фылдæр бакусын хъæуы?! 
ы хабар ракæнынмæ хъавын, уый раджы уыди, 
бæлвырддæр зæгъгæйæ та — 1963 азы 11-æм июлы. 
Уыцы сæрдыгон бон фæцæйцыдтæн, Сабырдзинады 
проспекты цы бæлæстæ ис, уыдоны астæуты Цæгат 
Ирыстоны чингуыты рауагъдадмæ. Уый уыди, ныртæккæ 
профцæдистæ кæм сты, уыцы бæстыхайы фыццæгæм 
уæладзыджы. Чингуыты рауагъдадмæ хуымæтæджы 
хъуыддаджы фæдыл нæ цыдтæн: ме 'мдзæвгæты фыццаг чиныг 
«Фыды фарн»-ы редактор Мыртазты Барис мыхуырмæ 
бацæттæ кодта æмæ мын бахæс кодта, цæмæй йын чысыл 
разныхас ныффыстаин. Ныффыстон æмæ йæ уыцы бон 
фæцæйхастон. 
Хетæгкаты Къостайы фæлладуадзæн парчы 
ракомкоммæ куы схæццæ дæн, уæд бæлæсты бын бандоныл бадгæ 
сæййæфтон Джыккайты Шамилы. Кæимæдæрты бадт, 
фæлæ дзы æз никæйы зыдтон. Шамилимæ кæрæдзиуыл 
бацин кодтам. Кæдæм цæуын æмæ цæмæн, уый куы 
6азыдта, уæд мын æхсызгонæй фехъусын кодта, мæнæн дæр 
428 

мæ чиныг цæуы æмæ, дам, Барис мæнæн дæр ахæм 
разныхас фыссын кæны. Бафæндыд æй, цы ныффыстон, уый 
бакæсын. Радтон æм æй. Цыма йæ зæрдæмæ фæцыд, афтæ 
мæм фæкаст. 
Уыцы аз нæ дыууæйы чингуытæ дæр мыхуырæй 
рацыдысты. «Фыды фарн» — раздæр, «Æфсарм» (афтæ хуынд 
Шамилы чиныг) — чысыл фæстæдæр. Нæ чингуытæ 
фыццæгтæ кæй уыдысты, уымæ гæсгæ нæ чысыл разныхæсты 
дзырд «фыццаг»-æн уыдис сæрмагонд бынат. Мæ 
разныхасы æмбæлы иуæндæс, Шамилы разныхасы та — æхсæз 
хатты. 
«Æфсарм» дунейы рухс куы федта, уæд мын æй йæ 
автор балæвар кодта ахæм фыстимæ: «Музаферæн, мæ 
иузæрдион æрдхордæн, мæ уды сагъæстæ. 5/У-64. Шамил». 
Рацыд æхсæз æмæ дыууиссæдз азы, æмæ та мын Шамил 
балæвар кодта (2010 азы) йæ ног чиныг «Намыс». Стыр 
хъыгагæн, уый уыдис йæ фæстаг чиныг, ома йæхæдæг кæй 
федта, уыцы чингуытæй. 
Фысджытæн, стæй канд фысджытæн нæ, амонын нæ 
хъæуы, сæ чиныджы фыццаг экземпляры фенд сын куыд 
æхсызгон вæййы, уый. Æхсызгон æмæ уыцы-иу рæстæг — 
зынаргъ. Гъе æмæ, авторон экземпляртæ кæй хонынц, 
уыдон куы райста, уæд мæ рæзты (чингуыты рауагъдадимæ 
нæ редакци иу уæладзыджы ис) ахизын йæ зæрдæ нæ 
6акуымдта. Мæ уатмæ фæзылд æмæ мын йæ чиныг радта. 
Куы йæ рафæлдæхтон, уæд дзы бакастæн ахæм фыст: 
«Музафер! Ирон дзырды фарн хæссыс æмæ дæ йæ хорзæх 
уæд! Ш. Джыккайты». 
Стыр хъыгагæн, Шамилы тыххæй нырыккон афоны 
фыссæн нал и. Мæ зæгъинæгтæ мысинæгтæй дæр уымæн 
райдыдтон. Джыккайы-фырты тыххæй та адæймаг цы 
'рымыса æмæ цы зæгъа, уый ис... 
Ирон литературæйы абоны уавæрыл куы фæхъуыды 
кæнын, уæд мын ивгъуыдмæ æнæаздæхгæ нæ вæййы, 
уымæн æмæ, абаргæйæ, алцыдæр ирддæрæй разыны. 
Ныртæккæ хистæрты кармæ чи бацыд, кæнæ та чи 
фæхæццæ кæны, уыдоны рæстæг алцæмæй дæр хуыздæр уыд. 
Фыццаджыдæр, мадæлон æвзаг ахуыр кæнынмæ фылдæр 
хъус дардæуыд. Иннæмæй, æвдæм къласы онг æппæт 
предметтæ дæр ахуыр кодтой ирон æвзагыл. Кадджындæр 
уыд ирон фыссæг йæхæдæг дæр. Ахадыдта йæ ныхас. Цы 
4^24 

загътаид, уымæ æнхъæлмæгæсджытæ æмæ хъусджытæ 
уыдис. Æппæт уыдæттæ хорз фадæттæ арæзтой курдиаты 
рæзтæн, стæй канд рæзтæн нæ, фæлæ йæ фæзынынæн 
дæр. Уымæн рахъомыл 60-æм азты, фæстæдæр нæ 
литературæйæн бирæ хæрзты чи бацыд æмæ ма абон дæр чи 
цæуы, уыцы фысджыты курдиатджын фæлтæр. 
Мæ мысинæгтæ та мæ ивгъуыдмæ хуымæтæджы нæ 
ахастой. Шамилæн йæ фыццаг чиныг куы фæзынд, уымæй 
дыууæ азы раздæр, ома 1962 азы (диссаг куыннæ у, 
æвæдза, — уæдæй нырмæ æнусы æмбис агæпп ласта, афтæмæй 
цыма хæрзæрæджы уыди!) æртæ æрыгон фыссæгæн 
рацыди иумæйаг чиныг «Бонвæрнон». Уырдæм бацыдысты 
Хуыгаты Сергей, Джыккайты Шамил æмæ Ходы Камалы 
æмдзæвгæтæ. Се 'ппæты «зæронддæр» Сергейыл цыди 29 
азы, Шамилыл — 22, Камалыл та — 21 азы. Кæд боны рухс 
сæ фыццаг фæлварæнтæ федтой, уæддæр ма сын сæ 
хæрзхъæддзинадмæ æркæсут, кæддæра куыд æнаипп сты 
алырдыгæй дæр. 
«Бонвæрнон» бакæсгæйæ, куыннæ бацин кодтаин! 
Бавдæлдтæн, æмæ ныффыстон рецензи ахæм сæргондимæ «Трое 
под одной крышей» æмæ йæ ныммыхуыр кодтон 
фæсивæды газет «Молодой коммунист»-ы (ныртæккæйы «Слово»- 
йы. Газеты сæргонд ивын цæмæн бахъуыд, хæйрæг — йæ 
зонæг!). Уым, цингæнгæйæ, фыстон, нæ литературæйы, 
зæрдæдарæн кæуыл ис, ахæм ног нæмттæ кæй фæзынд и, 
уый тыххæй. Фæстæдæр куыд рабæрæг, афтæмæй нæ 
фæрæдыдтæн. Сергей дæр, Шамил дæр, Камал дæр ирон 
литературæйæн цы хæрзты бацыдысты, уый, айв дзырд йæ 
зæрдæмæ хæстæг кæмæн у, уыдонæн амонын нæ хъæуы. 
Æхсайæм азты литературæмæ цы фæсивæд 
æрбакъахдзæф кодта, уыдоны тæккæ курдиатджындæртæй иу 
Джыккайты Шамил кæй уыд, ууыл абон дызæрдыг ничиуал 
кæны. Шамилы сфæлдыстад тынг бирæвæрсыг уыд. Кæд 
æмдзæвгæтæй райдыдта, уæддæр уыцы жанр йæхицæн 
фагыл нæ банымадта. Йæ ныхас загъта прозæйы дæр, 
драматургийы дæр, публицистикæйы дæр, тæлмацы дæр. 
Джыккайы-фырт канд сфæлдыстадон кусæг нæ уыди. 
Уый æппæты фыццаг уыди, йæ райгуырæн бæстæ 
æнæкæрон бирæ чи уарзта, ахæм патриот. Кæд исчи йæ 
адæмы хъыгтæ æмæ сагъæстæ йæ зæрдæмæ арф иста, уæд 
уыдоны раззагдæр рæнхъыты цыди Шамил. Кæд исчи 
-425 

йæ фыдызæххы рæсугъд фидæнмæ бæллыди æмæ уый 
сæрвæлтау йæ цард нывондæн хаста, уæд уыдонимæ дæр 
уыди æмæ уыдзæн Шамил. Кæд нæ фыдæлты хæзнатæ 
бахъахъхъæныныл исчи зæрдиагæй архайдта æмæ сæ 
цæсты гагуыйау хъахъхъæдта, уæд уыдонæй иуæй дæр фæсте 
никуы баззад Шамил. Кæд исчи йæ адæмы раз «барджын 
ныхас» ракодта æмæ йæ ныхæстæ дзыллæты зæрдæты 
аккаг бынат æрцахстой, уæд уыдонимæ банымайын æмбæлы 
Шамилы дæр. Кæд исчи æргомдзырд уыди æмæ йæ 
хъуыды комкоммæ зæгъынæй нæ тарст, уæд уый дæр уыди 
Шамил. 
Шамилмæ бирæ цæмæйдæрты бахæлæггæнæн уыдис. 
оæгъæн куыд нæй, уыдис ахæм куыстхъом. Куыд бирæ 
йын æнтыст, ууыл æнæдисгæнгæ нæй. Банхъæлæн ис, 
цыма фыссын йеддæмæ æндæр ницы куыста, афтæмæй 
дæсгай азты æнувыд фæллой фæкодта Къостайы номыл 
паддзахадон университеты. Йæ сæдæгай 
хъомылгæнинæгтæ Ирыстоны æппæт горæттæ æмæ хъæуты рухс тауынц 
рæзгæ фæлтæры зæрдæты. Банымаинаг у йе 'хсæнадон 
архайд дæр. Иу кæнæ иннæ цауы тыххæй Джыккайы-фырт 
цы зæгъдзæн, уымæ 'нхъæлмæ кастысты Иры дзыллæтæ. 
Йæ ныхас сын лæвæрдта ныфс, разæнгард сæ кодта 
зындзинæдты сæрты хизынмæ, размæ зæрдæрухсæй 
цæуынмæ. 
Фысджытæ алыхуызæттæ сты. Ис ахæм сфæлдыстадон 
кусджытæ, йæ ныхас цины дæр æмæ зын рæстæг дæр 
кæмæн никуы райхъуыст. Иу кæнæ иннæ фыссæджы 
чиныджы тыххæй йæ хъуыды чи нæ загъта, иу радзырд кæнæ 
æмдзæвгæ йæ мадæлон æвзагмæ чи никуы ратæлмац 
кодта. Æппынфæстаг, иу чындзæхсæвы хистæрæн чи никуы 
сбадт, зианы уæлхъус арфæйы ныхас чи нæ загъта, хойы 
номыл чындзы къухыл чи нæ рахæцыд, йæ кæстæры 
фæдыл минæвар чи нæ ацыд. 
Шамил ахæм нæ уыд. Уый стыр фæллой бакодта ирон 
фысджыты сфæлдыстад раиртасыныл. Бахъахъхъæдта сæ, 
фаг аргъ сын чи нæ кодта, уыдонæй. Йæ хъуыды загъта 
нырыккон фысджытæй бирæты сфæлдыстады тыххæй, нæ 
мадæлон æвзагмæ раивта уырыссаг æмæ дунеон классикты 
уацмыстæ. 
Шамилы дзырд кадджын уыд æмæ уыдзæн нæ дзыллæйы 
астæу. Аргъ ын кодтой хистæрæй-кæстæрæй, фарстой йæ 
426 

зондæй, хъардта сæм йæ ныхас. Йæ дзырд ахадыдта цины 
дæр æмæ зианы дæр. Шамил-иу хистæрæн цы фынгыл 
бадт, уым уыд æгъдау æмæ джелбетт. Адæм цин кодтой йæ 
фæзындыл, уымæн æмæ зыдтой, йемæ фарн æмæ сыгъдæг 
зæрдæ кæй æрбахæсдзæн. 
Шамил уыдис ахуыргонд фыссæг. Зыдта канд ирон 
æмæ уырыссаг литературæ нæ, фæлæ дунеон 
литературæ. Бындурон сты йæ наукой куыстытæ. Цы статьятæ 
ныффыста, уыдоныл зыны, бирæ кæй бакаст æмæ, цы 
бакаст, уыдонæй арæхстджынæй пайда кæнынмæ кæй 
арæхст. 
Зæгъын хъæуы, ирон фольклор иртасынмæ цы фæллой 
бахаста, уый тыххæй дæр. Бабæстон кодта æмæ стыр 
чиныгæй рауагъта нæ фыдæлты таурæгътæ. Дзæнæты 
бадинаг Хæмыцаты Тамарæимæ, зæгъæн ис, æмæ равдыстой 
хъæбатырдзинад: рыджы бын чи фæци, сæ дамгъæтæ 
дзæбæх зынгæ дæр кæмæн нал кодтой, уыцы къухфыстытæ 
равзæрстой æмæ «Нарты кадджытæ» мыхуырмæ бацæттæ 
кодтой. Абоны онг у ал дзы рацыд фондз томы. Уыцы 
куыст адæймагæй уыйбæрц хъарутæ домдта, æмæ йæм 
дæсгай азты дæргъы йæ ныфс ничи хаста. Тамарæ мын 
куыд дзырдта, афтæмæй, æхсæв-бон нæ зонгæйæ, 
æвзæрста къухфыстытæ. Куы зæгъын, къухфыстытæ афтæ зын 
равзарæн уыдысты, æмæ дзы кæцыдæртæн æнæ лупæйы 
æххуысæй бакæсæн нæ уыди, фæлæ дыууæ ахуыргондæн 
бантыст сæ размæвæрд хæс кадджынæй сæххæст кæнын. 
Шамил уыдис йæ тæккæ тыхы. Кæд ыл æвдай азы 
рацыд, уæддæр йæ кар йæ куыстхъомдзинадыл нæ зынд. 
Фæллой кодта, æрыгонæй куыд фæллой кодта, афтæ 
зæрдиагæй. Фидарæй зæгъæн ис: ирон литературæ æмæ ма 
ирон дзыллæйæн бирæ хæрзты бацыдаид, фæлæ... 
уæцæлты Валентинæ æмæ Бигъуылаты 
Людмилæимæ Цыколайæ зианæй машинæйы сцæйцыдыстæм. 
Валяимæ институты фондз азы иу къорды фæцахуыр 
кодтам æмæ, кæй зæгъын æй хъæуы, цы 'рымысыдаиккам, 
уый нын уыди. Валя ахуыр дæр хорз кодта, æхсæнадон 
царды дæр зæрдиагæй æрхайдта. Афтæ куы нæ уыдаид, 
уæд æй фæскомцæдисы Æрæфы райкомы фыццаг 
секретарæй дæр нæ равзæрстаиккой. 
427 

О, æмæ нæ кæддæры бонтæ мысыныл фестæм. Иу 
заманы мын Валя афтæ, хъуыды ма кæныс, иу хатт мæм, 
немæ чи ахуыр кодта — йæ ном æмæ йын йæ мыггаг 
6арæй нæ зæгъын (Дз.М.) — уыцы лæппуйы тыххæй куы 
'рдзырдтай, кæимæдæр йæ хабæрттæ хорз нæ рауадысты 
æмæ йын уæ районы скъолатæй искæцыйы куыст ссар, 
зæгъгæ? 
Ницы дзуапп раттын ын баци мæ бон, уымæн æмæ, 
Валя цы хабары кой кодта, уый мæ саубыны рох фæци. 
Мæхиуыл тынг фæдис кодтон, æххуысмæ кæмæ 
фæдзырдтон æмæ мын æххуыс дæр чи бакодта — Валя куыд 
радзырдта, афтæмæй ме 'рдхордæн Æрæфы районы 
скъолатæй иуы куыст ссардта æмæ дзы цалдæр азы кусгæ дæр 
бакодта — уый алцыдæр хъуыды кæны, йæ ныхасæн аргъ 
кæмæн скодта æмæ йæ тыхст æмбалы фарсмæ кæмæн 
æрбалæууыд, уымæй та алцыдæр ферох. 
Цы лæппуйæн баххуыс кодта, уый æцæгæйдæр уыцы 
районы ахуыргæнæгæй бакуыста, фæлæ, уырдæм мæ 
курдиатмæ гæсгæ афтыд, уый мæнæй зыбыты рох фæци. 
Бирæ рæстæг фæхъуыды кæныны фæстæ дæр мæ бон 
æрымысын ницы баци, фæлæ, цæмæй горæты кусын 
райдайа, ууыл архайдтон, æмæ цыма уыцы хъуыддаджы 
сырæзты — рæзгæ та уæвгæ скодта — мæ ныхæстæ дæр 
сахадыдтой, афтæ мæм кæсы. 
Цымæ ацы хабæрттæ лæппу дæр — ныр зæронд у, фæлæ 
йæ уæддæр лæппу схонæм, уымæн æмæ уæд лæппу уыди — 
ферох кодта? Чи зоны, уый дæр дзы, æз дзы цыдæртæ куыд 
ферох кодтон, афтæ цыдæртæ кæнæ та иууылдæр ферох 
кодта. 
Йæхицæй йын никуы ницы фехъуыстон, мæхæдæг та 
йæ фæрсгæ никуы бакодтон. 
алдæр азы размæ мæ фыстытæ иу журналмæ 
радтон. Уый уыди газеттæ æмæ журналтæ ног азæн 
рафыссыны рæстæг. Ахæм заман мыхуыры 
оргæнтæ сæ кæсджыты фæзонгæ кæнынц, фидæны цы 
уацмыстæ ныммыхуыр кæндзысты, уыдоны хуыздæртимæ æмæ 
сæ газеты хицæн фарсæй рауадзынц. Ахæм фарс газеты 
рауагъта, ме 'мдзæвгæтæ кæдæм радтон, уыцы журнал 
дæр: банымадтой сæ уырдæм бахæссыны аккагыл, фæлæ, 
488 

фæстæдæр куыд рабæрæг, афтæмæй журналы та нæ 
фæзындысты. 
Фыццаджыдæр, газеткæсджытæн зæрдæ бавæрдтой: 
ацы фарсыл цы уацмыстæ мыхуыр кæнæм, уыдон боны 
рухс фендзысты нæ журналы. Дыккагæй та, журналы 
афæдзы дæргъы газеты иу фарсæй бирæ фылдæр æрмæг 
мыхуыргонд æрцæуы, фæлæ дзы газетмæ кæй равзæрстой, 
уыдон, æнхъæлæн уыдис, нымад æрцыдысты хуыздæрыл. 
Цыбыр дзырдæй сæ, сæ журнал пропагандæ кæнынæн се 
'ххуысгæнджытыл банымадтой. Фæлæ, куы зæгъын, 
цæмæндæр журналы ныммыхуыр кæныны аккаг нæ 
разындысты. 
Мæ зæрдыл Расул Гамзатовы рæнхъытæ 
æрлæууыдысты: 
В журнале о тебе стихов не приняли опять: 
Сказал редактор, что народ не станет их читать. 
Но, между прочим, тех стихов не возвратили мне: 
Сказал редактор, что возьмет их почитать жене. 
усæгдзинæдтæ алкæмæ дæр вæййы. Хуымæтæг 
адæймаджы сусæгдзинад куы рахъæр уа, уæддæр йæ 
уылæнтæ дардыл нæ анхъæвздзысты. Æндæр у куырыхон 
лæджы сусæгдзинад. Уый базонын цымыдисаг вæййы 
мингай æмæ сæдæгай мин адæймæгтæн. Чи зоны, адæмæн 
се 'ппæтæн дæр. 
Омар Хайям йæ цыппаррæнхъонтæй æртæйы кæны йæ 
сусæгдзинæдты кой: 
* * * 
Дун-дунейы сусæгдзинæдтсе сез фыстон, 
Фæлæ сын нæй хьæргæнæн, уæд бакалд мæ бон. 
Ахуыргæндты æхсæн та фæрнæйдзаг нæ зонын, 
Уымæн дарын мæ дзыхы цæрæнбонты дон. 
* * * 
Нæу мæ сусæгдзинад мæ бон иуæн зæгъын, 
У мын уый тыххæй дзурын кæддæриддæр зын. 
Ахæм уавæры дæн: нæй мæ сусæгдзинадæн 
Иунæг ран дæр хъæргæнæн, хьæуы мæ быхсын. 
4^29 

* * * 
Алæмæты бсестæйæ æртахтæн, куыд цæргæс, 
Æнæкæрон уселæрвтæ уыд басгарын мое хæс, 
Фселсе мæ суссег иуыл нæ баууæндыдтæн ам, 
Ксецæй æртахтæн, уырдæм тæхын фæстæмæ æз. 
(Ирон æвзагмæ мæхи тæлмац) 
Цавæр сусæгдзинæдтæ уыдаиккой — Хуыцау йæ зонæг. 
Стæй цымæ цæмæн афтæ тынг тарст сæ рахъæр 
кæнынæй? 
оссийская газета»-йы фыссæг Басинский Павел 
Распутин Валентины тыххæй йе статьяйы фыссы: 
«Вообще в 1937 году, который по восточному календарю 
был годом Огненного быка, родилось удивительно много 
писателей: Распутин, Маканин, Вампилов, Ахмадулина, 
Мориц, Битов...» 
Æнæхъæн Уæрæсейæн æхсæз бирæйыл нымад кæм у, 
уым хъуамæ Ирыстонæн фондз чысыл ма уа. 1937 азы 
райгуырдысты Гуырдзыбеты Иринæ, Хостыхъоты Зинæ, 
Хъодзаты Æхсар, Чеджемты Æхсар æмæ ма суанг æз дæр. 
Малиты Васо куыд зæгъы, афтæмæй уый дæр 1937 азы 
гуырд у. Уæд мах дæр, Басинский Уæрæсейы фысджытæй 
кæй ранымадта, уыдоны бæрц стæм. 
æхилты Елмæрза (рухсаг уæд!) мæм æрбадзырдта, 
абон, дам, «Рæстдзинад»-ы Уататы Бибойы 
тыххæй цы 'мдзæвгæ ныммыхуыр кодтай, ахæм 
зæрдæмæхъаргæ уацмыс æрæджыты нал бакастæн. Ме 
'мдзæвгæ газеты мыхуыргонд æрцыд Бибойы гуырæн бон ацы аз 
15 мартъийы. 
Куыд æхсызгон вæййы адæймагæн, иронау кæсджытæ 
ма кæй ис, уый куы фехъусы, уæд. 
рон адæм лæгæн йæ цæстмæ цы нæ бадардзысты, 
ахæм нæй, ома фидисмæ дард чи лæууы, ууыл дæр 
фидисы дзаумæттæ скæндзысты... 
480 

Уый хæсты хæдфæстæ уыд. Чи бафидис кодта, уый 
дæр нал хъуыды кæнын, кæмæн бафидисчынди, уый дæр 
мæ ферох, фæлæ фидис кæмæн бакодтой, уый æнæмæнг 
хæсты архайæг уыд. Фидис та йын афтæ бачынди «Хæсты 
уыдтæ, фæлæ дзы збз дæр не схастай!» Збз цы у, уымæй 
хистæртæй кæйдæр бафарстон, æмæ мын уый йæ хъуыды 
райхæлдта: майдан «За боевые заслуги». 
Уæвгæ, ирон адæм канд фидис кæнынмæ дæсны не 
сты. Хорз арæхсынц æппæлынмæ дæр, сæ иуæй-иутæ, кæй 
зæгъын æй хъæуы. 
Хæсты архайджытæй мын æндæрхуызон хъуыдыгæнæг 
зонгæ дæр уыди. Уый та йæхицæй æппæлыди, мæнмæ, дам, 
иунæг хæрзиуæг дæр нæй, æмæ уымæй сæрыстыр дæн. Æз, 
дам, хæрзиуджытæ хæссынмæ нæ ацыдтæн, фæлæ 
райгуырæн^бæстæ хъахъхъæнынмæ. 
Йæ ныхæстæ нæ цыдысты мæ зæрдæмæ, уымæн æмæ 
уымæй минтай хъæбатырты æфхæрдта. Йæ хъуыдымæ 
гæсгæ, йе сгуыхтдзинæдты тыххæй аккаг аргъ кæмæн скодтой, 
уыдон фыдыбæстæ хъахъхъæнынмæ нæ ацыдысты, фæлæ 
хæрзиуджытæ исынмæ. 
æ кусæджы гуырæн бон рестораны бадæм. Камал — 
мæ фарсмæ. Уый фарсмæ та бадти Тамарæйы 
æрвадæлты лæг. Камал æй фæрсы: 
— Цал азы дыл цæуы? 
-65. 
— Ды нырма сывæллон дæ. Мæнæ Музаферыл 77 азы 
цæуы, уый цур ды сывæллон дæ. 
Камал мын мæ азтæ барæй кæй фæфылдæр кодта, уый 
æз бамбæрстон, фæлæ сæ фылдæр кæй фæкодта, ноджы 
барæй, уый Тамарæйы æрвад дæр цæмæй бамбара, уый 
тыххæй Камалмæ дзурын: 
— Мæ азтыл мын 20 мæйы цæмæн бафтыдтай? 
— Уадз æмæ адæм дис кæной, цас дыл цæуы, уымæй 
фылдæр кæй фæцардтæ, ууыл. 
æснаджы тыххæй кæнæ Гиннессы рекордты 
чиныгмæ бахауыны тыххæй иуæй-иутæ цы нæ 
бакæндзысты, ахæм нæй. Чи йæ машинæ хайгай бахæры, чи та, 
43 / 

радзурынмæ дæр чи нæ бæззы, ахæм ми бакæнын йæ 
сæрмæ æрхæссы. 
Цавæр ерыстæ уыдысты, уый нал хъуыды кæнын, 
фæлæ дзы архайæг уыдысты Америчы Иугонд Штатты 
спортсментæ дæр. Цыфæндыйæ дæр Олимпаг хъæзтытæ 
уыдаиккой. О, æмæ дзы архайдта Америчы рог атлетты 
иугонд командæ. Сæ тренеры мыггаг дæр мæ нæ ферох — 
Сопер. Гъе æмæ уыцы Сопер фидарæй загъта, мæ командæ 
æнæмæнг фыццаг бынат бацахсдзæн. Куы нæ бацахса, 
уæд, дам, æз разы дæн мæ худ бахæрыныл. 
Ерыстæ райдыдтой, æмæ Соперы командæ æмбылды 
кодта. Абоны хуызæн ма йæ хъуыды кæнын: газет 
«Правда»-йы фæзынд æрмæг ахæм сæргондимæ: «Шляпа 
Сопера в опасности». Дарддæры хабæрттæ мæ ферох сты. 
Мæ зæрдыл ма бадардтон ахæм хабар дæр. 1956 азы 
Ромы цыдысты Олимпаг хъæзтытæ. Уым 5000 æмæ 10000 
метры дугъты фыццаг бынат бацахста Куц Владимир. 
Уыцы уæлахизы тыххæй газет «Правда» куы фыста, уæд 
дзы уыди ахæм цыппаррæнхъон дæр: 
И как отрадно. 
Веселья льются: 
На месте Зевса 
Увидеть Куца. 
Ацы хабæрттæ хуымæтæджы не 'рымысыдтæн! Адæймаг 
цал æмæ цал газеты, журналы æмæ чиныджы бакæсы! 
Фылдæр цаутæ, дон хиды бынты куыд аивылы, афтæ 
кæдæмдæр аивылынц, сæ кой, сæ хъæр дæр никæцæйуал 
райхъуысы. Иуæй-иутæ та дзы адæймагæй цæрæнбонты 
нал ферох вæййынц. Уæлдæр цы дыууæ хабары кой 
ракодтон, уыдон дæр, адæймаг цæрæнбонты йæ зæрдыл кæй 
бадары, ахæмтæм хауынц. 
елеуынынадæй мæм æрдзырдтой, скъоладзаутимæ, 
дам, нæ демæ фембæлын фæнды. Æрцыдысты мæм 
цалдæрæй сæ ахуыргæнæгимæ. Цалынмæ оператор йæхи 
куыстæввонг кодта, уæдмæ, скъоладзаутæй кæмæн кæм 
бадгæ у, уый сбæрæг, æмæ æнхъæлмæ кæсæм, оператор йæ 
куыст кæд райдайдзæн, уымæ. Мæ акомкоммæ цы дыууæ 
чызджы бадт, уыдонæй иу иннæйы ныллæг хъæлæсæй 
432 

фæрсы: «Уæртæ уый та цы у?» æмæ, ме стъолыл цы 
мыхуыргæнæн машинкæ уыд, уымæ амоны. 
Чызджытæ мæ машинкæйыл куыд дис кодтой, æз 
уымæй тынгдæр дис кодтон чызджыты дисыл. 
Мæ зæрдыл мæ сабибонтæ æрлæууыдысты. Куыд тынг 
аивта дуне иу адæймаджы царды дæргъы! Скъоламæ 
æрчъиты чи цыд, — мæхицæй зæгъын, — уый компьютертæ, 
дзыппыдаргæ телефонтæ æмæ Интернета дуджы 
балæууыд. Радио æмæ телефон кæй хæдзары нæ уыд, фæтæгены 
цырагъы рухсмæ йæ уроктæ чи кодта, уымæн, 
мыхуыргæнæн машинæ цы у, уый дæр чи нæ зоны, ахæм сабитимæ 
цæргæ 'рцыди. 
Хорз сты наукæ æмæ техникæйы æнтыстдзинæдтæ. 
Адæймаджы цард æнцондæр кæнынц, сæ фæрцы бирæ 
сагъæстæй фервæзти, фæлæ цымæ уыдон иууылдæр, иумæ 
райсгæйæ, уд хъæздыгдæр кæнынц, йæ зæрдæйы 
хорздзинæдтыл ын æфтауынц, адæмы æнгомдзинадæн æххуыс 
сты? 
О, хæдæгай, мыхуыргæнæн машинкæйы тыххæй ма 
цалдæр ныхасы. Куыд дзурынц, афтæмæй дзы дунейы 
æппæты фыццаг пайда кæнын райдыдта зындгонд немыцаг 
философ Фридрих Ницше. Æппæты фæстагмæ ма дзы чи 
пайда кæндзæн, æз та, æвæццæгæн, уыдоны номхыгъдмæ 
бахаудзынæн. 
цы аз 7-æм апрелы ныффыстон ахæм 
цыппаррæнхъон: 
Æцæгæлонсей хæстæгдæр — хион, 
Кæрцæй та — хæдон, — загъди мæ разсей... 
Йæ ус йæ разæй фæвæййы иуæн, 
Фæвæййы иннæ йæ усы разæй» 
Æмæ мæ зæрдыл æрбалæууыд австриаг фыссæг Стефан 
Цвейг. Уый, дыккаг дунеон хæст куы райдыдта, уæд æй 
ныууадзын бахъуыд йæ райгуырæн бæстæ. Уый фæстæ йæм йæ 
цард ницуал каст æмæ йæ усимæ иу къусæй марг банызтой. 
Иу бон сæхи амардтой Антонио æмæ Клеопатрæ дæр. 
Ме 'мдзæвгæйы цы хъуыды бавæрдтон, уый мæм 
бынтон раст нал фæкаст, уымæн æмæ, куыд федтам, афтæмæй 
ус æмæ лæг цардæй иумæ дæр ахицæн вæййынц. 
*28 Дзасохты Музафер 
433 

æ сæр дæр мæй иу хатт фелвынын, мызд дæр мæй 
иу хатт фæисын, фæлæ мæ сæр æлвыныны 
рæстæг афтæ тагъд æрбалæууы, æмæ мæм къуырийæ 
цыбырдæр фæкæсы. Уый хыгъд мызд исыны бонмæ, цалдæргай 
мæйты хуызæн, æнхъæлмæ кæсын бахъæуы. 
æ фыццаг чингуытæ цæуын куы райдыдтой, уæд, 
зæгъæн ис, æмæ се 'ппæтæн дæр сæ редактор уыди 
Мыртазты Барис. Иууылдæр уыдысты æмиæстæ, æмиас 
гыццылтæ: иугай мыхуырон сыфтæ. Малиты Васойы «Фат 
æмæ æрдын», Джыккайты Шамилы «Æфсарм», Ходы 
Камалы «Цæхх æмæ кæрдзын», Хъодзаты Æхсары «Æхсар», 
Чеджемты Æхсары «Стъалыты æхсæрдзæн», мæн «Фыды 
фарн». 
Куы зæгъын, сæ уадзæг уыди Мыртазты Барис. Сæ 
гыццылы тыххæй сыл худгæ дæр Барис кодта. Уæ 
чингуытæ, дам, зæрдыл лæууын кæнынц «Инструкцию по 
уничтожению мух». 
Цымæ ацы ран ирон æмбисонд æрымысын не 'мбæлы: 
«Куырис сыгъди, æмæ йыл бæттæн худти». 
цы хабар мын Тахъазты Харум дзырдта. 
Хъайтыхъты Георыл, дам, базарæй рацæйцыд, 
афтæмæй амбæлдтæн. Кæм уыдтæ, зæгъгæ, йæ куы 
бафарстон, уæд мын афтæ: 
Æргътæп сæ хъазарсей 
Лидзын æз базарæй. 
цы хабар дæр мын Харум ракодта. Зындгонд 
профессор Æлборты Барисимæ, дам, 
фæцæйцыдыстæм. Нæ комкоммæ нæ иумæйаг зонгæ 'рбацæйцыдис. 
Нæ цурмæ куы 'рбахæццæ, уæд афтæ: 
— Борис Андреевич, æз та ма сымахмæ фæцæйцыдтæн. 
— Æз æмæ Харуммæ? 
— Нæ, сымахмæ. 
— Æмæ мæм уæд бирæон нымæцы цæмæн дзурыс, стæй 
мæ фыды кой та цæмæн кæныс, кæм и, уым æй цæуыннæ 
ныууадзыс?! 
4М 

Куыд бамбæрстат, афтæмæй профессор æнахуыргонд 
ахуыргондæн (уайдзæф кæмæн кодта, уый наукæты 
доктор уыд) лæугæ-лæууын цалдæр уысммæ æнæхъæн лекци 
бакаст. 
Æмæ раст бакодта. Уымæн æмæ ирон адæммæ раджы 
дæр æмæ ныр дæр бирæон нымæцы, стæй ном æмæ фыды 
номæй никуы дзырдтой. 
æ цуры исчи йæхицæй раппæлыны охыл, 
Литературой институты ахуыр кодтон, зæгъгæ, куы 
фæзæгъы, уæд ын йæ ныхас афтæ адарддæр кæнын: 
— Æз та дзы ахуыргæнæгæй куыстон. 
Æрмæст сын уый мæхицæй раппæлыны тыххæй нæ 
фæзæгъын, фæлæ цæмæй сæхицæй уыдон ма 'ппæлой, уый 
тыххæй. 
с ахæм уырыссаг æмбисонд: «Хæстмæ цæуыны 
размæ дæхиуыл дзуæрттæ бафтау, денджызмæ 
6ахизыны размæ скув дыууæ хатты, ус курын куы сфæнд 
кæнай, уæд та дæхиуыл дзуæрттæ æртæ хатты бафтау». 
цы аз Ленины гуырæн бон хуыцаубонмæ 
æрæййæфта. Улæфты бон уыд, фæлæ уæддæр мæ куыстмæ 
'рбацыдтæн. (Мæ куыст та ис Ленины цыртдзæвæны 
фарсмæ). Дуæрттæ æхгæд уыдысты. Цалынмæ мæм дуæргæс 
ракаст, уæдмæ мын æнхъæлмæгæсгæ 'рцыд. Кæсын, æмæ 
дыууæ рæстæмбис кары нæлгоймæгтæй иу бульвары бæлæсты 
бын сагьд дидинджытæ тонынмæ февнæлдта. Цы кусыс, 
зæгъгæ, йæм дзурын. Уый, цалдæр дидинæджы йæ къухы, 
афтæмæй клумбæйæ рахызт æмæ мæнырдæм ракаст. 
— Дæ митæ дæм айв кæсынц? Ам дыууæрдæм чи цæуы, 
уыдон иууылдæр афтæ куы кæниккой, уæд ма чысыл 
рæстæджы фæстæ проспекты иу дидинæгыл дæр дæ цæст 
æрхæцид? 
— Абон Ленины гуырæн бон у æмæ йын сæ йæ цыртыл 
сæвæрыны тыххæй æртыдтон, 
— Омæ кæд Ленинæн кад кæныс, уæд — базар хæстæг, 
бацу, дыууæ дидинæджы балхæн æмæ йын сæ йæ цыртыл 
-435 

сæвæр. Ленин дæ, афтæ бакæнгæйæ, тынгдæр фæбузныг 
уыдзæн... 
Лæгмæ цыма мæ ныхæстæ бахъардтой, афтæ мæм 
фæкаст. Кæй ницыуал сдзырдта, уымæ гæсгæ афтæ ахъуыды 
кодтон. 
рон фынджы уæлхъус бадгæйæ, иуæй-иу хатт 
æгæр арæх фест-фест кæнын байдайæм. Уый 
бирæты зæрдæмæ нæ цæуы, фæлæ æгъдау кæм дома, уым стгæ 
дæр куыннæ хъуамæ скæнай! 
Цыфæндыйæ дæр хъуамæ алцыдæр бæрцыл уа, уымæн 
æмæ æгъдæуттæн сæ хистæр бæрц у. Æвæццæгæн, бæрцы 
сæрты куы ахизæм, æгæр арæх фест-фест дæр уæд байдайæм. 
Шамил-иу кæйдæр фæзмыдта. Æгæр арæх цы фынгыл 
фест-фест кодтой, уым, дам, бадты адæмæй иу фынджы 
разамонæгмæ дзуры: «Дæ хорзæхæй, нæ хистæр, бахатыр 
кæн, фæлæ цыма æгæр арæх слæууæм, афтæ мæм кæсы. 
Æз хæлаф нæ сыхæгтæй ракуырдтон æмæ, куы баихсийа, 
уæд, иуæй, мæ худинаджы хъæр айхъуысдзæн, иннæмæй 
та, мæ сыхагæн цы раттон, уый нал уыдзæн». 
з уарзын цыргъ дзывыр, 
Цсердæг бæх æдсаргъ, 
Ныхасæн — йæ цыбыр, 
Бæндæнæн — йсе даргъ. 
Ацы æмдзæвгæ Самбегаты Гæвдийæ фехъуыстон. 
Балаты Тембол, дам, æй ныффыста. Мæ зæрдæмæ 
фæцыди. Ирон æмбисондæй афтæ арæхстджынæй спайда кодта, 
æмæ цæсты ахады. 
Мæнмæ гæсгæ, иу хорз æмдзæвгæ чи ныффыста, уый 
дæр кады аккаг у, аргъ кæнын ын хъæуы, уымæн æмæ 
арф хъуыды кæм уа, уый æппæт адæмы исбоныл 
нымаинаг у. Зæгъæм, Вольтер æрмæст ацы цыппаррæнхъон 
йеддæмæ куы ницы ныффыстаид, уæд дæр цыма йæ ном нæ 
ферох уыдаид, афтæ мæм кæсы: 
Фрероныл калм фæхæцыд хъæды, 
Зын ран куыннæ бахауд, фыдмæты! 
-436 

Æрмсест дзæгъæлы уыд æрхуым: 
Йæхæдæг калм æрбамард уым. 
(мæхи тæлмац) 
Куыд дзурынц, афтæмæй Хъайтмазты Аслæмырзæмæ 
бирæ фыстытæ уыд, фæлæ, йæ хæдзарыл зынг куы 
сирвæзт, уæд, дам, басыгъдысты. Махмæ ма дзы æрхæццæ 
æрмæстдæр æртæ 'мдзæвгæйы: «Сидзæр», «Хосгæрдæн» 
æмæ «Фæллой», фæлæ йын уыдон дæр йæ ном рох кæнын 
нæ бауагътой. Нæ бауагътой, зæгъгæ, йæ ном цæрдзæн, 
цалынмæ иронау кæсæг уа, уæдмæ. Иронау кæсæг 
куынæуал уа, уыцы рæстæг та, Хуыцауы фæндæй, мах куыд 
æнхъæл стæм, афтæ тагъд кæд нæ рал æу у ид, æмæ, 
ныртæккæйы хуызæн, нæ дард фæдонтæй алкæй бон дæр, 
æнæ чиныгмæ кæсгæйæ, райдайын уаид: 
Сæныккæн хизæнæй 
Фессефт йæ мад. 
Баззади сидзæрæй, 
Алы бон тад. 
æ.а.д. Йæ æнкъард райдайæн та-иу фæуаид цинхæссæг 
хъæлæсæй: 
Бафсæды кæрдæгæй, 
Бануазы дон, 
Афтæмæй хъæлдзæгæй 
Арвиты бон. 
адæм дæргъæй-дæргъмæ фынджы уæлхъус. Ахæм 
ран хистæрæн дзæвгар зындæр вæййы. Ноджы ма 
фæйнæ дæр куы аназынц, уæд дзолгъо-молгъо æгъдауыл 
уæлахиз кæнын байдайы. Уыйас бирæ дæр нæма 
абадтыстæм, афтæмæй, дæлиау цы урс нымæтхудджын бадт, уый 
хистæрмæ ныхасæппарæн кæны. Адæм бафиппайдтой, 
йæхи дарын кæй нæ зоны, уый, фæлæ йын 
бауайдзæфгæнæг нæ уыд. Æгæр-æгæр куы кодта, уæд, 
нымæтхудджынæй уæлдæр, хистæрæй дæлдæр чи бадт, иу ахæм саджы 
фисынтыл амад рихиджын йæхиуыл хæцын нал 
бафæрæзта æмæ йæм дзуры: 
— Æфсымæр, дæ нымæтхуд дæ сæрыл кæныны бæсты 
дæ дзыхы батъысс æмæ хистæры дзурын бауадз!.. 
Уый фæстæ дзы иу ныхас дæр нал райхъуыст. 
487 

литы Грисы трагеди «Чермен»-ы иу монолоджы 
ахæм ныхæстæ ис: «Мæ боны дарæс, ме 
'хсæвхуыссæн — иу». Уымæй сæйраг архайæг йæ мæгуырдзинад 
равдисынмæ хъавыд. 
Ныр рæстæджытæ аивтой. Афтæ аивтой, æмæ ахæм 
дарæс хъæздыгдзинады æвдисæн басгуыхт. Акæсут-ма нæ 
горæты уынгтæм, кæддæра сæ боны дарæс æмæ се 
'хсæвхуыссæн дарæсæй исты хъауджыдæр ис! Æхсæв цы 
дарæсы фæхуыссынц, уым уынгты цæуын дæр райдыдтой. Сæ 
уæллаггуырыл дæр æмæ сæ дæллаггуырыл дæр, æхсæв цы 
дарæс вæййы, уым уынгты æнæфсармæй дыууæрдæм 
кæнынц. 
Иннæ ахæм хабар. Мæгуырдзинад æвдисæг 
æмбисæндтæ бирæ ис. Иу дзы, Грисы трагедийæ цы ныхæстæ 
æрхастам, уыдоны æнгæс у: «Уыдонæн се 'хсæвхуыссæн сæ 
боны дарæс уыди». Ис æндæрхуызон æмбисæндтæ дæр: 
«Еууы кæфой йыл куы бакалай, уæд иу нæмыг дæр нал 
æрхаудзæн йæ бызгъуыртæй». Уыдон иууылдæр 
мæгуырдзинадыл дзурынц. Махмæ та, уæраджы сæртæ кæцæй 
зынынц, ахæм скъуыдтæ дарæс уæлахиз кæнын райдыдта. 
Дарынц сæ тæккæ хъалдæр чызджытæ æмæ лæппутæ. 
Лæппу ма куы уыдтæн, уæд ахæм дарæсы уынгмæ чи 
рацыдаид, ууыл адæм былысчъилтæ æмæ пыррыччытæ 
кодтаиккой, уымæн æмæ уыцы рæстæджы ахæм æмбисонд 
уыд: «Фыдгомæй фыдæмпъызт — хуыздæр»! 
Бæндæны бсесты радтон 
Кæддæр дæуæн мæ синаг... 
Сæрмæ нæ хæссын абон 
Ысси сæрмæ хæссинаг. 
у зондджын лæг афтæ загъта: «Дæ хъуыды куы нæ 
ныффыссай, уæд æй, куы ферох кæнай, уымæй 
тæссаг у». Уыцы æмбисонд мыл къорд хатты æрцыд. Иуы 
тыххæй мын дзы æнæрадзургæ нæй. Кæд искæмæн зонды 
хос фæуид... 
Уыцы аз Кисловодскы санаторийы уыдтæн. Уыцы аз 
ма мыхуырмæ цæттæ кодтон мæ ног чиныг дæр. Сæргонд 
ын нæма уыд, æмæ мæ уыцы сагъæс, мæ улæфт уадзгæйæ 
дæр, уæгъд нæ уагъта. Иу заман, парчы тезгъо кæнгæйæ, 
мæ сæры диссаджы ном февзæрд. Ахæм цин ыл бакодтон, 
488 

æмæ мæ фидарæй уырныдта, мæ чиныгыл ахæм сæргонд 
кæй сфидаудзæн, уый. Кæйнæуал мæ ферох уыдзæн, ууыл 
мæ зæрдæ дардтон æмæ йæ нæ ныффыстон. 
Хуыцау ныддæлæ-уæлæ код та, æмæ æндæр хъуыдытыл 
фæдæн æмæ диссаджы сæргонд, йæ цинæй кæмæн 
сырæзæгау кодтон, уыцы сæргонд мæ сæрæй атахт. Æвæццæгæн, 
ахæм ранмæ, раздæхæн кæцæй нал и. Цы нæ фæкодтон, 
йæ хæдфæстæ дæр, уый фæстæ бирæ рæстæджыты дæр, 
марадз-зæгъай, кæд ма йæхи æрымысын бауагъта. 
Диссаг ма цы у: уæдæй нырмæ дзæвгар азтæ рацыд. 
Мæ чиныгæн цы ном æрхъуыды кодтон, уый æрхъуыды 
кæнын мæ бон нал баци, фæлæ йæ кæй ферох кодтон, уый 
ферох кæнын мæ бон, æвæццæгæн, æмæ никуы бауыдзæн. 
амако дымын æвдæм къласы райдыдтон. Мæ 
алыфарс чи дымдта, уыдон фæзмгæйæ. Уыцы кары 
алкæй дæр йæхицæй хистæр уæвын фæфæнды. Цæмæй 
хистæртæм фæхæстæгдæр уа, уымæн та тæккæ галиудæр 
фæндæгтæй иу у уыдоны хуызæн дæ тамакойы фæздæг суадзын. 
Æз дæр, чи рæдыди, уыдонæй фæсте никæмæй баззадтæн. 
Скъолайæ цæугæйæ-иу, нæ чъылдыммæ цы суадон уыди, 
ууылты мæ фæндаг акодтон æмæ-иу мæ ком æнхъæвзынмæ 
фæдæн, кæд мæ тамакойы тæф фесæфид, зæгьгæ. Фæлæ 
тамакодымæгæн, кæйдæр загъдау, йе 'фцæггот дæр тамакойы 
тæф фæкæны, æмæ-иу мæ Веринкæ, кæй зæгъын æй хъæуы, 
базыдта, фæлæ мын æй мæ цæстмæ никуы бадардта. 
Цæуыннæ, уый нæ зонын, фæлæ, мæнмæ гæсгæ, афтæ 
хъуыды кодта: «Цыфæнды йын куы дзурон, уæддæр дзы ницы 
рауайдзæн. Уый ахæм емынæ у, æмæ йæ ныхмæ ныхæстæй 
тохгæнæн нæй, чи йæ раидыдта, уымæ йæхимæ цалынмæ йæ 
ныууадзыны зонд æрцæуа, уæдмæ дæ сызгъæринтæ доны 
калыс æмæ ма йæ мæхимæ цы хæрам кæнон?!» 
Фæдымдтон æй æз дæр, цалынмæ институт каст фæдæн, 
уæдмæ. Аст азы цы рæдыд фæндагыл фæцыдтæн, уырдыгæй 
фæстæмæ раздæхтæн æмæ йæ хъылма тæф мæ комæй 
никуыуал ракалд. Веринкæйæн æй бæргæ раппæлин, фæлæ... 
Уæвгæ, хъæр мæрдтæм дæр хъуысы æмæ дæм, Веринкæ, 
дзурын: «Тамако кæй дымдтон, уый тыххæй дæ хатыр курын. 
Дæ зæрдæ мæм мауал æхсайæд. Куы йæ ныууагътон, уæдæй 
нырмæ 52-æм аз цæуы...» 
439 

æсмон кæмæ не 'рцæуы, ахæм адæймаг зын ссарæн 

УДзуццаты Зæлинæ мын, цыппæрæм уæладзыджы, 
кæм кусын, уыцы уаты балкъоны лæууыдыстæм, 
афтæмæй ахæм хабар радзырдта; «Уæд ма мæхи амондджыныл 
нымадтон: мæ мад ма æгас уыди. Мæ куыстмæ мæм 
æрбацыди. Нæхимæ куы фæцæйцыд, уæд йæ фæдыл бынмæ 
цæуыннæ 'рхызтæн, уый нал хъуыды кæнын, фæлæ афтæ 
кæй бакодтон, уый мæхицæн никуы ныббардзынæн, 
æнусмæ мæхи азымджын хондзынæн. Йæ фæдыл нæ 
рацыдтæн, фæлæ балкъонмæ рауадтæн æмæ кастæн, агъуыстæй 
кæд рахиздзæн, уымæ. Цалдæр минуты фæстæ проспекты 
дæлæмæ фæцæйцыд... 
Ныр ацы балкъонæй куы фæкæсын, уæд, мæ мад 
уынджы дæлæмæ куыд фæцæйцыд, уый æдзухдæр мæ 
цæстытыл ауайы æмæ та мæхи фæсмонæй хæрынмæ 
фæвæййын». 
Ахæм фæсмойнаг хабар мæ царды дæр уыди. Уæд ма 
æз дæр амондджын уыдтæн... 
Веринкæимæ Æрыдоны 'рдыгæй æрбацæйцыдыстæм. 
Къутуты цурмæ куы 'рбахæццæ стæм, уæд уæлбылæй 
кæсын, æмæ хъæугæрон нæ сыхы лæппутæ хъазынц. Мæ 
мадимæ сæ рæзты ацæуынæй цæмæн фефсæрмы кодтон, 
уымæн абон дæр бæлвырд дзуапп раттын мæ бон нæу, фæлæ, 
æвæццæгæн, æнæ йæ мад дард ранмæ цæуын нæ уæнды, 
зæгъгæ, афтæ куы банхъæлой, уымæй фæтарстæн æмæ 
уæлмæрдты былты дæрдтыл уымæн азылдтæн. Цалынмæ, 
лæппутæ кæм хъазыдысты, уырдæм баввахс дæн, уæдмæ 
Веринкæ дæр нæхимæ бахæццæ, лæппутæй дæр уым 
ничиуал уыд... 
Цæмæн афтæ бакодтон, уый тыххæй фæсмон 
кæндзынæн, цалынмæ цæрон, уæдмæ. 
Абон мæ мадимæ, кæрон кæмæн нæй, ахæм фæндагыл 
цæуынæй дæр нæ бафæллаин, фæлæ... 
аршрутон таксийы амбæлдтæн Геннадийыл. 
Мæнæ фельдъегерон службæйы чи куыста, уыцы 
Геннадийыл. Сæ хицау мæ сабат æмæ хуыцаубоны мæ 
куыстмде куынæуал уагъта (æз та уæд дæр æмæ ныр дæр 
фæлладуадзæн бонты дæр мæ куысты вæййын) æмæ мын афтæ 
440 

чи загъта, мах дæ уадзиккам, фæлæ нæм нæ хицау 
бартхъирæн кодта, дуар чи байгом кæна, уый æфхæрд 
æрцæудзæн, зæгъгæ, чи загъта, уыцы Геннадииыл. Хъыгагæн ын 
йæ мыггаг нал хъуыды кæнын, бафæрсын та мæм айв нæ 
фæкаст. Кæрæдзиуыл бацин кодтам. 
Геннади мын йæ царды хабæрттæ дзурынмæ фæци. Мæ 
мадыл 94 азы цæуы æмæ, дам, æм ныр цалдæр азы 
мæхæдæг кæсын. Фæндагыл æрыскъæфтæ (ацы хабар æрцыд 
ацы аз фыццæгæм июны) уæййагыл фембæлд æмæ йын 
уыдонæй алхæдта. 
Æрымысыдыстæм рагон хабæрттæ дæр. Уæ фысджыты 
кусæн уат куы ссыгъд, уæд, дам, тæссаг уыд, 
цыппаруæладзыгон хæдзар иууылдæр куы басыгъдаид, уымæй. Æз, 
дам, дуар басастон æмæ арт ахуыссын кодтон. Уæ сæрдар, 
дам, мын фыс акусарт кæнынæй зæрдæ бавæрдта æмæ ма 
йæ абон дæр æргæвды. Уæдæй нырмæ ссæдз азы рацыд. 
Йæ фæстаг ныхæстæй мын мæ зæрдæ барухс кодта. 
Мæнæй дæр иу мæ зонгæ гогыз дары: хæснаг скодтам æмæ 
афтæмæй фæхæрд. Æртæ азæй фылдæры размæ æрцыд 
хабар. Ссæдз азы чи æнхъæлмæ кæсы, уый дæр ма йæ 
зæрдæ цæуылдæр куы дары, уæд мæ ныфс йæ базыртæ 
афонæй раздæр цæмæн хъуамæ æруадза?! Стæй, раст куы 
загъон, уæд мæхиуыл дæр иу-дыууæ ахæм цауы æрцыд. 
Мæ бинойнагæн кусарт акæнынæй зæрдæ бавæрдтон (цæй 
фæдыл, уый, мæ ныхас куы сæххæст кæнон, уæд схъæр 
кæндзынæн), фæлæ абоны онг йæ сæххæст кæнынæн 
фадат нæма ссардтон. 
Мæ зæрдыл Джордж Гордон Байроны роман «Дон 
Жуан»-æй ахæм рæнхъытæ 'рбалæууыд: 
Когда нас буря в море настигает, 
Исправиться клянемся искони! 
Но мертвый клятву выполнить не в силах, 
А спасшийся, глядишь, — и позабыл их. 
Хуыцауы фæндæй, æз мæ ныхасæн хицау 
разындзынæн: нæ мæ ферох уыдзæн. 
е 'взаджы уавæр фæхуыздæр кæныныл дзургæ 
бирæ кæнæм, аразгæ — чысыл. Уыимæ алчидæр 
кæмæдæр дзуры, нæхицæй аразгæ цы у, уый та, зæгъæн ис, 
4^/ 

æмæ æдзухдæр рохуаты зайы. Æз та афтæ зæгъинаг дæн: 
нæ мадæлон æвзаг раууатмæ кæй æрцыд, уым сæйрагдæр 
аххосджыныл банымайын хъæуы адæмæн сæхи. Цæмæн? 
Не 'взагыл суæлæхох стæм. Кæйдæр æвзаг нæм хуыздæр 
кæсы. Дæхиуыл былысчъилтæ куы кæнай, уæд дæ исчи 
йæхицæн хъуырæгънæгæн нæ бахуыйдзæн. Кæд арæх 
афтæ фæзæгъæм, раз дæр ирон æвзагмæ фылдæр хъусдард 
уыди, зæгъгæ, уæд, æвæццæгæн, уым дæр бынтон раст нæ 
вæййæм. 
Зæгъынмæ хъавын мæхи фæлтæры тыххæй. Мах 
æвдæм къласы онг æппæт предметтæ дæр — уырыссаг æвзаг, 
литературæ æмæ фæсарæйнаг æвзæгтæй фæстæмæ — 
иронау ахуыр кодтам. Фæлæ, æргом дзургæйæ, æппæты 
æцæгæлондæр цæстæй кастыстæм черчени æмæ ирон æвзагмæ. 
Черчени нымад уыд, æппындæр нæ царды чи никуы 
6ахъæудзæн, ахæм предметыл. Хуымæтæджы нæ фæзынд 
рифмæгонд ныхас: «Черчение — урок развлечения». 
Скъоладзаутæм уымæй бирæ бæрзонддæр æвæрд нæ 
уыд ирон æвзаг дæр. Ничи йæ æвæрдта истори æмæ 
математикæйы фарсмæ. Фæлæ, кæд цыфæнды уыди, уæддæр 
ын ныримæ абарæн ницы хуызы ис. Æвдæм къласы онг 
æппæт предметтæ дæр иронау кæй ахуыр кодтам, уый 
фадат л æвæрдта алыхуызон курдиæттæ райрæзынæн. 
Хъуыддаг, бинонты 'хсæн мадæлон æвзаг фæсдуар 
æвæрд кæй æрцыд, уый мидæг ис. Æз бирæ хæттыты 
дзырдтон ирæттæ æмæ дыгурæттæн се 'ппæты дæр æндæр 
æвзагыл дзурджытæ скæнæн ис, фæлæ дзы фæстæмæ иу ирон 
æмæ иу дыгурон дæр нал рауайын кæндзынæ. Иуæй-иу 
ныййарджытæ та, ныббарæн кæмæн нæй, ахæм зонды л 
ныххæцыдысты: цæмæй сæ цот мадæлон æвзаг æмæ 
литературæйы уроктæй уæгъдгонд у ой, уый тыххæй сæ æндæр 
адæмыхаттыл ныффыссыныл дæр сразы вæййынц. 
Ныртæккæ цы чингуытæ цæуы, — æз æрмæст 
ахуыргæнæн чингуыты кой нæ кæнын, æз кæнын аивадон 
литературæйы кой дæр, — уыдонæн фыццæгтимæ абарæн ницы 
хуызы ис. Сæ фæлгонц бынтондæр кæй аивта, ууыл та 
дзурын дæр нæ хъæуы. Бирæ фæмидисджындæр, 
фæхъæздыгдæр цæстуынгæ æрмæг, спарахат сты техникой 
фæрæзтæ. Фæлæ уыдонæй мадæлон æвзаг рæзын кæныны 
фаг пайдагонд нæ цæуы. Дæс-фынддæс азы размæ дæр ма 
мадæлон æвзагыл цы чингуытæ цыд, уыдоны тираж уыди 
4^2 

дыууæ æмæ фылдæр мин экземпляры. Ныр нæ уацмысты 
тираж 4-6 хатты фæкъаддæр, æмæ уыцы 500 экземпляры 
дæр дæсгай азты уæйгонд нæ фæвæййынц. 
Стыр хъыгагæн, нæ фысджыты уацмыстæ æвзаг æмæ 
литературæйы ахуыргæнджытæ дæр се 'ппæт нæ кæсынц. 
Нæ мадæлон æвзагыл сывæллæтты чи ахуыр кæны, 
уыдоны нымæц минмæ хæстæг у. Се 'мбис уæддæр куы 
'лхæнид ирон чингуытæ, уæд се 'ппæты фаг дæр не суаиккой. 
Азымы бадаринаг сты скъолаты ирон æвзаг æмæ 
литературæйы ахуыргæнджытæ. Раздæры хуызæн фаг æргом здæхт 
нал цæуы къулы газеттæ æмæ къухæйфыст журналтæ 
уадзынмæ. Хæрзыстæм скъолаты расидтæуы сфæлдыстадон 
конкурстæ, литературой викторинæтæ. 
ырыссагау куы нæ зонай, уæд уым раппæлинагæй 
ницы ис, фæлæ, кæй нæ зоныс, уый цæмæй иннæтæ 
дæр базоной, ууыл куы архайай, уæд уым дæр 
раппæлинагæй ницы ис. 
Раздæр у ал, мæхæдæг æвдисæн цы цауæн нæ уыдтæн, 
уый кой ракæнон. 
Цæвиттон, уырыссагау хорз чи нæ зыдта, иу ахæм лæг 
буфетмæ бацыд æмæ рады æрлæууыд. Йæ рад куы 
'рхæццæ, уæд буфеты хицаумæ дзуры: 
— Дайте один кофе... 
Уыцы ныхæстæ куы загъта, уæд дзы буфетгæс 
раппæлыд: 
— Абондæргъы, къофи чи иста, уыдонæй иу дæр раст нæ 
загъта: иууылдæр дзырдтой «одно кофе», «одно кофе». 
Хъæугæ та кæны, ома раст у, ды йæ куыд загътай, афтæ — 
«один кофе». 
Уыцы ныхæстæй лæджы зæрдæ барухс æмæ дарддæр 
йæ ныхас кодта: 
— И два булка... 
Ныр та, мæхæдæг æвдисæн цы дыууæ цауæн уыдтæн, 
уыдоны тыххæй. 
Уæд ма Мордовцевы номыл уынджы цардыстæм. Иу 
сихорафон мæ куыстæй сцæйцыдтæн æмæ мæ дыууæ сыхагыл 
амбæлдтæн. Иу сылгоймаг дзы, дзул йæ къухы, афтæмæй 
дуканийæ 'рбацæйцыд, иннæ та дуканимæ рараст æмæ йæм 
уынджы фаллаг фарсæй хъæр кæны: «Белая хлеба?» 
-448 

Иннæ хабар та адæмон артистимæ бает у. 
Цалдæр лæппуйæ уынджы фæцæйцыдыстæм. 
Проспекты кæрон ныл æрбамбæлд æмæ йе сгуыхтдзинæдты кой 
кæнынмæ фæци. Сгуыхтдзинæдтæ йæм, кæй зæгъын æй 
хъæуы, уыдис, æрмæст сæ йæхæдæг кæй дзырдта, уый нæ 
иуы зæрдæмæ дæр нæ фæцыд, фæлæ сæ уæддæр дзырдта. 
Иæ ног зарæджы кой дæр ракодта, нæ, дам, æй 
фехъуыстат. Иннæтæн нæ зонын, фæлæ йæ æз нæ фехъуыстон. 
Уæддæр ын æмхуызонæй загътам, канд хъусгæ йæ нæ 
фæкодтам, фæлæ ма нæ зæрдæмæ дæр фæцыд и, зæгъгæ. 
Чидæр зарæджы ныхæстæй куы раппæлыд, уæд лæг 
фырцинæй хæрдмæ фæхауæгау кодта: «А знаешь, чья текста?» 
Æмæ ныхæстæ дæр йæхи фыст кæй сты, уый нын 
фехъусын кодта. 
Рæдыд рæдыд у, фæлæ мæм ацы æртæ рæдыдæй 
фыццаг рафауинаг рæдыд нæ кæсы. Фыццаджыдæр, уымæн, 
æмæ, буфетмæ чи бацыд, уыцы лæг йæхи 'взагыл 
дзурджытимæ нæ ныхас кодта, стæй æппæт адæм кæм 
рæдыдысты, уым раст уыд. Фæрæдыди, иннæтæ раст кæм 
уыдысты, уым. Иу дзырдæй, хæрæгсаст фесты. 
Æндæр у сæ уавæр фæстаг рæдыдтæн: чи фæрæдыди, 
уыдон дыууæйæ дæр ныхас кодтой сæхи 'мзæххонтимæ 
æмæ дзургæ дæр хъуамæ иронау кодтаиккой. Кæд сæм 
уырыссагау дзурын хуыздæр каст, уæд та хъуамæ раст 
дзырдтаиккой. 
мбырд куы фæци, уæд уазджытæй иу сыстад, 
хæрзæхсæв загъта æмæ ацыд. Куыддæр федде, 
афтæ иууылдæр йæ фыдгой кæнынмæ фесты. Цынæ мард 
гæдыйы йыл æрцауыгътой, ахæм нал баззад. Дыккаг куы 
ацыди, уæд ууыл дæр нæ бацауæрстой. Афтæ ныппырх 
сты уазджытæ иууылдæр. Æппæты фæстагмæ ма дзы чи 
баззад, уый загъта: «Ам мæ 'хсæвиуат кæнын бауадзут. 
Мæ размæ чи ацыд, уыдоны хал ахæрынæй тæрсын». 
Ацы фыстытæ сты Толстой Левы чиныг «Круг чтения »- 
йы. 
Мæхицæй ма йæм цы бафтауынмæ хъавын: 
«Æвæццæгæн, фæстаг уазæг фæтарст, къултæ, цал сты, уалæй йæ 
фыдгой кæнынмæ куы февналой, уымæй æмæ йæ хæдзар 
уымæн нал бацагуырдта. 
44# 

взæрæн дæр хорз базонæн ис. 
стæуккаг скъолайы ма куы ахуыр кодтон, уæд-иу 
урокты фæстæ Николаевскы станицæйы дуканимæ 
(Бæрæгъуыны астæуккаг скъола нæма уыди æмæ æвдæм 
къласы фæстæ ахуыр кæнынмæ уырдæм цыдыстæм) арæх 
бауадыстæм. Исты балхæныны тыххæй нæ. Æлхæнын та 
нæ куыннæ фæндыди, æхца нæ уыди æндæр. Фæлæ-иу 
нын дзы, цы уæй кодтой, уый фенын дæр 
æхсызгондзинады хос фæци, мæнæ донмæ хидæй куы кæсай æмæ бал ер 
кæсаг, йæ базыртæ ныппака кæнгæйæ, уылæнты ныхмæ 
куы лæууа, уымæй æхсызгондзинад куы исай, уый 
хуызæн. Афтæ та-иу æцæг кастæн, уæлмæрдтæм 
фæхæрдгæнæны Куыройыдоны сæрты цы хид уыд, уырдыгæй. 
О, æмæ уый дзырдтон: дуканимæ-иу арæх бауайаг 
уыдыстæм æмæ-иу дзы алы хатт дæр къулыл ауыгъдæй мæ 
цæст æрхæцыд ахæм нывыл:^хæрзконд нæлгоймаг айв 
дарæсы тамако пъæртт кæны. Йæ бынмæ дынджыр 
дамгъæтæй фыст: «На сигареты я не сетую, я сам курю и вам 
советую». 
Фæстæдæр куыд базыдтон, афтæмæй, дам, уыцы 
рæнхъыты автор уыди Маяковский Владимир. Æргом 
дзургæйæ, рæнхъыты мидис кæронмæ не 'мбæрстон, 
бæлвырддæр зæгъгæйæ та, иу дзырд — «сетую» — цы амыдта, уый 
нæ зыдтон, фæлæ тамако дымынмæ кæй сидти, уый мын 
бæлвырд уыди. Мæ зæрдыл Есенин Сергейы рæнхъытæ 
æр л æуу ыдысты: 
Мне мил стихов российский жар. 
Есть Маяковский, есть и кроме, 
Но он, их главный штабс-маляр, 
Поет о пробках в Моссельпроме. 
Уыцы азты Маяковский базарадон рекламæимæ кæй 
куыста, уый Есенины зæрдæмæ нæ цыд, æмæ се 'хсæн 
сæвзæрд изгарддзинад. 1924 азмæ дыууæйы астæу 
фæзынд æндæр быцæйуаг ахастдзинæдтæ дæр. Ноджы Есенин 
Тифлисмæ куы 'рбацыд, уæд газет «Заря Востока»-йы 
Маяковский Пушкины райгуырды 125 азы юбилейы кадæн 
ныммыхуыр кодта æмдзæвгæ «Юбилейное». Уым Есенины 
тыххæй уыди, дæлджинæг æй чи кодта, ахæм рæнхъытæ: 
-445 

Ну, Есенин, 
мужиковствующих свора. 
Смех! 
Коровою 
в перчатках лаечных. 
Раз послушаешь... 
Но это ведь из хора! 
Балалаечник! 
Есенин дæр, Маяковский дæр, — цавæр поэттæ 
уыдысты, зæгъгæ, ныффыссынмæ хъавыдтæн, цыма поэтæй 
ивгъуыд афоны «уыдис» зæгъæн ис, уый хуызæн, — цавæр 
поэттæ сты, уый амонын никæмæн хъæуы, фæлæ кæд 
Маяковский æцæгæй æхцайы тыххæй къæрмæджытæ 
парахат кодта æмæ тамако дымынмæ сидти, уæд уый Есенины 
зæрдæмæ куыд хъуамæ фæцыдаид!.. 
æмдæр ма мæм Фысджыты цæдисы кой уыди. 
Ахæм бирæ уæнгтæ дзы ис, æмæ сыл адæймаг цин 
кæна æви хъыг, уый æваст нæ рахатдзынæ. Уæвгæ, йæ 
рахатынæн уыйас бирæ зонд нæ хъæуы. Цæуыннæ, уый 
дæр зæгъдзынæн. 
Нымæц кæд хæрзхъæддзинадыл дзурæг нæу, уæд — 
ацы ран. О, азæй-азмæ æфты фысджыты нымæцыл нæ, 
фæлæ уæнгты нымæцыл. Æрмæст уый тыхыл дзурæг нæу. 
Фыццаджыдæр, уымæн, æмæ се 'хсæн курдиæтты нымæц 
иу къухы æнгуылдзтæй бирæ фылдæры фаг у а, уый мæ 
зынæй бауырндзæн. Иннæмæй та се 'хсæн æрыгæттæ нæй. 
Иунæг дæр. Уæд афтæмæй сæ бирæйы нымæцыл 
цингæнæн и?.. 
Раджы, æз æмæ ма мæ фæлтæры минæвæрттæ 
æрыгæттæ куы уыдысты, уæд Фысджыты цæдисмæ бацæуын 
стыр кадыл нымад уыди. Уырдæм райсыны аккагыл-иу 
кæй банымадтой, уый-иу кусæрттæ кодта, куывдтæ-иу 
арæзта. Ныр иугæйттæ æмæ дыгæйттæй нал цæуынц: 
дæсгæйттæ æмæ фынддæсгæйттæй. Куы зæгъын, 
Фысджыты цæдисмæ бацæуын канд кадджын нæ уыдис, 
фæлæ ма уыдис зын дæр. Кæйдæрты-иу аккагыл дæр нæ 
банымадтой, уыдоны 'хсæн-иу суанг курдиат кæмæ уыди, 
ахæмтæ дæр бахауд. 
4#6 

Ныр та? Фæстаг ссæдз-фондз æмæ ссæдз азы дзы ахæм 
цыма нæма разынди. Иууылдæр сты стыр кады аккаг, 
иумæ дæр дзы ницы аипп æрхæссæн ис. Æмæ цæуынц, 
иуы размæ дæр дзы цæлхдур нæй, афтæмæй. 
Иу хатт ма йæ зæгьын: раздæр афтæ нæ уыди. 
Фысджыты цæдисмæ раст-равджы зын бахауæн уыдис. Суанг йæ 
ном хъуыстгонд кæмæн уыди, уыдонæй дæр чидæртæ нæ 
зындгонд фысджыты фарсмæ æнцонæй не 'рлæууыдысты. 
Хуыгаты Георы Советон Цæдисы бирæ рæтты зыдтой, 
канд режиссер нæ, фæлæ куыд курдиатджын драматург, 
афтæ дæр, фæлæ йæ ам, нæхимæ, Фысджыты цæдисмæ 
нæ райстой. Уымæй, кæй зæгъын æй хъæуы, 
фæрæдыдысты, фæлæ сын сæ рæдыд Мæскуыйы Уæрæсейы 
Федерацийы Фысджыты цæдисы сраст кодтой, уымæн 
æмæ зыдтой, йæ пьесæтæ Советон Цæдисы канд дæсгай 
театрты нæ цыдысты, фæлæ ма фæсарæнты дæр. Фыццаг 
фæлтæрæнæй кæй нæ райстой, уыдонимæ уыдысты Хуыгаты 
Сергей, Ходы Камал... Цæй, дарддæр сæ нал нымайын. 
Скæндзынæн ма мæхи кой дæр. Æвзæр йæхи кой куы нæ 
ракæна, уæд æй æвзæр ничиуал хондзæн. 
Мæн дæр Ирыстоны нæ райстой. Михалков Сергейы 
(мæрдты дзæнæты фæбадæд) фæндонмæ гæсгæ мæ 
гæххæттытæ бынæттон организацийы сæрты Уæрæсейы 
Федерацийы Фысджыты цæдисмæ барвыстон æмæ 
къамисы 24 уæнджы, сусæг хъæлæс кæнгæйæ, иууылдæр мæ 
фарс рахæцыдысты. Куыннæ мын уыдаид æхсызгон уыцы 
хабар фехъусын! 
Ныр Фысджыты цæдисы кæй дæи, уый мæ раздæрау 
нал æндавы. Цæмæдæр гæсгæ мæм ахæм æдылы зонд дæр 
фæзыны: цыма Фысджыты цæдисмæ бацæуынæй нæ 
6ацæуын кадджындæр у. 
арты кадджытæ нæ сыхæгты зæрдæмæ кæй 
цæуынц, уый мын хъыг нæу, фæлæ сæ сæхи кæй 
хонынц, уый мæ зæрдæмæ нæ цæуы. Кæмæ раздæр 
фæзындысты, сæ бындур кæцы адæмы 'хсæн сæвзæрд, уый 
ахуыргæндтæ раджы сбæрæг кодтой, фæлæ сæ уæддæр нæ 
сыхæгтæй алчидæр йæхи бакæныныл архайы. 
Æз адæмон сфæлдыстад иртасæг нæ дæн, фæлæ иу 
хъуыддаг бæлвырд зонын. Нæ адæмы стыр хæзна йæхиуыл 
-447 

чи бары æмæ, кæй у, уымæн æй дæттынмæ чи нæ хъавы, 
уыдонмæ æрæджыйы онг мыггæгтæ дæр куы нæ уыди, сæ 
мыггæгтæ сæ фыды нæмттæ куы уыдысты, уæд, цымæ, 
уыцы хъуыддаг ницæуыл дзуры? 
Куыд зонæм, афтæмæй нарты кадджыты бындур 
уыдысты æртæ мыггаджы: Æхсæртæггатæ, Борæтæ æмæ 
Алæгатæ. Архайд сæйрагдæр цæуы уыцы æртæ мыггаджы 
æхсæн, фæлæ ма дзы ис æндæр мыггæгтæ дæр. Мæнмæ 
гæсгæ, уыцы хъуыддаг дæр цæуылдæр дзурæг у, æмæ йæм 
æргом здæхт куы 'рцæуид, уæд, цыма, цыдæр хатдзæгтæ 
расаид, афтæ мæм кæсы. 
у иннæмæн афтæ: 
— Уыцы хуызæнæй дæ мады гуыбыны куыд 
лæууыдтæ? 
— Уым дæр иннæты бæрц нæ бафæрæзтон: авд мæйы 
йеддæмæ дзы нæ фæдæн. 
ыууæ нозтуарзаджы карз быцæуы бацыдысты. Иу 
дзы уыди къæдзæхы йас, иннæ йæ астæумæ дæр 
нæ хæццæ кодта, фæлæ уый сæ хъæбæрдзыхтæй уыд æмæ 
дынджырæн афтæ: 
— Æз дæу бæрц баназдзынæн! 
Дынджыр бынмæ æнæрвæссон каст æркодта æмæ йын 
былысчъилхуызæй загъта: 
— Æз дæу йас дурын баназдзынæн, ахуыйæн та дын 
дæхицæй скæндзынæн! 
окаты Асæх йæ повесть «Катя» «Мах дуджы» 
мыхуыр кæнын райдыдта, кæронмæ йын фыст нæма 
фæци, афтæ. Йæ иу хай мыхуыргонд æрцыд, фæлæ 
журналы «уыдзæн ма», зæгъгæ, ныффыстой æмæ фыссæгмæ 
'нхъæлмæ кастысты. Асæхмæ æнхъæлмæ кæсæн уыд, 
фæлæ журнал æнхъæлмæ нæ каст. Фæстаг хатт ма йæм 
редакцийы кусæг куы бацыд æмæ йын куы загъта, дæ 
повесть «Катя»-йы кæрон кæм ис, зæгъгæ, уæд, хæрдмæ не 
скæсгæйæ (ома ма мæ хъыгдарут), загъта: «Бадын ыл, 
6адын ыл, бадын ыл!» 
4#8 

цы аз январы цыппар æмæ ссæдзæм бон мæ, 
æвæццæгæн, нал ферох уыдзæн. Чингуыты рауагъдады 
кусæг Туаты Изетæ мæм бандероль æрбахаста. Райхæлдтон 
æй, æмæ дзы разынд мæ чиныг. Мæ венгриаг æнæзонгæ 
хæлар Матуаш Какук мын мæ радзырдтæ æмæ 
æмдзæвгæтæ сæхи 'взагмæ ратæлмац кодта, хицæн чиныгæй сæ 
рауагъта æмæ мын дзы цалдæр экземпляры æрбарвыста. 
Уымæй мын чысыл фæстæдæр рауагъдад «Ир»-ы 
директор Кодзырты Жаннæ фехъусын кодта, де 'мдзæвгæты 
фыццаг том, дам, Ростовæй схæццæ æмæ йæ скъладмæ 
равдæлон кодтой. 
Куыд ис ахæм бонæн рохгæнæн?! 
атгай адæймаг цы нæ сдзырддаг кæндзæн, ахæм 
нæй. Суанг кæсæнцæстытæм куы фæкомкоммæ уа, 
уæд дæр сæм фау æрхæсдзæн, цæстытæ ма кæсæн 
йеддæмæ цавæртæ вæййы, зæгъгæ... 
фсымæртæ Кирилл æмæ Мефодий, грекъаг 
дамгьуатæй пайда кæнгæйæ, кæй æрхъуыды кодтой, уыцы 
фыссынад стыр хæрзты бацыд милуангай адæмтæн. Славянаг 
адæмты историйы йæ ахадындзинадæн ницæимæ абарæн ис. 
Мин азæй фылдæр рацыд, уыцы фыссынад куы фæзындис, 
уæдæй нырмæ, æмæ абоны онг дæр Уырыс, Украинæ, 
Белорусси, Болгари, Польшæ, Югослави æмæ иннæ паддзахæдты 
адæмтæ пайда кæнынц Кирилл æмæ Мефодийы дамгьуатæй. 
Цæйбæрц стыр лæгтæ сты, уый бæрæг у, «сыгьдæджытæ» сæ 
кæй рахуыдтои, сæ нæмттæ ныртæккæ дæр цытджын кæй сты 
æмæ сын æппæт бæстæты дæр стыр кад кæй кæнынц, уымæй. 
Сæдæгай азты размæ 'фсымæртæ цы рухс ссыгьдтой, уый 
ныр дæр фæндагамонæг у æмæ уыдзæн абоны æмæ фидæны 
фæлтæртæн. Ныртæккæ компьютертæ æмæ Интернет 
скадджын сты, фæлæ дзы фыст дамгъæйæн æмбал нæй. Кирилл 
æмæ Мефодий славянаг адæмтæн дины чингуытæ дæр 
тæлмац кодтой, стæй тынг архайдтой, адæм сæ хæдбардзинад 
цæмæй банкъардтаиккой, ууыл дæр. 
Кириллицæйæн ирон культурæйы дæр стыр 
ахадындзинад ис, уымæн æмæ нæ фыссынад уый бындурыл 
райрæзт. 
*29 Дзасохты Музафер 
4#9 

Уавæртæ афтæ уыдысты, æмæ махæн, ирон адæмæн, 
иронау æмæ уырыссагау дзургæ æрцыд. Дыууæ 'взагыл 
дæр куы дзурæм, уæд нын уый размæ цæуынæн, маргъæн 
дыууæ базыры куыд сты, афтæ æххуыс у. Ныртæккæ, 
хъыгагæн, тыхджындæр кæнын райдыдта нæ иу базыр, 
æмæ нæ уый хъыгдары. Афтæмæй размæ цæуæн нæй: 
базыр дæ фæдыл куы ласай, уæд дардмæ нæ ацæудзынæ. 
Фæлæ дыууæ 'взаджы дæр иухуызон бынат куы ахсиккой 
царды, уæд нын уый стыр æххуыс уаид. Бирæтæ иронау 
кæй нал дзурынц æмæ афтæмæй сæхи ирæттæ кæй 
хонынц, уымæй ныронг ничима ницы рамбылдта, стæй дзы 
фидæны исчи рамбула, уый æнхъæл дæр нæ дæн. 
рыдоны иу зындгонд дохтыр уыди, Андрей, 
зæгъгæ, йæ ном. Йæ мыггаг дæр ын зонын, фæлæ йæ 
барæй нæ фыссын: кæмæ цы хъыг фæкæсдзæн, уый зын 
зæгъæн у — йæ фæстагæттæй мæ фыст исчи куы бакæса 
æмæ йæ зæрдæмæ куы нæ фæцæуа, уымæй тæрсын. Уæвгæ 
дзы, зæрдæмæ цы нæ фæцæуа, ахæмæй дæр ницы ис. 
Цыбыр ныхасæй, Андрей йæ фыртæн ус æрхаста, æмæ 
йæм йæ чындз йæ ном æмæ фыды номæй куы сдзырдта, уæд 
æй йæ сыхæгтæн рахъаст кодта: «Мæ номæй мæм сдзырдта, 
фæлæ ма мæ фыды ном сдзурын дæр бауæндыд!..» 
æ райгуырæн боныл абоны хуызæн никуыма 
ахъуыды кодтон. Растдæр зæгъгæйæ та йæм ныры 
хуызæн цæстæй никуыма акастæн. Райгуырдтæн Ног азы 
фæстæ (10 январы), зæронд Ног азы размæ. Уыцы зæронд 
ногдзинадæй зæрдæмæ цыдæр хуры тын ныккаст. Цæмæн, 
уымæй мæ исчи куы бафæрсид, уæд ын дзуапп нæ раттин. 
æмæн æмбæлы, уымæн нæ раттыны бæсты, 
фæлтау, кæмæн не 'мбæлы, уымæн дæр ратт. 
уыцау нæ кæрæдзийы фæндиаг куы фæкæнид, уæд 
æз мæ гæндзæхтæ батилин, ды та адæмы 
хуыздæрты фæзмын райдаис. 
480 

Уæдæ афтæ: ды Хуыцаумæ кув, цæмæй дæ мæ 
фæндиаг фæкæна, æз та мæ царды бонтæ æрвитдзынæн, цæмæй 
мæ дæ фæндиаг ма фæкæна, уымæ бæлгæйæ. 
уыддæр мæ ме знæгтæ æппæлын райдайой, афтæ 
мæ фыссын ныууадздзынæн. Цæмæн, уый дæр 
уын зæгъдзынæн: абоны онг мæ хорзæй хорз никуыма 
загътой. 
ацарæзты «хорздзинæдтæ» мын нымад кæд 
фæуыдзысты! Мæнæ ма уыдонæн æвдисæнтæ. 
Рагацау рафысгæйæ цы чингуытæ истон (подписные 
издания), уыдон, зæгъæн ис, æмæ кæмдæр æрдæгфæндагыл 
баззадысты, æхца сын развæлгъау, цы 'мбæлди, уый 
бафыстон, афтæмæй. Æрмæст сæ ранымад дæр зæрдæ риссыны 
фаг у. Уæддæр сæ ранымайон. 
Бетъырбухы рауагьдад «Каравелла» (йæ директор 
Брындина А. Г.) сфæнд кодта «Дунеон литературæ» 200 
томæй рауадзын. Райстон дзы фараст томы, иннæтæ 
æнæуагъдæй баззадысты. Дæлдæр кæй ранымайдзынæн, уыдонæй 
дæр кæмæй иу том райстон, кæмæй — дыууæ, кæмæй — æртæ. 
Æрдæгистæй мын баззадысты Бальзак, Дюма, Моппасан, 
Карамзин, Белл, Пастернак, Фейхтвангер, Моэм, Абрамов, 
Андреев, Фалладæ, Искандер, Гофманы æвзæрст уацмыстæ. 
Уыдонмæ-ма бафтау «Дунеон адæмты аргъæуттæ», 
«Уырыссаг фантастикæ», «Раздæхт» («Возвращение»), 
«Фæсарæйнаг классикой детектив», Брокгауз æмæ Эвфроны 
дзырдуат, «Мин æмæ иу æхсæв», «Фæзминаг адæмы цард» («ЖЗЛ») 
æмæ æндæр бирæтомонтæ. 
Мæхи фыстыты кой куы кæнон, уæд мын Мæскуыйы 
рауадзынæввонг уыдис цыппар чиныджы. Рауагъдад 
«Советская Россия», тематикой пълан кæй хуыдтой æмæ, 
фидæны цавæр чингуытæ рауадздзысты, уыдон кæм 
нымадтой, уым фыстой: «Дзасохов М. С. Течение жизни: 
повести: пер. с осет. — М: «Советская Россия», 1991 (II кв.). — 
20 л. - 1 р. 50 к., 50000 экз. 
Сборник повестей, объединенных общими героями, 
композиционно связанных и сюжетно продолжающих друг 
Друга». 
43* 

Чиныгæн цæттæ уыд йæ фæлгонц дæр. Суанг ма йын 
гонорар дæр райстон — йæ иу тиражæн, уымæн æмæ 
хъуамæ рацыдаид 50 мин экземплярæй, уый та дзыллон тираж 
уыд æмæ йын фылдæр гонорар фыстой. Фæлæ æз æхца 
сæйрагыл никуы нымадтон. Æхцатæм ахæм миниуаг ис: 
цасфæнды бирæ куы у ой, уæддæр сын иу афон æнæ 
фæуæвгæ нæ вæййы. Уыцы æхцатæ фесты, чиныг куы 
рацыдаид, уæд ма мын абон дæр æмæ сом дæр æхсызгондзинад 
хастаид. Фæлæ æхцаты дуг куы ралæууыд, уæд йæ быны 
ассæста адæймаджы кад æмæ намыс. Уд, зæрдæ æмæ 
зонды фæсдуар æрæвæрдта, намыс æмæ кады фæндæгтæ 
æрæхгæдта. 
Фыны дæр кæй нæ федтам, ахæм, 
хорздзинæдтæхæссæг разынд, къухæмдзæгъдимæ кæуыл сæмбæлдыстæм, 
уыцы рацарæзт. 
Мæ зæрдыл Фидараты Хъазыбеджы ныхæстæ 
'рлæууыдысты. Исты фарстæн-иу æй дзуапп раттын куы нæ 
фæндыд, уæд-иу афтæ загъта: «Уыдон иууылдæр Хуыцауы 
арæзт хъуыддæгтæ сты!» Æз та афтæ зæгъин: «Уыдон 
иууылдæр Хуыцауы зæрдæмæ чи нæ цæуы æмæ кæддæр 
дзуапп дæттын кæй тыххæй бæхъæудзæн, ахæм хъуыддæгтæ 
сты». 
аши западники — это такой народ, что сегодня 
трубят во все трубы с чрезвычайным злорадством 
и торжеством о том, что у нас нет ни науки, ни здравого 
смысла, ни терпения, ни умения; что нам дано только 
ползти за Европой, ей подражать во всем рабски и, в видах 
европейской опеки, преступно даже и думать о 
собственной нашей самостоятельности...» 
Ацы ныхæстæ Достоевский цыма абон загъта, афтæ 
уæм нæ кæсы? 
Генийы хъуыдытæн мæлæн уымæн нæй, æмæ алы 
рæстæгæн дæр бæззынц, ницы сын у дугтæ æмæ заманты 
бон. 
æлгоймаг йæ сабийы дзоныгъы фæласы. Сывæллон 
æм дзуры: 
— Мамæ мæ аласæд. 
452 

— Цы уæлдай у, чифæнды дæ ласæд? 
Сывæллон цы дзуапп радта, уый нал фехъуыстон, 
фæлæ мæхинымæр афтæ ахъуыды кодтон: «У, 
æвæццæгæн, уæлдай. Цы уæлдай у, уый та сывæллон йеддæмæ 
ничи зоны». 
Цыфæндыйæ дæр мады къухтæ хъæбулы дæрддзæгмæ 
дæр тавынц. Дзоныгьы босыл куы хæца, уæддæр сын саби сæ 
узæлд æнкъары. Йæхи йæ мадæн уый тыххæй ласын кодта. 
æхицæн мæхæдæг искæй знаг скодтон, зæгъгæ, 
нæ хъуыды кæнын. Стæй, кæй нæ зонын, 
уыдонæй мын иу знаг дæр нæй. Ме знæгтæ сты, кæй зонын, 
уыдон, мæ цыфыддæр знæгтæ та — æппæты æнгомдæр 
кæимæ цардтæн, мæ хуыздæр æрдхæрдтыл кæй нымадтон, 
уыдон. Исты хорздзинад мыл куы 'рцæуы, уæд мæ 
кæддæры хæлæрттæн зын вæййы. Мæ хорздзинад мает кæмæн 
æрхæссы, уый ме знаг у, уæдæ цы у?! Æмæ сын сæ 
хъæнтæ хурмæ хæссыныл архайын. Сæ гадзрахат, сæ фыдынд 
митыл цал æмдзæвгæйы ныффыстон, у ал хорзы мæн дæр 
æмæ, мæн чи уарзы æмæ мæ цин æхсызгон кæмæн вæййы, 
уыдоны дæр уæд. 
Ам дæр та скуыста æмбисонд: «Знаг лæггæнæг у». 
Фыццаджыдæр, цæмæй ме знæгты фæндиаг ма фæуон, ууыл 
архайын, дыккаджы та, цæуыл æмæ кæуыл фыесон, уый мын 
ис, ома ме сфæлдыстад сæ фæрцы хъæздыгдæр кæны. 
уыцау куыдзы коммæ нæ кæсы», — ис ахæм 
æмбисонд. Йæ хъуыды комкоммæ æмбаргæ нæу. 
Æвæццæгæн, хæлæггæнаг, æдзæстуарзон, фыд-зæрдæ кæй 
рахонынц, ахæм адæймаг вæййы æмбæхст хъуыдыйы фæстæ, 
куыдз нæ фæлæ. Ахæм куыдзы зæрдæ та хорздзинад 
никæмæн зæгъы. Фæнды йæ, цæмæй йæ разæй мачи фæуа, 
сгуыхтдзинад йæ цæст никæмæн уарзы. Фæнды йæ, 
цæмæй йæ разæй амонд макæй барæвдауа, 
фæуæлахизуæвæджы бынат мачи бацахса. 
Хуыцау куыдзы коммæ куы кæсид, уæд дуне бабын 
уаид. Бонæй-бонвыддæр кæнид. Зæххыл куыдзæн 
йæхицæй хуыздæр нал уаид. Æмбисонд дæр ахæм куыдзы 
хуызæн адæймаджы фарс уымæн нæ хæцы. 
453 

къола-интернаты нын фембæлд уыди 
ахуыргæнинæгтимæ. Нæ фæлтæр цы мæгуыр уавæрты хъомыл 
кодта, уыцы хабæрттæ куы мысыдтæн, уæд мæ кæуын мæ 
былалгъыл абадт, мæ хъæлæс фæкъуыхцы, мæ цæссыг 
бауромын ма тыххæй мæ бон баци. Мæхицæй фефсæрмы 
дæн... 
Къостайæн дам-иу йе 'мдзæвгæтæ йæхи цур куы 
кастысты, уæд йæ цæссыгтæ зынæй урæдта æмæ, дам-иу иуфарс 
азылд. 
Къостайы хуызæн хъæбатыр лæджы зæрдæ кæм 
уынгæг кодта, уым мæн хуызæн адæймагæн куыннæ хъуамæ 
ныббарой йæ лæмæгъдзинад, чи йæм хъуса, уыдон 
скъоладзаутæ куы у ой, уæд дæр. 
елевизормæ кæсаг нæ дæн, фæлæ мын уыцы бонты 
æнæкæсгæ нæ уыд. Кастæн, мæ цæстытæ донæй 
дзаг, мæ зæрдæ — мастæй, афтæмæй. Нæ тæккæ 
æвирхъаудæр рæстæджытыл ма ноджыдæр иу бафтыд. XXI 
æнусæй бирæ нæма рацыд, афтæ нæ нæ иу сыхæгтæ 
Хуссары ныццагътой, нæ райгуырæн зæхх нын тугхъулон 
фестын кодтой, нæ иннæ сыхæгтæ та Беслæны скъолайыл 
арт бафтыдтой. Сæ ахуыргæнджытæ æмæ сæ 
ныййарджытимæ басыгътой сæдæгай æнахъом сывæллæтты. Никæмæн 
ницы кæнæм, афтæмæй. 
Нæ фыдæлтæ цы бирæ зæххытыл цардысты, денджызæй 
фурдмæ цы тъæпæнтæ ахстой, уыдонæй иу гæбаз дæр нæхи 
нæ хонæм. Уый хыгъд ма нын, цы кадавар муртæ баззад, 
уыдонмæ алырдыгæй лæбурынц. Сæхи чи никуы уыд (æмæ 
никуы уыдзæн!), уый сæхи бакæнынмæ тырнынц, архайынц 
хауæггаг нæ фæкæныныл. Нæ сæ уырны, сæ фæндтæй кæй 
ницы рауайдзæн, уый, фæлæ та уæддæр сæ ных 
æрбатæрынц æмæ сæ «пайдатæ» сыкъасастæй ахæссынц. 
Иæй ирон лæгыл, ирон адæмыл фæуæлахиз уæвæн. 
Амарæн нын ис, фæлæ ныл фæуæлахиз уæвæн нæй. 
Хъыгагæн, нæ фыдгулты уый нæ уырны. Нæ уырныдта 
Гамсахурдиайы... Фæрæдыдтæн: Саакашвили зæгъынмæ 
хъавыдтæн, уымæн æмæ Гуырдзыстонæн ныртæккæ 
Саакашвилийы дуг у. 
,Ацы ран мæ зæрдыл рагон хабар æрбалæууыд. Къорд 
азæй йыл фылдæр цæуы. Патрис Лумумбæйы куы амардтой, 
434 

уæд Советон Цæдисы алы рæтты цыдис митингтæ. 
Дзырдтой лæгмарджыты тугмондаг миты ныхмæ. Ахæм митинг 
арæзт æрцыд Дыгурыхъæуы дæр. Ныхасы бар æрхаудта 
партион организацитæй кæцыдæры секретарьмæ. Уый йæ 
ныхас райдыдта афтæ: 
— Убили нашего дорогого Хаммаршельдæ... 
Партийы райкомы секретарь æм дзуры: «Патрис 
Лумумбæйы...» 
Ныхасгæнæг, иуфарс атугæнæгау кодта æмæ ноджы 
мæстджындæр хъæлæсыуагæй загъта: 
— Йеци лæ...æ ба мæ цъухи кæцæй бахаудтæй? 
Уыйау мæнæн дæр мæ дзыхы мæрдты уыцы дæлдæр 
ныххауинаг рæдыдæй фæци. Уæвгæ та сæ уæлдай ницы 
ис! Сæ иу раздæр куыд цъаммар уыд, сæ иннæ та 
ныртæккæ у афтæ цъаммар. 
О, æмæ Саакашвилийы кой ракæнынмæ хъавыдтæн. 
Телевизормæ кæсгæйæ, цы диссаг федтон, уый мын мæ 
зæрдыл æнахуыр ныв æрлæууын кодта. 
Сырхкъоппа уасæг кæрчыты астæу сæрбæрзондæй 
хъохъогæнгæ, уæзбын къахдзæфтæгæнгæ, куы иуæрдæм 
рацæйцæуы, куы — иннæрдæм. Хаттæй-хатт йæ базыр 
фæпака кæны, зæххыл æй ахафы æмæ, цы карчы цурмæ 
бахæццæ вæййы, уый алыфарс æрзилы, æмæ та йæ хъо-хъо 
райхъуысы. Æваст цъиусур сæ сæрмæ фæзынд, кæрчытæй 
йæ бирæтæ уынгæ дæр нæма акодтой, афтæ уасæг 
кæркдонмæ лидзæг фæци... 
Саакашвили цавæрдæр фæсарæйнаг уазджытимæ уыди 
Гуры. Уалынмæ кæцæйдæр топпы гæрах фæцыд, æви 
хæдтæхæджы уынæр райхъуыст, — телевизормæ кæсгæйæ 
зын раиртасæн уыд, — кæд æм иу дæр æмæ иннæ дæр 
кæсгæ фæкодта, уæддæр бæрæг нæй. Цыдæриддæр уыди, 
уæддæр лæгæн — кæд ахæм дыкъахыг сырды лæг 
рахонæн ис, уæд — йæ уд йæ къæхты бьш бамидæг æмæ йæхи 
ирвæзын кæнынмæ фæцагайдта. Йæ хъахъхъæнджытæ, 
цы 'рцыд, уый æмбаргæ дæр нæ бакодтой, фæлæ уæддæр 
сæ фюреры фæстæ фæцагайдтой. 
Мишакъойæ цы тæнгъæд фемæхст, æвæццæгæн, ууыл 
фæбырыд æмæ размæ бахауд. Йæ хъахъхъæнджытæ 
сæрбихъуырæйттæгæнгæ йæ уæлæ бакалдысты æмæ сæ 
дыкъахыгты цъына рауад. Сæ хицауæй цы хъылмайы тæф 
скалд, уымæй фæхуыдуг уæвынæй куы фæтарстысты, уæд 
436 

æй бронежилеттæй æмбæрзыныл фесты. Дарддæр цы 
баисты, уый телеоператортæ нал равдыстой, стæй дзы 
æвдисинагæй дæр ницыуал уыд. «Хъæбатыр» Саакашвили цы 
у, уый афтæмæй дæр рабæрæг. 
Мæгуыр æмæ тæригъæд гуырдзиаг адæм сты, сæхицæн 
ахæм разамонæг чи равзæрста. Уæвгæ, адæм цы аккаг сты, 
ахаем хицæуттæ сын вæййы, æндæр иу Гамсахурдиайы 
6æсты ноджы фыддæр Гамсахурдиа равзар æмæ йын йæ 
мыггаг... Саакашвили рахон! 
Цымæ, гуырдзыйы «хуыздæр» лæджы ахæм уавæры 
фенгæйæ, йæ фæсарæйнаг æмдзæхдон уазджытæ цытæ 
ахъуыды кодтой?! Кавказ сæхирдыгæй фæкæныныл сæ 
зæрдæ æппæты тынгдæр кæуыл дардтой, уымæй ма сæ 
фыццаджы хуызæн ныфс уыдис? 
Ууыл, æвæццæгæн, сæхæдæг ахъуыды кæндзысты, 
фæлæ, куыдзæй цыдæр уынæр куы райхъуысы æмæ, 
уымæй фæтæрсгæйæ, хæрдмæ куы фæхауы æмæ лидзæг 
куыд фæвæййы, мæнмæ Саакашвили уый хуызæн фæкаст. 
Ахæм хъуыдытæ мæм куы фæзынд, мæнæ ацы цыппар 
рæнхъы дæр уæд райгуырдысты: 
Хъæлæсы дзаг худтæн, 
Куы фæцыд дæ «уауу!» 
Æвзæртæ сæ удтæн 
Фæтæрсынц дæуау. 
дæймагæн хъысмæтæй аирвæзæн кæй нæй, уымæн 
бирæ æвдисæнтæ æрхæссæн ис. Дæснытæ Эсхилæн 
куыд загътой, афтæмæй, дам, йæ мæлæт хæдзары цары бын 
не 'рцæудзæн. Фыссæг уыцы хабар зыдта æмæ йæхи 
хъахъхъæдта. Фæлæ уæддæр хъысмæт йæ куыст бакодта. 
Фæндагыл фæцæйцыд, афтæмæй йыл æрхауд, цæргæс 
йæ дзæмбыты цы уæртджынхæфс фæцæйхаста, уый, æмæ 
лæг дзыхъмард фæци. 
охтырмæ бацыдтæн, æрбадын мæ кодта æмæ мæ 
æппæты фыццаг бафарста, цал азы мыл цæуы, уымæй. 
— 25...— æрыгон чызг куыддæр «2» афыста, афтæ йæ 
фыссын фæуагъта, хæрдмæ скæсгæйæ, цыдæр 
сцæйдзырдта, фæлæ æз фæраздæр дæн: — ...æртæ хатты. — 
486 

Чызг йæ мидбылты бахудт, «2» ахахх кодта æмæ 75 
ныффыста. 
Æцæгæйдæр мыл фынддæс æмæ 'рттиссæдз азы цæуы. 
Хæстæгдæр рæстæджы ма мæ исчи мæ азтæй куы 
бафæрса, уæд ын зæгъдзынæн: «75 азы мыл цæуы æмæ, 75 азы 
чи фæцард, уый 25 азы нал фæцæрдзæн?» 
уадонты Зурабæн мæ чиныг куы лæвар кодтон, уæд 
ыл ныффыстон: «Ирыстоны хъæздыджытæй йæ 
зæрдæ æппæты хъæздыгдæр кæмæн у, Хуадонты уыцы 
Зурабæн мæ чысыл лæвар». 
æстæг, къабаз чи зоны, йæ туг, йе стæджы чи 
нымайы, аргъ сын чи кæны, йæ сæр сæ бæрзæндты чи 
хæссы, ахæм кадджын æмæ буц хистæр уыди мæ мадырвад 
Хосаты Сæхæм. Уый дæс æмæ цыппарыссæдз азæй 
фылдæр фæцард, фæлæ йæ фæстаг бонты онг уыди 
куыстхъом, хъаруйæ дæр æмæ зондæй дæр нæ фæцудыдта: 
бонсауизæрмæ æнцой нæ зыдта, зылди йæ цæхæрадонмæ, 
кодта æндæр куыстытæ. Æфсис нæ зыдта йæ 
хæстæджытыл цин кæнынæй дæр. Уæлдай сæрыстырдæр уыд йæ 
хæрæфырттæй. Уыдоны кой кæнгæйæ-иу ыл хур ракаст, йæ 
нæуæдз азы уæз-иу фæцыдæр, æмæ-иу йæ хæстæджытæй 
кæуыл фембæлд, уыдоны кары балæууыд, семæ-иу ныхас 
кодта æмгары хуызæн. 
Йæ хæрæфыртты кой-иу æм арæх рауад. Ахæм 
заманиу ранымады фыццæгтимæ уыдысты Ирыстоны адæмон 
фыссæг Хъайтыхъты Азæмæт, республикæйы доны æмæ 
мелиорацийы раздæры министр Кобесты Азæмæт, 
Хетæгкаты Къостайы номыл Паддзахадон премийы лауреат, 
режиссер Бекъойты Розæ, бæрнон бынаты кусæг Дзантиаты 
Руслан, номдзыд богал Ходы Тайму раз æмæ бирæ æндæр 
зындгонд адæймæгтæ. 
Сæхæммæ, куыд загътон, афтæмæй, æппæты 
хæстæгдæр уыдысты йæ хæрæфырттæ. Хæрæфыртты тыххæй цы 
диссаджы фæрнджын ныхæстæ загъта, уыдон зонын та 
æмбæлы алы иронæн дæр: «Адæймаджы буары къахы 
æххæлæй сæры тенкамæ цал уæнджы ис, уыйбæрц сты йæ 
хæстæджытæ дæр. Уыцы бирæ хионтæ æмæ къабæзтæ та, 
487 

Сафайы рæхысы цæгтау, кæрæдзиуыл бает сты. 
Адæймаджы уыцы уæнгтæй кæд зæрдæмæ æппæты дарддæр 
къахы кæстæр æнгуылдз у, уæддæр ын судзины 
бырынкъæй йæ уырз куы фæцагайай, уæд рисгæ кæны. Уымæн 
æмæ буарæй у. 
Æнæ хион, æнæ хæстæг адæймаг хъæды халонау 
мæгуыр у. Æнæ уыдонæй «тæнæг» вæййынц йæ цин æмæ 
хъыджы бонтæ дæр. Гъе æмæ нæ не Скæнæг Иунæг Хуыцау 
уыцы стыр карз бæллæхæй бахизæд. Хионтæ, хæстæджытæ 
нын цае фылдæр у а, уыйас нын æнцондæр цæуæн уыдзæн 
царды стыр зиллаччы, хæрдты, уырдгуыты, тæссæртты. 
Нæ рухсы бадинаг фыдæлтæ хи цотæй уæлдай 
зæрдæмæ æппæты хæстæгдæр цæгыл нымадтой хæрæфырты. 
Нымадтой йæ хæдзары уæззау цар уромæг, астæуккаг 
цæджындзыл. Уæдæ чи уыди хæрæфырт? 
Чызг чындзы куы ацæуы, саби йын куы райгуыры, уæд 
мадырвадæлтæ уый фæхонынц хæрæфырт. Нæ фыдæлтæ 
уæлдай цин кодтой лæппу-хæрæфыртыл. Кæхцгæнæны 
йын ластой фыр уæззау хуынтимæ. Лæппуйыл-иу афæдз 
куы сæххæст, уæд-иу æй мадырвадæлтæ сæхимæ хъаны 
ахастой, æмæ уыдонмæ хъомыл кодта цаедæр рæстæг. 
Æстдæс-ссæдзаздзыдæй-иу æй ног дарæсы къахæй-сæрмæ 
сфæлыстой, æд саргъ, æд идон бæх-иу ын балæвар кодтой, 
афтæмæй-иу æй йæ фыды къонайыл сæмбæлын кодтой. 
Хæрæфыртæн йæ мадырвадæлтæм ахæм стыр кад, 
бартæ уыд, æмæ сын сæ хæдзар æд мулк, æд бинонтæ куы 
раккой кодтаид, уæддæр ын «ма кæ» зæгъын никæй бон 
уыд. Уый фæдыл уыд ахæм æмбисонд дæр: «Хæрæфырт 
æрбабырсыны бæсты мæм фæлтау авд бирæгъы 
æрбалæбурæнт». 
Цыма куырыхоны таурæгъмæ хъусут, афтæ уæм нæ 
фæкаст? Мæнмæ фæкаст. Ахæм адæймагмæ хъусынæй 
лæг никуы бафсæддзæн, уымæн æмæ фыдæлты фарн 
æвдисæг сты йæ ныхæстæ. Нæртон кадæгау йæ дзырдтæй 
алкæцыдæр йæ бынаты ис, зæрдæйыл æмбæлы. 
æрдæ гæххæтты хуызæн нæу. Гæххæтты фыстытæн 
сæфæи нæй. Цасфæнды рæстæг куы рацæуа, 
уæддæр сæ ахуырст не ссæуы. Кæдфæнды сæм куы 
фæкомкоммæ уай, уæддæр сын бакæсæн ис. 
4ов 

Зæрдæйы хъуыддаг æндæр у. Уым дæр цæстытæ æмæ 
хъусты руаджы бирæ цаутæ æмæ хабæрттæ, сурæттæ æмæ 
фæлгонцтæ, цинтæ æмæ хъыгтæ, рæстытæ æмæ 
хæрæмттæ, хæрзтæ æмæ фыдтæ фыст æрцæуы, фæлæ рæстæгимæ 
сæ фылдæр фæлмы ныгъуылынмæ фæвæййынц, цы 
бонтимæ райгуырынц, уыдонимæ амæлынц, гуырд уыдысты æви 
гуыринаг, уый бæрæг нал вæййы. Фæлæ дзы иуæй-иутæ 
сæхицæн æнусон бынат равзарынц, зæрдæйы рæбинаг 
къуымтæ бацахсынц æмæ бахъуаджы сахат ирдæй 
разынынц. Бирæ дæсгай азтæ дзы кæуыл рацæуы, уый дæр 
йæхи бынтон æрыгонæй равдисы æмæ адæймагмæ афтæ 
фæкæсы, цыма иу кæнæ иннæ хабар знон æрцыди. 
Афтæ мæм фæкæсы, цыма ивгъуыд, лæг йæ зæрдыл цы 
бадары, ферох кæнын чи нæ бакомы, уыцы цаутæ æмæ 
нывтæй арæзт у. Уый æцæгæйдæр афтæ у, уымæн æмæ 
адæймагæй цы ферох вæййы, уый, хиды бынты цы дон 
акæлы, уый хуызæн фæстæмæ никуыуал раздæхы. 
О, фæлæ зæрдæйы фыстæй цы баззайы, уыдонæн та, 
лæг цалынмæ æгас уа, уæдмæ мæлæт нæй. Уыдон 
цæрæнбонты йемæ кæндзысты æмдзу. Цы ран сæ сæр бахъæуа, 
уым-иу зæрдыл æрбалæудзысты, æмæ-иу сæ иутæ сæ 
хицауæн цины хос уыдзысты, иннæтæ та йын йæ зæрдыл 
лæууын кæндзысты раздæры хъыгтæ æмæ сагъæстæ. 
æсмойнаг хъуыддæгтæ мæ царды дæр чысыл нæ 
уыди. Арæхдæр дзы мæ зæрдыл чи 'рлæууы, 
уыдонæй иуы кой ракæнын мæ зæрды ис. 
1966 азы Мамсыраты Муратимæ нæ улæфт уагътам 
Цъæйы. Уырдæм нæм байхъуыст Дæбейы зианы хабар. 
Мурат, кæй зæгъын æй хъæуы, йе 'рвады зианмæ æваст 
фæраст, фæлæ æз, цы хъуыддæгты тыххæй ныффæстиат 
дæн, уый нал хъуыды кæнын. Иу дзырдæй, зианмæ 
рацæуын мæ къухы нæ бафтыд... 
Абон дæр ма мæхи æфхæрын, мæ удмæ афтæ хæстæг 
кæй фыстытæ уыдысты, йæ уазæгуарзон хæдзары йæ цæхх 
æмæ кæрдзынæй кæмæн фæхъæстæ дæн, мæ уыцы 
кадджын хистæры йæ фæстаг фæндагыл кæй нæ афæндараст 
кодтон, уый тыххæй. Мæхицæн уайдзæфтæ кæнын, мæ 
цыфæнды хъуыддаг дæр цæуыннæ ныууагътон æмæ Дæбейы 
марды уæлхъус цæуыннæ 'рбалæууыдтæн, зæгъгæ... 
489 

юркаг ном, ома мæхи ном, Ирыстонмæ куыд 
æрбафтыд, уый тыххæй ма цыбырæй. Хæсты размæ 
ирон адæм æхца кусынмæ канд Канадæ æмæ Америкмæ нæ 
цыдысты, фæлæ Скæсæнмæ дæр. Чи — Харбинмæ (Пæсæйы 
уарзон Æхсарбеджы хуызæн), чи та — Бухармæ (мæ фыды 
хуызæн). Уымбазонгæдыууæузбекаглæппуимæ. Бахæлæрттæ 
сты, йæ зæрдæмæ дзы иуы ном фæцыд — «Музафер» (иннæ 
та Сæлуат хуынди) æмæ йæ мæныл сæвæрдта. Афтæмæй мæ 
номæн йæ бындур уыди хæлардзинад. 
Æрдхорды ном æвæрын нæ мыггагæн, æвæццæгæн, 
фæтчы хуызæн сси. 
Мæ фыды фыды æфсымæры лæппу Тасолтан хуынди. 
Бынтон æрыгонæй йын Фыдыбæсты хæсты йæ дыууæ 
цæсты дæр нæмыг ахаста æмæ саугырмæй сыздæхт, фæлæ 
йæхи бынтон æнамонд нæ хуыдта. Бинонты хъуыддаг 
6акодта. Беппион ын ныййардта дыууæ лæппуйы æмæ 
удыгагайы хуызæн чызг. Тасолтан цалдæр азы размæ цардæй 
ахицæн, фæлæ йæ фæд нæ фесæфт: ныууагъта, куыд 
загътон, афтæ цот, уыдонæй алкæмæн дæр ис кæстæртæ. 
Дæлдæр цы хабар ракæндзынæн, уый дæр Тасолтанæй 
фехъуыстон... 
Мæ фыды фыды фыд (Тасолтанæн та — йæ фыды фыд) 
Дауыт хуынди. Нæ хæдзары хæрæфырт (Мæрзойтæй, 
Тасолтан ын йæ ном нал хъуыды кодта) Минводы цыдæр, 
æвæццæгæн, бæрнон бынаты куыста æмæ уырдæм 
кусынмæ ахуыдта Дауыты. Иу заман уырдæм бафтыд зындгонд 
абырæг, — Тасолтаны ныхæстæм гæсгæ, зилгæйаг уыд, йæ 
ном — Адзыртт. Дауытимæ фæзонгæ сты. Адзыртт тынг 
ныфсджын лæг уыди: иунæгæй, дам-иу, рæгъау атардта. 
Æвæццæгæн, мæ фыды фыды фыдимæ бахæлар, æмæ йæ 
уый йæ райгуырæн бæстæ Бадыхъæумæ 'рбахуыдта. 
Дауытæн уыцы рæстæг райгуырд фырт, æмæ йыл уазæг йæхи 
ном сæвæрын кодта. Уыцы лæппу уыди Тасолтаны фыд. 
Афтæмæй, нæ хæдзарвæндаджы цы нæлгоймæгтæ 
уыдис, уыдонæй дыууæйы нæмтты равзæрд бает у 
хæлардзинадимæ. 
цы азы ноябрь дæр та мæ æнæфыдбылызæй нæ 
ныууагъта. Ахаста мын мæ хуыздæр æмбал Лолаты 
Хадзыбийы бинойнаг Симæйы (Беккуызароны). Скъæфæг 
460 

кæмæн уыдтæн, ме 'фсымæртæй дæ къаддæр нæ уарзын, 
зæгъгæ, мын чи дзырдта æмæ йæ уыцы ныхæстыл кæмæн 
æууæндыдтæн, уыцы Симæйы. Кæд мæнæй афæдз хистæр 
дæр æххæст нæ уыди, уæддæр мæм йæ кæстæры кæстæры 
хуызæн «мæ хур»-æй дзырдта. 
Бирæ лæггад фæкодта Симæ канд Хадзыби æмæ 
Хадзыбийы къабæзтæн нæ, фæлæ мæнæн дæр. Йæ рæдау 
къух æдзухдæр уыди сойæдзаг, йæ бинонтæй цы 
уазæгуарзондзинад рахаста, уый фарнимæ хæццæ кодта Лолаты 
хæдзары, фæлæ йæ чысыл рæстæг фæсæйыны фæстæ 
ноябрь ахаста, мæ мад, мæ хо æмæ мын мæ фыды хойы куыд 
ахаста, афтæ. 
ыцы аз Ленинграды Репин И. Е. номыл институты 
графикой факультеты паддзахадон къамисы раз 
лæууыдысты æрмæстдæр дыууæйæ. Уыдонæй иу 
уыд Дзанайты Азанбег. Дипломон куысты агъоммæ не 
'мбæстаг ахуыры уыдис æппæты раззагдæртимæ: иста 
æрмæстдæр иттæг хорз бæрæггæнæнтæ. Ныр ралæууыд 
тæккæ ахъаззагдæр фæлварæн. Дипломон куыст 
хъахъхъæнын куыд зын уыдзæн, уый Азанбег æгæр дæр ма 
æмбæрста: æппæт бæстæйы дæр йæ ном зындгонд кæмæн у, ахæм 
нывгæнджытæ уыдысты къамисы уæнгтæ. Æрыгон 
нывгæнæджы дзуапп дæттын бахъæудзæн Верейский Г., 
Иогансон Б., Куприянов М. æмæ иннæты раз. 
Дзанайы-фырт чысылæй фæстæмæ дæр бирæ уарзта 
Нарты кадджытæ. Ирон адæмы хъæбатыр фыдæлтæ йын 
йæ зæрдæйы æвзæрын кодтой хъæбатырдзинадмæ 
тырнын, знæгтæм æнæхатыр цæстæнгас дарыны хъуыды. 
Бирæ хæттыты-иу сфæнд кодта нарты гуыппырсарты 
фæлгонцтæ равдисын, фæлæ уыцы хъуыддагмæ æппæты 
тынгдæр сразæнгард, институт каст фæуынмæ куы хъавыд, 
уæд. Афæдз йеддæмæ йын рæстæг нал баззад æмæ хъуамæ 
уыцы цыбыр æмгъуыдмæ сæххæст кодтаид, йæ размæ цы 
нысантæ æрæвæрдта, уыдон. Азанбег йе 'ппæт хъарутæ 
дæр сарæзта сфæлдыстадон куыстмæ. Æмæ мæнæ 
æрхæццæ дзуапп дæттыны рæстæг. Цалдæр минуты фæстæ 
æрлæудзæн йæ ахуыргæнджыты раз æмæ дзуапп дæтдзæн, 
фондз азы дæргъы цы зонындзинæдтæ райста, уыдоны 
тыххæй. Фыццаг ныхасы бар лæвæрд æрцыд йæхицæн. 
-46У 

Уый цыбырæй радзырдта Нарты кадджыты тыххæй, стæй 
сæм цы нывтæ скодта, уыдоны тыххæй. Зындгонд 
нывгæнджытæй Азанбег цыма рох фæци, уый хуызæн 
иууылдæр сæ цæстæнгас сарæзтой Дзанайы-фырты куыстытæм. 
Бæрæг уыдис, се 'ппæты зæрдæмæ дæр кæй фæцыдысты. 
Фæлæ сын ахæм стыр аргъ скæндзысты, уый æнхъæл нæ 
уыди. 
Азанбег ныхас куы фæци, уæд дзырды бар ракуырдта 
Советон Цæдисы Аивæдты академийы æцæг уæнг 
профессор Иогансон Б. В. 
— Мæнмæ афтæ кæсы, — загъта уый, — æмæ мах абон 
æвдисæн стæм диссаджы цауæн. Æз нæ хъуыды кæнын, 
фæстаг азты нæм диплом хъахъхъæнынмæ Дзанайты 
Азанбеджы хуызæн цæттæйæ исчи рацыд, уый. Иæ 
иуæйиу нывтæ афтæ дæсны арæзт сты, æмæ мын мæ зæрдыл 
æрлæууын кæнынц зындгонд францаг нывгæнæг Гюстав 
Дорейы куыстытæ. 
Иогансоны ныхæстæ диссаг никæмæ фæкастысты. Уый 
фæстæ раныхас кодтой къамисы иннæ уæнгтæ. Уыдон дæр 
ахæм стыр аргъ скодтой не 'мбæстаджы нывтæн. 
Æрмæстдæр цалдæр ныхасы загъта зындгонд нывгæнæг 
Куприянов М. В.: 
— Æз ныхасы бар райстон уый тыххæй, цæмæй 
Кукрыниксты номæй зæрдиаг арфæ ракæнон Дзанайты Азанбегæн 
йе стыр æнтыстдзинæдты, йæ диссаджы куыстыты 
тыххæй... 
Ленинградæй йæ куы фæндараст кодтой, уæд 
профессор Иогансон Борис афтæ загъта: «Кæд Дзанайы-фырт 
дарддæр дæр афтæ куса, уæд уый уыдзæн стыр диссаджы 
цины хъуыддаг. Азанбег та тынг хæдæфсарм адæймаг у. 
Ахæмтæ кæддæриддæр дзургæ чысыл фæкæнынц, кусгæ — 
бирæ». 
Тынг раст бафиппайдта номдзыд нывгæнæг. Æмæ ныр, 
уыцы ныхæстыл бирæ рæстæг куы рацыд, уæд нæ бон 
фидарæй зæгъын у: Дзанайты Азанбег æцæгдæр дзургæ 
чысыл кодта, кусгæ та — бирæ. Цы нывтæ сарæзта, уыдон 
аккаг бынат æрцахстой ирон нывгæнынады. 
Азанбеджы зонгæ уыдтæн, зæгъгæ, куы зæгъон, уæд 
цыма фаг нæ уыдзæн, афтæ мæм кæсы, уымæн æмæ 
хуымæтæджы зонгæдзинадæй нæ ахастдзинæдтæ бирæ 
æнгомдæр уыдысты. Арæх æмбæлдыстæм, дзырдтам кæрæдзийæн 
462 

нæ хабæрттæ, ныхас кодтам сфæлдыстадыл, Ирыстоны 
абон æмæ фидæныл, кæмæ нæ цы фæндтæ æмæ нысантæ 
уыди, уыдоныл дæр. Нæ ныхас кæрæдзиуыл куы нæ 
бадтаид, бирæ хъуыддæгтæм иухуызон цæстæй куы нæ 
кастаиккам, уæд, æвæццæгæн, нæ фембæлдтытæ афтæ арæх 
æмæ дæргъвæтин нæ уыдаиккой. 
Дзанайы-фырт парахат зæрдæйы хицау уыд, йæ риуы 
тæлфыди цæстуарзон зæрдæ, стыр аргъ кодта курдиатæн, 
æппæты уæлдæр къæпхæны æвæрд æм уыди рæстдзинад, 
нæ уарзта цурон, козбау æмæ цæстмæмитæ. Нæ барста 
гадзрахатдзинад. Цы хъуыды кодта, уый дзырдта æргомæй. Цы 
у, уый зæгъынæй нæ тарст, Ирыстоны æппæты 
бæрзонддæр къæлæтджыны чи бадт, уыдонæн дæр. Æргомдзырд 
кæй уыд, сауæй урс зæгъынмæ йе 'взаг кæй нæ тасыд, уый 
йын йе 'нæниздзинадæй бирæ фæкайдта. Нæ йæ уагъта, цы 
царды аккаг уыд, ахæм цардæй цæрын. Фæлæ йæхи 
æндæрхуызон дарын йæ сæрмæ нæ хаста. Лæджы номы 
бæрзæндæй каст алцæмæ дæр, уымæн æмæ йæхæдæг дæр 
бæрзонд уыд: æфсарм æмæ кадæй, æгъдау æмæ уагæй. 
Ирон аивадæн цы бирæ хæрзты бацыд, уыдонæн аккаг 
аргъ скæнын раджы æмбæлди, фæлæ уыцы рæстæг кæй 
ралæудзæн, уый мæнæн æппындæр дызæрдыггаг нæу, 
уымæн æмæ Азанбеджы сфæлдыстад Къоста æмæ Тугъанты 
Махарбеджы фарсмæ кадджын бынат кæй ахсы, уый, ныв 
кæныны аивад чи зоны, аргъ ын чи кæны, уыдонæй иуæн 
дæр дызæрдыггаг нæу. 
Уæлдæр загътон, Азанбег парахат зæрдæйы хицау кæй 
уыд, уый тыххæй, фæлæ йæ царды авналæнтæ парахат 
схонæн ницы хуызы уыди. Дзæвгар азтæ иунæгæй кæй 
арвыста, канд уый тыххæй нæ. Кæй зæгъын æй хъæуы, йæ 
кусыны фадæттæн къуындæг рахонæн нæ уыди. Дардмæ 
цæуын æй нæ хъуыд: йе 'рмадз æмæ йæ фатер иу ран 
^ыдысты, фæлæ йе 'рвылбоны цардæй раппæлæн нæ уыд. 
Йæ цытджын куыстыты иуы аргъæй афæдзæй фылдæр 
фæцæрæн кæмæй уыд, уый мæйæ-мæймæ æнхъæлмæ каст 
йæ пенсийы капеччытæм. Ахæм уавæры кæй уыд, уый 
хорз зыдтой канд йæ хæстæджытæ æмæ йе 'мбæлттæ нæ, 
фæлæ уæлдæр хицау ад дæр. 
Фæлæ хицауадмæ Азанбеджы хуызæн стыр курдиаты 
хицау æмæ æргомдзырд адæм кадджын никуы уыдысты. 
Кадджын нæ, фæлæ сын сæ размæ æвæрынц алыхуызон 
-468 

цæлхдуртæ, æххуысы бæсты сын кæнынц мастисæн митæ, 
архайынц, цæмæй сæ фæндтæ сæ къухы ма 'фтой, ууыл. 
Дзанайы-фырт дæр адæмы хъысмæт лыггæнджытæн сæ 
сохъхъыр цæстырдыгæй бадт фæцис æмæ йын, куы 
зæгъын, хъыцъыдæттæ нуазын кодтой, фæлæ йæ гæрзтæ 
никуы æрæвæрдта, дзырдта сын, цы аккаг сты, уыцы 
ныхæстæ. Мæнмæ равдыста, йæ заманы партийы обкомы 
фыццаг секретарьмæ цы писмо ныффыста, уый. Æрмæст уыцы 
писмо дæр хорз æвдыста, Дзанайы-фырт æцæг лæг кæй 
уыд, адæймаджы номы сæрвæлтау, карздæр нæй, ахæм 
тохы бацæуынмæ иунæг уысм дæр кæй нæ бафæстиат 
уыдаид, уый. 
Фæстаг азты нывгæнæджы æнæниздзинад тынг 
фæцудыдта: йæ хъæлæс æппындæр нал хъуыст, йæ ныхæстæ 
йын былты змæлдæй дæр бамбарæн нал уыд, цы дзырдта, 
уымæ хъусын та-иу адæймаджы тынг фæндыд, æмæ 
æрхъуыды кодта хуымæтæджы мадзал: цы зæгъынмæ-иу 
хъавыд, уый гæххæттыл фыссын райдыдта. Афтæ — алы хатт 
дæр. Нæ фембæлды кæронмæ-иу стъолыл гæххæтты 
гæбæзтæй æнæхъæн рагъ рауад. 
Азанбег, цавæр нывгæнæг уыд, уый тыххæй, кæд фаг 
æмæ куыд æмбæлы, афтæ загъд нæма 'рцыд, уæддæр 
аивадиртасджытæй бирæтæ хорз аргъ скодтой йæ 
куыстытæн. Цы сарæзта, уыдон кад скæндзысты дунейы 
цавæрфæнды равдыстæн дæр. 
Зондджын адæм афтæ фæзæгъынц: адæймаг 
курдиатджын куы уа, уæд йæ курдиат алы ран дæр рабæрæг 
вæййы. Афтæ зæгъæн ис Азанбегæй дæр, уымæн æмæ йæ 
арæхстдзинæдтæ ирдæй разындысты канд нывгæнынады 
нæ, фæлæ киноаивады дæр. Уый рабæрæг, иунæгæй 
киноныв «Ирон кадæг» исынмæ куы бавнæлдта, уæд. Сценари 
йын ныффыста йæхæдæг. Уæдæ йæ режиссер-æвæрæг 
агурыны сæр дæр нæ бахъуыд. Иннæ ахæм оператор æмæ 
нывгæнæг. Цæвиттон, йæ ныфс бахаста, киноисыны 
аивады чи нæма 'рцыд, ахæм хъуыддагмæ. Ныфс бахæссæн 
бирæ цæмæдæрты ис, фæлæ сæйрагдæр у, дæ гæрзтæ 
цæмæ рабæттай, уыцы нысан дæ къухы бафтыд æви нæ, 
уый. 
Азанбег йæ нысанмæ кæй фæхæццæ, уый дзурыны сæр 
ницæмæн хъæуы, уымæн æмæ киноныв æвæрд æрцыд. 
«Ирон кадæг» фæцыд сæдæмингай адæймæгты зæрдæмæ: 
464 

æвдыстой йæ канд Советон Цæдисы нæ, фæлæ 
фæсарæнты дæр. Кино исгæйæ, йæ размæ цы бирæ цæлхдуртæ уыд, 
цы бирæ зындзинæдты сæрты ахызт, уыдон мæнæн хорз 
зындгонд сты, фæлæ ам уыдæттыл дзурыны фадат нæй. 
Азанбеджы тыххæй дзургæйæ, æнæзæгъгæ нæй, 
чингуытæ фæлгонц кæныныл куыд зæрдиагæй бакуыста, уый 
тыххæй дæр. Цæстыл уайынц, Цæгæраты Максимы 
«Хъуыдинæйы галуан», Санаты Уарийы «Партизантæ», узбекаг 
адæмон эпос «Алпамыш», Гатуты Дзахойы повесть «Зелимхан» 
æмæ æндæр чингуытæн цы нывтæ скодта, уыдон. 
Адæймаг хорз кæй зона, ууыл фыссын дæр æмæ йын 
йæ ныв кæнын дæр æнцондæр у. Фæлæ хатгай афтæ 
вæййы, æмæ сфæлдыстадон кусæджы ныв кæнын бахъæуы, 
æппындæр кæй никуы федта, ахæм адæймаджы фæлгонц. 
Зындгонд куыд у, афтæмæй Къостайы мады къам нæ 
баззад. Номдзыд поэт нæ хъуыды кодта йæ ныййарæджы. 
Æрмæст хъуыста хæстæджытæ æмæ зонгæты ныхæстæ, дæ 
мад, дам, дæхи хуызæн уыди. Дзанайы-фырт сфæнд кодта 
цыфæндыйæ дæр Къостайы мады ныв скæнын. Æнцон 
хæс нæ уыди уый, фæлæ Азанбег кусын райдыдта йæ 
уацмысыл. Ацыди Нармæ, фембæлди, сылгоймаджы чи 
зыдта, уыдонимæ. Иууылдæр æмдзыхæй загътой, Къостаимæ, 
дам, тынг æнгæстæ уыдысты. Уый фæстæ абалц кодта 
Грознамæ, хæсты рæстæг ам, Хъесатæм, уазæгуаты 
уæвгæйæ, цы гыццыл чызджы федта, уымæ. Къостайы мады 
хуызæн, дам, тынг у. Æрмæг æмбырдгонд куы фæци, уæд 
бавнæлдта кусынмæ. Рацыд цасдæр рæстæг, æмæ 
Азанбеджы æрмадзы фæзынди Къостайы мады ныв. 
Иугæр мады кой рацыд, уæд мæхи мады кой дæр 
ракæнон. Æз æнæ мадæй раджы баззадтæн, ноджы 
æнахъомдæрæй та баззадысты мæ дыууæ кæстæр хойы: Азанбегимæ 
куы бахæлар дæн, уæд мæ бафæндыд, цæмæй мын 
скодтаид мæ мады ныв. Дзанайы-фыртæн мæ хъуыды куы 
бамбарын кодтон, уæд йæ зæрдæмæ фæцыд æмæ мын 
бафæдзæхста, цæмæй йын йæ къамтæ 'рбахастаин. 
Уыйас бирæ дæр нæ уыдысты, фæлæ мæ къухы ссарын 
цы бафтыд (хæстæджытæ æмæ мын зонгæтæ дæр баххуыс 
кодтой), уыдон æм радтон. Рæстæгæй-рæстæгмæ-иу æй 
абæрæг кодтон æмæ-иу æй нывыл кусгæйæ баййæфтон. 
Арæх цæуын æм мæ цæсгом нал хъæцыд, афтæ куы 
бамбара, нывы тыххæй цæуы, зæгъгæ. Æнæнхъæлæджы йыл-иу 
*30 Дзасохты Музафер 
465 

куы амбæлдтæн, уæд мын-иу мæ зæрдæ алхæдта, кусын 
ыл, зæгъгæ. Æмæ йыл куыста æцæгæйдæр. Къамтæ-иу ын 
иууылдæр йæ размæ бандæттыл æвæрдæй баййæфтон. 
Цыдæр проекторы хуызæн аппаратæй-иу сæм каст. 
Æвæццæгæн æм цæсгомы алы хай дæр цæмæй дзæбæхдæр 
разындаид, уый тыххæй. Цы бонмæ мын сæмгъуыд кодта, 
уыцы бон бацыдтæн æмæ ныв рæсугъд фæлгæты æвæрдæй 
кæронмæ куыстгондæй баййæфтон. 
Уымæй мын стырдæр лæвар никуыма ничи ракодта, 
стæй мын ракæндзæн, уый æнхъæл дæр нæ дæн. Мæ мад 
йæхи хуызæн афтæ тынг у, æмæ йæм куы бакæсын (мæ 
кусæн уаты ис), уæд мæ цыма хъызт зымæджы хуры 
тынтæ барæвдауынц, афтæ мæ зæрдæ срухс вæййы. 
Рахастон æй цингæнгæйæ, фæлæ дыккаг бон 
фехъуыстон, мæ зæрдæ хъамайы рæхуыстау кæмæй фесхъиудта, 
ахæм æнамонд хабар: Дзанайты Азанбег, дам, амард... 
Журнал «Ногдзау»-ы сæйраг редакторæй кусын 
райдыдтон 1985 азы. Цалдæр мæйы акуыстаин, афтæ 
мыхуырмæ цæттæ кодтам радон номыр. «Раджыма-раджыма», 
зæгъгæ, уыцы иумæйаг сæргонды бын хъуамæ дунейы рухс 
федтаид аргъау «Мæгуыр лæг æмæ уæйыг». Бафæндыд мæ, 
Азанбег æй куы сфæлгонц кодтаид, уый. 
Нывгæнджытæ нæм бирæ ис, курдиатджын 
нывгæнджытæ, фæлæ алчи сывæллæтты журналæн баххуыс 
кæнынмæ йæ ныфс нæ хæссы, кæй та ахæм «лыстæг» 
хъуыддæгтæм не 'вдæлы. Фæлæ Азанбег нæ фæндоныл сразы 
æмæ нæ журнал сфидауын кодта йæ курдиатджын^ нывæй. 
Абон дæр уыцы ныв æфснайдæй дарын мæхимæ. Йæ афон 
куы 'рцæуа, уæд æй, кæм нæ фесæфа, ахæм ранмæ 
сæмбæлын кæндзынæн... 
Адæмæй æнусон ничи у. Чи райгуырд, уыдон 
иууылдæр амæлдзысты: чи раздæр, чи — фæстæдæр. Фæлæ ис 
ахæмтæ, мæлæт кæмæн нæй. Æнæмæлæт сты, йæ фæстæ 
арф фæд чи ныууадзы, уыдон. Йæ курдиатджын 
сфæлдыстадæй адæмæн цин æмæ амонд чи хæссы, рухс 
хъуыдытыл сæ чи 'фтауы, цардмондаг сæ чи кæны, уыцы 
амондджын адæм. Кæд Ирыстоны, стæй канд Ирыстоны нæ, 
ахæм адæм ис, уæд уыдоны номхыгъдмæ æнæмæнг хауы 
Дзанайты Азанбег дæр. 
-466 

ы ис, уый дын куы исой, уæд зын у. Цы уыдис, 
уый дын куы исой, уæд цыма æнцондæр нæу, афтæ 
мæм кæсы... Уыдис мын райгуырæн бæстæ — 
Советон Цæдис, фæлæ йæ ныкъкъаппа-къуппа кодтой. 
Æмæ йæ ууыл дæр куы ныууагътаиккой: цъыф ыл калынц, 
алы хъылматæ йыл мысынц, хорзæй дзы цы уыд, уый 
æвзæрæй æвдисынц, рафауинагæй дзы цы уыд, уый сраст 
кæнын сæ зæрды кæрон дæр нæй. Нæ абоны царды 
æппæрццæгæй цы ис, уый кæнынц ивгъуыды аххос. Сталины л 
цы нæ гæдыйы мард æрцауыгътой, ахæм нал баззад. Йæ 
царды алы къахдзæф дæр ын галиу рахуыдтой. Паддзахады 
сæргъы цы бонтæ æмæ азтæ лæууыд, уыдонæй иуыл дæр 
хур никуы ракаст: кæцыйыл дзы их æмæ къæвда уарыд, 
кæцыйыл — мит æмæ зæгъ. Советон Цæдис, дам, дæсгай 
азты цыди рæдыд фæндагыл. Уæлдай тынгдæр азымджын 
кæнынц, дунейы æхсæзæм хайæн разамынд Сталин куы 
лæвæрдта, уыцы дуг. Рæдыд дзы хæцыд рæдыды къухыл. 
Афтæмæй Бесойы фырт куы нал ис, уæдæй нырмæ 
æртиссæдз азæй фылдæр рацыд. Уæд цымæ уыцы рæдыдтытæн 
сраст кæнын афон нæма у? Æви цы сраст кæной, уый 
нæй?! Æвæццæгæн... 
Уыдис ахæм поэт Чичибабин Борис. Йæ рæстæджы 
æфхæрд баййæфта: фæбадт ахæстоны, фæлæ йæ уд 
сыгъдæгæй баззад. Цы уыд æмæ цæмæ 'рцыдыстæм, уый 
æргомæй загъта: «Вот и опять мы все разрушили, в том числе и 
эту огромную страну, которую я хотел видеть не 
разрушенной, а реформированной. Страну режут по живому. Я 
всегда жил в Харькове, и теперь я — человек без Родины, 
потому что моя Родина — это все те, кто говорит и пишет 
по-русски. Ей я посвящал свои стихи. Я был свободным и 
в Гулаге. Теперь в свободном мире я лишен свободы». 
Зын у ахæм хабæрттæ хъусын. Ноджы зындæр та — иу 
бæстæйы райгуыр æмæ иннæйы амæл... 
цы писмо мæ гæххæттыты æхсæнмæ кæцæй æмæ 
куыдæй бахауд, ууыл бирæ фæхъуыды кодтон. 
Æппынæрæджиау мæ зæрдыл æрлæууыд... 
Уæд ма радиойы куыстон. Ме 'рдхорд мæм йæ 
кæддæры уарзоны писмотæ 'рбахаста, мæ бинойнаг, дам, мын сæ 
467 

куы фена, уымæй тæрсын, фесафын та сæ мæ цæст нæ 
уарзы, æмæ, дам, у ал сæ дæхимæ бафснай. Иуцалдæр азы 
мæм фæлæууыдысты, стæй сæ ахаста. Ацы писмо 
куыддæртæй мæ гæххæттытимæ фæци æмæ хæрзæрæджы се 
'хсæнæй рахауд. Цы у, уый цæмæй зыдтон æмæ йæ 
бакастæн. Ме 'мбал уæдмæ æндæр бæстæйы æрцард æмæ йæ 
кæмæ раттаин, уый нал уыд. Йæ уарзон æм цы 
зæрдæмæхъаргæ ныхæстæ ныффыста, уыдон аскъуынын та мæм 
æвгъау фæкаст æмæ сæ мыхуыр кæнын, чи йæ ныффыста 
(уый æз мæхæдæг дæр нæ зонын), стæй сæ кæмæ 
ныффыста, уый кæй ничи базондзæн, ууыл зæрдæ даргæйæ. 
«Æнæхъæн къуыри рацыд, куы ацыдтæ, уæдæй 
нырмæ. Хæрзбон дæр мын нæ загътай, афтæмæй. Дæуимæ цы 
рæстæг зонгæ уыдтæн, уый æз нымайыи мæ царды 
хуыздæр хайыл. Фидарæй дын зæгъын: ды мæн афтæ 
амондджынæй никуыуал фендзынæ. Кæсыс мæм (ды ууыл не 
'ууæндыс фæлæ), талынджы рудзынгæй цы рухс кæлы, 
уарзон адæймаджы рудзынгæй, уый хуызæн. Тæрсын, 
уыцы уаты къæсæрæй куы никуы бахизон, уымæй. Нæ мæ 
уырны, ды цы арт ссыгътай, уым нæ басудздзынæн, уый 
дæр. Ныртæккæйæ хъизæмардæр уавæры никуыма 
уыдтæн. Мæхи фæсмонæй хæрын, уыцы уалдзыгон бон 
сылгоймаг кæй нæ разындтæн, уый тыххæй. Ме 'дылы 
ныхæстæм цæмæн байхъуыстай? Куыд тынг мæ фæндыд, 
алцыдæр куы ферох кодтаис, куы ницæуылуал ахъуыды 
кодтаис, куы сæрра уыдаис... 
Мæ зæрдиаг, мæ дунейы рухс, ме 'дылы къоппа!.. Мæ 
ницæйаг сæры хаттæй-хатт ахæм хъуыдытæ сæвзæры: 
цыма зымæгон уазал бон хъарм уаты дыууæйæ бадæм. 
Æдде мит тъыфылæй у ары. Миты гæлæбутæ 
сæрбихъуырæйттæгæнгæ зæхмæ хауынц. Пецы бæрз сугтæ 
къæрццытæ кæнынц. Ды къæлæтджыны бадыс. Дæ хæдоны 
цæппæртæ æрдæгмæ уагъд. Дæ армытъæпæнтæ мын мæ 
дзыккутæ лæгъз кæнынц. Дзурыс, кæй никуыма фехъуыстон, 
ахæм аргъау. 
Мæ зынаргъ, зонын æй, уымæн уæвæн кæй нæй, уый. 
Зонын, мæ царды ахæмæй кæй ницы уыдзæн, уый дæр. 
Мæнæн хъысмæт æндæр нывтæ скарста, фæлæ мæм диссаг 
кæсы, ныртæккæ дæуыл цæмæн хъуыды кæнын, уый. 
Хорз æй куы зонын, ды цы стыр горæты дæ, уым дæ мæ 
мæт нæй. Ныртæккæ мын æнæ дæу тынг зын у. Фæнды, 
-468 

мæ æз куынæуал у он, уæд ды дæр иучысыл рæстæг мæ 
уавæры куы бахауис. Æз мæхи куыд иунæг хонын, ды 
дæр дæхимæ афтæ иунæг куы кæсис. 
Нæ зонын, цы кæнын, уый. Иуæй-иу хатт мæ 
фæфæнды рæстæг æрлæууын кæнын. Фæлæ ныртæккæ, ацы 
уысм, æз бамбæрстон: уарзын дæ. Чи зоны, ме 'дылы 
ныхæстыл мын худгæ дæр фæкæнай. Уæвæн ис, æмæ райсом 
худæг мæхимæ дæр фæкæсой. Фæлæ абон (æнусы 
къæсæрыл) бамбæрстон: куыдфæнды куы фæкæнон, уæддæр 
мæхицæй нæ алидздзынæн. Зонын æй, зон æй ды дæр: 
уарзын дæ... Уый кæддæр уыдтæн зындзырд æмæ 
'нæсæттон, фæлæ мыл абон мæ зæрдæ фæуæлахиз, æмæ кæд 
Хуыцауы бафæнда, уæд...» 
олхозы сæрдар æмæ райæххæсткомы бæрнон 
кусæг (уполномоченный) быдыртыл зилгæ 
ацыдысты. Комбайнеры, мæнæу кæрдгæйæ, йæ тæккæ тыхстæй 
баййæфтой. Комбайн асаст, æмæ тракторист ивæн хай 
агурæг хъæумæ ацыд, фæлæ никæцæйма зынд. Афтæ 
тыхстæй йæ баййæфтой хицæуттæ. Бидаркæйæ дæр нæ 
рахызтысты. «Уæлбæхæй» йæм æххæсткомæй æрвыст лæг 
дзуры: 
- Куыд у цард? 
— Куыд у, куыд? Афæдзæй афæдзмæ нæ л...х 
фæкалæм, æмæ нын æй сымах хуызæн хицæуттæ бахæрынц!.. 
къоладзауы ахуыргæнæг фæйнæгмæ рахуыдта æмæ 
йæ фæрсы: 
— Итали Европæйы и æви Азийы? 
Лæппу хъуыдыты аныгъуылд, фæлæ дзуапп раттын йæ 
бон нæ баци. 
Ахуыргæнæг ыл фæхъæр кодта: 
— Ацу, хуырым, дæ бынаты сбад, никуы дæ ницы 
рауайдзæн!.. 
Лæппу йæ бынатмæ фæцæйцыд. Æваст фæстæмæ 
фæзылд æмæ фæуæлахизуæвæджы хъæлæсæй загъта: 
— Европæйы! 
— Æмæ дæм, цалынмæ дæ номæй сдзырдтон, уæдмæ йæ 
цæуыннæ загътай? 
-469 

ыртазты Барис заманхъуйлаг кæй уыд, уый 
бæлвырд-бæрæг дардта йæ дзырдарæхстдзинадыл. 
Гениты тыххæй-иу ныхас куы рауад, уæд-иу афтæ 
фæкодта: 
— Генитæ бирæ не сты: раз-два и обчелся, — æмæ-иу 
раздæр йæхимæ ацамыдта, уый фæстæ та, кæимæ лæууыд, 
уымæ. 
амбегаты Гæвдиимæ Терчы былты ныхæстæгæнгæ 
фæцæуæм. Иу заман æндæр æвзагæй æрбайсгæ 
дзырдтæй пайда кæнынмæ рахызтыстæм. Гæвдийы 
хъуыдымæ гæсгæ, ацы дзырдæн æндæрæй баивæн нæй æмæ, 
дам, дзы пайда кæнын хъæуы. Ныхас та цыд уырыссаг 
ныхас «уже»-йыл. 
Мæ зæрдыл, радиойы ма куы куыстон, уæд Газайты 
Зойæ цы хабар радзырдта, уый æрлæууыд... 
Уæд ма телеуынынадæй равдыстытæ комкоммæ 
лæвæрдтой. Иу сылгоймаджы æрбахуыдтой, æмæ йын 
режиссер бамбарын кодта, йæхи куыд дарын хъæуы, уый. 
Загъта йын, цæмæй иронау дзурыныл архайдтаид. 
Сылгоймаг, мæгуыр, цы йын амыдтой, уый бæргæ хъуыды 
кодта, фæлæ дзургæ-дзурын йæ ныхасы спайда кодта, 
Гæвди цы «уже»-йы кой ракодта, уымæй. Кæй фæрæдыд, 
уый фембæрста æмæ уыцы тыхстхуызæй афтæ куы 
бакæнид: «Уже» дæр мын дзы фæци...» 
Кæй зæгъын æй хъæуы, адæм æм хъуыстой, афтæмæй. 
æсты хæдфæстæ уыдис уый. Адæмæн сæ туг сæ 
цæстытæй каст, фæлæ фашистон Герман йæ 
зонгуытыл кæй лæууыд, уый зæрдæты ныфс уагъта, адæммæ 
пырх горæттæ æмæ хъæуты сæрты зынд хуыздæр фидæн. 
Уæвгæ, хæст йæ тæккæ цыренæй куы уыд, уæд дæр 
æууæнк нæ сæфти, цард мæлæты коммæ нæ каст, рæстæг 
йæхиуæттæ домдта. Афтæ кæй уыд, уымæн хорз 
æвдисæн — Ирыстоны куырыхондæр лæгтæ: Абайты Васо, 
Багаты Никъала, Дзанайты Иван, Боциты Барон æмæ 
Епхиты Тæтæри уæхскуæзæй куыстой ирон адæмы 
цытджындæр хæзна — Нарты кадджытæ æмбырд кæнын æмæ 
мыхуыры рауадзыныл. Сæ арфæйаг фæллой сцæттæ æмæ 
-470 

боны рухс федта 1946 азы. Фæстæдæр фæзындысты 2-аг 
æмæ 3-аг рауагъдтæ дæр. Куы зæгъын, хæсты фæудыл 
афæдз йеддæмæ нæма рацыд, афтæ. 
Чиныджы рацыд ирон адæмæн уыд бæрæгбоны 
хуызæн, алы ирон хæдзары къæсæрæй дæр чи бахызт, алы 
ирон зæрдæйы дуар дæр чи байтом кодта. Адæм 
кæрæдзимæ хæрзæггурæггаг уадысты, цин кодтой стырæй, 
чысылæй. 
Мæныл уæд дæс азы дæр æххæст нæма цыди, фæлæ 
мæ цин иннæты цинæй къаддæр нæ уыд. Чиныг куы 
федтон, йæ фæлгонцимæ йын куы базонгæ дæн, уæд зæххыл 
нал хæцыдтæн. Цæмæдæр гæсгæ мæм афтæ каст, цыма 
нæртон хъæбатыртæм мæхæдæг дæр цыдæр бар дардтон, 
стæй мын сæхæдæг дæр æцæгæлон нæ уыдысты. Уæвгæ, 
«цæмæдæр гæсгæ» дзæгъæлы зæгъын, уымæн æмæ нæ 
таурæгъон фыдæлтæ — нæртон адæм алы ирон адæймагимæ 
дæр тугдадзинтау бает сты, сæ цард æмæ архайды не 
'гъдæуттæ ирдæй зынынц, нæ фарн æмæ дзы 
уæздандзинад æрттывдтытæ калы. 
Цæмæй мæ цин йæ гаччы сбадтаид, уый тыххæй мæ 
æнхъæлмæ кæсын бахъуыд, цалынмæ мæ мад быдырæй 
æрбаздæхтаид, уæдмæ. Æртæ туманы — уый аргъ уыди 
чиныг — сидзæргæсы хæдзары æвдæлонæй кæм хъуамæ 
лæууыдаиккой! Æнæмæнг сæ хъуыди искæмæй æфстау 
ракурын. Мæ мадæн хъуыддаг куы бамбарын кодтон, уæд, 
кæй зæгъын æй хъæуы, сагъæсы бацыд. Нæ сыхæгтæ 
махæй бирæ хъæздыгдæр нæ уыдысты, стæй куы уыдаиккой, 
уæддæр курын зын у. Æнцондæр нæ уыд, цы 
ракуырдтаис, уый бафидын, фæлæ мæ мады бон нæ баци мæ 
курдиаты ныхмæ 'рлæууын. 
Æхца кæм ссардта, уый нал хъуыды кæнын, фæлæ, 
æмхæст æртæ сырх туманы мæ къухы куы бафтыдысты, 
уæд фæстæмæ дæр нал фæкастæн, афтæмæй дуканимæ 
фæцагайдтон. Сырхсырхидцъар дынджыр чиныгимæ 
фæстæмæ нæхимæ балæууыдтæн. Цалынмæ мæ къухтæ 
ныхсадтон, уæдмæ йæ рафæлдахын мæ цæст нæ бауарзта. 
Раздæр ын фæцин кодтам йæ нывтыл. Сæ 
алкæцыдæриу адæймаджы æнахуыр дунейы балæууын кодта, 
сæвзæрдиу æм æнæкæрон сæрыстырдзинад. 
Уыцы диссаджы уыемтæ мæ никуы ферох уыдзысты. 
Мæ дыууæ кæстæр хойы скъоламæ нæма цыдысты, мæ 
47 </ 

мад та æнахуыргонд уыд, фæлæ æнæхъæн бинонтæй дæр 
æмбæрстам, нæ хæдзары фыццагдæр цы чиныг фæзынд, 
уымæй кæй фæхъæздыгдæр стæм, нæ фарныл кæй 
бафтыд. Ноджы диссагдæр та уыди, кæсын æй куы 
райдыдтон, уæд. Цастæ мын æнтысти, фæлæ уæддæр мæхиуыл 
нæ ауæрстон. Кастæн, цас мæ бон уыд, уыйбæрц. Суанг 
ма-иу нæм сыхæгтæ дæр æрбацыдысты. 
Абоны хуызæн мæ цæстыл уайынц, «Нарты 
кадджыты» цы диссаджы нывтæ уыди, уыд он. Сæ алкæцы дæр 
мæм дзы дзуары хуызæн каст. Чи сæ сфæлдыста — 
Тугъанты Махарбег — уый дæр зæххон адæймагыл нæ 
нымадтон. Уæларвон тыхæй хайджын æй æнхъæлдтон. 
Уæвгæ, уый æнæмæнг дæр афтæ уыди. Таурæгъон 
хъæбатырты уд чи бауагъта, зæдтæ æмæ дауджыты уырнинагæй 
чи равдыста, уыцы нывгæнæгмæ Хуыцауы комытæф ма 
фæхæццæ уыдаид, уый зын бауырнæн уыд. 
итъи колхозы бригадирæй куыста. Адæм дзы хъаст 
кодтой. Семæ дзырдта тызмæгæй, иннæ 
бригадирты хуызæн нæ уыд: хатыр никæмæн кодта. Йæхи-иу дзы 
чи куырдта, уый-иу хъæры бын фæкодта. Адæймаг цы 
уавæры ис, уый йæм никуы бахъардта. Иуахæмы та 
Лезурханимæ сбыцæу. Сылгоймаджы тынг смæсты кодта, 
æмæ йæм уый дæр нал фæлæууыд: 
— Рынчын нæ кæныс, фæлæ мæлгæ дæр нæ кæндзынæ! 
Уæддæр дæ нæ фервæздзыстæм?! 
лан йæ мадимæ уыдис Цъæйы. Уыцы рæстæджы 
уым йæ улæфт уагъта мæ зонгæ профессор йе 
'мбæлттимæ. Лæппу, æвæццæгæн, фыдуаг кодта, æмæ йæм Хъайто 
бавзыста, фæлæуу, æз мæнæ Музаферы фенон æмæ, 
ныхасмæ кæй нæ хъусыс, уыдæттæ йын радзурон. Алан дæр 
дзыхъхъы лæуд нæ разынд: 
— Æз уæхимæ писмо ныффысдзынæн, Хъайто Цъæйы 
алы бон дæр йе 'мбæлттимæ бæгæны ну азы, зæгъгæ. 
, Цымæ дыууæ дзырдхæссæгæй азимагдæр кæцы уыди: 
гыццыл æви стыр?.. 
472 

нæлар Ермоловмæ, дам, кадджын уазджытæ 
сæмбæлд. Фынг сын æрæвæрдта, æмæ йын дзы 
раппæлыдысты. Уæлдайдæр — йæ физонæгæй. 
— Уагæры ма Хъороты Агоры физонæгæй куы 
фæхъæстæ уыдаиккат. 
— Æмæ нын уыцы Агор цæуыннæ скодта физонæг? — 
бафарста уазджытæй чидæр. 
— Ирыстонмæ ацыди. Йæ райгуырæн бæстæ тынг 
мысыди, æмæ йын фæтæригъæд кодтон: ауагътон æй, — дзуапп 
радта инæлар. 
ыссæджы ныхас кæдæмыты хъуысы, уый диссаг у. 
Нудæсæм æнусæй Некрасов Николай йæ хъæлæсы 
дзаг ныхъхъæр кодта æмæ йæ ныхæстæ дыууын 
фыццæгæм æнусмæ хæхтæ æмæ быдырты сæрты азæлгæ 
махмæ æрхæццæ сты: 
Где вы — певцы любви, свободы, мира 
И доблести?.. Век «крови и меча»! 
На трон земли ты посадил банкира, 
Провозгласил героем палача... 
Цыма йæ дзырдтæ никæмæ фехъуыстысты, уый 
хуызæн йæхиимæ дзурæгау дарддæр зæгъы: 
Толпа гласит: «Певцы не нужны веку!» 
И нет певцов... Замолкло божество... 
О, кто теперь напомнит человеку 
Высокое призвание его?.. 
Æцæгæйдæр, чи? 
у заман та мæ сыхаг ме мдзæвгæйы кой ракодта. 
Цавæр æмдзæвгæ уыд, уый дæр зæгъон: 
Рæдыдыстæм, нæй йыл ныхас дæр, 
Нæ нæм хъардта адæмы хъсер: 
Цы къухтæй æмдзæгъд кодтам раздсер, 
Ныр уыдонсей хойсем нее ссер. 
4^73 

Æз та, зæгъын, æндæрæбон ног æмдзæвгæ ныффыстон, 
нæ ныртæккæйы царды нывтæ мæ цæстыл уадысты, 
афтæмæй, æмæ сын æй радзырдтон: 
Куыинсе ксенон сердиаг, 
Куыннсе ксенон фæдис? 
Фыдызнæгты фсендиаг 
Фыдыбсестсе фсецис. 
Камал афтæ бакодта: 
— Бафтауын ма йæм хъæуы иу-дыууæ куплеты уæддæр, 
науæд æй адæмы размæ куы рахæссай, уæд сæм æгæр 
цыбыр фæкæсдзæн. Блок афтæ загъта: æмдзæвгæйы дæргъ, 
дам, хъуамæ æртæ строфайæ къаддæр дæр ма у а æмæ 
фылдæр дæр, ома æппæты хуыздæр уыдзæн ахæм бæрцæй. 
Æз ын йæхи æмдзæвгæ æрымысыдтæн. «Армукъайы 
уынæрæй скъуыддзаг» — афтæ хуыйны æмдзæвгæ. Ис дзы 
æрмæстдæр æртæ рæнхъы: 
— Кæй ма хъæуы кæссегтсе?! 
Ссерджынты кило — сомы 'рдсег! 
Æнæссертсе та — сом!.. 
Уымæ, зæгъын, цæуыннæ 'фтауыс. 
— Уымæ æфтауын нæ хъæуы, хъуыды дзы кæронмæ 
загъд æрцыд. 
— Афтæ у, афтæ, мæ цыппаррæнхъонмæ ма æфтауын 
хъæуы, фæлæ де 'ртæрæнхъонмæ — нал. 
æ хæлæртты быцæуы бацæуыны бæсты де знæгты 
быцæуы бацу, уымæн æмæ дæ хæлæрттæй иуы 
дæхицæн знаг скæндзынæ, де знæгтæй та — лымæн. Уый ног 
эрæйы агъоммæ куырыхон Биант загъта. Фæлæ мæнæ ацы 
зондджын ныхас чи загъта, уый нæ зонын: «Дæумæ дæр — 
фæткъуы, мæнмæ дæр. Куы сæ баивæм, уæд нæ иумæ дæр 
фæткъуы уыдзæн, не 'ннæмæ дæр, фæлæ, цы зонæм, уый 
кæрæдзийæн куы радзурæм, уæд дыууæйæ дæр 
фæзондджындæр уыдзыстæм». 
æ поэттæй иу Хуымæллæджы дон Волгæйы хуызæн 
уæрæх æмæ арф рахуыдта: 
474 

Камбилеевка-река 
Широка и глубока. 
Уыцы дыууæ рæнхъы сæ фæдыл расайдтой цалдæр 
эпиграммæ æмæ пародийы. Æз дзы ракæндзынæн иуы кой. 
Куыд зонæм, афтæмæй Хуымæллæджы дон уæрæх дæр 
нæу, арф дæр нæу. Æмæ дыууæ рæнхъы авторæн æндæр 
поэт йæ цæстмæ бадардта: «Хуымæллæджы дон кæд арф 
нæу, уæддæр дæ хъуыдытæй арфдæр у». 
Иннæ эпиграммæты ноджы карздæр ныхæстæ ис æмæ 
уыдоны кой нæ кæнын. 
над, ома æнæ ад æмæ адджын, зæххыл 
цыдæриддæр ис, уыдон кæнынц дыууæ дихы: хæрзтæ æмæ 
æвзæртыл. Стæй, æвæццæгæн, дуне «æнæ» æмæ «джын»-æй 
арæзт у. Цы джын дæ, зæгъгæ, дæр, чи зоны, уымæн 
фæзæгъынц. 
ылдæр адæм хæрзхотæ æмæ хæрзæфсымæртæ 
вæййынц. Фæлæ ма вæййы æндæрхуызон хотæ 
æмæ æфсымæртæ дæр: мадæй — иу, фыдæй — 
хицæн, мадæй — хицæн, фыдæй — иу. Цымæ дзы 
кæрæдзимæ кæцытæ хæстæгдæр сты? Зын фарст дæттын мæхимæ, 
ахæм хæстæджыты бафæрсынмæ та мæ ныфс нæ хæссын. 
Кæмæ куыд фæкæсдзæн, чи мæ куыд бамбардзæн — 
Хуыцау йæ зонæг. 
Мæхинымæр та æрцыдтæн ахæм хатдзæгмæ: 
æвæццæгæн, мадæй — иу хотæ æмæ æфсымæртæ хæстæгдæр сты. 
Чи зоны, фыдæй — иу. 
Мæгъа... 
ихитæ йыл ис, суанг ма боцъотæ дæр, фæлæ адæм, 
йæ митæм куы бакæсынц, уæд фæзæгъынц: 
— Ауыл рихи нæй. Амæн йæ рихи даст у!.. 
ырхъалæй скъуыдты цæуыны бæсты 
фырмæгуырæй æмпъызтыты цу. 
475 

уахæмы радиойæн интервью лæвæрдтон, æмæ мæ 
уацхæссæг бафарста, Шекспиры, дам, ирон 
æвзагмæ цæмæн тæлмац кæныс. Æмæ йæ фарст 
фæбæлвырддæргæнгæйæ дарддæр йæ хъуыды райхæлдта: «Кæй 
фæнда, уый йæ уырыссаг æвзагмæ тæлмацгондæй нæ 
бакæсдзæн? Ноджы фылдæр адæм...» 
Цыдæртæ загътон уацхæссæгæн. Бæлвырд сæ нал 
хъуыды кæнын, фæлæ сæ мидис уыди ахæм: уæдæ ныр нæ 
иронау фыстытæ дæр уырыссагмæ раивæм, цæмæй сæ 
фылдæр ирæттæ кæсой, уый тыххæй? 
Æнхъæлдæн, Марк Твен загъта, Шекспиры 
англисæгтæ дæр нæ кæсынц, зæгъгæ. Кæй зæгъын æй хъæуы, уым, 
адæймаг цæуыл бацин кæна, ахæмæй ницы ис, фæлæ 
уæддæр ныффыстон ахæм цыппаррæнхъон: 
Нæ зонын æз, кæдсем цсеуы мæ Ир, 
Тæрсын, куынæуал разына йæ фæд... 
Куы нæ хъæуы йæхи 'взагыл Шекспир, 
Кæй бахьæудзæп ирон æвзагыл уæд? 
зты дугъæн бауромæн нæй, адæймаджы цардæн иу 
хатт йеддæмæ æрлæууæн куыд нæй, афтæ. Цæуынц 
бонтæ, къуыритæ, мæйтæ. Иу рæстæджы азты нымæц 
ахæм бæрзæндмæ схизы, æмæ сæ цъуппæй фæстæмæ 
ракæсын кæд фæхъæуы. Бирæ адæм уыцы цъуппæй 
ракæсынц æмæ дисы бацæуынц: уыцы гакъон-макъон 
фæндæгтыл æз фæцыдтæн, уыцы хæрдтæ æмæ уырдгуыты фæсте 
фæуадзын мæнæн бантыст, уыцы къуыппытæ æмæ 
дзыхъхъыты сæрты æз ахызтæн? Кæд æцæгæйдæр афтæ уыди, 
уæд ахæм уæлиаумæ куыд тагъд схæццæ дæн? Мæ зæрды 
ма дарддæр цæуын куы ис, фæлæ мæ хъарутæ куынæуал 
амонынц. 
О, цардæн райдайæн куыд ис, афтæ йын ис кæрон дæр. 
Цасфæнды бирæ куы фæцæрай, уæддæр дæм афтæ 
фæкæсдзæн, цыма рæстæг, куыд ын æнхъæл уыдтæ, уымæй 
тагъддæр цыди, æмæ, куыд тагъд агæпп кодта, уый дæр 
уымæн нæ бамбæрстай... 
Уый уыд уартæ 1963 азы, «Рæстдзинад» йæ дыууиссæдз 
азы куы бæрæг кодта, уæд. Нæ кусджытæ иууылдæр 
æрæмбырд сты æмæ нæ къам систам. Уæвгæ, иууылдæр нæ 
уыдысты. Алы аххосæгтæм гæсгæ дзы нæ бахаудысты... Чи 
476 

дзы нæ бахауд, уыдон дæр мын зындгонд сты. Нæ 
хæларзæрдæ, «Рæстдзинад»-ы дæсгай азты дæргъы зæрдиаг 
фæллой чи фæкодта, уыцы Мамонтов Федор мын къам 
куы радта, уæд дзы чи нæ уыд, уыдоны мыггæгтæ йæ 
чъылдыммæ ныффыстон. Къамы чи ис, уыдон бæрæг сты, 
фæлæ иннæты дæр хъуамæ фæстагæттæ зоной æмæ, кæд 
Хуыцауы фæнда, уæд сæ иуахæмы ныммыхуыр 
кæндзынæн... 
Уыцы къаммæ куы 'ркæсын, уæд мæ цæстытыл 
ауайынц, иуæндæс азæй фылдæр кæимæ фæкуыстон, уыдоны 
рухс цæсгæмттæ. Бирæ амондджын бонтæ арвыстон семæ 
æмæ, цасфæнды куы фæцæрон, уæддæр, кæддæр цы 
ныхæстæ загътон, уыцы азтæ æмæ уыцы азты кæимæ 
куыстон, уыдон мæрдты дæр мемæ уæнт, зæгъгæ, — мæ къух 
никуы сисдзынæн, уымæн æмæ, уæд цы базыдтон, федтон 
æмæ фехъуыстон, уыдон мын разындысты æнусон 
фæндаггаг. 
Æнгомдæр адæмæн скæнæн нæ уыди. Адæмы хъæр чи 
не 'мбæрста, уыдон редакцийы бирæ нæ фæстиат кодтой. 
Йæ бон-иу чи базыдта, уый-иу йæхæдæг ацыд æмæ, дон 
йæхи сыгъдæггæнгæ куыд цæуа, афтæ редакци дæр 
сыгъдæгæй сыгъдæгдæр донвæдты лæгæрста. Афтæмæй 
ралæууыд йæ дыууиссæдз азы юбилей. 
Уыцы бон цы къам систам, уымæ арæх æркæсын æмæ 
иу хаттæй иннæ хатмæ мæ равг мæгуырдæр кæны. 
Иуæйиумæ фæцыдысты, «Рæстдзинад»-ы тырысайыл фидар 
къухтæй чи хæцыд æмæ йæ бæрзæндты чи хаста, уыдон. 
2008 азы 29 апрелы ма йæм куы æркастæн, уæд ма дзы 
фараст æмæ дыууиссæдзæй æгас уыдысты æрмæстдæр 
фондзæй: Гуытъиаты Замирæт, Дарчиты Нинæ, Цæрукъаты 
Тайму раз, Мæхæмæтты Ахуырбег (куыдхистæрæй сæ 
нымайын) æмæ æз. Уыцы хъуыдытæгæнгæйæ равзæрдысты 
ацы рæнхъытæ: 
Нее уыд нæхицеей хъалдсер... 
Ныр ма нæ баззад цалдсер — 
Кæпыпц ныл азтæ уæз. 
Замирæт æмæ Нинæ, 
Таймураз æмæ Зинæ> 
Ахуырбег æмæ æз. 
477 

«Рæстдзинад»-ы тырыса 
Хæссæм, уадз дардмсе хьуыса 
«Рæстдзинад»-сен йæ кад. 
Цы дуг уыди, цы рæстæг — 
Уыд зсердсемсе куыд хæстæг, 
Цæйбæрц уыди нæ цин! 
Цы газет уагътам раздæр! — 
Нæ уыд йæхицæй уаздæр, 
Нæ куыст хуыдтам нæ дин. 
Ныр атахтысты азтæ, 
Нæ фылдæры нын байста 
Æнæхатыр мæлæт. 
Кæдмæ цæуæм нæ къæхтыл, 
Лæгъз быдыртыл уа, рæгьтыл — 
Зындзæн зæххыл нæ фæд. 
Ныр уыдонæй, ома 2008 азы ма æгас чи уыд, уыдоны 
æхсæнæй дæр фæхъуыдысты Дарчиты Нинæ æмæ Цæрукъаты 
Таймураз. Фараст æмæ дыууиссæдзæй ма фараст æмæ 
дыууиссæдз азмæ кæддæры бæзджын «Рæстдзинад»-æй æгас 
стæм æрмæстдæр цыппарæй. 
Рухсаг уæнт, йе 'ну сон фæндагыл чи ацыд, уыд он 
иууылдæр! Зинæ, Замирæт æмæ Ахуырбег та, сæ разæй чи 
фæци, уыдоны арфæтæй хайджын уæнт! Марды арфæ 
æмæ, дам, дзуары арфæйæн иухуызон тых ис. 
урат, дзæнæты фæбад! Дæ мæлæтмæ чи 
'нхъæлмæ каст, уыдонæй иуæн йæ сæр схъил кæныны 
фадат фæци. Комкоммæ дзургæйæ та — «схъæбатыр». Цы 
аккаг у, ахæм «кад» кæмæн скодтай, уымæн, дæ цæсты 
фæцъындмæ кæсгæйæ, йæ цæстытæ урс кæнынмæ фесты. 
Де 'цæг дунемæ куы ацыдтæ, уæд ыл хур скаст, фæлæ йæ 
рухсмæ ницуал ауыдта. Ахæм стыр хорздзинад ыл æрцыд, 
уый йæ нæма уырныдта. Тарсти, бынтон куы нæ амæлай, 
ома фæстæмæ куы райгас уай, уымæй æмæ уал æнхъæлмæ 
каст. Бонтæ æмæ къуыритæ цыдысты. 
478 

Мæйты нымæцыл æфтыди. Куы нæ æмæ куы нæ 
зындтæ, уæд æй сабыргай уырнын райдыдта, фæстæмæ кæй 
нал раздæхдзынæ, уый, æмæ, дæ амардыл дзæвгар рæстæг 
рацæуыны фæстæ, «цалдæр азы размæ» газеты «æгæр» 
кæй скритикæ кодтай, уый йæ хъаст редакцимæ бахаста 
æмæ дзы йæхицæй хатыр ракурын кодта. 
Ахæм «хъæбатырдзинад» равдыста (йæ ном æмæ йын 
йæ мыггаг барæй нæ фыссын, газет дæу дæр дæ ном 
æмæ дæ мыггагæй нæ бацамыдта, рахуыдтой дæ 
æхсæнадон уацхæссæг), «æгæр» кæй скритикæ кодтай, уыцы 
лæг. 
Дисы мæ бафтыдта, газет цы зондыл хæст разынд, уый 
дæр. Цытæ фыссы, уыдоныл лыстæг ахъуыды кæн, уæд 
йæ хатырты дæлдæр-уæлдæр ныхæстæн рæстмæ 
бамбарæн нæй. Искуы ма «æгæр» скритикæ кæныны тыххæй 
искæй азымы бадарæн ис? Ноджы диссагдæр та у, «æгæр» 
æй кæй скритикæ кодтай, уымæй хатыртæ курын. 
Дыккаг æмæ æртыккаг бон нæ, фæлæ «цалдæр азы 
размæ» мыхуыргонд чи 'рцыд, уыцы æрмæджы тыххæй. 
Дæсгай азты мыхуыры кусын, æмæ, цы нæ федтон 
æмæ фехъуыстон, ахæм, æвæццæгæн, бирæ нал баззад, 
фæлæ искуы искæцы газет кæйдæр «æгæр» кæй 
скритикæ кодта, уый тыххæй хатыртæ куырдта, зæгъгæ, 
никуыма фехъуыстон. Æгæр бирæ аиппытæ æнаиппæй куы 
ранымайай, ома цыдæриддæр уыди, уый комкоммæ куы 
зæгъай, уæд æгæр никуы уыдзысты. Газет та уый 
тыххæй йæ уæрджытæ хойынмæ фæци æмæ, цалдæр азы 
размæ раст кæй критикæ кодтой, уый тыххæй йын 
лæгъстæ кæнынц, ныронг нæм цы диссаджы æрмæджытæ 
æрвыстай, ахæмтæ та нæм æрвит, зæгъгæ. 
Мурат, ацы æрмæг газеты куы фæзынд, уæдæй 
нырмæ дзæвгар рæстæг рацыд. Дæхæдæг æгас куы уаис, уæд 
дæ ныхмæ ныффыссын кæй нæ бауæндыдаиккой, уый мæ 
уырны, стæй куы бауæндыдаиккой, уæд дзы сойтæ кæй не 
смарзтаиккой, ууыл дæр дызæрдыг нæ кæнын. Æнхъæлмæ 
кастæн, кæд дæ фарс, ома рæстдзинады фарс, исчи 
радзурид, зæгъгæ, фæлæ уый йæ зæрды куы никæмæн уыд, уæд 
уыцы хæс æз мæхимæ райстон. Дæхæдæг сын цы дзуапп 
раттаис, уымæ дæрддзæф лæууы, фæлæ æппыннæйы 
бæсты кæд бабæззид. 
479 

фсымæры лæппу, дам, æфсымæр нæ комы. 
Цæуыннæ, цымæ? Хойы лæппуйæн, ома 
хæрæфыртæн диссаджы бартæ куы ис, йæ мадырвадæлтæ йæ сæ 
кæцыфæнды бинойнагæй дæр дæлдæр куы нæ 'вæрынц, 
кадджыныл æй куы нымайынц, уæд æфсымæры 
лæппуйæн хойы лæппуйæ къаддæр кад цæмæн ис? Йæ фыды хо 
йыл йæ зæрдæ цæуыннæ дары? 
Ис ма æндæрхуызон æмбисæндтæ дæр: «Минас кæнын 
дæ куы фæнда, уæд дæ мады хомæ бауай, смæстджын 
уæвын дæ куы фæнда, уæд та дæ фыды хомæ». «Мады хойæ 
мады ад цæуы». 
Кæд æфсымæры лæппу дæр æфсымæр уымæн нæ 
комы? 
æ хъæуккæгтæ иу номæн бирæ хуызтæ кæй 
раттынц, уый тыххæй ма фыстон. Уæд мæм Михаилы 
кой уыди. Фæнды ма мæ Владимиры тыххæй дæр зæгъын. 
Ахæм ном Бæрæгъуыны кæуыл сæвæрдтой, уыдонæй 
иумæ дæр уыцы номæй нæ дзырдтои. Иуты дзы хуыдтой 
Валодя (Чехойты, Дзасохты, Хъантеты, Цогойты, Хлойты, 
Цомайты, Беккуызарты, Мзокты, Хуыдæлты æмæ афтæ 
дарддæр. «Афтæ дарддæр» уымæн зæгъын, æмæ, уæлдæр 
цы Валодяты кой скодтон, уыдон мæ рæстæджы 
цардысты, ома æз хъæуы куы цардтæн, уæд. Зыдтон дзы алкæй 
дæр лæгæй-лæгмæ. Ныр, кæй зæгъын æй хъæуы, сæ 
нымæц фæфылдæр уыдаид, уымæн æмæ хъæуы куынæуал 
цæрын, уæдæй нырмæ æнусы æмбисæй фылдæр рацыд), 
иннæйы Лади (Дзасохты, Хъуппеты), аннæтæй кæй Ладе 
(Кобесты) хуыдтой, кæй — Ладемыр (Беккуызарты, 
Дзасохты, Цогойты), кæй — Валоккæ (Беккуызарты). 
Афтæмæй дзы, куы зæгъын, мæ хъæуккæгтæ, йе 'цæг 
ном — Владимирæй иумæ дæр нæ дзырдтои. 
лы хъуыддаджы тыххæй дæр æм ис йæхи... галиу 
хъуыды. 
уворин Алексей Сергейы фырт йæ рæстæджы зындгонд 
уыди. Зындгонд уыди, канд йæ хъæздыгдзинадæй 
480 

нæ, фæлæ йе сфæлдыстадæй дæр: фыста драмой 
уацмыстæ, уагъта алыхуызон чингуытæ, къæлиндартæ... Кæд 
Чеховæй æхсæз æмæ ссæдз азы хистæр уыд, мæлгæ та 
зынгонд фыссæгæй аст азы фæстæдæр акодта, уæддæр 
хæларæй цардысты. Цыма æмгæрттæ уыдысты, уыдис сын 
ахæм ахастдзинæдтæ. 
Алексей уагъта газет «Новое время». Цы фæндагыл 
æрлæууыд, уый нæ цыди Ленины зæрдæмæ. Уайдзæф ын 
кодта, хъæздыджыты фарс кæй хæцыд, уый тыххæй. Разы дзы 
нæ уыди Салтыков-Щедрин дæр. Йæ газет та йын схуыдта 
«Чего изволите?» Цымæ уæды официалон газеттæй æмæ 
ныры рæстæджы ахæм газетты æхсæн бирæ 
хъауджыдæрдзинæдтæ ис? Ныртæккæйы газетты æндæр номæй 
куы схониккам, уæд цымæ бирæ фæрæдиикам? «Чего не 
изволите?» Цæмæй æвзæрдæр ном у? «Чего не изволите?» 
дæр къаддæр хæрзты нæ бацæуид, сæ хъысмæт кæмæй 
аразгæ у, уыдонæн. 
Цыфæндыйæ дæр Суворинмæ мæ зæрдæ нæ хъæбæр 
кæны, Чеховæн бирæ лæггæдтæ кæй фæкодта, уый 
тыххæй. Антон йæ цыбыр царды дæргъы цы диссаджы 
уацмыстæ сфæлдыста, уыд он дунейы рухсмæ уадзыныл 
æнувыдæй кæй архайдта, уый тыххæй дзы бузныг уæвын 
хъæуы, уымæн æмæ, адæймаг хорздзинадæй цы сарæзта, аргъ 
ын уый тыххæй фæкæнынц. 
æ мадырвад мын ахæм хабар радзырдта: «Мæ 
сыхагæй уæздандæр лæгæн скæнæн нæй. 
Æгъдауылхæст, уазæгуарзон, фырнымд. Æрæджыйы онг-иу æй нæ 
сыхбæстæ æдзухдæр хистæрæн агуырдтой æмæ-иу алы 
хатт дæр фынг сфидауын кодта. 
Мæ хæдзары — æз ныр æндæр сыхы цæрын — 
циндзинад уыди, æмæ йæм мæхæдæг хонæг фæцыдтæн, Хæмыц, 
мæ уарзон адæмимæ æртæ чъирийы скувынмæ хъавын 
æмæ дæ уырдæм хонгæ дæр кæнын æмæ дзы хистæрæн 
куы сбадис, уый дæр мæ фæнды, зæгъгæ. Дæ фарсмæ, 
дам, балæудзынæн, фæлæ мæм хистæрæй сбадыны ныфс 
нæй. 
Æмæ мын йæ царды хабæрттæ ракодта. Цæвиттон, 
Хæмыцæн ис иунæг лæппу æмæ галиу фæндагыл ацыд. 
Ахæм фæндаг чи равзары, уымæн та йæ царды бонтæ 
*31 Дзасохты Музафер 
484 

æрцыбыр вæййынц. Мæ сыхаджы лæппу дæр, куыд мын 
радзырдта, афтæмæй уырдæм фæхæстæг. Уæддæр ма йæм 
ноджыдæр иу хатт æрхатыдтæн, адæмы 'хсæнмæ 
куынæуал цæуай, дæхимæ хъусыныл куы фæуай, уæд бирæйы 
фаг не суыдзынæ, зæгъгæ. Фæлæ, марадз-зæгъай, кæд 
мын сразы. Хистæры бынаты, дам, куы сбадон, уæд, дам, 
мын исчи афтæ куы зæгъа, дæ хæдзары уынаффæ кæнын 
куы нæ зоныс, уæд махæн зонд цы амоныс. 
Куыннæ йын хъуамæ фæтæригъæд кодтаин? Хæмыц 
йæхæдæг — æцæг ирон, æгъдауджын, фæрнджын лæг. Дæ 
сæрæн мацы зон, дæ иунæг хъæбулæн фу-фу фæкæн æмæ ахæм 
бæллæхы бахау! Стæй рæстæджы ныхмæ дæр куыннæ дзура 
адæймаг, фæсивæды ахæм уавæрты чи баппæрста? 
Галиу фæндагыл уыйбæрц цæуджытæ кæд уыдис 
раздæр? Кæд мардис уыйбæрц адæм æрыгонæй? 
æг йæ хæрæджы йе 'ккой скодта æмæ уынгты 
фæцæуы. Йæ сыхаг æй ауыдта æмæ йæм, дисы 
бацæугæйæ, дзуры: 
— Де 'ккойы йæ цæмæн хæссыс, сбад ыл, æмæ дæ 
йæхæдæг хæсдзæн. 
— Æмæ цæмæй зоны, кæдæм мæ цæуын хъæуы, уый? 
æ фыдæлты уæлахизты кой æнусты сæрты махмæ 
дæр æрхæццæ. Кæм сæхи сæрибардзинадыл тох 
кодтой, кæм та æхцайыл кæрæдзийы дæр цагътой. Плиты 
Грис хуымæтæджы фыста: 
Цæй, цы ма йыл дзурæм бирсе, 
Ахæм диссаг рауад хсест: 
Кард бæрзонд фæхæссы ирон 
Æмæ ирон сæрæн — дзæхст! 
Куы зæгъын, нæ рагфыдæлты хæстхъомдзинад 
æнæхъæн дунейыл айхъуыст, фæлæ сæ фæстæ цы баззад? Нæ 
зонын, уыцы фарстæн цы дзуапп раттын æмбæлы, уый, 
фæлæ мæнæн æппæт уыцы уæлахизтæй мæ зæрдæмæ 
хæстæгдæр сты, Зеленчукы цыртыл иронау фыстæй цы 
цалдæр ныхасы баззад, уыдон. 
482 

айтæ, зæгъгæ, Ирыстоны иу ахæм цæрæн бынат 
ис. Иу хатт уырдæм иу лæг уазæгуаты бафтыд 
æмæ йæ донимæ æмхæццæ спъиртæй буц кодтой. 
Фысым йæ уазæгмæ сыхæгты дæр æрхуыдта æмæ 
уыдонимæ гаджидæуттæ уагътой. Иу гаджидауы фæстæ уазæг 
фысыммæ дзуры: 
— Ам дон кадавар у, æмæ мын æй сыгъдæгæй дæттут... 
ирæ чи зоны, уый йæхинымæр дæр никуы ахъуыды 
кæндзæн, бирæ зонын, зæгъгæ. Бирæ чи нæ зоны, 
уый хъуыды дæр акæндзæн æмæ зæгъгæ дæр кæндзæн, 
алцы зонæгæй дæр йæхи равдисдзæн. Кæддæр Абайты 
Васойы бафарстон, цал æвзаджы зоны, уымæй, æмæ мын 
ахæм дзуапп рад та: «Куыд æмбæлы, афтæ иу дæр нæ». 
Цæрæнбонты цы 'взаг иртасыныл фæкуыста, ома ирон 
æвзаг, уым æрмæстдæр иу ныхас — «уырыхсны»-йы 
нысаниуæг кæй нæ зыдта, уый тыххæй. 
Иронау чи фыссы, уыдонæй, æвæццæгæн, бирæты 
6афæрсынц, иу кæнæ иннæ дзырд цы амоны, кæнæ йæ 
уырыссагæй иронмæ куыд ратæлмац кæнын хъæуы, уымæй. 
Айфыццаг мæм Мæздæгæй Медойты Барис сдзырдта, 
«дракон», дам, иронау цы хуыйны. Æваст ын цы дзуапп 
раттаин, уый нæ зыдтон æмæ хъуыдытыл фæдæн. 
Кæфхъуындарæй хуыздæр мæ бон æрымысын ницы баци 
æмæ йын афтæ загътон. Куы зæгъын, кæд бынтон раст нæ 
дæн, уæддæр нæ зонын, фæлæ бæлвырддæр дзуапп 
раттын мæ бон нæ баци. 
Уымæй чысыл фæстæдæр та мæ къуырцдзæвæнмæ мæ 
хорз хæлар æрыдойнаг Баскаты Сослан батардта, 
куысыфтæг, дам, уырыссагау цы хуыйны. Телефонæй 
дзургæйæ, кæд хъуыды кæнынæн бирæ фадæттæ нæ уыди, 
уæддæр иудзæвгар фæхъуыды кодтон, фæлæ йын ницы 
дзуапп радтон. 
Дыккаг бон, мæ зæрдæ кæуыл дардтон, уыдонæй кæй нæ 
бафарстон, ахæм нал баззад, фæлæ се 'хсæн, куысыфтæджы 
хабæрттæ мæнæй хуыздæр чи зоны, ахæм нæ разынд. 
Басгæрстон дзырдуæттæ дæр. «Уырыссаг-ирон дзырдуаты» 
фыстой: «Куысыфтæг / особый сорт тыквы с бородавчатой 
коркой». Нæ фæцыд мæ зæрдæмæ. Ахæм заман мæ фæстаг 
ныфс вæййы Миллер Всеволоды «Ирон-уырыссаг-немыцаг 
483 

дзырдуат». Æркастæн уымæ дæр: «Куысыфтæг: полая 
тыква, употребляемая, как сосуд». Нæ мæм фæкаст уый 
дæр æххæст дзуапп. 
Чысыл уæлдæр цы ныхæстæ загьтон, ома мæ зæрдæ 
кæуыл дардтон, уыдон иууылдæр бафарстон, зæгъгæ, уымæй 
бынтон раст нæ уыдтæн, уымæн æмæ мæ ферох мæ 
хъæуккаг Приты Дзибул. Фæлæ уал уый размæ, ирон æвзаг, стæй 
бирæ цыдæртæ мæнæй хуыздæр кæй зоны, уый тыххæй. 
Чи уыди, уый нал хъуыды кæнын, фæлæ та мæм 
цалдæр азы размæ чидæр æрбадзырдта, кусарт, дам, куы 
акæнынц, уæд ын, йæ риуыгуыдырæй цы тымбыл æргъиу 
ралыг кæнынц æмæ къулыл кæй батъæпп ласынц, уый 
иронау цы хуыйны. Нæ йæ зыдтон æмæ йын цы дзуапп 
раттаин? Бирæты куы фæфæрстытæ кодтон æмæ мын куы ничи 
баххуыс кодта, уæд Дзибул мæ ныдздзырдтон æмæ мын æй 
загъта: кæразимаг... 
Уыцы хабар мæ зæрдыл æрбалæууыд æмæ та 
æххуысмæ Дзибулмæ фæдзырдтон, æмæ та мæ мæ уавæрæй 
фервæзын кодта: горлянкæ. 
Дзибул ирон æвзагмæ, ирон кæй у, уымæй дарддæр 
ницы бар дары. Каст фæци Хетæгкаты Къостайы номыл 
паддзахадон пединституты физикон-математикон 
факультет. Цæрæнбонты фæкуыста ахуыргæнæг, фылдæр та 
ахуыргæнæг-директорæй Красногоры, Æрыдоны, 
Дзæуджыхъæуы, æмæ у, бирæ чи федта æмæ зоны, ахæм 
адæймаг. 
Ныхæстæ иууылдæр куысыфтæг расайдта, æмæ йæ 
куысыфтæгæй фæуон. Миллеры дзырдуаты 
куысыфтæджы тыххæй ахæм хъуыдыйад æрхастæуыд: «Уымæн йæ 
куысыфтæджы ницы ис». 
Æвæццæгæн, мæн цæмæйты фæфæрсынц, уымæй, 
Дзибулы хуызæн, йæ куысыфтæджы исты кæмæн ис, 
ахæмты фæрсын фæхъæуы. 
æ гуырæн бон мæ хæлæрттимæ нæхимæ фынгыл 
бадæм. Иу заман нæм чидæр телефонæй 
æрбадзырдта, уæ телевизор, дам-ма бакæнут, уæ хæдзары 
хицауы тыххæй, дам, дзы равдыст цæуы. Кæстæртæй йæ 
чидæр сифтыгъта, æмæ дзы æцæгæйдæр — æз интервью кæм 
лæвæрдтон, ахæм равдыст. Уымæй размæ ма йæ кæддæр 
484 

æвдыстой æмæ йæ ныр, æвæццæгæн, мæ гуырæн бон 
æрымысыдысты. Программæйы дæр нæ уыди, хъусын дæр 
нын ницы фæкодтой, афтæмæй йæ равдыстой. Мæ 
уазджыты йæм бакæсын фæндыд, фæлæ, марадз-зæгъай, кæд 
уыцы канал æвдыста. Æвдисгæ кодта, фæлæ кадртæ 
ратæх-батæх систой, æмæ дзы бамбарæн ницы уыд. 
Камал, цардæй куыд фæсте баззадыстæм, уымæ 
æнæдзургæйæ кæсын бирæ нæ бафæрæзта æмæ йæ хъуыдытæ 
нæ басусæг кодта: 
— Ахæм телевизортæ дыууиссæдз азы куынæуал уадзынц, 
уæд ма йæ сымах кæм ссардтат? 
угъаты чындзæхсæвмæ бирæ адæм æрæмбырд. 
Уæвгæ, бирæ адæм та нæ кæцы чындзæхсæвы нæ 
вæййы! Фæлæ ардæм уæлдай фылдæр æрцыд. Хистæрæн 
дзы бадтæн æз. Æртыккаг хистæр уыдис, — куыд вæййы, 
афтæ — мыггаджы минæвар Израил. Андиаты Сослан 
чысыл айрæджы кодта. Æмбæлæггаг ын авæрдтам. Израил 
æй куы ауыдта, уæд ын арфæ ракодта, стæй, фынгмæ 
раздæхгæйæ, сдзырдта: «Кæдæй-уæдæй ма мæхиас лæг 
федтон!» 
Израиль уыцы ныхæстæ хъазгæйæ загъта, æндæр 
Сослан цæй йæхиас уыди, йæ уæхсчытæм дæр æй йæхи 
ивазын куы хъуыд, уæд?! 
е 'вдай фондз азы бонты уыйбæрц арфæтæ 
фæистон, æмæ сын кæрон нæ уыди. Дзырдтой мæм, 
кæй зонын æмæ кæй нæ зонын, уыдон дæр. Куы зæгъын: 
бирæ уыдысты, фæлæ мæ дзы иуы хъæлæс дисы 
бафтыдта. Дисы та мæ бафтыдта, фысджытæй мæм иуы хъæлæсы 
хуызæн кæй фæкаст, уымæй. Уый нæ дæ, зæгъгæ, йæ куы 
бафарстон, уæд мын афтæ: «Мæ хъæлæс, чи зоны, уый 
хъæлæсы хуызæн у, фæлæ æз Дзбойты Мишæ дæн». 
Арфæтæ мын ракодта, кæй зæгъын æй хъæуы, йе 
'рхъуыды бирæ уæд. Йæ уæздандзинад та кæдфæндыйы 
хуызæн равдыста. Фæлæ ахæм уæздандзинад, йæ циныл 
кæмæн фæцин кæнын, хорздзинад йеддæмæ æвзæрдзинад 
кæмæн никуы фæдæн, ме 'мсис уыцы адæмæй никæмæ 
разынд. Мæ сыхаг чи у, мемæ чи кусы, мæн тыххæй йæ 
485 

хъуыдытæ газеттæ, радио æмæ телеуынадæй чи загъта, 
уыцы фысджыты кой нæ кæнын. 
Чысыл фæстæдæр мæ равг фæхуыздæр. Телефонæй 
мæм æрбадзырдта, йæ зæрдыл кæмæн не 'рлæууыдтæн, 
уыдонимæ нымад чи 'рцыдаид, уыдонæй иу — мæ рагон 
хæлар, мæ тæлмацгæнæг Дзантиаты Анатоли. 
æ телефон ныдздзæнгæрæг кодта: Кучиты 
Эльбрус. Арфæ ракæныны фæстæ афтæ: «Де 
'мдзæвгæ дын «Рæстдзинад»-ы бакастæн æмæ дзы иу 
рæнхъ адарддæр кодтон. Ды фыссыс: «Нæ акодтон æз 
иунæджы дæр уæй». Æз ма йæм бафтыдтон: «Кæй ауæй 
кæнæм, ахæмтæ нæм бæргæ ис, фæлæ сын æлхæнджытæ кæм 
ссарæм?» Ахæм хъуыды ма раздæр кæмæйдæрты кæд 
фехъуыстон, уæддæр мæм ног фæкаст, дарддæр мын цытæ 
радзырдта, уыдоны фарсмæ йæ куы 'рæвæрдта, уæд... 
«Фæллой кæнын куы райдыдтон, уæдæй нырмæ 
æртиссæдз азæй фылдæр цæуы. Куыннæ мыл фыстаиккой хорз 
дæр æмæ æвзæр дæр! Æстдæс азæй фылдæр 
æнæниздзинад хъахъхъæныны министрæй фæкуыстон. Уæд мыл 
фылдæр хахуыртæ кодтой. Уырдыгæй куы рацыдтæн, уæд 
мыл хорзæрдæм дæр фыссын райдыдтой. Бирæ уыдысты 
уыдон дæр, фæлæ мыл журнал «Ногдзау»-ы куыд 
ныффыстой, уымæй дзы зæрдиагдæр нæма уыд». 
Æцæгæйдæр, нæ журналы дыууæ азы размæ Уæлахизы 
65 азы бонмæ ныммыхуыр кодтам æрмæг ахæм 
сæргондимæ «Æцæг адæймаг». Эльбрус канд сгуыхт дохтыр, 
разамонæг, æппæты фыццаг та — лæг нæу, фæлæ ма у сгуыхт 
хæстон дæр. Йæ хæстон сгуыхтытæ æмæ фæллойадон 
уæлахизты тыххæй йын лæвæрд æрцыд Фыдыбæстæйы 
хæсты I æмæ II къæпхæны ордентæ, Фæллойадон Сырх 
Тырысайы дыууæ ордены, «Адæмты хæлардзинады» æмæ 
«Кады Нысаны» ордентæ. Гъе æмæ уыдæтты тыххæй 
ныффыстам нæ журналы. Эльбрусы зæрдæмæ дæр уыцы 
æрмæг фæцыд. 
амал мæ фыды мадырвадæлтæй иуы фыдгой кодта. 
Людвигмæ уый диссагау фæкаст, æмæ, ау, 
Музаферæн ахæм хиуæттæ дæр ис, зæгъгæ, фæкодта. 
486 

— Уæдæ Музаферы хæстæджытæй искæй адæмы 
мыггаг хоныс? 
— Æвæццæгæн, дæхицæй дæр зæгъыс. Сиахс мын 
æййафыс, уый дæ ферох? Сиахсы хæдзайраг куы фæхонынц, 
хорз сиахсы та — æфсымæр. 
Людвиг йæ мидбылты бахудт: 
— Музафер, куыд тагъд ын æй афыстай? 
— Уæдæ фыды мадæрвадæлты фыдгойгæнæгмæ 
Хъусæй бирæ лæууæн ис? — дзуапп ын радтон æз. 
азет «Советская Россия», цы уыди, ахæмæй баззад, 
йæ номæй зæгъын. Уæдæ йæ мидис дæр, бирæтæ 
куыд бакодтой, афтæ нæ аивта. Куыд уыди, афтæмæй 
баззади, ома рæстдзинадыл йæ зæрдæ не сивта, фæлæ, стыр 
хъыгагæн, йæ «советон» рæстæгмæ фесæфти. Рæстæгмæ 
уымæн зæгъын, æмæ мæ уырны, чубайстæ æмæ 
абрамовичты дугæн йæ кæрон кæй ралæудзæн æмæ та мæгуыр 
лæджы цард йæ гаччы кæй сбаддзæн. Уый тыххæй та 
райхъал уæвын хъæуы. Чи цы аккаг у, уый дзурынæй 
фæллайгæ дæр ма бакодтам. 
Афон у хъуыддагмæ рахизынæн! 
елоруссийы Президент Лукашенко саг лæг у. Йæ 
ныхæстæ, уæлдайдæр та — йæ хъуыддæгтæ, адæмы 
зæрдæмæ цæуынц, разы сты йæ митæй, фæлæ йæ 
ныхæстæй иуы хъуыды мæ зæрдæмæ нæ фæцыд. Сæ 
фысджытæ хъаст кодтой, нæ уацмыстæ, дам, мыхуырмæ зынæй 
хауынц. Президент сын афтæ, мæнæ, дам... æмæ цалдæр 
генион фыссæджы мыггæгтæ ранымадта, ахæм уацмыстæ 
рахæссут, æмæ сæ уадздзыстæм. 
Ахæм хъуыдыйы ныхмæ бирæ æвдисæнтæ æрхæссæн 
ис. Фыццаджыдæр, политикой архайджытæ дæр се 'ппæт 
Петр I æмæ Ленинтæ не сты, фысджытæ та Пушкинтæ 
æмæ Толстойтæ. Алчи дæр дзы йæхи бынаты фидауы. 
Хæхтæ иууылдæр Хъазыбегтæ æмæ Эльбрустæ куы 
уаиккой, уæд хуыздæр уаид æви, ныртæккæ куыд сты, 
афтæмæй фидауцджындæр сты? 
487 

æ къах рысти, æмæ мын мае хæлар Габанты Со л тан 
«золотой ус» дидинæгæй конд хос радта. Фатимæ 
мын дзы мæ уæраг байсæрста. Иуцасдæры фæстæ мæ мæ 
чындз фæрсы: 
— Фенцондæр дын? 
— Золотой ус мын баххуыс кодта. 
Нæ ныхæстæм Фатимæ хъуыста æмæ афтæ бакодта: 
— Уый йын йæ сызгъæрин ус баххуыс кодта, дидинæг 
æнхъæл ын ма у. 
остайы «Ирон фæндыр» уырыссаг æвзагмæ бирæ 
хуыздæр тæлмацгæнинаг кæй у, ууыл рагæй 
дзурæм, фæлæ абоны онг ницыма сарæзтам. Цыма йæ Маршак 
Самуилæй хуыздæр ничи стæлмац кодтаид, афтæ мæм 
каст. Афтæ та мæм кæсын райдыдта, Роберт Бернсы куы 
стæлмац кодта, уæд. 
Абайты Васо фыста: «Народы с гордостью произносят 
имена людей, в которых с наибольшей полнотой и блеском 
раскрылся их национальный гений. Англичанин говорит — 
Шекспир. Шотландец говорит — Берне. Немец говорит — 
Гёте. Итальянец говорит — Данте. Русский говорит — 
Пушкин. 
Мы, осетины, говорим — Коста, и душа наша 
наполняется гордостью и трепетной любовью». 
Маршак диссаджы айв едзурын кодта шотландиаг 
поэты уырыесагау. Уырныдта мæ, цыма Къостайы дæр афтæ 
хорз ратæлмац кодтаид æмæ иу хатт мæ хъуыды Мæрзойты 
Сергейæн загътон. Сергей мын афтæ: уый тыххæй, дам, 
нæм Маршакимæ ныхас уыди æмæ мын афтæ зæгъы, 
æгæр, дам, фæзæронд дæн æмæ уыцы бæрнон 
хъуыддагмæ мæ ныфс нал хæссын. 
арты кадджыты дыууæ ахæм æнгæс хабары ис. 
Сослан мæрдты бæстæй фæстæмæ куы здæхт, уæд 
ын Бедуха афтæ: «Кæд мæрдтæм цæугæ 'рбакодтай, уæд 
уый — дæ хъаруйы фæрцы, æндæр Хуыцауы 'вастæй 
мæрдтæм фæндаг никæмæн ис, нæдæр фæстæмæ мæрдты 
бæстæй уæлæуыл дунемæ ис цæуæн. Ды дæр иугæр 
мæрдтæм æрбацыдтæ, уæд дын фæстæмæ фæндаг нал ис. Фæлæ 
488 

æз мæ цæстытæ куы 'рныкъулон, уæд дæ бæхы цæфхæдтæ 
фæстæрдæм сагъд фестдзысты, æмæ-иу уæд цæугæ. 
Мæрдты адæм дæ фæсте сурдзысты, чидæр фæлидзы æмæ мах 
дæр лидзæм, зæгъгæ, фæлæ фæдмæ 'ркæсдзысты, æмæ 
мидæмæ разындзæн; мæрдтæ раздæхдзысты фæстæмæ, 
алчи йæ бынатмæ». 
Иннæ хабар та кадæг «Уырызмæджы æнæном лæппу»-йы 
ис. Уым кæсæм: «Лæппуйæн йæ буар Донбеттыртæ йæ 
сыджытыл сæмбæлын кодтой, йæ уд та атахт мæрдты 
бæстæм, æмæ уыцы ран Барастыры уæрагыл уыди йæ бадæн. 
Хъуыдыгæнæг æй куы нæ уыди, уæд лæппу тыхсын æмæ 
'нкъард кæнын байдыдта. 
Уæд æй иуахæмы Барастыр фæрсы: 
— Цæмæн æнкъард дæ, лæппу? 
Æмæ йын лæппу зæгъы: 
— Ацал-ауал азы рацыди, мæрдты бæстæм куы 
'рбацыдтæн, уæдæй ардæм. Мæ фыд Уырызмæг ма æцæгæлон 
адæмы кой дæр кæны, фæлæ мæ кой — нæ, марды кæнд 
мын нæй, иннæ мæрдтæй уæлдай дзæгъæл дæн æз ацы 
ран. Барастыр, курын дæ — мæрдты бæстæй мæ ауадз: æз 
мæхæдæг куы нæ бакæнон мæхи кой, уæд мæ фыдæй 
рохуаты баззадтæн. Дзырд дын дæттын: афæдзы кæндæн мæ 
цы хъæуы, уый куыддæр ссарон мæхи фæллойæ, афтæ 
фæстæмæ ам æмбæлдзынæн. 
— Дæ зæрдæхудт райсын мæ нæ фæнды, фæлæ уымæн 
фæрæз не 'рцæудзæн, — загъта Барастыр. — Куыддæр 
мæрдтæ уый базоной, афтæ дзы иу дæр ам нал 
фæлæудзæн. (Ам æппæты ахсджиагдæр у фæстаг хъуыдыйад: 
«...афтæ дзы иу дæр ам нал фæлæудзæн», ома суанг, 
дзæнæты чи ис, уыдон дæр! — Дз. М.) 
— Уымæн дын æз амал ссардзынæн: мæ Аласайæн йæ 
цæфхæдтæ фæстæмæ асадздзынæн; мæрдтæ мæ фæдыл 
мæрдты дуармæ куы фæуой, уæд сын-иу зæгъ: «Æркæсут, 
æмæ кæд мæрдтæй æддæрдæм у а фæд, уæд уæ нал 
уромын, фæлæ, æвæдза, фæд мидæмæ у, уæд уын дзæгъæлы 
змæнтын, коммæ нæ кæсын айв нæу». 
Барастыр сразы ис. 
Лæппу Аласайæн йæ цæфхæдтæ фæстæрдæм асагъта 
æмæ мæрдты бæстæй рафардæг. Йæ фæдыл иннæ мæрдтæ 
базмæлыдысты æмæ дуармæ сарæзтой сæ ных. 
— Кæдæм? — дзуры сæм дуаргæс. 
489 

— Мах дæр нал лæууæм ацы ран, кæд æмæ искæмæн 
ардыгæй фæндаг ис, уæд, — загътой мæрдтæ. 
— Хъуыддаг у ал бамбарут, стæй равзардзыстут, цы уыл 
æмбæлдзæн бакæнын, уый, æркæсут у ал фæдмæ. 
Мæрдтæ æркастысты, æмæ фæд мидæджы 'рдæм куы 
уыди, уæд та сæ алчидæр æрæнцад йæ бынаты». 
Ацы дыууæ хабары цæуыл дзурæг сты? Æвæццæгæн, 
мæрдты бæсты дзæнæты дæр уæлæуон цардæй æвзæрдæр 
у, ома цыфæнды æвзæр цард дæр дзæнæтæй хуыздæр у. 
Уымæн фæзæгъынц: «Цард цæфхадæй сæфтæджы 'хсæн 
дæр мæлæтæй хуыздæр у». 
ыгъуытаты Русланы карикатурæтæй иуы хъуыды 
ахæм уыди. Лæг фæрынчын. Иуцасдæр сынтæгæй 
нал сыстад. Дзæбæх кæнынмæ ку^ы хъавыди, уæд ма 
йæ йæ хæлæрттæй иу абæрæг кодта. Йæ фарсмæ æрбадт 
æмæ ныхæстæ кæнынц. Фæстагмæ йæ йе 'мбал фæрсы: 
— Цал боны фæхуыссыдтæ? 
Уый рабадт æмæ сынтæджы бынæй водкæйы афтид 
æвгтæ исынмæ фæци. Фæстаг авг куы райста, уæд афтæ: 
— Аст... 
Ацы хабар хуымæтæджы не 'рымысыдтæн. Æз та куы 
фæрынчын вæййын, уæд, цал æмдзæвгæйы ныффыстон, 
уый фæнымайын. 
тудентæй рынчындонмæ бахаудтæн. Фыццаг курсы 
уыдтæн. Кæимæ ахуыр кодтон, уыдоны дæр дзæбæх 
нæма зыдтон, æмæ мæ цас бæрæггæнджытæ хъуамæ 
уыдаид?! Стæй мæм исчи цыдаид, уый дæр мæ нæ фæндыд. 
Фæлæ иугæр ахæм уавæры бахаудтæ, уæд дæм, 
рынчынфæрсджытæ цæуа, нæ цæуа, уый дæуæй аразгæ нал у. Чи 
дæ бабæрæг кæна, уымæн та, цæмæн мæ бабæрæг кодтай, 
зæгъгæ, нæ зæгъдзынæ... 
Цыбыр дзырдæй, цалдæр боны фæхуыссыдтæн, афтæ 
мæм æрбацыд, институты, фæстаг курсы чи ахуыр кодта, 
ахæм уырыссаг лæппу. Дзæбæх æй зонгæ дæр нæ кодтон. 
Раст зæгъын хъæуы, фембæлгæйæ-иу кæрæдзийæн салам 
радтам, фæлæ мæ рынчыны хабар йæ зæрдæмæ афтæ арф 
айсдзæн, уый æнхъæл нæ уыдтæн. Куы зæгьын, дзæбæх 
-490 

æй зонгæ дæр нæ кодтон. Зыдтон ма уый дæр: тынг хорз 
кæй ахуыр кодта, уый тыххæй иста Сталины стипенди. 
Хъыгагæн ын йæ ном æмæ йæ мыггаг дæр нал хъуыды 
кæнын. Уæвгæ, чи зоны, ном æмæ мыггаг сæйраг не сты. 
Сæйраг у, стыр дамгъæтæй фыссын кæй хъæуы, уый — 
Хорздзинад! Уымæн та рохгæнæн нæй. 
ырус (Эльбрус) фыдуаг лæппуйыл нымад уыди. 
Скъолайы-иу дзы ахуыргæнджытæ арæх хъаст 
кодтой. Се 'хсæн-иу, ницы дæ рауайдзæн, зæгъгæ, чи 
дзырдта, ахæмтæ дæр уыди. Фæлæ, йæ куыст хуыздæр чи 
зыдта, сывæллоны зæрдæ тынгдæр чи 'нкъардта, йæ фидæныл 
чи 'ууæндыди, уыдон сæрæн лæппумæ кастысты æмæ сæ 
уырныдта, хорз фидæн æм кæй æнхъæлмæ кæсы, уый 
æмæ нæ фæрæдыдысты. Эльбрус скъолайы фæстæ 
æнтыстджынæй каст фæци медициной институт, рауади дзы, 
бирæ адæмæн чи баххуыс кодта, ахæм зындгонд дохтыр, 
сси рынчындоны сæйраг дохтыр дæр. Ныр, дам, цы 
скъолайы ахуыр кодта, уым лæппутæй исчи фыдуаг куы 
фæкæны, уæд æм, Эльбрусыл чи æууæндыди, уыцы 
ахуыргæнджытæй иу афтæ бартхъирæн кæны: «Фыдуаг митæ ма 
кæн, науæд дæ сæйраг дохтыр рауайдзæн!» 
Ам, æвæццæгæн Жан Жак Руссойы æрымысын дæр 
æмбæлы: «Вам никогда не удастся создать мудрецов, если 
будете убивать в детях шалунов». 
айтыхъты Геор нæ поэттæй иумæ Къостаимæ дæс 
хицæндзинады ссардта æмæ-иу сæ, йæ зонгæтæй 
кæуыл амбæлд, уыдонæн нымайынмæ фæци. Кæддæр сæ 
иууылдæр зыдтон, фæлæ дзы æртæ йеддæмæ мæ бон 
æрымысын нал баци... 
Къоста, дам, хохæй тохмæ фæцыд, Гобол та тохæй 
хохмæ фæлыгъд. Къоста къахæй къуылых уыд, Гобол — 
сæрæй! Къостамæ иу лæмæгъ æмдзæвгæ дæр нæй, Гобол та 
иу хорз æмдзæвгæ дæр нæма ныффыста... 
цы фæззæг сентябры кæрон горæты уынгты 
фæцæуын æмæ мæ цæст æрхæцыд, фæндаджы был цы 
49^ 

цалдæр фæткъуы бæласы уыд, уыдоныл. Æрæджы сагъд 
кæй æрцыдысты, уый бæрæг уыди сæ асæй дæр, сæ быны 
цы фæлмæн зæхх уыди, уымæй дæр. 
Фæткъуыйы талатæ уыдысты цыппар. Кæройнаджы 
цурмæ куы бахæццæ дæн, уæд мæ дисæн кæрон нал уыд: 
дыууæ къалиуыл дзы фæзынди дидинджытæ. Уæвгæ дзы 
уадиссагæй дæр ницы уыд. Фæззæджы фыццаг мæй хур 
сæрды хуызæн тавта. 
Æртæ боны фæстæ та уыцы бæлæстæ бабæрæг кодтон, 
фæндыди мæ, цъæхæй рæгъæд талайы дидинджытæ цы 
баисты, уый базонын. Æрызгъæлын æнхъæл кæмæн 
уыдтæн, уыдон цыппар баисты. Уæллæгтæ, ома фыццæгтæ, 
бынтон райхæлдысты, иннæтæ, бинаг къалиутыл чи 
фæзынд, уыдон та райхæлынæввонг уыдысты. Сæ цуры 
æрлæууыдтæн æмæ сæм кæсыныл фæдæн. Хæдзары дуармæ 
цы сылгоймаг лæууыд, уый мæ куы ауыдта, уæд мæм 
дзуры: «Мах дæр сыл фæдис кодтам, афтæмæй сæ ауалдзæг 
ныссагътам». 
Диссаг у, æвæдза, фæлмæн цæстæнгас алкæмæ дæр 
куыд хъары! Стæй канд хъаргæ нæ кæны, фæлæ ма хъарм 
цæстæнгасы руаджы, бæласы хуызæн, дидинæг 
æфтауынмæ дæр фæвæййы. Уæвгæ, хъарм цæстæнгастæ кæмæн ис, 
уыцы адæм дæр алыхуызæттæ сты, йæ роны дзы уазал 
дуртæ чи дары, ахæмтæ дæр ис... 
Цал боны ма рацæудзæн, Хуыцау йæ зонæг, фæлæ 
хъарм бонты фæстæ фæззыгон уазал куы ныффуттытæ 
кæна, уæд бæласæн хуры рæвдыд йæ фарсæй 
фæуыдзæн. 
ах рæстæджы диссаг цы у: диссæгтæн дзы 
ныккæнæн нæй, афтæмæй дзы иуыл дæр дисгæнæг нæй. 
æдигæ чи нæ фæкодта, ахæм нæй, стæй нæй, чи нæ 
фæрæдидзæн, ахæм дæр. Уыдис дыууæ стыр 
ахуыргонды. Сæ иу дæр æмæ иннæ дæр бирæ хæрзты 
бацыдысты ирон адæмæн, фæлæ ныртæккæ ныхас ууыл нæ цæуы. 
Ныхас цæуы, дыууæйæ дæр кæй рæдыдысты, ууыл. 
Иуы тыххæй иннæйы куы фарстой, уæд дзы афтæ 
загъта: «Цæрæнбонты дзæгъæлы æхца фæиста!» 
-492 

Исты быцæйуаг фарст-иу мæм куы сæвзæрд, уæд-иу 
дзы дыккаджы куы фарстон, фыццагмæ та куыд у, 
зæгъгæ, уæд мын-иу æваст афтæ фæкодта: «Æвзæр!» 
Хуыцау хорз, æмæ дыууæйæ дæр рæдигæ кодтой. 
Æвзæрдæр уыдаид, сæ ныхæстæ раст куы уыдаиккой, 
уæд. 
ах дуг» кæцы 'взагыл цæуы, уый чи нæ зыдта, 
культурæйы ахæм министртæ дæр нæм уыдис. 
æрондбæтæхъойыхъæуккæгтæ Хаджийæн хъаст 
кодтой, нæ кой газеттæ, радио æмæ телеуынынадæй 
арæх нæ вæййы, зæгъгæ. Цы сын загътаид районы 
разамонæг! «Зонæм æй, сгуыхт адæм стут, сымах хуызæн 
гыццыл хъæуæй Советон Цæдисы Хъæбатыртæ æртæ ничи 
радта. Хъаст кæнут, нæ кой газеттæ æмæ радиойæ никуы 
вæййы, зæгъгæ, æмæ цæмæй уæ кой кæнын райдайой, уый 
тыххæй хæст ракъахæм? Цалынмæ тохы лæгдзинад 
æвдисын бахъæуа, уæдмæ та уал хуыздæр кусут æмæ уæ кой 
дæр уыдзæни». 
акк-гукк кæйдæр ахстонмæ кæй батахт, уый диссаг 
нæу, диссаг уаид, йæхицæн ахстон куы скæнид, уæд... 
Бынтæ дæм кæй ис, уый диссаг нæу, диссаг уыдаид, 
бынтæ дæхи фæллойæ куы скодтаис, уæд. 
онгæтæ зианæй арæхдæр кæрæдзиуыл кæм 
фембæлынц! Къоста хуымæтæджы нæ фыста: «Мах 
хуызæн мардмæ нæ цæуынц æндæр рæтты...» 
Лæууæм зианы Малиты Хаджумаримæ. Ныхæстæ 
кæнæм. Рауади нæм, хæсты чи фæмард, уыдоны кой. Сæ ном 
сын никуы ницæмæй æрхъуыды кодтой. Сæрæгасæй чи 
баззад, уыдон бынтон рохуаты нæ баззадысты: алы 
бæрæгбон дæр сæ хорзæхтыл бафты, кæмæн машинæ 
раттынц, кæмæн — фатер. Кæй зæгъын æй хъæуы, се 
'ппæтмæ фаг хъусдард нæй, зын уавæрты дзы чи цæры, ахæмтæ 
дæр ма ис, фæлæ уæддæр... 
■493 

Бынтон æндæр цæстæнгас ис, Райгуырæн бæсты 
сæрвæлтау йæ цард нывондæн чи 'рхаста, уыдонмæ. Стæй ма уый 
уæлæмхасæн, сывæллонæй æнæдарæгæй, сидзæрæй чи 
баззад, сæ уыцы цотмæ дæр. Сæ бинойнæгтæн ма цыдæр 
зæрдæлхæнæнтæ акæнынц, фæлæ, куы зæгьын, фыды рæвдыд 
чи нæ бавзæрста, бæгънæг æмæ æххормаг дуджы фыдбонтæ 
чи арвыста, уыдоны уавæрмæ ацал-ауал азы хъусдарæг нæма 
фæци, афтæмæй бонæй-бонмæ сæ нымæц къаддæргæнгæ 
цæуы. Рацæудзæн ма цасдæр рæстæг, æмæ, кæй кой кæнæм, 
уыдонæй æххуыс кæнын никæмæнуал хъæудзæн... 
Мæхи тыххæй куы дзурон, уæд мæ фыд хæсты 
æбæрæгæй фесæфт, уый зонын, æндæр æвдисæндар, милуангай 
хæдзæртты куыд нæй, афтæ нæ хæдзары дæр нæй. Ау, 
æппæты зынаргъдæр сæм цы уыди, — сæ цард, — уый чи нæ 
бавгъау кодта, уыдоны номыл иу æвдисæндар рауадзын 
уæддæр не 'мбæлы, сæ фæдонтæ сæрыстыр цæмæй у ой, 
фæлтæрæй-фæлтæрмæ йæ цæмæй дæттой... 
О, æмæ нæм Хаджумаримæ дæр уыдæтты тыххæй 
ныхас куы рауади, уæд мын ахæм хабар радзырдта. 
Малийы-фырт адæмы уарзон лæг у. Бирæ бæрнон 
бынæтты фæкуыста æмæ алы ран дæр ныууагъта 
фæрнæйдзаг фæд. Аргъ ын кодтой, хуымæтæг адæймаг йæ цæсты 
кадджын кæй уыд, лæджы уавæр бамбарыныл кæй 
архайдта, йæ бон æмæ йæ фадæттæ цас амыдтой, уыйбæрц 
хорздзинад кæнынмæ кæй тырныдта, уый тыххæй. 
Иу рæстæджы куыста завод «Электроцинчы» парткомы 
секретарæй. Фатерхъуаг адæм уæд дæр уыдис, фæлæ 
тыхст адæммæ ныртæккæйы хуызæн æцæгæлон цæстæй 
нæ кастысты. Алы аз дæр-иу заводы кусджытæй фатертæ 
лæвæрд æрцыд дæсгай бинонтæй фылдæрæн. Иуахæмы 
фатертæ дæттыны рæстæг номхыгъд Хаджумармæ 
'рбахастой. Æркаст æм æмæ дзы иу мыггаг — хахгонд. 
Нæлгоймаджы мыггаг уыди Гæздæнтæй. Парткомы 
секретарь уый æнæбафиппайгæ нæ фæци. Сбæлвырд кодта, 
уыцы лæппу, Гæздæнтæй хæсты цы авд æфсымæры 
фæмард, уыдонæй иуы фырт кæй у. Профкомы сæрдары 
фæрсы: «Цæмæн æй ахахх кодтат?» — «Цалдæр мæйы 
йеддæмæ нæма кусы». — «Æмæ кæй лæппу у, уый зоныс?» 
Куы йын æй загъта, уæд хорзау нал фæци. 
Ныр номхыгъды бын канд профцæдисы сæрдары 
къухæвæрд нæ уыди, фæлæ ма директоры къухæвæрд дæр. 
494 

Уый та далæ Сыбырæй кæцæйдæр ссыд æмæ ахæм 
хъуыддæгтæм хъусдарæг нæ уыд, фæлæ Хаджу мар йæхи фæнд 
атардта. Цыбыр дзырдæй, номхыгъд ногæй мыхуыр 
кæнын бахъуыд. Кæй зæгъын æй хъæуы, цæмæй лæппу 
фатер райстаид, уый тыххæй. 
Æвæдза, æдзух закъоныл хæст куы уай, уæд æнæзакъон 
митæ бакæнæн дæр ис. Публий Теренций дыууæ мин азæй 
фылдæры размæ хуымæтæджы нæ загъта: «Крайнее 
соблюдение законности может оказаться крайним 
беззаконием». 
улаты Хъуыбадыйы фырт Сосланæй хъæздыгдæр — 
зæрдæйæ —Ирыстоны, чи зоны, фондз дæр нæй. 
Афтæ куы нæ уаид, уæд алы аз дæр сæ мыггаджы 
хистæртæн санаторимæ путевкæтæ не 'лхæнид æмæ дзы, йæ 
фæллад чи куыд уадзы, уый бæрæггæнæг хуынтимæ нæ 
цæуид. 
нæниздзинад иу у, низтæн та нымæц дæр нæй. 
Иуы дæр дзы хорз нæ рахондзынæ. Адæймаджы 
дзы йе 'нусон фæндагыл чи нæ арвитдзæн, ахæм бирæ 
нæй. Фæлæ дзы уæддæр иутæ карздæр сты, иннæтæ — 
рогдæр. Лæджы уд дзы тынгдæр чи хæры, уыдоны 
фыццæгтимæ æз ранымаин ностальгия — райгуырæн бæстæ 
мысыны низ. 
Райгуырæн бæстæ алкæмæн æмæ алцæмæн дæр ис. 
Кæрдæджы халæй рай дай æмæ адæймагыл фæу. Кæрдæджы 
хал уымæн зæгъын, æмæ кæрдæджытæй алкæмæн дæр 
райгуырæн бæстæ ис. Кæрдæг, кæм нæ зайы, ома мæры хъæд ын 
кæм нæ бæззы, уым æй куы байтауай, уæд ^бахус уыдзæн. 
Ирон æмбисæндтæ дæр ууыл дзурæг сты: «Йæ райгуырæн 
бæсты чи нæ цæры, уый царды ад нæ зоны». «Лæг хъуамæ 
йæхи уæзæгыл райгуыра 'мæ йæ йæ фæстаджы бон йæхи 
уæзæгыл бавæрой». «Нарт~иу, сæхи уæзæгыл чи нæ 
райгуырд, уый сæхицæй нæ хуыдтой». «Лæгæн йæ цæрæн 
Мысыры сыджыты ад кæны». 
Чехойты Сæрæбийы æмдзæвгæтæй мæ зæрдыл бирæ 
рæнхъытæ бадардтон. Мæ зæрдæйæн дзы адджындæр чи 
у, уыдонимæ сты ацы дыууæ рæнхъы дæр: 
-495 

Нæй зынаргъдæр ницы 
Райгуырсен бæстæй. 
Зæрдæйы æнкъарагдæр уидæгтæ базмæлын кæнынц 
Есенин Сергейы фыст ныхæстæ: 
Если крикнет рать святая: 
«Кинь ты Русь, живи в раю!» 
Я скажу: «Не надо рая, 
Дайте Родину мою!» 
Æвæццæгæн, фыссæн сие йæ къухмæ чи райста, 
уыдонæй Райгуырæн бæстæйы тыххæй йæ тæккæ зæрдиагдæр 
ныхæстæ зæгъыныл чи нæ бацархайдта, ахæм нæ 
разындзæн, уымæн æмæ райгуырæн бæстæйæн кæд абарæн ис, 
уæд æрмæстдæр ныййарæг мадимæ. «Райгуырæн бæстæ» 
æмæ «мад» кæрæдзийы фарсмæ куыд фидауынц, афтæ 
никæцы æндæр дзырдтæ фидауынц. 
Горæты æртиссæдз азмæ 'ввахс цæрын, фæлæ, мæ 
райгуырæн хъæуы цы æвддæс азы фæцардтæн, уыдон горæты 
азтæй мины л дæр нæ баивин, уымæн æмæ уыдонæй мæ 
зæрдæ дзаг у, ахæм бынат дзы æрцахстой, æмæ йæ 
никæмæн ратдзысты. 
Йæ райгуырæн бæстæйæ чи фæхауæггаг вæййы, 
уыдон, цалынмæ сæ цæст ферттивы, уæдмæ сæхи фæсмонæй 
хæрынæй нæ банцайынц. Кæм ехъомыл сты, уыцы 
бынæттæ фенынмæ, сæ былыцъæрттæ хæргæйæ, сæ царды бонтæ 
арвитынц. 
Ахæм адæм дæр ис, йæ Райгуырæн бæстæйы л чи 
сыстырзæрдæ вæййы, чи йæ нæ фæмысы, фыццаг 
къахдзæфтæ кæм акодта, уыцы зæхх фенынмæ чи нæ фæбæллы. 
Уыдон кæд адæм рахуыдтон, уæддæр мæм æххæст 
адæймæгтæ нæ кæсынц, уымæн æмæ, æмбисонды загъдау, 
царды ад нæ зонынц. Цард цы ад кæны, уый чи нæ зоны, 
уыдон та дзæгъæлы райгуырдысты. 
Тæригъæддаг сты, йæ райгуырæн бæстæ мысгæйæ, 
мæлæт кæй уæлхъус æрбалæууы. Æлгъыстдæр æмæ 
æнамонддæр адæмæн скæнæн нæй, уымæн æмæ сæм хъысмæт 
фыдыусы цæстæй ракæсы, царды зынаргъдæр цы ис, 
уымæй сæ æнæхай фæкæны. 
Зындгонд уырыесаг фыесæг Куприн Александр 
фæсарæнты дзæвгар азтæ фæци, фæлæ æппынфæстаг йæ 
496 

бæллиц сæххæст. Бантыст ын йæ райгуырæн бæстæмæ 
'рбаздæхын. Мæнæ куыд фыста, йæ бæстæйæ дард куы 
уыди, уыцы бонты: «...Так скучаю по России... что и сказать 
не могу. Хотелось бы всем сердцем опять жить на своем 
огороде... Никогда еще, бывая за границей, я не чувствовал 
такого голода по родине... Я бы отдал сейчас все остающиеся 
мне жить часы, дни, годы и всю мою посмертную память, 
черт бы ее побрал, за наслаждение хоть несколько минут 
послушать прежний непринужденный разговор великой 
язычницы Марьи, жены лесника Егора на Троицком кордоне». 
Ацы ныхæстæ фыссын, æмæ мæ цæстытыл уайынц мæ 
райгуырæн хъæуы нывтæ, нæ сыхæгтæ, нæ хæдзар, нæ 
кæрт, нæ цæхæрадон, Куыройыдонмæ кæсаг ахсынмæ 
кæуылты тахтæн, уыцы къахвæндаг... Стæй канд уыдон нæ — 
бирæ æндæр, зæрдæйæн адджын æмæ удæн хион нывтæ, 
цаутæ, хабæрттæ... 
Райгуырæн бæстæ куыд зынаргъ у, уый алчидæр зоны. 
Бирæтæ, куыд зынаргъ у, уый зæгъгæ дæр кодтой. Йæ 
риуы æнкъараг зæрдæ кæмæн ис, уыдонæй алкæмæ дæр 
бахъардзысты зындгонд музыкалон æмæ аивадон критик 
Стасов Владимиры ныхæстæ. Уымæн йæ чызджы чызг 
Медведева Софьяйы, пъæлицæ йæ фæдыл кæй зылди, уый 
аххосæй Швейцаримæ алидзын бахъуыд. Стасов æм 
фыста: «Все мною виденные примеры доказывали мне всегда $ 
что нельзя безнаказанно покидать навсегда Россию. Через 
несколько времени всегда следовало раскаяние, горькие 
сожаления и напрасные, запоздалые самоугрызнения, 
невзирая ни на какие успехи общественные, 
художественные, научные, а тем более — ограниченные и эгоистические 
семейные. Я видел, что даже великие люди (или, по крайней 
мере, значительные люди), например, Герцен, А.А.Иванов, 
кн. Кропоткин, Гоголь, Тургенев и десятки других, никогда 
не были довольны (после некоторого времени) долго жить за 
границей и жадно стремились назад в Россию, ко всему 
своему и всем своим. Кому из них это не удавалось, завядали, 
страдали и мучились долго, неизлечимо». 
уытъиаты Хъазыбег бирæ фæцард. Йæ дæс æмæ 
цыппарыссæдзæм азы бацыд, афтæ йæ йæ уарзон 
адæм афæндараст кодтой йе 'цæг дунемæ. Бирæ фæцæрын 
*32 Дзасохты Музафер 
497 

хорз куыд нæ у, фæлæ уымæй хуыздæр та у 
сыгъдæгзæрдæ æмæ адæмæн уарзонæй фæцæрын. Уæвгæ, хуыздæрæй 
ноджы хуыздæр фæцæрæн дæр ис. Ахæм цард та батоны, 
йæ уарзон дзыллæйы зæрдæйы арф фæд чи ныууадзы, йæ 
фыды зæхх чи скадджын кæны, уыцы адæймаг. Гъе æмæ 
уыцы цытджын адæмы номхыгъдмæ Гуытъиаты 
Хъазыбеджы куы бахæссæм, уæд нæ фæрæдидзыстæм, уымæн 
æмæ, Хъазыбег цы удуæлдай фыдæбон фæкодта, уый 
адæмæй никуы ферох уыдзæн, сæ зæрдыл æй дардзысты, 
æххуыс сын кæндзæн, сæ фидæнмæ фæндагыл цæугæйæ. 
Хъазыбег цыт æмæ кадмæ никуы бæллыд. Ницавæр 
ном æмæ хæрзиуæгмæ тырныдта. Кæд истæмæ бæллыди 
æмæ тырныдта, уæд — ирон адæмæн исты хорзы 
бацæуынмæ, цæмæй хъæрзынц, уымæй сæ фервæзын кæнынмæ, сæ 
размæ цы цæлхдуртæ лæууы, уыдон аиуфарс кæнынмæ. 
Æвæццæгæн, фыдæлты туг нæ сæфы. Хъазыбеджы 
хæдзарвæндаг Иры историйы бæрæг дары. Цæмæй мæ 
хъуыдыйыл æнцондæрæй баууæндат, уый тыххæй 
скæндзынæн æрмæстдæр йæ фыды фыд Мысырбийы кой. 
Уæвгæ, ацы ном æмæ мыггаг фехъусгæйæ, бирæтæн сæ 
цæстытыл ауайдзæн Хетæгкаты Къостайы хуыздæр 
нывтæй иу — «Гуытъиаты Мысырбийы сурæт». О, уый уыди 
Хъазыбеджы фыды фыд. Фæлæ дзы цымæ искуы исчи йæ 
кой фехъуыста?! Нæ фехъуыста, уымæн æмæ 
Гуытъийыфырт йæ фыдæлтæн «рухсаг» дзырдта, фæлæ йæхæдæг 
«бæззыди». 
Бирæ фæллæйттæ ныууагъта ахуыргонд йæ фæстæ. 
Уыдон дунейы рухс куы фениккой — кæй фендзысты, 
ууыл та зæрдæ дарæн ис — уæд Хъазыбеджы цард цæсты 
тынгдæр сахадид, ноджы зæрдиагдæрæй бацин кæниккам, 
ахæм стыр лæгимæ иу дуджы кæй цардыстæм, йемæ нын 
ныхас кæныны фадат кæй уыдис æмæ дзы бирæ 
ногдзинæдтæ кæй базыдтам, ууыл. 
Адæймаг бирæ куы фæцæры, уæд æй бирæ фæндæгтыл 
ауайын бахъæуы. Уыдонæй та иу дæр лæгъз нæ вæййы, 
къуыппытæ æмæ дзы дзыхъхъытæ разыны, хæрдтæ æмæ 
дзы уырдгуытæ вæййы, уыдоны сæрты ахизынæн та 
лæгдзинад равдисын фæхъæуы. Хъазыбегæн сæрыстырæй йæ 
бон зæгъын уыд: мæхи никуы ницæмæй фæкъæмдзæстыг 
кодтон, мæ размæ цы хæстæ лæууыд, ^ыдон æххæст 
кæнгæйæ, мæхиуыл никуы бацауæрстон. Иæ бон зæгъын уыд, 
-498 

фæлæ йын йе 'фсарм æмæ йæ уæздандзинад уый зæгъын 
никуы бауагътой, æмæ йын сæ мах, йæ курдиат æмæ йæ 
лæгдзинадæн аргъгæнджытæ, йæ бæсты зæгъæм. 
Хъазыбег йæ лæгдзинадыл комдзогæй нæ рацыд, нæ 
райгуырæн бæстæйыл уæззау рæстæг куы скодта æмæ йæ 
немыцаг тыхгæнджытæй хъахъхъæнын куы хъуыд, уыцы 
ныфс æмæ хъару æвдисæн рæстæг дæр. Тохы быдырæй 
сыздæхт хъæбатырдзинадыл дзурæг хæрзиуджытимæ. 
Хæрзиуджытæй къаддæр кады аккаг нæ уыд, Хетæгкаты 
Къостайы уацмыстæ фондз томæй мыхуыры рауадзынмæ 
кæй бацæттæ кодта, бирæ рæдыдтæ дзы кæй сраст кодта 
æмæ сын бæлвырд фиппаинæгтæ кæй ныффыста, уыцы 
удуæлдай фæллой дæр. Стæй канд Къостайы бынтæ 
бабæстон кодта! Адæммæ хуыны хуызæнæй рахаста Гæдиаты 
Цомахъы, Хетæгкаты Дауыты, Дзанайты Иваны, 
Хъамбердиаты Мысосты уацмыстæ. 
Уæлдай стырдæр сгуыхтыл банымаинаг у, Нарты 
кадджытæм цы цæст^арзон æмæ хæдзардзин цæстæй акает, 
уыцы хъуыддаг. Йæ бирæ азты фæллойæ рауад фондз 
томы. Стыр хъыгагæн дзы дунейы рухс фыццаг том 
йеддæмæ никæцы федта. Уый мыхуыры рацыд къорд азы 
размæ. Адæм цин кодтой, цы хорздзинад сæм æнхъæлмæ 
кæсы, ууыл. Суанг ма йæ рагагъоммæ сæдæгай 
рафысджытæ дæр фæцис, фæлæ сæ цин фæдзæгъæл. Фыццаг 
том, зæрдæ куыд æвæрдтой, афтæ афоныл рацыд, 
иннæтæн сæ кой, сæ хъæр дæр никæцæйуал райхъуыст... 
чингуыты хуызы. Хуыцау хорз, æмæ «Мах дуг» фæцарæхст, 
æмæ Хъазыбеджы сразы кодта йæхи орфографиимæ иннæ 
томтæ журналы уæддæр рауадзыныл. Фæстаг томæй 
фæстæмæ, иннæтимæ, ома дыккаг, æртыккаг æмæ цыппæрæм 
чингуытимæ адæм базонгæ сты журналы фæрцы. 
Хъазыбег бæркадкъух æфеинау фембырд кодта нæ 
адæмы хæзнатæ — ирон æмбисæндтæ æмæ сæ 
бæстонгондæй рауагъта хицæн чиныгæй. Уый бирæ хæрзты бацыд, 
ирон дзырд йæ зæрдæмæ хæстæг кæмæн у, сфæлдыстадон 
куыст чидæриддæр кæны, уыдонæн се 'ппæтæн дæр. Ирон 
дзырд Хъазыбегæн йæхи зæрдæмæ æнæкæрон хæстæг 
уыд. Бирæ хъуыддæгтæ йæ тыхсын кодтой нæ 
растфыесынады. Йæхи фыстытæ-иу ын чи мыхуыр кодта, 
уыдонмæиу æрхатыди, цæмæй йын йæ растфыесынадмæ ма 
'вналой. Ам уæлдай арфæйы аккаг у «Мах дуджы» редакци. 
-499 

Йæ фæндоныл дыууæ никуы загъта, тарсти йæ 
зæрдæхудты бацæуынæй æмæ раст кодта. 
Цæмæй, Хъазыбег цы 'гъдæуттыл хæст уыд, уый 
цæстыл иучысыл уæддæр ауайа æмæ йæ рæстдзинад 
бамбæрстæуа, уый тыххæй æрхæссын æмбæлы цалдæр чысыл, 
фæлæ бирæ цæуылдæрты дзурæг æвдисæны. Зæгъæм, 
Хъазыбеджы хъуыдымæ гæсгæ, фыссын хъæуы 
«фыдздзаг», «фыццаг» нæ фæлæ, уымæн æмæ, дам, дзырды 
бындур «фындз» у. Иннæ ахæм «амæттаг». Фыссын æй 
кодта «амæддаг», йæ бындуры «амонд» кæй ис, уый 
тыххæй. Æмæ ма ноджыдæр иу æвдисæн: «дыккаг». Раст, 
дам, æй фыссын хъæуы афтæ: «дыггаг». Уæвгæ, Хъазыбег 
кæй нæ рæдыд, ууыл баууæндынæн бирæ нæ хъæуы. 
«Дыгай», зæгъгæ, куы зæгъай, уæд сбæрæг вæййы, дывæр 
цавæр дамгъæ кæны, уый. 
Хъазыбег йæ уды бæрц уарзта литературæ. Нæ 
фысджытæ йæ иу рæстæджы сæхицæн сæрдарæй 
хуымæтæджы нæ равзæрстой. Стæй йæхæдæг дæр фыста, кæд сæ 
адæмы рæгъмæ нæ хаста, уæддæр. Йæ тыхтæ фæлвæрдта 
тæлмац кæныныл дæр. Уæвгæ, «фæлвæрдта» зæгъын, 
æвæццæгæн, раст нæ уыдзæн, уымæн æмæ йæ тæлмацтæ 
фæлварæнтыл банымайын тæригъæд хъуыддаг уаид, 
алцæмæй дæр æххæст кæй сты, уымæ гæсгæ. 
æ рæстæджы институты чи ахуыр кодта, иу ахæм 
чызг бирæ азты фæкуыста техникумы. Цалдæр 
хатты мæ йе 'ххуыс бахъуыд — мæхи нæ, фæлæ мæ 
зонгæты — æмæ-иу мын алы хатт дæр мæ курдиат сæххæст 
кодта. Иу хатт ыл чингуыты дуканийы фембæлдтæн æмæ йын 
ме 'мдзæвгæты æмбырдгонд балæвар кодтон. Ууыл 
цасдæр рæстæг рацыд, афтæ мын мæ ныв фæлгæты æвæрдæй 
æндæхтæй хуыдæй æрбахаста. Куы мын æй лæвæрдта, 
уæд йæ цæсгом фæсырх, йæ цæстытæ æруагъта... 
Бирæ цæуылдæрты ахъуыды кодтон уыцы уысм. Кæд 
æм мæнмæ исты æнкъарæнтæ уыд, уæд æртæ азы (уый 
мæнæй дыууæ курсы дæлдæр уыд) иу ран куы фæцахуыр 
кодтам, бон цалдæр хатты куы 'мбæлдыстæм, иу 
æмдзæрæны куы цардыстæм, уæд йæхиуыл комдзог иу хатт 
уæддæр куыд никуы рацыд?! Йæ зæрдæйы цы уыд, уыдон 
æмбæхсын куыд бафæрæзта?! 
500 

Ноджы ма цæуыл ахъуыды кодтон... Мæ ныв мын, мæ 
чиныджы цы къам уыд, уый æндæхтæй куы кодта, уæд йæ 
бинонтæ кæм уыдысты? Йæ цот, йæ сæрыхицау? Йæ цуры 
кæй нæ уыдаиккой, уый бæлвырд у, уымæн æмæ... 
Цæуыннæ, уый æнæзæгъгæйæ дæр бæрæг у. 
æ зонгæ къуылых у. Æрæгæй нырмæ нæ. Куы 
райгуырди, уæдæй нырмæ. Æрæджы мæ йæ 
ныхæстæ дисы бафтыдтой. Ныронг, дам, къуылых кæй дæн, 
уымæ хъус никуы 'рдардтон. Цыма иннæты хуызæн æз 
дæр æнæцудгæйæ цæуын, афтæ мæм каст. Ныр, мæ синтæ 
риссын куы байдыдтой, уæд мæм бахъардта, мæ иу къах 
иннæмæй бирæ цыбырдæр кæй у, уый... 
Цæмæндæр гæсгæ мæм мæ зонгæ амондджын фæкаст: 
цыппарыссæдз азмæ æввахс къуылыхæй фæцу æмæ йæ 
ацал-ауал азы ма бафиппай, дæхицæн æнæсахъат 
æнхъæл у! 
...Фысджыты иу æмбырды поэты лæмæгъ æмдзæвгæйы 
кой рауад. Чи йæ фаудта, уый ма йæ хъæрæй дæр бакаст, 
цæмæй йын йæ ныхæсты æцæгдзинадыл иннæтæ дæр 
баууæндой. Каст куы фæци, уæд йæ ныффыссæг фæгæпп 
ласта, йæ армытъæпæнтæ кæрæдзиуыл æрцæвгæйæ, 
фæхъæр кодта: «Тынг хорз æмдзæвгæ у! Цы фау æм 
æрхæсдзынæ?!» 
Ахъуыдыгæнгæйæ, йæ сахъат, йæ аипп чи не 'мбары, 
уыдонæй алчи тæхудиаг нæу... Ис дзы, рынчын рахонæн 
кæмæн ис, ахæмтæ дæр! 
амалимæ алы райсом дæр Терчы был вæййæм. 
Хуытиты Таймураз æмæ Цыбырты Людвиг дæр. 
Камалæн йæ уæнгтæивазæн змæлдтытæ æрдæгконд дæр 
нæма вæййынц, афтæ Таймураз æмæ Людвиг уайтагъд 
сæхи цæуынмæ рарæвдз кæнынц. Иу райсом сæм Камал 
нал фæлæууыд æмæ сын уыцы хъуыддаг сæ цæстмæ 
6адардта: 
— Сымах уæ къухтæ цалдæр тылды акæнут, уæхи 
турникыл ацауындзут æмæ цæуынмæ фæвæййут. Æз 
фефсæрмы вæййын, мæ упражненитæ æрдæгкондæй фæуадзын 
æмæ сымахимæ мæхи цæуæг акæнын. 
50/ 

Æфсармы кой айхъусгæйæ, Камал 
бæтæхъойыхъæуккаг кæй у, уый мæ зæрдыл æрбалæууыд æмæ йын афтæ 
бакодтон: 
— Мæнмæ гæсгæ, бæтæхъойыхъæуккаг æмæ æфсарм, 
уартæ бирæгъимæ хидыл куы фембæлдысты, уæдæй 
нырмæ хыл сты. 
фтæ мæм кæсы, цыма, Чехойты Сæрæбийы иунæг 
хатт дæр чи федта, уый йæ никуыуал ферох 
кæндзæн. Йæ зæрдыл дардзæн, канд йæ фæлгонц нæ, фæлæ 
йæ ныхæстæ, йæ зæрдæхæлардзинад, йæ уæздан æмæ 
рухс цæстæнгас. Æцæгæйдæр, Сæрæби адæмæн уарзон 
адæймаг уыд, уымæн æмæ адæмы йæхæдæг дæр бирæ 
уарзта. Искуы искæй зæрдæхудты бацыд, уый æнхъæл 
нæ дæн. Кæимæ-иу базонгæ, уыдонæн-иу сæ фылдæр 
сметы йæ хæлæрттæ, кæрæдзимæ-иу хионы цæстæй кæсын 
райдыдтой. Ноджы ма-иу йе сфæлдыстадимæ куы 
базонгæ сты, уæд та-иу се 'хсæн уæлдай хæлардæр 
ахастдзинæдтæ сæвзæрд. 
Сæрæбийы бирæтæ зыдтой, уымæн æмæ йын æнæ 
адæмæй цард ад нæ кодта. Кæд истæмæй хъæздыг уыди, уæд — 
уарзондзинадæй: йæ райгуырæн зæхмæ, йæ уарзон 
дзыллæмæ, йæ кæеджытæм: 
Ис амонд адæмы æхсæн, 
Уый мах нæ иудзинадæй хатæм. 
Æз уымæй амондджын куы дæн, 
Кæй ысты амондджын нæ адæм. 
Лæг цардæй хæс фæдары, хæс, 
Æмæ æз бузныг дæн гъе уымæй, 
Кæй цæрын адæмимæ æз, 
Кæй цæрынц адæм дæр мæнимæ. 
Поэт-иу цыфæнды æнæзонгæ ранмæ куы бахауд, 
уæддæр ын-иу уайтæккæ ныхасгæнæг æмбал фæзынд. Цыбыр 
рæстæгмæ-иу кæрæдзийы афтæ хорз бамбæрстой, æмæ-иу 
дыккаг хатт куынæуал фембæлдысты, уæддæр-иу æй йæ 
ног зонгæ йæ зæрдыл бадардта, Сæрæбийы сурæт-иу 
цæрæнбонты йæ цæстыты нывгондæй баззад. Мæ ныхæсты 
рæстдзинадæн æвдисæнтæ абон дæр, ома Чехойы-фырт йе 
602 

'нусон фæндагыл куы ацыд, ууыл дыууиссæдз азæй 
фылдæр куы рацыд, уæд дæр æнцон ссарæн у... 
Æнамонд хъуыддаджы фæдыл Бæрæгъуыны мæ 
хуыздæр хæлар Лолаты Хадзыбийы хæдзары сæмбæлдтæн. Йæ 
хистæр хо Райæ дæр — мустыздæхаг Хъæдохты Ильяйы 
бинойнаг — уым хъуамæ куыннæ уыдаид! Нæхимæ 
цæуынмæ куы хъавыдтæн, уæд мæ Райæ фæурæдта. Чысыл мæм 
фæгæдзæ кæн, зæгъгæ, мын загъта æмæ, цалынмæ 
хæдзармæ цыд æмæ фæстæмæ здæхт, уæдмæ йæм кæрты 
банхъæлмæ кастæн. 
— Мæнæ ацы фыстытæ мæ ходыгъды фæстæ 
баззадысты, — загъта Райæ æмæ мæм радта, рæстæг йæ бур фæд 
кæуыл ныууагъта, къорд ахæм сыфы. — Бæрæгъуыны ног 
скъолайы кой дæр дзы ис, æмæ уый дæу йеддæмæ чи 
хъуамæ ныффыстаид?! 
Куыддæр фыццаг сыфмæ 'ркастæн, афтæ Сæрæбийы 
къухфыст базыдтон. Уымæй размæ йыл иу æмæ дыууæ 
хатты, мыййаг, нæ сæмбæлдтæн. Хорз зыдтон, канд 
Сæрæбийы къухвæд нæ, фæлæ, зæгъæн ис, æмæ, газетмæ арæх 
чи фыста, уыдонæй алкæй къухфыст дæр, уымæн æмæ 
«Рæстдзинад»-ы иуæндæс азæй фылдæр бакуыстон. Уæдæ 
уый фæстæ дæр мæ фæллойадон архайд фылдæр 
мыхуыры оргæнты уыд. 
Сæрæбийы кой кæнгæйæ, мæ зæрдыл æндæр хабар 
æрбалæууыд. Цæвиттон, «Рæстдзинад»-æй æндæр куыстмæ 
цæуынмæ куы хъавыдтæн (1971 азы мæ снысан кодтой 
газет «Молодой коммунист»-ы редакторæй), уæд мæ 
гæххæттыты æхсæнæй рахауд иу æмдзæвгæйы къухфыст. Йæ 
авторы ном дзы нæ уыд, фæлæ йæ æз уайтæккæ дæр 
базыдтон — Дзугаты Хаджумар. Уæд Дзугайы-фырт æгас 
нал уыд, æмæ æмдзæвгæйæн фесæфынæй фæтарстæн. Цы 
йын бакæнон, зæгъгæ, бирæ рахъуыды-бахъуыды 
фæкодтон æмæ æппынфæстаг æрцыдтæн ахæм уынаффæмæ: йæ 
хистæр æфсымæр, зындгонд фыссæг Георги цæры 
Чъребайы, æмæ йæ уымæ арвитон. 
Ныффыстон æм фыстæг, æмдзæвгæйы къухфыст дæр 
йемæ, афтæмæй. Бирæ рæстæг нæ рацыд, афтæ Георгийæ 
дзуапп райстон. Уый куыд фыста, афтæмæй æмдзæвгæ 
æцæгæйдæр уыди йе 'фсымæр Хаджумары фыст 
(Хаджумар, кæд ма исты зонын, уæд Мæздæджы районы 
кæцыдæр хъæуы цард, æнхъæлдæн, Винограднæйы). Раст ын 
503 

уыцы рæстæг Хуссар Ирыстоны чингуыты рауагъдад 
мыхуырмæ цæттæ кодта йæ чиныг, æмæ йæм Георги уыцы 
æмдзæвгæ дæр бахаста. Чиныг куы рацыд, уæд мыи æй 
рарвыста ахæм фыстимæ: «Мæнæ дын уыцы мæгуыр 
лæппуйы чиныг». 
Куы зæгъын, Ирыстоны дыууæ-æртæ хатты газет 
«Рæстдзинад»-мæ чи ныффыста, уыдоны къухфыстытæй мын 
амонын никæцыйы хъуыд, уæлдайдæр та Сæрæбийы 
къухфыст. Æгас ма куы уыди, уæд дæр мыл цæмæдæр гæсгæ йæ 
зæрдæ дардта. Мæлæты кой-иу æм куы рауад, уæд-иу 
æдзухдæр йæ фыстыты сагъæс кодта. Ды, дам, мын сæ куы 
нæ бабæстон кæнай, уæд фесæфдзысты — æнæмыхуыргонд 
æмдзæвгæтæ йæм дзæвгар уыди, уыдонимæ йе 
'мдзæвгæтæй фыст роман «Цæр!» (хъыгагæн, уымæн абон дæр йе 
'ртыццаг хай йеддæмæ поэзиуарзджытæн зындгонд нæу). 
Йæ уыцы ныхæстæ мæ рох никуы уыдысты æмæ йын йæ 
чиныг разныхасимæ мыхуырмæ бацæттæ кодтон: 1993 азы 
рауагъдад «Ир»-ы дунейы рухс федта... 
Уайтагъд сыфтæ фæлдахынмæ фæдæн. Иууылдæр 
уыдысты иу къухæй фыст. Сæрæбийы почерк никæцы 
æндæр почеркимæ фемхæццæгæнæн ис. Æз æппындæр нæ 
фæдызæрдыг дæн, æмдзæвгæтæ Сæрæбийы къухæй фыст 
кæй сты, ууыл. Тагъд-тагъд сæ куы акастæн, уæд мæ 
6ауырныдта, канд йæ къухæй фыст кæй не сты, фæлæ ма сæ 
хъуыды дæр йæхæдæг кæй æркодта. Ууыл мæ баууæндын 
кодта йæ хъуыдыйæдты арæзт, йæ рифмæты азæлд, йæ 
дæсныдзинад. Æз уыцы-иу рæстæг кодтон цин дæр æмæ 
дис дæр. Цин кодтон, Сæрæбиимæ ма ноджыдæр иу хатт 
кæй фембæлдтæн, ууыл. Дис та кодтон дыууæ 
хъуыддагыл: куыд бахаудысты Хъæдохты Мариямæ поэты 
æмдзæвгæтæ, стæй уыцы уацмыстæй иу дæр йæ чингуытæй 
куыд никæцыйы разынд? 
Сæрæбийы æмдзæвгæты тæккæ æххæстдæр 
æмбырдгонд мыхуырмæ куы цæттæ кодтон, уæд, кæй зæгъын æй 
хъæуы, йе 'ппæт фыстытæ дæр бакастæн, фæлæ мæм 
Лолаты Райæ цы дæс æмдзæвгæйы радта, уыдонæй дзы 
иуыл дæр нæ сæмбæлдтæн. Æвæдза, адæм алыхуызæттæ 
сты. Ацы хабæрттæ фысгæйæ ма мæ зæрдыл ноджыдæр иу 
цау æрлæууыд... 
, Мæ хъæуккаг Хъаммæрзаты Алиханы ном йæ заманы 
зындгонд уыди. Йе 'мдзæвгæтæ мыхуыр кодта газеттæ 
50-4 

æмæ журналты. Куыд дзурынц, афтæмæй йæ иуæй-иу 
уацмыстæ хает æрцыдысты ахуыргæнæн чингуытæм дæр. 
Алихан куы амард — цæргæ та бирæ нæ фæкодта — уæд, 
дам, ын сыхæгты устытæй æви йæ хæстæджытæй чидæр 
йæ фыстытыл арт бандзæрста, адоны тыххæй, дам, йæ уд 
бахордта... 
Бынтон æндæр зондыл хæст разынд Райæ. Йæ 
ходыгъды дзаумæттимæ æфснайдæй цы къухфыст ссардта, уый 
бырæттæм æппарыныл нæ фæци, фæлæ, цæмæй ма 
фесæфа, ууыл бацархайдта, æмæ йын адæймаг бузныг куыннæ 
хъуамæ зæгъа?! Райæ, ды тынг æрхъуыдыджын 
разындтæ. Сæфын нæ бауагътай нæ хъæуккаджы фæллæйттæ, 
æмæ дыл цардаудæн кæнæд! Сæрæби Ирыстонæн бирæ 
хорздзинæдты бацыд, ды та Сæрæбийæн балæггад кодтай, 
дæ фæрцы поэзиуарзджытæм фæхæццæ сты йæ 
хъуыдытæ, æмæ дæ ардыгæй фæстæмæ дæр æрхъуыдыйы фæрцы 
мацы аирвæзæд! 
Сæрæби адæмимæ куыд цард, уымæн ма ноджыдæр иу 
æвдисæн. 
Зындгонд куыд у, афтæмæй поэт йе 'ртæ 'фсымæры 
хуызæн (иу дæр дзы фæстæмæ нал раздæхт) хъæбатырæй 
хæцыди немыцаг тыхгæнджытимæ. Тохы быдырæй цæфтæ 
æмæ æрдæгарыдæй куы сыздæхт, уæд æй 
дамдумгæнджыты ардыдæй Сыбыры бинаг къæй балæууын кодтой. Авд 
азы æнаххосæй фæбадыны фæстæ йæ райгуырæн 
бæстæмæ куы ссыд, уæд иу заман царди уæды Хетæгкаты 
Къостайы районы Мамысоны хъæуы. Уым йæ бинойнаг 
Ленæ куыста астæуккаг скъолайы ахуыргæнæгæй. Уым 
базонгæ фидæны режиссер, Цæгат Ирыстоны аивæдты 
сгуыхт архайæг Гайты Михалимæ дæр. 
Уæд Гайы-фырт ахуыр кодта астæуккаг скъолайы. 
Æмдзæвгæтæ фыесы, уый поэты хъусыл куы 'рцыд, уæд 
æй бацагуырдта. Базонгæ сты æмæ уæдæй йæ амæлæты 
бонмæ хæларæй фæцардысты. Кæд дзы Михал бирæ 
кæстæр уыд æмæ кæд Михалæн, йæхи загъдау, фыдæн бæззыд, 
уæддæр æфсымæрты хуызæн лымæнæй цардысты. Михал 
куыд дзырдта, афтæмæй-иу Сæрæби ног æмдзæвгæ куы 
ныффыста, уæд-иу фылдæр хæттыты йемæ йæ кæстæр хæлары 
дæр базонгæ кодта, хаттæй-хатт та-иу ын йæ къухфыст дæр 
лæвары хуызы радта. Иу æмдзæвгæ ма дзы Михалы архивы 
разынд, æмæ мæм æй æрбахаста. Æмдзæвгæйы кæрон ис 
505 

ахæм фыст: «Красногор. 31/Х-54». Уый бынмæ та: «Ме 
'рдхорд Мишæйæн Сæрæбийæ. 24/Х-1956 аз». Ацы 
æмдзæвгæ дæр мыхуыры никуыма уыдис. 
Лолаты Райæ мæм цы дæс æмдзæвгæйы радта, стæй, 
Сæрæби йæхæдæг Гайты Михалæн, «Дæ райсом хорз!», 
зæгъгæ, цы 'мдзæвгæйы къухфыст балæвар кодта, уыдон 
иууылдæр мыхуыргонд æрцыдысты «Рæстдзинад»-ы. 
ух бакæнæн кæмæ ис, ахæм æмбисæндтыл дæр 
адæймаг сæмбæлы. Уырыссæгтæ арæх афтæ 
фæзæгъынц: «Спасение утопающих дело рук самих 
утопающих». Дæлдон куы кæнат, уæд, дам, дæ 
ирвæзынгæнджытæ дæхи къухтæ сты. 
Бирæ азты размæ улæфыдтæн Сау денджызы был. 
Уыди асæст бон. Знæт уылæнтæ лæбурдтой былгæрæттæм. 
Фысджыты сфæлдыстадон хæдзар тæккæ былгæрон уыд, 
æмæ дыккаг уæладзыгæй кастæн, урсбарц уылæнтæ 
кæрæдзийы фæдыл дугъы куыд уадысты, уымæ. Знон дæр 
ма, къах æрæвæрæн дæр кæм нæ уыд, уыцы былгæрон 
сидзæрæй лæууыд. Æрмæст цалдæр лæппуйæ, кæд хур нæ 
касти, уæддæр æрдæгбæгънæгæй бакъорд сты æмæ 
къамæй хъазыдысты. Рæстæгæй-рæстæгмæ-иу дзы иу кæнæ 
дыууæйæ — æвæццæгæн-иу чи фембылд, уыдон, — 
фестадысты, знæт уылæнтæм-иу сæхи баппæрстой, аленчытæ-иу 
кодтой æмæ та-иу фæстæмæ се 'мбæлтты раз æрбадтысты. 
Мæхицæй бæгуылæг ацарæзтон æмæ сæ бафæзмыдтон. 
Бафæзмыдтон сæ иуæрдæм: уыдон-иу донмæ сæхи 
баппæрстой æмæ-иу фæстæмæ æрбаленк кодтой. Æз дæр 
мидæмæ, ома денджызмæ, бахызтæн, фæлæ мæ уылæнтæ 
фæстæмæ нал æмæ нал уагътой. Цыфæнды худинаг кæд 
уыди, уæддæр хъæр кæнын райдыдтон, фервæзын мæ 
кæнут, зæгъгæ. Лæппутæ дыууæйæ мæ фæйнæфарс 
февзæрдысты æмæ мæ уайтагъд былгæрон балæууын кодтой... 
Дæлдонгæнæджы къухтæ фервæзын кæнынц. Æрмæст 
алы хатт йæхи къухтæ нæ. Мæнæн уыцы Хуыцауы сконд 
дыууæ арзамасаг лæппуйы къухтæ куы нæ уыдаиккой, 
уæд мæхиуæтты бон ницуал бауыдаид. 
Уæвгæ мæ бын дæр арзамасæгтæ фæцæйкодтой: уыцы 
асæст бон сæ найгæ куы нæ федтаин, уæд мæхи зæрды 
абухгæ денджызы баленк кæнын не 'рæфтыдаид. 
506 

æрондæй былысчъилтæ чи кæны, уый æрыгонæй 
дæр æнæрвæссон кæй уыдаид, уый дызæрдыггаг 
никæмæ фæкæсдзæн... Лæппутæ ма куы уыдыстæм, 
уæд-иу иу ме 'мгары куы бафарстон, — æрыгон уыдаид, 
æви хистæр, — куыд фыссы, зæгъгæ: никуы никæмæй-иу 
раппæлыд. Æнæмæнг-иу æм исты аипп ссардта. Фæстæдæр 
куыд базыдтон, афтæмæй, йæхицæй стырдæр аргъ чи 
никæмæн кодта, уый канд зынæрвæссон нæ уыд, фæлæ ма 
æдзæстуарзон æмæ хæлæггæнаг дæр. 
Не 'мбæлттæй чидæр ног чиныг рауагъта, æмæ йæ 
хæлæггæнагæн аппæлыдтæн. Уый æваст афтæ куы фæкæнид: 
— Ног æмдзæвгæты чиныг? 
О, зæгъгæ, йын куы загьтон, уæд йæ цæсгом фæтар... 
Цы бамбарын ма мын хъуыд, æхсызгон ын кæй нæ 
уыд. 
æ хъæуккаг поэт Тохты Иван дыууæ 'мæ 
ссæдзаздзыдæй уæззау низы ахæсты бахауд æмæ 
сынтæгæй арæх нал хызт. Кæд æй йæ астæуæй стасæн нал 
уыд, йæ къæхтæ йæ коммæ хорз нал кастысты, уæддæр-иу 
æй хъуыддæгты фæдыл горæтмæ цæуын бахъуыд. 
Арæхдæр Фысджыты цæдисмæ. 
Иуахæмы та горæтмæ сæфтыди. Схызтыстæм дыккаг 
уæладзыгмæ (уæд Фысджыты цæдис, ныртæккæ 
профцæдистæ кæм сты, уыцы хæдзары уыд). Фæцæуæм æртæйæ: 
Фысджыты цæдисы уæды сæрдар Г. (тыргъы 
хæрхæмбæлд фестæм), Иван æмæ æз. Иу заман Иван, Г.-мæ 
скæсгæйæ, афтæ куы бакæнид: 
— Дæ къæхтæ 'мае мæ мæхи сæр куы уаид... 
Г. йæ кæнæ хъусгæ нæ фæкодта, кæнæ та йæ ныхас 
дарддæр ахæццæ кæнын нæ бафæндыд... 
æ хистæр æмбал Хъазыбег хæларзæрдæ адæймаг 
уыд. Институты иу рæстæджы ахуыр кодтам. 
Уый фæуынмæ куы хъавыд, æз та уæд бацыдтæн 
ахуырмæ. Кæд афæдз йеддæмæ зонгæ нæ уыдыстæм, стæй кæд 
мæнæй дзæвгар хистæр уыд, уæддæр бахæлар стæм. Нæ 
хæлардзинад фæстæдæр ноджы фæтыхджындæр. Рухсаг 
уæд, цалдæр азы размæ цардæй ахицæн. 
607 

Куы йæ æрымысын, уæд, фыццаджыдæр, йæ 
мидбылты худт ауайы мæ цæстыл. Хъуызгæ мидбылты худт кæй 
фæхонынц, уый хуызæн-иу мæм каст, исты худæджы 
хабар-иу куы дзырдта, уæд. 
Иу хатт ын не 'мбæлттæй хъазгæйæ иу афтæ: «Куы 
амæлон, уæд мын цы фæуыдзынæ?» — «Цы дын 
фæуыдзынæн? Чырыны уæлгоммæ дæ къухтæ дæ риуыл 
æвæрдæй хуысдзынæ, æмæ дын туман дæ армытъæпæны 
атъысдзынæн». 
юдвиджы куы базыдтон, уæдæй нырмæ цæуы 
æртиссæдз азмæ æввахс. Алы бон дæр æмбæлын куы 
райдыдтам æмæ бынтон куы бахæлар стæм, уæдæй нырмæ 
дæр чысыл рæстæг нæ рацыд. Исчи мæ куы бафæрсид, 
йæ миниуджытæн сæ тæккæ сæйрагдæр цы у, зæгъгæ, уæд 
зæгъин: хæдæфсармдзинад. Хæдæфсармдзинадимæ та 
бирæ æндæр хорз миниуджытæ бает сты, æмæ уыдонæй се 
'ппæтæй дæр Дунескæнæг дзаджджын хай бакодта 
Цыбыры-фыртæн. 
Цыппарыссæдз азы кæуыл рацæуы, уый æрыгон 
ничиуал фæхоны, фæлæ цыма Людвиг йæ азты уæз не 
'нкъары, афтæ мæм кæсы. Æппæты фыццаг та, йæ 
куыстхъомдзинадыл æппындæр кæй никæцырдыгæй фæзынд, 
уымæн. Æрыгонæй куыд æнæзивæг уыд, афтæ æнæзивæг у 
абон дæр. Кусы, фæллад нæ зонгæйæ. Афтæ куы зæгъон, 
йæ бонтæй иу дæр æвдæлон никæцыма уыд, зæгъгæ, уæд 
нæ фæрæдидзынæн, уымæн æмæ уый æцæгдзинад у. 
Людвиг адæмимæ цæрæг лæг у. Йæ зонгæтæ æмæ 
хæлæрттæн нымæц дæр нæй. Уыдон канд Ирыстоны 
цæрджытæ не сты. Йемæ хæларæй кæй цæрынц, уымæй 
сæрыстыр сты Цæгат Кавказы, — Цæгат Кавказы цæмæн? — 
æппæт Кавказы бирæ ахуыргæндтæ æмæ æхсæнадон 
куеджытæ. 
Фыдæлтæй ахæм ныхас баззад: лæг адæмæй хæс дары. 
Уыцы зонды ныхæстæ Людвигæй рох никуы уыдысты. 
Рох нæ, фæлæ ахæм хæс æххæст кæнын нымайы йæ 
царды сæйрагдæр нысантæй иуыл. Цал æмæ цал адæймаджы 
бахъуыд йе 'ххуыс! Цымæ искуы искæй æнæ дзуаппæй 
рарвыста? Йæ бон цы уыди, уымæй йын нæ баххуыс 
код508 

та? Ахæм адæймаг разына, уый мæ нæ уырны, уымæн 
æмæ зонын, искæмæ йе уæхск бадарын йæ удæн цас 
æхсызгондзинад æрхæссы, уый. 
Людвиг мын йæ хæдæфсармдзинад æмæ 
фæллойуарзондзинадæй мæ зæрдыл лæууын кæны дзæнæты бадинаг 
Абайты Васойы. Хæларæй хуымæтæджы нæ цардысты. 
Афтæ мæм кæсы, цыма цытджын ахуыргондимæ дзæвгар 
азты зонгæ кæй уыдис, уый йыл хорзæрдæм бирæ 
цæмæйдæрты фæзынди. 
Цыбыры-фырт хæлардзинадæн стыр аргъ кæй кæны, 
уый бирæ хæттыты равдыста. Кæд стыр æмæ бæрнон 
бынæтты куыста, уæддæр уыцы хуымæтæгæй баззад. Йæ 
зæрдæйыуаг никæмæ фендæрхуызон, йæ къæлæтджын 
цыфæнды бæрзонд куы уыди, уæд дæр. Зондджын 
адæмæй чидæр афтæ загъта: «Друг, достигший власти, — 
потерянный друг». Ацы ныхæстæ кæд цыфæнды раст сты, 
уæддæр Людвигмæ нæ хауынц, уымæн æмæ, стыр бынаты 
уæвгæйæ дæр, йæ хæлæрттæй æндæрхуызон цæстæй 
никуы никæмæ ракаст, йæ зæрдæйыуаг дзы никуы никæмæ 
аивта. Цæмæй мæ ныхæсты рæстдзинадыл баууæндат, уый 
тыххæй æрхæсдзынæн æрмæстдæр иу дæнцæг. 
Людвигимæ педагогон институты ахуыр кодта 
зындгонд ирон фыссæг Боциты Бароны фырт Юри. Уыимæ 
хуымæтæджы æмкурсонтæ нæ уыдысты, фæлæ уыдысты 
æнгом хæлæрттæ. Юри йæ фыды фарн мæрдтæм цæуын 
нæ бауагъта: фыста æмдзæвгæтæ, радзырдтæ, повесттæ. 
Уагъта чингуытæ, фæлæ йæ хъысмæт зæрдæзæгъгæ нæ 
рауад: афоныл ын хъуыддаг кæнын нæ бантыст æмæ 
иунæгæй баззад. Йæ фæстаг бонтæ зæрæдты хæдзары 
æрвитгæ 'рцыдысты. Уыцы уавæры йæ Людвиг рохуаты 
никуы ныууагъта. Бæрæг æй кодта рæстæгæй-рæстæгмæ, 
æххуыс ын кодта, йæ бон цæмæй уыд, уымæй. 
Иæ пеней чысыл кæй у, уый куы базыдта, уæд 
хицауадмæ писмо ныффыста, цæмæй йын æй фæфылдæр 
кæной, уый тыххæй. Иæ курдиат ын æнæ дзуаппæй нæ 
ныууагъта уæды хицауады сæрдары фыццаг хæдивæг Хацъæты 
Олег, æмæ йын йæ пенсийыл бафтыдтой. 
2009 азы июлы мæй Боциты Юри цардæй ахицæн. 
Мæгуыр лæджы зианы бирæ адæм нæ вæййы, фæлæ, 
Юрийæн фæстаг фæндараст зæгъынмæ чи 'рцыд æмæ йын 
509 

фæндараст чи загъта, уыдонимæ уыди йæ хуыздæр хæлар, 
институт сырх дипломимæ каст кæимæ фæци, Цыбырты 
уыцы Людвиг дæр. 
Афтæ мæм кæсы, цыма æндæрхуызон Людвигæй 
Цыбыры-фырты никуы ничи базондзæн. Стæй мæм 
хуымæтæджы афтæ нæ кæсы. 
æ зонгæ мын хъаст кодта, горæты хæдзар саразын 
мæ бон у, фæлæ йæ кæм саразон, ахæм зæхх, цас 
ын æмбæлы, ахæм аргъæй, кæм мæ фæнды, уым 
балхæнын мæ бон нæу. Раз дæр та кæм сарæзтаид, уый уыди, 
фæлæ йæ къух нæ амыдта. Фæрсы мæ, уыцы уавæртæй, 
дам, хуыздæр кæцы у. Мæнмæ гæсгæ, фыццаг, уымæн 
æмæ, цæмæй саразай, уый куы у а, фæлæ йын бындур кæм 
æрæвæрай, уый куы нæ уа, уæд, цæмæй саразай, уыцы 
æхцайæ хæдзар балхæнæн ис. 
е 'мдзæвгæ «Мæт» (ис ма йын дыккаг ном дæр — 
«Куы мын бахизай кæйдæр къæсæрæй...») куы 
ныффыстон, уæдæй нырмæ дыууиссæдз азæй фылдæр 
цæуы, Мыстулаты Ирæ дзы зарæг куы сарæзта æмæ йæ 
Баллаты Валодя куы азарыд, ууыл дæр — уымæ æввахс. 
Уæдæй нырмæ йæ зарынц. Ахæм концерт, чындзæхсæв, 
чындзхаст æмæ куывд стæм вæййы, кæм нæ райхъуысы. 
Зарынц æй алыхуызон ансамбльтæ, профессионалон æмæ 
хæдахуыр артисттæ. 
Куыд бамбæрстон, афтæмæй адæмы зæрдæмæ цæуы. 
Цæуы мæ хорз æрдхорд, зындгонд дохтыр, уыцы-иу 
рæстæг сæйраг дохтыр Уарзиаты Аркадийы зæрдæмæ дæр. 
Уый базыдтой, чи йæ фæзары, уыдоны хуызæн, чи йæм 
фæхъусы, уыдонæй дæр чидæртæ. Суанг ма радиойы 
кусджытæ дæр. Сæрмагондæй дзы Аркадийы ном куы 
ссарынц, ахæм бонтæ дæр, дам, скæны. Фæлæ ацы зарæг 
алкæмæн æдзух цины хос нæ фæвæййы. 
Аркади мын ахæм хабар радзырдта. Иу хатт иу 
чындзæхсæвы фæйнæ рæтты бадтысты дыууæ сылгоймаджы. Сæ 
дыууæ дæр — йæ зонгæтæ. Аркади дæр, чындзæхсæвы 
кæй ис, уый федтой. Циндзинад йæ тæмæны куы бацыд 
æмæ оркестр куы 'рцагъта, уæд Уарзийы-фырты зонгæтæй 
5-/0 

иу заказ скодта дохтыры уарзон зарæг. Концерт чи 
амыдта, уый адæмæн фехъусын кодта, ахæм æмæ ахæм 
зарæгæй арфæ кæны Уарзиаты Аркадийæн, зæгъгæ. Уыцы 
ныхæстæ фехъуыста иннæ сылгоймаг, бацыд æмæ 
заказгæнæджы уайдзæфты бын фæкодта: «Уыцы зарæг ма, æз 
æмæ Аркади кæм уæм, уым куы азарын кæнай, уæд дæ 
мастæй дæ дыууæ хъусмæ скæндзынæн!..» 
Арæх мæ бафæрсынц, ахæм æнкъарæнтæ дæм чи 
райгуырын кодта, уый цавæр чызг уыди, зæгъгæ. 
Фыццаджыдæр, автор йæ уацмысты цы фæфыссы, — суанг йæхи 
номæй куы фæдзуры, уæд дæр — уый афтæ нæ амоны, æмæ, 
цыдæриддæр февдисы, уыдон æнæмæнг йæхи царды 
æрцыдысты. Кæй зæгъын æй хъæуы, спайда кæны, йæхæдæг 
цы федта, цы фехъуыста, цы бавзæрста, ахæм цаутæ, 
хабæрттæ æмæ нывтæй дæр. Уый гæнæн нæй, æмæ, кæйдæр 
цард æвдисгæйæ, йæхи фæлтæрддзинады иуфæрсты 
ахиза, йæ уацмысы архайджытæн йæхи зæрдæйыуаг, 
бæллицтæ æмæ тырнындзинæдтæй ма фæхай кæна... 
Уæдæ афтæ. Уыдис цыппæрдæс æмæ ссæдзаздзыд 
усгур лæппу. Уый æнæнхъæлæджы проспекты фембæлд, 
фыццаг бакастæй йæ уацары кæмæн бахауд, ахæм 
нудæсаздзыд чызгыл. Куыд бамбæрстат, афтæмæй лæппу 
чызгæй уыди фынддæс азы хистæр. Фæстæдæр, куы базонгæ 
сты, уæд уыцы фынддæс азы сæ разы æрлæууыдысты, йæ 
сæрты ахизын кæмæн нæ бафæрæзтой, ахæм цæлхдур. 
Уæвгæ, сæ дыууæйæн нæ — цæлхдур бахъыгдардта 
æрмæстдæр лæппуйы. Цыбыр дзырдæй, дыууæ уды кæд 
кæрæдзийы бамбæрстой, уæддæр хъысмæты афтæ 
бафæндыд, æмæ зарæджы куыд у, афтæ, лæппу цæмæй тарст, 
уый æрцыд: чызг... кæйдæр къæсæрæй бахызт. Æркуывта, 
фыццаг лæппуйы карæн чи уыд, ахæмы хæдзармæ. Иуæн 
амонд цы 'рхаста, уый иннæмæн фæци сагъæс æмæ мæты 
хос. Фæлæ цардæн йæ кæнонтæн æнæ кæнгæ кæм уыди! 
Бинонты хъуыддаг бакодта иннæ дæр. Сæ дыууæйæн дæр 
фæзынди кæстæртæ, суанг ма кæстæры кæстæртæ дæр. 
Куыд загътон, афтæмæй зарæджы райгуырдыл 
дыууиссæдз азæй фылдæр рацыд, ома, куы фæзынд, уæд, кæй 
фæрцы равзæрд, ууыл цас цыд, уымæй дыууæ хатты 
фæхистæр. 
Стыр хъыгагæн, цалдæр мæйы размæ йæ зæххон 
фæндагыл цыд фæци, кæддæр йæ рæсугъддзинадæй йæхимæ 
с5У/ 

адæмы чи кæсын кодта, базырджын чи сси, зæрдæты 
рæсугъд æнкъарæнтæ чи гуырын кæны, ахæм зарæг йæ 
фæстæ чи ныууагъта, уыцы сылгоймаг... 
охтыр рынчыны фервæзын кодта. Зæронд уыди, 
йæ къæхтыл слæууын æнхъæлмæ йæм ничиуал 
каст, фæлæ Хуыцау дохтырæн æххуыс кодта, дохтыр 
та — зæронд лæгæн, æмæ фервæзт. Иæ низæй фервæзт, 
уый йæ куы бауырныдта, уæд æй бафæндыд уыцы 
хъуыддаг сбæрæг кæнын. Йæ дохтырмæ фæдзырдта, кæй мæ 
фервæзын кодтай, уый тыххæй куывд кæнын æмæ дæ, 
кæимæ фæнды, уыдонимæ хуыцау боны мæ хæдзармæ 
хонын, зæгъгæ. 
Дохтыр дæрдтыл нæ авнæлдта, йæ дыууæ 'мбалимæ, 
кæдæм ын загътой, уырдæм æрбацыд. Сæ уынгмæ куы 
ныххæццæ сты, уæд сæ дуармæ адæмы æмызмæлд кæнгæ 
ныййæфтой. Йе 'мбæлттимæ кæртмæ бахызт. Уым та уыди 
ноджы фылдæр адæм. Æрбадтысты, уæдæ цы уыдаид. 
Кæсынц æмæ хистæры цур — уæрыччы сæр. Фынгыл, 
фыццаг сидты фæстæ, адæм фæйнæ комдзаджы куы 
скодтой, уæд фыдызгъæл фæцыдæр. Фынджы бæркадыл уый 
фæстæ дæр нал бафтыд. Адæм, зæгъæн ис, æмæ 
æххормагæй сыстадысты. 
Дохтырæн йе 'мбæлттæй иу бауайдзæф кодта: 
— Адон иууылдæр дæу аххостæ сты. 
— Цæмæн? — бадис кодта дохтыр. 
— Зæронд лæджы куы нæ фервæзын кодтаис, уæд, 
бирæ адæмы уæле чи бадт, уыдоны раз галы сæр уыдаид, 
фынгыл бадджыты цур та — фаг фыдызгъæл. 
е 'рдхорд мæм æрбадзырдта æмæ мын афтæ: 
— Цæйдæр тыххæй дæ раппæлынмæ хъавыдтæн, 
фæлæ мæхиуыл фæхæцыдтæн. 
— Кæдæй-уæдæй кæмæдæр мæнæй раппæлыны зонд 
æрцыд æмæ йыл уый дæр фæфæсмон кодта. 
— Цæмæн фæфæсмон кодтон, уый зоныс? 
— Цæмæн? 
— Райсом мæ дæ ныхмæ дзурын куы бахъæуа, уæд дæ 
цы цæсгомæй дæлджинæг кæндзынæн? 
612 

ыдзæсгом адæймагæн æнцон цæрæн у. Йæ иу 
цæсгом цæсты куы бафтауы, уæд иннæмæй пайда 
кæнын райдайы. Уæздан адæмæн та иугай цæсгæмттæ 
йеддæмæ нæй æмæ йын счъизийæ алчидæр тæрсы... 
Ацы хабар æрцыд хæсты размæ. Уæд ма быдырон 
куыстытæ фылдæр бæхтæй кодтой. Хæдзарадон кæрт кæй 
хуыдтой, уым æхсæвгæсæй куыста Куыцыкк. Хæдзарадон кæрты 
фарсмæ та уыди бæхдон. Изæрыгæтты-иу лæппутæ куыст 
куы фесты, уæд-иу сæ бæхтæ, æхсæв кæм уыдысты, 
уырдæм æрбатардтой æмæ-иу сын ныхас бацайдагъ. 
Куыцыкк дæр-иу сæм йæхи баласта æмæ-иу йæ рæстæг 
цыбыр кодта. 
Иу изæр та лæппутæ æмбырдæй бадтысты. Куыцыкк 
дæр цыдæр мæстыхуызæй сæ цурмæ бацыд. 
— Æз уын зæгъын, лæппутæ, — райдыдта лæг, — 
Гæрæмты Гæбæт колхозы фæллой бахордта. 
Уыцы рæстæг кулдуарæй æрбахызт хæдзарады хицау 
Гæбæт. Куыцыкк æй куы ауыдта, уæд фыццагæй 
хъæрдæрæй загъта: 
— Æмæ уын уый дзырдтон, лæппутæ: Гæрæмты Гæбæт 
колхозы сæрыл йæхи бахордта. 
æсизæр хъæугæронæй æрбайхъуыст: 
— Кæйдæр рæуæды бирæгъ хæры! 
Æппæты разæй фæфæдис сты кæройнаг сыхы 
цæрджытæ. Уыдонимæ Куыцыкк æмæ йæ ус дæр. Сæ фæстæ 
тахти сæ сыхаг Дзыгыда. Йæ лæг сæхимæ нæ уыди æмæ 
фæдисы цæуын йæхи бахъуыд. 
Талынджы къуырдтытæгæнгæ тæхынц. Иу рæстæджы 
кæйдæр ныхас æрбайхъуыст, бирæгъ, дам, Дзыгыдаты 
рæуæды хæры. Куыцыкк йæ тæхынæй фенцад æмæ, 
талынджы йæ фæстæ чи тахт, уымæ дзуры: 
— Мауал тагъд кæн, нæхион, Дзыгыдаты рæуæд у. 
ымбылкъухтæ кæрæдзийы ныхмæ куы фæуой, уæд 
сæ дыууæйы туг дæр акæлдзæн. Кæрæдзийы куы 
'рбахъæбыс кæной, уæд та дзы иу иннæйы барæвдаудзæн. 
Æнгуылдзтæ армытъæпæны куы 'рбамбырд вæййынц, 
уæд дзы цыппарæй æмиæстæ авæййынц. Куы сæ радаргъ 
*33 Дзасохты Музафер 
5/3 

кæнай, уæд та дзы дыууæ æмхуызоны нал разыны: иу дзы 
иннæмæй кæнæ къаддæр вæййы, кæнæ — стырдæр. 
Иумæ — æмхуызæттæ, хицæнтæй — стыртæ æмæ 
гыццылтæ. 
канворд арæзтон, афтæмæй бахæццæ дæн ахæм 
фарстмæ: «Æрхъуыды кодта Чиполлино». Хъæрæй йæ 
бакастæн æмæ, цыма раст дæн æви нæ, уымæй Фатимæйы 
фæрсын, уый хуызæн загътон: «Ротару». Фатимæ, хин 
каст æрбакæнгæйæ, загъта: «Родари». 
Æз, цыма ницы 'мбарын, уый хуызæн дарддæр 
дзурын: «Æмæ дзы Ротару дæр цæуы. Дамгъæты нымæц дæр 
иухуызон у, сæ райдайæн дæр — афтæ». «Родгæс» дæр 
дзы цæуы, æмæ дзы уæд «родгæс» фыссинаг дæ?» — 
6ауайдзæф мын кодта Фатимæ. 
æрæгъуыны чи 'рцард, уыдон иууылдæр 
Уæлладжыры комæй ралыгъдысты, Ос-Бæгъатыры 
дыууæ фырты Цæрадзон æмæ Сидæмоны байзæддæгтæ. 
Цæрадзонтæ куывтой Сидæнмæ, сидæмонтæ та — Ичъынамæ. 
Сидæмонтæн нæ зонын, фæлæ цæрадзонтæ, кæддæр 
хохæй куы ралыгъдысты, уæд Сидæны кувæндоны номыл 
ныссагътой бæлас, фæлæ базæронд æмæ йæ бынат 
афтидæй баззад. 
Иу-дыууæ азы размæ, горæты чи цæры, уыцы 
бæрæгъуыйнæгты Хъайттаты Аслæнджери нæ райгуырæн хъæуы 
кæрон æрæмбырд кодта. Æрбамбал нын сты Бæрæгъуыны 
фæсивæд дæр, фæсивæд, зæгъгæ, дзы æртиссæдз азæй 
къаддæр никæуыл цыди, сæ фылдæрыл та 70-80-гай азтæй 
уæлæмæ. 
Фæбадтыстæм, фæуынаффæтæ кодтам. Бирæ 
цæуылдæрты баныхас кодтам. Æз дæр иу фæндон бахастон. Нæ 
фыдæлтæ æрвылаз куывдтæ кæмæн кодтой, сæхи кæуыл 
фæдзæхстой, уыцы дзуæртты номыл кувæндæттæ саразæм, 
зæгъгæ. Мæ хъуыды алкæй зæрдæмæ дæр фæцыд, фæлæ... 
æ хæлармæ уазæгуаты уыдтæн æмæ мын йæ 
сыхагæй хъæстытæ кодта... «Бафсис ын ницæмæй ис. 
5^-4 

Æмпъухы æмæ æмпъухы. Мæ фарсмæ цыппаруаладзыгон 
хæдзар сыскъæрдта, фаллаг уынджы та йын 
дыууæуæладзыгон дукани ис, йæ фарсмæ та йын фондзуæладзыгон 
хæдзарæн бындур æрæвæрдта... 
Мæ сæры æрра хъуыдытæ дæр фæзыны. Тæхуды, йæ 
хæдзæрттæ æмæ йын йæ дуканийы бын исчи динамит куы 
бавæрид, æмæ, йæ давæггаг æхцатæй цы бынтæ скодта, 
уыдонæй æнæхай куы фæуид». 
Мæ хæлар мæсты кæй у, стæй хуымæтæджы кæй нæ 
мæсты кæны, уый æмбарын, фæлæ йæ хъуыдытæ мæ 
зæрдæмæ нæ цæуынц, уымæн æмæ хæдзæрттæ ницы 
аххосджын сты. Уыдон, горæт фидауцджындæр цы кæнынц, 
æндæр ын зиан ницы хæссынц. Кæддæр, нæ проспекты цы 
диссаджы бæстыхæйттæ сырæзт, уыдон исчи куы 
фехæлдтаид, уæд абон фæсмон нæ кæниккам?! Уæдæ мæ хæлары 
сыхаджы хæдзæрттæ халын дæр ницæмæн хъæуы. 
Æрцæудзæн та ахæм рæстæг, хæрамы бындурыл чи 
æнцайы, уыдоны бындур хæлардзинад кæд раивдзæн æмæ, 
кæй хидвæллойæ арæзт сты, уыдонæн лæггад кæнын кæд 
райдайдзысты. 
ргентинæйаг кардиохирург Рэне Каваларойы ном 
айхъуыст æппæт дунейы дæр. Уый 1980 азы 
æрхъуыды кодта зæрдæ дзæбæх кæныны ног мадзал. 
Ахуыргæндтæ йæ хонынц аорто-коронарон шунтировани. 
Уый фæрцы мæлæтæй фервæзт сæдæмингай адæймæгтæ, 
канд Аргентинæйы нæ, фæлæ æппæт дунейы дæр. Рэне 
сарæзта йæхи сæрмагонд фонд æмæ йæ схуыдта йæхи 
мыггагæй — «Каваларойы фонд». 
Фонды сарæзтыл ссæдз азы куы сæххæст, уæд бахауд 
финансон зын уавæры, æмæ йæ саразæг Рэне Каваларо 
(райгуырд 1923 азы) 2000 азы 30 июны йæхи амардта. 
Цытджын хирурджы ахуыргæнинæгтæй иу йæ мæлæты 
азымджын кæны Аргентинæйы æхсæнады, бæстæйы 
ардыгæй дæумæйы футболист Каваларойы фонды кæцыфæнды 
кусæгæй дæр дыууæ-æртæ хатты фылдæр æхца кæй исы, 
уыцы уавæрмæ фидауцы цæстæй кæй кæсы, уый тыххæй. 
Ацы хабар фехъусгæйæ, мæ цæстытыл ирон 
фыссæджы уавæр ауад. Футболистæн иу ирон фыссæгæй нæ, 
фæлæ цалдæр фыссæгæй дæр фылдæр кад кæй ис, уый 
6/6 

ницы зæгъынæй уæлдай нæ уыдзæн, уымæн æмæ махмæ, 
ома Ирыстоны, иу футболист афæдзмæ райсы, нæ фыо 
джытæ уыйбæрц рæстæгмæ гонорар цас райсынц, уымæй 
цалдæр хатты фылдæр. 
...Хи марынæй ницы пайда ис. Стæй фысджытæ сæхи 
иууылдæр куы амарой, уæддæр уавæрыл искæцырдыгæй 
фæзына, уый æнхъæл нæ дæн. Иннæмæй та, æхца куы 
фæзына, уæд сæ кæй чингуытыл бахардз кæндзысты, уый нал 
уыдзæн, уымæн æмæ ныртæккæ чи фыссы, уыдон куынал 
уой, уæд сæ, чи раива, уый цыма зын агурæн фæуыдзæн, 
афтæ мæм кæсы. Цæмæн, уый тыххæй та мæ хъуыдытæ 
бирæ хæттыты загътон æмæ мæм сæ фæлхат кæнын нæ 
цæуы. 
мар Хайямы мыггаг куыд фысгæ у, уый чи нæ зоны, 
уый дæр æм тæлмац кæнынмæ йæ гæрзтæ рабæтты. 
Æмæ ма ноджыдæр тæлмацы тыххæй. 
Кæддæр иу фыссæг ирон æвзагмæ ратæлмац кодта 
уырыссаг поэты гуырахстджын поэмæ. Чи йæ бакаст, уыдон 
æрцыдысты иумæйаг хъуыдымæ: «Лæмæгъдæр 
ратæлмацгæнæн нæ уыд!» Уæвгæ, уый æппæт адæмы хъуыды нæ 
уыд. Фысджытæ æмæ поэзиуарзджыты æхсæн ахæм 
разынд, æмæ адæмы хъуыдыимæ чи не сразы. «Ис уымæй 
лæмæгъдæр ратæлмацгæнæн», — загъта фысджытæй иу. 
Бавдæлд æмæ уацмыс тæлмац кæныныл йæхæдæг æрбадт. 
Фæстæдæр куыд рабæрæг, афтæмæй йæ куыст нæ 
фæдзæгъæл: йæ къухы бафтыд уацмыс дзæвгар лæмæгъдæр 
ратæлмац кæнын. 
зтæ мыл куыд фылдæр цæуы, афтæ мæ райгуырæн 
хæдзар, мæ райгуырæн сых, мæ райгуырæн хъæу, 
кæй зыдтон, чи мæ зыдта, кæимæ хъазыдтæн, рæзтæн, 
хъомыл кодтон, уыдон мæ зæрдыл арæхæй-арæхдæр 
лæууынц. Мæ ивгъуыд бонты алы мысинаг дæр мæ удмæ 
хæстæг у, ныфс æмæ мын тых дæтты. Ивгъуыд мæ йæ хурæй 
зымæгон дæр уалдзæгау тавы. 
Мæ хъуыдыты æгæр арф куы ацæуын, уæд нæ 
хæдзарæн йæ тæккæ рæбинаг къуымы балæууын. Уырдыгæй 
мæ цæуын нал фæфæнды. Кæддæр йæ къæйыл картофы 
6*6 

чъиритæ кæмæн физонæг кодтон, уыцы пец мæ йæ цурæй 
цæуын нал фæуадзы. Афтæ мæм фæкæсы, цыма 
сдзурдзæн: «Æдде-иу уазал къæрццытæ куы кодта, уæд-иу дæ 
куыд тавтон, афтæ дæ ныр дæр батавдзынæн. Насы 
æппытæ къæйгондæй куы уарзтай. Бирæ 'нхъæлмæ кæсын дæ 
нæ бахъæудзæн. Кæддæры хуызæн та сæ уайтагъд акъæй 
кæндзынæн. Мæ фарсмæ бадгæйæ, миты гæлæбутæ ставд 
тъыфылтæй куыд хауынц, уымæ рудзынгæй кæсдзынæ». 
Уайы мæ цæстыл нæ хæдзары, нæ кæрты, нæ 
цæхæрадоны алы къуым дæр. Мæ мидхъуыдыты æрзилын, цы 
фæндæгтыл ауадтæн, уыдоныл. Уынын нæ сыхæгтæй 
алкæйы цæсгом дæр, хъусын сын сæ ныхас, сæ худын, 
хаттæй-хатт та сæ кæуын дæр. Хаттæй-хатт цæмæн? Бирæ 
хæттыты. Уымæн æмæ, æз кæимæ цардтæн, уыдонæй æгас 
чи нал у, æрмæст уыдон ранымайын дæр зæрдæ риссыны 
фаг у, фæлæ сæ уæддæр ранымайдзынæн. 
Раздæр куыд загътон, афтæмæй Бæрæгъуыны алы 
сыхы дæр дæс хæдзары ис: фондз — иуæрдыгæй, фондз — 
иннæрдыгæй. Нæ бакомкоммæ цардысты Аксотæ, не 
'рвадæлтæ. Аксойы нæ хъуыды кæнын: уый хæсты баззад. Нæ 
йæ зыдтон, фæлæ, уыцы хæдзары, æз кæй зыдтон æмæ 
дзы чи нал ис, уыдонæн сæ хистæр уыд Аксойы мад 
Хæмысиат (чи дзы кæмæн цы бавæййы, уый куы амонон, 
уæд æгæр бирæ бынат бацахсдзæн, амондзынæн æрмæст 
сæ мыггæгтæ æмæ нæмттæ), Чабæхан, Агуыбе, Венерæ, 
Хадзыби. Сæ уæле цардысты Реуазтæ. Æз кæй зыдтон, 
уыдонæй нал ис Маринæ, Сафонка, Бади, Венерæ, 
Таймураз, Жаннæ. Сæ сыхæгтæ — Дзасохты Алихантæй 
ничиуал ис: Лубæ, Бибо, Налди, Амырхан, Агуыбе, 
Аслæмбег, Зойæ; сæ уæле дыууæ хæдзары, стæй уыдон 
бакомкоммæ дæр не 'рвадæлтæ цардысты. Уыдонæй та 
нал ис Гуассæ, Лади, Уæлгæ, Цæрадзон, Ленæ, Нинæ, 
Хъазыбег, Баса, Сæли, Тамарæ (уыдысты дыууæ: чындз 
æмæ ходыгъд), Габоци, Валя, Касиан, Бутушкæ, Гагуыдз. 
Сæ дæле — Дзустæ: Елена, Бате, Дунашйа, Дзæнæтхан, 
Амырхан: дæлдæр — Дзустæ: Якæф, Елмысхан, Юрик; 
уыдоны дæле нæ хæрзсыхæгтæ — Хъантетæ: Хадзумар, 
Дзæлиго, Геуæр, Лазигка, Елетхан, Боци, Дзекка, Сослан, 
Зоря; Валодя, Федыр æмæ, æппынфæстаг, нæхи 
бинонтæй, æз кæй зыдтон, уыдонæй йе 'нусон фæндагыл 
ацыдысты мæ фыд Сосыгко (гыццыл цыдæртæ дзы хъуыды 
5/7 

кæнын æмæ йæ нæ зыдтон зæгъын мæ цæст нæ уарзы, мæ 
хистæр æфсымæртæ Зауырбег, Солтанбег æмæ Хъазыбег 
мæ райгуырды размæ амардысты), Веринкæ, Оля, 
Дибæхан. 
Мæ рæстæджы чи цард æмæ йе 'нусон фæндагыл чи 
ацыд, уыдон номæй номмæ цæмæн ранымадтон? 
Æвæццæгæн, кæддæр нæ сых куыд бæзджын уыди æмæ 
сæ фарнæй æз дæр куыд хъæздыг уыдтæн, уый цæстытыл 
ирддæрæй ауайын кæныны тыххæй. 
Ныр уыцы сых афтæ стæнæг — мæнæн, кæй зæгъын æй 
хъæуы — æмæ мæ бæллиццагдæр фæндтæй иу мæ царды 
кæрон куы сæххæст уаид æмæ фæстæмæ мæ хæдзары куы 
'рцæрин, уæд цымæ уыцы æрдæгзонгæ адæмы 'хсæн мæхи 
æцæгæлоныл нæ банымаин? Есенины загъдау, мæхи «в 
своей стране я словно иностранец» нæ рахонин?.. 
æ фыстытæй иуы ахæм бынат уыд: «Дуне 
иннæрдæм фæлдæхын райдыдта: Советон Цæдис 
фехæлд. Чи йæ фехæлдта, уыдоны къонатæй фæздæг 
макуыуал скæла!» Мæ уацмыс журналы редакцимæ куы радтон, 
уæд æй йæ кусæг кæсын райдыдта. Уæлдæр цы 
хъуыдыйад æрхастон, уый куы бакаст, уæд ын йæ тъæнгтæ ацагъта. 
Куыд бамбæрстон, афтæмæй йæ зæрдæмæ нæ фæцыд, мæ 
райгуырæн бæстæйы фехæлд мын хъыг кæй уыд, уый æмæ 
къухфысты уæгъд бынаты цæхгæрмæ бафыста: «Ма 'лгъит. 
Æлгъыст хиуыл æрцæуын дæр зоны...» 
Æз ын йе 'ннæ фиппаинæгты хуызæн йæ ацы 
фиппаинаг дæр, кæй зæгъын æй хъæуы, ницæмæ 'рдардтон, фæлæ 
мæ хъуыдытыл кæй бафтыдта, уымæй мын, мæхимæ 
гæсгæ, пайда фæци. 
Цавæр хъуыдытыл мæ бафтыдта, уый дæр 
зæгъдзынæн: мæ зæрдыл мын æрлæууын кодта Къостайы бирæ 
рæнхъытæ, Иры сæрхъуызой мæстыйæ кæй фыста, йæ 
уыцы рæнхъытæ: «Додой фæкæнат, мæ райгуырæн 
хæхтæ, Сау фæныкæй уæ куы фенин фæлтау! Зæй уæ 
фæласа, нæ тæрхоны лæгтæ, — Иу-ма фезмæлæд искуы 
лæгау!..», «Фесæф, фесæф, цард, сау лæппуимæ, Тагъд 
дæлзæхх фæу Ме 'намондимæ!», «Удæнцой ма фена, махæн 
нæ цардывæнд Чи халы барынвæндæй!», «...куы 
бамбæхсай барæй, Уæд усы кæрдæны мыггагмæ фæхæт!..», 
д/8 

«Хъуырмæ схæццæ хъарæг: «Дудгæ фæбада Зæйы бын нæ 
дарæг, Мах чи фæсайдта!..», «Бын бауай, иунæг, 
Дзыллæтæй иу лæг Кæй нæ рæвдыдта! Фæсмон фæкæна, 
Мæрдты дзыназа, Дæу чи ныййардта!..», «Фесæфай, 
фесæфай, уастæн, нæ фæсивæд, — Иу бахъахъхъæнæг дæ 
нæй!» æмæ бирæ æндæр рæнхъытæ. Зæрдæйы 
рæбинагдæр тæгтæ чи базмæлын кæны, уыдон æлгъыстытæ куы 
хонæм, уæд цыма фæрæдидзыстæм, афтæ мæм кæсы, 
уымæн æмæ Къоста, цы рæстæджы цард, уыцы рæстæджы 
æвзагæй дзырдта йæ уарзон адæмимæ. Уымæн ын афтæ 
арф айстой сæ зæрдæмæ йæ алы рæнхъ дæр. Куы зæгъын: 
Къостайы дуг æлгъыст дуг уыд æмæ цытджын поэт ахæм 
æвзагæй уымæн дзырдта. 
ин фараст сæдæ æртын æвдæм азы январы 
райгуырдтæн. Уыцы аз чи райгуырд, ахæмимæ куы 
базонгæ вæййын, уæд мæхинымæр ахъуыды кæнын: 
«Мæнæй хистæр нæ уыдзæн». Фæлæ, куы фæрæдийын, ахæм 
рæстæджытæ дæр мыл скæны. Зæгъæм, æрæджы базонгæ 
дæн Дзахоты Муратимæ. Иу азы гуырдтæ разындыстæм. 
Кæд райгуырдтæн, уый куы базыдта, уæд мын афтæ: 
— Фæлæ мæнæй хистæр нæ уыдзынæ. 
— Цæуыннæ? 
— Æз январы райгуырдтæн. 
— Æз дæр. 
— Кæцы январы? 
— Дæсæм. 
— Æз та — дыккæгæм. Фæлæ мыл иу хатт сайд æрцыд. 
Сайд, зæгъгæ, мæхиуыл фервæссыдтæн, январы чи 
райгуырд, уыдонæй мæхицæй хистæрыл нæ сæмбæлдзынæн, 
зæгъгæ, фæлæ сæмбæлдтæн. Куы базонгæ стæм æмæ 1937 
азы январы райгуырдтæн, зæгъгæ, куы загъта, уæд 
ныфсджынæй сдзырдтон: 
— Фæлæ æз дæуæй хистæр дæн. 
— Нæ дæ. 
— Цæуыннæ? 
— Уымæн æмæ, 1937 азы январы гуырдтæй мæнæй 
хистæр нæй: æз ацы мæнг дунемæ фыццæгæм январы 
фæзындтæн. 
519 

ыр та мыггæгтæ ивын дæр райдыдтой. Куыд 
бамбæрстон, афтæмæй, мыггаджы минæвæрттæ 
сæхæдæг нæ — мыхуыры кусджытæ. 
Мæ зæрдыл кæддæры хабар æрлæууыд. 
Дзырдуатаразджытæ дзырд «мыггаг» куыд фысгæ у, уый зыдтой, 
фæлæ, дам, йæ бындуры æфсæрмыйаг ныхас ис æмæ йæ 
дыууæ «к»-имæ ныффыстой. Афтæ йæ фыссын кодтой 
бирæ азты дæргъы. Фæстæдæр æвзаджы дæснытæ 
хъуыддагмæ, куыд æмбæлы, ахæм цæстæй æркастысты æмæ 
рæдыд сраст кодтой. 
О, æмæ мыггæгты тыххæй рауад ныхас. Ис кадджын 
æмæ дзырддзæугæ мыггаг — Блиатæ. Фæстаг хатт ма йæ 
раст фыстæй федтон «Рæстдзинад»-ы 2012 азы тъæнджы 
мæйы 12 номыры фыццаг фарсыл. Пенсиисæг Ирæ йæ 
уацхъуыды бын йæ мыггаг ныффыста, куыд æмбæлы афтæ — 
Блиатæй, Блитæй нæ фæлæ. Редакцийы кусджытæ мын 
куыд загътой, афтæмæй, цæмæй Ирæйы мыггаг раст фыст 
æрцыдаид, ууыл, дам, йæхæдæг бацархайдта. Æмæ раст 
бакодта. 
Мæнмæ гæсгæ, адæймагæн йæ мыггаг аивын йæхи 
йеддæмæ никæй бон у, æмæ мыхуыры иуæй-иу кусджытæ 
уыцы бæрнондзинад, растдæр зæгъгæйæ та — 
æбæрнондзинад, сæхимæ куы нæ исиккой, уæд цыма хуыздæр уаид, 
афтæ мæм кæсы, кæннод ирон мыггæгтæй бирæты 
ивынмæ дæр бавналдзысты. 
ах дуджы» дæ «Мæйты дæргъæн азтæ» 
зæрдиагæй кæсын райдыдтон. Кæронмæ куы 
фæцæйхæццæ кодтон, уæд рагацау тыхстæн, тагъд каст сæ куы 
фæуон, ууыл. Кæройнаг фарс куы рафæлдæхтон, уæд мæ 
зæрдæ барухс фæстаг рæнхъæй: «Уыдзæн ма». 
Ацы ныхæстæ мын телефонæй загъта Дзбойты Мишæ. 
Кæцы «уыдзæн ма»-йæ загъта, уымæй йæ нæ бафарстон, 
фæлæ журналы «уыдзæн ма»-тæ дыууæ хатты уыди, 
уымæн æмæ уацмыс цыппар номыры мыхуыргонд æрцыд. 
Мæ фыстыты фыццаг хай дунейы рухс федта «Мах 
дуджы» 2010-æм азы 8-9-æм номырты. 2011 азы 11-æм 
номыры редакци фыццаг хайы дыккаг æрдæджы райдайæны 
фиппаинаджы фыста: «Кæрон. Райдайæн кæс журналы 
ацы азы 8-9-æм номырты». Æз та, æппæты райдайæны 
620 

иучысыл æндæрхуызон фыстон: «Фæнды мæ, мæхæдæг 
цы бавзæрстон, цы федтон æмæ цы фехъуыстон, уыдоны 
иу хаимæ сымах дæр базонгæ кæнын. Иу хай уымæн 
зæгъын, æмæ се 'ппæтыл аххæссын мæ бон нæма баци. Кæд 
Хуыцауы бафæнда, уæд ма ивгъуыды арфдæр къуымтæм 
нывналын дæр мæ бон бауыдзæн æмæ та уæд 
фембæлдзыстæм». 
Хуыцауы æцæгæйдæр бафæндыд, æмæ та мæ ивгъуыд 
бонтæм раздæхтæн. Мæ зæрдæйы фыстæй цы баззад, 
уыцы цаутыл афæлгæсыдтæн æмæ сæ гæххæттыл 
баууæндыдтæн. «Мах дуг» сæ ныммыхуыр кодта 2011-æм азы 10- 
11 номырты. Æрмæст «кæрон»-ы бæсты фыссын бахъуыд: 
«Дарддæр. Райдайæн кæс журналы 2010-æм азы 8-9-æм 
номырты», уымæн æмæ редакцийы кусджытæ нæ зыдтой, 
дарддæр ма мæ фыстытыл бафтдзæн, уый. Дыккаг хайы 
дыккаг æрдæг куы мыхуыр кодтой, уæд «кæрон»-ы бæсты 
ныффыстой «дарддæр», фæстаг фарсыл «кæрон» дæр нал 
уыд æмæ «уыдзæн ма» дæр æмæ, мæнмæ гæсгæ, раст 
6акодтой. 
Хуыцауæн табу; бафæндыди йæ, цæмæй мæ 
мысинæгтæ ууыл ма аскъуыдаиккой, æмæ ма сыл ноджыдæр 
бафтыд. Кæд мæ Дунескæнæджы хорзæх уа, уæд та 
уыдонимæ дæр кæсæг базонгæ уыдзæн. 
æрæсейы цытæ цæуы, ууыл тыхсынц, нæ хорздзинад 
кæй нæ фæнды, цыфыддæр уæвын нын кæй цæст 
уарзы, нæ кад æмæ намыс асламдæр цæмæй кæной, 
ууыл чи нæ ауæрды, уыцы бæстæты цы рæстзæрдæ адæм 
цæры, уыд он дæр... 
«Уæрæсейæгтæн, мæнмæ гæсгæ, сæ хуыцау сси 
искæцæй исты пайда ратонын... Телевизор куы сифтындзай, 
уæд дзы алыхуызон уæлæнгай, удæн ницыдæттæг 
хъæзтытæ æмæ призтæ рамбулыны, гейм-шоутæ йеддæмæ ницы 
ис. Уырыссаг кино уæ ферох, нал уæ хъæуы Пушкин, 
Гоголь, Лермонтов... Режиссертæ Гамлеты сбадын кодтой 
мотоцикл ыл. Офелияйæ сарæзтой лесбиянкæ, Софья 
(Грибоедовы «Горе от ума») сценæйы кæны, адæймагæн 
кæсын йæ бон цы митæм нæу, фырæфсæрмæй йæ зæххы 
скъуыды ныххауыныл чи разы кæны, ахæм æнæуаг митæ. 
Уæрæсейы телевизормæ дæс минутæй фылдæр кæсæн 
52/ 

нæй: ницы дзы ис, æргом йæхимæ цы аздаха, ахæмæй. 
Уымæй, ома телевизорæй, тынгдæр адæмы хъæлæс ничи 
æмыр кæны. Уæ телевизорæй адæймаджы æвзагæй 
ничиуал дзуры, загъд-замана, æртхъирæнтæ, æнæуаг дзых. 
Экранæй хъарм нæ кæлы, нæ дзы хъуысы кæрæдзийы 
æмбарындзинад. Уый хыгъд архайы хъуыдыйæн фæндаг нæ 
раттыныл, хъæры быи æй фæкæныныл... Æз Уæрæсейы 
уыдтæн Советон дуджы дæр. Экономикæ, кæй зæгъын 
æй хъæуы, йæ раззагдæртæй нæ уыди, фæлæ бирæ адæм 
сæ цардæй разы уыдысты. Цы диссаджы фысджытæ уæм 
ис! Иннæ ахæм — кино! Сымах та уæхицæн тырыса 
сарæзтат, хуымæтæджы америкаг былысчъилтæ кæуыл 
æмæ цæуыл кæны, ахæм ницытæ 'мæ мацытæй... Уæ 
бæстæйы бирæ ивддзинæдтæ æрцыди. Стыр хъыгагæн, 
цыдæриддæр уæм хорздзинадæй уыди, уыдоныл 
цъыфкъахæй кафут, æвзæрдзинадæй уæм цы уыди, ууыл та дыгай 
къухтæй фидар ныххæцыдыстут æмæ йæ тырысайау 
бæрзонд систат»... 
Дарддæр ма нæ хъæнтæ нымайæн ис, фæлæ уыдон дæр 
æгъгъæд сты, цы дуджы цæрæм, нæ бæстæ цы фæндагыл 
æрлæууыд, уымæй фæстæмæ куы нæ раздæха, уæд, йæ 
мæгуыр адæммæ цы фидæн æнхъæлмæ кæсы, уый 
равдисынæн. Æвдисгæ та нын æй чи кæны, уый зонут? Бирæтæ 
ахъуыды кæндзысты, Коммунистон партийы уæнгтæй исчи 
уыдзæн, зæгъгæ. Иæ хъуыдытæ йын мыхуыр та ныккодта, 
æвæццæгæн, газет «Советская Россия»... 
Нæ уыдзæн, афтæ чи ахъуыды кæна, уыдонæй иу дæр 
раст, уымæн æмæ, уæлдæр уæ размæ кæй хъуыдытæ 
рахастон, уыдоны автор у америкаг поэт Джулиан Лоуэнфельд. 
Уый интервью радта газеты уацхæссæг Яковлева Еленæйæн. 
Интервью мыхуыр та ныккодта хицауады хъуыдытæ 
адæммæ хæццæгæнæг «Российская газета». 
Кæнæ Уæрæсейы хицауиуæггæнджытæ газеттæ нæ 
кæсынц, суанг сæхимæ цы фарстытæ хауы, цы аиппытæ сæм 
ис, уыдон хурмæ кæм фæхæссынц, се сраст кæныны 
мадзæлттыл цæстуарзонæй кæм дзурынц, уыцы æрмæджытæ 
дæр, кæнæ та сæ кæсынц, фæлæ сæ ницæмæ дарынц, 
«вазыгджындæр» хъуыддæгтæй сæ не 'вдæлы. 
Куыд ис, ахæм интервыойы иуфæрсты ацæуæн? 
Уæрæсейы фидæныл тыхсджытæ куы уаид, уæд Джулианæн арфæ 
кæнынмæ фæуиккой, бузныг ын зæгъиккой, Уæрæсейы 
522 

хъысмæт йæ зæрдæмæ афтæ арф кæй исы, цы 
къуырцдзæвæны бахауд, уымæй фервæзыны фæндæгтæ кæй амоны, 
уый тыххæй. 
ымæгон графикмæ куы раивтой, уæд Терчы былмæ 
сахат раздæр цыд фæдæн. Цафон фæцæуын, уый чи 
зыдта, уыдонæй-иу мыл чи амбæлд, уый-иу дис 
кæнынмæ фæци, афтæ раджы кæй рацыдтæн, ууыл. Цыбыр 
дзырдæй, Сарæйы ми мыл æрцыд. Уымæн афтæ куы 
загътой, уазджытæ нæм æрбацæудзæн æмæ дæ сæр ныхс, 
зæгъгæ, уæд сын ахæм дзуапп радта: «Æмæ куы нæ 
'рбацæуой, уæд та? Æдылыйы хуызæн æхсад сæримæ 
баддзынæн?» 
Уыйау мæн дæр уыцы бон æдылыйы хуызæн сыгъдæг 
уæлдæфмæ Терчы был сахат фылдæр тезгъо кæнын 
6ахъуыд... 
лантæ та бирæ кæнын райдыдтой. Рæхджы ахæм 
хæдзар бирæ нал уыдзæн, йæ бинонтæй иу кæнæ 
дыууæ Алан кæнæ Аланæ кæмæн нæ хуыйндзæн. Уæвгæ, 
уым диссагæй ницы ис. Нæ хæстæгдæр фыдæлтæ алантæ 
уыдысты. Ирон адæм та кæстæрыл фыдæлты нæмттæ 
æвæраг сты. Фыд йæ фыртыл йæ фыды ном куы сæвæры, 
уый нæм, — уæлдайдæр фæстаг рæстæджы — æгъдауы 
хуызæн сси. 
Æмæ, куы зæгъын, уым диссагæй ницы ис. Диссаг, 
уыцы аланты æхсæн сæ фыдæлты æвзагхæсджытæ 
къаддæрæй-къаддæр кæй кæнынц, уый у. 
Фæлтау нæм «Алан», «Аланæ», «Олланæ» нæмттæ 
къаддæр куы уаид, аланты æвзагыл дзурджытæ та — 
фылдæр. 
æмдæр, кæнæ кæсгæ бакодтон, кæнæ та хъусгæ 
фæкодтон, адæймагæн, дам, йæ фындз, цалынмæ цæра, 
уæдмæ рæзы. Фæлæ, æвæццæгæн, уый раст нæу, уымæн 
æмæ Хъуылаты Чермен, «Рæстдзинад»-ы ма куы куыстон, 
уæд нæ уацхæсджытæй афтæ кæмæн загъта, æз адæймагыл 
фындз æрзайгæ федтон, фæлæ фындзыл адæймаг æрзайгæ 
623 

фыццаг хатт уынын, зæгъгæ, уымæн йæ фындз йæ 
уæрагæй фæдæлдæр уыдаид, уымæн æмæ йыл ныр 
цыппарыссæдз азæй фылдæр цæуы. 
рон æмбисæндты æхсæн ахæм дæр ис: «Ирон 
лæгæн — дзырд, ногъайагæн — дамгъæ». Цыма ацы 
æмбисондмæ къух бакæнæн ис, афтæ мæм кæсы. Цæмæн 
куы зæгъат, уæд ыл иу хъуыддаджы фæдызæрдыг дæн... 
Нæ ирон хицæуттæй кæмæдæр бацыдтæн курдиатимæ. 
Мæхи удæн дзы ницы агуырдтон. Æхсæнадæн пайдаимæ 
бает уыд мæ курдиат. Ахæм дзæбæх цæстæй мæм ракаст, 
æмæ зæрдæрухсæй раздæхтæн. Æнхъæлдтон, цалынмæ 
нæхимæ цæуон, уæдмæ хъуыддаг æрдæгконд уыдзæн, 
зæгъгæ, фæлæ фæрæдыдтæн. Хицау, зæрдæ цæмæй 
бавæры, уый тагъд кæмæй айрох вæййы, ахæм адæймаг 
разынд, комкоммæ зæгъгæйæ та — йæ ныхасæн хицау чи 
нæу, ахæм хицау. 
Цыппæрæймаг аз рацыд уæдæй нырмæ, фæлæ, 
хъуыддаг кæм лæууыд, уым ма бадгæ дæр æркодта. Æмæ, дам, 
ирон лæгæн — дзырд... 
Æмбисондыл кæй фæдызæрдыг дæн, уый тыххæй та 
афтæ зæгъынмæ хъавын: «Кæнæ æмбисонд раст нæу, 
кæнæ мын зæрдæ чи бавæрдта, уый ирон нæу!» 
хæм зæгъджытæ дæр мын вæййы: «Бæрæгбоны 
дæр, къаты бон дæр дæ кусæн уаты цырагъ 
æнафонмæ фæсудзы! Улæфгæ дæр-иу акæн!» Йæ зæрдæ дыл 
кæмæн риссы, уый йеддæмæ дын афтæ чи хъуамæ зæгъа? 
Зонын æй, тыхеджытæ мыл кæй ис, уый. Фыстытæ 
баззайдзысты, ды нал уыдзынæ, зæгъгæ, мын чи фæзæгъы, 
уый ныхæстæ фехъусын мын æхсызгон вæййы, уымæн æмæ 
мæхæдæг, æппындæр куы ницы кусон, уæддæр искуы 
æнæмæнг нал уыдзынæн: чи райгуырд, уыдонæй уæлæуыл 
ничима баззад. Фæлæ мæ фыстытæ мемæ, кæнæ мæ фæстæ 
куы нæ амæликкой, уæд мæ, чи зоны, бынтон мардыл нæ 
банымаиккой, уымæн æмæ алы адæймаг дæр, цæмæй йæ 
фæстæ исты баззайа, уымæ тырны: кæмæн — кад, кæмæн — 
намыс, кæмæн — чиныг, кæмæн — зарæг, кæмæн — зондджын 
ныхас, кæмæн — цы, кæмæн — цы.... 
с524 

уæй-иу хатт мæ кæйдæрты нæмттæ дзурын нæ 
фæфæнды. Уый æнæфсонæй нæ вæййы. Цы хабар 
ракæнынмæ хъавын, уыдонæй дæр комкоммæ никæй ном 
бацамондзынæн, уымæн æмæ мæм сæйрагдæр хабар 
йæхæдæг кæсы... 
Ме 'рдхорд бæрнон бынаты куыста. Иу хъæуы 
скъолайы директорыл хъаст æрбацыд, скъола цалцæг 
кæнынæн цы 'хцатæ радих кодтой, уыдон ныппапылой кодта, 
зæгъгæ. Хъаст равзарын ме 'рдхордæн бабар кодтой. Уый 
нæ фæзиваг кодта æмæ хъуыддагыл æрзылд. Куыд 
рабæрæг, афтæмæй директор, скъола цалцæг кодтой, зæгъгæ, 
йæ зонгæтыл æхцатæ рафыста, уыдонæн ницы загъта, 
афтæмæй. Ме 'рдхорд уыцы адæмыл æрзылди — иууылдæр 
горæты цардысты — иу мыггаг дæр дзы мæнг нæ уыди, 
фæлæ дзы æхцаты койæн дæр ничи ницы зыдта. 
Æппынфæстаг фæдзырдта, хъаст кæуыл æрбацыд, 
уымæ дæр, базонгæ йæ кодта хабæрттимæ æмæ, дам, йæ 
къухтыл зыр-зыр бахæцыд, фыртарстæй, дам, ма йæ 
кæсæнцæстытæ мæ кусæн уаты рох дæр фæкодта. 
Цыбыр дзырдæй, ме 'рдхорд хъуыддаг бамынæг кодта, 
хицауадæй, дам, мæм дзурджытæ фæцис, æмæ, мæ 
зæрдæмæ чи нæ цыд, ахæм хъуыддаг мын бакæнынчынди... 
Зыдтон уыцы директоры æз дæр. Нымадтон æй 
сыгъдæгзæрдæ, æгъдауджын, кад æмæ намысыл тохгæнæгыл. 
Стæй, æргом куы дзурон, уæд ахæм митæ йæ сæрмæ 
'рхаста, уый мæ абон дæр нæ уырны. Фæлæ, кæйдæр загъдау, 
«слаб человек». 
æ зонгæ æнæхицау гæдыйы лæппыны сæхимæ 
æрбахаста. Иуцалдæр азы сæм фæци. Бинонтæ 
йыл сахуыр сты. Сахуыр сыл гæды йæхæдæг дæр. Уæлдай 
æнувыддæр уыди йе 'рхæссæгыл. Йæ кусынæй æрцæуын 
афон-иу уынгмæ йæ размæ рацыд. Лæг-иу куы фæзынд, 
уæд-иу æм батахт, йæхи-иу ыл рахаф-бахаф систа. 
Цалынмæ-иу æй йæ хъæбысмæ систа, уæдмæ-иу æй нæ 
ныууагъта. Мидæмæ-иу æй бахаста æмæ-иу ын хæринаг 
радта. Изæрæй æмæ райсомæй æрмæстдæр уый къухæй 
хордта. 
Рæстæг цыди. Сæ хæлардзинадыл дис кодтой бинонтæ. 
Иннæтæй дæр æм æвзæр цæстæй ничи каст, фæлæ йæ 
625 

уынджы къæйыл чи нæ ныууагъта, уый хорздзинад йæ 
зæрдыл дардта æмæ йыл уæлдай æнувыддæр уымæн уыди. 
Фæлæ æрцыд æнамонд хабар. Лæг æрбарынчын æмæ 
цалдæр боны фæстæ йæ цардæй ахицæн. Гæды æнкъардæй 
йæ цуры бадт, дыууæ боны хæргæ дæр нал бакодта. 
Æртыккаг бон зиан кæрты куы 'рæвæрдтой, уæд уый дæр 
йæ фæдыл рацыди. Чырыны бын сбадт, æмæ, цалынмæ 
марды ахастой, уæдмæ нал ракуымдта. 
Мæ зæрдыл Есенин Сергейы радзырд «Бобыль и Дружок» 
æрлæууыд. Уым та куыдз йæ хицауы амардыл афтæ йæхи 
мардта. Раз дæр йæ цурæй нал цыди, куы йæ баныгæдтой, 
уæд та — йæ ингæны цурæй. Хæринаг йæ дзыхмæ нал 
систа, афтæмæй йæ иу бон мардæй баййæфтой. 
орз фырт, йæ фыд цыфæнды æгуыдзæг æмæ 
æнæрæгъыдзыд куы уа, уæддæр цыма йæ фыдгой 
кæнын нæ бауадздзæн, афтæ мæм кæсы. Фыдгойгæнæджы 
ныхмæ куы ницы сдзура, уæддæр ын хъыг кæй уыдзæн, 
уый мæ уырны. Фæлæ цымæ æцæг лæг, йæ сæр сæрмæ чи 
хæссы, адæмы 'хсæн^ кад кæмæн ис, уый йæ цауд фырты 
сæрыл рахæцдзæн? Йе 'взæр ын æвзæр хонын бауадздзæн 
æви, цы у, уый æргомæй зæгъдзæн? 
æй цытæ кæнынц, уыдон æлхæнджытæй фылдæр 
кæй сты, уый, æвæццæгæн, хорз у, уымæн æмæ, 
адæймаджы цы хъæуы, уый йын фагæй фылдæр куы 
нæ уа, ома, цы йæ хъæуы, уый равзарын йæ бон куы нæ 
уа, уæд йæ цард къуындæг уавæрты æрвитдзæн. 
Æндæрхуызон цæстæй кæсын хъæуы адæммæ. 
Уæйгæнæн æмæ балхæнæн цы адæмæн ис, уыдон, чи сæ æлхæны, 
уыдонæй фылдæр куы у ой, уæд дуне сæфтмæ цæуы. 
аксист уынгты фæцæйтахт. Кировы уынджы 
проспекты кæронмæ куы 'рбахæццæ, уæд фæурæдта 
æмæ рудзынгæй рахъæр кодта: 
— Кæдæм цæуыс, Хасанбег?.. Сбад æмæ дæ аласон. 
Хасанбег йæ ном куы айхъуыста, уæд машинæмæ йе 
'ргом раздæхта. Шофырмæ кæсы, фæлæ йæм йæ зонгæтæй 
626 

никæй хуызæн фæкаст. Сбадти, уæдæ цы уыдаид. Йæ 
зæрдæ дардта, цалынмæ мæ нæхимæ ласа, уæдмæ, чи у, 
уый базондзынæн, зæгъгæ. 
— Кæдæм цæуыс, уый мын нæма загътай, Хасанбег, — 
загъта таксист, къæдзæхы йас лæгæн тыххæй-фыдæй 
машинæйы сбадын куы бантыст, уæд. 
— Олгинскæмæ, — дзуапп радта Хасанбег. 
Шофыр йæхинымæр хъуыдытыл фæци, зындгонд 
уæзæгтæисæг æндæр хъæуы куы цæры, уæд Олгинскæмæ 
цæмæн цæуы, зæгъгæ. «Æвæццæгæн, æй хъуыддæгтæ ис», — 
скарста йæхинымæр, æмæ машинæ йæ бынатæй фесхуыста. 
Горæтæй Олгинскæмæ цас цæуын хъуыд! Цыбыр 
рæстæгмæ æрдæгфæндагыл уыдысты. Шофыры аныхæстæ 
кæнын фæндыд, фæлæ, цæмæй райдыдтаид, уый нæ 
зыдта, бафæрсын та йæ бирæ цæмæйдæрты фæндыд, уымæн 
æмæ зыдта, Хасанбег фыццаг бынæттæ кæм нæ бацахста, 
дунейы ахæм ерыстæ кæй нал баззад. Хъæумæ куы 
фæцæйхæццæ кодтой, уæдмæ йæ сæйрагдæр фарст сцæттæ, 
стæй йæм йæ зæгъыны ныфс дæр разынд æмæ йæм дзуры: 
— Дæ фæстаг рекорд цас уыди? 
— Цыппæрдæс цайцымæны иу хъæдындзимæ, — дзуапп 
радта бæлццон... 
Хъуыддæгтæ фæстæдæр рабæрæг сты. Шофыр, 
машинæйæ кæмæ фæдзырдта, уымæн йæ ном æцæгæйдæр 
Хасанбег хуынди, æрмæст дунейы чемпион Хасанбег нæ, 
фæлæ уый хуызæн тынг чи уыд, ахæм Хасанбег. 
Хуызæнæй хуызæнмæ кæддæр чидæр лæг куы амардта, 
уæд мах рæстæджы хуызæнæй хуызæнмæ горæтæй 
Олгинскæмæ лæг куы аластæуа, уæд цас диссаг у?! 
æйыхъæу Уæлладжыры комы зæронддæр æмæ 
зындгонддæр хъæутæй иу у. Уартæ Мызурыбынмæ 
куы фæцæйхæццæ кæнай, уæд хидыл галиуæрдæм фæзил, 
хæххон фæндагыл фæхæрдмæ кæн. 
Фыццаг цы хъæумæ схæццæ уай, уый уыдзæн Æрхон. 
Уырдыгæй дарддæр фæндагыл куы ацæуай, — уæвгæ, 
«куы фæхæрдмæ кæнай» зæгъын растдæр уыдзæн, 
уымæн æмæ фæндаг афтæ æмхæрд у, æмæ дзы хуымæтæджы 
машинæ зынæй ссæудзæн, — уæд дæ схондзæн 
Дæйыхъæумæ. 
527 

Уæлдæр ацы хъæу рагон æмæ зындгонд рахуыдтон. 
Рагон уымæн, æмæ комы æппæты раз дæр чи 'рцард, 
уыдонимæ нымад у. Фæлæ зындгонд цæмæй у, уый уе 'ппæт 
нæ зондзыстут. 
Сæ сæйрагдæртæ сты æртæ. Æгъдæнцæйттæ уыдон 
æрхъуыды кодтой. Раст зæгъгæйæ, раздæр æндæр мадзалæй 
архайдтой. Цæмæй бæхмæ схизой, уый тыххæй йын йæ 
фарсы къæбæлтæ къуырдтой, фæлæ сæ фæстæдæр 
æгъдæнцæйттæй аивтой. 
Уæдæ уадгуырой саразыны хъуыды дæр фыццаг 
уыдонмæ фæзынди. Хохы цъуппыл, дон æввахс кæм нæ уыди, 
уым куырой æрдæгарæзт куы фесты, уæд сын чындз 
хæринаг схаста æмæ сæ кæстæры æххуысæй (йæхæдæг 
хистæртæм уайсадгæ кодта) бафарста, дон кæм нæй, уым 
куыройы фыдтæ цы разилын кæндзæн, зæгъгæ, уæд ахъуыды 
кодтой æмæ доныл зилгæ куыройы бæсты уадгуырой 
сарæзтой. 
Дæйыхъæу ма зындгонд у ноджыдæр иу хъуыддагæй. 
Мæ хуыздæр хæлар Лолаты Хадзыби (йæ фыдæлтæ 
Дæйыхъæу æй рацæугæ сты) куыд зæгъы, афтæмæй парашют 
дæр дæйыхъæуккæгтæ æрхъуыды кодтой. Дæйыхъæуккаг 
фыййау, дам, йæхи мигъмæ куы нæ раппæрстаид, уæд, 
дам, абон дæр, парашют цы у, уый ничи зыдтаид. 
Уыцы фыййауы тыххæй мæ цалдæр ныхасы 
бæлвырддæр зæгъын фæнды, уымæн æмæ йæ куыд æрра хонынц, 
бынтон ахæм æрра нæ уыди. Ирон адæм афтæ 
фæзæгъынц: зондджын ныхас æдылыйæ дæр схауы. Æдылыйæ 
зондджын ныхас дæр схауы, стæй зондджын ми дæр 
6акæны. 
Ахъуыды-ма кæнут, цал æмæ цал фыййауы уыди 
Дæйыхъæуы! Бирæ нæ, фæлæ тынг бирæ. Адæм та дзы кæй 
зонынц? Иунæгæй фæстæмæ иуы дæр нæ! Уыцы иунæг та 
у, йæхи мигъмæ чи раппæрста æмæ, æррайы ном кæуыл 
сбадт, уыцы фыййау. Цæмæй дæ кой ма фесæфа, уый 
тыххæй дæ цард снывонд кæн, уым æррадзинадæй цы ис?! Йæ 
зæрдæйы дзæбæхæн кæм фæхуыссынмæ хъавыд, уырдæм 
йæхи кæй раппæрста, уый адæмæй нæ ферох, стæй искуы 
ферох уа, уый æнхъæл дæр нæ дæн, уымæн æмæ уыцы 
хъуыддагмæ йæ арфæйы хай бахаста Къоста дæр, «Æрра 
фыййау» кæй ныффыста, уымæй. 
628 

хæм адæм ис, æмæ сæ зæрдæмæ рис хæстæг нæ 
уадзынц. Йæ хæстæгдæр къабазæй бавдæлон уыдзæн 
æмæ йæ уый хæдфæстæ чындзæхсæвы заргæ фендзынæ, 
чындзхасты хъæлдзæгæй баддзæн, йæ хæдзарæй радиойæ 
хъæрæй хъуысдзæн фæндырдзагъд. 
Мæхæдæг æвдисæн уыдтæн ахæм цауæн. Мæнæй 
чысыл хистæр чи уыд, ахæм лæппуйæн йæ мад амард, æмæ 
цалдæр боны фæстæ сæ радиоприемник афтæ хъæрæй 
сифтыгътой, æмæ йæ зарджытæ хъустæ къуырма кодтой, 
сыхæгтæ та — дис, сæ зиан куы нæма æруазал, уæд 
адæмæй æфсæрмы та куыннæ кæнынц, зæгъгæ. 
Ахæм лæджы дæр зыдтон, йæ фыды амардыл хъыг нæ, 
фæлæ цин чи кодта. Куыд дзырдта, афтæмæй йæ фыд 
фæндырæй хорз цагъта. Хъæуы ахæм чызгæрвыст æмæ 
чындзæхсæв нæ уыд, уый-иу кæдæм нæ бацагуырдтой. 
Мах æртæ 'фсымæры уыдыстæм æмæ æртæйæ дæр 
фæндырæй цæгъдын уарзтам æмæ, нæ фыд куы амард, уæд, 
дам, цин кодтам, фæндыр махæн кæй баззайдзæн, ууыл. 
Мæ уыцы зонгæ цыппарыссæдз азæй фылдæр фæцард, 
фæлæ искуы искæй хъыгыл фæрыст, уый нæ хъуыды 
кæнын. Уæвгæ, æрыгонæй йæ фыды зианыл чи нæ фæрыст, 
уый зæрондæй кæйдæр мардыл йæ уæрджытæ куыд 
хъуамæ хойа?! Уый тыххæй уырысмæ ис хорз æмбисонд: 
«Каков в колыбельку, таков и в могилку». Ома авдæны 
цавæр вæййы, ахæм вæййы ингæны дæр. 
уытъиаты Хъазыбеджы «Ирон æмбисæндты» 
чиныгмæ бахаудысты иуæй-иу адæймæгты нæмттæ 
æмæ мыггæгтæ. Зæгъæм, Пухонтæ бирæ уыдысты, фæлæ 
дзы æмбисондæн æрмæстдæр иу баззад. Калачы йæ аккаг 
къаба кæмæн нæ разынд, æмбисæндты чиныгмæ 
æрмæстдæр уый бахауд. 
Фæлæ цыма Хæдарцонты æгæр бафхæрдæуыд, афтæ 
мæм кæсы. Æмбисонд куыд хъуысы, уый у ал уын уæ 
зæрдыл æрлæууын кæнон: «Хæдарцонтæ — хъамаджынтæ». 
Се 'ппæт хъамаджынтæ у ой, уымæн уæвæн нæй. Æрмæст 
дзы æз кæй зонын, уый дæр мын дæтты афтæ зæгъыны 
бар, уымæн æмæ дзы иуы фарсыл дæр хъама нæ федтон, 
æгъдауджын æмæ сæ уæздан сылгоймæгтæй зонын. 
*34 Дшсохты Музафер 
529 

æдæй нырмæ æртиссæдз азмæ æввахс цæуы. Дæс 
къласы каст фæуыны агъоммæ ме 'мкъласонты 
хуызæн æз дæр иу æмæ дыууæ боны нæ фæхъуыды 
кодтон, дарддæр ахуыр кæнынмæ кæдæм бацæуон, ууыл. 
Æппынфæстаг скарстон: мæ гæххæттытæ ратдзынæн 
педтехникуммæ. Иуæй, ацы ахуыргæнæндоны хорзы кой 
рагæй хъуыстон, иннæмæй, каст æй чи фæци, уыдонæй 
цалдæр нæхи хъæуккæгтæ уыдысты æмæ сæ ном хъуыстгонд 
уыд Бæрæгъуыны нæ, фæлæ æндæр рæтты дæр. Уыдонæй 
иу уыд Тохты Иван. Хъæуы йæм уыцы номæй ничи 
дзырдта, иууылдæр æй хуыдтой Ванæ. Гъе æмæ Дрисы фырт 
дæр каст фæци уыцы хъуыстгонд техникум. Зæрдиагæй 
архайдта литературой къорды. Йе 'мдзæвгæтæ мыхуыры 
цыдысты канд газеттæ æмæ журналты нæ, фæлæ 
ахуыргæнæн чингуыты дæр. 
Педтехникумы хуыздæр ахуыргæнинæгтæй иуыл 
нымад уыд ме 'мхъæуккаг иннæ поэт Чехойты Сæрæбийы 
хистæр æфсымæр Федыр дæр. Уый хæсты райдайæнæй 
цалдæр азы размæ райста ахуыргæнæджы дæсныйад æмæ 
фыццаг куыста ахуыргæнæгæй, уый фæстæ та сси 
Красногоры авдазон скъолайы директор. Фыдыбæстæйы Стыр 
хæст куы райдыдта, уæд йе 'ртæ 'фсымæримæ ацыд тохы 
быдырмæ æмæ йæ цард нывондæн æрхаста нæ 
сæрибардзинады сæраппонд. Нал раздæхтысты фæстæмæ сæ 
райгуырæн уæзæгмæ йæ дыууæ 'фсымæры Алыбег æмæ Серги 
дæр. 
Дæсæм къласы ахуыр кодтон, афтæмæй æвирхъау 
хуызы аст æмæ дыууиссæдзаздзыдæй фæмард мæ мад, æмæ 
мах мæ дыууæ кæстæр хоимæ сидзæртæй (нæ фыд хæстæй 
нал сыздæхт) баззадыстæм. Техникуммæ бацæуын ма мæ 
ноджыдæр цæй тыххæй фæндыди: институтæй дзы 
къаддæр рæстæг ахуыр кæнын хъуыд, уырдæм куы бацыдаин, 
уæд мæ хотæм раздæр æрыздæхтаин æмæ нын иумæ 
æнцондæр цæрæн уыдаид. 
Цæттæдзинады аттестат куы райстон, уæд горæтмæ 
ссыдтæн. Тыххæйты мæ мады мадырвадæлты ссардтон 
æмæ дыккаг бон мæ мады мады æфсымæры лæппу 
отставкæйы хистæр офицер Хлойты Инæрыхъоимæ 
педтехникуммæ мæ гæххæттытимæ бацыдыстæм, фæлæ нæ балц нæ 
фæрæстмæ. Куыд рабæрæг, афтæмæй ам бацæуæн 
фæлварæнтæ институттæй дыууæ къуырийы раздæр райдыдтой. 
630 

Цæвиттон, байрæджы кодтам. Иннæ азмæ 'нхъæлмæ 
кæсын мæ нæ бафæндыд æмæ мæ гæххæттытæ уыцы бон 
педагогон институтмæ бахастон. 
Раст зæгъын хъæуы, нæ сыхбæстæ, хæстæджытæ æмæ 
зонгæтæй æфсæрмы дæр кодтон, æнæхъæн цыппар азы 
ахуыр кæнын кæм хъæуы, уырдæм дæ ныфс куыд 
бахастай, дæ фæндзæмкъласон æмæ æвдæмкъласон хоты 
иунæгæй кæмæн уадзыс, зæгъгæ, дзы исчи куы ахъуыды 
кæна, фæлæ мæ мæ кæстæртæй фидар ныфс уыд. 
Ахуыр кæнынмæ та куыннæ бæллыдтæн, фæлæ мын 
хотыл сагъæс мæ уæнгтæ сбаста. Горæтмæ цæуыны фадат 
мын нæй, зæгъгæ, сын куы бамбарын кодтон, уæд 
дыууæйæ дæр æмдзыхæй сдзырдтой, махæн ницы уыдзæн, 
мах мæт ма кæн, дæ ахуыры кой кæн, зæгъгæ. 
Педтехникуммæ дæр уыцы ныфсæй цыдтæн. Æмæ мæ фæндтæй куы 
ницы рауад, уæд, иудзæвгар фæсагъæс кæныны фæстæ, 
адæм цы зæгъдзысты, уый дæр ницæмæуал æрдардтон 
æмæ фæлварæнтæм цæттæ кæнын райдыдтон. Æргом 
дзургæйæ, фæстæмæ фæкæс-фæкæсгæнгæйæ. Мæ 
мидзæрдæйы ма иу хъуыддагыл мæ зæрдæ дардтон — кæд уый 
зæрдæдарыныл нымад уыд, уæд — куы нæ бахауон, уæд 
мæ сагъæстæй дæр фервæздзынæн, адæмы цæсты дæр нæ 
бафтдзынæн, мæ дарддæры фæндагæй дæр мæхи æназым 
скæндзынæн. Фæлæ мæ уыцы фæндтæй иу дæр фаг 
«зæрдæдаргæ» нæ разынд. Хуыцау ныддæлæ-уæлæ кодта, æмæ, 
горæты уымæй размæ иу хатт йеддæмæ чи нæ уыд, горæты 
та иунæг зонгæ йеддæмæ кæмæн нæ уыд, пединститутмæ 
фæндаг дæр чи нæ зыдта, уыцы хъæуккаг лæппу, мæй дæр 
нæма рацыд, афтæ студентæй агæпп ласта... 
Пединституты студент сдæн, фæлæ мæ педтехникум 
никуы ферох, уымæн æмæ уый уыд Ирыстоны Сорбоннæ 
æмæ Кембридж. Æрмæст йæ ном фехъусгæйæ дæр-иу 
адæймаджы зæрдæ рухсы тынтæй байдзаг. Æз мæ 
хъæуккæгтæй æрмæст Тохты Ванæ æмæ Чехойты Федыры кой 
ракодтон, фæлæ не скъолайы ахуыргæнджытæ, зæгъæн 
ис, æмæ иууылдæр каст фесты ирон педтехникум. Стæй 
канд мах хъæуы ахуыргæнджытæ нæ. Уæдæ нæ аивад 
æмæ литературæйæн цы хæрзты бацыд, уый та абарæн 
æппындæр ницæимæ ис. 
Кæд педтехникумы нæ ахуыр кодтон, уæддæр ын йæ 
ахуыргæнджытæй бирæты зыдтон. Абоны хуызæн ма мæ 
534 

цæстытыл уайы йæ раздæры дзырддзæугæдæр 
директортæй иу Арцутанты Николайы фæлгонц. Лæгæй-лæгмæ 
йемæ зонгæ нæ уыдтæн, фæлæ мын æй куы бацамыдтой, 
уæдæй фæстæмæ йæм кастæн дзуары лæгмæ кæсæгау. 
Терчы был-иу арæх тезгъо кодта æмæ-иу хаттай, куыннæ 
мыл фæгуырысхо уа, афтæ йæ фæдыл фæцыдтæн. Диссаг 
уыд, цæйбæрц адæм æй зыдта, уый. Чи йын дардæй салам 
лæвæрдта, чи та-иу йемæ ныхасмæ æрлæууыд. 
Хорз зыдтон ахуыры хайады сæргълæууæг Дзабайты 
Арсенийы. Иу хатт, Мæскуыйæ ардæм цæугæйæ, иу купейы 
баиу стæм, æмæ мын бирæ диссаджы хабæрттæ фæкодта. 
Тынг лымæнæй цардыстæм Моргуаты Уырысбиимæ. Уый 
йæ фæллойадон фæндаг райдыдта ахуыргæнæгæй æмæ йæ 
къухы цы æнтыстдзинæдтæ бафтыд, уымæн хорз æвдисæн 
у, хæсты размæ хæрзæрыгонæй фæлтæрдджын 
ахуыргæнджытимæ орденхæссæг кæй ссис, уый. Кæддæр ыл æз 
«Рæстдзинад»-ы фысгæ дæр кодтон. Бæлвырддзинæдтæ 
нал хъуыды кæнын, фæлæ æрмæджы сæргонд мæ зæрдыл 
бадардтон — «Ахуыргæнджытыл ахуыргæнæг». 
Ахуыргæнджытыл ахуыргæнæг фæстæдæр сси, фæлæ 
уый размæ бирæ азты уыди партион куысты. Разамынд 
лæвæрдта партийы Алагиры райкомæн. 1960 азы 
педтехникумы директор куы сси, уæд-иу арæх æмбæлдыстæм, 
уæлдайдæр æвзæрстыты рæстæг. Æз уæд газет 
«Рæстдзинад»-ы куыстон æмæ къорд азы агитатор уыдтæн. Не 
'взарæн участок та-иу педтехникумы уыд. Куыд æмбæлд, 
афтæ-иу куыннæ хъуамæ бакуыстаиккам! Ахæм 
æвзæрстытæ нæ хъуыды кæнын, æмæ нын Уырысби зæрдиаг 
арфæтæ кæд нæ ракодта, буц ныхæстæй нæ кæд нæ 
барæвдыдта. Стæй канд ныхæстæй нæ. Ахæм бæркады 
уæлхъусиу нæ æрбадын кодта, æмæ нарты куывдæй цы кæныс!.. 
Фæстæдæр училищейæн разамынд лæвæрдта Уртаты 
Валентинæ. Уæздандæр йæхицæй сылгоймаг зын ссарæн 
уыд. Уый йе 'ппæт хъарутæ дæр цæстуарзонæй лæвæрдта 
адæмон ахуырадæн, рæзгæ фæлтæры хъомыладæн. 
Училищейы дыууæ азы бакусыны фæстæ æвæрд æрцыд рухсады 
министры хæдивæгæй æмæ ам дæр йæхи равдыста 
хъæппæрисджын æмæ арæхстджын разамонæгæй. 
Валентинæйы тыххæй мæ бон бирæ хорз ныхæстæ 
зæгъын у, уымæн æмæ къорд азы иу хæдзары фæцардыстæм. 
Уыдис йæ хъæбултæн уарзон мад, йæ сæрыхицауæн — 
532 

иузæрдион æмбæлццон. Йæ диссаджы миниуджытæ ма 
ноджыдæр иу хатт рабæрæг сты, йæ цардæмбал Диамбегты 
Аслæнбеджы æмдзæвгæтæ мыхуырмæ куы цæттæ кодта, 
уæд. Аслæнбег дæр Валентинæйы хуызæн йæ цард 
снывонд кодта фæсивæды хъомыладæн. Йæ зæрдæмæ хæстæг 
уыд литературæ. Иронау æмæ уырыссагау фыста 
æмдзæвгæтæ. Цалынмæ æгас уыд, уæдмæ сæ адæмы рæгъмæ 
никуы рахаста, фæлæ йын сæ йæ амæлæты фæстæ Валентинæ 
æрæмбырд кодта æмæ сæ мæнмæ æрбахаста. Мах 
рауагъдад «Ир»-ы редактор Дзуццаты Зæлинæимæ, нæ бон цы 
уыд, уымæй бацархайдтам сæ рауадзыныл. Разныхас 
ныффыссынмæ куы 'рхæццæ стæм, уæд редакторимæ 
бауынаффæ кодтам, цæмæй уыцы хæс йæхимæ райса Валентинæ 
йæхæдæг. Раздæр йæ ныфс нæ хаста, фæлæ йæ мах 
сразæнгард кодтам æмæ нæ фæрæдыдыстæм. Йæ 
цардæмбалы миддуне раргом кæнынæн ахæм ныхæстæ ссардта, æмæ 
дзы алкæцыдæр зæрдæйыл æмбæлы. Кæд сæ фысгæ 
Аслæнбеджы тыххæй кæны, уæддæр дзурæг сты сæ авторы 
зæрдæйыуагыл дæр. «Уый уыд хъомылгæнæг. 
Хуымæтæджы ахуыргæнæг, ахуыры хайады сæргълæууæг, 
директор, стыр хицау, фæлæ уыдæттæ сæйраг не сты. Сæйрагдæр 
у, куысты куыд æцæг адæймаг уыд, царды дæр ахæм кæй 
уыд». Мæнмæ афтæ кæсы, цыма ацы ныхæстæ 
Валентинæйæн йæхимæ дæр хауынц. 
Чиныг («Царды хур», Дзæуджыхъæу, «Ирыстон», 2002 
аз) мыхуырæй куы рацыд, уæд йæ фыццаг фарсыл 
бакастæн ахæм фыст «Диамбегты Аслæнбеджы бинонтæ 
зæрдиаг арфæ кæнынц поэт Дзасохты Музаферæн, ацы чиныг 
рауадзынæн зæрдиаг æххуыс кæй бакодта, уый тыххæй». 
Æз ахæм æххуыстæ цæрæнбонты бирæтæн бакодтон, фæлæ 
мæ дзы афтæ бузныгæй никуы ничи баззад. Уый дæр 
Валентинæ æмæ йæ бинонты уæздандзинадыл дзурæг у... 
Уæдæ Валентинæйы фæстæ чи куыста, уыдоны дæр 
зыдтон æмæ зонын. Иуцалдæр ныхасы мæ зæгъын фæнды 
Тлатты Æмзоры тыххæй. Æнусы æмбисæй фылдæры 
размæ базонгæ стæм. Хæрзæрыгон лæппуйæ райдыдта Дрисы 
фырт æхсæнадон куыст кæнын. Цыппар æмæ йыл ссæдз 
азы цыд, афтæ йæ сæвæрдтой Æрыдоны районы газет 
«Ленинон»-ы редакторæй. Уым 1954 азы фыццаг хатт 
мыхуыры фæзынд ме 'мдзæвгæ «Фæззæг». Чысыл 
фæстæдæр дунейы рухс федтой ме 'ннæ фыстытæ дæр. Уæд 
533 

райдыдта нæ хæлардзинад Æмзоримæ. Афтæ мæм кæсы, 
цыма уыцы хæлардзинад никуы фехæлдзæн. Зыдтон 
Хъыргъаты Владимиры, хæларæй цæрын Хозиты Феликс 
æмæ Кучиты Людмилæимæ. 
Уæлдæр куыд загътон, афтæмæй педтехникум уыд 
ирон аивад æмæ литературæйы авдæн. Ам ахуыр кодтой, 
фæстæдæр Ирыстоны кад æмæ намысы тырыса 
бæрзæидты чи ахаста, бирæ ахæм нывгæнджытæ æмæ фысджытæ. 
Нæ райгуырæн бæстæйæн бирæ хорздзинæдты чи бацыд, 
уыдон нымайынæн бирæ рæстæг хъæуы, фæлæ дзы 
цалдæры нæмттæ зæгьдзынæн. Алы рæстæджыты ирон 
педтехникум каст фесты Дзанайты Сергей, Бесаты Тазе, 
Мамсыраты Дæбе, Хъайтыхъты Геор, Плиты Грис, Мыртазты 
Барис, Хъайттаты Сергей, Тохты Иван, Мæрзойты Сергей, 
Чеджемты Геор, Кокайты Тотрадз... Уыдонæй алчидæр 
аккаг бавæрæн бахаста ирон дзырды хæзнадонмæ. Кæй 
ранымадтон, уыдонæн сæ фылдæр æгас нал сты, фæлæ 
мæрдтæм арфæгондæй ацыдысты сæ уарзон 
ахуыргæнæндонæй. Æгас дзы чи у, уыдон та æхсызгонæн мысынц, 
Терчы галиу былгæрон Карл Марксы уынджы 36 хæдзары 
цы амондджын азтæ арвыстой, уыдон... 
оэзимæ ницы бар дарыс, зæгъгæ, дын зæгъин, 
фæлæ, дæ хуызæтты тыххæй йæ хъуыды Белинский 
цал азы размæ загъта, уый дæхæдæг банымай, æз та дын, 
дæ хуызæн æмдзæвгæтæ фыссæгæн цы аргъ скодта, уый 
дæ зæрдыл æрлæууын кæндзынæн: «Признак 
ненастоящей поэзии — когда ум работает без участия чувства». 
Де 'мдзæвгæтæ адæмы зæрдæмæ фæндаг уый тыххæй 
нæ арынц. 
мерикаг журналист æмæ эссеист Генри Луис 
Менкенмæ ахæм ныхæстæ ис: «Больше всего 
ненавидят то, чему больше всего завидуют». 
Æвæццæгæн, раст зæгъы, æндæр премитæ æмæ 
кадджын нæмтты ныхмæ уыйбæрц дзурджытæ нæ уаид. Сæ 
ныхмæ та æппæты тынгдæр дзурынц, преми кæнæ 
кадджын ном кæмæн нæ радтой, кæнæ кæмæн нæ ратдзысты, 
уыдон. 
53-4 

ысджытæ кæрæдзийы кæй нæ уарзынц, уый уартæ 
кæд æмæ кæд загъдæуыд! Иу поэт иннæ поэты 
йæхицæй уæлдæр кæй никуы æрæвæрдзæн, уый 
æппæты фыццаг Цицероны фыссæн сисы бынæй рацыд. 
Махмæ дæр чиныджы фæрцы æрхæццæ. Ууыл дыууæ мин 
азæй фылдæр цæуы, фæлæ уæдæй нырмæ фысджыты 
зондахаст кæй нæ аивта, уымæн æвдисæнтæ агурын нæ 
хъæуы: алчи йæ йе 'рвылбоны цардæй бафидар кæндзæн. 
Мæ хорздзинад кæй нæ фæнды, «нæ фæнды» нæ, 
фæлæ зын кæмæн вæййы, уыдон мæ фæсаууон мæ 
фыдгой кæныныл кæй нæ ауæрдынц, уый мæм, иуæй, диссаг 
нæ кæсы, иннæмæй та йыл ахуыр дæн. 
Къостайы преми мын куы радтой, уæд ме 'мсис 
«хæлæрттæй» æппæты хъыгдæр кæмæн уыди, уый къамисы 
уæнгтæй иуыл куы амбæлд, уæд ын бауайдзæф кодта: 
— Кæмæнты дæттут премитæ, кæмæнты, адæм уыл 
худгæ кæнынц, уый нæ зоныс?! 
Æз къамисы уæнджы бынаты куы уыдаин, уæд ын 
афтæ загътаин: 
— Дæуæн æй куы раттаиккам, уæд та ныл кæугæ 
кодтаиккой. 
утбол чи уарзы, æз дæр мæхи уыдоныл нымайын. 
Нæ командæйы сгуыхтдзинæдтыл цин кæнын 
дæсгай азты дæргъы. Куы фембылды вæййы, уæд мæ 
равг фехæлы æмæ цасдæр рæстæг мæ чемы нал вæййын, 
фæлæ йæ афтæ нæ уарзын, æмæ, мæ фæстаг къæбæрæн 
цы 'хца ныууагътон, уымæй стадионмæ зынаргъæй билет 
балхæнон æмæ, мæ гуыбыны хъуыр-хъуырмæ хъусгæйæ, 
футболмæ кæсон. Ноджы ма иу хаттæй иннæмæ 
æвзæрдæр куы хъазой æмæ турнирон таблицæйы, дæле 
ранымайгæйæ фыццагдæр бынæттæ куы ахсой, уæд. Махæн та 
нæ футболы хабæрттæ ахæм уавæрмæ хæстæг нæ, фæлæ 
тынг хæстæг сты. Афтæмæй йæ дарыныл та хæрдзтæ бирæ 
кæнæм. Уый, ныхæстæй дзургæйæ, цæстыл афтæ тынг нæ 
уайы. Нымæцтæ йæ бæлвырддæрæй æвдисынц. Æмæ 
уыдоны æвзагмæ рахизæм, уыдоны фæрцы кæрæдзийы 
хуыздæр бамбардзыстæм... 
Фарон нæ футболистты командæ «Алан»-ыл 
республикæйы бюджетæй бахардзчындæуыд 472 милуан сомы. 
535 

Дæлæмæдæр-уæлæмæдæр! Хицауады минæвары 
хъуыдымæ гæсгæ, уыдон, йæ бюджет ссæдз миллиард сомы 
кæмæн у, уыцы республикæйæн зын радихгæнæн не сты. Ацы 
аз, дам, уыцы æхцатæ 115 милуанмæ æрæппæрстам. 
Дыууæ азы хæрдзтæ кæрæдзимæ куы бафтауæм, уæд 
миллиарды æмбисæй дзæвгар фæфылдæр уыдзысты, ома схæццæ 
уыдзысты 597 милуан соммæ. Уый та у Ирыстоны 
бюджеты дыууиссæдзæм хай. Æнæхъæн Ирыстон йæ 710 мин 
300 цæрæгимæ — иуæрдыгæй, иннæрдыгæй —«Алан»-ы 
иуæндæс хъазæджы се 'мбæлттæ, сæ разамонджытæ æмæ се 
'мкусджытимæ. Цымæ, æнæ сæдæгай милуантæ 
бафидгæйæ, фæстаг бынат бацахсын афтæ зын уаид? 
Бæрнон кусæгмæ 472 милуан сомы бирæ нæ кæсынц 
æмæ йæм раст нæ кæсынц, уымæн æмæ уыдон сты тынг 
бирæ!.. 
Куыд бирæ сты, уый та ам дæр цæстытыл ауайын 
кæндзынæн нымæцты æххуысæй. Зæгъæм, фароны æхцатæм 
ма ацы азы 115 милуаны куы бафтауæм, уæд Цæгат 
Ирыстоны паддзахадон чингуыты рауагъдадæн суаиккой 
119 азæй фылдæры фаг. Хицауад ирон чиныг уадзынæн 
уыцы æхцатæ куы радих кæнид, уæд сæ фылдæр хай 
фæстæмæ сæхимæ бахауиккой, уымæн æмæ, мадæлон æвзагыл 
фыст чиныгмæ ныртæккæ цы цæстæй кæсæм, афтæ куы 
кæсæм, уæд тæссаг у, 119 азы фæстæ, иронау кæсджытæ 
нæ, фæлæ рæстмæ дзурджытæ дæр куынæуал уа, уымæй. 
æды рагæй нал уыдтæн, фæлæ апрелы кæрон æмæ 
майы фыццаг бонты хур зæххыл куы атылд, уæд ме 
'рыгон дуджы æнкъарæнтæ сæ базыртæ батылдтой æмæ 
мæ мæ рагон фæндæгтæм ахастой. Кæд-иу хъæды 
бонсауизæрмæ фæрацу-бацу кодтон, уæддæр мемæ хæринаг 
никуы ахастон, уымæн æмæ-иу мæ кæцыфæнды заман дæр 
æрдз йæ бæркæдтæй барæвдыдта. Уалдзæг æмæ-иу сæрд 
мæхи бафсæстон алыхуызон халсартæй, фæззæг æмæ 
зымæг та хъæды къæбицтæ дзаг вæййынц алыхуызон 
гагадыргътæй, æхсæр, дурвæткъуы, цым æмæ мугæйæ райдай, 
æмæ какон, уагъæлы æмæ мыртгæйæ фæу. Ныр цæмæдæр 
гæсгæ мæ зæрды мемæ, ме 'ххормаг цæмæй ферох уа, 
ахæм рог фæндаггаг райсын уыд, фæлæ фæстагмæ мæ 
фæнд аивтон... 
686 

Хъæды арфмæ куы бахæццæ дæн, уæд æхсæр къутæрты 
бын фæкомкоммæ дæн гæнгæлыйы «хуыммæ». Æхсызгон 
мын куыннæ уыд йæ фенд! Æвиппайды мæ райгуырæн 
хъæуы февзæрдтæн. Уайтагъд нæ цæхæрадоны чъылдым 
балæууыдтæн (мах хъæугæрон цардыстæм). Уым гæнгæлытæ зади. 
Стæй гакъуынделатæ. Рагуалдзæг-иу дзы нæ сыхы 
сывæллæттимæ не 'ххормаг гуыбынтæ бирæ хæттыты бафсæстам... 
Схæцыдтæн фыццаг бæласыл, æмæ фæлмæн зæххæй 
æнцонæй фæхицæн. Астыгътон æй, æмæ зонгæ тæнгьæдæй мæ 
ком айдзаг. Астыгътон дыккаг, æртыккаг бæлас дæр. Цыбыр 
дзырдæй, ме 'ххормагæн йæ кой дæр нал уыд. Куы 
рацæйцыдтæн, уæд ма фæстæмæ иу каст фæкодтон æмæ 
гæнгæлыйы хуымæн «бузныг» загътон. Уыцы рæстæг кæцæйдæр 
дымгæ фæзынд, æмæ зайæгойты пыхцыл сæртæ 
базмæлыдысты, æрмæст сæрæй бынмæ нæ, фæлæ — рахизæрдыгæй 
галиуæрдæм, цыма, мах ам куы стæм, уæд демæ фæндаггаг 
хæссынмæ цæмæн хъавыдтæ, зæгъгæ, мын уайдзæф кодтой, 
уый хуызæн... 
Дарддæр ацыдтæн. Иу кæрдæгæйæмбæрзт æрдузмæ 
бахæццæ дæн. Нарæг къахвæндагыл иуцасдæр куы бауадтæн, 
уæд мæ цæст æрхæцыд æрыскъæфы дидинджытыл. Цыма 
мæм иууылдæр сæ фондзсыфон цæстытæй ныккастысты, 
афтæ мæм фæкаст. Сæ цуры æрлæууыдтæн æмæ сæм 
кæсынтыл фæдæн. Æхсызгон мын уыд уыдоны уынд дæр. 
Кæддæр Куыройыдоны былгæрæтты сæ фæдыл бирæ 
фæразил-базил кодтон. Бирæ хæттыты дзы канд мæхæдæг 
нæ бафсæстæн, фæлæ ма-иу дзы мемæ дæр æрбахастон 
æмæиу изæрæй, мæ мад быдырæй кусынæй куы 'рбацыд, уæд 
ын-иу æрыскъæфтæ дидинджыты бастау балæвар кодтон... 
Иуафон та дымгæ æрбаулæфыд æмæ æрыскъæфты 
бæлæстæ базмæлыдысты, æрмæст дыууæрдæм нæ, фæлæ — 
арфæгæнæгау — сæрæй бынмæ, цыма афтæ зæгьынмæ 
хъавыдысты: «Бузныг, кæй нæм æрлæууыдтæ æмæ нæ 
хорзæй кæй æрымысыдтæ, уый тыххæй. Мах дæр 
гæнгæлытæй æнæуазæгуарзондæр не стæм. Фæстæдæр нæ куы 
абæрæг кæнай, уæд та дын дæ сабийы бонтæ дæ зæрдыл 
æрлæууын кæндзыстæм...» 
рхы былмæ бахæццæ дæн. Мæлæты цæхгæр 
ныххизæн æм уыд. Æхсæры къудзитæ æмæ мæ 
687 

лæдзæджы æххуысæй куыддæртæй ныххызтæн. Къада 
доны сæрты бахизын та мын дурты фæрцы бантыст, фæлæ 
мæ размæ уыд ноджы зындæр фæлварæн: фаллаг къул 
ныххизæнæй æмхæрддæр разынд. Чидæр йæ хæрæгæн 
куыд загъта, дæлæ кæнай, уæлæ кæнай, уæддæр дын ацы 
хæрды æнæ схизгæ нæй, зæгъгæ, уыйау мæнæн дæр 
фæстæмæ здæхæн нал уыд æмæ, мæ лæдзæгыл æнцой 
кæнгæйæ, цалдæр къахдзæфы акæнын сфæрæзтон. Фæуæле 
уæвынмæ мæ бирæ нал хъуыд, афтæ мæ размæ фæци 
6æласы ставд хус къалиу. Æнхъæлдтон, ставд у æмæ мын иу 
къахдзæф фæуæлдæр уæвынæн уæддæр баххуыс 
кæндзæн, зæгъгæ, фæлæ фæрæдыдтæн: къалиу фæсаст æмæ, 
мæ лæдзæг куы нæ уыдаид, уæд мын уæлгоммæ 
æнæахаугæ нæ уыд. Мæ къæхтыл лæугæйæ аззадтæн, къалиуы 
фарсмæ цы бæзджын кæрдæг зад, уымæ фæлæбурдтон 
æмæ мын уый фæрцы «æгас» бæласы къалиуыл фæхæцын 
бантыст... 
«Мард» бæласы ставд къалиуæй «æгас» кæрдæджы 
гуцъула тыхджындæр разынд. Уымæн фæзæгъынц, сæдæ 
мардæй иу æгас хуыздæр у, зæгъгæ. 
æды амæй стырдæр бæлас уа, уый æнхъæл нæ дæн, 
уымæн æмæ абондæргъы кæцы къуымæй нæ 
ракастæн, ахæм нал баззад, æмæ дзы ацы дæргъæй-дæргъмæ 
къабазджын бæласы сæрты чи акастаид, ахæмыл нæ 
сæмбæлдтæн. Фæлæ йæ, стыр хъыгагæн, йæ фарсыл 
хуысгæйæ баййæфтон: чидæр æй электрон тыхæй кусгæ 
хырхæй йæ тæккæ бындзарæй афæлдæхта. Истæмæн æй 
хъуыдаид, уый мæ нæ уырны, уымæн æмæ йæм æрбацæуæн 
никæцырдыгæй ис. 
Кæддæр-иу чидæртæ бæлас гуыппы тыххæй дæр 
калдта, фæлæ ацы бæлас гуыпп дæр кæй нæ фæкодтаид, ууыл 
æнцоп баууæндæн у, уымæн æмæ йæ йæ къалиутæ зæххыл 
æрхуыссын ныр дæр нæма бауагътой. Стæй цыфæнды 
тыхджын гуыпп куы фæкодтаид, уæддæр никæмæ 
фехъуыстаид: йæ алыфарс цъиуызмæлджытæ кæд фæзыны, 
уæддæр дзы адæймаг змæлæг афæдз иу хатт дæр зынæй 
вæййы. 
Цыфæндыйæ дæр мæм йæ акалæг тæригъæдджын 
кæсы... Хуыцау ын тæрхоигæнæг уæд... 
оЗЯ 

дæймаджы цæст, дам, сыджыт йеддæмæ ницæмæй 
æфсæды. Æмбисæндтæм джигул кæнын мæхицæн 
хæсыл нæ нымайын, фæлæ цыма ацы ныхæстæм къух 
6акæнæн ис, афтæ мæм кæсы... 
Ацы хъæды рагæй нал уыдтæн. Дзæвгар азты размæ йæ 
мæй иу кæнæ дыууæ хатты бæрæг кодтон. 
Бон-сауизæрмæиу фæзылдтæн æмæ дзы хъæддаг æрдз йеддæмæ ницæуыл 
æмбæлдтæн. Иу хатт та мæ размæ хъæддаг хуытæ фесты. 
Пыхсбынæй сæ хъох-хъох куы ссыд, уæд мæ удæй мæ 
мидæг ницуал аззад, фæлæ уыдон мæнæй тынгдæр кæй 
фæтарстысты, уый куы федтон — лидзæг фесты — уæд мæ уд 
фæстæмæ йæ бынат бацагуырдта. 
Уый раджы уыди. Ныр хъæдмæ йæ фыццаг хуызæй 
бирæ нал баззад. Æрдузы гæппæл дзы кæцырандæриддæр 
уыд, уым, цæст цæуыл не 'рхæцдзæн, ахæм нæй: кауын 
æмæ æфсæн бырутæ, æфсæн-бетон быцæутæ æмæ къæйтæ, 
блочы сæстытæ, хæррæгъ саратæ æмæ ма ноджыдæр бирæ 
ницытæ 'мæ мацытæ. 
Цыбыр дзырдæй, фæзы гæппæлтæ иууылдæр 
хæлæйфаг фесты. Æрдузтыл арм æрæвæрдæуыд, фæлæ дзы 
пайда иу гæбазæй дæр нæма кæнынц. Уый хыгъд зæххытæ 
сæхи бакодтой, фæлæ дзы цыма иуы цæст дæр нæ 
бафсæст, афтæ мæм кæсы. 
Мæнмæ гæсгæ, адæймаджы цæст сыджытæй дæр не 
'фсæды, уымæн æмæ зæхх дæр сыджытæй конд у. 
æлгоймæгтæ диссаг сты: æппæты æгуыдзæгдæр дзы 
чи у, уый дæр йæхи сылгоймагæй зондджындæр 
хоны, афтæмæй та, амæй зондджындæр лæг ма уæд, 
уæддæр йæ усыл зондæй нæ фæуæлахиз уыдзæн. 
Æргом дзургæйæ, æз дæр мæхи æдылытæй нæ хонын. 
Ахæмтæй куы уыдаин, уæд мæхицæн цардæмбал 
æвзарыныл æртын авд азы нæ фæхъуыды кодтаин. Зонгæ 
чызджытæ та мын куыннæ уыди! Уæдæ дзы мæ зæрдæмæ чи цыди, 
ахæмтæ дæр дзæвгар разындаид, фæлæ уæддæр агуырдон, 
уымæн æмæ æууæндыдтæн, рæсугъдæй рæсугъддæртæ 
куыд ис, афтæ хуыздæрæй хуыздæртæ дæр кæй ис. 
Цыди рæстæг, ивгъуыдтой бонтæ, мæйтæ æмæ 
афæдзтæ. Фылдæрæй-фылдæр кодтой мæ чызг-зонгæтæ, 
æфтыди, мæ зæрдæмæ чи цыди, уыдоны нымæцыл дæр. 
589 

Мæ хæстæджытæ, мæ хорздзинадмæ чи бæллыд, мæ уыцы 
зонгæтæй мын бирæтæ фæдзæхстой, сылгоимаг 
нæлгоймагæй зондджындæр у, æмæ йæм алы хъуыддаджы дæр 
хъусын хъæуы, зæгъгæ. Æз, кæй зæгъын æй хъæуы, уыцы 
ныхæстæ мæ зæрдыл даргæйæ, мæ амондыл фембæлынмæ 
æнхъæлмæ кастæн. 
Рацæй-рабон, æмæ уыцы амондджын рæстæг 
ралæууыд. Мемæ институты чи ахуыр кодта, уыцы сылгоимаг 
мын йæ зонгæ чызджы бацамыдта. Куыддæр æй федтон, 
афтæ, куыд фæзæгъынц: «Мæ зæрдæйы ныххаудта». 
Мæхинымæр фидарæй скарстон: «Ацы чызгмæ æппындæр 
ницы аипп уынын æмæ йын æнæракургæ нæй!» Фæлæ 
хъуыддаг, æз куыд æнцон рауайын æнхъæл уыдтæн, ахæм 
нæ разынд. Чызгæн мæ фæндон куы бамбарын кодтон, 
уæд, марадз-зæгъай, кæд разы кодта. Мæнæй, мæ 
хæстæджытæ æмæ мæ хæлæрттæ цы фæдзæхстой, уый дæр 
ферох æмæ йæм нæ байхъуыстон. Цыбыр дзырдæй, сразы йæ 
кодтон æмæ... фæрæдыдтæн. 
Уæдæй нырмæ дыууиссæдз азы рацыд, фæлæ мæхи 
фæнд никуыуал атардтон: мæ бинойнаг цы фæзæгъы, ууыл 
сразы вæййын, уымæн æмæ мæ дыккаг хатт рæдийын нал 
фæнды. 
ыма ирæттæ сæ райгуырæн бæстæйыл нырæй 
стырзæрдæдæр никуыма уыдысты, афтæ мæм кæсы. 
Афтæ куы нæ уаид, уæд мæ зонгæтæй 
арæхæйарæхдæр нæ хъусин ахæм ныхæстæ: «Мæ чызг испаинаг 
мой скодта», «Æндæрæбон мæ лæппуйæ Америкæй писмо 
райстон», «Мæ хæрæфырт Италийæ отпуск æрбацыд», 
«Мæ фаззон лæппутæй иу Австралийы англисаг чызджы 
ракуырдта» æ.а.д. 
Æргом дзургæйæ, уыцы ныхæстæ хъусын мын 
æхсызгон нæ вæййы. Афтæ дарддæр куы ахæсса, уæд дзы цыма 
хорзæй ницы уыдзæн, афтæ мæм кæсы. 
Дæ чызг кæнæ лæппуйы æндæр бæстæмæ цæмæн 
ауагътай, зæгъгæ, кæй бафæрсай, уый дын фылдæр хатт 
ратдзæн ахæм дзуапп: «Ам ын куыст нæ уыди...» 
Ахæм дзуаппыл никуы сразы вæййын, уымæн æмæ 700 
мин адæймагæй фылдæр кæм цæры, уым адæм иууылдæр 
æгуыст сты?! Не сты, фæлæ уæддæр, æндæр бæстæтæм 
640 

чи цæуы, уыдоны нымæц къаддæр нæ, фæлæ фылдæр 
кæны... 
Мæхи цардæй ахæм хабар ракæнын мæ зæрды ис. 
Дыууæ азы ахуыр кодтон Мæскуыйы, Уæлдæр партион 
скъолайы. Уыцы иу рæстæг хистæр ахуыргæнæгæй 
куыстон А. М. Горькийы номыл Литературой институты. 
Ахуыр фæуынмæ куы хъавыдтæн æмæ куыстæй 
цæуыны кой куы скодтон, уæд мæм ректор æрхатыд, ам 
баззай, зæгъгæ. Фатер райсынæй мын зæрдæ æвæрдтой, 
уæдмæ та, дам, дæ бинонтимæ æмдзæрæны ацæрдзынæ, 
фæлæ æз не сразы дæн, уымæн æмæ дыууæ азы дæргъы 
æз мæ фыны дæр мæ райгуырæн бæстæйы уыдтæн. 
Хъалæй та-иу мæм афтæ каст, цыма æнæ мæн Ирыстоны 
бирæ диссаджы цаутæ æрцыди, æмæ дзы æз æнæхайæ 
баззадтæн. 
Нæхимæ куы ссыдтæн, уæд мыл хур ракаст. Цæуын 
мæ кæй никæдæмуал хъæуы, уый-иу мæ зæрдыл куы 
'рбалæууыд, уæд-иу мæ цинæн кæрон нал уыд. Мæскуыйы 
цæргæйæ-иу арæх поэты рæнхъытæ æрымысыдтæн: 
Цæй-ма, кæмсен кæнон зарджытæ? 
Чи мын æмбары мæ мæт?! 
Уынджы нæ фендзынæ барджытæ, 
Иу дзы нæ дары нымæт. 
А фæстаг рæстæджы та мæ хъустыл арæхæй-арæхдæр 
азæлынц уыцы поэты ахæм ныхæстæ: 
Уæ парижтæ, уæ Лондоны 
Нæ баивин æз Нарыл. 
Уым Хетæгæн Рæмонбоны 
Къоста райгуырд сæнарыл! 
Адæймаг кæм райгуырд, фыццаг къахдзæфтæ кæм 
акодта, уыцы хæдзар, уыцы зæххæй йын адджындæр æмæ 
зынаргъдæр ницы ис. 
Ирыстонмæ кæй сыздæхтæн, уый æз нымайын фыццаг 
къахдзæфыл. Мæ дыккаг къахдзæф мæм уымæй ноджы 
зынаргъдæр кæсы. Уый та бает у мæ райгуырæн хъæуимæ. 
Тæхуды кæнын, дыккаг къахдзæф кæд акæндзынæн, уыцы 
бонмæ. Уый та уыдзæн, Бæрæгъуыны куы 'рцæрон æмæ 
мыл мæ райгуырæн хæдзары куы сбои уа, уæд... 
&?/ 

ондз азæй фылдæры размæ «Рæстдзинад»-ы иу 
æрмæг бакастæн æмæ мæ абоны онг нæ рох кæны. 
Цæвиттон, иу пенсиисæг, уæгъд рæстæг бирæ 
кæмæн ис (йæхи ныхæстæм гæсгæ), ирон æвзаджы 
сыгъдæгдзинад куыд хъахъхъæнæм, уый тыххæй фыссы йæ 
хъуыдытæ. Дыууæ хъуыддаджы мæ дзы дисы бафтыдтой. 
Фыццаг. Авторæн у ал йæхимæ байхъусæм: 
«Иуæйиутæ, цæмæй ирон æвзаг хуыздæр ахуыр кæной скъолаты, 
уый тыххæй хæссынц фæндон, цæмæй æппæт предметтæ 
дæр ахуыр кæной иронау, зæгъгæ, суанг фарæстæм 
къласы онг. Æз ахæмтимæ разы нæ дæн, уымæн æмæ мæхæдæг 
бавзæрстон ахæм «фæлварæн». Хæсты фæстæ азты авд 
къласы онг æппæт предметтæ дæр раивтой иронау æмæ, 
уый цæлхдуртæ цы æвæрдта, æндæр ахуырады мидæг 
ницы пай да уыди». 
Тынг зын сразы уæвæн у ахæм хъуыдыимæ. Рæдыддæр 
зондыл ныххæцæн нæй, уымæн æмæ уыцы фæтк куы 
фехæлдтой, ома æппæт предметтæ дæр иронау кæй ахуыр 
кодтой, ууыл куы сыстырзæрдæ сты, уæд райдыдтой нæ 
бæллæхтæ дæр. Уæдæй фæстæмæ скадавар сты, иронау чи 
фыссы, уыдон. Уæдæй фæстæмæ азæй-азмæ къаддæр 
кодта университеты ирон æвзаг æмæ литературæйы хайадмæ 
цæуджыты нымæц. Уæдæй фæстæмæ дæлæмæ-дæлæмæ 
цыд ирон чиныгкæсджыты нымæц дæр. Ирон фысджыты 
хистæр æмæ астæуккаг фæлтæр æппæт предметтæ дæр 
ахуыр кодтой иронау, æмæ ма дзы исчи зæгъæд, кæмæн 
дзы фæци къуылымпыйы хос, æппæт предметтæ дæр 
иронау кæй цыдысты, уыцы хъуыддаг. Мæнмæ гæсгæ, иу 
ахæм дæр нæ разындзæн. 
Дисы мæ цы хъуыддæгтæ бафтыдтой, уыдонæй дыккаг 
та у ахæм. Уæвгæ та у ал ам дæр авторæн йæхимæ 
байхъусæм: «Кæй хъæуынц дарддæр ахуыры фæндагыл мæнæ 
ахæм дзырдтæ: «джынасу, цæнгæт, туагад, туаггуыр, 
сондон, æвзалытуаггуыр æмæ бирæ æндæр дзырдтæ? 
Фæстæдæр, техникой предметтæ ахуыр кæнгæйæ, уыдон 
уыдысты æрмæст къуылымпыйы хос». 
Æргом дзургæйæ, ацы ран, цы зæгъон, уый мæ сæр нæ 
ахсы. 
«Джынасу »-йæ райдыдта, æмæ æз дæр уымæй 
райдайон. Цæмæй нæ цæуы цымæ ацы дзырд йæ зæрдæмæ? 
Тæнгъæд згъæр иунæг уый куы у, уæд æй йæ номæй хонын 
М2 

цæуыннæ уадзы? Æви ртуть ирон æвзаджы рæсугъддæр 
сфидаудзæн? Уæд иннæ згъæртæм та цы номæй 
бадзурæм? Сызгъæринмæ — золотойæ, æвзистмæ — серебройæ, 
цæнгæтмæ — чугунæй? Стæй иннæ ирон дзырдтæн та цы 
йæ зæрды ис? Цæуыннæ сæ уадзы æвзагмæ хæстæг? 
Уæлдæр, дисы мæ дыууæ хъуыддаджы бафтыдтой, 
зæгъгæ, загътон, фæлæ æртыккаг хъуыддаг къаддæр 
диссаг нæу. Уæвгæ та ам дæр ныхасы бар авторæн раттæм: 
«Æз ирон æвзаг æмæ литературæмæ ницы бар дарын, дæн 
хуымæтæг газеткæсæг æмæ чиныгкæсæг». 
Цымæ авторæн афтæ куы зæгъин, æз дохтырдзинадмæ 
ницы бар дарын, фæлæ операци куыд кæнын хъæуы, уый 
дын бацамондзынæн, зæгъгæ, уæд æм куыд фæкæсид?! 
расноярскы цæуы литературой журнал «День и 
ночь». Кæй зæгъын æй хъæуы, ныртæккæ газеттæ 
æмæ журналтæй, суанг ма чингуытæй дæр, дисы никæй 
бафтаудзынæ, уымæн æмæ, кæд сæ нымæц æнæгъдау бирæ 
у, уæддæр уый сæ мидисы хъæздыгдзинадыл нæ дзуры. 
Фæлæ «День и ночь», йæ мидисæй раппæлæн кæмæн нæй, 
уыдоны номхыгъдмæ нæ хауы. Зæгъынæн æгъгъæд у, йæ 
бындурæвæрджытæй иу Астафьев Виктор кæй уыди, уый 
дæр. Кæд зындгонд фыссæг æгас нал у, уæддæр, журнал 
рауадзыныл чи архайдта, уыдон ын дарддæр хæццæ 
кæнынц йæ хъуыдытæ. Ууыл æппæты зæрдиагдæрæй чи 
кусы, уыдонæй иу у йæ редактор — зындгонд красноярскаг 
поэт, прозаик æмæ драматург Саввиных Маринæ. Уый 
уазæгуаты уыд Ирыстоны, базонгæ нæ адæмы цардимæ, 
фембæлд канд фысджытимæ нæ, фæлæ ма æхсæнадон 
архайджытæ æмæ ахуыргæндтимæ дæр. Ныхас кодта мемæ 
дæр. Мæнæ куыд фыста 2012 азы 31 августы газет 
«Северная Осетия»-йы: «Была встреча с Музафером 
Дзасоховым... — делающим совершенно изумительный детский 
журнал «Ногдзау». Положите рядом с этим журналом тот 
же сегодняшний московский «Пионер»: разница — 
огромная. Один, издающийся в Москве, — откровенно пошлый, 
гламурный, детям точно не нужный. А другой, выходящий 
во Владикавказе, настолько художественно и эстетически 
значим и интересен, такая энергия от него идет добрая, что 
хочется его листать и листать...» 
348 

Маринæ, сæхимæ куы ацыд, уæд, разамынд цы 
журналæн дæтты, уым Ирыстонмæ йæ балцы тыххæй 2012 
азы 6 номыры ныммыхуыр кодта стыр æрмæг ахæм 
сæргондимæ «Быть может за стеной Кавказа...» Уым 
бæлвырд æмæ уарзонæй радзырдта нæ бæстæ æмæ нæ адæмы 
тыххæй. Ныммыхуыр кодта, кæимæ фембæлд, уыдоны 
интервьютæ. Фæстæдæр дзы газет «Северная Осетия» 
рамыхуыр кодта цалдæр, уыдонимæ, мемæ цы интервью 
сарæзта, уый дæр. Уым ис ахæм бынат: «Валентин Распутин 
правильно сказал: «Интернет — это гибель человечества». 
Что творится в Интернете? Что хочешь пиши — и о ком 
хочешь, стравливать можно людей, государства, народы... 
А книга умирает, нет читателя. Тем более на таком языке, 
как осетинский — на языке немногочисленного народа. Вот 
я перевел Хайяма на осетинский язык (показывает книгу). 
Здесь сто рубай, на одной странице — на осетинском 
языке, на другой — на русском. В 1991 году книга вышла, 
тираж — двадцать тысяч экземпляров. И она тогда, вся без 
остатка, разошлась. А сейчас мой двухтомник вышел к 
юбилею, и посмотрите, тираж какой... пятьсот 
экземпляров. И будет лежать годами. Так же, как книги других 
современных осетинских писателей. Да что современных — 
«Ирон фæндыр» Коста Хетагурова лежит в книжных 
магазинах невостребованным! Нартские сказания также лежат, 
величайший эпос, который стоит наравне со всеми 
выдающимися эпосами мира, ничьим не уступает... не читают». 
Ныр утæппæт хабæрттæ цæмæн ракодтон, уый дæр 
зæгъон. 
Цæвиттон ацы интервью газеты 2013 азы 1 мартъийы 
куы рацыд, уыцы бон мæм телефонæй æрбадзырдта завод 
«Электроконтактор »-ы генералон директор Таболты Геор 
æмæ мын афтæ: 
— Кæм сты дæ чингуытæ? 
Цыбыр дзырдæй, мæ дыууæтомоны дзæвгар хай 
заводы директор æмæ йæ кусджытæ балхæдтой. 
Æвæццæгæн, афтæ куы фæзæгъæм, литературæ 
адæмæн æцæгæлон сси, иронау ничиуал кæсы, зæгъгæ, уæд 
бынтон раст нæ вæййæм. Зæгъдзынæн ма уый дæр, æмæ 
Геор ахæм хъæппæрис фыццаг хатт кæй нæ равдыста. 
Куыннæ йын зæгъа адæймаг арфæйы ныхас, кæд æмæ 
арфæйаг у. Стæй канд арфæйаг нæ, фæлæ бафæзминаг дæр. 
54^ 

Георы хуызæн ирæттæ сæхи иунæг куынæуал хониккой, 
бирæ æхцатæ кæмæ ис, уыдон сæ тъыссæнтæ кæныны 
бæсты сæ иу хай адæмы хорздзинадыл куы хардз кæниккой, 
уæд уды сыгъдæгдзинадмæ стыр æвæрæн бахæссиккой. 
Фæлæ... фæлæ... 
О, хæдæгай, куыд мæ фæцæйрох кодта... Къорд азы 
размæ иу хъæздыг лæг, уæвгæ ам æхцаджын лæг зæгъын 
растдæр уыдзæн, уымæн æмæ, мæнмæ гæсгæ, хъæздыг 
æмæ æхцаджын лæг иу не сты. Гъе æмæ уыцы лæгмæ 
баулæфыдтæн, мин адæймаджы бæрц кæм ис, ахæм 
æхцаджын адæмæн разамынд дæттыс æмæ-ма мын мæ 
чингуытæй балхæнут, зæгъгæ. Уый иуцасдæр хъусæй алæууыд, 
стæй афтæ: «Ахъуыды кæндзынæн...» Æмæ ма абон дæр 
хъуыды кæны. Афтæмæй та мын мæ кæстæртæй ахæм 
хорздзинæдтæ зоны, цæрæнбонты рохгæнæн кæмæн нæй, 
æнусы бонмæ зæрдыл даринаг чи у. 
Гъер уыцы æхцаджын лæг æмæ Таболты Георы 
кæрæдзиуыл абарут æмæ хатдзæгтæ скæнут. 
ртиссæдз азы рацыд, мæ фыццаг æмдзæвгæ 
мыхуыры куы фæзынд, уæдæй нырмæ. Уыйбæрц 
рæстæгмæ æввахс цæуы, ирон фысджытимæ зонгæ кæнын 
куы райдыдтон, уæдæй нырмæ дæр. Хъысмæты куы 
6афæндыдаид, уæд «æгас» ирон фысджытæй æппæты 
фыццаг федтаин Мамсыраты Дæбейы... 
Цæвиттон, мæ фыдыхо Оля æрыдойнаг чындз уыд. 
Кæцы аз уыд, уый нал хъуыды кæнын — æвæццæгæн, 
фæндзайæм азты тæккæ райдайæны — фæлæ сæм иу хатт 
уазæгуаты уыдтæн. Фæстæмæ куы 'рбацæйыздæхтæн, уæд 
районы библиотекæйы къулыл бакастæн хъусынгæнинаг, 
уыцы изæр, дам, Дæбейы роман «Хъæбатырты кадæг»-мæ 
гæсгæ уыдзæн чиныгкæсджыты конференци, автор дзы 
йæхæдæг дæр архайдзæн, афтæмæй. Æз уымæй размæ 
уыцы уацмысимæ хорз зонгæ уыдтæн: бакастæн æй 
журнал «Мах дуджы» æмæ мæ зæрдæмæ тынг фæцыд. Уæвгæ, 
«фæцыд», зæгъгæ, дзурын раст нæ уыдзæн, уымæн æмæ 
абон дæр цæуы. Кæддæр мын цы æхсызгондзинад 
æрхаста, уыцы æхсызгондзинад дзы райсын кæддæриддæр. Йæ 
кæцыфæнды фарс дæр ын куы рафæлдахын æмæ дзы 
цалдæр рæнхъы куы бакæсын, уæддæр мæ цæстытыл ауайынц 
*35 Дзасохты Музафер 
545 

зонгæ нывтæ æмæ фæлгонцтæ. Цæмæдæр гæсгæ мæм афтæ 
фæкæсы, цыма Дæбе, Борзаты Ботасы бинонты цард 
æвдисгæйæ, нæхи бинонты кой фæкæны, уыдоны 
хъысмæтыл фæдзуры, сæ зæрдæйыуаг сын фенкъары. Уæлдай 
адджындæр мын у уацмысы фыццаг рауагъд. Зындгонд куыд 
у, афтæмæй «Хъæбатырты кадæг» хицæн чиныгæй рацыд 
1948 азы. Уыцы рауагъд мæ библиотекæйы лæууы, 
æппæты зынаргъдæр мын чи у, уыцы чингуыты тæрхæгыл. Уый 
фæстæ дæр ма роман мыхуыры рацыд, уыимæ фыссæджы 
æхсæзтомон уацмысты æмбырдгонды дæр, фæлæ дзы цы 
ивддзинæдтыл (куыд бамбæрстон, афтæмæй сæ 
редактортæ бахастой) сæмбæлдтæн, уыдон мæ зæрдæмæ нæ 
фæцыдысты. Мæнмæ гæсгæ, Дæбейы куыд фæндыд æмæ 
йæхимæ хуыздæр куыд каст, уыцы хуызы «Хъæбатырты кадæг» 
мыхуырæй рацыд, æппæты фыццаг хатт дунейы рухс куы 
федта, уæд. Æрымысын мæ фæнды йæ бæрнон редакторы 
ном дæр. Уый уыди йæ рæстæджы зындгонд партион 
кусæг æмæ курдиатджын журналист Хъайтыхъты Михал. 
Дæбейы роман æз чиныгæй 1955 азы, институтмæ 
ахуыр кæнынмæ куы бацыдтæн, æрмæстдæр уæд федтон. 
Уæлдæр куыд загътон, афтæмæй йæ кæсгæ та бакодтон 
журнал «Мах дуджы». Гъе æмæ уыцы конференцийы 
тыххæй хъусынгæнинаг куы бакастæн, уæд мæ 
цымыдисдзинадæн кæрон нал уыд. Мæ уарзон уацмысы тыххæй ныхас 
кæй цæудзæн, ууыл дæр куыннæ цин кодтон, фæлæ йын 
йе сфæлдисæджы кæй фендзынæн, зæды хуызæн æнхъæл 
кæмæн уыдтæн, уымæ мын мæхи цæстытæй бакæсыны 
фадат кæй фæуыдзæн, уыцы хъуыды мæ Чырыстийы 
цъуппæй ракæсын кодта æмæ, дыууæизæрастæу кæй райдыдта, 
нæхимæ, Бæрæгъуынмæ та мæ фистæгæй авд километры 
цæуын кæй хъуыд, уый дæр ницæмæуал æрдардтон æмæ 
конференцимæ байхъусынвæнд скодтон. 
Хъусынгæнинаджы амынд рæстæг æрхæццæ, рацыд 
сахаты æрдæг, сахат, уæддæр уазæг зынæг нæма уыд. Цыбыр 
ныхасæй, мæнæн дарддæр æнхъæлмæ кæсын мæ фадат 
нал амыдта æмæ изæрмилты нæхимæ зæрдæсаст æмæ 
фыдæнхъæлæй араст дæн... 
Фæстæдæр, горæты ахуыр кæнын куы райдыдтон, уæд 
Дæбейы, кæй зæгъын æй хъæуы, базыдтон. Куыд æмæ цы 
уавæрты, уый æрымысын мæ бон нæу, фæлæ тынг 
бахæлар стæм, уæлдайдæр, «Рæстдзинад»-ы культурæйы хайады 
646 

сæргълæууæгæй кусын куы райдыдтон, уæд. Литературой 
æрмæг иууылдæр ацы хайадыл цыдис æмæ, куыд 
культурæ æмæ аивады кусджытæ, афтæ нын фысджытимæ дæр 
уыдис хорз ахастдзинæдтæ. Мах Хъуылаты Черменимæ 
(иу хайады куыстам) архайдтам, цы амал ис, уымæй 
хуыздæр æмæ фылдæр литературой уацмыстæ мыхуыр 
кæныныл. Редакцийы кусджытæй уыдис ахæмтæ дæр — 
уæлдайдæр хъæууон хæдзарады хайадæй — нæ ныхмæ чи 
дзырдта, радзырдтæ, повесттæ æмæ романтæй 
скъуыддзæгтæ, æмдзæвгæтæ æмæ критикой статьятæ æгæр арæх 
дæттынц, зæгъгæ, ныл редактормæ дзырдтæ чи хаста. 
Хатгай-иу сæ хъуыдытæ летучкæты æргомæй дæр загътой: 
«Литературой газет» нæу, аивадон уацмыстæ дзы æгæр 
арæх мыхуыр кæнæм!» Ахæмтæн-иу нæ дзуапп цæттæ 
уыд: «Литературой газет» нæм кæй нæй, литературой 
уацмыстæ афтæ бирæ дæр уымæн мыхуыр кæнæм!» Раст 
зæгъын хъæуы, редактор Хъаныхъуаты Валодя-иу 
æдзухдæр нæ фарс уыд, æмæ-иу, æрмæстдæр йæхи дзыппы мæт 
чи кодта (уыдоны нымæц та дыууæ-æртæ йеддæмæ нæ 
уыд), фылдæр гонорар бакусыныл чи архайдта, уыдон се 
'ргом ныхас фæскъуымтæм ахастой. 
Культурæйы хайады кусгæйæ, Дæбеимæ дзæвгар 
хæстæгдæр базонгæ дæн. Цалдæр хатты мæ хъæппæрисæй 
йæ радзырдтæ мах газеты рацыдысты. 
Дæбейы кой кæнгæйæ, æнæзæгъгæ нæй, цавæр адæймаг 
уыд, уый тыххæй, уымæн æмæ адæймаг æмæ фыссæгæн 
кæрæдзийæ хицæнгæнæн нæй. Мæ хистæртæй куыд 
хъуыстон æмæ ма абон дæр куыд хъусын, афтæмæй Дæбе уыди 
тынг кæрдзындæттон æмæ уазæгуарзон адæймаг. Мæскуыйæ 
кæнæ, дам-иу æндæр искуыцæй фысджытæм уазæг куы 
ссыд, уæд-иу æй тынгдæр сбуц кæныны тыххæй 
Мамсыратæм хуыдтой. Æрмæст иу хъуыддаг бамбарын мæ бон 
нæу: алчи-иу æй сæхимæ цæуыннæ хуыдта æмæ, уазæг 
сбуц кæнынмæ йæхæдæг куыд арæхст, уый цæуыннæ 
æвдыста? Мæ размæ æмæ æнæ мæн цы уыди, уымæн мæхи 
дæсны схонынмæ мæ ныфс нæ хæссын, фæлæ мæхæдæг 
цы федтон, уый тыххæй иу цалдæр ныхасы зæгъдзынæн. 
Дæбе æцæгæйдæр уыди уазæгуарзон, стæй канд 
йæхæдæг нæ, фæлæ йæ бинойнаг Пуцыр дæр. Иуцалдæр хатты 
сæ хæдзары сæмбæлдтæн, æмæ-иу мæ куыддæр ауыдта, 
афтæ-иу фынг æвæрынмæ фæци, æрмæст-иу Дæбеимæ 
647 

æрбадынмæ мæ ныфс никуы бахастон. Иуахæмы та сæм 
цæйдæр тыххæй бацыдтæн, æмæ мæ фынгыл æнæрбадгæ 
нал ныууагътой. Хæдзары хицауимæ фæйнæ сыкъайы дæр 
банызтам. Цæйбæрц къæйныхдзинад равдыстон, уымæй 
ма абон дæр æфсæрмы кæнын. Дæбе канд стыр фыссæг нæ 
уыд и, фæлæ ма мæнæй уыд и дæс æмæ ссæдз азы хистæр, 
æмæ ахæм адæймагимæ æмвынг æруæвынæн чысыл 
«ныфс» нæ хъуыди. 
Диссаг цы уыди: æппындæр мæ æфсæрмы бынаты 
уæвын нæ бауагъта. Цыма ме 'мгар уыди, мæхи афтæ 
'нкъардтон. Цас фылдæр рæстæг бадтыстæм, уыйбæрц 
кæрæдзийы тынгдæр æмбæрстам. Дзырдтам алы фарстатыл. Иу 
заман сфæлдыстадмæ дæр рахызтыстæм. Кæуылдæрты йæ 
зæрдæ худти, фæлæ комкоммæ никæй ном загъта. Кæй 
сæм нæ фæхæрам, уый йæ фæлмæн цæстæнгас æмæ 
хъæлæсыуагыл дæр бæрæг уыд, фæлæ, куы зæгъын, йæхицæн 
зын уыд, йæ кой ракæнын кæм хъуыд, уым æй кæй не 
'рхъуыды код той, æрымысын æй кæм æмбæлд, уым 
номхыгъдæй кæй ахауд, уый. Йе 'нæразыдзинад мын куы 
бамбарын кодта, уæд иуцасдæр хъусæй алæууыд, стæй йæ 
цæстытæ æнахуыр æрттывд фæкодтой æмæ уыцы 
ныфсджынæй загъта: «А Дабе-то не зачеркнешь!..» 
Æмæ уый æцæгæйдæр афтæ у: Дæбейы иу номхыгъды 
дæр куы нæ ранымайай, уæддæр ын адæмы зæрдæты 
арæзт номхыгъдæй ацухгæнæн нæй. Уым рæсугъд 
дамгъæтæй фыст æрцыд йæ ном дæр æмæ йæ мыггаг дæр... 
Нæ иннæ фембæлды та, чиныгкæсджытæй цы писмотæ 
фæиста, уыдон кæсыныл фæдæн. Уыдон, æвæдза, 
ныммыхуыр кæн — кæд ма æгас сты, уæд — уæд нæ цæстыты раз 
ирдæй сыстид адæмы уарзон фыссæджы фæлгонц, 
хæстæгдæр базонгæ уаиккам, чиныгкæсджытæ стыр 
курдиатæн цы аргъ кодтой æмæ йын цы хорздзинæдтæм 
бæллыдысты, уыдæттимæ. 
Писмотæ бирæ уыдысты, фæлæ дзы иуы цы фыстытæ 
уыдис, уыдон мæ зæрдыл бадардтон, никуыуал мæ ферох 
уыдзысты. Чи зоны, Дæбе хæрзæрыгон лæппуйæ цы 
фыдбылызы бахауд, уый алчи нæ фехъуыста, уæлдайдæр 
æрыгон фæлтæры минæвæрттæ. Дæс æви йыл дыууадæс азы 
куы цыди, афтæ йын хорæфснайæнты рæстæджы 
найгæнæн машинæйы цалх йæ дыс ацахста. Йæ удæн ницы 
уыди, фæлæ æнæ цонгæй баззад. Хуыцау хорз, æмæ йæ 
54^8 

рахиз цонг нæ уыд, æндæр фидæны фыссæг ноджы 
фылдæр хъизæмæрттæ бавзæрстаид. Цы писмойы кой 
ракодтон, уый ныффыссæг Дæбейæн бирæ арфæйы ныхæстæ 
зæгъыны фæстæ йæ бæллиц афтæ бамбарын кодта: 
«Тæхуды, галиу цонг дын куы фестин, уæд дын-иу 
фысгæйæ дæ гæххæтты сыфыл, цæмæй ма змæла, уый æххуыс 
уæддæр фæуин...» 
Ахæм цæстæй кастысты Дæбемæ мингай 
чиныгкæсджытæ. Ахæм цæстæй йæм кæсынц, чи йæ зыдта, уыдон 
иууылдæр. Кæддæр мæм, фыссæджы райгуырды дæс æмæ 
цыппарыссæдз азы юбилейы агъоммæ, телеуынынады 
кусæг Беккуызарты Ларисæ (рухсаг уæд!) æрхатыди, Дæбейы 
тыххæй, дам, иу-дыууæ ныхасы зæгъ. Уыцы хъуыддаг 
зæрдиагæй кæй бакæндзынæн, уый куы бамбæрста, уæд 
мын дисхуызæй афтæ: 
— Дæбейы, æвæццæгæн, иууылдæр бирæ уарзтой: 
кæмæдæриддæр æххуысмæ фæдзырдтон, иу дæр мын дзы 
«нæгъ!» нæ загъта. 
«Æвæццæгæн» нæ, фæлæ йæ æцæгæй бирæ уарзтой, 
æмæ кæд йæ амардыл дзæвгар азтæ рацыд, уæддæр йæ 
хорздзинæдтæ рох не сты, адæм ын йæ ном мысынц, цы 
аккаг уыд, ахæм ныхæстæ зæгъын ын æвгъау нæ кæнынц. 
Цыбыр дзырдæй, йæ фæстæ знæгтæ нæ ныууагъта, адæмы 
зæрдæты цы цæрæццаг нæмгуытæ ныппæрста, уыдон 
суагътой æвæджиауы æвзартæ æмæ сæ цъæх фæлыст никуы 
сивдзæн, ныры æмæ суинаг фæлтæртæн хæсдзысты цин 
æмæ амонд. Куыд фыссæг, афтæ цы фæд ныууагъта, ахæм 
фæд ныууагъта, куыд адæймаг, афтæ дæр. Йæ хорзы кой 
кæнынмæ дæр уымæн ничи зивæг кæны. Ларисæ Дæбейы 
куы 'рæййæфтаид æмæ йæ иннæты хуызæн куы зыдтаид, 
уæд æм диссаг нæ кастаид, иууылдæр æм æмхуызон хорз 
цæстæй кæй кæсынц æмæ, йæ райгуырды бон 
кадджындæрæй цæмæй ацæуа, ууыл афтæ зæрдиагæй кæй 
архайынц. 
Дæбейы ныхæстæм хъусынæй адæймаг не 'фсæсти. 
Лæг цæмæй хæйрæг уыд, æндæр дзы цы хъуыстай, уыдон 
сæ хæдцæфыл фысс æмæ сæ уый фæстæ адæмы рæгъмæ 
рахæсс, æмæ фыссæджы фæлгонц фæстагæтты цæстыл 
ахадгæдæрæй уайа, æвдисæн цæмæн уыдтæ, уыдонæй 
адæм хайджын у ой. Фæлæ, иуæй, зивæггæнаг стæм, 
иннæмæй та нæм афтæ фæкæсы, цыма адæймаг æнусон у, 
549 

кæд нæм æнусон нæ фæкæсы, уæддæр ын тагъд амæлын 
æнхъæл нæ вæййæм, æмæ уый аххосæй нæхи дæр æмæ 
иннæты дæр бирæ цæмæйдæрты фæмæгуырдæр кæнæм. 
Нæ фембæлдтыты рæстæг нæм-иу йæ уацмысты 
тыххæй ныхас куы рауади, уæд-иу Дæбе йæ радзырдтæ, 
повесттæ, пьесæтæ æмæ романты архайджыты тыххæй 
дзырдта, цыма цардæгас сты, цыма йæ дзы кæимæ 
бафæнда, уыимæ кæцыфæнды рæстæг дæр йæ бон фембæлын у, 
уый хуызæн. Фæстагмæ-иу адæймагмæ афтæ кæсын дæр 
райдыдта, кæд сæ 'рхъуыдыгонд сурæттæ æз рæдыдæй 
хонын, зæгъгæ. Афтæ хæстæг уыдысты уацмысты 
архайджытæ се сфæлдисæджы зæрдæмæ... 
Дæбейы амарды фæстæ дæр йæ бинонтимæ нæ 
ахастдзинæдтæ нæ фендæрхуызон сты. Пуцыримæ фембæлд 
мын-иу кæддæриддæр æрхаста стыр циндзинад, 
æхсызгониу уыд йæхицæн дæр мæ фенд. Зæгъын хъæуы уый, æмæ 
Пуцыр Дæбейы сфæлдыстадон бынтæ бабæстон кæныныл 
зæрдиагæй кæй куыста. Йæхæдæг фæлтæрдджын 
машинисткæ уыди æмæ, фыссæджы фæстæ цы 
æнæмыхуыргонд уацмыстæ баззад, уыдон бабæстон кодта æмæ сын 
сæ иу хай махмæ, «Ногдзау»-ы редакцимæ, 'рбахаста. 
Зæгъæн ис, æмæ сæ иууылдæр мыхуыры рауагътам. 
Æппæты гуырахстджындæр уацмыс повесть «Æрдхорд» 
канд мыхуыр нæ ныккодтам, фæлæ мах фæндонмæ гæсгæ 
хает æрцыд 6-æм къласы «Ирон литературæйы 
хрестомати»-мæ... 
Мæ царды дæргъы бирæ ирон фыеджытимæ базонгæ 
дæн. Иутимæ лымæнæй цардтæн, иннæтимæ 
лымæндæрæй. Иу дзы иннæйы хуызæн нæ уыд, куыд 
сфæлдыстадæй, афтæ удыхъæдæй дæр. Хъыгагæн дзы бирæтæ абон 
не 'хсæн нал и, фæлæ сæ фæстæ ныууагътой, сæ цард 
нывондæн цæй сæрвæлтау æрхастой, уый — сфæлдыстад. 
Кæй бынтæн дзы цае цæрæнбон ис, уый Хуыцау йеддæмæ 
ничи зоны, фæлæ сæ хуыздæр уацмыстæ се 
сфæлдиеджытæй бирæ фылдæр кæй фæцæрдзысты, уый дызæрдыггаг 
нæу. Гъе æмæ мæ исчи куы бафæрсид, ирон фыеджытæй 
чи нал ис, уыдонæй æхсызгондæрæй кæй æрымысыс, 
зæгъгæ, уæд æппæты фыццаг цы дыууæ адæймаджы ном 
зæгъин, уыдонæй иу уаид Мамсыраты Дæбе... Чи зоны, иу 
нæ, фæлæ — фыццаг. 
550 

аталов Михаилы ном историйы баззайдзæи, 
бирæ хорздзинæдтæ бакæнын ын кæй бантыст, 
уый тыххæй. Горæты хицау куы уыди, уæд зæрдиагæй 
архаидта Дзæуджыхъæу фæрæсугъддæр кæныныл, йæ 
сæйрагдæр хæсыл та нымадта адæмæн исты хорз 
фæуыныл. Чи-иу æм бацыд, уый æнæдзуаппæй никуы раздæхта. 
Хæларæй царди фысджытимæ, йæ бон цы уыди, уымæй 
сын æххуыс кодта. Адæм æй бирæ кæй уарзтой, йæ уыцы 
миниуджытæм хауди, иронау кæй дзырдта æмæ дзуры, 
уый дæр. Михаил хайджын у юморæй дæр... 
Дыгурон театр куы гом кодтой, уæд, дам, афтæ загъта, 
сымахæн дыгурон театр абон байгом, фæлæ мæнæн ахæм 
театр мæ хæдзары алы бон дæр вæййы (йæ бинойнаг 
дыгурон у). 
æмæй адæймаджы базонай, уый тыххæй, дам, 
йемæ цæххы пут бахæрын хъæуы. Чи зоны, 
фыдæл афтæ кæй загъта, уымæй нæ рæдыди. Фæлæ, 
цæмæй адæймаджы базонай, уымæ æндæрæрдыгæй куы 
6ацæуай, уæд цыма æндæрхуызон хъуыдымæ дæр æрцæуæн 
ис, афтæ мæм кæсы. Зæгъæм, цæмæй хъæдындз судзаг у, 
уый базоныны тыххæй æнæхъæн хал хæрын хъæуы? Уæдæ 
сæкæр адджын кæй у, уый тыххæй дзы иу къæрттæй куы 
фæхъæстæ уай, уæд фаг нæу йæ ад бамбарынæн? Ноджыдæр 
ма иу фарст. Цæмæй адæймаджы фæлитой рахонай, уый 
тыххæй дæ хъуамæ фондзыссæдз хатты асайа?.. 
Иу бæрæгбон фынгыл бадтæн, бæрзонд бынæттæ чи 
ахсы, ахæм адæмимæ. Иууылдæр уыдысты хъæлдзæг: 
бæркадджын фынджы уæлхъус хъуыст арфæтæ, 
цæрæнбоны тыххæй сидтытæ. Ахæм заман зарæгæн дæр 
æнæрайхъуысгæ кæм вæййы, æмæ уымæй дæр æнæхай нæ 
уыди нæ фембæлд. 
Бæрæгбоны архайджыты æхсæн уыд фыд Владимир дæр. 
Бадт кæронмæ куы 'рхæццæ, уæд сыстадыстæм æмæ, нæ 
хæдзæрттæм цæуынмæ куы рахъавыдыстæм, афтæ нæ фыд 
Владимир иу ранмæ рамбырд кодта, замманай фембæлд, 
дам, у æмæ йæ цæмæй уæ зæрдыл бадарат, уый тыххæй уын 
уæ хуыз сисон. Æрлæууыдыстæм, уæдæ цы уыдаид. Цалдæр 
къæппы æркæныны фæстæ нын зæрдæ бавæрдта, алкæуыл 
дæр нæ зæрдылдарæн къам кæй сæмбæлдзæн, уымæй.... 
с5с5У 

Рацыд дзæвгар рæстæг, афтæ сæмбæлдтæн 
хуызисæгыл. Бафарстон æй, къамтæй нын зæрдæ куы бавæрдтай, 
уæд цы фесты, зæгъгæ. Кæронмæ дзурын дæр мæ тыххæй 
бауагъта, фидарæй мын ныфс бавæрдта, тагъд, дам, уе 
'ппæтыл дæр æмбæлдзысты. 
Иннæтæн нæ зонын, фæлæ æз тагъд дæр æмæ цалдæр 
мæйы фæстæ дæр къам нæ федтон. Уыцы хабæрттæ ма 
мæнæй рох дæр фесты, фæлæ та мын æй мæ зæрдыл 
æрлæууын кодта фыдимæ нæ ног фембæлд. 
Цæвиттон, Хетæгкаты Къостайы номыл Паддзахадон 
университеты цыдæр æмбырд уыди, æмæ та уым баиу 
стæм. Æз къамты кой кæнынвæнд нал кодтон. Дисы мæ 
бафтыдта, адæмæн зонд чи амоны, раст уæвыныл сæ чи 
ахуыр кæны, мæнг ныхас дзурын тæригъæдыл чи нымайы, 
уый йæ дзырдæн хицау куыд нæ у, уый. 
Куы зæгьын, къамтæ ма мæ рох дæр фесты, фæлæ сын 
уæддæр, ацы хатт та цы зæгьдзæн, зæгъгæ, сæ кой скодтон. 
Цыма йæм æндæр æвзагыл сдзырдтон, уыйау хъусæй мæ 
разæй дуарыл бахызт. Æз дæр ын, мемæ чи цыди, уыдон дæр 
мæ хъуыстой, афтæмæй, библийы иу хъуыдыйадæй 
«фæндараст!» загьтон: «Единожды солгавши, кто тебе поверит?» 
Æмæ, дам, цæмæй лæджы базонай, уый тыххæй йемæ 
цæххы пут хæрын хъæуы... 
О, хæдæгай, фæцæй мæ рох кодта: чысыл фæстæдæр 
фыды æндæр кæдæмдæр кусынмæ аивтой... 
еринкæйы æлгъыстытæ мæ зæрдыл арæх 
æрлæууынц. Æлгъитгæ арæх нæ кодта, фæлæ-иу йæ мает 
йæ хъуырмæ куы схæццæ, уæд-иу йæхиуыл нал 
бацауæрста... 
Иу хатт тыхетхуызæй (цæуыл тыхет уыдаид, ахæм 
хъуыддæгтæ йын иу æмæ дыууæ, мыййаг, куы нæ уыд) 
уынгмæ рахызт æмæ, нæ дуармæ цы бал бæлас уыди, уый 
бынты тагъд-тагъд фæцæйуад. Йæ сæрбæттæн къалиуыл 
фæхæцыд æмæ ауыгъдæй аззад. Веринкæ йæ мает 
бауромын нал бафæрæзта: «Дзæгьæл баззай!». Кауы рæбын 
лæууыдтæн æмæ йын йæ ныхæстæ дзæбæх фехъуыстон. 
Махмæ, ома мæнмæ æмæ мæ дыууæ хомæ-иу истæуыл куы 
смæсты, уæд та-иу йæ дзыхæй ахæм ныхæстæ схауд: «Æнæ 
мæнузæгъæгæй баззайут!» «Мæн мысгæйæ фæцæрут!» 
662 

Стыр хъыгагæн, уыцы æлгъыстытæ иууылдæр 
æрцыдысты, фæлæ, сæ азар мæ ныййарæджы тынгдæр басыгъта 
æви мах, уый æнцон равзарæн нæу. Æвæццæгæн, нæ 
дыууæты дæр æмхуызон. Уымæй ноджы стыр дæр хъыгаг та у, 
æлгъыстытæ афтæ тагъд кæй æрцыдысты... 
æ къух бафыстон, фæсмон мæм кæуыл æрцыд, 
ахæм гæххæттыл. Æхсæвæй-бонæй мæхицæн 
бынат нал ардтон. Мæ бинойнаджы дæр ма сагъæсы 
бафтыдтон. Суанг ма мын тæрсгæ дæр фæкодта, исты мыл куы 
'рцæуа, уымæй. Æмæ мын цæмæй зæрдæтæ не 'вæрдта! 
Сабыр мæ кодта. Чи никуыма 'рцыд, ахæм хъуыддаг нæу, 
иннæтæ кæм лæууынц (фысгæ йæ цалдæрæй бакодтам), уым 
дæу æппæты 'фсæрм цы бацыди, зæгъгæ. Фæлæ мæм йæ 
ныхæстæй ницы хъардта. Никæцы мæ дзы æндæвта. Хъуыды 
кодтон, мæ къухфыст куыд ахахх кæнон, ууыл. Ноджы 
гæххæтт хицауадмæ æрвыст æрцыд æмæ мын афтæ куы 
загътаиккой, раз дæр кæм уыдтæ, зæгъгæ, уымæй дæр 
стъæлфыдтæн. Цыбыр дзырдæй, мæхи мæт æмæ фæсмонæй хордтон... 
Иу райсом раджы райхъал дæн æмæ, цы фыны 
ахæстæй фервæзтæн, уый мысыныл фæдæн. 
Цыма, «Рæстдзинад»-ы ма куы куыстон, уæды 
рæстæджы кусджытæй иу амард. Цы бирæ адæм æм цыд, 
уыдонимæ уыдтæн æз дæр. Мах бынты фæцæйцыдыстæм, иннæтæ 
та — бæрзонддæр рæтты, къуыбырыл. Уæлæты чи цыд, 
уыдонимæ ауыдтон Цæгæраты Максим æмæ Токаты Асæхы. 
Уыдонæй чысыл раздæр цыди Хуыбецты Райæ. Хуыбецон 
иу афон фæстæмæ фæзылд. Цыма Максим æмæ Асæхæн 
цыдæр загъта, афтæ мæм фæкаст, уымæн æмæ дыууæйæ 
дæр мæнырдæм ракастысты. 
Зиан та, æз кæуылты фæцæйцыдтæн, дæлбылты, уым 
уыдис. Йæ цурмæ куы фæцæйхæццæ кодтон, уæд кæсын, 
æмæ мард базмæлыд. Йæ иу фарсыл æрзилынмæ куыд 
хъавыд, уый дæр мæн йеддæмæ ничи уыдта. Адæмы 
'хсæнты алæгæрстон æмæ йæ цуры балæууыдтæн. Адæмæй куы 
ничи ницы уыдта, уæд, мæ бон цас уыд, уыйбæрц хъæрæй 
загътон: 
— Æгас куы у, уæд цæуыл кæут? 
Уæдмæ мард рабадт, йæ къæхтыл слæууыд æмæ, йе 
уæнгтæ айвазгæйæ, сдзырдта: 
553 

— Иуæндæсæмæй иырмæ ам хуыссын æмæ суазал 
дæн... 
Уыцы ныхæсты фæстæ фехъал дæн... 
Мæ фыныл куы ахъуыды кодтон, уæд ын цыма мæ 
уавæримæ цыдæр бастдзинад ис, афтæ мæм фæкаст. Цыма мæхи 
фæсмонæй дзæгъæлы хордтон. Ноджы ма мæм афтæ дæр 
фæкаст, цыма, цы пъæззыйы ахæсты бахаудтæн, уымæй 
фервæзтæн, мæ хъæдгом байгас, йæ бынаты ма æрмæстдæр нос аззад. 
Чи зоны, кæмдæр цыдæр ис, уыцы цыдæр мын мæ 
уавæр бамбæрста æмæ мын æххуыс кæнынмæ фæци. Кæд 
афтæ нæу, уæддæр мæ зæрдæ фыццагау нал рыст, цыдæр 
ныфс дзы фæзынди. 
æ кары адæймагæн мæлæтыл æнæхъуыдыгæнгæ 
нæй. Кæддæр мæ кæцыдæр æмдзæвгæйы фыстон, 
кæм райгуырдтæн, уыцы хъæуы уæлмæрдты-иу мæ 
баныгæнут, зæгъгæ. Мæ мады фарсмæ мæхицæн бынат кæй нæ 
ныууадзын кодтон, ууыл æдзухдæр фæсмон кæндзынæн. 
Æвддæсаздзыд лæппуйы сæр-иу уыдæттæ æрцахсынхъом 
куы уаид, уæд мæ абон ме 'нусон бынаты сагъæс нæ уаид. 
Кæддæр, мæ ингæныл цы ныффыссин, ахæм цыппар 
рæнхъы дæр æрхъуыды кодтон: 
Мæхи мæ райгуырдæй фæстæмæ 
Хуыдтон æз ацы зæххæй мур, 
Ныр мыл куы апыгуылд мæ хур, 
Уæд та йыл бафтыдтæн фæстæмæ. 
Нæхи хъæуы уæвгæйæ йæ цæмæдæр гæсгæ 
æрымысыдтæн æмæ йæ Сопойты Алыбегæн радзырдтон. Искуы-иу 
хатт куы амбæлæм, уæд мын æй æнæрадзурынгæнгæ нæ 
фæвæййы. 
Мæ мады цур бынат нал и, фæлæ мæ сæр бæрзæндты 
кæмæй хастон, — «хастон» цæмæн? — хæссын, мæ уыцы 
мадызæнæг хо Дибæханы фарсмæ мæ куы баныгæниккой, 
уый дæр мæ фæнды, фæлæ дзы, хъыгагæн, къуындæг 
бынат йеддæмæ нал и æмæ нæ зонын... 
дæймаджы буар иу у, йæ низтæн та нымæц дæр нæй. 
Уый хыгъд сæ фылдæрæн ис хостæ. Хуымæтæджы 
554^ 

нæ равзæрд æмбисонд: «Алы фыдæн (ома алы низæн) — алы 
хос». Фæлæ ахæм низтæ ис, хос кæмæн нæй. Уыдоны 
нымæцмæ, мæнмæ гæсгæ, хауы хæлæг. Хос ын куыд нæй, афтæ 
йын нæй мæлæт дæр. Хæлæггæнæг амæлы, хæлæг баззайы. 
Хæлæг кæнынæн бирæ æфсæнттæ ис, фæлæ сæ 
сæйрагдæртæй иу у искæй хорздзинад уынын. Афтæ куы нæ 
уаид, уæд алыхуызон нæмттæ æмæ премиты ныхмæ 
уыйбæрц дзурджытæ нæ уаид. Уыцы хæлæггæнджытæ та 
вæййынц, сæ райсынмæ æппæты тынгдæр чи фæбæллы, 
уыдон. Фæлæ, сæ фæндтæй куы ницы рауайы, уæд сæ тыхтæ 
саразынц, ном дæр кæмæн радтой æмæ премийы аккагыл 
дæр кæй банымадтой, уыдоны цæсты æфтауынмæ. Сæ 
сæйрагдæр хæцæнгарз та вæййы ахæм: Пушкин, Тургенев, 
Толстой æмæ, дам, иннæ номдзыд фысджытæй ахæм 
нæмттæ никæмæн радтой, нæ, дам, сæм уыдис премитæ дæр. 
Мæнæ куыд фыстæуы журнал «Знание — сила»-йы: «670 
азы размæ, 1341 азы 8 апрелы, Куадзæны Ромы сæйраг 
къуылдым Капитолийы Франческо Петраркæ нымад 
æрцыд ромайнаг номдзыд поэтыл, стæй антикон литературæ 
æмæ истори æппæты хуыздæр зонæгыл: радтой йын лавры 
сыфтæй быд зиллакк. Афтæ мин азы фæстæ сног рагон 
бердзейнаг-ромаг æгъдау. Уæд ацы бæстæйы 
тыхджындæр богæлттæ, аивады дæснытæ æмæ хæсты хъæбатыртæн 
лæвæрдтой лауреаты нæмттæ. Латинагау 1аигеа1из амоны 
«лаврæй хорзæхджынгонд». 
Фæстæдæр уыцы 'гъдау адарддæр кодтой Нобелы, 
Ленины, Сталины æмæ æндæр премитæ». 
Арвы бын ногæй ницы ис, зæгъгæ, чи загъта, уый, 
æвæццæгæн, нæ рæдыди. Рæдигæ, нæмттæ, æмæ премиты 
ныхмæ чи дзуры, уыдон кæнынц. 
остайы номыл преми поэты 150 азы юбилейы 
хæдразмæ саккаг кодтой Къибирты Тимурæн, 
æппындæр ирон литературæмæ чи ницы бар дары, уымæн. 
Уæвгæ, уый йæхæдæг дæр загъта. Уымæй раздæр кæмæн 
æмбæлы, ахæмтæ кæй ис, уый кой дæр скодта. Æмæ 
уымæй раст загъта. Къостайы преми раттын æмбæлд Малиты 
Васойæн дæр æмæ Хуыгаты Сергейæн дæр, фæлæ 
къамисы уæнгтæ уыдоны сæрты ахызтысты æмæ йæ радтой, 
кæмæн не 'мбæлд, уымæн. 
555 

Мæ зæрдыл рагон хабар æрлæууыд. 1900 азы 
Короленко Владимиры равзæрстой кадджын академикæй. 
1902 азы уый æмæ Чехов академичы номыл хъоды 
6акодтой, паддзахы хицауад Горькийы кадджын 
академикæй равзарыны ныхмæ куы радзырдта, уæд. Тимур кæд 
йæхи Къостайы номыл премийы аккагыл нæ нымадта, 
уæд йæ бон уыд, æмæ, кæмæн æмбæлы, уый разæй йæ 
ма райстаид. 
Зындгонд куыд у, афтæмæй ацы кадджын преми 
фысджытæй хъуамæ лæвæрд цæуа, ирон литературæмæ 
стыр æвæрæн чи бахаста, уыдонæн. Тимур ирон 
литературæмæ цы 'вæрæн бахаста, ирон фысджытæй йæм 
алчидæр уыйбæрц куы бахастаид, уæд ирон литературæ 
уæвгæ дæр нæ уаид. 
ысон дæ мæ фыны федтон. Цыма мæм телефонæй 
æрбадзырдтай æмæ мын афтæ: «Демæ 
фембæлынмæ тагъд кодтон. Цалдæр машинæмæ мæ къух 
фæтылдтон, фæлæ мæм дзы иу дæр не 'рлæууыд. Æрæджы 
кодтон æмæ, мæ рæзты цыдæриддæр хæдтулгæтæ тахт, 
уыдонмæ æнæсцухæй мæ къух хъилæй дардтон. Фæстагмæ 
мæм иу зæронд лæг фæурæдта. Дуар байтом кодта, æмæ 
дæ фыдгул уырдæм куы бакастаид: фæстаг бадæны 
дыууæ асыччы — бызгъуыртæй дзаг. Раззаг бадæны цыма 
карк ныттындæуыд — бумбулийæ нæ зынд, бынæй та 
дзы — машинæйы цавæрдæр ивæн хæйттæ. Æнæхсад 
зæронд лæг мæм дзуры: 
- Сбад! 
Æз дзы, кæй зæгъын æй хъæуы, не сбадтæн. 
Лæг дарддæр ацæуынмæ хъавыд, фæлæ йæ машинæ 
нал æмæ нал куыста. Æндæр машинæмæ мæ къух сдарын 
нал уæндыдтæн æмæ иудзæвгар мæ бынаты лæугæйæ 
баззадтæн. Уалынмæ кæцæйдæр цалдæр лæппуйы фæзынд, 
зæронды машинæйыл ахæцыдысты æмæ, мæ амондæн, 
скуыста. 
Куы ацыд, уæд æндæр машинæ æрурæдтон æмæ, кæд 
бирæ рæстæг фесæфтон, уæддæр нæ фембæлдмæ нæ 
байрæджы кодтон. Мæ хабæрттæ дын конд куы фæдæн, уæд 
ма мæ ныхæстæм бафтыдтон: 
— Цыма йæ чи уромæг кодта? 
Зоб 

— Куыд «чи уромæг кодта»? — бафарстай мæ ды. — 
Ахæм рæсугъд чызджы къухы фæтылдмæ чи нæ баурома, 
уый кæнæ мард у, кæнæ — куырм. 
Ноджы мын мæ зæрдыл æрлæууын кодтай иу поэты 
æмдзæвгæ. Уым дæр, дам, иу дæу хуызæн рæсугъд 
чызджы фæлгонц æвдыстæуы. Лæппуйы цурты дон 
æрцæйхаста æмæ йæм дзуры, дæ доиæй-ма мын авæр, зæгьгæ. 
Лæппу, нуазын æм нæ цыд, фæлæ, цæмæй чызг æрлæууа 
æмæ йын æм дзæбæхдæр бакæсыны фадат фæуа, уый 
тыххæй банызта. 
Чызг куы ацыд> уæд йæхинымæр загъта: 
Ахæм сау рсесугъды кьухæй 
Емынæ дæр баназ. 
æд ахуыргæнæджы дæсныйад райстон, уæддæр 
скъолайы иу бон дæр нæ бакуыстон, фæлæ мын 
уроктæ дæтгæ æрцыди — практикæйы рæстæджы. Кæд мын 
мæ ахуыргæнæг Хатъаты Ерыстау мæ педагогон 
арæхстдзинæдтæн бæрзонд аргъ кодта, уæддæр сæ мæхæдæг разы 
нæ уыдтæн. Скъолайы никуы бакуыстон, зæгъгæ, загътон, 
фæлæ уый хыгъд уæлдæр ахуыргæнæндоны бакуыстон: 
дыууæ азы хистæр ахуыргæнæджы ном фæхастон Мæскуыйы М. 
Горькийы номыл Литературой институты, фæлæ дзы лекци 
никуы бакастæн, уымæн æмæ практикой ахуыртæн 
разамынд лæвæрдтон. 
Æппæт уыдæттæ цæмæн æрымысыдтæн? 
Хæрзæрæджы федтон æнахуыр фын. Цыма, бирæ адæм 
кæм уыд, ахæм стыр залы кастæн лекци. Иууылдæр мæм 
хъуыстой зæрдиагæй, æмæ мæхицæй ныббузныг дæн, 
фæлæ иуафон сабырдзинад фехæлд. Æмæ йæ фехæлдтон 
кæд мæхæдæг. Цæвиттон, «Уæрæсейы Федераци» зæгъын 
кæм хъуыд, уым загътон «Советон Цæдис». Адæм раз дæр 
ныххудтысты, стæй ахæм тыхджын къухæмдзæгъд 
сарæзтой, æмæ фехъал дæн... 
Ахъуыды кæнут, фыны дæр адæмæн нæ цытджын 
райгуырæн бæстæ Советон Цæдисæн æрмæст йæ ном 
фехъусын дæр цас æхсызгон у, ууыл. 
Тæхуды, адæмæн циндзинад чи хæссы, æдзухдæр ахæм 
хабæрттæ дзур, æмæ алы хатт дæр сæ къухæмдзæгъдмæ 
хъал кæн... 
557 

онет, кæй зæгъын æй хъæуы, хорз жанр у, фæлæ 
мæнæн мæ зæрдæмæ нæ цæуы. Цыма адæймаджы 
авналæнтæ къуындæг кæны, афтæ мæм кæсы. Уæвгæ, уый 
æрмæст мæ хъуыды нæу. Пушкин ын йæ бæрцбарст 
«стесненный» кæд æмæ кæд рахуыдта! Фæлæ йæ ахадындзинад 
уымæй дæлдæр нæ кæны. 
Петраркæ æмæ Камоэнс цы сонеттæ сфæлдыстой, 
æрмæст уыдон дæр фаг сты, цæмæй сонет поэзийы аккагдæр 
бынæттæй иу æрцахса, уымæн. 
Науæд Шекспир та! Йæ 154 сонеты кой æнæхъæн 
дунейыл куы айхъуыст. Фæлæ, куы зæгъын, мæнæн сонет 
мæ зæрдæмæ нæ цæуы. Поэты цыма, фæнда дæ, ма 
фæнда, уæддæр 14 рæнхъы фыссын кæны, афтæ мæм кæсы. 
Поэзийы та бардзырдтæ æххæст кæнын зын у. Хъуамæ 
фыссæг йæхи сæрибар хона. 
Хæдæгай, Камоэнс Шекспирæй фылдæр сонеттæ 
ныффыста, фæлæ уыдонæн, æвæццæгæн, Маршакы хуызæн 
тæлмацгæнæг нæма фæци, æндæр сын уырыссаг поэзийы 
ныртæккæйæ стырдæр бынат уаид. 
ызæлы зианы уыдыстæм. Ахæм заман куыд 
вæййы, афтæ ныхæстæ кæнæм. Кæимæ базонгæ 
дæн, уый мын йæ мыггаг куы загъта, уæд æй дæ зæрдæ-мæ 
зæрдæ куы афæрсин, хæхбæсты, зæгъын, уæ мыггаг 
кæцæй рацæугæ у. Уый мын уыцы мæстыхуызæй афтæ куы 
фæкæнид: 
— Нæ мыггаг æппындæр куы никуыцæй рацыдаид, уæд 
бирæ хуыздæр уыдаид! 
Цæмæн афтæ загъта, уый нæ бамбæрстон, фæрсын та 
йæ ницæмæйуал бауæндыдтæн... 
Мыггаг иу адæймагæй дæр скадджын уыдзæн, иу 
адæймаг æй худинаг дæр фæкæндзæн. Æвæццæгæн, сæ мыггаг 
сын цæсты чи бафтыдта, ахæм, кæнæ ахæмтæ уыдис, 
æндæр æнæхъæн мыггагмæ афтæ тынг цæй тыххæй хъуамæ 
смæсты уыдаид?! 
уис де Камоэнсы сонеттæй иуы ахæм рæнхъ 
бакастæн: «Уже надежды на надежды мало» («Мæн нал 
и ныр ныфсæй дæр ныфс, хъыгагæн»). 
558 

Ацы рæнхъыл хъуыды кæнгæйæ, райгуырд 
цыппаррæнхъон: 
Æрхæццæ дæн мæ фæидаджы кæронмæ, 
Мæ рухс бæллицтæй бавдæлон мæ риг/. 
Хьуыдыты бæрны дæн æхсæвæй-бонмæ, 
Мæт æмæ сагьæс зæрдæйы ысиу. 
цы аз 4 мартъийы хъæлæс кæныны бон уыд. Æвзарæн 
участокмæ бацыдтæн, схъæлæс кодтон. Куы 
рацæйцыдтæн, уæд иу чызг мæ размæ рауад. Æвæццæгæн, мæ чи 
зыдта, ахæм, æмæ мæм æрхатыд: 
— Æвзæрстыты тыххæй-ма исты зæгъ. 
Цы сын загътаин хъуамæ æдзæттæйæ! Уæлдайдæр 
æвзæрстыты тыххæй. Мæ зæрдыл лæууыдысты Марк Твены 
ныхæстæ: «Демократия — это подсчет голосов», фæлæ мæ 
сæ равг халын нæ фæндыд æмæ, мæ дзыхы æваст цы 
ныхæстæ абадт, уыдон загътон: 
— Хъæздыджытæ мæгуырты бæрц куыд су ой, мæгуыртæ 
та хъæздыджыты бæрц, ахæм арфæ æвзæрстытыл аудæг 
зæдтæ ракæнæнт! 
Чи мæ фехъуыста, уыдон иууылдæр ныххудтысты, 
æмдзæгъд дæр ма мын ныккодтой. 
æ сабибонтæ, мæгуырдæр уæвæн нæ уыд, ахæм 
рæстæджытæм æрæййæфтой, фæлæ сæ уæддæр 
æхсызгонæн æрымысын... 
Мах хъæугæрон цардыстæм. Нæ цæхæрадоны кæрон 
суадæттæн ныккæнæн нæ уыди. Кæцыфæндымæ-иу дзы 
куы бахæццæ уыдаис, уæддæр йæ цуры æнæрлæугæ нæ 
фæуыдаис. Йæ бынæй æрттывдтытæкалгæ цæппузыртæ 
уæлцъармæ кæрæдзийы фæдыл куыд згъордтой, 
уыдонмæиу кæсынтыл фæуыдаис. Хаттæй-хатт-иу семæ сленк 
кодтой уытъырнытæ змисы муртимæ. Ахæм нывтæн-иу 
æвдисæн уыдаис донгуырæны, фæлæ, суадоны уылæнтимæ 
фæцæуæг дæ, зæгъгæ, уæд дæ иуцасдæры фæстæ 
Куыройыдонмæ æнæ бахæццæ кæнгæ нæ фæуыдаиккой. Уым та 
уытъырныты бæсты дæ цæст æрхæцыдаид балер кæсæгтыл. 
Кæцыфæнды байбын дæр лæдзæгæй барæхой, æмæ-иу дзы 
иу кæнæ цалдæр кæсаджы æнæратæхгæ нæ фæуыдаид. 
669 

Уыцы рæстæджы æнгуыртæ æмæ хызтæ арæх нæ 
уыдысты, æмæ-иу нæ кæсаг ахсын бахъуыд къухæй. Байбыны 
сæрмæ фæдæлгоммæ у æмæ доны дæ цонг ауадз. Æгæр арф 
куы уа, уæд дын де 'мбæлттæй исчи дæ къæхтыл хæцдзæн, 
æмæ афтæмæй рæбындæр баххæссыныл архай. Уый дæр та 
фаг куы нæ уа, уæд сæрбынмæ аныгъуыл æмæ, кæсаг кæм 
бамбæхст, уырдæм баххæсдзынæ. Афтæмæй-иу æнæхъæн 
хæлттæ æрцахстам. Кæрдзынæй дæр йæ гуыбын чи не 
'фсæста, уыдонæн балер физонæггондæй цас минасыл нымад 
уыдаид, ууыл дзурын дæр нæ хъæуы. 
Сыхы лæппутæй, кæсаг ахсын чи нæ зыдта, ахæмтæ бирæ 
нæ уыди. Раст зæгъын хъæуы, æз дæр фæсте никæмæй 
задтæн, фæлæ мын мæ арæхстдзинæдтæ кæронмæ равдисыны 
фадат нæ фæци. Цæмæн, уый дæр радзурдзынæн... 
Скодта диссаджы сæрдыгон бон. Нæ цæхæрадоны 
чъылдыммæ нæ уæрыччытæ хызтон. Сæ ривæд кæнын 
афон куы 'рцыд, уæд сæ, дон кæцæй хастам, уыцы су ад 
оны дæллаг фарс акаци бæлæсты бынмæ баздæхтон, 
мæхæдæг Куыройыдонмæ мæ ных сарæзтон. Фыццаг байбыны 
куыддæр мæ къух фæцавтон, афтæ дзы æваст рацъыввытт 
ласта цонджы æмбисмæйы дæргъæн балер. Æнхъæлдтон, 
фыццагдæр цы байбынмæ схæццæ уа, уым фæмидæг 
уыдзæн, зæгъгæ, фæлæ уый æрлæууынмæ нæ хъавыди. 
Цалынмæ йæ цæст уыдта, уæдмæ йæм фæкастæн, стæй 
дондон араст дæн. Уымæй размæ-иу, æдзухдæр кæсаг кæцæй 
раластон, уыцы байбыны сæрмæ хъавгæ бацыдтæн, 
дæлгоммæ æрхуыссыдтæн æмæ мæ рахиз цонг доны ауагътон. 
Кæсаг куыннæ фæтæрса, афтæ йæ сабыргай байбыны 
арфæй-арфдæр тъыстон. Иуахæмы мæ армæй бамбæлдтæн 
кæсагыл. Иннæ хæттыты куыд кодтон, афтæ сабыргай ме 
'нгуылдзтæй йæ буарыл бандзæвыдтæн. Нал ацъыввытт 
ласдзæн, ууыл куы баууæндыдтæн, уæд æй фидар 
нылхъывтон æмæ йæ уæлбылмæ сæппæрстон... 
Дæргъæйдæргъмæ калм кæрдæджы куы базмæлыд, уæд донмæ 
мæхи фехстон. Мæ уд мæ къухы хæсгæ фаллаг фарс 
6алæууыдтæн æмæ — лидзгæ... 
Уæдæй фæстæмæ мæ къух байбыны кæсаг ахсыны 
номыл никуыуал бакодтон. 
Ныр та уын мæ цуаны хабæрттæ ракæнон... 
Нæ сыхы цалдæр цуаноны уыд. Изæрæй-иу мæм 
уыдонмæ кæсынæй хуыздæр ницы каст. Кæмæн-иу дзы йæ 
560 

астæуыл уæрццытæй хъатара уыд, кæмæн йæ 
уæхсчытылхæсгæ хызынæй тæрхъусы сæр зынд, кæмæн — рувасы. 
Нæ хæдфарсмæ Цæрадзонтæ цардысты. Чермен сыхы 
нæ, фæлæ æнæхъæн хъæуы дæр хуыздæр цуаноныл 
нымад уыд. Тынг мæ фæндыд, искуы мæ йемæ куы 
ахуыдтаид, уый. Иу хатт ын мæ фæндон куы бамбарын кодтон, 
уæд мын афтæ: «Раздæр у ал топпæй æхсын базонын 
хъæуы». Æмæ мæ, æцæгæйдæр, цалдæр хатты хъæугæронмæ 
акодта æмæ мын амыдта, тæрхъустæ æмæ рувæстыл цуан 
кæнын куыд хъæуы, уый. Стæй канд уыдоныл нæ, фæлæ 
хъæддаг бабызтыл цуан кæнын дæр. Мæ 
арæхстдзинæдтæм куы бакаст, уæд йæ зæрдæ барухс æмæ мæ иу бон 
йемæ цуаны ахуыдта. Йæ хæцæнгарз мæм куы радта, ды 
йæ хæсс, зæгъгæ, уæд ма мæнæй хъалдæр кæм уыд! 
Куыройыдоны сæрты хидмæ куы ныххæццæ стæм, уæд 
ныл фалæсыхаг дыууæ лæппуйы амбæлди, æмæ сæ рæзты 
хуымæтæджы сæрыстырæй ацыдтæн! 
Къобосты хъæды цадмæ куы фæцæйхæццæ кодтам, 
афтæ мæм Чермен дзуры: 
— Дæ хæцæнгарз цæттæ дар, ардæм хъæддаг бабызтæ 
тæхаг сты. 
Æз топп ме рагъæй æристон æмæ, цæмæй мæ 
къахдзæфтæ къаддæр уынæр кодтаиккой, ууыл архайгæйæ, 
хъавгæ цыд кæнын райдыдтон. Цадмæ куы баввахс стæм 
æмæ нæм йæ уæлцъар куы разынд, уæд ахæм цыдæй 
цæуын райдыдта Чермен дæр. Уалынмæ кæсæм, æмæ иу 
бабыз Бехъаны 'рдыгæй æрбатахт æмæ цады 
бæрæгастæу йæ базырты пæр-пæр ссыд. Æвæццæгæн нæ нæ 
федта, кæнæ та нæ ницæмæ 'рдардта. Мах, хæмпæлтæй 
куыннæ зындаиккам, афтæ гуыбыр-гуыбыр цады 
былгæронмæ бахъуызыдыстæм. Уæдмæ бабыз цады астæуæй, 
мах кæдæм бацыдыстæм, уыцы былгæронмæ хæстæг 
æрбаленк кодта. 
Хъæддаг бабыз хæстæгмæ никуы федтон æмæ йæм 
кæсынтыл фæдæн. Ахæм рæсугъд уыди, æмæ йæ 
хъулонмулон базыртæ хуры тынтæм æрттывдтытæ калдтой. 
Чермен мын йæ сæры фæтылдæй ацамыдта, æхсгæ, 
зæгъгæ. Цы мæ домдта, уый бамбæрстон, фæлæ топп мæ къухы 
ифтыгъдæй кæй ис, уый мæ 'рбайрох: бабыз махырдæм 
куыд ленк кодта, уымæ кæсыныл фæдæн. Бынтон хæстæг 
нæм куы 'рбаввахс, уæд къардиуæй хæфс йæхи донмæ 
*36 Дзасохты Музафер 
<&5У 

фехста, бабыз йæ базыртæ стылдта æмæ нæ сæрты 
хъæдырдæм асыффытт ласта. 
Чермен мыл фæтъæлланг ласта; 
— Цæуыннæ йæ фехстай? 
— Тынг рæсугъд уыди æмæ йын фæтæригъæд кодтон... 
— Топп ардæм æри — æмæ уæхимæ цæугæ! Ацырдыгæй 
фыдынд бабызтæ нæй!.. 
Уæдæй фæстæмæ мæ къухмæ цуаны номыл хæцæнгарз 
никуыуал райстон... 
ирæты хуызæн æз дæр сфæлдыстадон куыст 
æмдзæвгæтæй райдыдтон. Искуы прозæмæ 
рахиздзынæн, уый æнхъæл нæ уыдтæн. Уацхъуыдтæ, статьятæ, 
очерктæ æмæ ма суанг фельетонтæ дæр фыстон. 
Афæлвæрдтон радзырдтæ фыссыныл дæр. Мыхуыры дæр-иу 
фæзындысты, æрмæст повесттæ фыссынмæ мæ ныфс 
бахæсдзынæн, уый æнхъæл, куы зæгъын, никуы уыдтæн, 
фæлæ, фæстæдæр куыд рабæрæг, афтæмæй бахастон, стæй 
фысгæ дæр ныккодтон. Кæм кусын, уый чи зыдта, 
уыдонæй-иу мæ чидæртæ амбæлгæйæ афарста: «Дæ кусæн 
уаты цырагъ судзгæйæ цæмæн ныууадзыс? Проспекты 
куы вæййын, уæд фондз æмæ ссæдзæм хæдзары 
цыппæрæм уæладзыджы æнафоны дæ цырагъ йеддæмæ никæй 
цырагъ фæсудзы». 
Афтæ-иу мæ чи фарста, уыдон рæдигæ кодтой, уымæн 
æмæ мæ цырагъ судзгæйæ никуыма ныууагътон. Алы бон 
дæр-иу фæскуыст, æхсæвæр бахæрыны фæстæ, 
'рбаздæхтæн æмæ фыстон повесть. Уæвгæ, повесть уыдзæн, уый 
зонгæ дæр нæма кодтон, фæлæ зæрдæйы цы хъуыдытæ 
æмæ фæндтæ срæгъæд, уыдон æддæмæ фæндаг 
агуырдтой, æмæ сæ æз дæр архайдтон гæххæтты бар 
бакæныныл. 
Цыдысты бонтæ. Алы изæр дæр-иу мæ фыстытыл 
бафтыди. Кæд фыстытыл æфтыди, уæддæр, цыма хъуыдытæ 
къаддæр нæ кодтой, афтæ мæм каст, æмæ æз дæр 
мæхиуыл нæ ауæрстон. Кæд-иу газеты куыстæй бафæлладтæн, 
уæддæр-иу мæ цыдæр тых размæ схуыста. Ноджы-иу, цы 
ныффыстон, уый куы бакастæн, уæд-иу зæрдæйы цыдæр 
æхсызгондзинад райгуырд. Уый мæ разæнгард кодта 
дарддæры цаутæ æвдисынмæ. 
662 

Цалдæр мæйы фæстæ, цы зæгъинаг уыдтæн, уымæн 
цыма йæ иу хай фыст фæци, афтæ мæм фæкаст æмæ уал 
рæстæгмæ мæ фысты кæрон, æрмæстдæр мæхимæ чи зынд, 
ахæм стъæлф сæвæрдтон. Ногæй йæ цалдæр хатты 
бакастæн æмæ-иу æм алы хатт дæр цыдæр ивддзинæдтæ 
бахастон. Машинкæйыл æй ныммыхуыр кæныны размæ 
сагъæсы бахаудтæн. Уæды рæстæджы, стæй, æвæццæгæн, ныр 
дæр, уацмысæн йæ фыццаг тæрхонгæнæг уыд æмæ вæййы, 
чи йæ мыхуыр кæна, уый. Æз дæр сагъæсы уымæн 
бахаудтæн: тарстæн, мыхуыргæнæджы зæрдæмæ куы нæ 
фæцæуа, уымæй. Уый та цæстмæхъус ныхæстæ нæ уарзта, йæ 
дур бæмбæджы чи тыхта, уыдонæй нæ уыди: цы хъуыды 
кодта, уый комкоммæ дзырдта. Гуытъиаты Замирæтæй 
куы аирвæзтæн — мæ фыст йæ зæрдæмæ фæцыд, — уæд 
мын чысыл фенцондæр, ме уæхсчытæ чысыл фæуæлдæр 
сты, фæлæ сын, кæм уæвын æмбæлд, уыцы бынат нæма 
бацахстой, æмæ уал мæ фыст стъоллагъзы сæвæрдтон. 
Иу цалдæр мæйы йæм нал бавнæлдтон. Æппынфæстаг 
мæм хардзау æркаст. Чидæр, дам, хъомгæс цæуын йæ 
сæрмæ хаста, фæлæ йæ мызд исынæй æфсæрмы кодта. Æз 
дæр фыссынмæ мæ гæрзтæ рабастон, цы зæгъынмæ 
хъавыдтæн, уый гæххæтмæ рахастон, фæлæ йæ адæммæ 
равдисынмæ мæ ныфс нæ хастон. Бирæ рахъуыды-бахъуыдыйы 
фæстæ, нæ фысджытæй тынгдæр кæуыл æууæндыдтæн, 
уымæ йæ равдыстон. Уый та уыди Дзаттиаты Тотырбег. 
Кæй зæгьын æй хъæуы, ацы хатт мæ тасыл кæд нæ 
бафтыд, уæддæр къаддæр нæ фæци. Æнхъæлмæ кастæн, 
Тотырбег цы зæгъдзæн, уымæ. Цы зæгъдзæн, уый та æцæг 
кæй уыдаид, уый мæ уырныдта, уымæн æмæ Тотырбег — 
фæлтæрджын, курдиатджын фыссæг — уацмысæн аккаг 
аргъ кæй скодтаид, ууыл æууæндыдтæн. 
Цалдæр боны фæстæ куы фембæлдыстæм, уæд мæ 
сагъæстæ дзæвгар фæкъаддæр сты, уымæн æмæ мæ 
Дзаттиайы-фырты ныхæстæ ныфс бауагътой. Тотырбег 
мын мæ «Уалдзыгон стъалытæй» канд æппæлгæ нæ 
ракодта, фæлæ ма мын уайдзæфы хуызы бафиппайдта, 
нырмæ йæ дæхимæ цæмæн фæдардтай, мыхуырмæ йæ 
цæуыннæ раттай, зæгъгæ. Тынг бузныгæй баззадтæн мæ 
хистæрæй, мæ повесть бакæсынмæ кæй нæ фæзивæг 
кодта æмæ мын йæ цæстуарзон хъуыды æргомæй кæй загъта, 
уый тыххæй. 
568 

Ацы хабæрттæ хуымæтæджы не 'рымысыдтæн. Адæймаг 
зæрдæйæ конд у. Уыцы зæрдæ ис барæвдауæн дæр æмæ 
фæрæхойæн дæр. Фæлмæн ныхас адæймагæн ныфс 
дæтты, разæнгард æй кæны, цы у, уымæй йæм хуыздæр 
уæвынмæ сиды. 
Фæстæдæр мæ повесть «Мах дуджы» дыууæ номыры 
куы рацыд, уæд, чиныгкæсджытæй цы фехъуыстон, 
уыдон хорз æвдисæн уыдысты Тотырбеджы ныхæстæн. Уыдон 
мæ сразæнгард кодтой уацмыс уырыссаг æвзагмæ 
дæлрæнхъон тæлмац ракæнын æмæ йæ журнал «Юность»-мæ 
арвитынмæ дæр. Раппæлыдысты дзы редакцийы кусджытæ 
дæр. Ууыл дзурæг уыд, цы рецензи йыл ныффыстой, уый 
дæр. Раст зæгъын хъæуы, мыхуыр æй нæ ныккодтои, мах 
журналкæсджытæ, дам, повесты архайджытæй хистæр 
сты, фæлæ мын бацамыдтой, кæдæм æй раттын хъæуы, 
уый — рауагъдад «Детская литературæ»-мæ. Уырдæм æй 
куы бахастон æмæ йæ куы бакастысты, уæд ыл бацин 
кодтой æмæ йæ цыбыр рæстæджы фæстæ хицæн чиныгæй 
рауагътой. Æппæт уыцы хабæрттæ мын ныфсы хос фесты, 
æмæ, «Уалдзыгон стъалыты» хъæбатыртæ кæм архайынц, 
уыцы повесттæ дæсæй фæфылдæр сты. 
Ахæм тых ис разæнгардгæнæг ныхасæн. Къаддæр нæ 
ахады, — æрмæст галиуæрдæм, — ныхкъуырдгæнæг ныхас 
дæр. 
Стыр хъыгагæн, хистæр фæлтæры фысджытæ 
кæрæдзийы фæдыл ацыдысты се 'цæг дунемæ. Абон нæ уæллаг 
фарс кæй нал сты, уымæй мæ хуызæн ме 'мбæлттæй дæр 
чидæртæ йæхи рахоны мæгуырдæр. Хуымæтæджы нæ 
загътой фыдæлтæ: «Хистæр кæмæн нæй, уый мæгуыр у,. 
кæстæр кæмæн нæй, уый — æнамонд». Хистæртæ æнусон 
не сты, фæлæ нæ æнæ кæстæрæй Хуыцау бахизæд. 
О, æмæ мын-иу хистæртæй, лæппу ма уыдтæн, 
афтæмæй, йæ чиныг чи балæвар кодта, уый-иу мæ æнæмæнг 
рахуыдта курдиатджын æрыгон поэт. Иæ чиныгыл-иу 
фысгæ дæр афтæ ныккодта. 
Уыцы ныхæсты цас рæстдзинад уыд, уый, кæй зæгБын 
æй хъæуы, æмбæрстон, фæлæ мын-иу уæддæр æхсызгон 
уыдысты, уымæн æмæ æууæндыдтæн, мæ хистæры, 
æцæгæйдæр цæмæй ахæм у он, уый кæй фæнды. Уыцы фæндон 
та мæ бæрнджын кодта, хуыдта мæ размæ, тых мын 
лæвæрдта. 
564 

Æвæццæгæн, америкаг нывгæнæг нæ рæдыд, афтæ куы 
фыста, уæд: «Человеку нужна похвала, иначе он не станет 
тем, чем призван стать даже в собственных глазах». Уыцы 
нывгæнæг уыд Лагерквист Пер Фабиан. 
арты кадджытæ» кæсын куы райдыдтон, уæдæй 
нырмæ æртиссæдз азæй фылдæр цæуы æмæ дзы 
уыцы рæстæджы дæргъы иу хъуыддагыл дызæрдыг 
кæнын. Бирæ рæтты дзы сæмбæлдтæн ацы ныхасыл: 
«иннабонæй-иннабонмæ». Æрхæсдзынæн дзы иу дæнцæг. 
Кадæг «Нарты симд кæнæ Батрадз ус куыд куырдта»-йы 
ис ахæм хъуыдыйад: «Гуыппчындзæхсæв куыннæ 
ныккодтаиккой Нарт — къахыл цæуынхъом чи уыд, уыдон 
иууылдæр æрæмбырд сты æмæ иннабонæй-иннабонмæ 
фæхордтой, фæнызтой, фæхъазыдысты». «Бедзенæджы фырт 
чысыл Арæхдзау»-ы кадæджы та ацы дзырдбаст, мæнмæ 
растдæр куыд кæсы, афтæмæй бакастæн: «Иу абонæй иннæ 
абонмæ фæминас кодтой дзыллæтæ Бедзенæг-æлдары 
хæдзары». Куы зæгьын, мæнмæ афтæ растдæр кæсы, фылдæр 
рæтты «иннабонæй-иннабонмæ» фыст цæмæн у, уый 
мæхæдæг дæр нæ зонын, стæй нæ зонын, кæй дзы бафæрсон, 
уый дæр. 
æппу сæхимæ фæзынд фæсæмбисæхсæв. Кæд 
дзæбæх нозтджын уыди (кæд нозтджынтæй дзæбæх 
вæййы, уæд), уæддæр ма йæ сæр ахста, фыд æй афтæмæй 
куы фена, уæд йæ хабар сæ хæрзтæй кæй нæ уыдзæн, 
уый. Йæ зæрдæ ма дардта, æнафон кæй уыд, ууыл. 
Цæмæдæр гæсгæ йæм афтæ каст, фыд куыстæй фæлладæй 
æрцыдаид æмæ схуыссыди, зæгъгæ. 
Кулдуар арæхстгай байгом кæнынмæ хъавыд, фæлæ 
йын нæ рауад. Куыдз ын йæ уынæр куы айхъуыста, уæд 
рæйгæ йæ размæ ратахт. Чи уыд, уый базыдта, фæлæ, 
хæрæджы цин — дæндагæй, куыдзы цин — рæйынæй. Йе рагъ 
ын куы 'рсæрфтытæ кодта, уæд цыппæркъахыджы цин 
хъырнынмæ рахызт. 
Лæппу цудтытæгæнгæ асинтыл схызт, æмæ тыргъты йæ 
тæккæ размæ фæци... йæ фыд. Лæппу йæ талынджы нæ 
базыдта æмæ йæ афарста: «Баба схуыссыди?..» 
565 

цæргæ сылгоймаджы азтæ куыд фылдæр кодтой, 
афтæ мæлæтæй тынгæй-тынгдæр тæрсын райдыдта. 
Къаддæр нæ тарсти, зæронды нысæнттæ йыл 
бæрæгæйбæрæгдæр кæй дардтой, уымæй. Йæхицæй бирæ хистæр 
чи уыд, иу ахæм сы л гоймаг ын бацамыдта: «Æртæ 
чъирийы скæн, Хуыцаумæ скув, æмæ дын дæ цард 
фæдаргъдæр кæна. Мæн дæр-иу, дæу сæ быны цы хъуыдытæ 
скæнынц, ахæм хъуыдытæ батардтой къуыммæ. Куынæуал сæ 
фæрæзтон, уæд Уæллагмæ скуывтон. Мæ ныхæстæ йæм 
фехъуыстысты. Уæдæй нырмæ дæс азæй фылдæр цæуы 
æмæ кæсыс, дæуæй бирæ хистæр уæвгæйæ ма абон дæр 
мæхимæ зилынхъом дæн». 
Куыннæ байхъуыстаид йæ зондджын хистæрмæ 
сылгоймаг. Дзаджджындæр уæлибæхтæ нæй, ахæмтæ скодта 
æмæ Хуыцаумæ скуывта: «Табу дæхицæн, 
Бæрзондылбадæг. Кæд мыл азтæ дзæвгар рацыд, уæддæр цардæй нæма 
бафсæстæн. Курын дæ, æмæ мын мæ царды бонтæ 
фæдаргъдæр кæн!» 
Куывд куы фæци, уæд йæ хъустыл ауадысты ахæм 
ныхæстæ: «Сыгъдæгзæрдæйæ кувыс, æмæ мæм дæ ныхæстæ 
фехъуыстысты. Дæ царды кой кæн, мæлæт дæм рæхджы 
нæ фæзындзæн...» 
Сылгоймаг йæ алыфарс акæстытæ кодта, йæ цæстæнгас 
цары къуымты æрзылд, фæлæ дзы ныхæстæзæгъæгыл йæ 
цæст куы не 'рхæцыд, уæд, йæхиуыл дзуæрттæ 
бафтаугæйæ, сдзырдта: «Стыр Хуыцау, уый дæу йеддæмæ никæй 
хъæлæс уыдаид æмæ дæм сызгъæрин тæбæгъты 
фæкуывдæуæд. Бузныг, мæ ныхæстæ дæм кæй фехъуыстысты 
æмæ сын аргъ кæй скодтай, уый тыххæй...» 
Уæдæй фæстæмæ сылгоймагыл базыртæ базад. Йæ 
цæсгомæй хуртæ æмæ мæйтæ каст. Сабыргай цæуын нал 
зыдта. Иунæгæй-иу куы аззад, уæд-иу зарджытæ 
кæнынмæ фæци. 
Æмæ йæхимæ куыд зилын райдыдта, уый та!.. Йæ 
былтæ, сырхдæр нæй, ахæм помадæйæ ахорын райдыдта, 
маникюры кой ма чи кæны: педикюр кæнынмæ дæр 
бавнæлдта. Рустæм пудрæйæ фæкаст. Цæстыхаутæ, 
уæлтъыфæлттæ, æрфгуытæ: кæцымæ дзы æфтаугæ кодта, кæцыйы — 
ахоргæ, кæцыйы — дасгæ. Æфтаугæ канд йæ цæстыхаутæм 
нæ бакодта, фæлæ ма къ^хы ныхтæм дæр. Нал бацауæрста 
дзаумайы хуыздæрыл. Йæ дарæс æрттывдтытæ калдта. 
566 

Афтæмæй адæмы 'хсæнмæ арæхæй-арæхдæр цæуын 
райдыдта. Иу чындзæхсæв, иу чызгæрвыст цух нæ уагъта. 
Кæцы авдæнбæттæн æмæ йæ гуырæн бон нæ федтаид 
адæймаг! 
Иуахæмы та номæвæрдæй æрбацæйцыд. Йæхинымæр 
хъуыдыты аныгъуылд, æмæ йæ машинæ скъуырдта. Шофыр 
ма йæ рынчындонмæ бæргæ баскъæфта, фæлæ йæ 
дохтыртæ куы федтой, уæд дзы сæ зæрдæ нæ барухс. Сылгоймаг 
йæхæдæг дæр бамбæрста, йæ царды кæрон кæй æрхæццæ, 
уый, фæлæ ма уæддæр Хуыцаумæ сдзырдта: «О Стыр 
Хуыцау, мæлæт дæм тагъд нæ фæзындзæн, зæгьгæ, мын 
ныфс куы бавæрдтай, æмæ мæнæ мæлæты къахыл куы 
ны л л æу у ыдтæн ». 
Сылгоймаг иучысыл æдзæмæй куы алæууыд, уæд йæ 
хъустыл ауад ахæм ныхæстæ: «Мæн аххос нæ уыди: нал 
дæ базыдтон...» 
ппæлдтытæ алыхуызæттæ вæййынц. Иутæ 
феппæлынц сæ хъæздыгдзинæдтæй. Чи феппæлы йæ 
чындзæй, чи — йе 'фсинæй, чи — йæ лæгæй, чи — йæ усæй 
æ.а.д. Ис ахæмтæ, йе 'взæрдзинæдтæй æппæлын чи 
уарзы. Æз мæхæдæг ахæм лæппуйы зыдтон, ахæстоны 
цалдæр хатты кæй бадти, уымæй сæрыстыр чи уыд, йæ сины 
сæртыл дзы чи хæцыд. Иу кæимæдæр куы фæбыцæу, уæд 
æм бартхъирæн кодта, æз ахæстоны уал æмæ уал хатты 
куы бадтæн, уæд мæм куыд уæндыс, зæгьгæ. 
Мæ иннæ зонгæ та йæхицæй æппæлыд, 
æвронггæнæнмæ канд нæхи горæты нæ, фæлæ ма Мæскуыйы, 
Ленинграды æмæ Ростовы дæр кæй бахауд, уымæй. 
Æз æм бирæ фехъуыстон æмæ, лæг йæхицæй 
æппæлынæй тагъд нæ банцайдзæн, уый куы бамбæрстон, уæд æй, йæ 
ныхас ын æрдæгыл фескъуынгæйæ, бафарстон: «Уыдæттæ 
иууылдæр æппæлыны аккаг сты, фæлæ-ма зæгъ, ды цы 
æвронггæнæнты уыдтæ, уыдонæй уавæртæ хуыздæр кæцыйы 
уыдысты?» 
лы бон дæр Терчы былæй ног хабаримæ 
'рбаздæхын, фæлæ мын абон дыууæ баисты. Уæлæрдæм 
667 

цæугæйæ мыл амбæлд мæ рагон зонгæ Сергей. Æдзухдæр 
куыд вæййы, афтæ та мыл ныр дæр мидбылхудтимæ 
сæмбæлд. Кæрæдзийæн салам раттыны фæстæ мæ афарста: 
— Бæрæгбон æрбахæццæ кæны, уый зоныс? 
Куыннæма йæ зыдтон, сылгоймæгты бæрæгбонмæ 
къуыри дæр куынæуал баззад, уæд, æмæ йын дзуапп 
радтон: 
— Зонын. Сылгоймæгты бæрæгбон. 
— Æмæ цæимæ у, уый зоныс? 
Нæ зонын, зæгъгæ йын куы загътон, уæд мын, йæ 
мидбылты бахудгæйæ, афтæ: 
— «Со слезами на глазах». 
Æз дæр, кæй зæгъын æй хъæуы, бахудтæн æмæ 
кæрæдзийæн «хæрзрайсом» загътам. 
Цугын хиды цурæй фæстæмæ раздæхтæн. Мæзджыты 
цурмæ куы фæцæйхæццæ кодтон, уæд мæ комкоммæ 
сцæйцæугæ ауыдтон мæ иннæ рагон зонгæ æмæ хæлар Иваны. 
Мæхинымæр ахъуыды кодтон, исты худæджы хабар та 
мын æнæрадзургæ нæ фæуыдзæн, зæгъгæ, æмæ нæ 
фæрæдыдтæн. 
Иван мын салам дæр нæма ратта, афтæ мæ, йæ худын 
тыххæй уромгæйæ, бафарста: 
— Зæронд усы хабар дын нæма радзырдтон? 
— Цавæр зæронд усы? 
— Мæнæ базары джитъритæ чи уæй кодта, уыцы 
зæронд усы? 
— Базары иу æмæ дыууæ зæронд усы уæй кодтой 
джитъритæ? 
— Нæ, нæ, ахæм зæронд ус дзы нæма уыдис. 
Æмæ мын хабар дзурынмæ фæци. 
Цæвиттон, иу зæронд ус базары джитъритæ уæй кодта. 
Йæ базайрæгты сæрмæ лозунджы хуызæн ныффыста ахæм 
ныхæстæ: «Чернобылæй ласт джитъритæ». 
Фыстмæ фыццагдæр чи фæкомкоммæ, уыцы 
нæлгоймаг зæронд усмæ баздæхт æмæ йын афтæ: 
— Уыцы фыст райе, дæ джитъритæ дын ничи 
балхæндзæни. 
Зæронд ус ын дзуапп радта: 
— Æлхæнынц сæ, æлхæнынц, дæ фæхъхъау фæуон! 
Чи — йæ усы мадæн, чи — йæ сиахсæн... 
668 

ымæджы-иу хъарм бонтæ куы скодта, уæд-иу мæ мад 
афтæ зæгъаг уыди: «Мæгуырты зымæг у!» 
Сывæллонæй уыцы ныхæсты мидис кæцæй 
æмбæрстон, фæлæ мыл азтæ куы рацыд, уæд ма сæ мæхæдæг дæр 
пайда кæнын райдыдтон. 
ондаби: 
— Стыр фындзмæ дæр иу хорздзинад ис. 
Æрраби: 
— Цавæр? 
— Кæсæнцæстытæ дæлæмæ хауын нæ уадзы. 
Æрраби: 
— Æз та сæрмæ зонын иу хорздзинад. 
Зондаби: 
— Цавæр? 
— Уый та æфцæггот хæрдмæ хауын нæ уадзы. 
ирæ зонынæн дзы æмбал нæй. Æз та бирæ нæ, фæлæ 
зонын, цас æмбæлы, уымæй дзæвгар къаддæр. Уый 
та мæ хæрзæрæджы ноджы тынгдæр бауырныдта. 
Цæвиттон, цæргæ-цæрæнбонты редакторы куыст 
фæкодтон. Редакци кодтон «Рæстдзинад»-ы дæр, «Молодой 
коммунист»-ы дæр, радиойы дæр, «Ногдзау»-ы дæр. 
Редакци кæнын афтæ сахуыр дæн, æмæ газет, журнал 
кæнæ чиныг кæсон, æнæредакци кæнгæ мæ къух нæ 
лæууы. Рæдыд бафиппайдтон, уæд æй, цалынмæ сраст кæнон, 
уæдмæ йæ иуфæрсты ахизын мæ бон нæу. Фæзонын, 
уынгæ дæр æй кæй ничи фæкæндзæн, уый, уæддæр мæ ручкæ 
фелвасын æмæ йæ сраст кæнын. 
Редакци канд фыстытæ нæ фæкæнын. Дзурæджы раст 
кæнынмæ дæр фæвæййын. Кæм æргомæй, фылдæр хатт та 
— мæхинымæр. Зæгъæм, ахæм дзырдбæстытыл куы 
сæмбæлын: «удæгас цæрæгой», «хъæддаг сырд», «дзæгъæл 
дзæнгæда», «æппæты фыццаг», «тæккæ тыхджындæр», 
«тынг бирæ», «чысыл сывæллон», «æрыгон фæсивæд», 
«йæ байзæддаг кæстæртæ» æ.а.д., уæд сæ раст кæнын мæ 
зæрды вæййы. Афтæ мæм фæкæсы, цыма фыццаг 
дзырдтæ уæлдай вæййынц. Ахæм зондыл хæст уыдтæн 
хæрзæрæджыйы онг, фæлæ иу æмбарынадимæ куы базонгæ дæн, 
569 

уæд мæ хъуыды иуцасдæр аивтон. Уыцы æмбарынад та 
хуыйны «плеоназм». Дзырдуæттæ йæ амоньшц афтæ: у, 
дам, бердзейнаг дзырд, амоны: (р1еопазтоз) — 
излишество, речевое излишество, вкрапление слов, ненужных с 
чисто смысловой точки зрения: «самый лучший», «толпа 
людей», «сжатый кулак»; часто используется как 
стилистический прием, напр.: «За льдиной льдина вслед 
плывет» (Тютчев). 
Иннæ дзырдуат дæр ахæм зондыл хæст у: «Термин 
стилистики, означающий сочетание слов, близких друг к 
другу по значению, из которых одно или несколько являются 
логически лишними (например: «черная сажа», «видеть 
своими собственными глазами», «воротиться назад» и др. 
Крайним выражением плеоназма является тавтология — 
повторение однородных по звуковому строению и 
значению слов («старый старик»). Зачастую П. употребляется 
как средство усиления выразительности речи (например, 
знать не знаю, «ведать не ведаю», «темным-темно» и др.)». 
ыццыл ма куы уыдтæн, уæд-иу нæм нæ сыхæгтæй 
чи 'рбауад, уыдонæй-иу арæх ахæм ныхæстæ 
фехъуыстон: 
— Мæнæ йын цы цъæх цæстытæ и! Курæггаг цæхдоны 
хуызæн! 
Иуахæмы та мын афтæ куы загъдæуыд, уæд нæ иннæ 
сыхаг мæ фарс рахæцыд æмæ мын мæ зæрдæ алхæдта: 
— Æгонгæй, ма йæм хъус: цъæх цæстытæ уынагдæр 
сты! 
Уыцы ныхæстæ, чи зоны, нал æрымысыдаин, фæлæ 
дыууиссæдзаздзыдæй кæсæнцæстытæ дарын куы 
райдыдтон æмæ, сау цæстытæ кæмæн уыд, мæ уыцы æмгæрттæй 
бирæтæ уынгты æнæ кæсæнцæстытæй куы цыдысты, уæд 
та сæ ногæй æрымысыдтæн. Кæй зæгъын æй хъæуы, нæ 
сыхæгты усы ныхæстæ кæй фæмæнг сты, уый мын хъыг 
уыди. Суанг ма мæ сæры ахæм цыппаррæнхъон дæр 
райгуырди: 
Куы-иу лæууыдтæн фынгсен дзагдар — 
Хæрзиуæгау-иу мæм уый каст... 
Цъæх цæстытæ хуыдтой уынагдæр, 
Фæлæ нæ дзырдтой уымæй раст. 
570 

арты кадджыты» иу хабармæ мæ зæрдæ 
фехсайдта. 
«Хицæн кадджытæ», зæгъгæ, уыцы иумæйаг сæргонды 
фыццаг кадæг у «Нарты рувасдзарм». Нарты æртæ 
гуыппырсары: Уырызмæг, Хæмыц æмæ Сослан сæ хæрæфырт 
Ацæимæ цуаны ацыдысты æмæ рувас амардтой. Æртæ 
'фсымæры йæ æмæхст фæкодтой, æмæ дзы алчидæр афтæ 
'нхъæлдта, æз æй амардтон, зæгъгæ. Цыбыр дзырдæй, сæ 
амæттаг хъаугъайаг фæци. Уæд сын сæ хæрæфырт Ацæ 
бауынаффæ кодта: «Æмбисæндтæ уæ алчидæр йæ цардæй 
æрхæссæд æмæ, кæй æмбисонд хуыздæр уа, рувасдзарм 
уый фæуæд». Æмбисæндтæм куы байхъуыстой, уæд 
хуыздæрыл нымад æрцыд Уырызмæджы æмбисонд. Кадæг 
фæвæййы афтæ: «Диссаг куыннæ у Хæмыцы таурæгъ 
дæр æмæ Сосланы таурæгъ дæр, фæлæ уыдонæй 
æмбисонддæр сты Уырызмæджы хъуыддæгтæ. Хæрæгæй, 
куыдзæй, бæхæй чи фæцарди. Ацы рувасдзарм æмбæлы 
Уырызмæгæн. Уырызмæг рувасдзармæй йæхицæн кæрц 
бахуыйын кодта». 
Мæ зæрдæ ацы фæстаг хъуыдыйадмæ фехсайдта: ау 
Уырызмæг ахæм къаннæг уыди, ныр дæр ма йæ кой 
кæмæн кæнынц, уыцы кæрц рувасдзармæй куыд бахуыйын 
кодта, æви нарты заман рувæстæ ахæм стыртæ уыдысты?.. 
айтыхъты Геормæ иу æмдзæвгæ ис. 
Дзырдæйдзырдмæ йæ нал хъуыды кæнын, фæлæ йын йæ 
хъуыды мæхи фыст дыууæ рæнхъæй афтæ зæгъин: 
Геор йæ замани фыста: 
Хъуыддæгтæ аразынц фыстæ. 
Цæвиттон, Мæскуыйæ ссыдысты ревизортæ æмæ 
бæрæг кодтой иу стыр куыстуаты финансон уавæр. Уазджыты, 
«куыд æмбæлы», афтæ сбуц кодтой. Хæхты хъæбысы сын 
фыс акусарт кодтой, афтæмæй хъуыддæгтæ арæзтой. 
Æмдзæвгæ тæлмацгонд æрцыд уырыссаг æвзагмæ дæр. 
Мæ зæрдыл дзы бадардтон æрмæстдæр иу рæнхъ: «Бараны 
делают дела!» 
Мæнмæ гæсгæ, ныры дуджы галтæ æмæ къамбецтæ 
куы нæ уа, уæд фыстæ æмæ рæуæдты бон ницуал 
бауыдзæн. 
с57У 

лы бæстæтæ æмæ алы адæмтæм алы 'гъдæуттæ ис. 
Куыд дзурынц, афтæмæй Китайы сау дарынц урс 
дарæсы. Финляндииы, зæгьæн ис, æмæ нуазæнтæ къуырцц 
нæ кæнынц. Диссаг уæм фæкæсдзæн, уый зонын, фæлæ 
финнæгтæ сæ агуывзæтæ бакъуырцц кæнынц, хисты 
бадгæйæ. 
ребамæ фæцæйцыдыстæм. Цæгат æмæ Хуссар 
Ирыстоны фысджытæй иу Цæдис саразыны 
фæдыл съездмæ. Арæнхъахъхъæнджыты пункты цур куы 
'рлæууыдыстæм, уæд рабæрæг, мæ паспорт рахæссын мæ 
кæй ферох. Цы нæ фæкодтам, кæдæмдæрты сæхæдæг дæр, 
ома арæнхъахъхъæнджытæ, адзырдтой, фæлæ дзы ницы 
рауад: арæныл ахизын мæ нæ бауагътой. Фæстæмæ 
здæхын мæ бахъуыд. 
Арæнхъахъхъæнджытæ бынтон дурзæрдæйæ сæхи нæ 
равдыстой: ацырдæм чи цыд, иу ахæм машинæйы 
хицаумæ æрхатыдысты, цæмæй мæ горæтмæ аластаид. Мæ ног 
æмбæлццæттæ диссаджы хæларзæрдæ адæм 
разындысты. Цъæхилты Коля æмæ мæм Инал сæ рагон зонгæйы 
цæстæй ракастысты. Ноджы ма нын иумæйаг зонгæтæ 
дæр куы разынд, уæд мæ уавæр иуцасдæр фæрогдæр. 
Суанг мæ нæ хæдзары дуармæ æрбаластой. Фысым 
6акæнут, зæгъгæ, сæм æрхатыдтæн, фæлæ не сразы сты, 
нæ, дам, нæ 'вдæлы. Цыбыр дзырдæй, хæлæрттæй 
фæхицæн стæм. 
Нæхимæ та мыл мæ балцы хабæрттæ æртæфстысты. 
Мæ зæрдыл æрбалæууыд, фалæрдæм цæугæйæ ныл цы 
фысты дзуг амбæлд, уый. Арæнхъахъхъæнджытæ дзы иу 
фысæй дæр паспорт нæ бацагуырдтой, афтæмæй сæ 
дæсгæйттæй ацырдæм арæныл уагътой, фæлæ, фалæмæ 
цæугæйæ, дыууиссæдз фысæй æрмæстдæр иу фысмæ нæ уыди 
паспорт æмæ йæ фæстæмæ раздæхтой... 
Ацы ран мæ мæ ныхас чысыл фæбæлвырддæр кæнын 
бахъæудзæн... 
Агънаты Гæстæн иуæй-иу ныхæстæ тагъд куы сдзуры, 
уæд ын дзы бынтон æндæр ныхас рауайы. Кæддæр ыл йæ 
зонгæтæй чидæр амбæлд æмæ йæ, кæдæм цæуыс, зæгъгæ, 
куы бафарста, уæд ын афтæ: «Фысджыты цæдисмæ», 
672 

фæлæ уыцы ныхæстæ афтæ тагъд загъта æмæ йын дзы 
«фысты цæдис» рауад. 
Мæнæн дæр уыцы хабар æрлæууыд мæ зæрдыл... 
е 'рвадæлты лæппу таксистæй куыста. Иу заман 
Мызурæй Алагирмæ иу бæлццоны ласта. 
Æвæццæгæн, æгæр тагъд цыд, æмæ бæлццон йæ уд йæ къухы 
хæсгæ Ныхасы Уастырджийы онг фæбадт, фæлæ кувæндоны 
цурмæ куы 'рхæццæ, уæд машинæ фæуромын кодта. Ме 
'рвад æнхъæлдта, лæг кувæндоны йæ мысайнаг æвæрыны 
тыххæй хизы, фæлæ фæрæдыди. Бæлццон машинæйæ 
рагæпп кодта æмæ шофырмæ цæугæ-цæуын дзуры: «Знон чи 
ацыд, уыдон дæр баййаф, æз дæ машинæйы нал 
сбаддзынæн». 
Цы нæ йын фæкодта, сбад, сабырдæр скъæрдзынæн, 
зæгъгæ, фæлæ, марадз-зæгъай, кæд бакоммæ каст. 
айца немыцаг фашистты ныхмæ хъæбатырæй 
хæцыд. Иу карз хæсты йе 'мбæлттæй бирæтæ фæмард 
сты. Æгас ма дзы чи баззад, уыдонæй Байца фæхицæн. 
Йæ уды быцъынæг тыдта, искæуыл ма дзы куы 
сæмбæлин, зæгъгæ. Иуахæмы бахæццæ соса фæндагмæ. Фанеры 
цыппæрдигъон гæбазыл хъилыл сагъдæй ауыдта ахæм 
тохмæсидæг фыст: 
Долг бойца 
Бить врага! 
Байца йæ куы ауыдта, уæд уыцы мæстыйæ фæхъæр 
кодта: «Омæ йын Байца дæр иунæгæй цы бакæндзæн?!» 
рон прозæйы бындурæвæрæгыл чидæртæ нымайы 
Гæдиаты Секъайы, драматургийы 
бындурæвæрæгыл та — Брытъиаты Елбыздыхъойы. Чи зоны, Мамсыраты 
Темырболаты та исчи схондзæн ирон поэзийы 
бындурæвæрæг, уымæн æмæ нæм уымæй раздæр æмдзæвгæтæ 
фыссæг нæ уыд. Ахæм зæгъæг куы фæуа, уæд ма дзы Къостайæн 
цы баззайдзæн? 
573 

Мæнмæ гæсгæ, афтæ баныхас кæнын хъæуы: ирон 
литературæйæн, фидар дæр нæй, ахæм бындур æрæвæрдта 
Хетæгкаты Къоста. Уый гуырысхойаг кæй никæмæн у, ууыл 
æз æппындæр гуырысхо нæ кæнын. Секъа, Елбыздыхъо 
æмæ Темырболатæн нæ литературæйы ахæм бынæттæ ис, 
æмæ сын, дæлдæр абад, зæгъгæ, ничи зæгъдзæн. Дæлдæр 
абад зæгъæг кæмæн нæй, уый та уæлдæр бынаты æвæрын 
ницæмæн хъæуы, уымæн æмæ ис, цы аккаг у, ахæм бынаты. 
Нæ алыфарс чи цæры, уыцы адæмтæм куы акæсæм, 
уæд дзы цыма хицæн жанртæн хицæн бындурæвæрджытæ 
нæй, афтæ мæм кæсы. Уырыссаг литературæйæн, ома йæ 
литературой æвзагæн, бындур æрæвæрдта Пушкин 
Александр Сергейы фырт. Уый та афтæ амоны, æмæ, йæ 
хæцæнгарз æвзаг кæмæн у, уыцы аивадæн бындур 
æрæвæрдта Пушкин, æмæ дзы хъуамæ æндæр ныхас мауал уа, 
уымæн æмæ литературæйы æппæт жанртæн дæр сæ 
бындур æвзаг у. Уæдæ афтæ: Хетæгкаты Къоста у ирон 
литературой æвзаджы бындурæвæрæг, ома литературæйы 
бындурæвæрæг, æмæ уыцы æцæгдзинад дзырддаг кæнынæн 
бындур нæй. 
байты Васойы «Уырыссаг-ирон дзырдуат»-ы 
зындгонд ахуыргонд дзырд «шомпол» тæлмац кæны — 
«топпы фат», афтæмæй та, бирæты хъуыдымæ гæсгæ, 
«шомпол» у топпы хæтæл сыгъдæггæнæн. Ацы 
хъуыддагмæ йæ хъус æрдардта дзæнæты бадинаг Мамсыраты 
Мурат. Уый куыд нымадта, афтæмæй шомпол топпы фат 
нæу, фæлæ у йæ дзых сыгъдæггæнæн. Муратимæ æз дæр 
разы уыдтæн, фæлæ чысыл фæстæдæр мæ хъуыды аивтон. 
Мæ хъуыды та аивтон, Гуытъиаты Хъазыбеджы чиныджы 
ахæм æмбисонд куы бакастæн, уæд: «Сампал — къæпп, 
фæлæ топп не схæцыд». Куыд зонæм, афтæмæй сампалæй 
къæпп нæ фæкæнынц. Æвæццæгæн, ирон адæммæ 
сампалæн æндæр нысаниуæг уыдис, æндæр адæм дæр æмæ сæ 
зондджындæртæй иу — Васо дæр куыд фæрæдыдаиккой? 
Стæй ма нæм фыдæлтæй ахæм ныхас дæр баззад: 
«Топпæн — сампал, лæгæн — дзых». Уый дæр 
хуымæтæджы фæзындаид, уый мæ нæ уырны. Æнæ дзыхæй 
адæйма^г не сдзурдзæни. Цæмæй топп сдзура, уый тыххæй та 
йын ирон адæммæ, æвæццæгæн, сампал хъуыди. 
57-4 

атимæ алы ранмæ дæр æрæджы кæны: 
чындзæхсæв уа, чызгæрвыст уа, авдæнбæттæн уа, гуырæн 
бон уа. Мæскуыйы куы цардыстæм, уæд-иу кино 
æмæ суанг Стыр театрмæ дæр æппæты фæстæгтимæ 
бацыдыстæм. 
Фæстаг хатт ма нæ сыхæгты сызгъæрин 
чындзæхсæвмæ æрæджы куы кодтам, уæд та йын уайдзæфтæ 
кæнынмæ фæдæн: 
— Дæ райгуырдæй фæстæмæ кæдæм нæ байрæджы 
кодтай, ахæм уыдис? 
— Уыдис. 
— Кæдæм? 
— Чындзы цæуынмæ. 
Дзуапп раттынмæ, растдæр зæгъгæйæ та — йæхи сраст 
кæныны тыххæй йæ æфсон агурынмæ кæй ничи 
амбулдзæн, уый та ма мæ ноджыдæр иу хатт бауырныдта. 
адыхъæуы картоф йæ рæстæджы Бæрæпьуыны 
пъæмидорæй къаддæр хъуыстгонд нæ уыди. 
Иуахæмы бадон Бечмырзæ бабæрæг кодта йæ быдираг 
æрдхорды. Уазæгыл тынг бацин кодтой фысымтæ: йæ 
разы йын æрæвæрдтой алы минас. Уыдонимæ — 
духовкæйы æдцъар фых картæфтæ. Цыма афтæ зæгъынмæ 
хъавыдысты: махуæттæ дæр бадыхъæуккæгтæй ницæмæй 
цауддæр сты. 
Адæймаг мыдæй дæр куы сфæлмæцы. Бадыхъæуы кæд 
цыфæнды лæхурæг æмæ хæрзад картоф зади, уæддæр, сæ 
сыхæгтæм куыд кадджын уыди, сæхæдæг ын ахæм стыр 
аргъ нæ кодтой, уымæн æмæ алы бон цы хæрай, уый, 
адæмы загъдау, мыд куы уа, уæддæр дзы сфæлмæцдзынæ. 
Æмæ уазæг картæфтæ куы ауыдта, уæд сыл сбустæ кодта: 
— Ам дæр та мæ размæ куы фестут! 
æрзойты Сергей сæ дзурагтæй нæ уыди, фæлæ-иу, 
цы загъта, уый нысаныл æмбæлди. Нысаныл цы 
ныхас æмбæла, уый та адæм сæ зæрдыл бадарынц, 
дзæвгар рæстæг сæ нал ферох вæййы... 
Чындзæхсæвы уыдаид æви авдæнбæттæны, уый ма абон 
чи сбæрæг кæндзæн, фæлæ йæ хицæуттæй кæйдæртимæ 
о7о 

Сергей дæр уым сæмбæлди. Кафынмæ рахуыдтой, æнæ 
обкомы бафæрсгæйæ къахдзæф дæр чи нæ кодта, йæ уыцы 
хицауы. Лæг кафæн фæзмæ куы рахызт æмæ йæ къабæзтæ 
куы айвæзта, уæд Сергей, йæ фарсмæ чи лæууыд, уыцы 
фыссæджы хъусы бадзырдта: «Танец, согласованный с 
обкомом!» 
у сæрдыгон бон мæ райгуырæн хъæу Бæрæгъуынмæ 
абалц кодтам. Мемæ уыди ме 'мсис æмбæлттæй 
цалдæр. 
Æвæдза, куыд æхсызгон вæййы, дæ сабидуг кæм 
арвыстай, уыцы уынгты æруайын, бæгъæввадæй цы 
къахвæндæгтыл тахтæ, уыдоныл афæлгæсын, къухæй балертæ кæм 
ахстай, уыцы суадæтты зарынмæ байхъусын, 
дзоныгъылиу дæхи цы къуыбырæй рауагътай, уый сæрæй ракæсын! 
Цас æхсызгондзинад æрхæссы уыдонæй алкæцыйы уынд 
дæр адæймагæн!.. 
Мæ сабидуг æ 
Мæ зæрдæйы 1. 
Куыд мæ тавы йæ арт! 
Куыд мын суры мæ зын! 
Кæнын йæ фæзы дугъ 
Мæ хьуыдыты æдзух. 
Ц^æн базырджын, цæргæс 
Йæ фæрцы алкæм æз. 
Нæ Хьæууаты къуыбыр, 
Йæ алыфарс — быдыру 
Куыройыдон, Бехьап — 
Æнусмæ дæн уæ хъан. 
Мæ сабидугæн нæй 
Дзæнæтимæ дæр барæн. 
Мæ хур у уый, мæ мæйу 
Дыккаг ахæм нæй ссарæн. 
Тæхы нæ машинæ хъæуы уынгты. Зонгæ мын дзы у сæ 
алкæцы хæдзар дæр. Уæвгæ, «алкæцы хæдзар» кæй 
зæгъын, уымæй бынтон раст нæ дæн. Кæцыдæрты бæсты дзы 
576 

сæхи бæрзонддæр сметой ног бæстыхæйттæ, фæлæ мæ 
цæстытæ куы бацъынд кæнин, уæд, кæй бæсты фæзындысты, 
уыцы хæдзæрттæ мæм нывгондау разыниккой, уымæн 
æмæ уыдон рæстæг мæ зæрдæйы ахæм ахорæнтæй 
сахуырста, æмæ сын бонтæ æмæ азты бон ницы у. Уыдон дæр 
сабидуджы хуызæн зæронд кæнын дæр нæ комынц æмæ 
халын дæр... 
Хъæуæй куыд ахызтыстæм, уый зонгæ дæр нæ 
бакодтон. Куыройыдоны галиу фæрсты фæтæхæм. Доныл 
куыройы ном бæргæ баззад, фæлæ йыл цы диссаджы цалдæр 
куыройы уыд, уыдонæн сæ фæд дæр нал и. Иууылдæр 
зæххы хай баисты. Петкæйы куырой дæр, Сырх куырой 
дæр, мæнæуыесæн куырой дæр. 
Фаллаг фарсмæ бахызтыстæм æмæ фæрв бæлæсты бын 
сатæджы æрфистæг стæм. Хъæлдзæгæй нæ рæстæг 
арвыстам. Фæлæ фæстæмæ куы раздæхтыстæм, уæд мæ равг 
иучысыл фæцудыдта. Доны сæрты æрбахизынмæ куы 
хъавыдыстæм, уæд нæ размæ рацыд, фæлладуадзæн бынатмæ 
йæ цæст чи дардта, фæлæ æз кæй нæ зыдтон, уыцы 
сылгоймаг. Хъæуы æртиссæдз азы бæрц нал цæрын æмæ, мæ 
фæстæ чи райгуырд, уыдонæй бирæты зонгæ нæ, фæлæ 
уынгæ дæр никуы фæкодтон æмæ мæ бафæндыд 
сылгоймаджы базонын. 
Мæ зонгæдзинад мæхицæй райдыдтон æмæ йæ 
бафарстон: 
— Мæн нæ зоныс? 
Нæ зонын, зæгъгæ, йæ сæр куы батылдта, уæд мын 
мæхи фæрсынмæ фæци: 
— Уартæ уый Ходы Камал нæу? — æмæ аивæй, Камал, 
шофыры фарсмæ цы машинæйы бадт, уырдæм ацамыдта. 
— Уый Ходы Камал у, фæлæ æз дæ хъæуккаг куы дæн, 
уæд мæн куыннæ зоныс? — Цыма мæ кæй нæ зоны, уым 
исты аххоеджын у, уый хуызæн ыл сбустæгæнæгау 
кодтон. 
Нæ ныхæстæ нын Камал куы айхъуыста, уæд ын цыма 
æнæнхъæлæджы милуан доллæры йæ къухы 
фæсагъдæуыд, уыйау машинæйæ радзырдта: 
— Уыныс, дæхи хъæуы дæр мæн дæуæй хуыздæр 
зонынц!.. 
Мæ бон йæ ныхмæ едзурын нæ баци, фæлæ уæддæр 
сылгоймаджы æрфæрстытæ кодтон. Куыд рабæрæг, афтæмæй 
*37 Дзасохты Музафер 
577 

нæ хъæумæ æрæджы æрлыгъдысты æмæ, мæн нæ, фæлæ 
хъæуы дæр се 'ппæты нæма зоны. Фæлæ мæ уый, цы 
уавæры бахаудтæн, уымæй нæ фервæзын кодта. Уый хыгъд ма 
Камалыл ну хорздзинад æрцыд. Мæ руаджы. Сылгоймаджы 
базонын мæ куы нæ бафæндыдаид, уæд кæрæдзийы 
рафæрс-бафæрстыл не схæцыдаиккам. 
Камалыл ма ну хорздзинад æрцыд, зæгъгæ, 
хуымæтæджы нæ загътон... 
Уый къорд азы размæ уыд. Уæд дæр æрдзы хъæбысмæ 
фæцæйцыдыстæм. Æрмæст Æрджынарæгмæ. Нæ фæндаг 
Беслæныхъæуыл уыди æмæ ма базармæ баздæхтыстæм. 
Хъуыддæгтæгæнæг кæстæртæ уыдысты. Мах æртæйæ — 
Камал æмæ Хъодзаты Æхсаримæ иуфарс ацыдыстæм æмæ 
не 'мбæлттæм æнхъæлмæ кастыстæм. Уалынмæ кæсæм, 
æмæ нæм комкоммæ цырдкъахдзæфтæгæнгæ æрбацæуы 
ныллæггомау, фыдцъылыс, бурдзалыг нæлгоймаг. Нæ астæу 
фæмидæг, Камалы къух райста æмæ йын арфæтæ 
кæнынмæ фæцис: 
— Ирыстонæн бирæ хорздзинæдтæ сарæзтай, æмæ дын 
адæмы номæй арфæ кæнын! Æгайтма дæ къухы ахæм 
æнтыстдзинæдтæ æфты. Ды мæ нæ зоныс, фæлæ дæ æз тынг 
хорз зонын... 
Æгæр бирæ куы фæдзура, уымæй фæтарстæн æмæ йæ 
æнæнхъæлæджы афарстон: 
— Æмæ уæд мæнæ ацы лæджы нæ зоныс? — æмæ йын 
Æхсармæ ацамыдтон. 
Куыд бамбæрстон, афтæмæй йын мæ ныхæстæ йæ 
тъæнгтæ ацагътой. Æвæццæгæн, ма йæм дзуринæгтæ бирæ 
уыд, æмæ йын йæ ныхас æрдæгыл кæй аскъуыдтон, уый 
тыххæй. 
— Æмæ æз та кæй зонын, мæхи дæр куы нæ зонын, 
уæд?! — схæлбурцъ кодта йæ мает æмæ, куыд тагъд 
æрбауад, афтæ тагъд фæстæмæ дæр фæцæуæг. 
Камалæн дын ахæм авæрай: куыддæр лæг фæаууон, 
афтæ фæуæлахизуæвæгау едзырдта: 
— Фехъуыстат? Лæг йæхи дæр нæ зоны, фæлæ мæн 
зоны!.. 
Чысыл раздæр Камалы хорздзинæдтыл ма мæ руаджы 
иу бафтыди, зæгъгæ, дæр уый тыххæй загътон. 
, О, хæдæгай, фæцæй мæ рох кодта. Мæ хъæуы цæрæг 
мæ кæй нæ зыдта, уым дæр диссагæй ницы ис. Ахæм 
578 

уавæры канд æз нæ бахаудтæн. Есенин Сергей 
хуымæтæджы нæ фыста: «В своей стране я словно иностранец». 
уыдз курæг, дам, куыдз у, чи нæ йын дæтты, уый 
та — дыууæ куыдзы. Æххуыс кæй нæ бахъæудзæн, 
ахæм нæй. Мæн дæр бахъуыди æмæ мæ уавæр, хъуыддаг 
кæмæй аразгæ уыд, уымæн бамбарын кодтон. Нæдæр мын 
«о» загъта, нæдæр — «нæ», фæлæ йæ куыд бамбæрстон, 
афтæмæй мын йæ зæрды баххуыс кæнын уыд. 
Рæстæг цыди, фæлæ хицауæй ницы хабар хъуыстон. 
Мæ сæры æвзæрди алыхуызон хъуыдытæ. Кæнæ мын 
баххуыс кæнын йæ зæрды уыд, фæлæ йæ бон нæу, кæнæ йæ 
бон у, фæлæ йæ нæ фæнды. Цыбыр дзырдæй, хъуыддагæй 
ницы рауад. Цæуыннæ, уый дыккаг фарст у. Цыфæнды 
бындур ын куы у а, уæддæр дзы мæнæн ницы пайда ис. 
Цæмæй мæ зæрдæхудты ма бацыдаид, уый тыххæй йæ нæ 
фембæлды рæстæг комкоммæ бæлвырд дзуапп раттын 
хъуыд. «0»-йы хуызæн «нæ» дæр дзуапп у, кæд се 'хсæн 
быдыртæ æмæ хæхтæ ис, уæддæр. 
дæмы 'хсæнмæ цас арæхдæр цæуай, уыйас дæ 
хабæртты хызын дзагдæр кæндзæн. 
Ацы хабар мын, дыууадæс азы размæ Тæмисчъы 
санаторийы уыдтæн, афтæмæй радзырдæуыд. Кæд нæ 
рæдийын, уæд æй Туатæй иу лæгæй фехъуыстон. 
Цæвиттон, хойраджы комбинаты æхсæвгæс цалдæр 
голладжы мæнæуы ссад радавта. Йæ хæрæгуæрдоны. 
Уынджытæ йæ фæци. Милицæмæ кæй фæдзырдæуыд, 
уый йын фæндаггæттæй иу бамбарын кодта æмæ 
æхсæвгæс йæ уæрдон æд голджытæ фæндагыл фæуагъта æмæ 
сæхимæ лыгъд радта. Уалынмæ милицæйы кусджытæ 
хæрæджы уæлхъус алæууыдысты, фæлæ ма йын йæ 
хицауы уым кæцæй баййæфтаиккой! Бавдæлдысты, æмæ 
хæрæгыл ахъæр кодтой, кæцæй рацыд, уырдæм 
цæудзæн, зæгъгæ. Иæ хицауы хæдзары дуармæ куы 
'рлæууыд, уæд милицæ кулдуар ныххостой. Иуцасдæры 
фæстæ æхсæвгæс йæ мидæггаг дарæсы йæ цæстытæ 
æууæрдгæ тыргъы фæзынд. Хæрæджы куы ауыдта, уæд 
ныддис кодта: 
579 

— Ацы хæрæг дыууæ азы размæ куы ауæй кодтон, уæд 
ма кæцæй фæзынд?! 
æр, кæй зæгъын æй хъæуы, сæйрагдæр у, фæлæ 
цыма алы ран нæ, афтæ мæм кæсы. Зæгъæм, 
цæрæгойтæй кæцыфæндыйæн дæр йæ сæр куы акъуырай, уæд 
йæ цард фæуыдзæн. Æндæрхуызон уавæры сты фылдæр 
зайæгойтæ. Уыдонæн сæйрагдæр сæ сæртæ не сты, кæд 
сын сæ хъæдтæ, къалиутæ, сыфтæ æмæ дидинджытæ 
сæртæ рахонæн ис, уæд. Уыдонæн сæйрагдæр сты сæ 
уидæгтæ. Уæлæмæ сæ цы хæйттæ зыны, уыдон куы акъуырай, 
уæд суадздзысты ног талатæ, чи зоны, фыццæгтæй 
пæлæхсардæр æмæ цæстыахадгæдæр. 
Æндæр уавæры сты цæрæгойтæ. 
с æмæ лæг «а» æмæ «о»-йæ фæцардысты. Цардæй 
ницæмæй хъаст кодтаиккой, фæлæ сын цот нæ рацыд, 
афтæмæй, адæммæ хæлæг кæнгæйæ, сæ цард 
арвыстой. Дыууæ азы размæ лæг амард, æмæ зæронд ус иунæгæй 
баззад. Йæ зæххы гæппæл ма тыххæйты бакусы æмæ, 
уырдыгæй цы фæллой æрбахæссы, уымæй цæры. А уалдзæг 
ма фынддæс карчы цъиуы дæр балхæдта æмæ йын дзы иу 
дæр нæ фæхъуыд, афтæмæй скæрчытæ сты, фæлæ йын дзы 
фæстаг цалдæр боны æртæ фæцыдæр. Ноджы — сæ тæккæ 
стырдæртæ. Ус йæ хъаст сыхагæн куы ракодта, уæд ын уый 
афтæ: 
— Уый сыгъдæгæй дæр рувас уыдзæн... 
— Æз авд путы чи ласы æмæ дыууæ къахы йеддæмæ 
кæмæн нæй, ахæм рувас никуыма федтон. 
Сыхаг усæн ма цы бамбарын хъуыд, кæрчыты хицау, 
йæ дæллаг фарс чи цæры, уыдоны лæгæй кæй загъта. 
ыууæ мины дæсæм азы æхсæрдæсæм декабры 
фыстон: «Ис мæм, æрдæгтæлмацгондæй чи баззад, 
ахæм æмдзæвгæтæ дæр. Кæцыйы дзы кæд райдыдтон, уый 
нал хъуыды кæнын. Нæ зонын, кæд сæ фæуыдзынæн, уый 
дæр. Уæвæн ис, æмæ дзы иу дæр кæронмæ мауал ахæццæ 
580 

кæнон...» Зондджын адæмæй чидæр афтæ загъта, лæг, дам, 
куы амæлы, уæд ма йæ фæстæ кусинæгтæ цыппар боны 
фаг баззайы: 
Цытджын лæджы ном айхьуысы фæстæдæр, 
Куы раргом вæййынц йе уну сон фыстытсе... 
Лæгæн, дам, ма йæ мæлсеты фæстæ дæр 
Цыппар боны фаг баззайы куыстытæ. 
Æрдæгтæлмацæй мын цы 'мдзæвгæтæ баззад, 
уыдонимæ уыд Пушкины «Я помню чудное мгновенье...» дæр. 
Раивтон ын æрмæстдæр йæ фыццаг цыппар рæнхъы. 
Иу бон мæм республикæйы Культурæйы æмæ дзыллон 
фæрæзты министрадæй Керчелаты Владимир сдзырдта, 
Архангельскы горæты, дам, Пушкины «Я помню...» 
дунейы адæмты æвзæгтæм тæлмацгондæй хицæн чиныгæй 
рауадзынмæ хъавынц æмæ йæ иронау дæр агурынц. 
Интернетæй базыдтам, ды йæ кæй стæлмац кодтай, уый, 
æмæ, дам, нын æй куы раттис, уæд нæ архангельскаг 
хæлæртты курдиат сæххæст кæниккам. 
Æз ын, кæй зæгъын æй хъæуы, хъуыддаг бамбарын 
кодтон, фæлæ йын зæрдæ бавæрдтон, кæд мын бантыса, 
уæд бацархайдзынæн кæронмæ йæ ратæлмац кæныныл. 
Æмæ, æцæгæйдæр, мæ къухы бафтыд куыст кæронмæ 
ахæццæ кæнын. 
Ныр, куы амæлон, уæд ма мын кусинаг цы цыппар 
боны баззад, уыд он иу къаддæр фæуыдзысты. 
æххы мæ цыфæнды арф куы баныгæной, уæддæр нæ 
амæлдзынæн. Бынæй мын уæлдæф нæ фаг кæндзæн, 
ууыл-иу уæ мачи баууæндæд. Искуы ма сывæллон 
йæ мады гуыбыны уæлдæф хъуаг вæййы?! Сабийæн йæ 
мады гуыбыны мæлынæй тас нæ вæййы. Тас ын вæййы 
райгуырынæй æмæ райгуыры. Чи зоны, мæ мæлæты 
фæстæ та æз дæр искуы райгуырон... 
ынчын мæгуыр у, уæдæ цы у! Мæгуыр æмæ 
тæригъæддаг. Тæригъæдгæнджытæй йæ цуры исчи куы 
'рбалæууы, уæд ын канд æхсызгон нæ вæййы, фæлæ цыма 
<&?/ 

йæ рыст фæкъаддæр вæййы, афтæ йæм фæкæсы. Уыдæттæ 
хъуыдыгæнгæйæ, рынчындоны бабæрæг кодтон, уæлæнгай 
зонгæ кæимæ уыдтæн, иу ахæм лæджы. Мæ бацыд ын 
æхсызгон кæй уыдзæн, уый зыдтон, фæлæ мыл афтæ бацин 
кæндзæн, уый æнхъæл нæ уыдтæн. Куыд бамбæрстон, 
афтæмæй йæм бацæудзынæн, уымæ 'нхъæлмæ нæ каст, æмæ 
йын мæ фенд уæлдай æхсызгон уымæн уыд. 
Дзæвгар фæныхæстæ кæныны фæстæ мæм æрхатыд, 
мæхи цæуыл аирхæфсон, ахæм чиныг, дам-ма мын 
искæимæ æрбарвит. Æрвитгæ нæ, фæлæ йын мæхæдæг Зощенко 
Михаилы чиныг бахастон. Мæ хъуыдымæ гæсгæ, уым уыд, 
йæхи цæуыл аирхæфстаид, ахæм уацмыстæ. Уырныдта мæ, 
уыдоны фæрцы йæ йæ низ иуцасдæр кæй æрбайрох 
уыдзæн, уый... 
Лæг сдзæбæх. Кусын райдыдта. Рæстæг цыд, фæлæ йæм 
чиныг фæстæмæ здахыны зонд нæ уыд. Иуахæмы та 
чингуыты тыххæй ныхас рауад, æмæ мын раппæлыд 
«Францаг классикой эпиграммæ»-ты æмбырдгондæй. Радта мын 
æй кæсынмæ. Мæхинымæр скарстон, цалынмæ мын мæ 
чиныг æрбахæсса, уæдмæ йыл æй нал сæмбæлын 
кæндзынæн, зæгъгæ. 
Эпиграммæты чиныгимæ базонгæ дæн. Мæ зæрдæмæ 
дзы бирæтæ фæцыд æмæ сæ тæлмац кæнын райдыдтон. 
Дзæвгар дзы иронау сдзурын кодтон. Мæ чингуытæм 
дзы сæ иу хай дæр бахастон. Мæ зæрдыл та уырыссаг 
æмбисонд æрлæууыд: «Все что не делается, делается к 
лучшему». 
Зощенкойы чиныг мын афоныл куы раздæхтаид, уæд 
ын æз йæ чиныг не 'рбахæссын кодтаин æмæ йæ тæлмац 
кæнынмæ нæ бавнæлдтаин. 
æ зонгæ мæ разæй фæцæйцыд. Иунæг уыд, 
афтæмæй ныхæстæ кодта. Æнхъæлдтон, дзыппыдаргæ 
телефонæй искæимæ дзуры, фæлæ йæм куы баввахс дæн, 
уæд æм ахæмæй ницы разынд æмæ ноджы тынгдæр дисы 
бацыдтæн. Баййæфтон æй æмæ йæ фæрсын: 
— Кæимæ ныхæстæ кæныс? 
■— Мæхиимæ: искуы-иу хатт зондджын адæймагимæ 
аныхæстæ кæнын æвзæр нæ вæййы. 
582 

ыууæ лæджы кæдæмдæр хуынд уыдысты. 
Фæндагыл сыл сæ зонгæ амбæлд. Кæдæм цæуынц, уый 
куы базыдта, уæд семæ фæцæуæг. Иуцасдæр куы рау ад 
глеты, уæд æй хуынд лæгтæй иу фæрсы: 
— Ды та кæдæм цæуыс? 
— Æз дæр сымахимæ. 
— Æмæ дæм хонæг уыди? 
— Мæн хонæг никуы фæхъæуы. Мæнæн сæйрагдæр 
фехъусын у... 
аль Владимир уырыссаг литературæйæн бирæ 
хæрзты бацыд. Æрæмбырд кодта уырыссаг 
æмбисæндтæ æмæ сæ рауагъта цалдæр томæй. Фыста 
литературой уацмыстæ. Фæлæ уæддæр йæ тæккæ ахсджиагдæр 
фæллой у «Уырыссаг æвзаджы æмбарынгæнæн 
дзырдуат»-ы цыппартомон. Уыдон иууылдæр, кæй зæгъын æй 
хъæуы, ныффыста уырыссаг æвзагыл, афтæмæй йæ мад 
немыцаг уыд, йæ фыд — даниаг. Даль йæ царды кæрон 
фыста: «Кто на каком языке думает, тот тому народу 
принадлежит. Я думаю по-русски». 
Æвæдза, кæд æцæг афтæ у, æцæг афтæ кæй у, уый та 
мæм дызæрдыггаг нæ кæсы, уæд, æвæццæгæн, ныртæккæ 
ирон адæм кæй хонæм (сæ мыггæгтæм гæсгæ), уыдонæн, чи 
зоны, сæ æртæцыппæрæм хайы ирæттыл банымайæн нал ис. 
Тæрсын, ирæтты нымæц къаддæрæй-къаддæргæнгæ 
куы цæуа, уымæй. Уæвгæ, «куы цæуа» цæмæн, куы цæуы, 
уæд? Стæй дарддæр дæр цæудзæн. Бæллæх æмæ 
мардæрцыд цы у — ууыл æрсагъæс кæныны зонд иуæй-иуты 
йеддæмæ кæй нæй. 
рон чингуытæ уæйгæнæг Азæйы рæзты 
фæцæйцыдтæн, æмæ мын æхсызгондзинад 
фехъусынгæнæгау афтæ: 
— Ног азы кадæн уагъд диссаджы лотерейон билеттæ! — 
æмæ дзы иу цъæпæра батылдта. — Дыууæ фатеры æмæ 
дзы машинæ дæр ис. 
Æз ын, фыццагдæр мæ дзыхы цы ныхæстæ абадт, 
уыдон загътон: 
688 

— Афтæмæй дыууæ фатеры куы рамбулон, уæд сæ цы 
фæкæндзынæн? 
Йæ мидбылты бахудын йеддæмæ мын ницуал дзуапп 
радта. 
æрадзонты Сосланы размæ, дам, гуырдзымæ Шота 
ном нæ уыди. Фæзынди, Сослан Тамарæйы куы 
ракуырдта, уæд. Арæзт та у Сослан æмæ Тамарæйæн 
сæ нæмтты фыццаг уæнгтæй «со» («шо») æмæ «та»-йæ — 
Шота (Сота). 
Ацы хабæрттæ Камалæй фехъуыстон, уымæн та сæ 
æндæр чидæр дзырдта. Чи йын сæ дзырдта, уый ныхæстæм 
гæсгæ сæ цавæрдæр чиныджы бакасти. Чиныг йæхи уыди, 
фæлæ йын æй чидæр ракуырдта æмæ йын æй фæстæмæ 
нал æрбахаста. 
иссаг та куыннæ у, æвæдза: цæргæ-цæрæнбон 
Уастырджи — табу йæхицæн! — стыр дамгъæйæ 
фыссæм, стæй канд Уастырджи нæ, фæлæ, Хуыцау цы 
зæдтæ сфæлдыста, уыдонæн се 'ппæты нæмттæ дæр, йæхи 
та йын гыццылæй фыссæм. Уымæн раст схонæн ницы 
хуызы ис. Ацы хъуыддаджы азым мæхицæй дæр нæ исын, 
уымæн æмæ æз дæр иннæты хуызæн рæдыдтæн. Ныр мæ 
рæдыд раст кæнын райдыдтон: Дунесфæлдисæджы ном 
гыццылæй никуыуал ныффыстон, стæй йæ фидæны дæр 
никуыуал ныффысдзынæн. 
ахъазты Харум Абайты Васойы фæзмыдта, афтæ, 
дам, загъта: «Цæрынæй сфæлмæцыдтæн, 
кусынæй — нæма». 
арум йæхи тыххæй та афтæ дзырдта: «Иу заман 
Къостайы номыл университеты ме 'рæджыты кой 
йеддæмæ æндæр кой нал уыд. Иу лекци, иу æмбырдмæ, дам," 
æнæбайрæджыгæнгæ никуыма 'рбацыди. Уыцы ныхæстæм 
хъусынæй куы сфæлмæцыдтæн, уæд иу бон бавдæлдтæн, 
æмæ æнæхъæн фынддæс минуты раздæр æрбацыдтæн. 
58-4 

Университеты дуармæ мыл ректор куы амбæлд, уæд 
хуымæтæджы цин бакодтон, фæлæ чысыл фæстæдæр мæ 
цинæй ницуал аззад: куыд рабæрæг, афтæмæй мæм уыцы 
бон лекцитæ нæ уыд... 
е 'рдхæрдты ныхæстæм гæсгæ, ме стырдæр 
аиппытæ сты æртæ: чингуытæ кæй уадзын, премитæ 
кæй исын æмæ мæ кадджын нæмтты аккаг кæй скодтой. 
Æмбарын сæ, тынг мыл кæй тыхсынц, æмæ уыцы 
«аиппытæй» цæмæй фервæзон, уый сæ кæй фæнды. Фæлæ æз 
æндæрхуызон хъуыды кæнын. Уадз æмæ ме стырдæр 
аиппытæ фылдæрæй-фылдæр кæной, цы гыццыл аиппытæ 
мæм ис, уыдон та — къаддæрæй-къаддæр. 
æ мад кæмæн нæ амард, уый, дам, кæуын нæ зоны. 
Кæуын та куыннæ зоны, фæлæ, уымæй размæ цы 
цæссыгтæ æруагъта, уыдон цæстытæй калдысты, 
мадыл цы цæссыгтæ æрхауы, уыдон та зæрдæйæ фæкæлынц. 
еоры хабæрттæ мын конд кæд фæуыдзысты! Куы 
дзы иу мæ зæрдыл æрбалæууы, куы — иннæ. Кæцы 
та адæмæй фехъусын. 
Кæйфæнды цур куы ракæнай йæ кой, уæддæр дзы исты 
ма 'рымыса, уымæн фылдæр хатт уæвæн нæ вæййы. 
Хæрзæрæджы та мын ахæм хабар ракодтой. Иу æмбырды 
профессор ныхас кодта æмæ кæцыдæр рæстæг загъта ахæм 
ныхæстæ: «После долгих раздумий, я пришел к выводу, 
что я...» Куыддæр фæстаг ныхас сдзырдта, афтæ йæ Геор 
дарддæр ахæццæ кодта; «...дурак». Докладгæнæг æй 
фехъуыста, фæлæ дарддæр йæ ныхасы кой кодта. Дзырд 
куы фæци, уæд Геормæ раздæхт æмæ йын афтæ: «А 
шутки, Георгий Харитонович, здесь неуместны!» — «А я не 
шучу!» — дзуапп ын авæрдта Геор. 
æбæтхъуаты Рамазанæн йæхи нæма зыдтон, 
уæддæр ын йе сфæлдыстадимæ зонгæ уыдтæн. 1968 азы 
мыхуыры рацыд йæ повесть «Мæ зырзыраг дидинæг». 
585 

Куы йæ бакастæн, уæд мæ зæрдæмæ фæцыд æмæ мæ 
бафæндыд мæ хъуыдытæ зæгъын æмæ йыл рецензи 
ныффыстон. Рацыди «Рæстдзинад»-ы уыцы аз 22 августы. 
Бирæ азты фæстæ Рамазанимæ зонгæ дæр бадæн. Нæ 
иу фембæлды рæстæг ын мæ чиныг «Дæллаг Ир» балæвар 
кодтон. Телефонæй мын фехъусын кодта, æхсызгонæй, 
дам, æй бакастæн. Мæ чиныджы иу ран фыстон: 
«Чингуытæ, æргом дзургæйæ, зæгъæн ис, æмæ нæ иннæ 
сыхæгтæй дæр никæмæ уыд. Кæд уыди — уæддæр 
моллойы чингуытæ. Хæсты фæстæ нæ хъæуы фæзынди иу 
дæсны. Валодя йæ хуыдтой. Æнхъæлдæн, елхотаг уыди. 
Адæм æм бирæгæйттæй цыдысты. Фылдæр æй фарстой, 
хæстæй чи нæма ссыди, уыдоны бинонтæ. Фæлæ иннæтæн 
дæр фарста. Бирæты хъуыртыл фæзынди, сау сæракæй 
агъуд кæмæн уыд, ахæм æртæтигъон чингуытæ...» 
Рамазан, чиныг куы бакаст, уæд мæм сдзырдта æмæ 
мын уыцы дæсныйы кой ракодта. Мах хъæумæ, 
Заманхъулмæ дæр, дам-иу æрбацыд æмæ адæмæн 
фарста. Мæ мад дæр æй бафарста. Уæд нæ фыд ногмард 
уыди. Мах æртæ лæппуйæ æнахъомтæй сидзæрæй 
баззадыстæм, æмæ мæ мады фæндыди нæ дарддæры хъысмæт 
базонын, æмæ нын дæсны алкæмæн дæр йæ сомбоны 
хабæрттæ радзырдта. Иу, дам, дзы суыдзæн стыр 
ахуыргонд æмæ кусдзæн дард ран. Иннæ дæр каст фæуыдзæн 
уæлдæр скъола. Æртыккаг ахуырмæ йæ хъус тынг нæ 
дардзæн, фæлæ йын адæмы 'хсæн кад уыдзæн. 
Мæ зонгæтæ уыцы хабæрттæ куы фехъуыстой, уæд 
æртæ хъысмæтæй мæнæн бахай кодтой æртыккаг, уымæн 
æмæ лæмæгъ сывæллон уыдтæн. Арæх кæй рынчынтæ 
кодтон, уыцы бынат дæр мын уый тыххæй радтой. 
Цыдæриддæр уыди, уæддæр Валодяйы ныхæстæ нæ 
фæмæнг сты. Ме 'фсымæртæй иу каст фæци 
хæххонметаллургон институт, æз дæр райстон уæлдæр 
ахуыргонддзинад, æртыккаг æфсымæр та дæс къласы дæр каст нæ 
фæци. Фæлæ, молло куыд загъта, афтæ адæмы 'хсæн уыд 
нымад: уарзта сæ йæхæдæг, уарзтой йæ уыдон дæр... 
Рамазаны ныхæстæм ма мæ зæрды бафтауын ис. Йе 
'фсымæрты царды хабæрттæ нæ зонын, фæлæ йæхи 
тыххæй цалдæр ныхасы зæгъдзынæн. 
Молло куыд загъта, афтæ сси стыр ахуыргонд æмæ 
кусы дард Мæскуыйы. Уæлдæр скъола, йæхи загъдау каст 
586 

фæци, фæлæ уый фæстæ йæ къухы цы сгуыхтдзинæдтæ 
бафтыд, уыдонæй сæрыстыр уæвын йæ бон у канд 
Заманхъул, Ирыстон нæ, фæлæ æгас Уæрæсейæн дæр. 
Рамазан сси профессор, педагогон наукæты доктор, 
социалон наукæты академийы æцæг уæнг. Æстæм-иуæндæсæм 
кълæстæн уырыссаг æвзаджы ахуыргæнæн чингуыты 
комплект кæй бацæттæ кодта, уый тыххæй йын лæвæрд 
æрцыд Уæрæсейы Федерацийы хицауады преми. Кæстæр 
наукой кусæгæй райдыдта æмæ сси Национ скъолаты 
наукон-иртасæг институты директор. Скъолатæн цы 
чингуытæ бацæттæ кодта, уыдон уагъд æрцыдысты æртиссæдз 
хаттæй фылдæр. 
слæнбег Терчы был царди. Йæхицæй уæздандæр 
æмæ хæларзæрдæдæр адæймагæн скæнæн нæ уыд. 
Уыди уæззау зондыл хæст. Цæугæ дæр уæззау цыд кодта. 
Цыма йыл царды цы хæстæ æвæрд уыди, уыдон иууылдæр 
конд фæци æмæ уыцы æнæмæтæй уымæн цæуы, уый 
хуызæн.^Иу хатт, дам, æй чидæр чысыл базмæлынвæнд 
скодта. Йæ куыстмæ фæндагыл «æнæнхъæлæджы» йæ размæ 
фæцис æмæ йын тарст хъæлæсæй фехъусын кодта: «Уæ 
хæдзар ссыгъди!» Аслæнбеджы цæсгом уæлдайхуызон дæр 
нæ фæци. Йæ цæуынæй дæр нæ банцад, афтæмæй 
фæдисонæн дзуапп радта: «Æмæ æз сыгъдхуыссынгæнæг 
дæн?..» 
Уæлдæр, Терчы был царди, зæгъгæ, загътон. Гъе æмæ 
йын иу хатт, райсомæй доны был тезгъо чи фæкæны, йæ 
уыцы зонгæтæй иу афтæ куы бакæнид: «Терк уæ рæзты 
куы кæлы, уæд йæ былгæрæтты тезгъо кæнынмæ 
цæуыннæ фæцæуыс?» — «Уым тезгъогæнджытæй æз цалы нал 
уынын, уый зоныс?!» — дзуапп ын радта Аслæнбег. 
Уыцы дзуапп бынтон растыл банымайæн нæй, уымæн 
æмæ Терчы был тезгъогæнджытæй æгас чи нал у, уыдон, 
цæйбæрц фæцардысты, уый дæр кæд Терчы фæрцы 
фæцардысты, уæддæр бæрæг нæй. Мæлгæ иууылдæр кæй 
акæндзыстæм, уый та ногдзинад никæмæн у. 
охтыр рынчынæн операци скодта. Лæг сдзæбæх. 
Йæ бинонтæ, йæ хæстæджытæ йын куывд скодтой. 
687 

Æрфæндыд сæ дохтырæн дæр исты уæздандзинад 
ракæнын. Æрбацыдысты йæм æмæ йæ фæрсынц: 
— Æхца дын раттæм æви дын æлхæнгæ исты бакæнæм? 
Хирурджы хъазæн ныхас кæнынмæ ничи амбылдтаид 
æмæ сын афтæ: 
— Кæйдæр æхцатæн уæхи уынаффæгæнæг цы скодтат?.. 
айтыхъты Георыл-иу куы амбæлдтæн, уæд ын-иу 
алы хатт дæр алыхуызон салам радтон. Уæвгæ, 
алкæмæн дæр, цафон ыл амбæлай, уыцы афоныл дзурæджы 
салам хъуамæ дæттай. Райсомæй — «Дæ райсом хорз!», 
сихорæй — «Дæ бон хорз!», изæрæй — «Де 'зæр хорз!» 
Фæлæ ис, алы афонæн дæр чи бæззы æмæ алы афоныл 
дæр чи фидауы, ахæм арфæ дæр — «Салам!» Кæнæ — 
«Салам-алейкум!» 
Иу хатт Георæн «Салам-алейкум!», зæгъгæ, куы 
раарфæ кодтон, уæд мын дзуапп авæрдта: «А ну налей, кум!» 
ехов Антон 1888 азы йæ иу писмойы фыста: «Мое 
пророческое чувство меня не обманывало никогда, 
ни в жизни, ни в моей медицинской практике». Йæ иннæ 
писмойы кæсæм: «Вы будете жить еще 26 лет и 7 месяцев». 
Уый та уыди 1891 азы. Фысгæ та кодта Суворин Алексеймæ 
(1834-1912). 
Чи зоны, Чехов бирæ хæттыты раст уыди, ома 
развæлгъау-иу цы загъта, уый-иу æрцыди, фæлæ, 
Хуыцауæй аразгæ цы хъуыддæгтæ сты, уыдонмæ йæ 
ныхæстæ ницы бар дардтой æмæ фæрæдыд. Фæрæдыд иу 
бон æмæ иу мæй нæ, фæлæ цалдæр азы. 
оста цыма «хъалтæн» рифмæйæн «галтæ» канд 
рифмæйы тыххæй нæ равзæрста, афтæ мæм кæсы. 
Стæй ма мæм афтæ дæр кæсы, цыма мæм афтæ кæй кæсы, 
уый дæр хуымæтæджы нæу. 
ырыссагау дзырд « месяц »-æн дыууæ нысаниуæджы 
ис: месяц — луна æмæ месяц — четыре недели. Диссаг 
цы у: иронау дæр афтæ у — мæй — планетæ, стъалы 
688 

æмæ мæй — цыппар къуырийы. Ацы æмхуызондзинад 
хуымæтæджы у а, уый мæ нæ уырны. Хорз уаид, ахуыргæндтæ 
цы зæгъынц, уый базонын. 
цы хабар æрцыди Ирыстоны хъæутæй иуы. Гæлойты 
усæн йæ рæуæд фесæфт. Цалдæр боны йæм 
фенхъæлмæ каст, кæд фæзынид, зæгъгæ, фæлæ, кæд йæ кой 
бынтон нæ фесæфт, уæддæр йæ хъæр никæцæйуал 
райхъуыст. Сæфтыл æй банымадта мæгуыр ус, уæдæ цы! 
Рæуæды фесæфтыл цас рæстæг рацыд, Хуыцау йæ 
зонæг, фæлæ уæллаг сыхы чындзæхсæв уыди, æмæ уырдæм 
Гæлойты ус йæ сыхагимæ фæцæйцыд. Дыууæ 
сылгоймаджы ныхæстæгæнгæ цыдысты. Дыккаг сыхы 
рахизæрдыгæй æртыккаг хæдзары цурмæ куы схæццæ сты, уæд сæ 
хъустыл рæуæды уасын ауад. Гæлойты ус хъæрæй 
ныхасгæнаг уыди, æмæ йын рæуæд йæ хъæлæс куы айхъуыста, 
уæд æм бауасыди. Ус йæ рæуæды хъæлæс базыдта æмæ 
кæйдæр кæртмæ фæцæуæг. Рæуæд хæрæгуæрдоны 
цалхмæ бастæй ногкарст кæрдæг хордта, фæлæ, йæ хицауы 
хъæлæс айхъусгæйæ, йæ хæрын фæуагъта æмæ йæм 
æххуысмæсидæг хъæлæсæй бауасыд. 
Гæлойты ус кулдуар байтом кæнынмæ хъавыд, фæлæ 
йæ размæ хæдзары æфсин фæци æмæ йæ, марадз-зæгъай, 
мидæмæ уадза. Сылгоймæгтæн хыл бацайдагъ. Гæлойты 
ус фæуæлахиз. Къæрныхы афтæ асхуыста, æмæ йе 
'мбудтæ размæ бахаста. Уæдмæ сæ цурмæ дæлæсыхаг Дзамболат 
схæццæ, Гæлойты усы цонгыл рахæцыд, æмæ тагъд-тагъд 
уынджы фæуæлæмæ кодтой. Къæрных ус дæр зæххыл 
хуыссынмæ нæ хъавыд. Уайтагъд фестад, кæрты къуымты 
дурагурæг æрзылди, фæлæ куы ницæуыл фæхæст, уæд 
цæхæрадонмæ атахт, йæ размæ цы дур фæци, уый 
фелвæста æмæ Гæлойты усы фæдыл адугъ кодта. Куы йæм 
баввахс, уæд ыл æй нывзылдта. Дур усы бæсты Дзамболаты 
синтыл су ад... 
Дзамболаты лæппу горæты цард, фæлæ йæ хистæрты 
рохуаты нæ уагъта. Иу улæфæн бон та сæхимæ куы 
ныццыди æмæ йæ фыды йæ цырыхъхъытæ кæнгæ куы 
ныййæфта, уæд æй уыцы дисхуызæй афарста: 
— Папæ, дæ цырыхъхъытæ дæхæдæг куы кæныс, 
лæппу тæй ам ничи ис? 
689 

Дзамболаты цалдæр азы йæ астæу æргуыбыр кæнын 
никуы бауагъта. Хуыцау хорз, æмæ йын фæзминаг 
кæстæртæ ис æмæ йæм сæ цæст дарынц, æндæр, куыдтæ æмæ 
цытæ кæнид, уый йæхæдæг дæр нæ зоны. Ныр æй йæ 
лæппу йæ къахыдарæс кæнгæ куы федта, уæд ын хъыг 
куыннæ уыдаид, иунæгæй йæ кæй ныууагътой, уый. 
— Нал мæ хъæуы уыдоны 'ххуыс, — дзуапп радта фыд. 
— Цæуылнæ? Истæмæй сыл дæ зæрдæ фæхудт? 
— Нал мæ, зæгъын, хъæуы уыдоны 'ххуыс, сдзæбæх 
дæн. 
Æмæ йын хабæрттæ радзырдта. Гæлойты усы рæуæды 
давæг ыл дур куыд фехста, йæ синты тæккæ риссагдæр 
бынатыл куыд сæмбæлд æмæ уæдæй фæстæмæ йæ низ кæй 
фесæфт. 
Уыцы хабар æнæхъæн хъæуыл айхъуыст. Йæ синтæ 
кæмæн рыстысты, уыдон Дзамболаттæм æрвитын 
райдыдтой, уый, дам, йæ синтæ дзæбæх кæнынæн диссаджы хос 
ссардта æмæ йæ сымахæн дæр бацамондзæн, зæгъгæ. 
Цæуын æм райдыдтой суанг хæстæгдæр хъæутæй дæр. 
Чину æм æрбацыд, уый-иу хабар куы базыдта, уæд-иу 
зæрдиагæй фæхудт, фæлæ-иу хъуыддаг худыныл нæ ахицæн: 
Дзамболат-иу йæ рынчын уазджытæн фынг æрæвæрдта 
æмæ-иу дæлæмæ гаджидæуттæ, уæлæмæ рæгъытæ 
фæуагътой. Ахæм фынгыл бадджытæй та-иу сæ низтæ дæр 
куыннæ хъуамæ ферох уыдаиккой!.. 
рæх фехъусæн вæййы ахæм ныхас: «Фæстаг дæ 
нуазын нал хъуыди...» Цыма фæстаг куынæуал 
6анызтаид, уæд, йæ фæстæ чи баззадаид, уый фæстаг нæ 
уыдаид, уый хуызæн. 
Æвæццæгæн, цæмæй фæстаг мауал баназай, уый 
тыххæй фыццаг нуазын дæр нæ фæхъæуы. 
еатры директормæ актер бацыд æмæ йын йæ 
хъæстытæ кæны: 
— Æхсæз бинойнаджы стæм æмæ дыууæуатон фатеры 
тыхцæрдтытæ кæнæм... 
, — Æмæ ды чи дæ? Мæнмæ цæмæ 'рбацыдтæ? 
— Нæ мæ зоныс, ам дыууадæс азы куы кусын. 
590 

— Уæхи схъулæттæ кæнут, æмæ уæ чи кæцы у, уый 
хæйрæг дæр нæ равзардзæн!.. 
портивон ерысты рæстæг ахæм уавæртæ сæвзæры, 
æмæ, фыццаг бынаты уæвæг куы фæхæрд вæййы, 
уæддæр фыццаг бынаты баззайы, фæстаг бынаты уæвæг, 
куы рамбулы, уæддæр уыцы бынаты куыд баззайы, афтæ. 
Мæнмæ гæсгæ, афтæ канд спорты нæ вæййы... 
ы нæ уыди, уый зæгъын куыд нæ у мæ бон, афтæ 
мæ бон нæу, цы уыди, уый нæ зæгъын дæр. 
анайты Ирæ мын æй дзырдта: чиныгуадзæн 
«Ир»-ы дæргъæй-дæргъмæ тыргъы Хъайтыхъты 
Геор фæцæйцыд. Директоры секретарь Туаты Изетæйы 
(рухсаг уæд!) æрбацæйцæугæ куы ауыдта, уæд дардæй 
дзурын райдыдта: 
Изетсе, 
Тебе три привета 
От одного поэта. 
Буду ждать ответа. 
æртам исын раджы райдыдта. Раздæр-иу ын 
цыфæнды куы 'рбахастой, уæддæр-иу æй райста, 
фæлæ нозтыл куы фæцалх, уæлдайдæр коньякыл, уæд æй 
студенттæ уайтæккæ дæр базыдтой æмæ йын уыцы нозт 
хæссын райдыдтой. Коньякыл цал стъалыйы ис, ахæм 
6æрæггæнæн кæй æвæры, уый дæр æрæджиау рахатыдтой, 
æмæ йын раздæр æртæстъалыджын коньяк чи хаста, 
уыдон фондзыстъалыджынмæ рахызтысты. Афтæмæй 
фæлварæнты рæстæг нозтыл никуыуал стыхст. Фæлæ йæ нæл 
гæдыйы цард бирæ нæ ахаста. Иу Хуыцауы 'лгъыст 
бавдæлд æмæ йын фондзыстъалыджын коньячы авджы 
ныккодта цайы дон. Чи уыд, уый афоныл нæ базыдта, фæлæ 
йыл цæмæй ахæм сайд мауал æрцæуа, уый тыххæй 
гæртам æвгты нал иста, фæлæ, кæуыл æууæндыди, уыдонæн 
бамбарын кодта, цæмæй йын æвгты бæсты хæссой чектæ 
69/ 

(коньяк кæм уæй кодтой, уыцы дукани университеты 
фарсмæ уыди). 
Афтæ кæй бакодта, уый фæрцы йыл сайд никуыуал 
æрцыд. 
амбердиаты Мысосты фыццаг чиныг «Цин» 
хуынди. Уымæ кæсгæйæ, зæрдыл æрбалæууынц, Фет 
Афанасий Тютчев Федоры чиныджы тыххæй цы ныхæстæ 
загъта, уыдон: «Вот эта книга небольшая Томов премногих 
тяжелей». 
Мысост цы цыбыр бонтæ рацард, уыдон дзаг уыдысты 
сфæлдыстадон тæмæнæй. Æдæппæт фондз азы фæкодта 
сфæлдыстадон куыст, фæлæ, уыцы рæстæгмæ цы 
уацмыстæ ныффыста, уыдон сæ хæрзхъæддзинадмæ гæсгæ бирæ 
дæсгай азты бæркад хæсдзысты ирон советон 
литературæйæн. Мысост уыдис ныфсджын зæрдæйы хицау. Йæ 
размæ стыр хæстæ æвæрын йæ бон кæмæн уыд æмæ 
йæхимæ сæ сæххæст кæныны фаг хъарутæ чи æнкъардта, ахæм 
адæймаг. Уæззау низы ахæсты бахаугæйæ дæр уыди 
удфидар, йæ базыртæ дардта стæхынæввонг цæттæйæ. Иæ 
фыстыты не ссардзыстæм иунæг зæрдæсаст хъуыды, 
иунæг æнкъард мыр дæр. Уый нæ, фæлæ ма-иу ахæм 
хъуыдыты ахæсты чи бахауд, уыдонæй никуы никæимæ сразы, 
сæ фарсмæ-иу æрбалæууыд. Уайдзæфы сæр-иу куы 
6ахъуыд, уæд-иу уымæй дæр нæ бафсæрмы кодта, уымæн æмæ 
йæхи нымадта æмæ æцæгæйдæр уыдис ног 
цардаразджыты фыццагдæр рæнхъыты. Уымæн дзырдта сæрыстырæй: 
«Мæ фæндаг куы 'вдисон, — У барвæндæй ист. «Кæмæй 
дæ?» — «Цæдисон!» — «Дæ ном?» — «Коммунист!» 
Мысост, æвæццæгæн æмбæрста, йæ царды кæрон кæй 
æрхæстæг, уый. Алы бон дæр æм каст фæстаджы хуызæн 
æмæ, зæрдæйы цы сагъæстæ æрæмбырд, уыдон архайдта 
тагъддæр гæххæтмæ рахæссыныл. Алы бон дæр — 
уæхскуæзæй куыст, алы бон дæр — уæлтæмæнады уацары — 
ахæмæй сысты нæ разы Мысосты фæлгонц. Поэт зыдта, 
фæллой, удуæлдай фыдæбон курдиаты 
æнæфæхицæнгæнгæ хай кæй сты, уый æмæ, йæхиуыл нæ ауæрдгæйæ, 
архайдта йæ зарджыты аивдзинадыл, ахадгæ ныхасæй 
адæймаджы фæндтæ æмæ сагъæстæ, бæллицтæ æмæ хъуыдытæ 
раргом кæныныл. 
692 

Поэты арæзт фæлгонцтæ цæстыл уайынц. Йæ 
уацмыстæ схызтысты ирон поэз^йы хуыздæр æмдзæвгæтæ æмæ 
кадджыты æмвæзадмæ. Йæ тыхтæ фæлвæрдта канд 
æмдзæвгæтæ фыссыныл нæ. Йæхи равдыста кадджытæ 
арæхстджын фыссæгæй дæр. Йæ зæрды уыди прозæмæ 
рахизын. Бантыст ын цалдæр радзырды ныффыссын 
дæр. Уый уыдис уырыссаг æвзаджы дæсны. Уымæн хорз 
æвдисæн сты, уырыссагау кæй ныффыста, уыцы 
уацмыстæ. 
Стыр ныфс дзы æвæрдта йæхицæн ирон литературæ. 
Стыр нысантæ æвæрдта йæхæдæг дæр йæ размæ. Йæ иу 
æмдзæвгæйы куыд фыста, афтæмæй йæ зйерды уыд, 
Къостайæн цы нæ бантыст, уый дарддæр ахæццæ кæнын 
(«Не спетое тобою, Быть может, я спою»), Уыцы егъау 
хæс сæххæст кæнын йæ къухы кæй бафтыдаид, уый 
дызæрдыггаг нæ уыд, фæлæ, цыбыр рæстæгмæ цы уацмыстæ 
сфæлдыста, уыдон дæр æй скодтой æнæмæлæт, æмæ ирон 
литературæйы æрттивдзæн ирд стъалыйау. 
Мысостимæ мах сыхаг хъæуты цардыстæм! Уый — 
Кæрдзыны, æз — Бæрæгъуыны, æмæ мын уый тыххæй йе 
сфæлдыстад уæлдай зынаргъдæр у, йæ фыстытæ мæ 
зæрдæмæ уæлдай хæстæгдæр сты, уымæн æмæ Бæрæгъуынмæ 
Кæрдзыны рæгътæ армытъæпæныл æвæрдау зынынц: 
Хьæу... 
Йæ зæххы хайыл 
Даргъ обæушты таг, 
Се 'хсæнты ысуайы 
Быдырмæ фæндаг. 
Уыцы нывтæ бæрæгъуыйнагæн йæ цæстытыл уайын 
кæнын нæ хъæуы, уымæн æмæ сæ йæ хæдзары цурæй дæр 
уыны, быдыры куы уа, уæд та — ноджы хæстæгдæрмæ... 
Къорд хатты уыдтæн Мысосты хæдзары, куы йæ 
гуырæн бонты, куы — сæ хъæуы уынгтæй иуæн йæ ном куы 
радтой, уæд. Фæстаг хатт ын йæ гуырæн боны фæдыл 
стыр кад куы скодтой, уæд Мæскуыйæ ссыди йæ хо 
Джульеттæ. Тынг ыл фæцин кодтой йе 'мзæххонтæ, 
фæцин сыл кодта йæхæдæг дæр. Нæхимæ цæуынмæ куы 
хъавыдыстæм, уæд мæ бафæндыд Мысосты мадызæнæгимæ 
нæ хуыз сисын æмæ æцæгæйдæр систам. Джульеттæ, Ходы 
Камал æмæ æз. 
*38 Дзасохты Музафер 
698 

Куы йæм æркæсын, уæд фыццаг мæ цæстыл ауайы, 
къамы чи ис, уыдон нæ, фæлæ Мысосты фæлгонц. 
офыр цæхгæрмæ фæзилæны нæ сарæхст æмæ 
автобус йæхи дынджыр бæласыл сцавта. 
Бæлццæттæй иу змæлгæ дæр нал кодта, цалдæрæй та 
цæфтæ фесты. Шофыримæ загъд-замана самадтой, адæмы 
6абын кодтай, зæгъгæ. Уый сæм бирæ фæхъуыста, стæй, 
банцайынхъус куы нæ уыдысты, уæд, æнæзмæлгæйæ чи 
хуыссыд, уымæ амонгæйæ, загъта: 
— Дæлæ чи амард, уый куы ницы дзуры, уæд сымах 
бæстæ уæ сæрыл цы систат?! 
Уыцы ныхæстæ айхъусгæйæ, «мард» базмæлыд, йæ 
сæрыл схæцыд æмæ йæм дзуры: 
— «Мард» куы сдзура, уæд, æнхъæлыс, æмæ дæ фарс 
рахæцдзæн?! 
арæгæй мæ иу хорздзинад хъæуы: æвзæрæй мæм 
цы ис, уыдон мын иууылдæр куы амарид, уæд æй 
марæг нал схонин. 
æ хъæуы ахæм æгъдау уыди, стæй, æвæццæгæн, 
æппæт ирон адæммæ дæр. Ног азы фыццаг бон-иу 
бинонтæй хæдзарæй чи ахызт, уый фæстæмæ афтидармæй 
нæ цыди: хоры нæмгуытæ, хъæздыгдæр чи уыд, уыдон 
таиу къафеттæ кæнæ сæкæры къæрттытæ агъуысты къуымты 
байтыдтой, у ал азы хъæлдзæг æмæ амондджынæй цæрут, 
зæгъгæ, арфæтæ кæнгæйæ. Веринкæ-иу, кæй зæгъын æй 
хъæуы, æдзухдæр махæй раз дæр сыстад æмæ-иу царæй (нæ 
нартхоры къорыпп цары хъайвантыл æвæрд уыди) цалдæр 
æфсиры æриста, базгъæлдта-иу сæ æмæ-иу сæ къæсæрæй 
арфæтæгæнгæ таугæ рацыд. Афтæ алы Ног аз дæр. Фæлæ 
ныл иу хатт ахæм аз дæр скодта, нæ къорыппы иу æфсир 
дæр кæд нæ разынд. Мæ мад ахæм къуырцдзæвæнæй дæр 
рацæуæн фæндаг ссардта: йæ раздарæн салд лыстытæй 
байдзаг кодта æмæ уыдон пырхгæнгæ 'рбацыд. 
, Æвæццæгæн, сæйрагдæр, цæмæй арфæтæ кæныс, уый 
нæ уыд, фæлæ сæ нымæц. 
694 

олхозтæ куы арæзтой, уæд унайлæгтæ сæ иумæйаг 
хæдзарад дæр сæ хъæуы номæй схуыдтой. Стыр 
фæндагыл, хъæумæ фæзилæны, хиды был быцæу 
ныссагътой. Ныкъкъуырдтой йыл фанеры гæбаз ахæм фыстимæ: 
«Колхоз «УНАЛ». 
Ног цард аразын кæй нæ фæндыд, ахæм адæм алы 
хъæуы дæр уыди. Разынди ахæмтæ хæхбæсты дæр. Уыдон 
бавдæлдысты, æмæ «Колхоз «УНАЛ» фыст цы фæйнæгыл 
уыд, уым «УНАЛ»-æн йæ «у» фæстæмæ рахастой æмæ 
дзы рауад «Колхоз НАЛУ». 
æболты Ханджери — Ирыстоны кадджындæр 
хистæртæй иу — цыргъзонд æмæ 
хъæлдзæгныхасгæнаг у. Дæсгай азты зондамонæгæй фæкуыста 
кæстæртæн. У æгьдауылхæст, кад æмæ намыс бæрзонд 
æвæрд кæмæ у, ахæм адæймаг. Къорд хатты 
фембæлдыстæм зианы дæр, цины дæр. Иумæ нæ минæвæрттæн 
дæр бацагуырдæуыд æмæ дзы алы хатт дæр бузныгæй 
баззайын. 
Уæлдæр куыд загътон, афтæмæй хъæлдзæг ныхас 
уарзы. Уымæн æвдисæнæн æрхæсдзынæн æрмæстдæр иу цау. 
Æрæджы та, арæхдæр куыд вæййы, афтæ иу зианы иумæ 
лæуд фестæм. Уалынмæ нæ цурмæ 'рбацыд, Ханджеримæ 
карæй хæстæг чи уыд, фæлæ йе уæхсчытæм дæр чи нæ 
хæццæ кодта, нæ уыцы иумæйаг зонгæ Мурат æмæ йын, 
салам раттыны фæстæ, ахæм арфæ ракодта: 
— Мурат, цалынмæ мæныйас суай, уæдмæ фæцæр! 
ашинисткæтæ алыхуызæттæ вæййынц. Иутæ 
сыгъдæгдæр фæмыхуыр кæнынц, иннæтæ — 
цауддæр. «Рæстдзинад»-ыдæснымашинисткæтæуыд. Уыдонæй 
дæр иутæ æнæрæдыддæрæй мыхуыр кодтой, иннæтæ та 
— рæдыдтытимæ. Рæдигæ та чи нæ кæны, фæлæ дзы иутæ 
сæ рæдыд æмбæхсыныл архайдтой: рæдыд дамгъæ-иу 
айхæлдтой, фæлæ дзы иуæн уæлдай нæ уыд. Рæдыдыл-иу 
раст дамгъæ нытътъæпп кодта... 
Æз ма абон дæр хуымæтæджы мыхуыргæнæн 
машинкæйæ архайын. Куы фæрæдийын, уæд рæдыд дамгъæ раст 
дамгъæйы бын фæкæнынмæ рахъавын, фæлæ, уæлдæр цы 
596 

машинисткæйы кой кодтон, уый мæ зæрдыл æрбалæууы 
æмæ та рæдыд дамгъæ лезвийæ халынмæ фæвæййын. 
Æвæццæгæн, искæй рæдыдтытыл ахуыр кæнынмæ 
хуымæтæджы нæ фæсидынц. 
æлдæр партион скъолайы куы ахуыр кодтон, уæд иу 
уаты цардыстæм Мызиков Валодяимæ. Уый дæр 
фæсивæды газеты редакторæй куыста, Волгограды. 
Тынг хорз адæймаг уыд. Хæларзæрдæ, æмгаруарзон. 
Ахуыр дæр хорз кодта. Скъола каст фæци сырх 
дипломимæ. Сырх дипломимæ каст æз дæр фæдæн, фæлæ уый 
мæнæй бирæ цæттæдæр уыд. О, æмæ-иу æй исчи куы 
фарста, цал азы дыл цæуы, зæгъгæ, уæд-иу ахæм дзуапп 
радта: «Стрелять пора». Афтæмæй мæнæй афæдз кæстæр уыд. 
Мæ зæрдыл-иу мын нæ фыдæлтæ — скифты цардæй иу 
хабар æрлæууын кодта. Зæронд лæг, дам, сæм æгад уыди. 
Æцæг лæгтæ, дам, хæсты æрыгонæй фæмард вæййынц. 
Валодяйæн, æвæццæгæн, уыцы хабæрттæ йæ хъусыл 
æрцыдысты, æндæр ын цæй мæлыны афон уыди! 
Мæскуыйы куы ахуыр кодтам, уæд ныл дæс æмæ 
ссæдзгай азтæй чысыл фылдæр йеддæмæ куы нæ цыд, уæд?! 
æтæгаты Израил хистæрæн бадт æмæ иу заман 
фынгыл бадджытæн нуазæнтæ авæрдта. Иууылдæр, 
сыстадысты. Кæй зæгъын æй хъæуы, Туаты Эльбрус дæр. 
Асæй иннæтæй ныллæгдæр кæй уыд, уый Израил куыннæ 
зыдта, фæлæ адæмы бахудын кæныны тыххæй афтæ куы 
фæкæнид: 
— Æфсымæр, дæуæн дæр нуазæн у, дæхиуыл схæц! 
æддæр, цыппаррæнхъонтæ фыссын куы 
райдыдтон, уæд сын радтон иумæйаг сæргонд: «Куыристæ». 
Уыдис дзы ахæм сæргондимæ цыпаррæнхъон дæр: 
Мæ хъуыды — фат, мæ риу та — фатдон, 
Мæ зæрдæ — д< > ивæзт æрдын... 
Мæ хуымгæнд тади бæркаддон — 
Куыристæ рай тон кæрдын... 
596 

Уыцы рæнхъытæм, растдæр зæгьгæйæ та дзы иу 
рæнхъмæ, мæ критик ахæм фау æрхаста, куыристæ, дам, 
кæрдгæ нæ фæкæнынц. Раст зæгъгæйæ мæм кæмдæр йæ 
ныхæстæ бахъардтой, цыма йæ фиппаинаг æнæбындур нæу, 
афтæ мæм фæкаст. Фæлæ иуцасдæры фæстæ Гуытъиаты 
Хъазыбеджы æмбисæндты чиныджы ахæм æмбисонд куы 
бакастæн: «Æвзонджы хосдзау дæр ма дыууæ мæкъуылы 
ныккæрды», уæд мæм мæхи хъуыдыйы дызæрдыггагæй 
ницуал фæкаст, уымæн æмæ æндæрхуызон дæнцæгтæ дæр 
æрхæссæн ис. Зæгъæм, афтæ куы фæзæгъынц, хос 
кæрдынмæ ацыди, зæгъгæ, уæд уый афтæ нæ амоны, æмæ хос 
фæкæрды, уымæн æмæ кæрдгæ хос нæ фæкæнынц, фæлæ 
кæрдæг. Кæрдæг, карст кæрдæг, куы бахус вæййы, уæд 
æй бассивынц. Мæкъуылтæ дзы куы самайынц, хос хонын 
æй æрмæстдæр уый фæстæ райдайынц. Кæнæ афтæ куы 
фæзæгъынц, дыууæ къусы (хъæрмхуыпп, кæнæ бас, кæнæ 
мисын, кæнæ æндæр исты) бацымдта, уæд уый афтæ нæ 
амоны, æмæ къустæ бацымдта. Цымгæ бакæнынц, куыд 
зонæм, афтæмæй, къусы цы вæййы, уый. Иннæ ахæм: 
«Фынгыл бадтыстæм фынддæсæй». Уый дæр афтæ нæ 
амоны, æмæ фынджы уæлæ бадтысты. Фæамоны: 
бадтысты фынджы уæлхъус. 
æдиаты Секъа тызмæг рæстæджы царди. Ноджы 
тызмæгдæр уыди, цы дуг æвдыста, уый. Кæй 
зæгъын æй хъæуы, тызмæг уавæрты чи цард, уыцы 
адæмæн сæ хъысмæттæ дæр тызмæг уыдысты. Йæ 
радзырдтæ нымæцæй бирæ не сты, фæлæ дзы йæ бон баци бирæ 
цардæгас, уырнинаг æмæ цæстыахадгæ фæлгонцтæ, 
сурæттæ сныв кæнын. Йæ сæйрагдæр радзырдтæ (уæвгæ, 
йæ фыстытæй та сæйраг кæцы нæу!) дæсæй фылдæр не 
сты, зæгъгæ, куы зæгъæм, уæд, æвæццæгæн, нæ 
фæрæдидзыстæм. Уыцы цыбыр, фæлæ арфхъуыдыджын 
радзырдты царды æцæгдзинад афтæ уырнинагæй æвдыст 
æрцыд, æмæ адæймаджы цæстыты раз ирдæй сыстынц, кад 
æмæ намысы сæраппонд тохмæ цæттæ чи у, лæгдзинадæй 
йæхицæн мæсыг чи амайы, йæ цæсгомæн чъизийæ чи 
тæрсы, цыты сæрвæлтау мæлæтмæ цæттæ чи у, ахæм 
хъæбатыр æмæ ныфсджын хохæгты фæлгонцтæ. 
Уыдон сæрибарыл тохмæ канд цæттæ не сты, фæлæ уый 
597 

сæрвæлтау мæлæтдзаг тохы бацæуынц æмæ сæ цард 
нывондæн æрхæссынц. 
Куы зæгъын, Секъа цы дуг æвдисы, уый тугхъулæттæ 
уыд. Мæлæты кой дзы афтæ бирæ уымæн ис. Стæй канд 
йæ кой нæ. Ахæм радзырд æм зынæй ссардзынæ, йæ 
хъæбатыртæй иу кæнæ цалдæр кæцыйы нæ фæмард. Зæгъæм, 
«Садуллæ æмæ Манидзæ»-йы архайджытæй фæмард 
цыппар æмæ ссæдз, «Арагуийы Ерыстау æлдар»-ы — æстдæс, 
«Азау»-ы — æртындæс, «Саударæг ус»-ы — иуæндæс æ.а.д. 
Æдæппæт дæс радзырды, чи фæмард, уыдоны нымæц 
хæццæ кæны сæдæмæ. 
Афтæ нæ зæгъын, æмæ Секъа барæй мары йæ 
уацмысты архайджыты. Фыссæджы тугмондаг рахонæн ницы 
хуызы ис. Тугмондаг, йæ рæстæг, йæ уацмысты цы дуг 
æвдыст цæуы, уыдон уыдысты. Уыцы æцæгдзинадæн та 
курдиатджын фыссæгæн æнæравдисгæ нæ уыд. 
æд нæ рæдийын, уæд Хуссар Ирыстонмæ фыццаг 
хатт ацыдтæн 1967 азы. Уæд журнал «Фидиуæг» 
бæрæг кодта йæ дыууиссæдз азы юбилей. Уыцы 
бæрæгбонмæ «Рæстдзинад»-æй ацыдыстæм Гуыбаты Черменимæ. 
Уæд базонгæ дæн дзæнæтыбадинаг, курдиатджын поэт, 
Шота Руставелийы «Стайыцармдарæг» ирон æвзагмæ 
иттæг дæсны ратæлмацгæнæг Бестауты Гиуæргиимæ дæр. 
«Фидиуæг»-æн йе 'ртиссæдз азы юбилей та бæрæг кодтой 
1987 азы. Уæд дæр æз, ныры хуызæн, куыстон «Ногдзау»-ы. 
1986 азы 17 декабры мæм журнал «Фидиуæг»-æй æрбацыд 
ахæм писмо: «Зынаргъ Музафер! 1987 азы январы журнал 
«Фидиуæг»-ыл æххæст кæны 60 азы. Тынг æхсызгон нын 
уыдзæн уыцы бонмæ дæ арфæйы ныхас райсын. Арфæйы 
ныхæстæ мыхуыр кæндзыстæм журналæн йæ февралы 
номыры 1987 азы. 
Кæд нæ курдиатыл сразы уай, уæд дæ арфæйы ныхас 
рарвит 1987 азы 15-æм январмæ. 
Ног аз æрбалæууы æмæ дын йемæ æрхæссæд амонд, 
фидар æнæниздзинад, ног сфæлдыстадон æнтыстытæ! 
Журнал «Фидиуæджы» юбилейон комитет». 
Куыннæ хъуамæ раарфæ кодтаин нæ уарзон журналæн 
йæкадджын бæрæгбон! Писмо цы бон райстон, уыцы бон 
ныффыстон æмæ арвыстон мæ арфæтæ. 
698 

Рæстæг цыди. Ног аз ралæууыд. «Фидиуæджы» 
февраль! номыр нæ, фæлæ иннæ номыртæ дæр рацыдысты, 
æрмæст дзы мæ арфæтæ нæ, фæлæ иннæтæй дæр никæй 
арфæтыл сæмбæлдтæн. Цæуыннæ, уымæй та абоны онг 
никæйма бафарстон. Æрæджы, мæ гæххæттытæ æвзаргæйæ, 
мæ размæ фесты, 1986 азы 31 декабры журналмæ цы 
арфæтæ арвыстон, уыдон. Уæд сæ цы зæрдæйыуагæй 
фыстон, уый нæ аивта æмæ мæ фæндиæгтæ абон, бирæ азты 
фæстæ, æрвитын нæ уарзон журналæн: «Нæ зынаргъ, нæ 
иузæрдион «Фидиуæг». Фарн дæм бадзурæд дæ 
хъæлдзæг, амондджын æмæ цинæфсæст бæрæгбоны. Æртиссæдз 
азы дæргъы (æз ма йæм æфтауын авд æмæ ссæдз азы. — 
Дз. М.) цы фæндæгтыл фæцыдтæ, уыдон, тугдадзинтау, 
тæлфынц ирон уды, ирон зæрдæйы, ирон зонды. Дæ 
6азыртæ куы базмæлыдысты æмæ дæ дæ бæллицтæ Ирыстоны 
хæхтæ æмæ быдырты сæрмæ куы систой, уæдæй нырмæ 
мыдыбындзау зилыс æмæ иу ранмæ æмбырд кæныс ирон 
дзырды тых æмæ фарн æмæ дзы амайыс нæ адæмы 
иумæйаг мæсыг. 
Дæ намысджын нысанмæ тырнгæйæ дын мæ зæрдæ 
зæгъы ноджы стырдæр æнтыстдзинæдтæ. Дæ цæрæццаг 
хъæлæс азæй-азмæ кæнæд зæрдæисгæдæр, Иры 
дзыллæтæн цин æмæ амонд куыд хæсса. Ныронг дыл цы 
æртиссæдз азы рацыд (ам дæр ма сыл авд æмæ ссæдз азы 
æфтауын. — Дз. М.), уыдоны цал боны ис, уал азы нæ хæхтæ 
æмæ быдырты фарны фидиуæгæй фæкус, стæй дын уый 
фæстæ дзæвгар æнцондæр уыдзæн. 
Ноджыдæр ма дын иу хатт зæрдиаг арфæтæ нæ 
бирæнымæц æвзонг журналкæсджыты номæй! Цæр æмæ нын 
цæр! Дзасохты Музафер, 1986 азы 31 декабрь». 
аби йæ зæрдыл дараг у. Хатгай адæймагæй, 
райсомæй цы бахордта, уый сихормæ ферох вæййы, фæлæ 
гыццылæй цы федта, йæ цæстыты раз нывгондау цы 
хабæрттæ æмæ цаутæ баззадысты, уыдон адзалы бонмæ дæр 
йæ зæрдыл фæдары, фæуыны сæ йæ фыны, уазæгуаты 
сæм æрбацæуы йæ хъуыдытæ æмæ йæ сæнтты. 
Сабидуг у царды райсом, йæ цъæхдзыкку уалдзæг, йæ 
зæлдагтынвæлыст хурыскает. Афтæ куы нæ уаид, уæд нæ 
зæрдæйы рæбинагдæр къуымы нæ цæрид, нæ мысинæгты 
599 

адджындæр æй нæ хониккам, йе 'ргъæу дуар-иу ын афтæ 
арæх нæ бахоиккам æмæ-иу ныл базыртæ нæ базаид... 
хæм фæндаг нæй, кæдæмдæр чи нæ хоны. 
ыццылæй цы фехъусай, уый дæ зæрдыл куы 
бадарай, уæд æй никуыуал ферох кæндзынæ, дæ 
зæрдыл æй дардзынæ адзалы бонмæ дæр. Мæнæ ацы 
рæнхъытæ дæр хæрзсабийæ нырмæ хъуыды кæнын. Чи сæ 
æрымысыд, уый нæ, фæлæ сæ кæмæй фехъуыстон, уый дæр 
нал хъуыды кæнын, æрмæст цыппар рæнхъы мæ зæрдæйы 
фыстæй баззадысты: 
Иу райсом раджы 
Горæты парчи 
Мæ тихи руаджы 
Амардтон карчи. 
Нæ мæ ферох сты, мæ сабибонты кæй фехъуыстон, 
уыцы æндæр æртæ рæнхъы дæр. Уыдонæн дæр сæ 
хабæрттæ горæты æрцыдысты: 
Горæты мæ уарзон фæцæйцыди, 
Хæрæг ын йæ къахыл фæлæууыди, 
Хæрæг нæ уйди, къæлæу уйди... 
Ацы рæнхъытæ зарæджы ныхæстæ кæй уыдаиккой, уый 
мæ уырны. Афтæ уымæн зæгъын, æмæ сæ хуымæтæджы 
ничи дзырдта: заргæ-иу сæ кодтой. Стæй йæ мелодийæн 
хуымæтæджы рахонæн нæ уыди: айв, зæрдæмæдзæугæ. 
Диссаг цы у: хæрзæрæджы уыцы мелодийыл чидæр 
дæлдæр-уæлдæр ныхæстæ афыста, æмæ сæ зарæггæнæг 
афтæ зæрдиагæй фæзары, æмæ йын адæймаг кæд 
тæригъæды нæ бацæуы, ахæм хорз мелоди ахæм хорз 
хъæлæсæй ахæм æнæзæрдæмæдзæугæ ныхæстимæ зарын дæ 
сæрмæ куыд хæссыс, зæгъгæ. 
Уæлдæр цы рæнхъытæ æрхастон, уыдонæн ма сæ 
разæй дæр æмæ сæ фæстæ дæр ныхæстæ ма уыдаид, уый мæ 
нæ уырны. Стæй мæм афтæ дæр кæсы, цыма сæ 
ныффыссæг æнæкурдиат нæ уыди. Ууыл мæ æууæндын кæны 
æрмæст йæ рифмæ дæр: фæлæууыди — къæлæу уыди. 
600 

Æрæджы кæй ацъапчындæуыд, уыцы зарæджы 
ныхæстæ та адæмы æхсæнмæ рахæссынмæ нæ, фæлæ 
хъæдбыны азарынмæ дæр нæ бæззынц. 
æ хæдзары фыццагдæр цы чингуытæ фæзынд, 
уыдонæй иу уыди Мыртазты Барисы æмдзæвгæты 
æмбырдгонд «Уад». Уыцы рæстæг, дуканийы исты куы 
æлхæдтаис, уæд дын хъуамæ чиныг дæр райсын кодтаиккой. 
Æмæ иу бон Веринкæ цæхх, сапон æмæ спичкæтимæ 
схаста, уæлдæр цы чины джы кой скодтон, уый æмæ 
Хъайтыхъты Георы «Æмдзæвгæтæ æмæ кадджытæ». Æхсызгон нын 
уыд, кæй зæгъын æй хъæуы, «Нарты кадджыты» фæстæ 
ма нæ чингуыты нымæцыл дыууæ кæй бафтыди, уый. Ныр 
нæ «библиотекæ» иу къахыл нал лæууыд, фæлæ дзы 
фынджы хуызæн æртæкъахыг рауади. Кастыстæм сæ мæ 
кæстæр хо Райæимæ, Дибæ уæд скъоламæ нæма цыди. 
Райæ Барисы чиныгæй, ничи йын загъта, афтæмæй 
цалдæр æмдзæвгæйы æнæ чиныгмæ кæсгæйæ дзурын дæр 
6азыдта. Абоны хуызæн ма мæ хъустыл азæлы Барисы 
æмдзæвгæйы иу рæнхъ «Макуы дæ баййафæд сонт нæмыг, 
макуы...» Æз та мæ зæрдыл бадардтон Хъайтыхъты Георы 
хæстон æмдзæвгæтæй къордæй фылдæры рæнхъытæ. 
Уæлдай тынгдæр мæ зæрдæмæ цыд, йæ мады кой кæм 
кæны, уыцы æмдзæвгæ. Кæд нæ рæдийын, уæд дзы уыд 
ахæм рæнхъытæ: 
Ацы бонты кадимсе 
Бад, тæхуды, мадимæ, 
Фæлæ нæй гæнæн. 
Мады бæсты не 'мбæлттæ, 
Ме ' фсымæртæ, не 'мгæрттæ 
Барæвдауыпц мæн. 
Æппæт уыцы хæбæрттæ мын мæ зæрдыл æрлæууын 
кодтой, цы дыууæ 'мдзæвгæйы тыххæй радзурынмæ 
хъавын, уыдон. Уæлдæр кодтон Мыртазты Барисы хæстон 
æмдзæвгæты кой. Уыдонæй иу хуынди «Цырыхъхъытæ»: 
Мæ салдатаг цырыхъхъытæ, 
Куы ссыгъд ыстыр хæст, уæд 
Цы къуыппытыл, цы дзыхъхъытыл 
Нæ баззади уæ фæд! 
60/ 

Æхситт уыл кодта сау нæмыг, — 
Уæддæр фыстат уæ хæс. 
Ныр уын уæ дард æфсæддон рыг 
Бæстоп ныссæрфтон æз. 
Симах мæ цæст нæ фæсдуар 
Куш ацахсы, уæд та 
Æрбаймысын нæ хæдзары 
Нæ рухс тохы фæндаг! 
Ахæм хъуыдытæ æвдыст цæуы туркменаг поэт Томма 
Нурбердыевы æмдзæвгæ «Путь моих сапог»-ы дæр. 
Æрхæсдзынæн дзы æртæ цыппаррæнхъоны: 
Стоит только па подметки мпе взглянуть, 
Я припомню каждый шаг и каждый день. 
Сапоги мои прошли немалый путь 
Через сотни городов и деревень. 
На Кавказе добрый мастер вас подбил — 
Вы до Киева дошли через Донбасс. 
Вас ни холоду ни мороз не устрашил, 
Ни ненастья, ни дожди не брали вас... 
Возвратился я с победой в дом родной. 
Пыль походную стряхнул с моих сапог, 
КуНЯв % почистил их заботливой рукой 
И поставил осторожно в уголок. 
Бæлвырд у, дыууæ поэты дæр тугкалæн хæсты 
иухуызон зын фæндæгтыл кæй фæцыдысты, уый. Сæ хъуыдытæ 
дæр æввахс кæй рауадысты, уый дæр хуымæтæджы нæу. 
Зондджын адæмæй чидæр афтæ загъта: «Мысли великих 
сходятся». Абайты Васо та ацы хъуыды иуцасдæр 
æндæрхуызон фæзмыдта: «Мысли великих встречаются». Куыд 
федтам, афтæмæй фембæлынц поэтты хъуыдытæ дæр. 
Стæй иу хатт æмæ дыууæ хатты нæ, фæлæ дзæвгар 
арæхдæр. Мæ хъуыды бафидар кæныны тыххæй 
æрхæсдзынæн цалдæр æвдисæны. 
Пушкин Александрмæ йæ трагеди «Моцарт и Сальери »- 
йы ис ахæм рæнхъытæ: 
602 

Коль мысли черные к тебе придут, 
Откупори шампанского бутылку 
Иль перечти «Женитьбу Фигаро». 
Фæстæдæр Минаев Дмитри фыста: 
— Цыдæр кæныс, дæ хуыз мæ зæрдæмæ нее цæуы. 
— Æмгæрон мæм хуыесæг æхсæвыгон нæ цæуы. 
— Мæнмæ дæ низæн ис дыууæ хосы, хæлар: 
Кæнæ дын морфи грамм, кæнæ журнал «Маляр! >> 
(Мæхи тæлмац). 
Плиты Грис дæр сæ фæсте нæ баззад: 
Федыр*\ хуыесæгыл ма кæн сагъæс, — 
Мыййаг, æнæхуыесæг куы уай, 
Уæд-иу Темболы*** стихтæ бакæс 
Æмæ хуыррытт фынæй кæнай! 
Мæнмæ та ис ахæм цыппаррæнхъон: 
Æрæлхъива дæ кæд уæззау хæс 
Æмæ кæнай кæд уый тыххæй æнкьард, 
Уæд-иу Мураты Мамсыраты бакæс, 
Æмæ дæ сагьæс алидздзæни дард. 
Эпиграфæн ын æрхастон Пушкины рæнхъ: «Коль 
мысли черные к тебе придут...» 
арты Сырдон загьта: «Мæрдтæ æгæстæй фылдæр 
сты, уымæн æмæ, сæрд нымæт кæмæн нæй, зымæг — 
кæрц, уыдон дæр мæрдтыл нымад сты». 
Нæ амонд уыд, æмæ мах нарты заман не 'рæййæфта, 
æндæр, зæгъæн ис, æмæ не 'ппæт дæр мæрдтыл нымад 
æрцыдаиккам. 
* Цыди Бетъырбухы 1871—1878 азты. 
** Гаглойты Федыр (Гафез) — фыесæг. 
*** Балаты Тембол — фыесæг. 
603 

нусы æмбисы размæ Ирыстон бæрæг кодта йæ 
автономийы дыууиссæдз азы юбилей. Нæ 
бæрæгбонмæ ссыд Хрущев дæр. Уæд ма газеттæ «Рæстдзинад» 
æмæ «Социалистическая Осетия»-йæн иу редакци уыд. 
Уый дæр, Хрущев цы æнæсæрфат митæ бакодта, уыдонæй 
иу уыди. О, æмæ юбилейы кой кодтон. Бæрæгбоны 
номырмæ ныффыстон статья «Æвддæс æфсымæры». Ныхас 
дзы цыди Дзебойты Хъасболат æмæ Хъалæгаты Тæтæрийы 
фæндзгай фырттæ æмæ Гæздæнты Асæхмæты авд 
хъæбатыр фырты сгуыхтдзинæдтыл. Уыдон иууылдæр сæ цард 
нывондæн æрхастой Фыдыбæсты сæраппонд. Æрмæг 
мыхуыргонд æрцыд дыууæ газеты дæр. «Социалистическая 
Осетия»-йæн æй уырыссаг æвзагмæ ратæлмац кодта 
Дзампаты Мæирбег. 
Бæрæгбон ахицæн. Куыддæр Хрущев аздæхт, афтæ йæ 
цыбыр рæстæджы фæстæ йæ куыстæй систой æмæ йæ 
æппындæр нæ фæндыди, афтæмæй æгады пенсийы арвыстой. 
Ууыл дæр бирæ рæстæг нæма рацыд, афтæ мæм 
республикæйы Сæйраг Советы Президиумы уæды сæрдар Хетæгкаты 
Тамарæ фæдзырдта æмæ мæ бæлвырд фæрстытæ 
фæкодта, кæй тыххæй фыстон, уыдоны бинонты царды 
хабæрттæй. Кæй зæгъын æй хъæуы, цы зыдтон, уыдон ын 
фæдзырдтон. Загътон ма йын, хъахъхъæдуйраг Дыгуры 
Дадзойы фондз фырты дæр немыцаг фашисттимæ тохы 
хъæбатырæй кæй фæмард сты, уый дæр. 
...Фæстæдæр куыд базыдтон, афтæмæй мæм 
хуымæтæджы нæ фæдзырдта: се 'ппæты бинонтæн дæр снысан 
кодтой сæрмагонд пенситæ. 
окайты Тотрадзы, машинæ скъæргæйæ, кæмдæр 
милицæ фæурæдта. Милицæ дæ куы баурома, уæд 
фылдæр хæттыты хуымæтæджы нæ вæййы. Æвæццæгæн, 
Тотрадзмæ дæр исты къухбакæнæн ссардтой æмæ йын, 
цæмæй ныххатыр кæной, уый тыххæй афтæ: 
— Ирыстоны иунæг ведущий поэт ис, æмæ йын ахæм 
гыццыл рæдыд ныббарæн нæй? 
Автоинспектор, уый айхъусгæйæ, фæхъæр кодта: 
— Æмæ Дзасохты Музафер нымад нал у? 
— Уый ведущий нæу, машинæ не скъæры, æз та 
скъæрын... 
604 

Милиционер йæ мидбылты бахудт æмæ Кокайы-фырты 
йæ фæндагыл ауагъта. 
аздæр æрыгæттæ сæ уарзондзинад æмбæхстæй 
дардтой, се 'нкъарæнтæн нымд кодтой. Тарстысты 
адæмы дзыхы бахауынæй. Уый ирдæй зыны адæмон 
зарджытæй бирæты. Байхъусут-ма дзы иумæ: 
Сусхъæдæй бандой сарæзтон, 
Æмæ мын уый дæр басыгътой. 
Суссегæй уарзон равзæрстон, 
Æмæ мын уый дæр базыдтой. 
Ныр рæстæджытæ аивтой: чызгæй-лæппуйæ се 
'нкъарæнтæ æмбæхсыны бæсты сæ зæрдæты дуæрттæ байгом 
кодтой æмæ, фаззæттæ фаззæтты куыд уарзынц, ууыл 
æргомæй дзурын æмæ зарын райдыдтой. 
æхаты Темырхъаны йæ рæстæджы бирæтæ 
зыдтой. Райгуырди Тменыхъæуы. Фæстæдæр йæ 
бинонтæ ралыгъдысты Джызæлмæ. 1926—1930 азты ахуыр 
кодта педтехникумы. Уыцы рæстæджы уым ахуыр кодтой 
Мамсыраты Дæбе, Бесаты Тазе æмæ Хъайтыхъты Геор 
дæр. Темырхъан техникум каст куы фæци, уæд 
ахуыргæнæгæй куыста Джызæлы, Фарныхъæуы, Санибайы. Хорз 
æй зыдта, «Рæстдзинад»-æн бирæ азты дæргъы 
арæхстджын разамынд чи фæлæвæрдта, Хъаныхъуаты уыцы 
Валодя — йæ ахуыргæнæг уыди. 
Темырхъан фыста æмдзæвгæтæ, радзырдтæ, 
^зарджытæ. Мыхуыр сæ кодта республикой газетты. Йæ фыд 
Гадзæгойы хуызæн дæсны уыд зарынмæ. Мамсыраты Дæбе 
мын куыд дзырдта, афтæмæй Темырхъаны хуызæн айв 
хъæлæс ирон адæмæй никæмæн уыдис. Фæндырæй цагъта, 
афтæмæй зарыдис йæхиконд зарджытæ. Адæмы зæрдæмæ 
æппæты тынгдæр фæцыдысты «Муссæйы хъарджытæ». 
Ныхæстæ æмæ йын музыкæ ныффыста йæхæдæг. 
Хъыгагæн, Темырхъанæн хъысмæт бирæ цæрæнбон нæ 
радта: 1943 азы фæмард Фыдыбæстæйы Стыр хæсты. Йæ 
фыстытæ йын бабиноныггæнæг нæ фæци æмæ, кæм сты, 
уый бæрæг нæй. 
605 

арон зындгонд актрисæ Доронина Татьянæйæн 
уыдис йæ юбилей. «Российская газета» уыцы 
бæрæгбонæн радих кодта дæлæмæдæр-уæлæмæдæр 102 
рæнхъы. Мæнæ уыцы рæнхъытæй цалдæр: «За всю жизнь 
она снялась лишь в 12 фильмах. 5 раз была замужем...» 
«Первая свадьба актрисы (всего у нее их было 5) была 
совсем скромной...» «Первого мужа — Олега Басилашвили — 
поразила даже не красота Дорониной, а что-то другое, 
более глубокое...» «Могла ли Доронина в пылу семейного 
скандала чем-то в вас бросить?» — спросили 3-го мужа 
актера Бориса Химичева». 
Дæ бæрæгбоны дын ахæм хабæрттæ дæ зæрдыл 
æрлæууын кæнæнт! Хуымæтæджы нæ фæзæгьынц: «Кæй нæ 
уарзай, уымæн йæ хæрын — цъæм-цъæм, йæ цæуын — 
сæпп-сæпп!» 
æсты фæстæ цæйбæрц уæнгхъуæгтæ уыдта 
адæймаг! Кæмæн къах нæ уыд, кæмæн — къух. Мæ 
хъустыл-иу ахæм ныхас арæх æрцыд: «Мæ хъæбул ма 
æнæкъах, æнæкъухæй дæр куы раздæхтаид!..» Куыд 
дзырдтой, афтæмæй, тохы быдырæй уæнгцухæй чи ссыд, 
уæлдайдæр йæ къах кæмæн ахауд, уыдон, дам, уыдысты 
нæ хъæуы кафагдæр лæппутæ. 
Зын у æрыгонæй фæстæмæ царды бонтæ æнæкъах, 
æнæкъухæй æрвитын, фæлæ мæ хъæуккæгтæй, сахъатæй 
чи баззад, уыдонæй зæрдæсæттæн ныхас никуы ничи 
фехъуыста, хъысмæтæй дзы иу дæр никуы рахъаст кодта, 
уымæн æмæ зыдтой, тохы быдыры цы бирæ 'мбæлттæй 
бавдæлон сты, уыдон сæ цард æнæхъæнæй дæр кæй 
ныууагътой. 
Йæ цард Фыдыбæсты сæраппонд чи ратты, уыдон та 
вæййынц тæккæ стырдæр хъæбатырдзинад равдисджытæ. 
ондджын адæм куыд зæгъынц, афтæмæй алы 
мидбылхудт дæр адæймаджы цардмæ бафтауы фондз 
минуты. Уыцы хъуыды тынг раджы фехъуыстон 
æмæ мæ зæрдæмæ фæцыд. Ноджы ма афтæ дæр 
фехъуыстон, æви кæмдæр кæсгæ бакодтон, уæддæр нæ зонын, 
606 

Америчы, дам, ахæм дуканитæ ис, æмæ дзы уæйгæнæджы 
æнæхудгæйæ куы фенай, уæд дын цалдæр доллæры преми 
ратдзысты. Цыбыр дзырдæй, худын у, удыхос кæй 
фæхонынц, ахæм æнкъарæн. Фæлæ, цымæ, æдзух афтæ у? 
Мæнмæ гæсгæ, нæу. Афтæ куы уаид, уæд ирон адæммæ, 
дон худгæйæ ласы, зæгъгæ, æмбисонд нæ фæзындаид. Ис 
æндæр æмбисæндтæ дæр: «Цы 'рцæуы, уый дæр хъазгæ 
'мæ худгæйæ 'рцæуы». «Хъазгæйæ-худгæйæ ис 
фыдбылызы бахауæн дæр». 
Нæ бæстæ нын пырх кæнын куы райдыдтой, уæд дæр 
сæм фидауцы цæстæй кастыстæм, горбачевтæ æмæ 
ельцинтæ маргарет тетчертæ æмæ буштимæ фембæлдтытæ куы 
арæзтой, уæд нæм худæгау каст, фæлæ цæмæй ахицæн, 
уый федтам. 
Бакæсут-ма телевизормæ, байхъусут-ма радиомæ, 
хихитæ æмæ дзы ха-хатæ нырæй фылдæр искуы уыди? 
Кæуыл æмæ цæуыл худæм? Нæхиуыл? Æвæццæгæн. 
Стæй хуымæтæджы худт нæ, фæлæ, цæссыгтæ 
фырзæрдæрыстæй кæлынц, афтæмæй. 
Æмæ ма раджы кæддæр цы кастæн, ахæм хабары 
тыххæй. Америкаг скъоладзаутæн, дам, сæ фылдæры бон, 
картæйы сæ бæстæ кæм ис, уый бацамонын нæу. Раст 
зæгъын хъæуы, уыцы ныхæстыл уæд нæ баууæндыдтæн. 
Ныр ыл дызæрдыг нал кæнын, уымæн æмæ ахæм уавæры 
бахаудтой нæхи скъоладзаутæ дæр. Нæхæдæг дæр ыл 
сæттын райдыдтам. Æрмæст æй дзурæм хъазгæ æмæ худгæйæ. 
æс æмæ дыл æртиссæдз азы цæуæд æмæ дын иу 
æрдхорд ма уæд! Дæ сусæгдзинад кæмæн зæгъай, 
зæрдæйæ-зæрдæмæ кæимæ аныхас кæнай, дæ сагъæстæ 
кæмæн радзурай, ахæм æрдхорд. Афтæмæй хъæуы дæр 
куыста, районы дæр куыста. Ноджы стырдæр бынæтты та 
горæты фæкуыста, фæлæ дзы йæ удмæ хæстæгæн никæй 
равзæрста; ничи йын рахуыдта йæхи дæр йæ иузæрдион 
хæлар. 
Аслам хъазæн ныхæстæгæнгæйæ æрвиты йæ цард. 
Уайдзæф ныхас æм нæ хъары. Цыдæриддæр ын зæгъай — 
аныхъуырдзæн æй. Худынмæ йæ аздахдзæн. Иу хатт æй 
чидæр афтæ бафарста: «Дæ хæдзары къæсæрæй искуы уазæг 
607 

бакаст?» — «Алы бон дæр! — дзуапп ын радта, йæ 
мидбылты бахудгæйæ, лæг. — Мæхæдæг. Нæлгоймаг хæдзары 
уазæг у, зæгъгæ, никуы фехъуыстай?!» 
Ахæм хъазæн ныхæстæй дзуапп ратты алы уайдзæфæн 
дæр. Афтæмæй йæ царды кæронмæ фæхæццæ кæны. Кæд 
ахæм цард «цард» схонæн ис, уæд. 
ах цæрæм, диссæгтыл дне кæм нæуал кæнынц, 
ахæм бæстæйы, уымæн æмæ лæг алы бон кæй 
уыны, уый йæм диссаг нал фæкæсы... 
Мæн дæр æмæ Цыбырты Людвиджы дæр хорз чи зоны, 
стæй нæхæдæг дæр хорз кæй зонæм, нæ иу ахæм зонгæ нæ 
йæ кусæн уатмæ бахуыдта æмæ нæ диссаджы æппæлдтытæ 
фæкодта. Мах, зæгъгæ, кæмæй загъта, уымæй йæ нæ 
6афарстам, фæлæ, дам, мах, уæ дыууæйы сгуыхтдзинæдтæ 
нымайгæйæ, сфæнд кодтам, ныртæккæ Уæрæсейы 
кадджын чи у, уыцы орденæй схорзæхджын кæнын æмæ 
нæм равдыста дынджыр фолиант, уыцы орденæй кæй 
ном ссардтой, уыдоны къамтæ æмæ сгуыхтдзинæдтимæ. 
Æмæ дзы чи нæ уыди! Паддзахады разамонджытæй 
райдай, æмæ ахуыргæндтæ, фыеджытæ æмæ аивады 
куеджытæй фæу. 
Нæ зонгæ орден æмæ йæ райеджыты хорздзинæдтæ 
нымад куы фæци, уæд æрхæццæ «фæлæ»-мæ. Фæлæ, дам, 
дзы иу хъуыддаг ис: «Ордены тыххæй бафидын хъæуы 
иуæндæс мины æмæ æрдæг...» 
Дыууæйæ дæр сагъдауæй аззадыстæм. Æз ахæм диссаг 
фехъусын æнхъæлмæ нæ кастæн. Ахæм диссаг фехъусын 
æнхъæл Людвиг дæр кæй нæ уыд, уый мæ бауырныдта, 
уый дæр орден райсыныл куы не сразы, уæд. 
Кæй зæгъын æй хъæуы, орденты аккагыл нæ чи 
банымадта, уымæй мах бузныг уыдыстæм, иннæты астæу нæ 
хуыздæрæн кæй равзæрста, уый тыххæй, фæлæ нæ цыма 
уый бынтон разыйæ нæ баззад, афтæ мæм фæкаст... 
Цалынмæ нæхимæ цыдтæн, уæдмæ райгуырдысты ацы 
рæнхъытæ: 
Мæ хъыгæн нал уыди æнцайæн, 
Зæрдæйы мастсей рауад цад: 
Æлхæдтой мын мæхи сехцайсе 
Мæхи, мæ памыс æмæ кад! 
608 

æгæраты Максим уæд, ома 1964 азы, Фысджыты 
цæдисы сæрдар уыд. Иу бон мæм фæдзырдта, 
хъæуыс мæ, зæгъгæ. Кæд дæ æвдæлы, уæд, дам, куы 
фембæликкам, уый мæ фæнды. Фембæлдыстæм. 
Уыцы фæззæг Ирыстон бæрæг кодта йæ автономийы 
дыууиссæдз азы юбилей. Бæрæгбон æрбацæйхæццæ 
кодта. Максим мын куыд радзырдта, афтæмæй Ирыстонмæ 
ссæуинаг у газет «Литературная Россия»-йы уацхæссæг 
Либединская Лидия («Нарты кадджытæ» уырыссаг 
æвзагмæ тæлмацгæнæг Либединский Юрийы бинойнаг). 
Цæдисмæ телефонæй сдзырдта, фысджыты къам, дам, нæ 
бахъæудзæн, æмæ уæ хуыз сисут. Æз Максимы кусæн уаты нæ 
фысджыты хуыздæрты куы ауыдтон, уæд хорзау нал 
фæдæн, се 'хсæн куыд сфидаудзынæн, зæгъгæ. 
Цыбыр дзырдæй, машинæты бабадтыстæм æмæ нæ 
хуызисæг Мозгов Евгени Арвы коммæ аласта. Цалдæр раны 
машинæйæ рахызт, алырдæмыты-иу акæстытæ кодта, 
фæлæ-иу йæ зæрдæмæ нæ фæцыд æмæ та-иу машинæйы 
сбадт. Æппынфæстаг æрфистæг стæм, йæ зæрдæ кæмæй 
барухс, ахæм ран. Фысджытæ уыдысты (хистæрæй 
райдайон): Токаты Асæх, Дзаттиаты Тотырбег, Мамсыраты 
Дæбе, Ардасенты Хадзыбатыр, Хъайтыхъты Геор, 
Цæгæраты Максим æмæ Цырыхаты Михал. 
Мозгов нæ иу дзæбæх ранмæ бахуыдта, хæхтæ 
хуыздæр кæцæй зындысты, уым нæ кæрдæгыл æрбадын кодта. 
Лæугæйæ ма баззад æрмæстдæр Геор. Нæ къам 
исынæввонг уыдыстæм, афтæ нæм Мозгов дзуры: 
— Иууылдæр Геормæ кæсут. 
Уыцы ныхæстæ айхъусгæйæ, Грис афтæ фæкодта: 
— Дæумæ гæсгæ, уый æнцон у? 
Иууылдæр ныххудтыстæм. 
Æцæгæйдæр, къамы, Геормæ нæ, фæлæ иннæрдæм 
кæсгæйæ рауадыстæм. 
Цæрæнбонты къамтæ куыннæ фæистон! Иутæ мын дзы 
зынаргъ сты, иннæтæ — ноджы зынаргъдæр. Сæ тæккæ 
зынаргъдæрыл кæй нымайын, уыдонимæ ис ацы къам дæр. 
Куы йæм æркæсын, уæд, нæ литературæйæн кад æмæ 
ном чи скодта, уыдоны фæлгонцтæ цардæгасау мæ цæстыл 
ауайынц. Æхсызгон мын вæййы сæ алкæйы уынд дæр, 
уымæн æмæ дзы ныхкъуырд ныхас никуы никæмæй 
фехъуыстон, хæрам ми мын дзы никуы ничи бакодта, 
*39 Дзасохты Музафер 
609 

æдзæстуарзонæй дзы никуы никæуыл фæгуырысхо дæи. 
Мæ зæрдæ сриссы, абон не 'хсæн кæй нал сты, 
æрмæстдæр ууыл. 
ый фарон уыди. Мæ кусæн уатæй рауадтæн. Мæ 
сыхæгтæм бирæ нæ афæстиат дæн. Фæстæмæ куы 
'рбаздæхтæн, уæд мæ дуарыл гæххæтт ныхæстæй 
æрбаййæфтон. Æристон æй æмæ дзы разынд ахæм фыст: 
Дæ гуырæн боны хорзæх дæ уæд, 
Зæрдæрухсæй дыл алкæддæр цæуæд! 
Дæ уды хъарм æрдзон уазал куыд сиса, 
Æмæ куыд сура зæрдæтæн сæ риссаг! 
Сæдæ азы зæрдæхъæлдзæгæй цæр, 
Кæнæ фæцæр Агорæй дæр фылдæр!.. 
Чи уыдаид, зæгъгæ, ууыл куы ахъуыды кодтон, уæд 
мæ зæрдыл æрбалæууыд иу хабар. Кæмдæр æй цыма 
кæцыдæр журналы бакастæн, фысгæ та йæ цыма Мамсыраты 
Дæбе ныккодта, афтæ мæм кæсы. 
Цæвиттон, скъоладзау сæхимæ хъуыдджынæй 
æрбацыд. Йæ мад æй фæрсы, цы кæныс, зæгъгæ. 
Литературæйæ, дам, мын ахуыргæнæг «дыууæ» сæвæрдта, 
«Евгений Онегин» чи ныффыста, уый кæй нæ загътон, уый 
тыххæй. 
Мад скъоламæ ныццыд, æмæ йын ахуыргæнæг дæр йæ 
лæппуйы ныхæстæ рафæзмыдта, «Евгений Онегин» чи 
ныффыста, уымæй йæ фарстон æмæ мын æй нæ загъта, зæгъгæ. 
Мад йæ фырты раст кæныныл схæцыд: «Дзæгъæлы 
фæриссын кодтай лæппуйы зæрдæ, кæд цыфæнды фыдуаг у, 
уæддæр ахæм митæ нæ кæны...» 
Уыйау æз дæр хъуыдыты аныгъуылдтæн, ахæм ми чи 
хъуамæ бакодтаид, зæгъгæ, æмæ æрцыдтæн ахæм 
хъуыдымæ: уый Кокайты Тотрадз йеддæмæ ничи уыдаид. Иæ 
кусæн уаты дуарæй бакастæн. Куы мæ ауыдта, уæд йæ 
мидбылты бахудт, æмæ ма уый фæстæ арфæтæ 
ныффыссæджы цы базонын хъуыд?! Мæ куыстмæ, дам, машинæйы 
куы сцæйцыдтæн, уæд радиойæ фехъуыстон, дæ гуырæн 
боны фæдыл дын куыд арфæтæ кодтой, уый æмæ æз дæр, 
фæсте ма баззайон, зæгъгæ, ацы рæнхъытæ тагъд-тагъд 
афыстон. 
6/0 

Уæлдæр куыд загътон, афтæмæй уый фарон уыд. Ацы 
аз дæр мæ 'нæрхъуыдыйæ нæ ныууагъта. Арфæтæ та мын 
ракодта æмдзæвгæйы рæнхъытæй: 
77 — Музаферæн 
Фысссег цсемæй всеййы фыссæг? — 
Куы йæм всеййы гæххæтт, къырандас, 
Куынал сей ф'ахсы 'хссев хуысссег, 
Куы всеййы рухсзсердсейсе цардуарз, 
Олимпы бсерзондсей ныззары, 
Исе цынтсе хорз адсемыл уары. 
Музафер, кад æмсе дын рад! 
Сседсейсе ахизсед дæ цард! 
Цæр нын, цсер нын, цæр нын сервылаз! 
Зсегъы дын уый нсехи Тотыраз. 
Æмдзæвгæимæ æрбахаста хуын дæр: гæххæтты 
цъæпæра æмæ ручкæ. 
еор мын йæ зонгæтæй кæйдæр кой кодта. Хицау 
куы сси, уæд, дам, мын салам нал лæвæрдта. Йæ 
куыстæй йæ куы систой, уæд та, дам, ын æз нал 
лæвæрдтон салам. 
нституты иу рæстæджы ахуыр кодтам. Кæд 
æмгæрттæ уыдыстæм, уæддæр уый мæнæй иу курс 
дæлдæр уыди, уымæн æмæ фыццаг аз нæ бахауд. Цыппар 
азы дæр æфсымæртау цардыстæм. Кæрæдзийæ ницы 
сусæг кодтам. Сæ къорды чызджытæй иуы кæй бауарзта, 
уый зæгъын дæр мæн йеддæмæ никæуыл баууæндыд. 
Фæлæ йæм чызг йе 'ргом не здæхта. Лæппу йæ уый 
тыххæй къаддæр нæ уарзта. Къаддæр нæ, фæлæ йæ 
уарзондзинады арт тынгæй-тынгдæр æндæвта. Ме 'рдхорды 
ныхæстæм гæсгæ, чызджы та нæ тавта. Æз ын-иу зæрдæтæ 
æвæрынмæ фæдæн, тыхсгæ ма кæн, ахæм бон 
æрцæудзæн, йе 'ргом дæм кæд раздахдзæн, зæгъгæ. Æмæ мæ 
ныхæстæн бындур уыди. Чызг зыдта, мах хæлæрттæ кæй 
стæм, уый æмæ мæм иннæ чызджытæй уæлдай хъармдæр 
б// 

цæстæй каст, куы-иу мыл амбæлд, уæд-иу мыл иннæтæй 
тынгдæр баузæлыд. Институт каст куы фæдæн, уæд дæр 
мæ хæларимæ нæ ахастдзинæдтæ нæ фендæрхуызон сты, 
уымæн æмæ æз горæты кусгæйæ баззадтæн. 
Рацыд ма афæдз. Мæнæй дæлдæр цы курс уыд, уыдон 
дæр институт каст фæуынæввонг уыдысты. Æз ме 'мбалы 
дæр нæ бафарстон, афтæмæй чызгимæ фембæлдтæн, æмæ 
йæ комкоммæ куы бафарстон, лæппуйы сыгъдæгзæрдæ 
æнкъарæнтæн дзуапп цæуылнæ дæттыс, зæгъгæ, уæд мын, 
ныфсæрмытæ ис, афтæмæй загъта: «Йæхæдæг куы ницы 
дзуры, уæд...» 
Æцæгæйдæр, ме 'рдхордимæ куы фембæлдтæн, уæд æм 
раздæры ныфсæй ницуал рахатыдтон. Бирæ фæныхæстæ 
кæныны фæстæ мын басаст, чызджы раздæры хуызæн кæй 
уарзы, фæлæ йæм ус курыны ныфс кæй нæй. Тæрсын, 
дам, бирæ цæмæйдæрты, æппæты фыццаг та — мæ 
сæрибардзинадæн. 
Цыбыр ныхасæй, куы йæм байхъуыстон, уæд фидарæй 
баууæндыдтæн, Печоринтæ нæ рæстæджы дæр кæй ис, 
ууыл. 
æстæгæй-рæстæгмæ мæ зæронд гæххæттытæ 
кæсыныл фæвæййын. Кæцыдæрты дзы, нал мæ хъæуы, 
зæгъгæ, аппарын, фæлæ мæм дзы кæцыдæртæн ахæм 
хъысмæт равзарын мæ цæст нæ бауарзы æмæ та сæ 
фæсвæд æрæвæрын. Фæтæрсын, куы сæ аппарон, уæд фæсмон 
куы фæкæнон, уымæй. Ахæм хабæрттæ та мыл иу æмæ 
дыууæ хатты не 'рцыд. Мæнæ ацы фыстытæ дæр мæ 
зæронд гæххæттытимæ разындысты. Бакастæн сæ æмæ, мæ 
кæддæры хъуыдытыл мæ зæрдæ кæй нæ сивтон, уымæ 
гæсгæ æрцыдтæн ахæм хатдзæгмæ: кæйдæр загъдау, 
æппарын ницы хъæуы. Кæддæр сæкæры килæ кæнæ картофы 
голлаг цасæй балхæдтай, ууыл дзурæг гæххæтты гæбаз 
дæр цыдæр хабæрттæ зæрдыл æрлæууын кæны, 
рæстæджытæ кæрæдзиуыл абарынæн фадат ратты, ивгъуыд æмæ 
абон кæрæдзиуыл бабæтты. Иугæр гæххæтты гæбазмæ 
ахæм тых ис, уæд, æвæццæгæн, хъуыдытæн дæр къаддæр 
ахадындзинад нæй, æмæ уæ размæ хæссын, кæцы аз уыд, 
уый нал хъуыды кæнын, фæлæ мæм, уæлдæр хицауады 
6/2 

митæй разы куы нæ уыдтæн, уæд, мæ мæстытæ цы 
гæххæттæн фæдзырдтон, уыцы фыстытæ. 
«Ныр та нын, чи стæм, уый фыссыны бар дæр нал ис. 
Уæд уый арвы гæрах нæу! Цæфæй нæ мæлæм, уый 
уынынц æмæ нæ рæхойыныл нал ауæрдынц. Уый æмæ ма 
рæхуыст рæхуысты хуызæн куы уаид: иуæй иннæ 
риссагдæр, иуæй иннæ судзагдæр. Дудынц нæ хъæдгæмттæ, 
арауынц сæ тæппæлттæ. Нæ фæздæг нæ сæрмæ сбадт, фæлæ 
уый никæй хуыдуг кæны. Хуыдуг загътон? Куыннæ стæй! 
Улæфынц æй, сыгъдæг хæххон уæлдæфау, нуазынц æй 
æвдадзы хосау. 
Цымæ кæй бахъуыд, паспорты, чи кæцы адæмыхаттæй 
у, уый ивыны сæр? Кæй зæрды æрæфтыд уыцы 
«диссаджы» хъуыды? Стæй хъыгдаргæ та кæй кодта, йæ аивын 
нæ размæцыды цæлхдуртæй сæрсæфæны амæттаг кæцыйы 
бакодта? 
Хъыгдардта, æвæццæгæн, æндæр æм фæстæты нæ 
бахъуызыдаиккой, сусæгæй йæ нæ фæтар кодтаиккой. 
Фæлæ цыфæнды сусæгдзинадæн дæр æнæраргомгæнгæ 
нæ вæййы, мæсыг амайгæйæ йын иуафон æнæсзынгæ куыд 
нæ вæййы, афтæ. 
Раргом ацы сусæгдзинад дæр, æмæ адæм æддæг-мидæг 
ауадысты. Дзыллæйы хуыздæр минæвæрттæ йæ сæхицæн 
æфхæрдыл банымадтой. Галиу мийы ныхмæ сыстадысты, 
адæмы сæргъы чи лæууы, дзыллæйы бæрны чи бацыд, 
уыдоны лæгдæртæ. Номæй номмæ сæ нæ 
фæнымайдзынæн — бирæ сты, фæлæ дзы уæддæр æртæ мыггаджы 
зæгъдзынæн: Коков Валерий, Шаймиев Минтимир, Абдулатипов 
Рамазан. Кæд фыццаг кæсгон у, дыккаг — тæтæйраг, 
æртыккаг — авайраг, уæддæр сæ хъуыды иу у. Уыцы хъуыды 
та дзурæг у, цæмæй алы адæмыхæттытæй арæзт стыр 
паддзахады алы æвзæгтыл дзурæг адæмæн сæ бон уа, кæцон 
сты, уый зæгъын æмæ фыссыны бар». 
Гъе ахæм фыстытæ разынд мæ зæронд гæххæттыты 
'хсæн. Йæ рæстæджы йæ кæй нæ аппæрстон, уымæй нæ 
фæрæдыдтæн. Куы йæ аппæрстаин, уæд цыма абон 
фæсмон кæнин, афтæ мæм кæсы. 
Адæймаг мæсты дæр куыннæ кæна, æрвылбон 
зæрдæриссынгæнæн хабæрттæ куы хъуса, уæд?! Хицауы 
бынатмæ чи баирвæзы, уыдонæй ахæмтæ ис, æмæ йæ фæстæ 
6/8 

ныууадзы, Геростраты митæн æрвадиуæг чи кæны, ахæм 
хабæрттæ. Чи дзы йе 'мкусджыты фæсарæйнаг машинæты 
бадын нал фæуадзы, чи — йæ руль рахизæрдыгæй кæмæн 
ис, уыцы машинæтæ æлхæныны ныхмæ сысты, чи — 
паддзахадон автоинспекцийæн дыууæ хатты даргъдæр ном 
æрхъуыды кæны, чи — милицæйæ пъæлицæ саразы æ.а.д. 
Стæй ма иу ахæм хъуыддаг: стырдæр нæй, ахæм бынæтты 
фæбадынц, иу хорз хъуыддаг нæ саразынц, сæ 
къæлæтджынтæй фæхауынц, стæй уæд зонд амонынмæ 
фæвæййынц алыхуызон чубайстæ, немцовтæ, ясинтæ, кудринтæ 
æмæ бирæ æндæртæ. 
алдæр азы размæ уыд ацы хабар, фæлæ мæ абон дæр 
нæ рох кæны. Уæд Къостайы номыл Паддзахадон 
премимæ бавдыстой Къибирты Тимуры. Æргом 
дзургæйæ дзы æз кæддæр иу æви дыууæ 'мдзæвгæйы йеддæмæ 
никуы ницы бакастæн, фæлæ йæ Уæрæсейы нымайынц, 
курдиатджын поэт æй хонынц. Уый ныхмæ ницы зæгъинаг дæн. 
Æз уыдтæн, Къостайы номыл преми йын раттой, уый 
ныхмæ, уымæн æмæ ацы преми уымæй размæ лæвæрдтой, ирон 
аивад æмæ литературæмæ стыр æвæрæн чи бахаста, 
уыдонæн. Ахæмыл банымайæн та Къибиры-фыртæн ницавæр 
6æрæггæнæнтæм гæсгæ ис. Уымæ гæсгæ, æз куыд премитæ 
дæттæг къамисы уæнг, афтæ схъæлæс кодтон йæ ныхмæ. 
Иунæгæй, иннæтæ иууылдæр, Джыккайты Шамилæй 
фæстæмæ (Шамил иуæрдæм дæр нæ хъæлæс кодта) йæ фарс 
рахæцыдысты. 
Мæнмæ уыцы иумæйаг уынаффæ раст нæ фæкаст, 
уымæн æмæ Тимур ирон литературæмæ цы 'вæрæн бахаста, 
уымæй размæ премитæ чи райста, уыдон дæр æм æндæр 
æвæрæн куы нæ бахастаиккой, уæд ахæм æмбарынад, 
куыд ирон литературæ, уæвгæ дæр нæ уаид. 
Йæ фарс чи радзырдта, уыдон ын æппæлыдысты йе 
сфæлдыстадæй, курдиатджын поэт, дам, у. Æмæ 
курдиатджын поэттæ иу æмæ дыууæ ис?! Уæрæсейы нæ, фæлæ 
æнæхъæн дунейы дæр. Чи зоны, Тимурæй 
курдиатджындæртæ. Уыдонæн се 'ппæтæн Къостайы премитæ куы 
дæттæм, уæд нæ раны куы стæм. 
Мæ зæрды ма ис, къамисы уынаффæ мыхуыргонд куы 
'рцыд, уæд не сфæлдыстадон интеллигенцийы хуыздæр 
6^-4 

минæвæрттæй дыууæ Джыккайты Шамил æмæ Плиты 
Мæдинæ цы загътой, уый æрымысын. 
Джыккайты Шамил: «Это просто катастрофа. Нет слов, 
которыми можно было охарактеризовать все 
произошедшее. На мой взгляд, Васо Малиев больше заслулшвает 
Госпремию им. К. Хетагурова, чем Тимур Кибиров, 
который не имеет отношения к осетинской литературе... Мы 
все удручены случившимся». 
Плиты Мæдинæ: «Что касается... претендентов на 
премию имени Коста Васо Малиева и Сергея Хугаева, то 
полагаю, что и тот, и другой были ее достойны. Ведь 
премия дается за вклад в развитие национальной 
литературы. А они оба — ее плоть и кровь на протяжении 
многих лет. 
В. Малиев и С. Хугаев — очень разные. Первый — 
трибун, многогранный литератор, интересный и яркий. 
Второй — великий труженик, чье творчество глубоко 
связано с корнями народа, его традициями... Мне очень 
жаль, что эти люди, преданные нашей литературе, 
остались за бортом премии. Лучше было бы не выдвигать 
вообще никого на премию в номинации «Литература», чем 
подвергать писателей несправедливому унижению». 
Ацы фарстайы фæдыл йæ хъуыды загъта Цгъойты 
Хазби дæр: «...уырыссаг поэт Кибировы та, Мæскуыйы иу 
телеравдысты куы бафарстой йæ чысыл райгуырæн 
бæстæйы тыххæй, уæд срæцыгъта: «У меня нет малой 
родины». Мах та йæ Къостайы номыл премийæ схорзæхджын 
кодтам! Хъæугæ дæр æй нæ кодта, стæй йын æй цæй 
тыххæй радтой, ууыл йæхæдæг дæр дис кодта». 
ард дыууæ боны йеддæмæ нæу, зæгъгæ, цæмæн 
фæзæгъынц, уымæн бæлвырд дзуапп раттын мæ 
бон нæу, фæлæ мæм цæмæдæр гæсгæ афтæ кæсы, 
цыма уыцы дыууæ бонæй иу у, цы бон райгуыры, уыцы 
бон, иннæ та — йæ мæлæты бон. Куы райгуыры, уæд йæ 
номыл зарджытæ фæкæнынц, куы амæлы, уæд та — 
хъарджытæ. Цард та у, зарæгæй хъарæджы æхсæн цы рæстæг 
рацæуы, уый. 
Алы хъæуы дæр ис, зарын чи зоны æмæ хъарæг кæнын 
йæ бон кæмæн у, ахæм адæм. Уыдоны 'хсæн та рабæрæг 
6/6 

вæййынц дæсныдæртæ. Хъыгагæн, æз нæ хъæуы, 
зарынмæ дæсныдæр чи уыд - ныртæккæйы циндзинæдты та 
ма, адæм кæрæдзийы хъæр кæй фæрцы нал фембарынц, 
уыдоны йеддæмæ заргæ кæй фехъусдзынæ! — уый 
æрымысын мæ бон нæу. Хъарæггæнджытæ дæр дзы куыннæ 
уыди, фæлæ уыдонæй дæр никæй ном мæ зæрдыл 
6адардтон. 
Мах ахæм ран цардыстæм, æмæ хъæуæн йæ уæллаг 
æмбис сæ мæрдтæ уæлмæрдтæм нæ рæзты хастой. Иу хатт 
иу усæй хъарæггæнгæйæ ахæм ныхæстæ фехъуыстон, æмæ 
мæ цæрæнбонты дæр нал ферох уыдзысты. Æрмæст сæ 
кæм æмæ цы уавæрты фехъуыстон, уый нал хъуыды 
кæнын, мæ зæрдыл та мын сæ æрлæууын кодта 
Рождественский Роберты æмдзæвгæйы иу рæнхъ. Зындгонд 
нывгæнæг Красаускас Стасис куы амарди, уæд ын йæ ном цы 
æмдзæвгæйæ ссардта, уым уыдис ахæм рæнхъ: «Стасик, 
не умирай...» 
Гъе æмæ мын уыцы æртæ дзырды æрлæууын кодтой мæ 
зæрдыл бæрæгъуыйнаг хъарæггæнæг усы зæрдæскъуыйæг 
ныхæстæ: «Ма амæл, ма амæл...» Цæмæндæр мæм афтæ 
фæкаст, цыма уырыссаг поэт æмæ æнахуыргонд ирон 
хъарæггæнæг усы ныхæсты хъуыды кæй баиу, уый 
хуымæтæджы нæу. 
алмыхъхъы адæмон фыссæг, Городовиков Окайы 
номыл Паддзахадон премийы лауреат Балакаев 
Алексеимæ тынг кæй бахæлар стæм, уый тыххæй ма 
фыстон. Стыр хъыгагæн, фынддæс азы размæ, дæс æмæ йыл 
æртиссæдз азы цыд, афтæмæй цардæй ахицæн. Нæ 
фембæлдтыты тыххæй ныффыстон мæ мысинæгтæ, чиныджы 
дæр рацыдысты, фæлæ уырыссаг æвзагмæ тæлмацгонд 
нæма уыдысты. Дзуццаты Зæлинæйæ бузныг: ратæлмац 
сæ кодта. Алексейы хæдзары телефон мæм уыдис, фæлæ, 
цы нæ фæкодтон: дзуапдæттæг мын нæ фæци. Кæд сæ 
адрис дæр аивтой, зæгъгæ, писмо ныффыстон æмæ йæ мæ 
мысинæгтимæ Хъалмыхъхъы Фысджыты цæдисмæ 
арвыстон. Куырдтон, цæмæй йæ сæмбæлын кæной Балакаев 
Алексейы бинонтыл. Рацыд цалдæр боны, æмæ мæ писмо 
фæстæмæ раздæхт, æппындæр ын ницы æфсон счындæуыд, 
афтæмæй. Ацырæнхъытæкæмфыссын, уым, Кисловодскы, 
6*6 

санатори «Кавказ »-ы, базонгæ дæн хъалмыхъхъаг фыссæг 
Ганджгаева Розæимæ. Алексеимæ нын цы ахастдзинæдтæ 
уыд, уыдон ын радзырдтон, мæ писмойы кой дæр скодтон. 
Уыцы хабæрттæ кæнгæйæ, Розæйы цæсгом æваст 
фæрухсдæр æмæ дзы фехъуыстон, фехъусын æнхъæл кæй нæ 
уыдтæн, фæлæ мын тынг æхсызгон чи уыд, ахæм 
ныхæстæ: 
— Æз Алексейы бинойнаг Цагансаримæ хорз зонгæ 
дæн. 
Цалдæр боны рацыд, афтæ, сихор хæргæйæ, мæ 
фынджы уæлхъус алæууыд Розæ æмæ, стъолыл чиныг æмæ 
писмо æрæвæргæйæ, загъта: 
— Элистайы уыдтæн. Ацы писмо æмæ дын чиныг 
Цагансар æрæрвыста. 
Куыннæ раарфæ кодтаин Розæйæн, ахæм хорзы мын 
чи бацыд æмæ мæн тыххæй дард балцы ацæуынæй чи нæ 
фæтарст. Писмо куы бакастæн, уæд бирæ ног хабæрттимæ 
базонгæ дæн. Фæнды мæ, сымах дæр сæ куы базониккат, 
уый. Цагансар фыста: 
«27/1-2014 г. 
Дорогой Музафер, здравствуй! 
Я была тронута тем, что ты вспомнил обо мне и еще 
послал весточку о себе. 
Мне было очень радостно, что хороший друг Алексея, 
ты, Музафер, по-прежнему в активной творческой среде, 
занимаешь должность, которая тебе по душе, как много 
лет назад, это значит, ты, Музафер, еще не расслабил 
вожжи своего Пегаса. Так держать! 
Уже идет шестнадцатый год без Алеши, живу в Элисте 
одна, дочь и сын по воле обстоятельств очутились за 
границей еще в 90-е годы. Дочь давно имеет там гражданство, 
она человек самостоятельный (ты ее видел у вас). 
А я получила там (это Голландия) «вид на жительство», 
дали'до апреля 2016 года, что дает мне право ездить туда 
без приглашения и визы в удобное для меня время, но есть 
одно условие: я должна находиться в России не более 6 
месяцев, что я старюсь выдерживать. 
В 2013 году Алеше исполнилось бы 85 лет (он родился 
10/11-1928 г.), дата в республике широко отмечалась, как 
каждые 5 лет, Калмгосдрамтеатр провел «Фестиваль 
драматургии по пьесам А. Балакаева». Это впервые у нас 
6*7 

произошло. Прошел фестиваль удачно, зрители хорошо 
посещали и одобрили мероприятие. В одном районе 
присвоили имя Алексея райбиблиотеке. 
Так что республика чтит его память. До этого, сразу 
после его кончины, его имя было присвоено лучшей в городе, 
единственной в республике типовой библиотеке, одной из 
центральных улиц в Элисте. 
За это время издано 4 книги, 2 из них Алеша сам 
подготовил, одну даже сдал в типографию, а 2 мы с дочерью 
переиздали. Да, я забываю. Кроме них, к его 80-летию был 
издан на госсредства еще не изданный при жизни роман 
«Дикие собаки» на родном языке. Сейчас с каждым годом, 
месяцем все труднее становится издание книг. А издавать, 
переиздавать есть еще много. 
Вот так и живем, стараясь хранить память о нем. Он 
ведь очень много работал и много оставил. Жалко, что не 
можем издавать. 
Посылаю с Розой (спасибо ей) книгу «Моя жизнь, моя 
правда». Мне она сказала, что написал об Алеше, это очень 
дорогая для меня весть. Надеюсь, что ты, Музафер, 
написанное напечатал у себя, пришлешь мне. 
Так же поступили и другие друзья: Магомед-Расул и 
Николай Егоров (ты, наверное, его знаешь, он из Ростова, 
переводчик первого романа А. «Бессмертие», который в 
начале 60-х годов запрещен цензурой. Он одновременно на 
2-х языках был заслан в типографию. Это было к Неделе 
калм. литературы в Москве. Верстки 2-х книг были 
рассыпаны). 
Так Н. Егоров издал трехтомник под названием 
«Мастера», в одном из них наряду с А. Твардовским поместил 
очерк «А. Балакаев». 
А Магомед-Расул написал об Алеше очерк «Человек 
добра и солнечного света» и поместил в своей книге «Нечистая 
сила», которая издана в Махачкале в 2001 году. 
Музафер! Извини, пожалуйста, за очень длинное 
письмо, да еще от руки. 
Я же всю жизнь печатала на электромашинке. Когда 
появился компьютер, она вышла из обихода, а сейчас 
компьютер не работает, а налаживать нет смысла, надо новый 
покупать. 
6/8 

Музафер! Жду письма или телефонного звонка от 
тебя. 
Пусть наступивший Новый год будет для тебя и всей 
твоей семьи благоприятным во всех отношениях. 
Здоровья, благополучия, успехов в творчестве и во всех 
начинаниях! 
С глубоким уважением — Цагансар». 
Стыр зæрдиагæй бакастæн Алексейы чиныг «Моя 
жизнь, моя правда». Алексей стыр фыссæг уыд. Бирæ 
хъизæмæрттæ бавзæрста йæхæдæг дæр, йе сфæлдыстад 
дæр. Æппæт уыдæтты тыххæй фыссы, йæ мæлæты 
хæдразмæ стъæлф кæй кæрон сæвæрдта, йæ уыцы фæстаг 
чиныджы. Чи йæ бакæса, уый канд фыссæджы цард æмæ 
сфæлдыстадимæ нæ базонгæ уыдзæн, фæлæ ма базонгæ 
уыдзæн, хъалмыхъхъаг адæм цы гуыргъахъ, къуыппытæ 
æмæ дзыхъхъытæ фæндæгтыл фæцыдысты, уыдонимæ 
дæр. Дæс æмæ ссæдз мыхуырон сыфы кæм ис, уыцы 
чиныджы, кæй зæгъын æй хъæуы, фадæттæ уыдис, дæ адæм 
æмæ дæ бæстæйы тыххæй цы радзурынмæ хъавыдтæ, 
уыдонæн. Æмæ уыцы фадæттæй Алексей слайда кодта, 
зæгъæн куыд нæй, афтæ арæхстджынæй. 
Чиныджы тыххæй дзурын зын у, бакæсын æй хъæуы. 
Мæн дзы фæнды æрмæстдæр иу цауы тыххæй радзурын. 
Хæрзсаби ма уыдтæн, афтæмæй фехъуыстон, хъуг 
дыууæ рæуæды иумæ куы ныззайы, уæд, дам, уый æнамонды 
нысан у. Фыццаг хатт æй хъусгæ та фæкодтон, хъæуы ма 
куы цардыстæм, æмæ нæ фаллаг сыхæгтæй кæйдæр хъуг 
дыууæ рæуæды куы ныззад, уæд. Кæд сыл уый фæстæ 
æппындæр ницы фыдбылыз æрцыд, уый куыд нæ зонын, 
афтæ нæ зонын, цы фыдбылыз сыл æрцыд, уый дæр, 
фæлæ, Алексей йæ чиныджы куыд фыссы, уыимæ уæ 
базонгæ кæндзынæн. Уый размæ та зæгъдзынæн, 
хъалмыхъхъаг адæммæ дæр хъуг иу задæн дыууæ рæуæды куы 
ныккæны, уæд уый æнамондзинады нысан кæй у. Алексеймæ 
ма байхъусæм: «У нас была рябая молочная корова. Мать 
не могла нарадоваться изобилию ее молока, а соседки с 
завистью смотрели на нашу чудесную корову. Но однажды 
случилась беда — наша корова принесла двух телят, а 
двойня от скота — плохая примета у калмыков. Боясь 
6/9 

беды, люди стали обходить наш дом. Отец не выдержал, 
угнал молочную корову и взамен пригнал верблюда, чем 
удивил односельчан. 
Мать сильно переживала потерю коровы, а я радовался 
вовсю: с чем можно сравнить скачки на верблюде по 
вольной и просторной степи? И тут случилось 
непредвиденное. 
Однажды из улусного центра Калмыцкий Базар 
приехал милиционер. Долго допрашивал отца и мать и после 
этого увел нашего верблюда. 
Оказывается, отец гнал корову в село Бергин и по 
пути увидел в степи одинокую кибитку. Ее хозяин 
пригласил отца на чай. Узнав, что вынудило отца 
отправиться в путь, тот предложил пасшегося в степи 
верблюда в обмен на корову. Отец обрадовался удаче: шутка ли 
— получить за грешную корову породистого, по словам 
хозяина, верблюда! 
Верблюд, как рассказал милиционер, был 
ворованным. Вора поймали, посадили, а мы остались без коровы 
и без верблюда». 
Ацы хабæрттæ бакæсыны фæстæ мын сног сты, 
кæддæр цы фехъуыстон, уыцы ныхæстæ. Куы зæгъын, мæ 
сыхæгтæн, сæ хъуг дыууæ куы ныззад, уый фæстæ, цы 
баисты, уымæн ницуал базыдтон, фæлæ Алексейы чиныг 
бакæсыны фæстæ, æвыдæй баззадаиккой, уый мæ нал 
уырны. 
орз зарджытæ бирæ ис, фæлæ сæ нымæц цыма 
къаддæрæй-къаддæргæнгæ цæуы, афтæ мæм кæсы, 
уымæн æмæ сæ радиойæ дæр, телеуынынадæй дæр æгæр 
арæх зарынц æмæ сæ уымæй æнад кæнынц. Æнад чи 
свæййы, уымæй та зæрдæ цъæх кæны. Цъæх дæндаг дæр кæны, 
фæлæ дæндаджы цъæх æмæ зæрдæйы цъæх иу не сты. 
Фыццагæн хос и — цæхх дæ дæндæгты æхсæн ацъæлтæ 
кæн, æмæ дын кæд цыбыр рæстæг цыфæнды зын уыдзæн, 
уæддæр бабыхс æмæ дæ дæндæгтæ сæ цъæхæй 
фервæздзысты, дæхæдæг та — æнæзæрдæмæдзæугæ æнкъарæнæй. 
Фæлæ дæ зæрдæ куы фæцъæх уа, уæд æй ницæмæйуал 
сцæуын кæндзынæ. 
620 

дæм алыхуызæттæ сты: чи цы нæ уарзы, чи — цы. 
Зæгъæм, нæ хъæуы иу афтæ дзураг уыд, зæххыл, 
дам, мын Хъомайты Агуыбечыр æмæ зымæгæй æнаддæр 
нæй. Венгриаг поэт Шандор Петефийæн та йе 'нæуынон 
уыдысты хрен æхсырысæртимæ æмæ критиктæ. Зæххыл, 
дам, хрен æхсырысæртимæ куы нæ уаид, уæд, дам, мын 
æппæты æнæуынондæр уаиккой критиктæ. 
ыдыбæстæ! Фыдыбæстæ кæмæн нæй, уый адæймаг 
нæу. Уый цæрæгой дæр нæу æмæ зайæгой дæр. 
Фыдыбæстæ канд адæймагæн зынаргъ нæу. Уый зынаргъ 
у алы цæрæгой æмæ алы зайæгойæн дæр. Уалæ цæгаты цы 
урс æрсытæ цæры, их æмæ дон йеддæмæ кæм ницы 
уынынц, уыд он сæ райгуырæн бæстæ нæ баивиккой Африкæ, 
Хуссар Америк æмæ Австралийы хурæфсæст быдыртыл 
дæр, уымæн æмæ Цæгат Ихджын океан у сæ райгуырæн 
бæстæ. Уым райгуырдысты сæ фыдæлты бирæ фæлтæртæ 
æмæ сын уымæй зынаргъдæр зæххыл иунæг къуым дæр 
нæу. 
Дуры хуылфы йæ уидæгтæ чи ауагъта æмæ айнæг 
къæдзæхы фахсыл арвы цъæхмæ чи сфардæг, уыцы заз 
бæлас цыфæнды фæлмæн æмæ бæзнаг мæрмæ дæр нæ 
6абæлдзæн. Уымæн дурæй зынаргъдæр ницы ис, уымæн 
æмæ йын цард уый радта, уый фæрцы æнæивдæй лæууы 
сæрдæй-зымæгæй йæ цъæх фæлыст. 
Зынаргъ у алы кæрдæджы халæн дæр йæ райгуырæн 
бæстæ. Афтæ куы нæ уаид, уæд алы кæрдæджы мыггаг, 
алы дидинæг, алы къудзи алы мæры дæр заид, фæлæ дзы 
алкæмæн дæр ис фыдыбæстæ, райгуырæн зæхх æмæ йыл 
æнувыд у, æндæр зæхмæ никуы атæхдзæн, йæ мыггæгтæ 
цыфæнды базырджын куы у ой, уæддæр. 
Райгуырæн къуымæн аргъ кæй нæй, уый ма уызын дæр 
куы зоны. Йæ хæлæрттæй кæмæдæр уазæгуаты хъаны 
цард кæнынæн дæр куы нæ бафæрæзта æмæ цалдæр боны 
фæстæ цæуыныл куы ныллæууыди. Фысымты ма 
фæндыди, куы ма сæм афæстиат уыдаид, уый, фæлæ сæм нæ 
байхъуыста, цæуыны къахыл ныллæууыд. Рафæндараст 
æй кодтой, уæдæ цы уыдаид. Фысымтæ дисы бацыдысты, 
алы минас ын йæ разы куы 'вæрдтам, сыгъдæг æмæ йын 
62/ 

фæлмæн хуыссæнты куы уат кодтам, уæд йæ хæдзар куыд 
тагъд æрымысыди, стæй афтæ тагъд кæй æрымысыди, уый 
цавæр хæдзар у, зæгъгæ, йæ фæдыл хъуызгæ цыдысты. 
Сæ зæрды уыд йæ цæрæнуат ын фенын. 
Уызын кæд цыбыр къахдзæфтæй цыд, уæддæр^нарæг 
фæндагыл уайтæккæдæр йæ хæдзармæ бахæццæ. Йæ 
хæдзар та уыд сындз къутæры бын. Куыддæр æй ауыдта, 
афтæ йæ риуы дзаг æхсызгонæн сулæфыд æмæ сдзырдта: 
«Уæддæр дзы хи хæдзарæн æмбал нæй!» Сындз къутæры 
бынмæ батахт æмæ йæхи уæлгоммæ аппæрста... 
Райгуырæн бæстæ кæмæн нæй, уый адæймаг нæу. Уый 
нæу цæрæгой дæр, зайæгой дæр... 
мдзæвгæты дуг кæд уыди, уæд уыди. Ныр æм 
мыхуыры оргæнтæ сæ хъус нал дарынц. Цыма 
йæ хъодыгондыл банымадтой, афтæ мæм кæсы. Стæй канд 
æмдзæвгæтæ нæ. Газеттæ фыдыусы цæстæй акастысты 
литературой æрмæгмæ. Романтæ æмæ повесттæй 
скъуыддзæгтыл нал дзурын, фæлæ ма фæстаг ссæдз азæй 
фылдæры дæргъы газетты уæ цæст радзырдыл кæд æрхæцыд? 
Фельетоны кой та кæнгæ дæр нал кæнын, уымæн æмæ, мæ 
мады мад Дзыццайы загъдау, сауджыны бæхы сæфт 
фæкодта. Уæвгæ, фельетон, хъæндзинæдтæ хурмæ чи калы, 
ахæм жанр у. Мах рæстæджы та уыдонæн нæ царды, 
фельетонæн йæхийау сæ кой дæр нæй? 
Фæлæ литературой æрмæгмæ æппæт редакцитæ 
æмхуызон цæстæй нæ кæсынц. Чи нæ йыл сыстырзæрдæ, 
уыдоны нымæцмæ æппæты фыццаг бахæссин газет 
«Советская Россия»-йы. Уым, зæгъæн ис, æмæ алы 
номыры дæр фембæлæн вæййы литературой æрмæгыл, 
уæлдай арæхдæр та — æмдзæвгæтыл. Ацы азы æртыккæм 
номыры мыхуыргонд æрцыд Елизаров А. æмдзæвгæ 
«Зæронд Ног аз». Мæ зæрдæмæ фæцыд. Уæлдай 
тынгдæр та мæнæ ацы рæнхъытæ: 
На пас дивится целый свет: 
Им не попять пас пикогда — 
Для усилепья слова «пет» 
Спачала ставим слово «да»! 
622 

Ахæм æнахуыр хабæрттыл ирон-дыгурон æвзаджы дæр 
фембæлæн ис. Зæгъæм, «тынг фæлмæн»-ы бæсты 
дыгурæттæ фæзæгъынц «хъæбæр фæлмæн». «Нет» æмæ уæм 
«да»-йы хуызæн нæ кæсынц? Мæнмæ кæсынц. Суанг ма 
мын ахæм цыппаррæнхъон дæр ныффыссын кодтой: 
Хойрагау цсеххсен 
Нæй æмбæлттсе æрдзы... 
«Тынг фæлмæн» зæгъæн 
Ис, «хъæбæр», дæ фæрцы. 
рибоедовы Фамусовы хуызæн хицæуттæ, 
æвæццæгæн, алы рæстæджы дæр вæййы. Мах заманы дæр 
дзы дуг нæ фæхъулон кодта. Фамусовимæ сын иумæйагæй 
цы ис, уый дæр зæгъдзынæн: кæм кусынц, уым хъармдæр 
æмæ пайдаджындæр бынæттæ байуарынц хæстæджытыл. 
Фамусов куыд загъта, уый ма хъуыды кæнут? «При мне 
служащие чужие очень редки...» Гъе æмæ иу ахæм хицау 
дæр Грибоедовы хъæбатыры фæдыл цæуын сфæнд кодта 
æмæ æрхъавыди йæ хæдивæгæй йæ хæрæфырты сæвæ 
рын. Адæмы, ома йе 'мкусджыты нæ фæндыди, уымæй 
размæ кæм куыста, уым йæхи хорзæй чи ницæмæй 
равдыста, уыимæ кусын. Уыцы хабæрттæ хицаумæ куы 
байхъуыстысты, уæд йæ дæлдæртæм радыгай дзурын райдыдта 
æмæ сæм лæвæрдта иу фарст: «Цæуыннæ дæ фæнды, мæ 
хæдивæг Сæпсыхъо уа, уый?» Фыццаг кæмæ фæсидт, уый 
йын загъта: «Мæнæн та цы уæлдай у, кæйфæнды дзы 
сæвæрæнт». 
Ахæм кæнæ уымæ хæстæг дзуæппытæ йын 
фæлæвæрдтой иннæтæ дæр. 
Фæстагмæ ныууагъта, тынгдæр кæй дзуапп 
фехъусынæй тарст, уый — хайады хицауы. Ды та цы цæстæй 
кæсыс, мæ хæдивæг Сæпсыхъо куы суаид, уымæ, зæгъгæ, йæ 
куы бафарста, уæд уый иннæты нæ бафæзмыдта, фæлæ 
йын комкоммæ загъта, цы хъуыды кодта, уый: «Адæмæй 
худинаг у, анекдоттæ дыл мысынц». — «Цавæр 
анекдоттæ?» — «Йæ хæрæфырт, дам, хæдивæджы бынаты куы 
сбада, уæд, дам, йæ дыккаг хæдивæджы сисынмæ хъавы 
æмæ дзы йæ кæстæр æфсымæры æвæры». — «Уый чи 
загъта?» — цæхæртæ акалдта хицау. — «Сергей!» Кæй Сергей, 
623 

уымæй дæр æй нал бафарста, афтæмæй сæ ныхас ууыл 
ахицæн. 
Кусгæ бон фæуынмæ хъавыд, афтæ хицау, фæстагмæ 
кæимæ ныхас кодта, уымæ телефонæй æрбадзырдта æмæ 
йæ бафарста: «Уæдæ, зæгъыс, уыцы анекдот Сергейы 
дзыхæй рацыд?» — «О», — дзуапп ын радта хайады хицау. 
«Кæй Сергейы?» Хайады хицауы зæрдæ фæкъæпп кодта, 
æцæгæй йын чи загъта, уый кусæн уатæй дзуры, зæгъгæ, 
æмæ йын сæ иумæйаг æндæр зонгæ Сергейы мыггаг 
загъта. Уыцы Сергей та цалдæр мæйы æмгъуыдмæ Мæскуымæ 
ацыд æмæ, æнхъæлдта, цалынмæ фæстæмæ здæха, уæдмæ 
дам-думтæ бамынæг уыдзысты, зæгъгæ... 
Мæ зонгæ мын ацы хабæрттæ куы дзырдта, уыцы 
рæстæг мæм дардæй фæзынди æхсызгон уазджытæ, æмæ нæ 
ныхас æрдæгыл аскъуыд. Дарддæры хабæрттæ цы 
баисты, уый нал базыдтон, фæлæ хицау йæ хæрæфырты йæ 
хæдивæгæй куынæуал сæвæрын кодта, уæд мæ 
бауырныдта, дам-думтæй дæр иуæй-иутæ кæй фæрæстмæ 
вæййынц. 
оголь Николай йæ роман «Мертвые души» рахуыдта 
поэмæ, Лермонтов Михаил та йæ поэмæ «Демон» — 
повесть: 
Мæ хæлары ныхсестсей иуыл дæр дис 
Нæ фæкодтон, афтæ куы загъта: 
«Поэмæйæн повесть ысхонæн куыд ис, 
Романæн поэмæ ысхонæн ис афтæ». 
амгъæимæ, зæгъæн ис, æмæ æрæджиау базонгæ 
дæн. Цæмæн? Цæвиттон, мæ рæстæджы, ома хæсты 
хæдфæстæ, скъоламæ истой астаздзыдæй. Æз та зымæгæн 
йæ астæу райгуырдтæн: тъæнджы мæйы дæсæм бон — Ног 
аз æмæ зæронд Ног азы 'хсæн, æмæ мын фыццаг къласмæ 
цæугæ 'рцыд, мæ азтæ фарастмæ куы фæхæстæгдæр сты, 
уæд. Фæлæ мыхуыргонд дамгъæимæ куы базонгæ дæн, 
уæд мæ дис æмæ цинæн кæрон нал уыд. Дис кодтон, уд 
кæмæн нæй, ахæм нысанты фæрцы дзурæн куыд ис, ууыл, 
цин та — дамгъæты фæрцы æз дæр ныхас кæнын кæй 
базыдтон, ууыл. 
624^ 

Иу къласæй иннæмæ хизгæ куыд цыдтæн, афтæ мæ дис 
æмæ мæ цин къаддæр нæ, фæлæ кодтой фылдæр, уымæн 
æмæ дамгъæйы фæрцы æфтыд мæ зонындзинæдтыл, 
уæрæхдæр кодта мæ дунембарынад. 
Мæ мыггаг мыхуыргондæй æппæты фыццаг цавæр 
чиныджы федтон, уый ма кæй зæрдыл лæууы, фæлæ, цы 
дзырдтимæ бает уыд, уый мæ никуы ферох уыдзæн: 
«Издание Гиго Дзасохова...» Куыд хъуыды кæнын, 
афтæмæй уыцы чиныджы, æвæццæгæн, ныхас цыд Хетæгкаты 
Къостайы уацмыстыл. Уыд он ме 'рвад Гиго фембырд кодта, 
разныхас сын ныффыста æмæ сæ йæ писмотæ æмæ йæ чи 
зыдта, уыдоны мысинæгтимæ 1909 азы Ростовы рауагъта. 
Ацы хабæрттæ ракодтон, мæ мыггаг мыхуыргонд 
дамгъæтæй фыццаг хатт куы федтон, уæд дзы цы 
æхсызгондзинад райстон, уый равдисыны тыххæй. Уымæй мын 
къаддæр æхсызгондзинад не 'рхаста, фыццаг хатт 
мыхуыргондæй мæ мыггаг æмæ мæ ном фæрсæй-фæрстæм куы 
федтон, уыцы цау дæр. Уый уыдис æртиссæдз азæй 
фылдæры размæ. Уæд мæ уацхъуыд нæ хъæуы абанайы æвзæр 
куысты тыххæй мыхуыргонд æрцыд Æрыдоны районы 
газет «Ленинон»-ы. 
Куы зæгъын, уæдæй нырмæ æртиссæдз азы рацыд, 
фæлæ мыхуыргонд дамгъæ афтæ кадджын у мæ цæсты 
ныр дæр. Уæвгæ, ноджы кадджындæр фæци, зæгъгæ, куы 
зæгъон, уæд растдæр уыдзæн, уымæн æмæ мæ 
фæллойадон фæндаг йæ райдайæнæй абонмæ бает у мыхуыримæ. 
Газеттæ «Рæстдзинад» æмæ «Молодой коммунист», 
радиохъусынад æмæ телеуынынад, журнал «Ногдзау»-ы 
кусгæйæ, æрвылбон дæр архайын дамгъæимæ. 
Дамгъæтæй цы дзырдтæ арæзт цæуы, уыдон æвзæгтæй 
алкæцыйы дæр хъæуынц, фæлæ дзы мæнæн æппæты 
зынаргъдæр сты ирон дзырдтæ. Уыдон сты, нæ адæмы бирæ 
фæлтæртæ бирæ æнусты сæрты абонмæ кæй æрхастой, 
уыцы æвзаджы бындуртæ æмæ сæ, аргъ кæмæн нæй, 
ахæм хæзнайау хъахъхъæнын хъæуы. Ирон æвзаг у нæ 
адæмы иугæнæг, сæ фарн, сæ кад, сæ намыс. Æвзаг куы 
амæла, уæд ын райгасгæнæн нал ис, фæлæ йыл аудæг 
куы уа, цæсты гагуыйау æй куы хъахъхъæдæуа, йæ 
фæхъæздыгдæр кæныныл куеджытæ куы уа, уæд ын мæлæт 
нæй, æнустæ æмæ сæдæгай æнустæ цæрдзæн. Цæрдзысты, 
цы адæм ыл дзурынц, канд уыдон нæ, фæлæ се 'гъдæуттæ, 
*40 Дзасохты Музафер 
623 

сæ кадджытæ, сæ зарджытæ, сæ таурæгътæ. Цыбыр 
дзырдæй, цард цард цæй фæрцы у, уыдон иууылдæр йе 'мдзу 
кæндзысты æмæ фидæнмæ сæ арфæйаг балцы никуы 
6афæллайдзысты. 
æст йæ тæккæ тынгыл куы вæййы, уæддæр 
фæсчъылдым цард йæ куыст фæкæны. Кæй зæгъын æй 
хъæуы, ивддзинæдтæ йæм хает æрцæуы, афтæмæй. 
Бирæты иумæйаг хъыг æмæ фыд фæхæстæгдæр кæнынц. 
Суанг, уый размæ кæрæдзимæ зул цæстæй чи фæкæсы, 
уыдон дæр бафидауынц. Фæлæ, æнгомæй цæрджытæ куы 
фæзулдзых вæййынц, ахæм хабæрттæ дæр æрцæуы. Афтæ 
рауад сæ хъуыддаг дыууæ сыхаг усæн. Цæуылдæр нæ 
6афидыдтой, æмæ дзы иу иннæмæн йæ дзыхы фыдгой 
ракодта, нæ, дам, дын бæззы, бирæ кæйдæрты, дам, 
банымыгътай, хæст куы райдыдта, уæдæй фæстæмæ. Кæимæ хыл 
кодта, уый ахæм ныхæстæ куыд хъуамæ аныхъуырдтаид 
æмæ йæхи раст кæнынмæ фæци: 
— Æз нымудзæг куы у айн, уæд далæ Дадиты Дагыдойы 
уæрмы Къадаты Мырзабег Дагыдойы лæгимæ бадынц æмæ 
уыдон банымудзин!.. 
Дыууæ лæджы дæр, дам, дыккаг бон æрцахстой æмæ 
сæ Сыбыры балæууын кодтой. 
остайæн йæхи загъдау, «лæгдзарм тæнæг у», фæлæ 
афтæ тæнæг нæу, æмæ фыдлæг æлдары ныхмæ ма 
стох кæна. Стох кодта Хетæджы нæртон фырт иу æлдар 
нæ, фæлæ йын йæ мæгуыр æмæ уарзон адæмы 
чидæриддæр хъыгдардта, уыдонæн се 'ппæтимæ дæр. Иуæй дæр 
дзы нæ фæтарст, йæ лæгдзинад, йæ фыесæн сисы 
рæстдзинад æмæ æнæкæрон ныфс уыдысты йæ хотыхтæ, йæ 
иузæрдион хæцæнгæрзтæ. Кæд ын «царды хицæуттæ» галиу æмæ 
хæрам миты фæрцы цыфæнды хъизæмæрттæ 'взарын 
кодтой, уæддæр йæ ныфс никуы асаст, цы фæндагыл 
æрлæууыд, уымæй, фæстæмæ здæхгæ нæ, фæлæ иуæрдæм дæр 
никуы фæзылд, цыдис ыл ныфеджын æмæ æнæфæцудгæйæ. 
Уыцы фæндагыл цæугæйæ, бирæ хъыцъыдæттæ банызта, 
йæ размæ лæууыди бирæ цæлхдуртæ, фæлæ йæ ныфс 
никуы асаст, йæ риуæмбæрц цыди размæ, хъæбатырæй тох 
626 

кодта æнæрастдзинадимæ, фидар æнцой уыд æфхæрд 
адæмæн. Къоста нын цы литературой бынтæ ныууагъта, 
уыдонæй йæ бон сæрыстыр уæвын у дунейы кæцыфæнды 
адæмæн дæр. Хетæджы-фырт нын канд литературой бынтæ 
нæ ныууагъта, фæлæ нын ныууагъта бирæ хæлæрттæ, æмæ 
кæд æгас нал сты, уæддæр, цы адæмты минæвæрттæ 
уыдысты, уыдонимæ хæлардзинад мæрдтæм нæ ацыд. 
Зындгонд куыд у, афтæмæй Къостайы хуыздæр 
æрдхæрдтæй иу уыд хъæрæсейаг аивад æмæ культурæйы 
зындгонд архайæг Крымшамхалов Ислам. Уыдонæн 
æмхуызон канд сæ зæрдæйыуаг нæ уыд, фæлæ бирæ 
цæмæйдæрты æмхуызон уыд сæ хъысмæт дæр. Мæнæ сын цы 
иухуызондзинæдтæ ссардта сæ царды Исламы æмзæххон 
Хъæрæсе-Черкесты культурæйы сгуыхт кусæг Алиев К. М.: 
«...Дыууæйæ дæр нæ зыдтой мады рæвдыд, дыууæйæ дæр 
ахуыр кодтой Стъараполыгимназы, дыууæйæ дæр 
цардысты Хъæрæсейы, дыууæйæ дæр уыдысты сæ адæмты 
фыццаг профессион поэттæ æмæ нывгæнджытæ, дыууæйæ дæр 
хæларæй цардысты цытджын уырыссаг нывгæнджытæ 
æмæ æхсæнадон архайджытимæ, дыууæйæ дæр ахуыр 
кодтой Бетъырбухы, дыууæйæ дæр рынчын уыдысты 
туберкулезæй, дыууæйæ дæр амардысты кæйдæр бæстæйы, 
дыууæйы дæр баныгæдтой дыгай хæттытæ». 
æ азты сæрæй куы ракæсын, уæд мæм дзы бирæ 
кæйдæрты фæлгонцтæ разыны. Уыдонæн сæ 
дзæвгар хай ацыд йе 'нусон фæндагыл, Есенины загъдау, 
«на перекличке дружбы многих нет». Иннæтæ сты 
сæрæгас, æмæ ма дзæвгар азты сæхи зæрдæйы фæндиаг цард 
куыд фæкæной, ахæм амонд сын Хуыцау саккаг кæнæд. 
О, æмæ мæ дæргъвæтин царды рæстæджы — йæ азтæ 
цыппарыссæдзмæ бахæстæг уæвынмæ кæмæн фæтырнынц, 
уый цард цыбыр рахонынæн цæсгом дæр хъæуы — кæуыл 
сæмбæлдтæн, уыдоны 'хсæн Бериты Алыбеджы нымайын 
сæ тæккæ сыгъдæгдæрзæрдæ æмæ цæстуарзондæртæй 
иуыл. Цæстуарзон æмæ сыгъдæгзæрдæмæ ма курдиат куы 
у а, уæд ноджы кадджындæр æмæ цæстыахадгæдæр 
вæййы. Бериты Алыбеджы уыцы æртæ миниуæгæй дæр 
дзаджджын хай фæци Дунесфæлдисæгæй. Æз мæхи 
амондджыныл нымайын, стыр адæймаг æмæ стыр курдиаты хицау 
627 

Бериты Алыбегимæ зонгæ кæй уыдтæн, канд уый тыххæй 
нæ, фæлæ ма хæларæй кæй цардыстæм, уымæй дæр. Куы 
зæгъын, Алыбег æцæг адæймаг æмæ æцæг сфæлдыстадон 
кусæг уыд. Фæлæ йæ хъысмæт ахæм уавæрты баппæрста, 
æмæ, йæ сæрæн куы ницыуал хос зыдта, уæд йæхимæ йæ 
къух систа. Зын у, Хуыцау дын цы радта, уымæн дæхи 
хицау скæнын, фæлæ... 
Алыбеджы-иу ахæм уавæрты федтон, æмæ уый фæстæ 
мæ бон зæгъын нæу, цæмæн афтæ бакодтай, зæгъгæ. 
Уæззау низимæ цæрыны бæсты йæхицæн тæрхон рахаста. 
Ахæм ми ма йæхицæн бакодта Есенин Сергей дæр. Йæ 
хуыздæр æрдхæрдтæй иу — Орешин Петр ыл цы 'мдзæвгæ 
ныффыста, уым ис ахæм рæнхъытæ: 
Есть ужас: бездорожье, 
И там — конец коню. 
И я тебя, Сережа, 
Ни капли не виню. 
Алыбеджы арæх æрымысын. Фæстаг хатт ма мын йæ 
фæлгонц мæ цæстыл ауайын кодта, кæддæр иумæ цы 
зарæг ныффыссынмæ хъавыдыстæм, уый ныхæстæ мæ 
зæронд гæххæттытимæ куы разындысты, уæд. Зæгъын 
хъæуы уый, æмæ, цы зарджытæ ныффыстон, — уыдон та дæс 
æмæ ссæдзы бæрц сты, — уыдонæн сæрæвæрæн уыди 
«Майы зарæг» (1967 аз). Музыкæ йын ныффыста 
Берийыфырт. Уæдæй фæстæмæ райдыдта не сфæлдыстадон 
хæлардзинад. Бантыст нын къорд зарæджы ныффыссын. 
Хъавыдыстæм ма ноджыдæр ныффыссынмæ. Алыбег мæм 
æрхатыд, Фыдыбæстæйы Стыр хæсты чи фесгуыхт, 
уыдоны тыххæй, дам, мæм мелоди ис æмæ йын ныхæстæ куы 
ныффыссис, уый мæ фæнды. 
Раст зæгъын хъæуы, цæттæ музыкæйæн ныхæстæ 
фыссын зындæр вæййы, уымæн æмæ поэт мелодийы дæлбар 
вæййы, фæлæ уæддæр бафæлвæрдтон, мæ райгуырæн 
хъæу Бæрæгъуынæй Фыдыбæсты сæраппонд йæ цард 
нывондæн чи 'рхаста, уыдон ном ссарын. Райдыдта ахæм 
рæнхъытæй: 
Дымгсейы фыдниуын æрбайхьуыст Æрджынарæгæй, 
Нызмæлыди бæстæ. 
Бæрæгьуыны фæсивæд амæй ай æвзыгъддсер барæгæй 
Ысрæвдз ысты хæстмæ. 
628 

Цыбыр дзырдæй, текст кæронмæ фыст куы фæдæн, 
уый дыккаг бон, стыр хъыгагæн, Алыбег йæ цардæй 
ахицæн æмæ мелоди æмæ ныхæстæ иугæнæг нал фæци... 
дæймаджы цард куыд цыбыр у, ууыл æппæты 
арæхдæр ахъуыды кæнæм, карæй нæм хæстæгдæр чи 
вæййы, уый не 'хсæнæй куы фæхъæуы, уæд. Уæлдай 
тынгдæр нæм уæд бахъары, нæ рад кæд ралæудзæн, уыцы 
рæстæг дæр афтæ дард кæй нал у. Уæд ахъуыды кæнæм, 
кæнинаг ма нын цы хъуыддæгтæ баззад, уыдонæн æмгъуыдтæ 
кæнын кæй нал хъæуы, фæлæ сæ сæ æххæст кæнынмæ 
бавналын афон кæй у. Æрмæст, ахæм хъуыдыты ахæсты куы 
вæййæм, уыцы рæстæг бирæ нæ ахæссы æмæ та нæ 
раздæры уавæрæн быхсын байдайæм, ома цы кæнынмæ 
фæхъавæм, ууыл зивæг фæуæлахиз вæййы. 
Къорд азы размæ мæм «Рæстдзинад»-ы кусæг Æлборты 
Хетæг æрхатыд, цалдæр фарстæн мын дзуæппытæ куы 
раттис, уæд сæ газеткæсджыты размæ рахæссиккам, 
зæгъгæ. Радта мæм йæ фæрстытæ, бакастæн сæ. Зæрдæ йын 
бавæрдтон, рæстæг мын куы фæуа, уæд ын йæ курдиат 
сæххæст кæнынæй. 
Рæстæг цыди, фæлæ мæ, иуæй, æвдæлгæ нæ кодта, 
стæй зивæг дæр æнцад нæ бадт, æмæ фæрстытæн дзуапп 
дæттын бонæй-бонмæ æргъæвгæ цыдтæн. Мæн æрбадын 
æмæ фыссынмæ не 'вдæлд, Хетæджы ма, стыр хъыгагæн, 
мæлынмæ дæр равдæлд. Рынчын дæр бирæ нæ фæци, 
афтæмæй йе 'нусон фæндагыл ацæуыныл батагъд кодта. 
Цалдæр ныхасы зæгъын мæ фæнды Æлборы-фырты 
тыххæй. Хорз адæймаг кæд искæмæй зæгъын æмбæлы, 
уæд æнæдызæрдыгæй уыдоны номхыгъдмæ хауди Хетæг 
дæр. Цыфæнды джигул æм куы фæкодтаис, уæддæр æм 
аипп не ссардтаис. Афтæ мæм кæсы, ацы ныхæстæ йын 
искуы йæхи цур куы загътаин, уæд цыма мемæ не сразы 
уыдаид. Загътаид: «Ау, къуылых кæй цæуын, уый дæр мæ 
хорздзинæдтæм хауы?» Афтæ куы загътаид, уæд ын 
зæрдæтæ æвæрынмæ фæуыдаин: «Сæрæй къуылых чи у, 
уыдон куы нæ тыхсынц, уæд къахæй къуылых кæй дæ, уый 
дæ зæрдæмæ афтæ тынг цæмæн хæссыс?» 
Цыргъзонд уыди Хетæг. Уарзта хъазæн ныхас, стæй 
йæ хъазæн ныхæстæ канд худæг нæ уыдысты, фæлæ — 
629 

хъуыдыджын, цы ран фидыдтой, уым-иу сæ бынаты 
абадтысты. Куы 'ррынчын, уæддæр йæ хъæлдзæг ныхæстыл 
йæ къух нæ систа. Уымæй размæ «Рæстдзинад»-ы 
кусджытæй иуæн йæ мад амард. Цалдæр боны фæстæ лæппу 
Хетæгмæ рынчынфæрсæг куы бацыд, уæд ын афтæ: 
«Фалæмæ сфæнд кодтон æмæ, кæд дæ мадмæ исты 
фæдзæхсыс, уæд мын æй зæгъ, æз æм æй фæхæццæ 
кæндзынæн»... 
Афтæ зæгъдзæн ныфсджын адæймаг. Мæлæтмæ 
кæсгæйæ дæр ма хъазæн ныхæстæ кæнын кæй бон у, уый 
æндæрхуызон номæй схонын мæ бон нæу. Зындгонд 
уырыссаг поэт, Михаил С-вы (йæ мыггаг дæр ын 
ныффыссин, фæлæ куы фæрæдион, уымæй тæрсын, уымæн æмæ 
йæ ныхæстæ мæ цуры нæ загъта) æрымысыдтæн. Ракæй 
рынчын уыди, æмæ йæм йе 'мбæлттæ куы бацыдысты, 
уæд, дам, сын худгæйæ афтæ зæгъы: «Рак есть, пива — 
нет». 
Куы зæгъын, цыргъныхасгæнаг уыди Хетæг. Искуы-иу 
хатт-иу æм телефонæй куы сдзырдтон æмæ-иу æй куы 
6афарстон, Хетæг дæ, зæгъгæ, уæд мын-иу афтæ фæкодта: 
«О, о, йæ хорзæх дæ уæд!» 
Раджы базонгæ стæм Хетæгимæ. Бæлвырд кæд уыди, 
уый нал хъуыды кæнын, фæлæ йыл æппынкъаддæр 
цæудзæн æнусы æмбисмæ 'ввахс. Уæд ма Горæтгæрон районы 
газеты куыста. Йæ редактор уыди, раздæр «Рæстдзинад»-ы 
кæимæ куыстам, Букуылты уыцы Майрæм. Йæхицæй 
æнæхиндæр, уæздандæр æмæ растдæр адæймаг зын 
ссарæн уыд, фæлæ уый дæр, хъыгагæн, æгæр раджы ацыд 
æцæг дунемæ. Гъе æмæ иуахæмы Горæтгæрон районы 
газеты редакцимæ хъуыддаджы фæдыл бафтыдтæн. Бацин 
мыл кодтой иууылдæр, уæлдайдæр та, хуыздæр кæй 
зыдтон æмæ иумæ цæхх æмæ кæрдзын кæимæ хордтон, 
цалдæр азы кæимæ фæкуыстон, уыцы Майрæм. Мæ 
хъуыддæгтæ кондыл куы банымадтон, уæд нæхимæ рацæуынмæ 
хъавыдтæн, фæлæ фысымтæ ныллæууыдысты, искуы 
æрдзы хъæбысы абадæм, аныхæстæ кæнæм, ноджы сихорафон 
у, æмæ фæйнæ сыкъайæ Хуыцауы ном дæр ссарæм, 
зæгъгæ. Хетæгимæ дæр уыцы бон фынджы уæлхъус базонгæ 
дæн. Уый фæстæ мын-иу афтæ дзураг уыди, дæу 
йеддæмæ, дам, мæ никуы ничи фæрасыг кодта. Уый йæхиуыл 
630 

мысгæ кодта. Æндæр цæй расыг уыди. Уыцы рæстæг нæ 
бæстæмæ ластой польшæйаг бæгæны. Йæ ном ын нал 
хъуыды кæнын, фæлæ йæ авджы фарсыл уыди чызг æмæ 
лæппуйы ныв. Кафгæйæ. Æмæ йын уыцы бæгæныйæ 
цалдæр агуывзæйы баназын кодтон, уымæн æмæ карздæр 
нозтмæ не 'внæлдта. 
Ууыл цас рæстæг рацыд, Хуыцау йæ зонæг, фæлæ Хетæг 
кусын райдыдта «Рæстдзинад»-ы. Мæнмæ гæсгæ — 
секретариаты æмæ уырдыгæй йæ амæлæты бонмæ никуыдæмуал 
ацыд. Бирæ кусын иу бынаты хорз у, ноджы хуыздæр та у, 
иу бынаты бирæ хорз куы фæкусай, уæд. Кæд иу бынаты 
бирæ азты исчи хорз фæкуыста, уæд уыдонæй уыди 
Æлборты Хетæг дæр. Газет фидауцджынæй æвдисынмæ 
тынг кæй арæхст, уый рабæрæг уайтæккæ дæр. Районы 
газеты фæлтæрддзинадыл æнцой кæнгæйæ, агуырдта ног 
мадзæлттæ, фæрæзтæ æмæ гæнæнтæ «Рæстдзинад» айв дæр 
фæкæнынæн. Æмæ йын æнтысгæ дæр кодта. Æрмæджытæй 
чи кæм хуыздæр сбаддзæн, уый йын амонын нæ хъуыд. 
Йæхæдæг хъуыды кодта, газеты мидисыл хорзырдæм чи 
зынд, ахæм иумæйаг сæргæндтæ. Хъыгагæн, 
Æлборыфырты хъæппæристæ дарддæр хæццæгæнæг нæ фæци. 
Дарддæр нæ, фæлæ ма сæ рох дæр фæкодтой. Хетæджы 
ацыды фæстæ газет цæмæйдæрты фæмæгуырдæр. Уый дæр 
адæймаг хъыгаг хъуыддагыл куыннæ хъуамæ банымайа! 
Фæлæ æппæты хъыгагдæр та у, диссаджы хъæздыг уды 
хицау, цыргъзонд, хъазæн ныхæсты æвидигæ суадон, 
хæларзæрдæ æмæ цæстуарзон æмгар Æлборты Хетæг йæ 
ацыдæй нæ рæнхъытæ кæй фæмæгуырдæр кодта, уый. 
Мæ ныхас, Хетæг мæм цы курдиатимæ æрбаулæфыд, 
уымæй райдыдтон. Загътон, йæ фæрстытæн ын дзуапп 
раттынæй зæрдæ кæй бавæрдтон, уый дæр. Æгæр æрæгмæ 
хъусæй куы лæууыдтæн, уæд та мæм иуахæмы æрдзырдта 
æмæ мын афтæ: «Кæд дæ мæнимæ интервью кæнын нæ 
фæнды, уæддæр фæрстытæн дзуапп ратт, æмæ цыма 
æндæр искæимæ ныхас кодтай, афтæ йæ скæндзыстæм». 
Хъыг мын уыд уыцы ныхæстæ фехъусын, фæлæ мын 
сæ кæй загъта, уым мæхи æнæазым нæ хуыдтон æмæ йын 
загътон, æцæг цы уыд, уый: «Хетæг, афтæ ахъуыды 
кæнынæн æппындæр бындур нæй, æрæгмæ кæй кæнын, уый 
тыххæй та — хатыр». 
63/ 

Афтæмæй-афтæмæй мæ хæлары удæгасæй, зæрдæ йын 
цæмæй бавæрдтон, уый сæххæст кæнын мæ къухы нал 
бафтыд, фæлæ, Къостайы загъдау, «хъæр мæрдтæм дæр 
хъуысы». Хъæр сæм кæм хъуысы, уым сæм, æвæццæгæн, 
фæсмонгонды ныхæстæ дæр фехъуысдзысты, хъæрæй сæ 
куы зæгъа, уæд. Ам ма мæ зæрдыл иу æмбисонд 
æрлæууыд: саг, дам, æмгъуыд-æмгъуыд æнæкъæдзилæй баззад. 
Нæ мæ фæнды, Хетæг, саджы уавæры бахауын, æмæ 
дын мæнг дунейæ æцæг дунемæ бацархайдзынæн дæ 
фæрстытæн дзуæппытæ раттыныл. Дæ фыццаг фарст уыди 
ахæм: 
— Куыд дæм кæсы ирон æвзаджы абоны уавæр? Æгæр 
æй скъолайы бар нæ бакодтам? Æвзаг хъуамæ 
цæугæдонау бинонты 'хсæн, æхсæнады абуха. Уым куы сты йæ 
гуырæнтæ. 
— Ирон æвзаджы абоны уавæрыл куы дзурæм, уæд иу 
дæс æмæ ссæдз-дыууиссæдз азы размæ цы уавæры уыди, 
уымæй фыддæр йеддæмæ хуыздæр нæ фæци. Уый 
аххосæгтæй иу у, скъолаты ирон æвзаг фæсарæйнаг æвзаджы 
хуызæн кæй сси, уый. Мæхицæй æрхæсдзынæн ахæм 
дæнцæг: скъолайы ахуыр кодтон немыцаг æвзаг, 
институты та — англисаг, фæлæ дзы иу дæр нæ базыдтон. Уæвгæ, 
уымæй бынтон раст нæ дæн, уымæн æмæ немыцагау, 
«аллее ист гут» цы амоны, уый мæ зæрдыл бадардтон, 
англисагау та — «еври дей»... 
Цы загътон æмæ цы зæгъдзынæн, уыдон æз бирæ 
хæттыты загътон, стæй, æз куыд хъуыды кæнын, афтæ ме 
'мбæлттæй бирæтæ хъуыды кæны, фæлæ, цы дзырдтон, 
уыдон фæлхат кæнынæй нæ тæрсын, уымæн æмæ, 
рæстдзинад мин хатты куы зæгъай, уæддæр рæстдзинадæй 
баззайдзæн. Рæстдзинад та у, нæ мадæлон æвзагмæ фыдыусы 
цæстæй кæй кæсæм. Уыцы цæстæнгасыл хъоды куы нæ 
бакæнæм, уæд ныл æвзаг йæхæдæг бахъоды кæндзæн æмæ 
адæмты 'хсæн уый дæр æмæ нæхæдæг дæр æнæ мæн у 
зæгъæгæй баззайдзыстæм. Уый та Хуыцауы æваст 
хъуыддаг уаид. Хуыцауы æваст хъуыддæгтæ чи кæны, уыдон та 
хъысмæты азар басудзы. 
Æз æмæ мæ фæлтæры минæвæрттæ æвдæм къласы онг 
(æвдæм кълас дæр нымайгæйæ) æппæт предметтæ дæр, 
уырыесаг æвзаг æмæ литературæ æмæ фæсарæйнаг æвзагæй 
фæстæмæ, ахуыр кодтам ирон æвзагыл. Æвдæм къласæй 
632 

фæстæмæ æз урокты иу ныхас дæр иронау нал 
фехъуыстон, уымæн æмæ нæ хъæуы авдазон скъола йеддæмæ нæ 
уыд, æмæ мæ ахуыр ахæццæ кодтон Николаевскы 
станицæйы уырыссаг астæуккаг скъолаиы. Уый та ууыл дзурæг 
у, æмæ, нæ хæдзары ирон ныхас кæй хъуыстон, стæй 
скъолаиы æппæт предметтæ дæр ирон æвзагыл кæй ахуыр 
кодтам, уыцы дыууæ хъуыддаджы фæрцы мæ мадæлон 
æвзагыл дзурæгæй баззадтæн. Цыфæнды куы кæнай, 
уæддæр уыцы дыууæ хъуыддагæй бирæ фылдæр 
ахадындзинад ис дыккагæн, уымæн æмæ сæйрагдæр сты бинонтæ. 
Дзурын куы базыдтай, уæдæй фæстæмæ дæ бинонтимæ 
иронау, растдæр зæгъгæйæ та — дæ бинонтæ демæ иронау 
куы нæ дзурой, уæд дæ цыфæнды скъола дæр нал сирон 
кæндзæн. 
Хетæг, дæ фарстæн, дæхæдæг, мæнмæ гæсгæ, цыбыр 
дзуапп радтай. Сæйрагдæр сты бинонтæ, уымæн æмæ, 
куыд зонæм, афтæмæй Ирыстоны скъолатæ куы фæзынди, 
уæдæй нырмæ дыууæ æнусы дæр нæма цæуы, ирон æвзаг 
куы фæзынди, ууыл та, æвæццæгæн, цæуы дæсгай æмæ 
сæдæгай æнустæй бирæ фылдæр. Уæдæ афтæ: ирон æвзаг 
куы фесæфа, уæд æй скъолаиы аххос дæр ма кæнæм, 
хицауады дæр дзы мачи азымджын кæнæд, уымæн æмæ йæ 
бынгæнджытæ нæхæдæг уыдзыстæм, йæ сывæллæттæм 
иронау чи нæ дзуры, алы ахæм мад æмæ фыд дæр. 
— Ирон адæм се 'взаджы раз сæ хæстæ скъолайыл 
сæвæрдтой, фæлæ уым дæр нæ фаг кæнынц зæрдæзæгъгæ 
ахуыргæнджытæ, уроктæ, ахуыргæнæн чингуытæ. 
Иуæйиу ахуыргæнæн чингуытæн цауд у сæ хæрзхъæддзинад. 
Зæгъ-ма дæ хъуыдытæ уый тыххæй. 
— Скъолаиы тыххæй мæ хъуыдытæ загътон. Скъолаиы 
хæс сабиты æвзагыл дзурын ахуыр кæнын нæу. Ныхас 
цæуы ирон æвзагыл. Мæ хъуыдымæ гæсгæ, скъолаиы хæс 
у, æвзаг чи зоны, уыдонæн зонындзинæдтæ раттын ирон 
æвзагæй дæр æмæ ирон литературæйæ дæр. Бинонты хæс 
та у, ахуыргæнджытæн, иронау дзурын чи зоны, ахæм 
сывæллæттæ скъоламæ бацæттæ кæнын. 
Зæрдæзæгъгæ ахуыргæнджыты кой куы кæнæм, уæд 
ахæм ахуыргæнджытæ хъуаг кæцыфæнды рæстæг дæр 
уыди. Уый æрмæст ахуыргæнджытæм нæ хауы. Царды алы 
къабазы дæр, йæ куыст хорз чи зоны, уыдон кæд фылдæр 
вæййынц, уæддæр се 'ппæт нæ. Ис ахæм зондамонджытæ, 
638 

цардимæ æмдзу чи кæны, æрвылбон сабиты куыд ахуыр 
кæны, афтæ йæхæдæг дæр чи ахуыр кæны, ногæй цы 
фæзыны, уымæй йæхи чи схотыхджын кæны. Фæлæ ис 
ахæмтæ дæр, æмæ йе скъоладзаутимæ фембæлдмæ 
æрбахонынмæ, цалдæр азы размæ чи амард, уымæ чи фæцæйцыд. Йæ 
зонгæ йыл куы амбæлд æмæ, кæдæм цæуы, уый куы 
6азыдта, уæд ыл йæхи сцагъта, макæмæнуал æй зæгъ, 
фæхудинаг уыдзынæ, уый, дам, цалдæр азы размæ амард. 
Гъе, ахæм ахуыргæнджытæн сæ уроктæ раппæлинаг 
у ой, уый зын бауырнæн у. Фæлæ ис ахæм 
ахуыргæнджытæ, æмæ сын адæймаг бахæлæг кæны сæ зонындзинæдтæм 
дæр, сæ арæхстдзинæдтæм дæр. Нымайгæ дæр сæ 
ракæнин, фæлæ бирæ бынат бацахсдзысты. Искæйы дзы 
фæхъулон кæнон, уый та мæ нæ фæнды. 
Мæ зæрды ма зæгъын ис ирон фысджыты чингуыты 
тыххæй. Кæсæг сæ нал ис. Хуымæтæг адæмы кой нал 
кæнын. Ирон æвзаг æмæ литературæйы ахуыргæнджытæй 
дæр бирæтæ æцæгæлон цæстæй кæсын райдыдтой, иронау 
цы чингуытæ фæзыны, уыдонмæ. Йæ тираж 
фондзфондзыссæдз экземплярæй къаддæр йеддæмæ фылдæр кæмæн 
нæу, уыдон дæсгай азты, «чингуыты тæрхæгыл» 
зæгъынмæ хъавыдтæн, фæлæ тæрхæджытыл лæууыны бæсты 
лæууынц уынджы къæйыл. 
О, æмæ нæ чингуыты тиражты кой скодтон. 
Фондзфондзыссæдз экземплярæй цы чингуытæ ныммыхуыр 
кæнынц, уыдон æрмæст ирон æвзаг æмæ литературæйы 
ахуыргæнджытæн се 'мбис куы 'лхæнид, уæддæр-иу 
уæйгонд фæуаиккой, уымæн æмæ зондамонджыты нымæц 
чингуыты тиражæй дыууæ хатты фылдæр у. 
Цæвиттон кæд ма йæ хъуыды кæныс, Сабырдзинады 
проспекты паддзахадон рауагъдадæн уыди дукани. Йæ 
ном хуынди «Ирон чиныг» (æппæлыны тыххæй йæ нæ 
зæгъын, фæлæ йын ном дæр мæ фæндонмæ гæсгæ 
радтой), фæлæ йæ чидæр йæхицæн бакъаддæртæ кодта æмæ 
ирон чиныг уæзæджы къæйыл баззад. Уыцы хъуыддаг 
бирæты зæрдæмæ нæ фæцыд, бирæ фæдзырдтой, бирæ 
фæфыстой — дон хиды бынты. Ныхæстæ дымгæ ахаста, 
фыстытæ гæххæттыл баззадысты, ирон чиныг та — арвы бын 
миты рагъыл. 
. Ахуыргæнæн чингуыты тыххæй. Уыдон дæр 
зондамонджыты хуызæн сты: иутæ — хорз, иннæтæ — хуыздæрхъуаг. 
684 

Бирæ цыд уыдоны тыххæй ныхас. Ахæм автортæ ис, æмæ 
йын цы зæгъой, уый ныхмæ ныхас дæр не скæндзæн. Ирон 
æвзаджы чиныг ныффысдзæн, мыхуыры рацæуынæввонг 
æй бацæттæ кæндзæн, афтæмæй дзы ирон æвзаджы кой 
нæ уыдзæн, уымæн æмæ йæм «иронæй» «ал л он» хуыздæр 
кæсы. Ахæм къухфыст мæнмæ дæр радтой, æркæс æмæ, 
дам, дæ хъуыды зæгъ. Æркастæн æмæ мæ хъуыды 
фидарæй загътон: ахæм митæ кæныны бар никæмæн ис. Уый у 
нæ Конституцийы ныхмæ. Загътон æндæр фиппаинæгтæ 
дæр. Хуыцауæн табу, аллоны ныхмæ кæй загътон, уымæ 
хъусджытæ фæци, фæлæ ме 'ннæ фиппаинæгты иуфæрсты 
ахызтысты, æмæ чингуытæ рæдыдтимæ рацыдысты. Æргом 
дзургæйæ, чингуыты автортæ профессортæ æмæ наукæты 
доктортæ сты, фæлæ дзы иуæй-иутæ чиныг аразынмæ 
хæстæг уадзгæ не сты, кæнæ та сын хъæуы, сæхицæй бирæ 
фылдæр чи зоны, ахæм редактортæ. 
— Цæмæй не 'взаг æхсæнады, скъолайы йæ гаччы 
сбада, уымæн цы бакæнын хъæуы нæ республикæйы 
разамынды, нæ ахуыргæндты, нæ фысджыты? — Ахæм уыди 
де 'ртыккаг фарст, Хетæг. 
Афтæ мæм кæсы, цыма йын уæлдæр иуцасдæр дзуапп 
радтон. 
Æмæ æппынфæстаг дæ фæстаг фарст: 
— Ирон адæм цæмæй сæхи æрæмбарой, сæ фыдæлтæй 
сæм æнусты сæрты цы зæлланггæнаг æмæ фæрæзджын 
æвзаг, æгъдæуттæ æмæ фæтк æрхæццæ, уыдон цæмæй ног 
фæлтæртæм адæттын базоной, уый тыххæй сæ цы 
бакæнын хъæуы? 
— Дæ фæрстытæй иуæн дæр æнцон дзуапп дæттæн нæ 
уыди. Ацы фарст цыма се 'ппæтæй зындæр у, афтæ мæм 
кæсы. Цæмæй адæм кæрæдзийы æмбарой, уый тыххæй 
хъуамæ иу æвзагыл дзурой, стæй, иу цы дзуры, уый 
хъуамæ иннæмæ хъуыса. Ис ахæм адæймæгтæ, æмæ дæм кæсы, 
фæлæ дæ нæ уыны, хъусы дæм, фæлæ йæм дæ ныхас нæ 
хæццæ кæны, кæнæ та архайы, цæмæй йæм ма фæхæццæ 
уа, ууыл. Уартæ кæддæр Вавилоны мæсыгамайджыты 
Хуыцау куы ралгъыста, уæд сæм æртхъирæнтæ нæ кодта, 
фæлæ сæ фæйнæ 'взагыл сдзурын кодта, кæрæдзийы нал 
æмбæрстой, æмæ сæ мæсыг æрдæгамадæй баззад. Цæмæй 
адæм кæрæдзийы бамбарой, уый тыххæй абоныл хъуыды 
кæнын фаг нæу, сæйрагдæр у, райсом, иннæбон æмæ 
уыйиннæбон цы уыдзæн, ууыл хъуыды кæнын. Уымæй ноджы 
635 

сæйрагдæр та — уыдон кæрæдзиуыл бæттын. Фидæн 
кæмæн нæй, уый рæстæгмæ цæрæг у. Мах иууылдæр 
рæстæгмæ цæрджытæ стæм, фæлæ рæстæгмæ цæрæг адæмтæ дæр 
уыдис, ис, стæй, æвæццæгæн, уыдзæн. Цæмæй уыдоны 
нымæцмæ ма бахауæм, ууыл абон куы нæ ахъуыды 
кæнæм, ноджы растдæр та уыдзæн афтæ зæгъын: куы нæ 
ныхъхъуыды кæнæм, уæд иннæбон нæ, фæлæ райсом дæр 
байрæджы уыдзæн, уымæн æмæ истори йæ рæстæг 
æнустæй нымайы. Уыдон та афтæ тагъд азгъордзысты, æмæ 
сæм фидæнæй куы ракастæуа, уæд абонмæ куыд бирæ 
кæсынц, фидæнмæ афтæ нал фæкæсдзысты. 
Адæмы хъахъхъæнджытæ адæм сæхæдæг сты. 
Фæлдисгæ сæ Хуыцау скодта, хъахъхъæнгæ та сæхæдæг хъуамæ 
кæной сæхи. 
Цымæ мах нæхи хъахъхъæнæм? Нæхицæй? 
Нæ мæ уырны. Йæхи чи фæхъахъхъæны, уыдон се 
'взагыл мах хуызæн суæлæхох вæййынц? Махæн Хуыцау 
цы 'гъдæуттæ радта, уыдонæн æрхауынæй тæрсæм? Нæхи 
куыд фæнды, афтæ сæ æндæрхуызæттæ нæ кæнæм? 
Фыдæлтæй нæм цы нарты кадджытæ æрхæццæ, уыдонæй 
нæхи хъæздыг хонæм? Ацы хъуыды ма кæддæр загътон: 
цæуыннæ саразæм нарты кадджыты бындурыл 
ахуыргæнæн чиныг æмæ йæ цæуыннæ базонын кæнæм скъолаты 
æппæт ахуыргæнинæгтæн дæр? 
Мах сæрыстыр уæвын хъæуы, Хуыцау нын ахæм 
диссаджы æвзаг кæй радта, уымæй. Дунесфæлдисæгæй 
хъуамæ арфæгонд уаиккам, ахæм æгъдæуттæ нын нæ бæрны 
кæй бакодта, уымæй дæр. Къоста хуымæтæджы нæ фыста: 
«Мах хуызæн мардмæ нæ цæуынц æндæр рæтты». Мардæн 
кад кæнын дæр æгъдау у. Æгас адæймаджы тыххæй нæм 
цы 'гъдæуттæ ис, уыдон дæр иннæ адæмты æгъдæуттæй 
уæлдæр йеддæмæ дæлдæр никæцы адæмты æгъдæуттæй 
лæууынц, фæлæ сæм цы цæстæй кæсæм? Хуыздæр сæ 
кæнæм æви сæм, цы ивддзинæдтæ хæссæм, уыдон сын сæ кад 
дæлæмæ тæрынц? Хъуамæ уыцы фæрстытæ йæхимæ 
дæтта алчидæр æмæ сын архайа, рæстæг куыд домы, ахæм 
дзуæппытæ дæттыныл. 
Æз бирæ кæмдæрты дзырдтон, не 'гъдæуттæм джигул 
кæнын ныууадзын хъæуы, зæгъгæ. Уыцы аипп ис, Хетæг, 
ды æмæ æз кæм куыстам, уыцы газетмæ дæр. «Дæр» нæ, 
фæлæ «Рæстдзинад»-ы арæх цæуы ныхас не 'гъдæуттыл. 
636 

Чи сæм цы аипп хæссы, чи — цы. Цыма мах йеддæмæ 
æгъдæуттæ никæмæ ис, стæй дзы, фау æрхæссæн кæмæ ис, 
ахæм фæзилæнтæ ничи ссарид. Кæй зæгъын æй хъæуы, 
æгъдæуттæ алы адæммæ дæр ис, кæцыдæртæм дзы ис 
аиппытæ æрхæссæн дæр, фæлæ сæ цымæ мах йеддæмæ исчи 
афтæ сдзырддаг кодта? Мæнмæ гæсгæ, уыцы хъуыддагыл 
къух сисын хъæуы. Алцыдæр рæстæджы бар бакæнын 
хъæуы. Цы бæззы, уый йæ хæстæ æххæст кæндзæн, цы нал 
бæззы, уый йæхи иуфарс айсдзæни æмæ ферох уыдзæн, 
ирæд, уайсадын, туг исын, ускурыны рæстæг дыууæрдæм 
лæвæрттæ кæнын æмæ бирæ æндæр æгъдæуттæ куыд нал 
кæнæм æмæ куыд ферох сты, афтæ. 
Гъе ахæм дзуæппытæ раттинаг дын уыдтæн, Хетæг. Кæй 
байрæджы кодтон, уый тыххæй та ма дæ иу хатт хатыр 
курын. Æгас ма куы уаис, уæд мын, чи зоны, бузныг 
загътаис, æз та дын зæгъын: «Рухсаг! Цы бæсты дæ, уыцы 
бæсты хорзæх дæ уæд!» Дзæнæты кæй уыдзынæ, ууыл та 
мæ зæрдæ дарын, уымæн æмæ дзы дæу хуызæттæ куы нæ 
уа, уæд афтид уыдзæн. 
Кæронбæттæны ма мæ зæрды ис фыдæлты ныхæстæй 
иу æрымысын: «Цалынмæ мардæн «рухсаг» зæгъæг уа, 
уæдмæ мæрдтыл нымад нæу». Афтæ мæм кæсы, цыма 
мæрдтыл нымад бирæ рæстæджы нæ уыдзынæ, уымæн 
æмæ дæ, чи зыдта, кæимæ цардтæ æмæ куыстай, уыдон 
никуы ферох кæндзысты, мысдзысты дæ, дæ ном дын 
ардзысты. 
вæдза, ахъуыды кæнгæйæ, Советон хицаудзинады 
къухы хæрзцыбыр рæстæгмæ дæр цы 
æнтыстдзинæдтæ бафтыд, уыдоныл дис нæ кæнæм, афтæмæй дис 
кæныны аккаг сты. Ног цардарæзтыл фондз азы дæр æххæст 
нæма рацыд, афтæмæй, хæхбæсты цъассыты æнусты дæргьы 
хъизæмар чи кодта, уыдонæн фадат фæци зæххæфсæст 
уæрæх быдырты æрцæрынæн. Ивгьуыд æнусы дыууын 
дыккæгæм азы цы цалдæр ног хъæуы фæзынд, уыдонимæ уыди мæ 
хъæу Бæрæгъуын дæр. Уæлладжыры комæй йæм 
ралыгъдысты фынддæс хъæуæй. Ног хæдзар аразæгæй, дам, калм йæ 
хуынкъмæ лидзы, бæндæны 'фсон мæ куы фелваса, зæгъгæ. 
Урсдоны рахиз фарс та, Бæрæгъуын кæм æрбынат кодта, 
уым калм æмæ къогъойæ фылдæр ницы уыд æмæ сæ лидзын 
бахъуыд Бехъан æмæ Къобосты хъæдмæ. 
637 

Адæм бавнæлдтой цæрæнбынæттæ аразынмæ. Сæ 
хуыздæр, асламдæр æмæ æнцондæр аразæн æрмæг уыди 
самандур, фæлæ агуыридурæй чи архайдта, ахæмтæ дæр уыди. 
Ахæм дурæй хæдзæрттæ чи самадта, уыдоны 
ранымайынæн иу къухы æнгуылдзтæ æгæр дæр ма уыдысты: 
Цомайты Гадæцци, Хуыдæлты Цæппо æмæ Дзасохты 
Сосыгко — мæ фыд. Уыдон, æвæццæгæн, кулактæ 
куынæуал кодтой, уæд сарæзтой хæдзæрттæ, фæлæ Хъуппеты 
Темырцыйы рæстæджы азар басыгъта: йæ самандур 
хæдзары уынджырдыгæй фарсы æддаг цъар агуыридурæй 
бамбæрзта æмæ йæ кулакты номхыгъдмæ бахастой. 
Куыройыдоныл нартхорыссæн гыццыл куырой дæр ма 
сарæзта æмæ уыцы дыууæ «фыдраконддзинады» тыххæй 
æфхæрд баййæфта. 
Афтæ кодтой ног цардаразджыты знæгтæ. Хъуамæ 
хицаудзинад мæгуыр фæллойгæнджытæн цы хорздзинæдты 
бацыд, уый йын фенад кодтаиккой, æндæр, фондз азы 
йеддæмæ кæуыл нæма цыд, уыцы хъæуы «тугцъиртæ» кæд 
зæххы бынæй февзæрдаиккой, æндæр хъуамæ кæцæй 
æрцыдаиккой?! 
ютчев Федоры ныхæстæ мæ зæрдыл арæх 
æрлæууынц: 
Поэт, я знаю, суеверен, 
Но редко служит он властям. 
Хицауады дзыхмæ чи кæсы, уымæн йæхи дзыхæй цы 
схауа, уымæ ничи кæсдзæн, стæй, цы ныффысса, уый 
адæмы зæрдæйы уазал бынат дæр не ссардзæн. 
азæгуарзон æмæ, уазджытæ чи нæ уарзы, уыдон 
дыууæйæ дæр æфсæиттæгæнаг сты. Фыццаг æфсон ссары, 
цæмæй сæхимæ искæй бахона, уымæн, дыккаг та — 
цæмæй ма бахона, уымæн. 
омихаг радиойы фæрсынц: «Раздæр карк уыди æви 
айк?» — «Раздæр алцыдæр уыди», — дзуапп радта 
радио. Ацы æмбисонды «раздæр»-ы кой ис æмæ йæ уый 
638 

тыххæй æрымысыдтæн. Æз дæр, цы зæгъинаг дæн, уый 
раздæримæ абарынмæ хъавын... 
Алы паддзахадæн дæр ис йæхи нысантæ, уырыссагау 
(ацы ныхас уырыссаг нæу, фæлæ уæддæр афтæ зæгъæм) 
символтæ кæй хонынц, уыдон. Ахæмтæ сты тырыса, герб 
æмæ гимн. Тырыса æмæ герб æнцондæр бахъуыдыгæнæн 
сты, уымæн æмæ сæ, зæгъæн ис, æмæ алы бон дæр уынæм. 
Æндæрхуызон уавæры ис гимн. Уый арæзт у дыууæ хайæ: 
музыкæ æмæ ныхæстæй. Нæ паддзахады гимнæн йæ 
мелоди дæсгай азты дæргъы баззад æнæивдæй, фæлæ йæ 
ныхæстæ фендæрхуызон сты цалдæр хатты. 
Ивддзинæдтæиу сæм хает куы 'рцыд, уæд-иу сæ ныммыхуыр кодтой 
газетты, журналты, чингуыты, уыимæ ахуыргæнæн 
чингуыты дæр. Скъоладзаутæ йæ ахуыр кодтой, зыдтой йæ 
æнæ чиныгмæ кæсгæйæ, дзурын дæр, кæм-иу бахъуыд, 
уым та — зарын дæр. 
Уый — раз дæр. Ныр, ногæй гимн фидаргонд куы 'рцыд, 
уæд æй ахуыргæнæн чингуытæм нал бахастой æмæ, 
фæстаг дæсгай азты цы фæлтæртæ рахъомыл, уыдонæй, 
зæгъæн ис, æмæ, цы бæстæйы цæрынц, уымæн йæ 
сæйрагдæр зарæджы ныхæстæ ничи зоны. Раст мæм нæ кæсы 
уыцы хъуыддаг. Цымæ ахуырады куеджытæ та куыд 
хъуыды кæнынц? Стæй æрмæст ахуырады куеджытæ цæмæн? 
Паддзахады сæргълæуджытæ дæр? 
ивадæн дзы æмбал нæй. Хуымæтæджы нæ 
загъдæуыд: ныхас джебогъæй тынгдæр рæхойы, зонд 
хъаруйæ тыхджындæр у. Топпы цæфæн байгас уæвæн ис, 
ныхасы цæф хъæдгомæй баззайы. Зондджын хицау зондмæ 
кард никуы слаедзæн, фæлæ йæ йæхимæ 'рбахæстæг 
кæндзæн, гæрах æмæ рæхойгæ чи нæ кæны, туг нæ 
рауадзгæйæ туг чи бауромы, уымæ æххуысмæ фæдзуры, 
хуыздæр уынаффæ рахæссыны тыххæй йæ уынаффæйæ 
6афæрсы. Æрратæ, уæлдай арæхдæр та йæм бæттинаг 
æрратæ æхсаргард сласынц æмæ ахæм рæдыд æруадзынц, 
срастгæнæн кæмæн нал вæййы. 
Чарли Чаплин кипопыв «Великий диктатор»-ы Гитлеры 
ролы куы ахъазыд, уæд Гитлеры æррадзинадыл дæс 
ахæмы бафтыд æмæ, æдзухдæр хъилæй цы къухтæ дардта, 
уыдон сæхи уæхсчытæй атонынæввонг уыдысты, афтæмæй 
689 

фæхъæр кодта: «Æз Чарли Чаплины сауындздзынæн 
дунейы тæккæ бæрзонддæр бæласыл!» 
Ахæм тых ис æцæг аивадмæ. Дуне басæттынмæ чи 
хъавыд æмæ, йæ сæрзилæджджын фæндтæ йæ къухы куы 
бафтыдаиккой, уæд бæттинаг æрра фыццагдæр цы 
бакодтаид, уыдонæй иу уыд, аивады фæрæзтæй йын йе 'цæг 
цæсгом чи равдыста, йæ цъаммар миддуне йын дунейы 
адæмтæн чи фенын кодта, уый æрцауындзын. Йæ сæры 
æрра хæйрæджытæ иумæйаг ахстон кæмæн скодтой, 
уымæн йæ зæрды кæрон дæр нæ уыди, йæхи æртхутæг куы 
нæ фестын кодтаид, уæд æй хæдмæл куыдзау, зæххыл цы 
ингæнтæ уыди, уыдонæй сæ тæккæ арфдæры кæй 
ныппæрстаиккой, уый. 
ыккаг сывæллоны райгуырды тыххæй æхца фидын 
кæй райдыдтой, уый фæрцы, дам, Уæрæсейы 
адæмы нымæцыл æфтын райдыдта. Уый, кæй зæгъын æй 
хъæуы, фæзындзæн Ирыстоны адæмы нымæцыл дæр. 
Ирон адæмы нымæц фæфылдæр кæнынæн æз зонын 
уымæй ас лам дæр æмæ ахадгæдæр мадзал. «Ас лам дæр» 
кæй загътон, уымæй фæрæдыдтæн, уымæн æмæ мæ 
мадзалæн иу капекк дæр фидын нæ хъæуы... 
Иронау ма чи зоны æмæ абон мадæлтæ æмæ фыдæлтæ чи 
у, стæй райсом æмæ иннæбон чи суыдзæн, уыдонæй алчидæр 
йæ сабимæ иронау куы сдзурид, уæд паспорт исыны 
агъоммæ, ома æхсæрдæс азмæ, ирон адæмы нымæц фæуаид 
æртæцыппар хатты фылдæр. Иу хатт ма йæ зæгъын: иунæг 
капекк дæр ын фидын нæ бахъæуид, афтæмæй, уымæн æмæ, 
йæхи ирон чи хоны, фæлæ иронау чи нæ зоны, уый ироныл 
нымайын тæригъæд хъуыддаг уаид. Ахæм ирæттæ ирæттæй 
сæхи дæр сайынц, адæмы дæр, паддзахады дæр. 
Мæ ныхасы кæрон ма зæгъдзынæн, арæх кæй 
фæдзурын, уыцы хъуыды: «Ирон мыггаг чи хæссы, афтæмæй 
иронау чи нæ зоны, ахæм ирæттæ Китайы ис 1 миллиард 
339 милуан 724 мины. 
æст цы аз банцад, уыцы аз чи райгуырд, уыдон ныр 
зæрæдтыл нымад сты, фæлæ, хæст цы бирæ 
фыдбылызтæ æрхаста, уыдон зæронд кæнын нæ комынц. Уыдон 
640 

дудынц æмæ тагъд рæстæджы сæ дудынæй нæ 
банцайдзысты. Æнæ дарæгæй чи баззад, æххормаг æмæ бæгънæгæй 
чи схъомыл, уыдон сæ царды хабæрттæ сæ цотæн куыд 
дзырдтои æмæ дзурынц, афтæ сæ уыдон та дзурдзысты сæ 
кæстæртæн. Афтæ мæм кæсы, цыма уыцы фæтк 
рæстæджы фæлмы нæ аныгъуылдзæн: цæудзæни 
фæлтæрæйфæлтæрмæ, æнусæй-æнусмæ. 
Цал æнусы рацыд, Мамай адæмты цæгъдгæ скæсæнæй 
ныгуылæнмæ куы рацыд, уæдæй нырмæ?! Фæлæ ма йын 
абон дæр йæ номæй сывæллæтты тæрсын кæнынц: «Уæртæ 
мамма 'рбацæуы!» Цæмæй зоны чысыл саби, «мамма» цы 
у, уый, фæлæ дзы тæрсы. 
Хæст адæмæн цы æвирхъау бæллæхтæ 'рхаста, уымæн 
æвдисæн Ирыстоны цы хъæу нæу, ахæм иу дæр нæй. 
Уæвгæ, хъæу æгæр стыр æвдисæн у. Хъæуы бæсты сых, 
суанг алы хæдзар куы райсæм, уæддæр, стыр хъыгагæн, 
уыцы хъуыддагæн æвдисæнæн бæззы, уымæн æмæ ахæм 
сых æмæ ахæм хæдзар нæй, фыдбылыз йе 'гъатыр къухæй 
кæмæ нæ бахоста... 
Хæст куы фæци, уæд ма, нæ хъæуккæгтæй æгасæй чи 
баззад, уыдон радыгай здæхтысты, фæлæ, кæд цыфæнды 
тынг æнхъæлмæ кастыстæм, уæддæр фæстæмæ здæхынмæ 
мæ фыдмæ рад нал æрхаудта, уымæн æмæ рады æгæстæ 
фæлæууынц, мæ фыд та 1943 азы кæй фæмард, уый 
цыдæр гæххæттытæй базыдтон, фæлæ цы уавæрты æмæ кæм, 
уый, æвæццæгæн, никуыуал сбæрæг уыдзæн, кæд, 
фалæмæ куы ацæуон æмæ мын хабæрттæ йæхæдæг радзура, 
æндæр. 
Куыд цин-иу кодтам, æгасæй чи сыздæхт, уыдоныл! 
Куыд тынг-иу æнхъæлмæ кастысты, йæ фыд кæнæ йæ 
фырт кæмæн нæма фæзынд, уыдон, сæ хæстонты тыххæй 
сын исты хабар фехъусын кæндзысты, зæгъгæ. Фæлæ-иу 
сын сæ бон куы ницы ногдзинад зæгъын уыд, уæд-иу 
фæстæмæ æнкъардæй куыд здæхтысты. 
Бæрæгъуыны хуызæн чысыл хъæуæй хæсты баззад 140 
адæймаджы. Уыимæ — иууылдæр æрыгæттæ. Сæ иу хай — 
усгуртæ, иннæ хай — æрыгон фыдæлтæ. Фæлæ уæддæр, 
æгасæй чи раздæхт, уыдон хъæуæн ныфс уыдысты, 
цардмæ сæ разæнгард кодтой. Зæгъæм, æз хорзæхтимæ 
фыццагдæр кæй федтон, уый уыди Хапсæты Мишæ. 
Уынгтыиу куы фæцæйцыд, уæд ын йæ цæсгоммæ афтæ нæ кастæн, 
*41 Дзасохты Музафер 
641 

йæ риумæ йын куыд кастæн. Уым та æрттывдтытæ калдта 
Сырх Стъалыйы орден. Уый ныртæккæ сбирæ сты 
хæрзиуджытæ, фæлæ уæд дзæвгар къаддæр уыдысты. 
Диссаг цы у: ныртæккæ бæрæгбоны рæстæджы, стæй 
æнæуи дæр, хæрзиуджытæй йæ тæккæ дзаг чи вæййы, 
уыцы риумæ кæсыныл куы фæвæййын, уæд сын цæмæдæр 
гæсгæ се 'хсæн æппæты фыццаг Сырх Стъалыйы орден 
фæцагурын æмæ йæ куы ауынын, уæд мæ ноджы тынгдæр 
бауырны, йæ хицау æцæг хæстон кæй уыд, уый. Уæлдай 
стырдæр æхсызгондзинад та мын æрхæссы, иу риуыл 
ахæм ордентæ цалдæр куы вæййы, уæд. 
абийæ фæстæмæ дæ зæрдыл цы бадарай, уый 
фылдæр хатт адæймагæй йæ царды кæронмæ нал ферох 
вæййы. Мæ мады мад Дзыццайы ныхæстæ фæстаг рæстæг 
тынгæй-тынгдæр мысын райдыдтон. Арæх-иу афтæ загъта: 
«Абон райсомæй цы бахордтон, уый мæ ферох, фæлæ, 
æртиссæдз азы размæ цы фехъуыстон æмæ æвдисæн цы 
нывтæн уыдтæн, уыдон мæ нæ рох кæнынц...» 
Ацы хабар куы фехъуыстон, ууыл цал азы рацыд, уый 
ма чи хъуыды кæны, фæлæ тынг раджы кæй уыд, ууыл 
дызæрдыг нæ кæнын, уымæн æмæ скъоламæ дæр нæма 
цыдтæн; скъоламæ куы нæма цыдтæн, ууыл та дæс æмæ 
æртиссæдз азæй фылдæр цæуы... 
Цæвиттон, нæ хъæуы цы авд æмæ дыууиссæдз 
мыггаджы цард, уыдонæй иуы нæлгоймаг нал баззад. Цыбыр 
ныхасæй, мыггаг сыскъуыд. Цæмæн сыскъуыд, уый тыххæй 
афтæ дзырдтой. Йæ мыггаг кæмæн сыскъуыд, уыдонæй иу 
лæг, аххосджын йæхæдæг уыд, афтæмæй, кæмдæр 
чындзæхсæвы кæимæдæр фæбыцæу æмæ йын æхсаргардæй йæ сæр 
акъуырдта. Сæр куы фæцæйтылд, уæд ма йæ бон йæ 
марæджы ралгъитын баци: «Уæ мыггаг иуæй-иумæ фæцæуæд!..» 
Уæдæй нырмæ рацыд къорд фæлтæры. Мыггаг, кæд 
гыццыл нæ уыди, уæддæр æй æнаххос лæджы æлгъысты азар 
баййæфта: иуæй-иумæ фæцыд æмæ, фæстаг нæлгоймаг куы 
амард, уæд ингæнмæ йемæ ахаста мыггаджы ном дæр. 
Æвæццæгæн, нæ фыдæлтæ искæй тæригъæды бацæуынæй 
уымæн тарстысты. Къаддæр нæ тарстысты, исчи сæ куы 
ралгъита, уымæй дæр. Цы не 'мбæлы, ахæм хъуыддаг кæнгæ-иу 
кæй федтой, уый-иу тæрсын кодтой ахæм ныхæстæй: 
642 

«Æвзæрдзинад кæмæн кæныс, уый дæ куы ралгъита, 
уымæй цæуыннæ стъæлфыс?!» 
Æппæт уыцы хабæрттæ мын хæрзæрæджы мæ зæрдыл 
æрлæууын кодта Уырызмæг. Чындзæхсæвы базонгæ стæм. 
Бадгæ дæр фæрсæй-фæрстæм кодтам. Уый хистæр, æз — 
æртыккаг хистæр. Хъуыддаг зонгæйы онг куы 'рхæццæ, 
уæд мæ дисы бафты дта йæ мыггаг. Цæмæдæр гæсгæ мын 
æй уырыссагау загъта, Камадзаев, дам. Æз та йын æй 
мæхимæ гæсгæ ирон æвзагмæ стæлмац кодтон æмæ йæ 
бафарстон: «Хъаммæрзатæй, нæ?» Нæ, зæгъгæ, йæ сæр 
батылдта, Кæмæдзатæй, дам. 
Æз ын йæ мыггаг Хъаммæрзатæй хуымæтæджы нæ 
ратæлмац кодтон, уымæн æмæ зыдтон, ахæм мыггаг кæй ис. 
Нæ хъæуы дæр дзы цалдæр хæдзары цæры. Зыдтон, 
Бæрæгъуынмæ Æрхонæй кæй ралыгъдысты, уый дæр æмæ, 
уыдæттæ Уырызмæгæн куы загътон, уæд мæ йæ 
мыггагимæ бæлвырддæр базонгæ кодта. 
Фыццаджыдæр, Хъаммæрзатæ æмæ Кæмæдзатæн 
иумæйагæй ницы ис. Кæмæдзатæ цардысты Уæлладжыры 
комы рæбинагдæр хъæутæй иу — Згъилы. Уым цардысты 
æрмæстдæр дыууæ мыггаджы: Кæмæдзатæ æмæ Челдытæ. 
Раст зæгъын хъæуы, Кæмæдзатæ мыггаг уымæй размæ 
никуы фехъуыстон æмæ Уырызмæджы бафарстон: 
— Æвæццæгæн, гыццыл мыггаг стут. 
— Нымадæй — цалдæр хæдзары, — дзуапп мын радта 
Уырызмæг, — фæлæ уыд ахæм рæстæг, нæ мыггаг сæфты 
къахыл куы ныллæууыд... 
Æмæ мын ракодта ахæм хабæрттæ. 
Уырызмæджы фыд Василийы бинойнаг уыди Моурауты 
чызг, Надя. Цардысты хæларæй. Сæхимæ ноджы 
амондджындæр фæкастысты, кæстæртæ сын куы фæзынди, уæд. 
Хъомыл кодтой дыууæ лæппу æмæ дыууæ чызджы. Фæлæ 
сæ амондджын цард бирæ нæ ахаста. Дыууæ лæппуйы дæр 
æнафоны мæрдтæм бацыдысты. Надя, цот ын нал уыдзæн, 
уый куы базы дта, уæд йæ моймæ 'рхатыди, дæ мыггаджы 
дæу йеддæмæ нæлгоймаг нал ис æмæ æвæстаг кæныс, 
фæлтау дыккаг бинойнаг æрхæсс, зæгъгæ. 
Надя, зондджын сылгоймаг, йæ мойæн зæрдæтæ 
æвæрдта, ног бинойнагимæ иумæйаг æвзаг ссарын кæй базондзæн, 
уымæй. Суанг ма йын, кæй ракура, уый дæр бацамыдта: 
Цæргæсты чызджы. 
643 

Васили йæ раздæр сдзырд дæр нæ уагъта. Айв æм нæ 
каст ис бинойнагæй хъуыддæгтæ кæнын, фæлæ Надямæ 
йæ фæнд æрдæгыл уадзыны зонд нæ уыд æмæ 
æппынфæстаг лæджы басæттын йæ къухы бафтыд. Цыбыр 
дзырдæй, Васили сразыминæвæрттæбарвитыныл. 
Минæвæрттæ бæргæ барвыстой, фæлæ Цæргæстæ цæхгæр 
ныллæууыдысты, мах нæ чызджы ахæм ранмæ нæ дæттæм, 
зæгъгæ. 
Ныхæстæ дардыл кæнинаг сты, фæлæ Цæргæсты чызг 
скъæфгæ 'рцыди. Афтæмæй зондджын Надяйы фæрцы 
Кæмæдзаты мыггаг ногæй билцъ æфтауынмæ фæци. 
Цæргæсонæн райгуырд цыппар лæппуйы æмæ дыууæ чызджы. 
Хистæр лæппу нал и (рухсаг уæд!), фæлæ иннæтæ 
иууылдæр цæрынц бинонтæй. Хæсты размæ фесæфынæй тас 
кæмæн уыд, стæй сæфгæ дæр фæкодтаид, Надя куы нæ 
уыдаид, уæд, уыцы мыггагæй Ирыстоны ныртæккæ ис авд 
хæдзары æмæ Хуыцауы фæндæй сæ нымæц азæй-азмæ 
рæзгæ цæудзæн. 
Уырызмæг мын куыд радзырдта, афтæмæй йæ мад æмæ 
Надя бирæ азты фæцардысты «а» æмæ «о»-йæ. 
Æмæ ма кæронбæттæны иу ахæм хабар. Уый дæр 
мын Уырызмæг радзырдта. Иуахæмы, дам, мæм мæ 
зонгæтæй иу æрбацыд æмæ мын афтæ, сымах гыццыл 
мыггаг стут æмæ, дам, уæхи махыл ныффыссут. 
Уырызмæгмæ уый хъыг куыннæ фæкастаид æмæ йын радта ахæм 
дзуапп: «Сымах дæр Ивановты раз гыццыл стут, 
уыдоныл уæхи ныффыссут æмæ стыр мыггагæй агæпп 
ласдзыстут!..» 
Лæг æнæбары йæ мидбылты бахудт æмæ, дам, афтæ: 
«Ахæм дзуапп мын ратдзынæ, уый æнхъæл куы уыдаин, 
уæд мæ дзыхæй ныхас дæр не схаудаид». 
æуыхицау æнафоны сæхимæ нозтджынæй 
æрбацæйыздæхт. Цæуын æй хъуыд, сусæгæй чи хæцы, 
ахæм куыдз кæм уыд, уыцы уынгты. Куыдз кæй уыд и, 
уыдоны хæдзары цурмæ куы бахæццæ, уæд 
дæрддзæфгомау æрлæууыд æмæ, сусæгæйхæцæг куыдз цы кулдуары 
бынæй ратахтаид, уыцырдæм дзуры: 
— Гибыц, кæд, ды цы кæнынмæ хъавыс, уый æз нæ 
зонын, уæд ма цæй хъæуыхицау дæн?! 
64^ 

дæймаджы митæ зын бамбарæн сты. Зæххыл 
æппæты стырдæр аргъ кæмæн кæнынц, уыдонæй иу у 
сызгъæрин. Йæ фæдыл цæугæйæ, йе 'нусон фæндагыл 
цалы арвыста, уыдон зын банымайæн сты, фæлæ бирæ 
кæй уыдысты, ууыл дзурын дæр нæ хъæуы. Афтæмæй та, 
сызгъæринæн йæ кой йæ хъæр дæр куы нæ уаид, уæд дæр 
цардыл никæцырдыгæй фæзынид, уымæн æмæ, кæд 
уæззау у, уæддæр разуæзæн дæр æмæ фæстæуæзæн дæр 
никæцырдыгæй æххуыс у. Дæ буар дын чи бамбæрза, иу 
ахæм дзаума дзы не скæндзынæ, уæдæ дын дæ 
хæринæгтæй дæр никæцыйы баивдзæн. Дæлæ кæнай, уæлæ кæнай, 
адæймаг та йе рагъ æмæ йæ гуыбынæн у, уымæн æмæ 
бæгънæгæй адæмы 'хсæнмæ нæ рацæудзынæ, æххормагæй 
та бирæйы фаг не суыдзынæ. 
Арф куы ныхъхъуыды кæнай, уæд, адæймаджы 
æнæмæнг цы хъæуы, уыдоны 'хсæн сызгъæрин æппæты 
фæстаг бынæттæй иу куы 'рцахса, уымæй æдас нæ дæн. 
Абарæн ын бирæ цæимæдæрты ис, фæлæ йæ æз 
абардзынæн æрмæстдæр уæлдæф æмæ донимæ. Æнæ уæлдæфæй 
цас фæцæрæн ис, уый амонын никæмæн хъæуы, фæлæ 
æнæ донæй цас фæцæрæн ис, уый йæхиуыл мачи 
бавзарæд, фæлæ йæ æз зæгъдзынæн: фылдæр-фылдæр — æртæ 
боны. Суанг æнæ хæринагæй дæр лæджы бон фæцæрын у 
мæй — мæй æмæ 'рдæг. 
Уæдæ афтæ: кæд уæлдæф æмæ дон нæ царды бындур 
сты, уæд сæм кæсын дæр хъæуы сызгъæринæй бирæ у 
арзонд æр цæстæй. 
æдæй нырмæ дзæвгар азтæ рацыд, фæлæ мæ абон 
дæр нæ рох кæны. Мæ зæрдыл куы 'рлæууы, уæд 
мæ мидбылты æнæбахудгæ нæ фæвæййын. Искæйты 
цур æй куы 'рымысын, уæд та сын æй æнæрадзургæ нæ 
фæвæййын, уымæн æмæ фæзонын, уыдон дæр мæ 
ныхæстыл кæй бахуддзысты. Иугæр, дæуыл фембæлгæйæ, мæ 
зæрдыл æрлæууыд, уæд æй дæуæн дæр радзурон. Куы 
йæм байхъусай, уæд æй, чи зоны, фысгæ дæр ныккæнай... 
Уæд ма цæргæ дæр æмæ кусгæ дæр хъæуы кодтон. 
Æмгæрттæ æмæ мын æмбæлттæ бирæ уыд, фæлæ уæлдай 
хæлардæрæй цардыстæм фондзæй. Хæларæй цардысты нæ 
бинонтæ дæр. Кæрæдзиуыл арæх æмбæлдыстæм. Рæстæг-иу 
645 

нын куы фæци, уæд-иу Æрæфы былмæ дæр абалц кодтам. 
Уæлдайдæр — сæрдыгон. 
Уыцы аз дæр сæрды хорз рæстæг скодта, æмæ-иу нæхи 
æрдзы хъæбысмæ аистам. Фæлæ нын къорд хатты нæ бадт 
фенад кодта, нæхи кæмæй хъахъхъæдтам, нæ уыцы 
хъæуккаг. Цыма-иу æм, доны былмæ цæуæм, уый 
фæхабарчындæуыд, уый хуызæн-иу нæ размæ фæци æмæ-иу йæхи 
немæ цæуæг акодта. Æфсæрмæй-иу æй немæ ахуыдтам 
æмæ-иу нын зæрдиаг ныхæстæ кæныны фадат нал фæци, 
афтæмæй фæбадтыстæм. 
Фæстаг хатт ма ныл куы амбæлд, уæд дзы, нæхи 
куыдæй асайæм, зæгъгæ, нæ, кæдæм цæут, уымæй куы 
бафарста, уæд ын не 'мбæлттæй иу афтæ фæкодта: 
— Лескенмæ, мардмæ... 
— Æз дæр уемæ цæуын, мæнмæ дæр^кæуын цæуы!.. 
Ацы хабар мын радзырдта Ермак. Йæ ныффыссынæй 
мыл йæ зæрдæ кæй дардта, уымæй кæй нæ рæдыд, уый 
уæхæдæг уынут: йемæ, ома хабаримæ, сымах дæр базонгæ 
кодтон. 
ыртæккæ чындзæхсæвтæ хæдзары арæх нал 
кæнынц, уæлдайдæр горæты. Иуахæм чындзæхсæвы 
Камалимæ фæрсæй-фæрстæм бадт фестæм. Нæ 
бакомкоммæ цы лæг бадт, уый, дзурыны фыдæй цъæх арт чи 
уагъта, ахæм разынд. Уыимæ дзырдта уæлæмæ дæр, дæлæмæ 
дæр. Иуахæмы та хистæр гаджидау куы рауагъта, уæд, 
мæнæй дæлдæр бадт, афтæмæй дзырдмондаг кувынмæ 
фæраздæр. Æз Камалы мæ рæмбыныкъæдзæй басхуыстон 
æмæ йæ бафарстон: 
— Ацы лæг мæ разæй цæмæн дзуры? 
— Тыхсгæ ма кæн, уый дæ фæстæ дæр дзурдзæн... 
ыцы аз нæ ахуыргæнæг фæрынчын æмæ мæйæ 
фылдæр рынчындоны фæхуыссыд. Мах райдайæн скъола 
фæуд кодтам æмæ бæллыдыстæм, фæндзæм къласмæ 
нæ нæхи ахуыргæнæг куы афæндараст кодтаид, уымæ, 
фæлæ нæ фæндтæй ницы рауад. Нæ ахуыргæнæг сдзæбæх 
ахуыры азы кæрон. Цалынмæ йæхи дзæбæх кодта, уæдмæ 
нын уроктæ лæвæрдта, фыццаг рады (мах ахуыр кодтам 
646 

дыккаг рады) къласы ахуыргæнæг. Уый нæм нæхионы 
хуызæн фæлмæнзæрдæ нæ фæкаст. Йæ ныхас уыди карздæр, 
йæ хъæлæсыуаг — йæ ныхмæ дзурæн кæмæн нæ уыд — 
ахæм. Цыфæнды раст куы уыдаис, уæддæр-иу дын дæ 
ныхас æрдæгыл аскъуыдтаид. Йæхи хъуыды-иу æм растдæр 
каст æмæ-иу дæ дарддæр дзурын нал бауагътаид. Уыдис 
æм, нæ ахуыргæнæгæй хъауджыдæр, йæхи миниуæг дæр. 
Рæстæгæй-рæстæгмæ-иу нын нæ армытъæпæнтæ партæтыл 
дæлгоммæ æрæвæрын кодта æмæ-иу нын каст нæ къухты 
сыгъдæгдзинадмæ. Уæлдай тынгдæр йæ хъус дардта къухы 
ныхтæм. Искæмæн-иу сæ æнæкондæй куы федта, стæй ма 
уымæй уæлдай — чъизийæ, уæд-иу æй уайдзæфты бын 
фæкодта. Хатгай-иу уæлкъухтæ линейкæйæ ныццæвыныл 
дæр нæ бацауæрста. 
Иу ахæм бон та нын нæ къухтæ равдисын кодта æмæ 
партæтыл зилгæ ацыд. Дæллагсыхаг чызджы цурмæ куы 
бахæццæ æмæ йын йæ къухы ныхтæ æнæконд æмæ 
чъизийæ куы федта, уæд æй уыцы мæстыхуызæй афарста: 
— Кæй чызг дæ? 
Уый йæ мыггаг кæнæ йæ фыды ном зæгъыны бæсты 
йæхи бацамыдта йæ мадæй: 
— Дудуйы... 
— Уæхимæ куыддæр бацæуай, афтæ Дудуйæн зæгъ 
æмæ дын дæ къухы ныхтæ ракæна, кæннод æй Гыхха 
хонын райдайдзысты, æмæ дыууæйæ дæр худинаг кæнут!.. 
2009 аз, тæргæйтты мæй — хуымгæнæны мæй (5—211 фæрстæ); 
2010 аз, цыппурсы мæй (211—357); 2012 аз, цыппурсы мæй (357—529); 
2014 аз, тъæнджы мæй (560—642). 
Кисловодск 

Литературно-художественное издание 
Дзасохов Музафер Созырикоевич 
ГОДЫ, ДЛИНОЮ В МЕСЯЦЫ 
Редактор! У.Дзуцева 
Художник Н. Ф. Василенко 
Корректор Э. Дз. Баликоева 
Компьютерная верстка Я. А. Семеновой 
Издательство «Веста» 
г. Владикавказ, т. +7-918-829-78-08, 
е-таП: уез!а519@таИ.ш 
Подписано к печати 26.05.2022. Формат бумаги 60х9071б. 
Бум. офс. № 1. Гарн. «КидгазЬоу». Печать офсетная. 
Усл.-п. л. 40,5. Учетно-изд. л. 32,4. Тираж 300 экз. 
Отпечатано в типографии г. Ростов-на-Дону 


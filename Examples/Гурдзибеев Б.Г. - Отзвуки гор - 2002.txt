Отсканировано в октябре 2017 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 2017 азы октябры 
сæрмагондæй паблик «Бæрзæфцæг»-ы 
чиныгдонæн. 
пир:/ЛЖ.сот/Ьаг2а{са§ 

тпшт 
ШК 
тссЫулсс 

ГУЫЩЗЫШЫ 
шнс 
СЛСфупЫ 
ЧилтвХ^ 
иа 
Дзæуджыхъæу 
2002 

84 Осет 
Г-93 
Г—93 Гуырдзыбеты Б. 
Хæхты зæлтæ: Миниатюрæтæ — 
Дзæуджыхъæу: Ир, 2002 — 95 ф. 
Гурдзибеев Б.Г. 
Отзвуки гор 
Эту книгу миниатюр составляют мубокне 
размышлення о смысле жизни, о назиаченин 
человека на земле, о силе добра и любви. 
г 4702470000-15 -,- П9 я, Пг„ 
ГМ131(03)-02 65"02 84°ССТ 
© Гурдзибеев Б.Г., 2002 
© Василенко Н.Ф., 
15ВЫ 5-7534-0934-2 оформление, 2002 

Мæ дадзинтæ 
æд кæлгæ туг — мæ сис. 
Мæ адæмæн 
сæ хьысмæт у мæ рис. 
НЫХАСЫ ФАРН 
Ныхасы дуртæ... Ам нывæстой фарны 
хъуыдытæ нæ буц хистæртæ. Нывæстой... 
фæлæ хъæу федзæрæг... Æмæ æгомыг дур- 
тæ дæр æрхуымæй лæууынц. 
Фарны ныхæстæ, цæрддзугæнæг мæргьтау, 
æрдзы хъæбысы дард кæмдæр аныгьуылдыс- 
ты. Рæстæг сæ йе ’бæрæг хæзнадоны раджы 
бафснайдга... 
Ныхасы дуртæ... Баззад ма сæ нæ раг- 
фыдæлтыдуджы хъарм — тавын сæм мæхи. 
ФÆЛДИСÆГ 
Æрдз — мæ фæндыр. Йæ хъистæ — мæ 
дадзинтæй уагъд. Ныййарæджы адджын 
ныхас, нæ сабиты кæл-кæл — мыртæ. 
Сæууон уддзæфы сусу-бусу, Терчы урсбе- 
цыкк уылæнты хъазт — мæ зæрдæйы зæлтæ. 
Æз — фæндырдзæгъдæг. 
О, æрдз — ме ’нусон азæлд, мæ кæугæ, 
мæ худгæ фæлдисæг 
5 

КАТАЙ 
Стъалытæ... Мæ быцъынæг кæмæ фæтыд- 
тон æмæ æнæуынон кæмæн дæн, уыдон мæм 
æрттивынц. Мæстæй мæ марынц мæ царды 
рухс хъуыдытæ. Кæд сæм фæхæццæ уыдзы- 
нæн? 
Æнхъизы, здухы уад... Уый ме ’рдæгконд 
фæндты здухæнтæ сты. Уæларвон мигъты 
аууонæй мæм нал зынынц. 
Сау мигътæ... Уыдон ме ’нæууылд сонт 
митæ сты. Ныр мыл цæссыгтæй лæдæрсынц. 
ХЪУЫДЫТÆ 
Хъуыдытæ... хъуыдытæ... Сæ дугъæй сæры 
магъз сæмхæццæ. Залгъæды къалиутау фæй- 
нæрдæм ныппакатæ сты, сæмгьеры сты... Ал- 
кæмæн дæр дзы — хицæн фæндаг. Æз дзы 
кæцыйыл фæцæуон? Кæцыйыл дзы фæхæц- 
цæ уыдзынæн мæ рæстаджы авдæнмæ? 
Уæвгæ, уымæн уæвæн нæй, рæстдзинад 
йæхæдæг фæндаг у. Кæм æй æркъæдз кæ- 
нынц кæйдæр чъизи къухтæ, кæм та араст 
вæййы æрвгæронмæ. 
Зæххы рæстдзинад — æрдын, æз — йæ фат. 
Тæхын... 
ХÆС 
Мæ хъызт зымæджы цырен арт... Мæй- 
дар æхсæвы мын мæ развæндаг чи рухс код- 
та, уыцы уарзты быркуы — Ныййарæг. 
Хъарм æмæ уарзæгой... 
6 

... Ныр мын фæкалдтæ. Бацъынд дæ. Ба- 
мынæг дæ рухс. О, куыд æнæхъару дæн, 
куыд æдых! 
Чи кæд бафыста мады хæрзтæ? Ме 
’нæхъаруйæ, ме ’нæбонæй лæдæрсынц мæ 
цæссыгтæ... Æмæ цы кæны... Уый дæр хæс 
фидын у... 
МАД 
Барстай мын алцыдæр... Уайдзæф мын 
кæм хъуыд, уым дæр мæ рæвдыдтай. 
Ныр нал дæ, ацыдтæ, æз та, цы уыдтæн, 
уымæй баззадтæн. 
Рæдийын. Æнæсæрон — мæ ныхæстæ. 
Сæрхъæн — мæ митæ... 
Уайдзæфтæ мын судзынц мæ цæстытæ, 
æвдæрзынц мын мæ зæрдæ. Судзины хуын- 
чъы мын ласынц мæ уд. 
Ды нал дæ, æз — цæрын... 
БЫДЫРГЬ 
Иу фæзы дидинджытæ, иу хуымы æв- 
зартæ, иу суадоны сыгъдæг æртæхтæ уыды- 
стæм. Æз — судзин, уый — æндах. Æз — 
тæлфгæ зæрдæ, дадзин та — уый. Нæ уарзт 
судзгæ ’взæгтæ уагъта. Фæлæ кæйдæр фы- 
дох, кæйдæр хахуыртæй аскъуыд нæ зæр- 
дæты иудзинады таг. 
Хъысмæт, хъысмæт, йæ азар нæ басыгъ- 
та. Басыдис, бандзыг ис нæ амонды диди- 
нæг, æфсир нал радтой йе ’взартæ. 
— Цы у адæймаг æнæ уарзтæй? 
— Быдыргъ... 
7 

ФÆДЗÆХСТ 
Æнхъæлмæ каст йæ иунæджы фæзынд- 
мæ ныййарæг. 
О, каст æнхъæлмæ,, фæлæ нал фæзынд 
хæсты быдырæй. 
Не сфæлмæцыд уæддæр фæндагмæ кæ- 
сынæй. Фæстагмæ ацыд... 
Баззадысты гомæй йæ къæсы дуæрттæ. 
Йæ фæстаг ныстуан дæр уый уыд: ма сæх- 
гæнут дуæрттæ. 
Ныр хæдзар æнхъæлмæ кæсы... 
Кæсы æнхъæлмæ. Бæлццоны фæзынд- 
мæ... 
БÆЛÆГЬ 
"Цард нырма разæй ис", — фæхъуыды 
кæнæм æвзонгæй. 
"Ох, кæм уыдтæн уæд", — фæсмон ма 
фæкæнæм зæрондæй... 
Лæджы цард цин æмæ масты бæлæгъ у, 
мах та — йæ бæлццæттæ. 
* * * 
Мæ сæгæйдзаг къæс... Нæ фæлæууыд мæ 
зæрдæ — фæзындтæн æм рухс сахарæй. 
Фæрсы мæ: "Сындзæхгæд цæмæн дæн? 
Фыдæлгьыстæй цæмæн баззадтæн?" Цы дзу- 
апп’раттон, нæ зонын... уæддæр бахызтæн 
дуарæй. 
"Мæ хъæбул!" — мæ хъусты ныййазæлыд 
8 

ныййарæджы хъæлæс. Лæууын, лæууын мæ 
мидбынат, цавддур фестадтæн. Рагæй нал 
фехъуыстон Æнайы ныхас. Тæрсын, куы 
мын фæтар уа. Уыцы тасимæ дзы цæргæйæ 
баззадтæн... Мæ ныййарæджы зырзыргæнаг 
хъæлæс мæ рæвдауы. Ивгъуыд бонты фæй- 
лаугæ уылæнты найын мæхи... 
УАРЗТ 
"Дæхи удхарæй ма мар, æз дæу дæн..." — 
Уыцы ныхæстæ мын загътай нæ хъæугæ- 
рон суадоны был мæйрухс дзæнæтон æхсæв. 
Стъалытæ дæр уæд мæ амондмæ бæллыды- 
сты. Доны фæлмæн уылæнтæ, сатæг уд- 
дзæф дæр мæнмæ хæлæг кодтой. 
Зæрдæ риуы къултыл фырцинæй йæхи 
хоста. Фæндыд æй æрвон тыгъдадмæ стæ- 
хын, уæлмонц хъуыдытæ йæ сæ уæлныхты 
систой. Къæлæтæрфыг мæй дæр мæм йæхи 
хуызæн нал каст. Æвзист æрдынау мын ай- 
дæн фестад, дæ хъоппæг цæстытæ дзы цы- 
дæр адджын мидбылхудт кодтой. 
О, уый базырджын уысмы рæстæг уыд. 
Ныр æцæгæлæттæ стæм кæрæдзийæн. Ал- 
чидæр нæ йæ цард йæхирдыгонау сарæзта. 
Кæддæры уарзондзинады цæхæртæ æртху- 
тæг фестадысты... Уæвгæ ма зноны зынг абон 
дæр мынæг æрттывд кæны. Судзгæ æвзæг- 
тæ нал уадзы, фæлæ тавы ныр дæр ма йæ 
хъармæй. 
О, æнусон у уарзт... Æнусон!.. Уæлдай- 
дæр — фыццаг уарзт. 
9 

ХÆХТЫ ЗÆЛТÆ 
Хæхтæ, хæхтæ, цас тых, цас хъару уæм 
ис! Цы къæвдатæ, цы хæстытæ, цы бырсты- 
тæ бавзæрстат! Уæддæр уæ сæр не ’ркъул 
кодтат, нæ бакуымдтат сæттын. 
Арцджын, цырддзаст æфсæддонтау фæл- 
гæсут бæрзондæй. Æвæджиауы рог, æвда- 
дзыхос уæлдæфы ныгъуылут. Уæ хæлхæл- 
гæнгæ æхсæрдзæнты хъазт, суадæтты сы- 
бар-сыбур, райсомы дымгæйы улæфт, æр- 
дынæлвæст сычъиты æхситт, зымты къуыз- 
зитт, цæргæсты базырты уæзбын змæлдæй 
иумæ рауайы диссаджы зарæг. 
Зæрдæйы тæгтæй цæуæг зарæджы зæл- 
тау сæм адæймаг хъусгæйæ баззайы, дыууæ 
хъусы сæм нал фæфаг кæны хъусынæн, 
дыууæ цæсты та — æмбисонды æрдзы ныв- 
тæм кæсынæн. Адæймаджы амондджын 
хъуыдытæ сæ уæлныхты сисынц, уæларв æв- 
рæгътæм æй ахæСсынц. Фыццаг хатт ахæм 
дзæнæтон ранмæ чи бахауы, уый дыккаг 
хатт ногæй фæбæллы ардæм æрбахауынмæ. 
Ахæм уавæры дæн æз дæр: 
— Рацу нæм! — хонынц мæ сæхимæ. 
— Фæцæуын уæм! — вæййы мæ дзуапп 
мæнæн дæр. 
зындон 
"Зындоны арты басудз" — æлгъыстæн баз- 
зад нæ фыдæлтæй. Уым, дам, тæригъæдджын- 
ты фьпдгæ сондоны арты судзынц, хъылмайы 
тæфгæнаг цад сæ найæн бынат у, цæвæджы 
ю 

комыл — сæ фæндæгтæ, фæдзæлау сæ су- 
дзины хуынчъы ласынц. Карды комыл, нар- 
ты кæнты хорздзинадæй цы ис, уымæй — 
æнæхай. Сæ ацаходинæгтæ зымæг сæлгæ, 
уалдзæг та сымæр кæнынц. Хахуыргæн- 
джыты та се’взæгтæй сæрсæфæн комы сæр- 
мæ ауыгъдæй дарынц. 
О, уый царциаты диссæгты бæстæ у, 
æвæджиауы дуне у. Арвитин æм æз кæйдæр- 
ты, бæргæ. Æрмæст йæхи гуылы бын чи 
’ндзары арт, гæрæм уырыйау иу боны цар- 
дæй чи цæры... Царды æрмæст сау стъæлфы- 
тæ чи уыны, буарæй урс чи у, зæрдæйæ — 
сау, уыдоны. Искæй хорздзинад саударæн 
бон кæмæн у, йæ фыдбылыз та — сæууон 
хурыскаст. Йæхи аиппытæ чи нæ зоны, ин- 
нæтыл та дам-думтæ чи кæны. Йæхи цæсты 
къала бæлас чи нæ уыны, искæй цæсты æрду 
чи агуры, уыцы æнаккæгты арвитин уыцы 
хъаймæты ранмæ. Уым ис сæ бынат æнæ- 
мæнг. 
НЫЙЙАРÆГ 
Ныййарæг, ды æппæтæй дæр цард æмæ 
уарзт дæ. Не ’хсæны цырагъдар дæ ды. Нæ 
даргъ фæндæгты æмбæлццон, нæ размæйы 
фæкаст æмæ фæстæмæ фенцойы фидар цæ- 
джындз. 
Кæугæйæ дæр худгæ чи кæны, нæ мæтæй 
худгæйæ дæр кæугæ чи кæны, фыдуындæй 
дæр — хæрзконд, гæвзыккæй та хъæздыг чи 
у, уыцы зæххон æнæбазыр зæд дæ ды. 
Нæ райгуырды фыццаг ныхас, нæ фæс- 
11 

таг сахаты удлæууæн. Цы кадджын дæ, цы 
уарзон дæ! 
Ды æппæтæй дæр уарзт æмæ цард дæ. 
Дæ бафхæрæгæн æрдз дæр нæ ныххатыр 
кæндзæн. 
БÆХРÆГЬАУ 
Уый раджы уыд, тынг раджы. Цардис 
æмæ уыдис лæг æмæ ус. Сæ иумæйаг цар- 
ды сын райгуырдис риуыгънæджы æмæн- 
гæс хæрзконд æмæ фидар лæппу. Ныййар- 
джыты цинæн кæрон нал уыд. Сæхицæн 
зæрдæтæ æвæрдтой сæ лæппуйæ. Царды 
æнусон цалх та хаттæй-хатт цардбæллон 
удты дæр ацъист кæны. Бирæ рæстæг нал 
рацыд, æмæ уыцы амондджын ныййарджы- 
тæ кæрæдзийы фæдыл се ’нусон бынæттæм 
фæфардæг сты. Сидзæр лæппу сау хъæды 
халонау иунæгæй аззадис. Се ’ххуысы хай 
йын лæвæрдтой хиуæттæ, сыхбæстæ, хъæу- 
бæсты цæрджытæ. 
"Сидзæр тагъддæр лæг кæны", — мæн- 
гæн нæ зæгъы ирон æмбисонд. Цумайæн 
куы фæбæззыд лæппу, уæд кæмæн до.н- 
дзау, кæмæн та сугсæттæгæй куыста. Уд- 
мидæг адæймаг куы бахъомыл вæййы, уæд 
кæддæриддæр йæхицæн царды фæрæзтæ 
фæкæны. Æрдзы фæтк нал аивта сидзæр 
лæппу дæр. Æхсæрдæс азы йыл куы сæх- 
хæот, уæд лæскъдзæрæны бацыд бонджын 
лæгмæ. Кæдæй-уæдæй йæ гуыбын — æф- 
сæст, йæ буарыл дæр лæгъз дарæс фæзынд. 
Йæ ныййарджытæй йын цы мæгуыр къæс 
12 

баззад, уый тохынайæ фæздæг цæуын бай- 
дыдта. Фæлæ... Иу фæззыгон бон йæ бæх- 
ты рæгъауæй къорд зæххы скъуыды ных- 
хауæгау фæцыдæр сты. Бирæ рацагур-ба- 
цагур сæ фæкодта, цы фæз, цы адаг нæ 
басгæрста, ахæм нал баззад. Сæ кой, сæ 
хъæр дæр æм никæцæй райхъуыст. Лæппу 
катай кодта, судзаг цæссыгтæ йæ хурсыгъд 
рустыл цæппузыртæй згъордтой. Æмæ уæд 
Хуыцаумæ скуывта: "О иунæг Стыр Хуы- 
цау, мах, зæххон мæлинæгтæ, иууылдæр 
дæ бæрны стæм. Дæ фæнд вæййы алкæд- 
дæр æмæ алцыдæр — табу де стырдзина- 
дæн! Мæн дæр ды радтай. Мæнæн æнæ 
бæхрæгъау хъæумæ цæуæн нал ис, ме ’лдар 
мын нæ ныббардзæн.Кæд дæм, Хуыцау, 
адæмæй искуы искæй дзырд фехъуыст, уæд 
дæм мæ курдиат дæр фехъуысæд. Фестын 
мæ кæн тæхгæ маргъ, кæд мæ хъизæмæрт- 
тæ, мæ тухитæй фервæзин". 
Хуыцаумæ фæхæццæ сидзæр лæппуйы 
курдиат, — фестад маргъ, уæрццæй гыццыл- 
дæр, зæрватыккæй та — зына-нæзына стыр- 
дæр. Йæ мидбынаты ныппæр-пæр кодта 
æмæ сау хъæды ’рдæм "бæхрæгъау", "бæх- 
рæгъау" дзургæ афардæг. 
Уыцы бонæй фæстæмæ агуры йæ бæх- 
рæгъау сидзæр лæппу — кæд æй ссардзæн, 
Хуыцау йæ зонæг. Фæлæ боныхъæд куыд 
уыдзæн, уый та æмбарын кæны хъæдгуы- 
стгæнджытæ æмæ фосгæстæн. "Бæхрæгъау" 
асæст хъæлæсæй куы дзура, уæд æй зонынц, 
къæвда рæстæг кæй уыдзæн, уый. Лæгъз 
хъуырæй сыгъдæгæй куы уаса, уæд дæр æй 
базонынц: уыдзæн хус рæстæг. 
13 

УАРЗТЫ АИПП 
О, бирæ уарзта, тынг бирæ мæ уарзта 
уый. Уарзтон æй æз дæр... Уарзтон, фæлæ... 
Уымæн раздæр райхæлд йæ уарзты диди- 
нæг. Мæнæн къуыбар-æлхынцъæй баззад — 
бафынæй. 
— Цæмæн? 
— Зæлдаг кæй хуыдта, уый мæнмæ кæтта- 
гæй зындис. Сау æм чи зындис, мæнмæ уый 
урсæй фидыдта. Уый — судзгæ ’хсидав, æз — 
дон. Дыууæ цыфыддæр знаджы. Уый басыгъ- 
дис, æз — байсыстæн. Уарзты аипп... 
МÆ ФЫДÆЛТÆ 
Симы арвы риуыл Æрфæны фæд. Зæлы 
хъазты чызджытау стъалыты къухæм- 
дзæгъд. Мæй сын — цырагъдар. Кæсын 
сæм. Сæ уындæй мæ зæрдæ — рухс. Æр- 
тахт мæм сæ зæл: "Мах — дæ фыдæлтæ. 
Стьалытæ — нæ цæстытæ, къæлæт мæй — 
нæ худгæ цæсгæмттæ... Æхсæвы комулæфт 
та нæ зæрдæйы хъарм у". 
Бауырныдта мæ. Адæймаг æнæмæлæт, 
æнусон у. Мæ фыдæлтæ симынц сыгъдæг 
арвыл. 
14 

ÆНУСОН БÆЛЦЦОН 
Цал хатты фæкалдтæн. Уæддæр цæуын. 
Æнусон бæлццон дæн æз. Цымæ кæдæм цæ- 
уын? 
— Дæ рагбонтæм, — дзуры мæм мæ зæр- 
дæ. Æууæндын ыл æмæ тындзын размæ. 
— Мæ рагбонтæ, фæцæуын уæм, æн- 
хъæлмæ мæм кæсут. 
УÆЗÆДЖЫ ФАРН 
Уæзæджы, дам, фарн ис. О, ис... Уый 
уадымсы æхсызгон улæфт у æнтæф бон. 
Æвидийгæ уарзты суадон у уый. 
Мæфьщæлтыуæзæг. Ам банкьардтон хуры 
хъарм тынты рæвдыд. Нæ сæгæйдзаг кьæс ам 
уыд... Кæнæ уыцы къахвæндаг... Мæ фыды 
æнæзмæлгæ буар кæуылты хастой. Стыр фæн- 
дагмæ фæзилæны дзæнхъа дур, ныййарæджы 
сурæт ма фæстаг хатт кæм федтон. 
Ныхасы дуртæ... Ам загътам кæрæдзи- 
йæн хæрзбон, ацы дуртыл бахус сты гыц- 
цийы цæссыгтæ. Абон сæм сæркъулæй кæ- 
сын. Зæрдæ сæ фендæй хъæрзы, риуы къул- 
тыл ныххойы йæхи... Кæсынæй сæм не ’фсæ- 
дын, адджын æмæ мын зынаргь сты. Уазал, 
мадзура, æгомыг, фæлæ сæм æз мæхи та- 
вын. Уæвгæ, æнæстыф, мадзурайæ дæр кæ- 
рæдзийы хорз æмбарæм. 
О, уæзæджы фарн ис. Раст у уый. Фарн 
кæм уа, уым æдзухдæр зынг судзы, уарзт 
дзы æхсиды. Арт кæм судза, уарзт кæм 
æхсида, уый та фарн у... 
15 

ЗÆРДÆЙЫ АУУОН 
Уыдис мын фыд, фæлæ йын æз нæ ба- 
зыдтон йæ рæвдыд. Азымы йæ нæ дарын: 
нæ йын фæцис рæстæг. Уæнгцъæлтæй йæ 
æрхастой йæ сау нымæтыл. Мæ мад дæр... 
Уæлæуыл мардæй баззад уæдæй нырмæ. 
Хуры зæлдаг тынтæ йын сæ пъатæй хус 
кодтой йæ цæссыгтæ, уæддæр нал бахус сты. 
Æвæдза, мæнгæн нæ баззад нæ фыдæлтæй: 
"Уырыд зæрдæйы хъæдгом нал æгас кæны". 
Уый æз Нанайæ базыдтон. Йæ цæсгомыл 
ын бакастæн уыцы рæстдзинад. Адæймаг 
цин тагъддæр рох кæны, маст баззайы йемæ, 
саухъыг йæ зæрдæйы аууон свæййы. 
Нал дзы аирвæзт мæ Дзыцца дæр. 
ЙÆ ЦЪУППЫЛ ЛÆУУЫН АБОН 
Азты обау. 
Фæлгæсын ивгъуыд бонтæм. Мæ хъуы- 
дыты агурьт мæ амонды уысм. 
Сæ иутæй бузныг дæн — кæмæндæрты 
хорзы бацыдтæн. Иннæтæ удмарæн æрцы- 
тæй ныхсынц мæ буары, судзынц мын мæ 
цæстытæ — нæ сарæхстæн искæмæн хорзы 
бацæуынмæ. Агурын мæ рагбонтæ... Бафæ- 
стиат сæ хъæбысы мæ хъуыды. Сæ цинæй 
мæ удфæлгъауæн монцмæ сæ къахфындз- 
тыл, кафынц— риуы фæйнæг симды фæз 
фестад. Цин кæны зæрдæ, худынц цæсты- 
тæ. Мæ кæддæры аиппытæ фæсмонгондæй 
лидзынц магъзы къуырфæй. 
16 

О уæларвон зæдтæ, курын уæ, кувын 
уæм — рæствæндагыл сæ бафтаут. Тары 
ныдздзæгъæлтæ уыдзысты. Сонт рæдыдæн 
бараг уыдыстуг. Ныббарут сын ацы хатт дæр. 
ÆНУСОН ТОХ 
Хъазынц сабитæ цъæх нæууыл. Худынц 
хуры тынтæ сæ цæсгæмттыл (æвæццæгæн, 
хурæй гуырд сты, йе та хур уыдонæй рай- 
гуырд). Кæсын сæм. Здæхын мæ рагдуне- 
мæ. Фæлдахын мæ раздæры царды чины- 
джы сыфтæ. Амондджын дæн. 
Иннæ уысм асхъиудтон ме ’цæг дунемæ — 
рæстдзинад... хахуыртæ... 
Кæрæдзийы хæрынц. Æхсынынц мæ... 
Сæ иу иннæмæй æнæхатырдæр, тызмæгдæр. 
Цард тох у, чи дзы рахæцдзæн йæ бæхы 
рохтыл. Чи дзы æрфыццаг уыдзæн дугъы? 
О, цард тох у. Марг дæр æмæ хос дæр 
адæймаджы удæй гуырынц. 
ХЪУЛОН МИТÆ 
Сæуæхсид æмæ зæрæхсид. Иу уды дыууæ 
дæгьæлы. Боны равдиан æмæ кæроны уацхæс- 
джытæ. Гуыргæ æмæ мæлгæйæ дæр æртгивгæ, 
худгæ кæнырц. Æмæ уæд адаеймаг та гуыргæйæ 
дæр æмæ мæлгæйæ дæр кæугæ цæмæн 
кæны?.. — Уыдон æрдзы хъулон митæ сты. 
17 

ФАРСТ 
Кæлы, æнхъæвзы туг. Дзыназынц æнæ- 
дарæгæй баззайæг æнахъом сидзæртæ. Сæ 
сабиты сæфтыл цыхцырæгæй тæдзы ный- 
йарджыты цæстытæй. Хуссар Ирыстон сау- 
дарæг ус фестад. Зæххы къозотау рæзынц 
тугамæст цыртыты нымæц. Тæфсæгæй рын- 
чынау ризы зæхх. Зæрдæ риуы къултыл 
хойы йæхи, фæдисхъæр кæны, сиды æх- 
хуысмæ. — Кæмæ? — Адæймагмæ. 
— Æз, адæймаг, мæхæдæг дæн азым- 
джын! — азæлы кæйдæр хъæлæс. 
— Цæмæн?.. 
Гъе-мардзæ, исчи! 
МÆ ЛÆВАР 
Азымы мæ дарынц чвдæртæ: нæй дæм рог 
хæдтулгæ, уæладзыг хæдзар. Цы ныууадз- 
дзынæ дæ фæстагæттæн? — рæхойынц мæ фи- 
дистæй. Рæстдзинад æмæ рæстуд — уыдон сты 
ме стырдæр хæзнатæ. Хъысмæты цæстуарзон 
лæвар. Цæстуарзонæй дзы хай кæнын мæ 
фæстагæтгæн. 
ЗÆРДÆЙЫ ХЪÆР 
Æз — цард. Цас фылдæр судзон, уыйас 
тынгдæр æхсидын, цас тынгдæр мæ æлхъи- 
вай — фылдæр у мæ тых. 
Мæ развæндаг — ерæдзыпп, рæст^зинад — 
йæ судзгæ нæмыг. 
18 

РÆСТÆГ 
Рæстæг, рæстæг... Куы зæххон мигъау 
фыдсабыр цæуыс, куы уады бæхыл тындз- 
гæ згъорыс. Хуры тынтæ, здухгæ уадты- 
мыгътæ, тæрккъæвдайы уазал æртæхтæ — 
уыцы иухуызон цæстæй сæм кæсыс, иу ба- 
рæныл сæ барыс. Никæй хъыгæй райсыс 
хай, никæй циныл кæныс цин дæр. О, ба- 
зырджын рæстæг, адæмы иу барæныл ма 
бар — уыдонæн сæ зæрдæйы ахаст сæ бака- 
стау алыхуызон у. Уалдзæджы тæмæн алы- 
хуызон дидинджытæй у. 
АХСÆН 
Цы агуьфдга, уый ссардга цуанон. Сæгуы- 
тыл хæрхæмбæлд фæцис. Суагъта йыл йæ 
дыууæхсгон. Бацарæфгыд æрдзы сфæцдыст — 
йæ туджы æртæхтæ баззадысты уалдзыгон 
сыфтæртыл. Уасы йæм йæ лæппын. Цуано- 
ны бæллиц — физонæг. Хæры йæ. Тыхджын 
нуазы æдыхы туг, æхсыны йын йæ уд. Тых- 
джынæн йæ гæлдæр дзаг у — худы æмæ зары. 
Æдых хъæрзы æмæ дзыназы. 
— Чи у аххосджын? 
— Æз дæи фыдгæнджыты фыдгæнæг, — 
дзуапп мын радта ахсæн, худгæйæ. 
ДЫУУÆ АРТЫ 
Иу дзырдта: 
— Æз мардтæн æмæ нæ цардтæн. Сыгъд- 
тæн æмæ басыгъдтæн. 
19 

Афтæмæй та цардис æмæ нæ сыгъдис. Нæ 
мардис æмæ нæ басыгъд. Ныртхутæг йæхи- 
мидæг. 
Иннæ ницы дзырдта... Фæлæ мардис, 
сыгъдис æмæ... бахсыст. 
БАХИЗ МÆ! 
Хахуьфтæ æмæ фыдуды козбау митæ — 
мæ дудгæ хъæдгæмтгæ. Цæстуарзон ныхас — 
мæ дохтыр, мæ удлæууæн. 
Гъе Уастырджи, фыццæгтæй мæ бахиз! 
ДЗЫЦЦАЙЫ ФÆДЗÆХСТ 
— Хорздзинад ма рох кæн, сонт рæды- 
дæн бар, — фæдзæхста мын Дзыцца. 
Хорздзинад мæ зæрдыл дарын, сонт рæ- 
дыд барын. Сæххæст кодтон ныййарæджы 
фæдзæхст. 
Æвзæрдзинады тыххæй мын ницы загъ- 
та. Уый дæр барын, фæлæ йæ нæ рох кæ- 
нын. Чи зоны, раст нæ дæн. Мыййаг, кæд 
мæмадйæ зæгъинаг кæронмæ нæ загъта?.. 
СУДЗАГГАГ ЦÆССЫГТÆ 
(Новеллæ) 
Адæймаг йæ рагбонтæ кæм арвиты, уыцы 
бынæттæ йын зынаргъ кæм не сты. Зæрдæ- 
йæн æрмæст сæ иунæг фенд дæр æхсызгон- 
20 

дзинад дæтты. Тугдадзинтæ буары æхсыз- 
гон хъыдзы байдайынц. 
— Мæнæ хъæугæрон обау. Гыццылæй 
йыл, мæ уисын бæхыл бадгæйæ, чысыл нæ 
фæратæх-батæх кодтон. Йæ фарсмæ — цæу- 
гæдон. Бирæ кæсæгтæ дзы æрцахстон, сæр- 
дыгон æнтæф бонты йæ сатæг дон буарæн 
æхцон уыди. 
Ме ’мцахъхъæнтæ... Ныр уыдон ас адæм 
сты. Райсомы хурыскастау мын вæййы сæ 
фенд. Дыууæ цæсты кæсынæн, дзых дзу- 
рынæн нал фæфаг кæнынц. Кæддæры æнæ- 
мæт царды бонтæ мысгæйæ, адæймагыл ба- 
зыртæ базайы, æмæ йæ уæларвон тыгъда- 
ды бамидæг кæнынц. 
О, фæлæ хатгай афтæ нæ рауайы. Авд 
дæлдзæхы фæуæд, фыццагдæр хæст чи 
æрымысыд!.. Фыццагдæр йæ къухмæ хæ- 
цæнгарз чи райста лæджы цард байсыны 
тыххæй, уымæн фесæфæд йæ кой. 
Мæнæ нæ хъæугæрон хæдзар. Ам амонд- 
джынæй сæ бонтæ æрвыстой Саухал æмæ 
Госе. Сæ иунæг лæппу Харитоны цæрайæ цар- 
дысты. Адæмуарзон, фæллойгæнæг бинонтæм 
цард йæ мидбылты худгис. Сæ кæрдзын æмæ 
цæххæй кæддæриддæр "æгас цæуай" зæгъын 
фæрæзтой сæ уазæджы хайæн... Фæлæ рай- 
дыдта хæст, сæ иунæг йæ цæхæрмæ фæраст. 
Ныййарджытæм иу бон сæ уарзон хъæбулы 
бæсты схæццæ сау гæххæтг. Сæ цæссыгæн 
ма бауромæн кæм уыд. Сæ зæрдæтæ кæрзыд- 
той. Сæ мароймæ хъусынæй адæймаджы 
зæрдæ риуæй æддæмæ тыдта. 
Ууыл рæстæг рацыд. Фыд æруатон, нæ 
бафæрæзта йæ зынгхуыст хъæбулы маст 
21 

нынныхъуырын. Мад йæхи ныхъхъæбæр 
кодта. "Уæдæ дыгæйттæ, фæндзгæйттæ 
кæмæй нал сыздæхт, "мæн уыдысты æмæ 
нал сты" сæ чи загъта, уыдон куыд фæра- 
зынц?" — ахæм ныфсытæ æвæрдта йæхицæн. 
Каст æнхъæлмæ, фæлæ... 
Нæ хъæубæсты уæвгæйæ, æнæ абæрæг- 
гæнгæ никуы вæййынц Госейы. Бирæ фæл- 
мæн ныхæстæ дзы дарын мæ зæрдыл. 
Уæдæ йæ дыууæ куыствæллад къухæй дæр 
бирæ адджын комдзæгтæ бахордтон. Азты 
нымæц, хъæбулы маст цæсгомыл сæ фæд 
ныууагътой —фенцъылдтæ. Кæддæры аив 
гуыр фæгуыбыр. Фæлæ нырма фидар у 
йæ къахы ’фсæрст. Хохы дагъы рæзæг бæ- 
ласау ныффидар, зындзинæдтæн сæттын 
нæ комы. 
— Мæ хъæбул, цы æрæгмæ мæм цыдтæ, 
дæ зæрдæ мыл цæмæн сивтай? — рæвдаугæ 
хъæлæсæй та мæ бафарста ныр дæр. Рахиз 
къухы арм мæ сæры хилтыл æрхаста. Æз 
фæкъуыхцы дæн. Цы дзуапп ын радтон, уый 
нæ зонгæйæ, хъуыдыты аныгъуылдтæн. 
Уыцы рæстæг нæ комкоммæ æрцæйцыд 
саулагъз, хæрзконд, рæстæмбис кары сыл- 
гоймаг. 
— Мæ хæсгæмæрдтæ, — сирвæзт Госейы 
дзыхæй. Кæрæдзийыл ныттыхстысты.Цæс- 
сыг фемæхст. Ставд цæппузыртæй зæй код- 
та цæсгомыл. Æрбамбæлæг сылгоймаг дзур- 
гæ ницы скодта. Алы фарстæн дæр дзуапп 
лæвæрдта ног æмæ ног цæссыгты лæсæнтæй. 
Бирæ нæ алæууыд нæ цуры, уайтагъд фæ- 
цæуæг. 
— Ацы зæххон зæд мæ царæфтыд лæп- 
22 

пуйæн куырдуаты баззад, — йæ фæдыл 
кæсгæйæ, кæуынхъæлæсæй загъта Госе 
æмæ ризгæ къухæй йæ судзаггаг цæссыг- 
тæ сæрфыныл фæци. Мæнæн дæр мæ 
зæрдæ æрбауынгæг. Иу уысм ма йæ разы 
алæууыдтæн, стæй йын хæрзбон загътон 
æмæ, сусæгæй мæ цæссыгтæ къухмæрзæнæй 
сæрфгæ, уынджы фæраст дæн. 
— Фæндараст, мæ хур! Дæ ныййарæджы 
фæндон фæцæр!—æрбайхъуыстысты мæ 
фæдыл усы ныхæстæ. "...Уый мæ царæфтыд 
фыртæн куырдуаты баззад". Мæ цæстыты раз 
баззади зæрдæрыст, фæлмæнзæрдæ, хъæбул- 
уарзон ныййарæг мады æнкъард сурæт. 
ÆНÆРХЪУЫДЫ ФАРСТ 
Арæх-иу бадт пецы раз мæ ныййарæг. 
Мæхи йыл-иу расæрф-басæрф систон, йæ 
дæрзæг къухы армы æндзæвд дæр мæм бæм- 
бæгау фæлмæн каст, цыдæр æхсызгондзи- 
над, хъармад мын æндæвта мæ уд. Цæмæн, 
уый абон дæр нæ зонын, фæлæ йæ иуахæ- 
мы бафарстон: 
"Кæм ис мах дада? Кæд æрбацæудзæн?" 
Дзуапп мын нæ радта. Æрмæст ме ’рдæм 
æрбакаст, бакатай кодта. Ставд цæссыгтæ 
цæппузырæй æрзæй кодтой рустыл. Зæйы 
хъæрмæ зæй гуыры — бафæзмыдтон æй æз 
дæр. 
О, уыцы фарст... Дзæвгар рæстæг рацыд 
уыцы бонæй абонмæ. Абон дæр æй мæхи- 
23 

цæн нæ барын. Ме ’нæрхъуыды ныхæстæй 
йын йæ дудгæ хъæдгом фæцагайдтон. Чи 
зоны, уымæй йын фæкъаддæр кодтон йæ 
царды бонтæ. 
ÆРХÆНДÆГÆМÆ ФÆСМОН 
Рох уарзты цæхæр та мæм цъылынгайы 
рухсау стæлфыд. ÆхсыЬгон уддзæф... бахуд- 
тæн. 
— ... Ацу, фесæф мæ разæй! — ныдздзæхст 
мын кодта мæ цæсгомыл йе ’ргом ныхас. 
Раст бакодта. Искæй амонд ма судзины фын- 
дзæй цы къахын?! 
Æрхæндæг æмæ фæсмон кæрæдзийы 
æвдæрзынц, сæрбихъуырæйттæ кæнынц. 
Фæрæдыдтæн, зæрæхсид ма рухс кæны, 
тавгæ — нæ... 
Æрхæндæг æмæ фæсмон. Фæсмон æмæ 
æрхæндæг. 
ÆЗ —ДУНЕ 
Зарæг æмæ хъарæг — дыууæ базыры. 
Тæхынц иу уды быдыры. ЦæрЬшц сæ дыууæ 
дæр мæ зæрдæйы. Мæ риуы — сæ хъыс- 
мæт. Хъарæг — ме ’дзард бæллицты зæхх. 
Зарæг — мæ рухс хъуыдыты æнæбын суа- 
дон. 
... Æз — дуне. 
24 

СÆУÆХСИД 
(Розæ Кочысонæн) 
Цыкурайы фæрдыг-стъалы... Ирон ныха- 
сы хуры схъис-фæндыр. Ферттывта æмæ 
фæтар. Йæ дидин нæ райхæлд кæронмæ: 
хъысмæт æй фæсайдта. 
О, фæтар сæууон æртæх, фæлæ баззад 
цæргæйæ. Иры дзыхъхъы нал байсыст йæ 
аив уды зæл. Ирон аивадон литературæйы 
фыццаг сылыстæг, фыццаг булæмæргъ. Йæ 
зарæг анхъæвзыд. Курдиат — сæуæхсид — 
хæхты сæрмæ æрттивы... Æрттивы... 
МЫСИНÆГТÆ 
Дардæй гуырынц зæрдæйы зæлтæ. Хъу- 
сын зарæгмæ. Буар æхсызгон хъыдзы кæны. 
Уый мæ мысинæгтæ сæ базырджын бæхтыл 
скъæфынц мæ рагбонтæм. 
Здæхын цардмæ... Цæуын уæлæуыл дзæ- 
нæтæй ме ’цæг дунемæ. 
СУАДОН 
(Этюд) 
Дæлзæхх — дæ фысымуат, дæ хæтæнтæ, 
дæ цæуæнтæ. Налхъуыт-налмасау — дæ 
фенд, сæгуыты цæстыгагуыйау — ирд, фæн- 
даггонæн — удлæууæн. Мæнæ — дæ сыгъ- 
дæг æртах. Хъоппæг цæстæй къардиуы бы- 
25 

нæй нæ, дæ сæр сдарыс дидинæгджын 
уыгæрдæны кæронæй дæр, фæзыныс цуа- 
ноны зынвадат фæндæгтыл. Хохаг къæдз- 
мæдзы фæндæгтыл дæхимæ хоныс бæлццон 
уа, цуанон, хосгæрдæджы, æмæ дæм чи нæ 
фæзыны. Фæсурыс сын сæ фæллад, сæт- 
тыс сын сæ дойны. 
Æнувыд дыл сты суанг хъæддаг сырдтæ 
дæр. Уæлдайдæр та тæппуд æмæ гæппой 
хъоппæгцæст сæгуыт, зылындзаст гæмæл- 
хъус тæрхъустæ. Æнæхин, æнæ иу сау хъуы- 
ды æрдзон сфæлдыстадтæ. Кæрæдзийæ дæр 
цæст хизынц. 
Уартæ уыгæрдæны кæрон гæппытæ кæн- 
гæ разынд сæгуыт. Цалдæр къахдзæфы, 
æмæ æрбалæууыд дæ цуры. Йæ рæсугъд 
хъоппæг цæстытæ зынджы стъæлфæнтау 
ферттывтой дæ урс буарæй. Фесхъиудта. 
Къудзийы æхсæнæй уыцы рæстæг разын- 
дис зылындзаст хъилхъус. Кæрæдзийы уын- 
дæй зæрдæхæлд фесты, фæйнæрдæм ный- 
йарц сты. Нæ, дардмæ нæ фæлидздзысты. 
Дæ сатæг уддзæф сæ фæстæмæ æрбахон- 
дзæн, сæ дойны та дæ суадздзысты. Но- 
джыдæр æмæ ноджыдæр. 
Иутæ ивдзысты иннæты, æдзæуæг никуы 
уыдзынæ. Къахвæндæгтæ дæм никуы схъа- 
мыл уыдзысты. 
РОХ УÆТÆРЫ 
. Зымæг. Рох уæтæр. Бандзæрстон дзы 
арт. Судзгæ æвзæгтæ — сырх базыртæ — 
къулты фæрстыл гæлæбутау пæррæстытæ 
кæнынц, къахфындзтыл кафынц. Раздæры 
26 

чырсæмбæрзт мадзура хъайвантæн фырци- 
нæй сæ цæссыг цæппузыртæй тæдзы, ху- 
дынц сæ мидбылты, бахъарм сты. 
О, фæлæ диссаг, пецы бынæй рабырыд 
дыууæ æрмæриныйас зæринсæр калм, йæ сæр 
бæрзонд систа, райхъуыст йæ сыф-сыф. Йæ 
сатæгсау, судзинтау лыстæг æмæ æндахау 
тасаг æвзæгтæй æртхъирæн кæны: "Хæдзар 
мæн хæдзар у, ахъуытгы у, мæхи бар мæ 
уадз"— хатын ын йæ ныхæстæ. "Хорз ма 
ракæн æмæ фыд ма ссарай", — ахæмтæй-иу 
загьтой нæ фыдæлтæ. Фæсырдта мæ. О, ис 
ахæмтæ, ацы калмау хорздзинад чи не ’мба- 
ры, æрмæст йæхи гуылы бын чи ’ндзары арт. 
КÆД... 
Кæддæр мæ сабийæ бафарстæуыд... Æз 
мæхи Дзыццайы номæй бацамыдтон. Уый 
йын фæхъыг. Æнкъардæй мæм æрбакаст: 
— Дæуæн фыд уыдис. Хорз адæймаг... 
Ды йæ байзæддаг, йæ фæдон дæ... Дæхи уый 
номæй хон. Афтæ фидауы... — Цæстуарзон 
уайдзæф... Бамбæрстон æй, фæлæ зæрдæ 
фæсаджил-фæдызæрдыг. 
Уый раджы уыд, мæ ныййарæджы куы 
фарстон бабайæ, уæд мын цæссыгæй дзу- 
апп радта. Ныр уымæй дæр афтидæй баз- 
задтæн, кæмæ ма фæдзурон, кæй бафæр- 
сон? Чи мын ратдзæн дзуапп? 
Иу хъуыды мæм арæх æрфистæг вæййы. 
Кæд мæ фарстæй ныййарæджы зæрдæ ба- 
рæхуыстон? Кæд æй мæ фарст фæраздæр 
кодта йе ’нусон уатмæ? 
27 

ДЗÆНÆТ 
Дзæнæт. Уый, дам, мæрдты бæсты ис. 
Фæллой кæнын дзы нæ хъæуы, цьæх нæуу — 
фæллад уадзынæн, æхсыры цад — найынæн, 
пылыстæгæй— сынтæджытæ. О, фæлæ йæм 
уæддæр ничи бæллы! Сывæллон хъомыл 
кæм нæ кæны, чындздзон чызг моймæ кæм 
нæ цæуы, усгур лæппу къахфындзтыл кæм 
нæ кафы, ныййарæг хъæбулы кæм нæ уыны, 
хъæбул мады хъæбысы кæм нæ хъарм кæны, 
уый цæй дзæнæт у?! 
Уым хъуытаз хъæлæс æмыр кæны, бум- 
булийау урс буар — лæзæргæ. Дардмæ 
уынæг хъоппæг цæстытæ тайынц, сырхварс 
фæткъуыйау уадултæ хус кæнынц. Нæ! 
Уый дзæнæт нæу! Адæймаг хуры скастмæ 
кæм не ’нхъæлмæ кæсы, йæ аныгуылд ын 
кæм не ’рттивы, хуры хæрдгæ тынтæ хæх- 
тыл кæм нæ хъазынц, куыствæллад буарыл 
хид цæппузыртæй кæм нæ тæдзы, уый рох- 
уат у, сæфты дуне. 
Æз дзæнæт æндæрхуызон æмбарын. 
Æрвон æнæкæрон.цад, хуры тынты рухс, 
стъалыты зынг цæстыты ныкъуылд, дзыл- 
лæты цин, сывæллоны мидбылхудт, ден- 
джызтæ, цæугæдæтты абухын, суадæтты 
иугæндзон сыбар-сыбур, æхсæрдзæнты 
хъазт, мæргъты цъыбар-цъыбур, бæлæсты 
сыфтæрты къухæмдзæгъд... 
Цард цæджджинагау кæм фыцы, гъе уый 
дын æцæг дзæнæт! Сывæллон рæзгæ кæм 
кæны, чындздзон чызг моймæ кæм цæуы, 
усгур йæ амонд кæм ары, уарзт пиллон ар- 
тæй кæм судзы, гъе уый дын дзæнæт!.. 
28 

ХЪÆР 
"Хъæр мæрдтæм дæр хъуысы". — Мæнг 
ныхас... Цал хатты ацыдтæн Нанайы ингæн- 
мæ, цал хатты йæм дзырдтон. Нал мæм 
райхъуыст йæ ныхас. Нæ йæм фехъуыст мæ 
хъæр... 
ЦÆМÆН?.. 
Чидæр калмы, маргджын кæй у, уый 
тыххæй ныммардта. Æндæртæ йыл аудынц, 
марджы хъæстæ кæй у, уый тыххæй. 
* Царды фæтк: иутæ маргæй уды хос фæл- 
дисынц, иннæтæ æвдадзы хосæй марг ара- 
зынц. 
Цин æмæ маст иу цæсты къуырфæй лæ- 
дæрсынц. 
Удхæссæг æмæ уддæттæг иу авдæны 
цæмæн рæзынц? 
НЫЙЙАРÆГ 
Ныййарæг, дам, куы нал вæййы. уæд дæр 
хæрзаудæн фæкæны йæ цотыл. Йе ’нусон 
хæдзармæ ацæуы иунæгæй. Цæрынмæ кæй 
ратты, боны рухс кæмæн балæвар кæны, 
уыдоны йæ талынг уатмæ нæ фæхоны. Æмæ 
цæры йæ туг, нæ рох кæны йæ ном. 
29 

ЧИ ЗАГЬТА? 
Арын дзы, æнаххосæй чи фесæфт, 
уыцы зындгонд революционер 
Арсæгты Горгайы рухсном 
Иу гоймаджы азар кæй басыгъта, уый хъи- 
зæмар йæ удæй хицæн кæны. Йæ зæрдæ салд 
Цæгаты зæххы ис, уæддæр ма агуры ирон 
хæхтæ. Амард адæймаг. Амард гоймаджы марг 
æвзаджы дзыхæй. Абон дзы "знаджы" ном 
ахаудта. Стæфсыд йæ буар — йæ зæрдæ йæм 
ногæй æртахт. 
Чи загъта, æмæ æнæмæлгæ дуне нæй? 
Чи загъта, æмæ ацы зæххыл кæронмæ 
ницы цæры. 
* * * 
Фæсарæйнаг дарæстæ уæйгæнæн дука- 
нийы раз къах æрæвæрæн нал уыд. Рады 
лæуджытæ æзфæраздæронæй тындзынц, 
ссæндынц размæ. 
— Джинсæтæ-ма мын радæтт! — хъæр 
кæны чидæр. 
— Мæнæн хæдон, — дзуры дыккаг. 
Бауадзыг сæ иу — æрфæлдæхт сæ къæх- 
ты бын, уæддæр æвдæрзынц кæрæдзийы, 
ничи йæм ракаст, ничи йын феххуыс кодта. 
Афтæмæй, дам, æфсарм æнусон у, мулк та — 
ссаргæйæ. Нæ, уый раст нæу. Æфсарм кæм 
амæла, мулк уым сæрсæфæнмæ тæры йæ 
амæттаджы. Æфсарм æмæ мулк — дугъы 
дыууæ барæджы. 
Гъе Уастырджи, æфсармы бæхы разæй 
рауадз! 
30 

ДИДИНÆГ 
Знон дæр ма йæ мыдамæст базыртыл 
мыдыбындзытæ сæ къахфындзтыл кафыды- 
сты. Мыдагур æм пæр-пæрæй тахтысты. О, 
знон дæр ма йæ цæсгомæй хуртæ æмæ мæй- 
тæ кастысты, налхъуыт-налмасау æрттывта... 
Ныр фæкалд къæвдайы уазал æртæхтæм. 
Ничиуал æй барæвдыдга. Ничиуал æй слæу- 
уын кодта йæ къæхтыл. Амард æрдзы чызг. 
... Афтæ у мах цард дæр. Иу уысмы рай- 
гуырæм, иннæйы аззайæм фæсаууон. Æн- 
дæртæ нæ бынаты алæууынц. Æнусон у цард. 
УЫДИС АХÆМ РÆСТÆГ 
Гæвзыкк ма цы вæййы?! Æнæхæдзар, 
мамæлайы къæбæр — нæ хæлц. Ныййарæг — 
мæ ныфс æмæ ме ’нцойгæнæн. Нæ сикъо 
хъуг — нæ дарæг. Иу бон хъалон æмбырд- 
гæнæг фæзынд: 
— Дзидза! — Нæй, мæ цæст. 
— Къуымбис! — Ницы нæм ис ахæмæй, 
мæ хъæбул. 
— Æйчытæ! — Нæй. 
Нæ уыд, æмæ йын æндæр цы загътаид 
Дзыцца. 
Нæ сикъо йæ амæттаг фæцис... Уый ма 
нæм уыдис æмæ уый дæр нал уыд. 
Æрталынг, фæлæ æхсæв мæ ныййарæ- 
джы цæстытæй талынгдæр нæ уыд. Æз та 
фынккалгæ хъарм æхсыр мысгæйæ бафы- 
нæй дæн. 
О, уыдис ахæм рæстæг дæр. Уыдис... 
31 

ис 
Нæ уыны... нæ хъæуы... Æмæ йыл ху- 
дынц. 
Хайджын сты хъысмæты цæстуарзон 
лæварæй, æмæ ссæндынц кæйдæр фæллад 
уды фæзгъæртæ. Ис хъулæттæ. Мады гуы- 
быны дæр ис сау æмæ урсытæ. 
Уæдæ кæцæй рацыдысты уарзт æмæ 
фыдæх? 
Иу мады цот, æмæ кæрæдзийы бумбули 
тонынц. 
Иутæ — сæ хъал зæрдæйæ, иннæтæ — се 
’нæбон æмæ æнæхъаруйæ. 
УАРЗТ* 
Уарзт, судзын дæ арты. Дæ уацары дæн 
æз. Фестад зынг мæ уд. Ехх! Ныр иу доны 
хуыпп, иу æртах. 
О, сонт хъæр! Æрлæуут! Уæд æнæдон 
мæ цард. Цы нæ вæййы — мыййаг куы ба- 
хуысса мæ уарзты цæхæр... Кæм ма ссар- 
дзынæн йæ арты рухс Прометейæн. Фæл- 
тау судзæд. Зынгхуыст артдзæстæй дыдзы 
рухс — хуыздæр. Мæн — нæ, уæддæр æн- 
дæрты удтæ рæвдаудзæн. 
ХУРТÆ 
Мæ рагфыдæлтæ рабадтысты се ’нусон 
зæппæдзтæй. О дунейы фарн, бузныг дæн 
дæуæй! Уддзæф мæм зырзыргæнгæ æрба- 
32 

хаста сæ хъæлæс: "Æгас цу, нæ фæдон!" — 
Уæ бон хорз! — дзуапп дæттын æз дæр. 
Хъоппæгцæст суадон — сæ цины цæссыгтæ — 
суагътон дзы мæ дойны. 
Рагфыдæлтæ æмæ сæ фæдон, лæууынц 
сæ иумæйаг къæсæрыл. Уынынц кæрæдзийы 
хуртæ. 
ХОРЗДЗИНАД 
— Лæппу, зæхх рæвдыд уарзы, йæ зæр- 
дæхудты макуы бацу— дзырдта-иу мын 
Дзыцца. Раст уыд. Барæвдыдтон æй. Ныр 
мæм зад æфсиртæ сæ цæстытæ ныкъулынц, 
сæ сæртæй мын ныллæг æркувынц. Мæ 
зæрдæйы хъарм мæм здæхы дзаг æфсиртæй. 
Хорздзинад нæ рох кæны зæхх... 
ДОНХÆРИС 
Нæ кæрты астæу — бæлас. Дзыцца-иу йæ 
сыфтæртæй фæлыст къалиуты бын арæх 
бадтис. Фæлæ йæ бандон афтидæй баззад... 
Донхæрис æрхуымæй лæууы. Цæуыл у 
цымæ йæ мæт? Æвæццæгæн, йæ иунæгдзи- 
надыл. Кæд, мыййаг, Дзыццайы мысы? 
РÆСТДЗИНАД 
Ссæстой дæ къæхты бын, сыгътой дæ 
сондоны арты... фæлæ нæ амардтæ. Рæст- 
дзинад! Кодтой дыл хахуыртæ, æвæрдтой 
2 Хæхты аæлтæ 
33 

дын дæ дзыхыл цъутта, дæ бæрзæйыл — 
æфсондз. 
Нæ баззадтæ æгомыгæй, нæ бафынæй дæ. 
Уæлахиз дæ абои — фæндараст кæн. 
Æхсæв арвыл мигъ ничи фиппайы, фæлæ 
арвыл судзæд иунæг стъалы — уынæм æй 
не ’ппæт дæр. 
Рæстдзинад! Рæстдзинад — йæ ном. 
АДÆЙМАГÆМÆ КАЛМ 
Адæймаг, дам, кæддæр йæ зæрдæйы дзæ- 
бæхæн фæцагайдта калмы. Куыд æм не ’рба- 
мæсты уыдаид! Фæхай йын кодта йæ мар- 
гæй. 
Уæдæй абонмæ калм — æнæуынон. Уд- 
хæссæг фестад. Æмæ йæ сурынц. Æмæ йæ 
судзынц. 
Цæмæн? Æрмæстдæр, йæхи кæй хъахъ- 
хъæдта, уый тыххæй. Æмæ уæд ’цæй мидæг 
ис йæ аххос? 
Адæймаг æмæ калм... Сæ дыууæ дæр — 
ацы сау зæххы цæрæгойтæ. Алкæмæ дæр — 
йæхи марг. Чи сын бакæсдзæн сæ хъуыды- 
ты сусæг чиныг? 
ГÆЛИР ФÆНДÆГТÆ 
О, уыцы чызг! Кæддæр æй бæсты рæ- 
сугъд хуыдтон. Аууонау зылд мæ фæстæ. 
Уый уарзондзинад уыд, æвæццæгæн, æз та 
йæ не ’мбæрстон. 
Уарзондзинад — уый арт у, пиллон арт. 
34 

Æз та йыл æнæнымдæй ихдон ауагътон. Йæ 
фæндаг ын ахгæдтон. 
Ахуыссыд... 
Æмæ ныггæлиртæ сты нæ фæндæгтæ... 
ЗЫНДОНÆЙ ДЗÆНÆТМÆ 
Æрмынæг мæ рагуалдзæджы араугæ арт. 
Судзынц фæстаг æхсидæвтæ. Судзгæ æвзæг- 
тæ —мæ зæрдæйы рухс фæндтæ. Фæздæг — 
ме ’ууылд уды удхæрдгæ, ме ’нæнтыст хъуы- 
дытæ — уæлæрвтæм тæхы. Чидæр æрцæуы 
дзæнæтæй зындонмæ. Мæнæн мæ фæндаг — 
зындонæй дзæнæтмæ. 
ХЪÆЗДЫГДÆН 
Мæ уды хæзна — уарзт. Дæттын æй... 
Нытгар мыл мæ дуне. Уæддæр хъæздыг дæн — 
нæ райгуырдтæн æлхъывдкъухæй. 
ХУЫЗДÆР... 
Цард. Боны рухс. Хуры тынтæ... Ничима 
сæ бафсæст, ничима дзы загъта, мæ фаг 
фæцардтæн, зæгъгæ. Нæ дзы бафсæст Ды- 
гургомы Задæлескы хъæуккаг Бæзыты Сау- 
лох дæр. Æнæхъæн æнус æмæ æхсай æртæ 
азы фæцард, уæддæр ма загъта: мæ хуртæ, 
цард мæ кары дæр зынаргъ у, зынаргъ у 
алы афон дæр. 
О, хъал сыджытæй мæгуыр хур — хуыз- 
дæр. 
35 

АТЫНДЗЫДТОН 
Фыдыуæзæг, фыдæлты къæс. Раджы фæ- 
иппæрд стæм кæрæдзийæ, фæлæ та йæм мæ 
дард балцæй æрфистæг дæн. Дзыцца зынæг 
нæй, дуар, рудзгуытæ — гом. Кæрæдзимæ æго- 
мыгæй кæсæм, цавддуртæ фестадыстæм. 
— Кæм ис Дзыцца? — фæрсын.— Чи 
мын ратдзæн дзуапп? 
— Æз ам дæн, ме ’нусон уаты, — æрбай- 
хъуыст мæм ныййарæджы адджын хъæлæс. 
Æнусон уат... Тугзилдухы масты сæххæтт, 
рыст зæрдæйы катай. Фемæхст цæссыг. 
Атындзыдтон уæлмæрдмæ... 
СТЪАЛЫÆМÆ РÆСТДЗИНАД 
Алы зæххон адæймагæн дæр, дам, арвыл 
йæхи стъалы ис. Агуырдтон æй æз дæр, 
фæлæ йæ не ссардтон арвы риуыл. Нæ ра- 
зынд зæххыл дæр. Кæд, мыййаг, сæууон 
æртæхы бамбæхст... Дзæгъæлы... Нæ мæм 
ферттывта æртæхæй дæр. Мыййаг, кæд йæ 
зæгъæг рæдийы? Кæд, мыййаг, рæстдзина- 
ды хуыдта судзгæ стъалы, æмæ æз уый агур- 
гæйæ ныдздзæгъæлтæ дæн?.. 
АДÆМЫ ФЫДÆХ 
Лæг — тарæрфыг, æнкъард, мæрдонхуыз. 
Цы йыл æрцыд? 
Уæлейæ, дам, бардзырд рацыд: æнæ- 
ном фыстæджытæ, хахуыртæн тых нал ис. 
36 

Уый та йæ цард ахæм хъуыддæгтæн сны- 
вонд кодта. Ныр судзы дывыдон арты, йæ 
рагон хотых сызгæ, никæйуал æвдæрзы, 
асаст йæ хъару. 
Æмæ цы арт бандзæрста, уым басыгъд, 
цы байтыдта, уый æркарста, цы æркарста, 
уый ссивы — адæмы фыдæх... 
ЦУАНОНЫ САГЬÆС 
Уалдзæг. Сæууон хуры тынтæ æрдзы 
зæлдæгты сфæлыстой. Худынц урс хохы 
тигътæ, худынц цъæхдарæс бæлæсты хих- 
тæ. Æрттивынц урсдзыкку æхсæрдзæнтæ. 
Райы зæрдæ. Цин кæнынц уалдзæджы рай- 
гуырдыл хъæды сырдтæ, мæргътæ. 
Уалæ йæ хуыккомы дуармæ йæ лæппын- 
тимæ лæууы бур арс. Лæууы, фæлгæсы йæ 
алфамблайы æрдзмæ. Йæ каст — сæрыстыр, 
йæ фезмæлд— барджын. Æз æм фæцæуын. 
Ныртæккæ мæ топпы хъæр ныннæрдзæн. 
Гæрах азæлдзæн хæхты, арф кæмтты, æмæ 
æрфæлдæхдзæн дыууæ лæппыны мад. Уыдис 
æмæ нал уыдзæн. Цы мæ схуындæуа! Уый — 
хъæды сырд, æз — адæймаг. Уый цæры йæ- 
хицæн, æз зилын йæ фæдыл... 
УРС ХАЛОН 
Æвæдза, æрдзмæ дæр хъулон митæ куыд 
нæ ис! Сфæлдыста сау халæттæ, фæлæ дзы 
иуæн схай кодта урс базыртæ. 
37 

Урсбазырджын иннæтыл нал æрвæссы. 
Йæхи уыдонæй нал хоны. 
— Хæдмæлхортæ, сау халæттæ стут сы- 
мах! — судзы сæ йæ фидистæй. 
ÆВЗОНГДУНЕ 
ÆвзонДжы бонтæ аивгъуыдтой. Рæстæг 
сæ кæмдæр нымбæхста. О, уый у сæ ныгæ- 
нæг царды тызмæг уылæнты бын. Дард кæ- 
цæйдæр ма мæм æрбайхъуысынц сæ мынæг 
мыртæ. 
Æз цæуын сæ фæдыл. Къæхтæ мæ ком- 
мæ нал кæсынц, хид цæппузыртæй уайы 
буарыл. Бафæлладтæн, судзын дывыдон 
арты, уæддæр цæуын. Цард ме ’взонгады 
дуæрттыл æфсæн хыз кæй сæвæрдта, уый 
мæ нæма уырны. Сындзæхгæд мыл кæй сты, 
нæ мæ фæнды уый зонын дæр. 
Рæстæг, рæстæг, ныббар мын мæ къæй- 
ныхдзинад. Æрмæстдæр иу уысм... Иу хатт 
ма мын байгом кæн ме ’взонг дунемæ дуар, 
иу хатт ма йæм бакæсон... 
ЧИ МЫН РАТДЗÆН ДЗУАПП? 
Æмæ, дам, дуры гуыбыны уд нæй? Ис, 
ис... Уæдæ йыл дидинæг цæмæн æрзад? 
Уæдæ йыл цæмæн разад цьæхцæст кæрдæг? 
Æрдз æгомыг нæу. Алкæмæн дæр дзы йæхи 
хъæлæс, йæхи уд, йæхи æвзаг ис. Æрмæст 
алы зæххон хайджын нæу ахæм алæмæттаг 
лæварæй. 
38 

О, ис нæ астæу зайæгойтæй ныллæгдæр 
удтæ. Цæмæн сын радга дунейы фарн дæргь- 
вæтин цард? Цæмæн? Чи мын ратдзæн дзу- 
апп? 
ÆНУСОН ФАРСТ 
Уарзт кæм ис, уым æхсиды цард дæр, 
фæлæ ма æрдз цæмæн радта йемæ маст æмæ 
фыдæх? Цæмæн сфæлдыста калмы? Дидин- 
джытæ ссæндынмæ? О дунейы фарн! Уарзт 
æмæ хæрамдзинад, туджджын æмæ тугагур 
цæмæн цæрынц иу арвы бын? 
ФÆТК 
Æрдз — фæндыры иугæндзон зæлтæ, 
æгæрон сусæгдзинæдты дуне, мæ хъуыды- 
ты æвидийгæ суадон... 
Алчидæр дзы йæхирдыгонау басæтты йæ 
дойны. Æз дæр... Цы дзы ныффыссон? Мæ 
раст уды сыгъдæгдзинад? Мæ удфæлдæхт 
монцты тох? Цыфæнды, куыдфæнды куы 
зæгъон, уæддæр æппæты удтæ нæ бахъарм 
кæндзынæн. Кæйдæр цур уæддæр хъулонæй 
баззайдзынæн. 
Уый царды фæтк у. 
АЗÆЛД 
Хæхбæстæ... Ниуы уад... Дзыназынц сæр- 
сæфæн къардиутæ. Азæлынц арф уынгæг 
кæмттæ. Рæхойынц мæ... Уый æмбæхст 
39 

хъуыдыты араугæ уынæр у. Мæйдарæй чи нæ 
райгуырд, уыдоны зæрдæхалæн хъарæг. Уай- 
дзæфтæ мын кæнынц. Мæ бон сын цыдæр 
зæгьын уыд æмæ сын нæ загътон. Мæ зæр- 
дæйы дуар сын нæ бакодтон. Цæмæн бацыд- 
тæн сæ тæригъæды? Адæймаг канд искæмæн 
нæ разыны чъынды, йæхиуыл дæр рацæуы 
комдзог. 
АЛАНЫ АВДÆН 
Мæ цахъхъæн тугхæстæг Аланимæ нæ 
удтæ иу хæцьилы баст уыдысты. Иу нæ æнæ 
иннæ адджын комдзаг йæ дзыхмæ нæ иста, 
лæгъз дарæс йæ буарыл нæ кодта. Искæй 
нæ исчи бафхæрдта? Аба-бау!.. 
...Уый раджы уыд. Нæ фæндæгтæ фæй- 
нæрдæм фæцыдысты. Алан — бирæ мулчы 
хицау, æз... 
"Бындзытæ"... Æхцатæ уыцы номæй хоны 
абон Алан. Айфыццаг мæм фæзындис. 
— Цом, нæ сабидуджы авдæны нæхи 
аузæм, — загъта сæрыстырæй уый. 
Байгом йæ рог хæдтулгæйы дуар. 
— Нæ! — уыдис мæ дзуапп. Цы авдæны 
кой кæны, уый йæхи фаг дæр нал у. 
Афардæг... Гъе Уастырджи, рæствæнда- 
гыл æй бафтау!.. 
НЫЙЙАРÆГМÆ 
* Æз рæзыдтæн — цин кодтай. Æз-иу 
фæкалдтæн, ды мæ-иу слæууын кодтай 
мæ къæхтыл. Кодтон рынчынтæ —ды 
40 

хъæрзыдтай. Рæдыдгæн æз — барстай мын. 
Хæс дыууæрдæм у. Ды æруатон дæ. Мæ 
бон дын баххуыс кæнын ницæмæй у. Удыл 
тайгæ зынæй лæууын дæ разы. Фынгæн мын 
цы къухтæ дардтай, — лæууынц дæ фæрс- 
тæм уæгъдæвæрдæй. Мæрдон хæрв дæ 
цæсгомыл йæ кæлмæрзæн æрæмбæрзта. 
Цæмæй дын бафидон дæ бирæ хорздзинæд- 
тæ? Удмарæг хъуыдытæ æхсынынц мæ буар. 
Дæ уды фæлмæн базыртыл мæ рустæ 
никуыуал андзæвдзысты. Цæуыс дæ мæр- 
дон чырыны де ’нусон хæдзармæ. 
Ме ’нкъард хъуыдыты æрхæндæг зæлтæ 
хъуысынц риуы арф лæгæтæй. Чызг мойаг 
ссардзæн. Усгур лæппу бацагурдзæн йæхи- 
цæн цардæмбал. Фæлæ... Æз кæм агурдзы- 
нæн дæу, ныййарæг. Маст æмæ хъизæмар, 
хъизæмар æмæ маст... 
ФАРН 
— Чи загъта, зæххыл фарн нæй? — Ис... 
Ныййарæджы уарзæгой цæстыты каст, йæ 
рæвдаугæ ныхас. Дзыллæты цардæфсæст 
уынæр, сабиты фæлмæн мидбылты худт. 
Бæркадджын быдыртæ. Сыгъдæг арв, хуры 
æрттивгæ тынтæ. Хъуытазхъæлæс мæргъты 
цъыбар-цъыбур, урсбецыкк æхсæрдзæнты 
хъазт, хæхты æнæрынцой азæлд æмæ хъоп- 
пæгцæст суадæтты сусæг сыбар-сыбур. Цæу- 
гæдæтты зилгæ уылæнты хæстулæфт. Не 
’фсæдынц цæстытæ сæ уындæй. Æрдз нын 
хуеяендон, æз — йæ хъæбул... 
Æмæ, дам, зæххыл фарн нæй... 
41 

РÆДЫД 
Кæддæр сабийæ уынджы ссардтон къæ- 
была. 
— Æз æй афтæ хæцаг скæндзынæн, æмæ 
нæ къæсæрæй иу дзæгъæлцæуæг дæр йæ 
къах нал æрбавæрдзæн, — загътон Дзыц- 
цайæн. 
— Дзæгъæлцæуæг нæй ам, уый нæ уазæ- 
джы хайы хоныс ахæм номæй... 
Уæдæй абонмæ бирæ азтæ рацыд. Мæнæн 
та фæсмон мæ зæрдæ æхсыны. Къæсæры 
фарн — фыдæлты фарн, æз та йыл куыдз 
бастон... 
МИГЬТÆ 
Мигътæ, мигътæ... Æвæллайгæ, æнæнцой 
бæлццæттæ. Æгæрон тыгъдад — уæ хæтæн- 
тæ, уæ цæуæнтæ, уæ бадæнтæ. Кæм нæ ба- 
лæуут! Куы стъалыты æмвæз абадут, куы 
та — хæхты тигътыл... Мæй уын — цырагъ- 
дар, хуры тынтæ — уæ артдзæст. Хæхты 
сæрмæ ногпырд къуымбилау апырх стут. 
Фынæй кæнут. Галæгон уæм зындзæн. 
Фæндæгтæ — уæ бæллиц. 
ХЪÆДЫ 
. Уалдзыгон райсом. Бацыдтæн хъæдмæ. 
Сæуæхсид мæ æрæййæфта. Булæмæргъты 
тъæлланг скъæфы зæрдæ. Æгас цæуай мын 
зæгъынц. Худынц мæм сæ мидбылты ставд- 
42 

зæнг бæлæстæ. Рæубазыр ирдгæйы уддзæф- 
мæ мын акувынц сæ хихтæй... 
— Æгас цу! — æрбадзырдта мæм ирдцæст 
суадон къардиуы бынæй. Бацыдтæн æм. Йæ 
хъоппæг стъæлфæнтæ мæм сæхи ивазынц. 
...Фæцыд топпы гæрах. Ныццарыдта 
ком. Райхъуыст мадæл арсы тæригъæддаг 
богътæ. Йæ фæстæ — фæдисхъæр: "У-у-у..." 
Мæнмæ та хъарæджы хуызæн кæсы. Æмæ 
æцæгдæр уый хъарæг у, мæлæг уды фæстаг 
цъæхахст. 
ДЫУУÆ ЦÆСТЫ 
(Этюд) 
Зонгæ цæстытæ. Зæрдæйæн — æхцон, 
хъуыдыдзаст. Архайын сæ мæхи атоныныл. 
Нæ, кæсæнт мæм,— æнахуыр адджын хъы- 
дзы мын кæнынц мæ буар. Фæнды мæ дзу- 
рын, семæ аныхас кæнын. Уымæн амал нæй. 
Мæ дзыхы дзырд нал бады. Цыдæр бæл- 
лæх мыл сæмбæлд. Цæсгом судзы, сырх- 
хъулон адардта. Цæстытæ сæхицæн иу ран 
бынат нал арынц, зынджы стъæлфæнтæ фе- 
стадысты. Мæ уд хъарын, мæ быцъынæг 
скъуынын уыдонæй мæхи атоныныл. Нæй, 
мæ къухы нал æфты, хæстæгдæр мæ ’лва- 
сынц сæхимæ. Мадзура сты, фæлæ дзурынц, 
сæ ныхæстæ азæлынц мæ хъусты. "Бандзыг 
дæ æви цы? Æз! Нал мæ зрныс?" О, о, зо- 
нын, фæлæ... нал та сарæхстæн дзурынмæ. 
Уыдон æнхъæлмæ кæсынц, домынц сæ ак- 
каг ныхæстæ, фæлæ кæм... Бандзыг дæн 
бынтон... 
43 

Фæтæргай сты, бацъынд сты, сæхи ин- 
нæрдæм азылдтой, аивгъуыдтой. Фæлыгъ- 
дысты тæргай... Уый раджы уыд. Уыцы зон- 
гæ цæстыты каст мæ уды бæрц уарзтон, 
мæхи сæ рæвдыдтон, мæ сурæт дзы уыд- 
тон, фæлæ æргом зæгъын "мæн стут" нæ 
бацис мæ бон. Нæ бауæндыдтæн, мæхи 
аххос уыдис. Кæуыл калон ныр мæ маст? 
Фæзындысты та ныр. Фæлæ... О, æрдзон 
тыхтæ! Цæмæй фæтæригъæдджын дæн уæ 
разы. Цы хъазут мæ хъысмæтæй? 
Ныр æз уыцы цæстытæ, дон нуазгæйæ, 
доны урсы агурын, æхсæв стъалыты æхсæн 
сæ фæдыл зилын. Сæууон хурыскасты сæ 
зæрин тынтæ агурын. Дидинты æхсæн дæр 
уыдонмæ у мæ каст, фæлæ... Нал сæ ссард- 
тон, нал мæм фæзындысты, нал мæм ферт- 
тывтой. Æви мæ рагуалдзæджы кæрдæг кæд 
фæсалмæ фæхæстæг æмæ мын æрдз мæ цæ- 
стмæ уый дары?.. 
Мæ ихсыд уды фæзгъæртæ сийынц зы- 
мæгон дурыл, æмбийынц къæвдайы уымæл 
æртæхтæй, судзынц хуры уыраугæ тынтæм... 
Дуды мæ уд. 
Кæйдæр хæлæгæй... 
Кæйдæр хахуырæй... 
Кæйдæр маргæй! 
Нывæндын уæддæр мæ царды бонты 
раёхыс. 
Гъе Уастырджи! Бауадз мæ кæронмæ 
судзын. 
44 

ФИДЫ 
Искæй фыдох—йæ цырагь. Искæй амонд — 
йæ арты æртхутæг. 
...Ныр удхайраг — йæ уд. Кæйдæр зул 
каст, кæйдæр тухитæ йæ буары судзинтау 
ныхсынц. Сысы йæ туг. 
Нал цæры. Нал мæлы... 
Йæ тæригъæдтæ, кæйдæрты рæстдзинад 
йæ хъизæмæрттæй фиды. 
ФЫНТÆ 
(Этюд) 
Фынтæ, фынтæ... Æрдзы нывæфтыд ахо- 
рæнтау æнæнымæц стут, хæхты рæхысау — 
æгæрон. Цас уæм ис удфæйлауæн, адæй- 
маджы базырджын чи кæны, ахæм монц- 
тæ... Уæддæр дзы, айфыццаг цы федтон, 
уымæн æмбал нæй... 
Бамидæг дæн мæ сабидуджы хъазæн 
фæзмæ. Дугъ кодтон мæ кæддæры бæрз 
уисын бæхыл. Фæлгæсыдтæн Сырх хохы 
айнæгдур бæрзонд тигътыл, кæсынæй сæм 
не ’фсæстæн. Æрæфы доны фынккалгæ 
æнхъæвзгæ уылæнтæ, урсдзыкку æхсæр- 
дзæнты къухæмдзæгъд мын кæддæрау мæ 
зæрдæ сæ уацайраг бакодтой. 
Зæрдæ æнæкæрон æрвон цъæх денджы- 
зы уадæмдзу мигъты хъæбысы аныгъуылд. 
Мæ разагъды рагфыдæлты лæгæвзарæн тох- 
ты æхсыст Седанты мæсыг æмæ æз, сæ фа- 
рæстæм фæлтæрты фæдон— мадзурайæ 
кæсæм кæрæдзимæ. Дуры гуыбыны дæр уд 
45 

ис, уд, афтæ куы нæ уаид, уæд сæ хъарм 
комытæф æнтæф боны сатæг уддзæфау мæ 
буарыл не ’ндзæвид, адджын хъыдзы мын 
нæ кæнид мæ тугдадзинтæ. Иннæрдыгæй, ме 
’дзард зынгхуыст ныййарджытæ — сæ хъарм 
хъæбысы мæхи кæмæн нæ ауызтон, сæ риу- 
тæ, сæ уæхсчытыл мæ сæр кæмæн не ’рæ- 
вæрдтон, сæ хуыд, се ’лхæд дарæс мæ буа- 
рыл кæмæн нæ бамбæлд — мæ фендæй сæ 
цинæн кæрон нал уыд. Уарзты арты сыгъ- 
дис мæ цæсгом. Сыгъдис, цъæх пиллон уагъ- 
та. Уагъта, фæлæ... Мæ рæсугъд фынтæ, 
хæхты азæлдау, риуы къултыл бамынæг сты. 
Райхъал дæн... Ныр мæ удæй арт цæгъдын, 
мæ быцъынæг скъуынын, ног бафынæй кæ- 
ныныл архайын, фæлæ... Ехх, æвæдза, иу 
хатт, æрмæст ма иу хатт багудзи кæн дæ 
сабидугмæ. Иу хатт ма дæ ныййарджыты 
хъæбысы дæхи батымбыл кæн, ивгъуыд бон- 
ты авдæны ма дæхи рауз... 
САУДАРÆГУС 
Æнкъард — йæ цæсты каст, уæззау — 
йæ къахы айст. Сæры хилтæ — мит-урс. 
Кæддæры нарæг астæу — фидауцгуыр — 
æркъæдз. Раздæры сырхуадул рустыл сæ фæд 
ныууагътой царды фыдбонтæ, фенцьылдтæ, 
змисы уылæнтау æрлæбырдтæ. О, зæй йыл 
рацыди. Хахуырты заха, иу гоймаджы аза- 
рæй басыгъд. Ныртхутæг, фæлæ нæ ахуыс- 
сыд йæ зынг. "Адæмы знаг" разынд йæ сæры- 
хицау. Уыцы номæй уасыдысты уымæ дæр. 
Абон... Фæлæ ма йын чи раздахдзæн, йе 
46 

"знаджы" номæй йæм куы нæма дзырдтой, 
уыцы дуг. Чи йын ратдзæн, чи нæ райгуырд, 
уыцы лæппутæ, хæрæфыртты. Сæ сурæттæ 
йæм аууæттæй зынынц. Азæлдæй йæм æр- 
байхъуысынц сæ ныхæстæ. Зæрдæ хъæрзы, 
нал æй фæрсынц масты цæссыггæ — рустыл 
зæй кæнынц. Зæй кæнынц. Саст дидинæгау, 
сæр æркъул. Кæддæры маст ын рæхойы йæ 
зæрдæ, хъæдгомæй баззад. 
О, цас сты, цас, уыцы дудгæ хъæдгæмт- 
тæ.Чи сæ байгас кæндзæн?.. 
ÆБÆРÆГÆЙ ФЕСÆФÆГ 
САЛДАТЫ МОНОЛОГ 
ч Бæргæ нæ дæн æбæрæг, фæлæ... Хъыс- 
мæт мыл комдзог рацыд. Мæлын æбæрæ- 
гæй. Лæгæвзарæн тохы немыцаг балбиргъ- 
тæй ныццагътон дзæвгар. 
Уыдон бирæ, мах — цалдæрæй. Нæ туг 
æнхъæвзыд, сырх фестад зæхх. Фæмард сты 
ме ’мбæлттæ. Æз ма баирвæзтæн хъæдмæ. 
Хъæрзын мæ цæфтæй. Мæлын удхарæй. 
Адзал мын мæ фæлурс былтæн пъатæ кæны, 
æвдæрзы мын мæ буар, æхсыны мæ уд. 
Ехх, Дзыцца, куыд зын мын у, уый куы 
зонис! Дон мæ хъæуы, æмæ нæй. Бахус ис 
мæ ком. Цæрын мæ фæндыд, бирæ уарзтон 
цард, æз та мæлын. Мæ мæрддзыгой — сау- 
хъæды халæттæ. Лæууынц бæлæстæ мæ алы- 
варс мæрдадзы. Æгомыг сты, мадзура. Нæ 
мæм цæуынц æххуысмæ. 
Æбæрæг сæфтæй тарстæн æмæ æбæрæ- 
гæй мæлын. Уæд та ма нæ къордæй иу ха- 
47 

бархæссæгæн куы баззадаид. Нæ уаин уæд 
æбæрæг, бæргæ... 
"Æбæрæгæй фесæфт дæ фырт", — фæ- 
тæхдзæн дæм мæ сау хабар. Ма баууæнд. 
Нæ дæн чъылдымæрдыгæй цæф. Нæ фегад 
кодтон дæ ном. Ма баууæнд æбæрæгæй сæф- 
ты хабарыл. Мæнг уыдзæн уый. Æз хуры 
тын дæн ныр. Сæумæрайсом дæ уатмæ хуры 
тын куы багудзи кæна, бацин-иу ыл кæн, 
барæвдау æй. Зон, уый дæм æз фæзынд- 
тæн, дæ хъæбул, дæ ахсджиаг. 
Ныййарæг æнхъæлмæ кæсынæй нæ фæл- 
лайы... Æнхъæлмæ кæс. Зындзынæн дæм. 
Зындзынæн... 
МАДЫ РЫСТ 
Фæззæг. Уддзæфы улæфт. Сыфтæрты 
зыр-зыр. Райхъуысы сæ сусу-бусу, хауынц 
гæлæбутæй. Хицæн кæнынц æнустæм се 
схæссæг ныййарæгæй. Кæсын сæм...Сæ 
æлгонц раст чындздзон чызджытау. Цыма 
æстаг хæрзбон зæгъынц сæ дзыццайæн. 
Уддзæф — зæрдæхæлар лæппу — йæ ба- 
зырджын бæхыл æрбазгъоры сæ цурты. 
Уыдон дæр атæхынц. Сæ ныййарæджы ныу- 
уадзынц æмæ алидзынц æнæфсармæй мой- 
мæ. Ныййарæг сæ фæдыл лæугæйæ баззад. 
Гомбуарæй сæм нымдзаст, тæдзы йæ цæссыг. 
Мад мысы йæ чызджы, фæлæ йæ уыдон 
цæуылнæуал хъуыды кæнынц? Фæлæуут, 
искуы уæ уый кармæ хъæуы... Искуы сы- 
мах дæр кæудзыстут уæ хъæбулты фæстæ. 
Æмæ уæд базондзыстут мады рыст. 
48 

ФÆНДАГ 
— Цард, кæцæй цæуыс? 
— Дардæй... 
— Кæдæм цæуыс? 
— Дардмæ... 
— Дæ фæллад суадз. 
— Нæй рæстæг. Æз дзыллæты цæст дæн, 
сæ хъарм удты адджын улæфт, сæ дадзин- 
ты тугзилдух. Нæй мын фæстиатгæнæн. 
Дугъ у мæ фæндаг. Мæ фæндаг та — кæй- 
дæр зынгхуыст удтæ. Мæ фæндаг та — 
ноггуырд сабитæ. 
* * * 
— Цæссыг, кæм райгуырдтæ? 
— Хъыджы рæстæг. 
— Кæм бахсыстæ? 
— Цинты. 
Цин — хуры зæлдаг тынтæ. Хъыг — тар 
æхсæв. Афтæмæй сæ гуырæн — иу суадо- 
нæй. Уæвгæ, уым диссагæй цы ис? Иу уды 
дæр вæййы фаззæттæ. Уæдæ кæцæй гуы- 
рынц хæрам æмæ рæстдзинад? Æхсæвы 
Мæйдар æмæ боны Рухс? 
ЗÆРДÆЙЫ ХЪÆДГОМ 
(Новеллæ) 
Алы низæн дæр хос ис. Нæй хос æрмæст- 
дæр зæрдæйы хъæдгомæн — хосгæнæг ын 
хос нæма ссардта. Уыцы низæй адæймаджы 
буары пъæззыйау нынныгъуылы рæмпæджы 
49 

гæлæбу, дарæс æхсынæгау ын баууилы 
йæ уд. 
Дыгуры районы, Хъарманы хъæуы асгæук- 
каг скъолайы хистæр кълæсты ахуыргæнинæг- 
тæ æрдзон фыдбылызы амæтгаг куы баисты, 
ууыл ныр дæсгай азтæ рацыд. Уæдæй абоны 
онг нæ цæугæдæтты бирæ дон аивгъуыдта. 
Уæды рæстæджы сагъд талатæ ныр бæрзонд 
бæлæстæ систы, уæды рæстæджы сабитæ та 
абон — ас адæм. Рæстæг йæ даргъ фæнда- 
гыл цæуы. Цæуы, нæ фæллайы, уысмы рæс- 
тæг дæр нæ фæстиат кæны. Байгас сты æр- 
дзы хъæдгæмтгæ, буары ностæ. Нæ банцады- 
сты æрмæст сае дудынæй Хъарманы хъæуы 
зынгхуыст сабиты ныййарджыты, æфсымæр- 
ты, хоты зæрдæтæ сæ хъæрзынæй. Абон дæр 
хъæрзынц... Зæрдæйы хъæдгом нæ дзæбæх 
кæны. Сæ уарзон хъæбултæ, сæ тæхæн ба- 
зыртæ нæма фæфидар сты, сæ хъамбул стджы- 
тæ нæма бахсыстысты, афтæмæй... фæцу æмæ 
ма ’рцуйы фæндагыл афардæг сты. Кæддæр 
сæ "хъазæн фæз" кæй хуыдтой, уыцы Хъар- 
ман бæласы дæлбазыр фæзы мæрдон фынæй 
кæнынц. Ныййарджытæ та ныр дæр нæма 
систой сæ сау дарæстæ. Сæ тæригьæд-хъын- 
щэыммæ нæ бафæрæзта кæсын, цалдæр æну- 
сы фæсте чи фæуагъта, уыцы Хъарман бæ- 
лас — бахус, бынтæй рафæлдæхт. Йе ’рхуы- 
мы, базырсаст цæргæсау, къулбæрзæйæ кæсы 
æдзард сабиты ингæнтæм. 
Кæсы, зæрдæ та сæ уындæй йæ катайæ 
риуы къултыл йæхи хойы, цæссыг рустыл 
зæйгуыртæй тæдзы. Зын у ахсджиаг хъæ- 
булæй "мæн уыд æмæ мæн нал у", зæгъын. 
О, цæй фидар дæ, цæй фидар, ныййарæг — 
50 

цы зындзинæдтæ, цы тухитæ нынныхъуы- 
рыс, цы... Айфыццаг не ’дзард хурты æф- 
сымæрон ингæны уæлхъус лæугæйæ фем- 
дзаст дæн уыцы саударæг ныййарджытæй 
иумæ. Фæззыгон сæлфынæг бонау æнкьард — 
йæ цæстæнгас. Йæ размæ — дур-цыртыл 
нывгондæй, йæ цæсгомыл фæлмæн мидбыл- 
худт кæмæн хъазыд, ахæм чызджы сурæт. 
Иæ ризгæ къух æм бадаргъ кодта. Уазал 
дуры риуæй дæр æм чызг æнæ бахудгæ нæ 
фæлæууыд. Ныййарæг ныхъхъæрзыдта — 
былтæ андзæвыдысты, кæддæр йæ фæлмæн 
хъæбысы кæй рæвдыдта, уыцы хъæбулы 
æгомыг сурæтыл. Кæй бон бауыдзæн ахæм 
зæрдæуынгæггæнæг нывмæ кæсын. Нал ба- 
фарстой мæн дæр мæ цæссыгтæ... Æз рацыд- 
тæн, фæлæ цы фæуой зæрдæрыст ныййар- 
джытæ, кæдæм фæлидзой сæ уæззау тухи- 
тæй?.. 
О хъысмæт, цы æнæхатыр, цы дурзæр- 
дæ дæ! Кадджын Хуыцау, дыккаг ахæм 
фыдбылызæй нæ бахъахъхъæн. 
БУЗНЫГ, АДÆМ! 
Саби уыдтæн. Сидзæр. Адæм, уе ’ххуы- 
сы уæхск мæм æрбадардтат. Мæхи уыл бан- 
цой кодтон. Нал фæкалдтæн. Уыдтæн æнæр- 
цæф — барстат мын. Ныр æппæтæй дæр 
сымах дæн. Уæ хидвæллой, уæ цæссыг, уæ 
мидбылхудты бахсыстæн. Бузныг! Æз уæ 
хъæбул, уæ уацайраг дæн, адæм... 
51 

ЦÆУЫН 
Аууонæй мæм зынынц мæ сабибонтæ... 
Дардæй мæм сæ хæссы райсомы уддзæф. 
Сæ арфæй мæм æрыхъуыст Дзыццайы хъæ- 
лæс: 
— Лæппу, къардиуы былмæ ма бацу! — 
кадæджы ныхæстау азæлынц мæ хъустыл. 
— Ма тæрс, мæхи Дзыц-ц-а! — дзуапп 
ын дæттын... 
Удхар. Мæт, катай... Нæ бафсæстæн гагийæ 
ныййарæджы рæвдыдæй. Агурын, йæ фæдыл 
зилын. Буар дон фестад, цæппузыртæй тæдзы. 
Тæдзы — нæ фæллайын... Дзыццайы агурын, 
æмæ куыд бафæллайон. Цæуын... 
САУДАРÆГУСЫ ЦЫРТ 
(Фыдæлтыккон таурæгъ) 
Дыгургом. Урс хохы дæлбазыр Сонгуы- 
ты доны рахиз фарс йæхи уæлæуæз систа 
"Саударæг усы цырт" — афтæ йæ хоныиц 
бынæттон цæрджытæ. Нæ, ацы дуры бын 
никуы никæй баныгæдтой. Иры адæм ахæм 
цыртытæ æвæргæ дæр нæ кодтой. 
Хъуыддаг уыдис афтæ. Цардысты бинон- 
тæ — лæг æмæ ус. Цот сын нæ рацыд, фæлæ 
"а" æмæ "о"-йæ æрвыстой сæ азтæ. Иуахæ- 
мы лæг цуаны ацыд æмæ кæмдæр арф ком- 
мæ асхъиудта. Дæ балгъитæг афтæ, базгъæ- 
л!æнтæ ис, афтæмæй йæ цалдæр боны фæс- 
тæ йæ ингæныл сæмбæлын кодтой. 
Уый фæззæджы уыд. Зымæджы та йæ 
52 

бинойнаг амард. Хъызт рæстæг хаста. Мит 
лæджы æмбæрц ныууарыд. Хъæубæстæ ин- 
гæн тухитæй æмæ хъизæмæрттæй скъахтой, 
фæлæ йын цырт ныссадзынæн ницы фæрæз 
ссардтой — быдырмæ фæндæгтæ миты хъæ- 
пæнтæ æрæхгæдтой. Адзалы фæндагæй уæл- 
дай нæ уыд уый, æмæ йыл чи ацыдаид. 
— Уæдæ ацы дур фæуæд йæ цырт, — 
загъта хъæубæсты хистæр, дурмæ бацамон- 
гæйæ. "Саударæг усы цырт" — уыцы но- 
мæй йæ хонынц уæдæй абонмæ. 
РÆСТÆГ 
Рæстæг, рæстæг... Куы зæххон мигъау 
фыдсабыр цæуыс, куы уады бæхыл тындз- 
гæ згъорыс. Хуры тынтæ, здухгæ уадты- 
мыгътæ, тæрккъæвдайы уазал æртæхтæ — 
уыцы иухуызон цæстæй сæм кæсыс, иу ба- 
рæнæй сæ барыс. Никæй хъыгæй райсыс 
хай, никæй циныл кæныс цин дæр. О, ба- 
зырджын рæстæг, адæмы иу барæныл ма 
бар. Уыдонæн сæ зæрдæйы ахаст сæ бакас- 
тау алыхуызон у. Уалдзæджы тæмæн алы- 
хуызон дидинджытæй у. 
НÆ УЫРНЫ 
Мæ хорз хæлар... Базыртæ йæ æрхъуы- 
дис. Йæ бæллиц — тæхын. Афтæмæй та 
зæххыл цæуын дæр нæ зоны. Нæ зоны, 
фæлæ йæ нæ уырны. 
— Тæрсын, хилын æй куы бахъæуа... 
53 

САМАДТА... 
— Додойаг мын дæ сæр кæны! — уын- 
джы астæу æртхъирæнтæ кæны иу иннæ- 
мæ. Хойы йæ риу. Тилы йæ гæндзæхтæ: 
— Амардзынæн, туг ныккалдзынæн! — 
хъуысы йæ фæдисхъæр. 
Худынц ыл — æргомæй уа, фæсаууонмæ. 
— Цы хабар у? — бафарстæуыд фæс- 
тагмæ. 
— Йæ "кады" цырт амайы, — радтой йын 
дзуапп. 
...Самадта йæ — сæ удисæг дзы федтой 
адæм. 
* * * 
Æгомыг дунейы удмидæг знæмтæ куы 
фæзынд, уæд райгуырд сæ астæу адæймаг 
дæр. Æрхъуыды кодта зынг, дурæй дзæбуг 
æмæ фæрæт, фат æмæ æрдын. Уæддæр нæ 
фесæфт йæ тас. 
Абон дæр цæры уыцы адæймаг æмæ æр- 
хъуыды кодта атом. Æрмæст йæхи бахъахъ- 
хъæнынмæ нæ — йæхи ныхмæ. 
КÆДДÆРЫ РИС 
Мæ хъæу... Мæ райгуырæн ахстон... Не- 
мЫцаг лæгсырдтæ йæ бацахстой. Æвирхъау 
митæ... 
"Нæхицæй" дæр сын фæцис хъузæттæ. 
54 

Мæнæ сæ иу. Рацахста мæ уынджы астæу. 
"Гъæ-и, куыдзы къæбыла, уæ рæстæг фæ- 
цис, уæ рæстæг!" — æрдаудта мæ йæ риссаг 
къухæй. 
Уый кæд æмæ кæд уыдис! Æрæджы 
йын загътон: "Уæд гыццыл уыдтæн — 
саби. Ды — дæ кары. Абон мæ кары дæн 
æз, ды та..." 
Фæкъуырма, бандзыг... 
— Фæрæдыдтæн, — æрæджиау схъæр- 
зыдта уый. Фæстæдæр фарстон мæхи: "Цы 
агурын бырондоны?" Уый судзы фæсмоны 
арты, мæнæн дæр æнцондæр нæу. Кæддæ- 
ры рис схæццæ былалгъмæ. 
ХÆХТÆ 
Хæхтæ, хæхтæ!.. Незаманты сусæг чи- 
ныг. Æрмæст æй кæсын зонын хъæуы... Кæм 
ис дæгъæл æбæрæг хæзнадоны фидар ду- 
æрттæ байгом кæнынæн? 
О, сæрыстыр, тызмæг хæхтæ... Уыдон 
дæр дзурынц. Не сты æгомыг. Æнæмæнг, 
афтæ у. Урс æхсæрдзæн айнæджы риуæй 
æхсидгæ сæрсæфæнмæ хауы. Уый тъымы- 
тъымайы дугæй рахаста йæ гуырц. Уæвгæ, 
уый æхсæрдзæн нæу. Уый алайнаг мады 
цæссыгтæ сты. Кæуы йæ сæфт хуртыл. 
Æнæбын кæмтты — уады катай. Нæ, уый 
дæр дымгæ нæу, — чи нæ райгуырд, уыцы 
æназым зæрдæты монцты марой у. 
Ма дзурут, хæхтæ тызмæг сты. Ма дзу- 
рут, хæхтæ æгомыг сты — дзурынц, худынц, 
цæрынц нæ фыдæлты хæхтæ. 
55 

НЫЙЙАРÆДЖЫ ЦÆССЫГТÆ 
(Новеллæ) 
Хъæугæрон —уæлмæрд. Цыртытæ, цыр- 
тытæ... Цас æмæ цас сты, лæгæвзарæн то- 
хæй йæ фыдыуæзæгмæ чи нал сыздæхт, 
уыцы цардбæллон фæсивæды афтид ингæн- 
тæ. Дард бæстæм тæхæг хърихъуппытау 
ныххал сты. Зæрдæ сæ иу фендæй дæр нык- 
кæрзы. Хурхы уадындзтæ адымсынц, улæ- 
фæнтæ амыр вæййынц. Æмæ куыд нæ!.. 
Мæнæ мæ размæ — мæ сыхаг Дысайы ин- 
гæн. Раджы хæрз æрыгонæй баззад идæ- 
дзæй. Йæ иунæг хъæбул, йæ удæнцой, йæ 
зæрдæлæууæн, йæ цæугæ хох, йæ лæугæ 
мæсыг. Фырбуцæй йæ номæй дæр нæ хуыд- 
та. "Лæппу", зæгъгæ, йæм дзырдта, лæгæв- 
зарæн тохмæ йæ куы фæндараст кодта, уыцы 
бон дæр. 
— Мæ хур, мæ иунæг, мæ удлæууæн, 
дæхи хъахъхъæн. 
Цæмæй зыдта, йæ лæппуйы удæгас сурæ- 
тыл ма фæстаг хатт кæй ныдзæвынц йæ цæ- 
стытæ, йе ’хсырхуыз уадултыл ма йын фæс- 
таг хатт кæй дары йæ ризгæ къухтæ, уый. 
Бирæ нæ рацыд. Йæ иунæджы сау уац, 
сау халонау, йæ къæсæрæй æрбатахт. 
Ныййарæджы уарзæгой зæрдæ ныззæм- 
быдта, риуы къултыл йæхи ныххоста, цæс- 
гом мæрдфæлурс адардта. Цæссыгтæ рус- 
тыл цæппузыртæй æрцыдысты. Къæмисæн- 
тæй ставд æртæхтæй лæсæнтæ кодтой гом 
риуыгуыдырмæ. 
— О мæ иунæг, мæ къонайы зынг куы 
56 

ахуыссыд. Мæ фидар мæсыг æдбынæй куы 
рафæлдæхт. О мæ иунæг бындар, мæ сау 
дзыккуйæ урс дадалиты онг дæу ныфсæй куы 
цыдтæн мæ къæхтыл. Мæ размæйы фæкаст, 
мæ фæстæмæйы фенцой, кæуыл мæ бафæ- 
дзæхстай. Дæ мæрдæй æз сау халонау уасгæ, 
цæф сырдау та хъæрзгæ кæндзынæн. Æви 
мын мæ мард ныгæнынмæ базивæг кодтай. 
Мæ цæсты апп бынæй куы схаудта, мæ маст 
мæ мæстдоны куы стъæпп. О, æнæдомд бай- 
рагау дын абонæй фæстæмæ уæгьдидонæй 
цæудзынæн. О, хурæн дын йæ судзгæ тын- 
тæй куы тарстæн, уарынæн — йæ уазал æр- 
тæхтæй, æхсæвæн — йæ сау тарæй. Кæй но- 
мыл ма байгом кæнон мæ сæгæйдзаг къæсы 
дуар, цы ныфсæй ма ссудзон арт мæ артдзæ- 
сты, мæ ныфс куы асаст. Уадкалд бæласау 
ме уæнгтæ мæ коммæ нал кæсынц. 
Зæйы хъæрмæ зæй гуыры. Мады хъарæг- 
мæ куыдтой хæдзары къултæ, куыдтой ми- 
гæнæнтæ, куыдта донхæрис кæрты. Куыд- 
той хъæубæсты дзыллæтæ. 
Бирæ, тынг бирæ ма фенхъæлмæ каст Дыса 
йæ иунæджы фæзындмæ. Йæ хæдзары дуар 
æхсæвыгон дæр никуы æхгæдта, мыййаг, йæ 
иунæг куы фæзына æмæ йæ æхгæддуарæй куы 
феййафа, уымæй тæрсгæйæ. Ирдгæмæ-иу дуа- 
ры йе рудзьщджы хъинц куы фæцыдис, уæд- 
иу йæ бадгæ бынатæй фестад, мыййаг, кæд йæ 
цæугæ хох, йæ лæугæ мæсыг фæзынд. Сæ 
уышты цæуæг фенгæйæ-иу дзы йæ цæст нал 
иста — кæд мæ хъæбул у, зæгъгæ, фæлæ... 
Ныр мæнæ хъæугæрон уæлмæрды фæр- 
сæй-фæрстæм лæууынц уарзаг ныййарæ- 
джы ингæн æмæ зынгхуыст хъæбулы цырт. 
57 

Кæрæдзимæ базырсаст цæргæстау æнкъар- 
дæй кæсынц — уайсадæг чындзытæ феста- 
дысты. Ныййарæджы æнусон бынатыл рай- 
рæзæг кæркæ-мæркæ нарæгкъубал дидин- 
джытæ, рог дымгæйы уддзæфмæ кувæгау, 
сæ сæртæ æркъул кæнынц хъæбулы афтид 
ингæны ’рдæм. Сæууон æртæх сæ къуырфы- 
тæй лыстæг æртæхтæй тæдзы йæ буармæ. 
Уыдон мæм, цæмæндæр, ныййарæджы 
цæссыгтау фæкастысты. Мардæй дæр цыма 
Дыса йæ зынгхуыст хъæбулыл йæ цæссыг- 
тæ згъалы, афтæ мæм сдзырдта мæ зæрдæ. 
Чи зоны, афтæ у. Ныййарæг æмæ хъæбулы 
уарзтæн мæлæт нæй. 
БАРБАШОВЫ ЦЫРТЫ РАЗ 
Басыгъдтæ арты зындоны, нындзыг дæ 
æгомыг дуры, уæддæр баззадтæ... Цæрыс... 
Азæлы дæ нæргæ хъæлæс. Тындзын дæ 
фæстæ. Ныффæлладтæн. Фæстагмæ ахауд- 
тæн. Нæ дæ баййæфтон. 
Ды, æнусон, æнæмæлгæ, æз — зæххон, 
мæлинаг. Ды мардæй арт дæ, судзыс. Æз та 
удæгасæй — æртхутæг. 
Ды — хуры тын — æрттивыс. Рухс — нæ 
фæндаг. 
ЗАДÆЛЕСКЫ НАНА 
Нæхи Нана, нæхи уарзæгой ныййарæг, 
нæхи зæххон, æнæбазыр зæд. О, уый ды дæ, 
нæ рагфыдæлты ирвæзынгæнæг! Сæ мæтæй 
сойау чи тадис, сæ цинæй хурау чи худтис. 
58 

Кæддæр, раджы кæддæр Данко йæ судзгæ 
зæрдæйæ срухс кодга фыдбылызы бахауæг 
дзыллæты фæндаг. Ды та дæ уды хъармæй 
алайнаг свдзæрты батавтай. Сæ цырагьдар, сæ 
боны хуры тын ды куы сдæ, о, Задæлескы 
Нана. Зæды ном дзурæгау дын абон дзурæм 
дæ ном. Дойнаг дуртæ дзурын зонынц, зæгъ- 
гæ, уæд дын дæ адæймагдзинады тыххæй алæ- 
мæттаг таурæгьтæ дзуриккой. О, уыцы къах- 
вæндæггæ, мæйдар æхсæвты бонау кæуылты 
уадтæ. Дæ къæхты туг кæуыл калд, дæ судзгæ 
цæссыгтæ чи ныхъуырдта. Уыдон не схъамыл 
сты, æдзæуæг нæ фесты, уымæн æмæ дæ къах- 
вæдгæй сæвзæрд дидинджытæ. Дæ мæлæты 
фæстæ райдыдта дæ дыккаг цард. Немæ дæ 
абон. Цæрыс æмæ цæрдзынæ. Ды — нæ мад, 
мах — дæ хъæбултæ. 
СÆГУЫТАФАРДÆГ 
(Цуаноны фыстытæй) 
Рагæй нал уыдтæн цуаны. Иуæй мыл 
азты нымæц æруæз кодта, иннæмæй, ме ’нæ- 
низдзинад дæр фæкъахыр, æмæ мæ мæ 
къæхтæ дæр фыццагау рог нал хæссынц. 
Иуныхасæй, цуаноны уæззау фæндæгтыл 
цæуынæн зæрдæйы фæндон бæлццон нал 
дæн. Нал дæн, фæлæ мæм хæрз æрæджы 
мæ раздæры æмцуанонтæ бахатыдысты. 
— Иу хатт ма иумæ нæ зæронд хæтæнты 
куы разиликкам, афтæ нæ фæнды. 
— Бæргæ, фæлæ... — иу ныхасæй сын 
мæ уавæр бамбарын кодтон. Марадз-зæ- 
гъай, кæд мæм байхъуыстой. 
59 

— Рындзмæ дæ не ’ккой дæр схæсдзыс- 
тæм, скъæрæг, мьтййаг, дæ куы нæ æрвитдзы- 
стæм. Байхъус нæм, сразы у нæ фæндыл, — 
куырдгой, лæгьстæ кодгой. "Лæгьз ныхас дой- 
наг дур дæр хальГ— мæнгæн нæ баззад нæ 
фыдæлтæй. Разыйы дзуапп сын радтон æмæ 
дыккаг райсоммæ мæхи цуаны цæуыны цьапп 
бакодтон. Базылдтæн мæ сечкæмæ, бацал- 
цæг кодтон дарæс, мæ хызын. 
Фæззыгон райсом.. Хур йæ фыццаг тын- 
тæ, нырма хæрз æрæджы йæ айнæг тигътæ 
урс пæлæзæй чи æрæмбæрзта, уыцы хæхтыл 
рæдауæй нывæнды. Камарийы æрттивгæ дур- 
тау тæмæнтæ калынц. Мæгуырау нæ зынынц 
уымæй дæлдæр дæрдтыл ныззилæг цъæх да- 
рæсæй фæлыст сæрвæттæ, фæбур уæвæг тар 
хъæды тæлмæвæрд бæлæстæ. Арвы æрдынау, 
нывæфтыд гауызау, æрттывдтытæ калынц. 
Урс-урсид мигътæ арвы арынджы райсомы 
ирдгæмæ æнæфыййау фыстау дыууæрдæм 
цоппай кæнынц. Иутæ та дзы фæсбалц фæл- 
лад бæлццæттау сæхи æрæнцой кодтой хæх- 
ты уæхсчытыл æмæ бæрзондæй ныллæгмæ 
фæлгæсынц. Уæдæ хъуытазхъæлæс мæргъ- 
тæ дæр фæстейы нæ зайынц, сæ аив зарæ- 
джы зæлтæ æхсызгон хъыдзы кæнынц хъусы 
уадындзтæ. Адæймаг сæм хъусынæй не ’фсæ- 
ды. Цуанон уыдтæн, уый дæр мæ уыцы уысм 
æрбайрох. Æрдзы рæсугъддзинад, зараг цьиу- 
ты аив зæлтæ мæ сæ уæлтæмæн монцгы армы 
узæгау кодтой, æмæ мæ мидбынат цасдæр рæ- 
стæг лæугæйæ баззадтæн. Цас ма бафæстиат 
уькдаин, чи зоны, нæ къорды сæрхъуызой 
Аццойы дзырд мæм куы не ’рбайхъуыстаид, 
уæд: 
60 

— Барис, рындз дын амонын нæ хъæуы, 
уæлæ хъил дуры размæ дæхи сис, мах фæ- 
цæуæм дарддæр. 
Раст загъта Аццо, уыцы рындзыл иу æмæ 
дыууæ хатты не ’нхъæлмæ кастæн Æфса- 
тийы фосы фæзындмæ. Сæххæст кодтон 
Аццойы фæдзæхст. Цалдæр минуты фæстæ 
уыдтæн амынд бынаты. Рацыд дзæвгар рæ- 
стæг. Хъуысынц мæм скъæрджыты топпы 
гæрæхтæ, куыйты рæйын. Хъуысынц, бæр- 
гæ, фæлæ сырд зынæг нæй. Нæй — дурæй 
хъæбæрдæр, цы уыд мæ бон, цырддзастæй 
бæргæ хъахъхъæдтон мæ алфамблæйттæм, 
фæлæ мын уый дæр ницы феххуыс. Мæ 
уæле рындзыл бадæг цуанæттæй дæр никæй 
топпы гæрах райхъуыст. Алкæд куыд вæййы, 
афтæ, фæсскъæрд бамбырд стæм. Нæ фæн- 
даггаг муртæй аходæн скодтам æмæ дыккаг 
скъæрæнуатмæ нæ фæндаг адардтам. Адар- 
дтам, фæлæ боныхъæд йæхи ивын байдыд- 
та. Цæгатæй уазал дымгæ æрбаулæфыд, 
йемæ æрбахаста сау мигъты дзыгуыртæ. 
Гыццыл раздæр дæр ма цъæх арвы риуæй 
йæ зæрин тынтæ цы хур нывæста, уый сæ 
хъæбысы бамбæхстой, нал зынд. 
— Ацы уавæр хорзы нысан нæу, стыр дым- 
гæ рацæуынæй тæссаг у, хæхтæ тарæнгæс 
куы дарой, уæд уый уады æнæивгæ бæрæг- 
гæнæн у, — хæхты ’рдæм фæлгæсгæйæ, загъ- 
та Аццо. Æмæ нæ фæрæдыд. Бирæ рæстæг 
нал рацыд, афтæ æнæхæдзар, уæгъдидон 
дымгæ къуыззитт кодта, йæ уазал комытæф 
буарыл йæхи æндзæрста, иннæрдæм хыз- 
тис. Мур кодта бæлæсты къалиутæ, сæ хъыс- 
хъыс цыдис. Ахæм уысм адæймагмæ фыд- 
61 

былыз топпы кæсæнæй фæкæсы, уымæ гæс- 
гæ нæ бахъуыдис нæхи æрдузмæ райсын. 
Уым кæд дымгæ адæймаджы хойы, уæддæр 
дзы уадæйкæлæг бæлæстæй удæн тæссаг 
нæу. Рагуылф кодтам хæстæгдæр æрдуз 
"къаматтагмæ". Рафæлдæхынæй тæссаг 
кæмæн нæ уыд, уыцы къудзиты фарсмæ 
нæхи бааууон кодтам. Мæхи бафæсвæд код- 
тон æз дæр, уæдæ цы уыдаид. Дымгæйы 
уазал уылæнтæ мыл сæ дæрзæг къухтæй 
сæхи расæрф-басæрф кæнынц. Æз мæхи 
бахъахъхъæныны сæраппонд æрбадтæн мæ 
зонгуытыл, фæлæ... иуахæмы фæрсырдæм 
фæзылдтæн æмæ, диссаг, мæнæй цалдæр 
санчъехы дæрддзæфдæр залгъæды къудзи- 
ты аууон лæууы нæл сæгуыт. Мæ цæстытæ 
мæ кæд сайынц, зæгъгæ йæм бæстондæр 
ныккастæн. Сайды нæ фæдæн, æцæгдæр мæ 
размæ цавддурау лæууы хъæды сырдты 
хæрзконддæр — хъоппæгцæст сæгуыт. Ме 
’рдæм кæсы, фæлæ лидзынвæнд нæ кæны. 
Кæсын æм æз дæр. Сечкæ йæм фæцарæз- 
тон, уæддæр нæ фезмæлыд йæ бынатæй. 
Æрхудтæн мæхиуыл, уый — сырд, æз — 
адæймаг, зæххон мæлинæгты бархъомыс- 
дæр мæ размæ æдасдæрæн йæ уды катайы 
æрбацыд, æз... Æруагътон сечкæ, уый та 
афардæг... 
Æрсабыр уад, асыгъдæг арварынг дон- 
ласт сау уæззау мигътæй, разынд та хуры 
цæстдæр. Мах дæр рацыдыстæм не ’мбæх- 
сæнтæй, бакъорд стæм æрдузы кæрон пæ- 
Лсехсаркъалиу тæгæр бæласы бын. Ахæм ран 
куыд вæййы, афтæ алчи фæйнæ-фæйнæ 
дзырды кæны. Æз ницы дзурын, цы фед- 
62 

юн, уый куы радзырдтаин, уæд мын ме 
’мбæлттæй чидæртæ бузныг кæй нæ загъта- 
нккой, уый æнæзонгæ нæ уыдтæн æмæ мæхи 
пицызонæг, ницыфенæг скодтон, бæргæ, 
фæлæ мæ сусæггаг æгæр дæр ма фæхъæр 
ис. Не ’мцуанон Батыр уады рæстæг мæн- 
мæ хæстæгдæр лæуд фæцис æмæ йæхи 
дыууæ цæстæй федта, мæ размæ сæгуыт 
бынтон æввахс кæй æрцыд, уый, суанг ма 
бафиппайдта, топп æм куыд фæцарæзтон, 
уый дæр. Бæргæ, куы нæ радзырдтаид Ба- 
тыр хабар ме ’мбæлттæн, фæлæ... Дзырд чи 
аныхъуыра, ахæмтæй нæу мæ сыхаг Батыр, 
ма мæ схъæр кæн, куырдтон, лæгъстæ йын 
кодтон, нæ мæм байхъуыста. Иутæ мын уай- 
дзæфтæ кодтой, азымы мæ дардтой, сæгуыт 
кæй нæ фехстон, уымæй, чидæртæ та мын 
нæдæр уайдзæфтæ кодтой, нæдæр та æппæл- 
гæ. Цы дзырдтаин, аххосджын уыдтæн æмæ 
сæм æнæ исты дзургæйæ хъуыстон, уæдæ цы 
кодтаин. Сæгуыт æрбацыд мæ размæ йæ уды 
катайæ, мæ къух æм фехсынмæ кæй нæ ба- 
тасыд, уый æмбæрстой, зыдтой се ’ппæт дæр, 
уæлдай ныхæстæ ма дзы цæмæн хъуыд. 
— Цæй, цы бирæ тæрхæттæ кæнут. Се- 
дантæм сæ туджджын йæхи къахæй куы 
бацыд, уæд ма уыдон дæр йæ тугмондаг ми 
куы ныббарстой, уæд, цуанон сырдæн фæ- 
тæригъæд кодта æмæ йæ нæ амардта, уым 
цас стыр фыдраконддзинад сарæзта, фæл- 
тау ма иу скъæрд скæнæм æмæ... — загъта 
мæ сыхаг фæлтæрдджын цуанон Баде, ме 
’рдæм фæрсæджы каст æрбакæнгæйæ. 
Мидбылхудт æмæ йын мæ сæры ба- 
тылдæй, бузныг дзы кæй дæн, уый бамба- 
63 

рын кодтон. Нæ къорд, раст цымæ æппæ- 
тæй дæр Бадейы ныхæстæм æнхъæлмæ кас- 
тысты, уыйау фæсабыр сты. Дыккаг скъæ- 
рæнуатмæ нæ фæндаг адардтам. Бон изæ- 
рырдæм фæхæстæг, фæлæ нæм сырдты бар- 
дуаг Æфсати ацы хатт йæ рæдау цæстæй 
ракаст. Баде æрфæлдæхта æвæджиауы егъау 
джир. Бадæм пиллонуадзæг арты фарсмæ 
æмæ нард физонджытæй не стонг сæттæм, 
нæ фæллад сурæм. Сæгуыты кой нæм æп- 
пындæр нал рауад, фæлæ мæнæй нæ рох 
кодта, абон Баде, мæ фарс рахæцгæйæ, Се- 
данты мыггаг сæ туджджынæн ныххатыр 
кодтой, зæгъгæ, цы хъуыды загъта, уый, 
æмæ мыл мæ цыбæлдзинад фæуæлахиз. 
Ракуырдтон дзы, цæмæй нын Баде уыцы 
хабар радзура. Нæ фæндоныл "нæ" нæ загъ- 
та мæ сыхаг æмæ ранывæста йæ ныхæсты 
къуыбылой. Раджы кæддæр, дам, Дыгурго- 
мы урс хохы дæлбазыр мæсыджы цардис 
Седанты Седаны бинонтæ, авд æфсымæры 
æмæ æртæ хойы. Хъару, лæджыхъæд æмæ 
зондæй æххæст æфсымæртæм цард йæ мид- 
былты худтис. Уарзтой фæллой кæнын æмæ 
цардцух нæ уыдысты. Сæ уазæджы хайы 
кæддæриддæр рæвдыдæй фæндараст код- 
той. Иуахæмы сæ кæстæр æфсымæр кæй- 
дæр къухæй мæрдтæм бацыд. Адæмы астæу 
сусæг ницы кæны. Седантæ сæ марæджы 
базыдтой æмæ йæ фæстæ зилын райдыдтой, 
хъуамæ йæ мæрдтæм барвыстаиккой, фæлæ 
къухы не ’фтыд — рамбæхс-бамбæхсæй йæ 
цард æрвыста. Иу бон куы уыд, уæд æвзæр 
рæстæг ныккодта, арв æмæ зæхх кæрæ- 
дзийы хостой. Сау мигъ зæххыл æнгом æр- 
64 

бадт, адæймаг йæ развæндаг дæр зынтæй 
сгæрста. Уыцы афон Седанты æфсымæры 
марæг йæ саулох бæхыл фæцæйцыд хохаг 
фæндæгтыл. Чердæм цæуын хъуыд, уый 
нал зыдта, катай кодта, цы фæуа, йæ сæр 
кæм бафæсвæд кæна, ууыл, фæлæ ницы 
æрхъуыды кæнын бацис йæ бон. Уæд æп- 
пынфæстаг скарста, цы уа, уый уæд, адæй- 
маг иу бон райгуыры, иннæ бон амæлы. 
Адзалæн мадзал нæй, кæд мæ царды кæ- 
рон æрхæццæ, уæд ма цæуыл хъизæмар 
кæнын, загъта йæхицæн æмæ йæ бæхы рох- 
тæ суагъта. 
— Дæ хицауæн фæлдыст фæу, ды мæ 
ацы бон адзалæй куы нæ бахизай, уæд, кæд 
мæ сæфты фæндагыл рараст дæн, уæд та 
мæ туджджынты амæттаг бакæн. 
Рацæй-рабон æмæ йæ æцæгдæр йæ бæх 
йæ туджджынты дуармæ бахаста. Седанты 
æфсымæртæ се ’фсымæры марæджы фен- 
гæйæ сæ хъаматæм фæлæбурдтой, саг фæ- 
рæтмæ æрцыд, зæгьгæ. Сæ уынæрмæ мæсы- 
гæй рацыд сæ зæронд фыд Седан. Хъуыд- 
даг базонгæйæ йæ фырттæм фæдзырдта: 
"Уæ хъаматæ сæ кæрддзæмты нытътъыс- 
сут, раздæр уæ равдисын хъуыд лæджы- 
хъæд. Абон махæн нæ дуармæ æрлæууыд 
нæ туджджын нæ, фæлæ нæ уазæг. Уазæ- 
гæн та нæ фыдæлтæ кæддæриддæр уазæ- 
джы кад кодтой". Фырттæ уæлдай ницы- 
уал загътой сæ фыды ныхасыл. Сæ хъама- 
тæ нытътъыстой сæ кæрддзæмты, уазæгæн 
мидæмæ загътой, йæ бæхмæ йын хæринаг, 
донæй базылдысты. 
— Цæхх æмæ кæрдзын знаг дæр кæ- 
3 Хæхты аæлтæ 
65 

нынц, фидыд дæр уыдонæй цæуы, — мæн- 
гæн нæ зæгъы нæ фыдæлты æмбисрнд. 
Уазæг æмæ Седанты ’фсымæртæ кæрæ- 
дзийы зæрдæтæм фæндаг ссардтой, бафи- 
дауынвæнд сæм æрцыдис... Куыд дзурынц, 
афтæмæй Седанты туджджын туджджыны 
фынг фыццагдæр скодта Дыгургомы. Уыцы 
хабарæрцыдыл ныр цалдæр æнусы цæуы, 
фæлæ уæдæй абоны онг уыцы фæтк баззад 
адæмы æхсæн æмæ тугмæ тугныккалд нал 
уыд, — фæцис йæ ныхас Баде, йæ бадæ- 
нæй фестад, йæ хызын йæ уæхскмæ сæр- 
гъæвта æмæ нæ разæй хъæуы ’рдæм араст. 
Уый бафæзмыдтам мах дæр. 
ФЫДЫУÆЗÆГ 
Фыдыуæзæг — райгуырæн къæсæр, мæ 
рагбонты авдæн... Куыд уарзон æмæ адджын 
дæ. Мæ райсомы хурыскаст, мæ изæры хур- 
ныгуылд. 
Уæдæй абонмæ дæсгай азтæ рацыд. Уæд- 
дæр мæ зæрдæйы арф фæд ныууагъта дæ 
уарзон сурæт. Сурæт ныййарæг мад, уар- 
зон адæймагæй фæзагъдæуы, æмæ мын 
уыдонæй хъауджыдæр нæ дæ, хъулон уарз- 
тæй дæ уарзын: нæ сæгæйдзаг къæс, нæ 
уæлхæдзар — фыдæлтыккон къахвæндаг... 
Цæуынæй йыл нæ бафсæстæн. Йæ дæлба- 
зыр — сæрсæргæнгæ, цæппузыртæй уайæг 
ирддзæст суадон. Цал хатты дзы састон мæ 
дойны. Уæнгрогæй-иу мæ кæддæриддæр 
фæндараст кодта мæ уисын бæхыл. 
Хохаг къуындæг, æвадат уынгтæ... Ахæм 
66 

дур, ахæм зæххы гæбаз дзы нал баззад, мæ 
бæгъæввад къахы туг кæуыл не ’ртагъдис, 
мæ цæссыг кæм не ’ркалд. Æвæццæгæн, 
фæцæхджын — кæрдæг дæр ыл уый тых- 
хæй нал райрæзт. 
Фыдæлтыккон мæсыг. Кæуылты у, кæуыл- 
ты! Йæ цьупмæ кæсгæйæ, мæ бызгьуыртæ 
бинаг худ иу æмæ дыууæ хатгы не ’рхаудга. 
Кæддæр, бахьуаджы сахат, нæ рагфыдæлтæ сæ 
сæрибардзинад хъахъхъæнгæйæ се знæпыл 
судзгæ нæмгуытæ цы хуынчъытæй згьæлдгой, 
абон уыдон бæлæтгы бадæнтæ систы, ахстæт- 
тæ дзы сбыдгой, рæстæгæй-рæстæгмæ райхъуы- 
сы сæ базьфты зырзыргæнаг пæр-пæр. 
Ныхасы дойнаг дурæй бандæттæ... Изæ- 
рыгæтты кæнæ куыстæй уæгъд рæстæг нæ 
хъæубæсты кардзыд нæлгоймæгтæ алæмæ- 
тон таурæгътæ кæм нывæстой... Цы дисса- 
джы мæлгъæвзаг уыдысты! Мах сæм — са- 
битæ — хъусынæй не ’фсæстыстæм. 
Уалдзыгон боны фæцьæхæй изæры та- 
лынгмæ хъустæ арыдтой хъуытазхъæлæс 
булæмæргъты зарджытæ — адæймаджы ба- 
зырджын кодтой. 
Уый раджы уыд, сабидуг рæстæджы тары 
бамынæг, батадис. 
Бирæ азты нал уыдтæн мæ фыдæлты 
уæзæджы. Саби йæ ныййарæджы фæзынд- 
мæ æрхъæцмæ нал хъæцæгау, æз дæр йæ 
фенынмæ бæллын. 
Абон сæххæст мæ бæллиц. Нысангонд 
бон, нысангонд рæстæджы мæ карæн Ала- 
нимæ нæ фæндаг адардтам нæ рохуаты 
фыдыуæзæгмæ. Рохуат фыдыуæзæг, уæдæ 
ма йæ æндæр номæй куыд рахонæм. Кæд- 
67 

дæр нæ фыдæлтæ ам цæргæ-нæргæ хæдзæрт- 
тæй цардысты. Цины уынæр дзы æхсæвæй, 
бонæй нæ мынæг кодта. Аланимæ уæддæр, 
иу сыхы лæппутæ уæвгæйæ, кæрæдзийыл 
æнувыд уыдыстæм, нæ фыдæлтæ-иу мæн- 
гæй нæ загътой, хыдыр хыдыры æвзагæй 
хуыздæр зоны, зæгьгæ. Нæ дыууæ дæр си- 
дзæртæй хæрз æрыгæттæй баззадыстæм, 
æмæ рагæй дæр кæрæдзийыл æнувыддæр 
уыдыстæм. Нæ цин, нæ хъыг дæр иумæ 
уыдис. Цас адджын комдзæгтæ нæм уыдис, 
фæлæ нæ иу æнæ иннæ адджын къæбæр йæ 
дзыхмæ не схастаид, лæгъздæр дарæс йæ 
буарыл не скодтаид. 
Дыууæйæ дæр абон астæуккаг кары стæм. 
Мæнæ нæ цæстыты раз нæ рагбонты авдæн, 
нæ фыдæлты уæзæг. Кæддæр цард цæдж- 
джинагау кæм æхсыстис, уый федзæрæг. 
Фыдæлтыккон мæсыг, хæдзæртты хæлд- 
дзæгтæ... Кæрæдзимæ мадзурайæ кæсæм. 
Мæнæ уый та, фыццаг боны рухс кæм фед- 
там, уыцы хæдзаруат, хъамыл кæрдæджы 
бын фæцис. 
Æвæдза, æгомыг дуртæ дзурын зонынц, 
зæгъгæ, уæд кæрæдзийæн бирæ цымыдис 
хабæрттæ фæдзуриккам. 
Мæнæ уый та суадоны быдыр. Мæ уисын 
бæхы хъазæн фæз. Цас дзы фæтезгьо кодгон. 
Изæрæй-иу мæ къæхтæ коммæ нал кастысты. 
Уæнгдыхæй кусæг ас лæгау ныффæлладгæн, 
бастадгæн. Хатгай къæбæр бахæрын дæр къу- 
хы нал æфтыдис. Хуыссæг-иу мыл фæтых. 
Фæлæ та-иу хурыскасты ацы ран алкæддæр 
мæ тьупп фæцыдис. Ногæй та сæгуьггы цæс- 
тау суадон, мæ уисын бæх æмæ порти. Уыцы 
68 

бонтæ цæстытыл уайынц. Тæхуды сæм кæнын, 
фæлæ... Кæддæрау нын сæ зарджытæ абон дæр 
нывæндынц алымыггаг мæргьтæ: булæмæргь, 
чъыртгым, зæрватыкк, дзывылдар... Нæ къæх- 
ты цур абадынц, цыма нын уымæй æгасцуай 
зæгъынц.... Алыхуызон хæрздæф дидинджы- 
тæ нын хохаг рог уддзæфмæ кувæгау кæнынц, 
денджызы æнхъæвзгæ уылæнтау куы иуыр- 
дæм, куы иннæрдæм уылæнтæгæнгæ. Нывæф- 
тыд гауызау — сæ бакаст, сæ фенд. 
Нæ фæндаг ракодгам нæ фыдæлты уæл- 
мæрдтыл. Ам ис нæ ныййарджыты æнусон 
бынат. Мæнæ фæрсæй-фæрстæм сæ ингæнтæ. 
Кæрæдзимæ къулбæрзæйæ кæсæм. Никуысæ 
федгам, сæ къухæй адджын комдзæггæ нæ 
хордгам, се ’лхæд дарæс нæ буарыл не скод- 
там, сæ хъарм хъæбысты никуы абадтыстæм, 
фæлæ зæрдæйæн уæддæр цыдæр æхсызгон- 
дзинад дæтгы сæ ингæнты дойнаг дуртыл ба- 
ныдзæвд. Дурау уазал не сты, æвæццæгæн нын 
уымæй дæр тæригъæд кæнынц, сæ буары 
хъарм сæм фæхæццæ. Фæлæ, диссаг — уæл- 
мæрды кæрон нæ размæ уæларвæй æрхауæ- 
гау февзæрд сæгуыт йæ лæппынимæ. Лидз- 
гæ — нæ, дзыхълæуд фæкодтой, дисгæнæгау 
не ’рдæм кæсынц. Æвæццæгæн, адæймаг ни- 
куыма федгой... Æз сæм мæ дыууæхстон фæ- 
царæзтон. Нæ фæтарстысты уæддæр. 
— Ма фехс, — дыууæхстон къухтæй ра- 
цахсгæйæ, карзæй загъта Алан. 
— Цы хабар у, æви сойджын физонæгæй 
дæ гуыбын риссы?— дисгæнæгау бафарстон 
æз. 
—Ахæм сойджын физонæг мæн ницæмæн 
хъæуы, — ноджы карздæрæй сдзырдга Алан. — 
69 

Æппынницы, уæддæр нæхæдæг бавзæрстам 
сидзæрад. Мады амарай, цы фæуыдзæн йæ 
лæппын, тугдзыхты амæттаг бауыдзæн. Лæп- 
пыны амарай, æмæ йæм дæ къух куыд бата- 
стаид. Ахæм хæрзконд æнæхъару æрдзон 
сфæлдыстмæ топпы кæсæнæй акæс, уый 
йæхæдæг стыр фыдраконддзинад у. —Аланы 
уайдзæфтæм мæ бынаты цавддурау лæу- 
гæйæ баззадтæн. Алан мын раст кæй дзырд- 
та, уый бамбæрстон, бæргæ, фæлæ ма цы 
загътаин. Дыууæхстон æруагътон. 
— Бахатыр мын кæн, ахæм уавæры мæ 
нал фендзынæ, — Аланæй хатыр ракуырд- 
тон, мæ мидзæрдæйы та ме ’нæрцæф ми- 
йыл фæсмон кодтон, фæлæ... Нæ ныхæстæм 
сæгуыттæ, куыд æвиппайды фæзындысты, 
афтæ æвиппайды фæтар сты. Дард кæцæй- 
дæр ма æрбайхъуыст сæ къæхты хъæр. 
НÆ ФÆСТАГ ЗАГЬД 
Мæ сабидогæй фæстæмæ дæр некæд бæлд- 
тæн, ме ’мбæстæгтæ, ме ’мгъæуггæгтæй 
мæмæ царди фæрæзнитæй фулдæр уа. Нæ, 
уæхæн гъуди некæд равзурстæй мæ сæри. 
Кæд райгурдэей, уæдта бустæги кунауæггаг 
усми. Уомæ гæсгæ, æвæццæгæн, абони нæ 
дæн уаладзуггин райдзаст хæдзарæ, зинаргъ 
фæсарæйнаг хуæдтолги хецау дæр. Нæ дæн, 
нæ хицæ кæнун уæхæн хæзнатæй хайгин 
адæммæ дæр. Соцъа незæй сæйгæ мæ раг- 
бонти дæр некæд адтæн, нæ си дæн нæфæ- 
разгæ, мæ кари ку бацудтæн, уæддæр. Фар- 
ни хæццæ цæрæнтæ сæ бæрзонд хæдзæрт- 
70 

ти, æнæфидбилизæй амондгун нæдтæбæл 
цæуæнтæ сæ зинаргъ хуæдтолгити. Фæндуй 
мæн дæр, бæргæ, фал... 
Мæ гузавæ æма гъенцъун æндæр æй. 
Фæллойнæ кæнгæй æвæллойнæ ка ’й, хуæ- 
рун æй фæндгæй — стонгæй ка цæруй. Æ або- 
ни æвадуатдзинадæй сау зæнхæмæ кæсгæй 
уонтæ бæрзонд æма сæргубурæй ка цæуй. Æма 
фæстаг ка ’й, цомамæ — фиццаг, еци æнæ- 
гуффæхуæцæг седзæртæбæл æй. 
О, тæходуйтæ æма фæндонæй ку уайдæ, 
уæд уонæмæ бадаринæ хори тунæ, æртæф- 
сун кæнинæ син сæ саст зæрдити тæгæр салд 
ехтæ. Се ’нкъард цæсти каст баййевинæ фæл- 
мæн медбилти идзулдæй. Сæ мамæлай сор 
къæбæр баййевинæ бæркадгун фингæй. "Мæ- 
гури зæрдæ, дан, фунтæй хъал". Мæгур æ 
бон, цидæртæ ’й фæндуй, мæгур, æма неци! 
Цардмæ æрмæст æхца, устурмулк æмаæрт- 
тевгæ зинаргъ цацатæ æма дидити цæстæй ка 
кæсуй, етæ нæбæл мæтæй мæлунцæ. Мæлун- 
цæ... Æхцатæ — уони, махæн ба Устур Хуцау 
амонд балæвар кæнæд. Нæ фæстаг загъд — æ 
зæрдæ кæмæн куд æй, æ цард дæр уотæ 
уæд. 
ТÆРЕГЬÆД 
"Тæрегьæд дори губуни дæр нæ лæууй", 
абони нæ, уæддæр ин исон, иннæбон æнæ 
рабæрæг нæййес, уотæ зæгъагæ адтæнцæ нæ 
курухон берæ фæууинæг, берæ бавзарæг фид- 
дæлтæ. Уотæ гъуди кæнунцæ æма дзорунцæ 
нæ абони сæрбонзонгæ, царди фудæвзарæн 
фæлтæрæнти бахседæг хуæдзунд адæмтæ 
71 

дæр. Фулдæр адæм куд гъуди кæнонцæ, е 
раст фæууй... 
Тутуруз евгъуд æноси æртинæймаг æнз- 
ти цардæй. Цардæй... æма баскъуæлхтæй. Еу 
къапеккæй ин æ зæрдæ балхæнæ, æ "кус- 
тæй" ин раппæлæ, æма уæд дæу æй. Æ ний- 
йерæг, æ мади бæдолæбæл дæр хахур кæ- 
нунæй нæ байауæрстайдæ. Æрмæстдæр си 
раппæлæ — косун ба уой барæ уадзæ. Æ 
зæрдæмæ нæ фæццудтæ, зæрдæлхæнæнтæ 
ин не ’скодтай, уæд дæ гурæй байрадтæ — 
алли фудимисæнти амæддаг фæцайсæ — 
æнæном пъисмотæ кæрæдзей фæдбæл сау 
халæнттау тахтæнцæ барадæгъæуайгæнæг 
разамонгутæмæ. Берæ æнанхос адæми уазал 
Сибири амæддаг бакодта. Æнæдарæгæй бай- 
зайæг ниййергутæ, седзæргæстæ, седзæрти тæ- 
регьæдæй дор дуййех кодта, цæстисуг до- 
нау мизтæй, фал... 
Раевгъудæй еци рæстæг. Раевгъудæнцæ 
саударæн бонтæ. Минкъийгай байгас æнцæ 
æнанхосæй анхосгинти зæрди гъæдгæмттæ. 
Хестæртæ нæтгæ æма гъæрзгæй рандæнцæ 
се ’носон хæдзæрттæмæ — байрæзтæнцæ 
кæстæртæ. Æ кари бацудæй Тутуруз дæр. 
Æнзти берæ нимæдзæ сæ фæд ниууагътон- 
цæ æ гури кондбæл — аги илæтау æркъæ- 
лæт æй, æ фæлорс цæсгомбæл хорæнбæрæ- 
гæй бæрæг дарунцæ фуддзæри æвдесæндар — 
æнхъиртгæ, цæстити æнкьард æнгæс. Æма куд 
нæ уа æфхуæрдхуз дæр. Берæ бийнонти 
сæрбонс адтæй æма сау гъæди халонау еунæ- 
гæй байзадæй — æ къохтæ си бахснадта, 
ниффардæг æнцæ кæрæдзей фæсте æносон 
дуйнемæ. Царди иронхуати неци изайуй, 
72 

дуйней дзæгъæл нæй — æ евгъуд цард ин 
хуарз ка зонуй, етæ арæх ракæнунцæ: "Æ тæ- 
регъаадтæ уæлæбæл федуй", "Тæрегъæд дори 
губуни дæр нæ лæууй". 
БАХУÆРУНИ БАФЕДУН ГЬÆУЙ 
(Сатирикон миниатюрæ) 
А фæстаг рæстæги бабæй кæлдзæф фу- 
сау тухстхуз æма æвеллон æй Годтан. 
Цæттæгæнæгæй ци кустуати косуй, е фæкъ- 
къуввитт æй, æма æ байуантæ æркалдæн- 
цæ. Дзорæгмæ — дзоргæ, кæсæгмæ ба кæс- 
гæ нæбал кæнуй. Раздæри рæстæги æ дзип- 
пæ ставд æхцати цъæпæратæй æмидолæ ад- 
тæй, нур уоми нæййеси думгæ зелахар кæ- 
нуй. Рахесæй — галеуæй алли æрдæмæ лæ- 
боруй, фал æ цанси нецибал æфтуйуй. Æн- 
дæр кустмæ бацæуа, ма уотæ дæр æ нифс 
нæ хæссуй. Цæттæгæнæни куст æхцай бур- 
ку æй. Дæ цæсгон исуадзæ æма хуффутт 
фæразæ... Нæ фиддæлтæ зунди къубулæнт- 
тæ адтæнцæ, хумæтæги нæ зæгъионцæ: "Хо- 
дуйнаг æрхæссæ æма дæ бийнонтæ исхæс- 
сæ". Цæсгом исафуни сæр æй нæ гъæуй, 
раги æй баййивта æхцатæбæл, æфсар æма 
имæ фарнæ нимади дæр нæбал æнцæ — цæй 
хæццæ хуæргæ æнцæ, е си раги байронх æй. 
Æ кæрци ма дус гъудæй, æ маст æ мæстдо- 
ни байсустæй, æлхъивдадæ æ уасæ нæма ис- 
сирдта, уотемæй дуккаг мардæрцуд æ са- 
гъæссаг сæрбæл æрцудæй. Мардæрцуд дæр 
хумæтæги нæ, минкъий раздæр ин милици 
73 

косæг райони медгъуддæгти слестхæссæ- 
гæй гæгъæди æ къохти фæссагъта — тæккæ 
исон... Æма æй гъудæй, æ сæр катайаг фæ- 
цæй — тъæппитæ хауй, бауæр фæззигон кæр- 
дæги техалуг ирдгæмæ змæлæгау зир-зир 
кæнуй, зæрдæ реуи къæндони фæрстæбæл 
æхе хуайуй, сор хед ростæбæл ставд æртæх- 
тæй лæсæнтæ кæнуй. Ци фуди мелæ мæбæл 
никкалдæй? Цума слестхæссæг мæ кæци сайд 
миуæ базудта? Маке си уа. Сагъæссаг гъу- 
дити бурдæн денгизи æнгъæвзгæ уолæнтау 
сæри кæрæдзей сæрти хаунцæ. Хаунцæ, сæр- 
бехъулæнттæ кæнунцæ... 
"Бахуæруни бафедун гъæуй" — æппун- 
фæстаг æ зæрдæбæл æрбалæудтæй, æма... 
УÆЛÆБÆЛ МАРД 
Додтан æ карæн, æ хъаури ку адтæй, уæд 
æ устур мулкитæ, æ берæ фонсæй æ сæр 
бæрзæндти хаста — æрмæст æхе уод, æ би- 
нонти уарзта гъолон уарзтæй. Еске уæхе- 
ри, еске гъæрзун имæ фæндури зæрдесгæ 
азæлгæ муртæй игъустæнцæ. Æвгъау син 
кодта фæлмæн дзурд æма цæстуарзон æн- 
хус. Мæн лазæй некæбæл неци фидбилиз 
æрцудæй, алке æхе артагæй скьæрæд æ хуаед- 
толгæ, еу хатт æма дууæ хатти нæ зæгьидæ, 
æ медбилти идзулгæй. Уодæй уодмæ — мæхе 
уод, бинонтæй — мæхе бинонтæ, æдухстæй 
æрветæнтæ сæ цард, æндæр... Адæгони зæр- 
дæнекæд барæвдудта, некæд некæмæ бадар- 
дта е ’нхуси усхъæ. Мæнмæ уæд, иннетæ ба 
хæрæгæй дæр хумæ кæнæнтæ, уотæ... Еске 
74 

содзæггаг мардбæл æ цæститæй цæстисуг 
некæд æртагъдæй, зæрддагонæй неке цинæ- 
бæл бацинæ кодта. Некæд... Нур мæлуй, цал- 
дæр мæйи уодхар кæнуй, фур ристæй арвмæ 
асинттæ æвæруй. Æвæруй, нæтуй, гъæрзуй, 
фал æ сæргъи еу синхаг нæма æрлæудтæй. 
Æнæнез исуо зæгъæг ин нæма фæцæй. Æхе 
æносмæ цæрун æнгъæл адтæй, фал... Нур 
ибæл æ цæуæт дæр багъигæ æнцæ. Еу зæрд- 
дагон дзурд ба ке номбæл не схауй. Кæд 
ниййазуймаг уодзæнæй, дзорунцæ гъос-гъо- 
сæй хеуæнттæ, адæгæнтгæ. Ддæймаг æ фæс- 
те мулк нæ, фал ном ниууадзуй. Дорин цирт- 
дзæвæнæй номи цирт æносондæр æй. Цума 
ци ниууагъта æ фæсмæрдæ Додтан? — Неци! 
ХУАРЗÆН МУЛК МА СКÆНÆ, 
ЛÆГЬУЗÆН БА ’Й МА НИУУАДЗÆ 
Мæ бакусти сор къæбæр, ци адгин дæ, 
ци дзæбæх. Бæркадгун æма аугун, фæл- 
мæн, æхсицгон æма рæсугъд. Ци тухгин дæ, 
мæ бæркади хори тунæ, ме ’сони федар цæ- 
гиндзæ, мæ абони нифси мæсуг, мæ мин- 
къийти уодæнцойнæ, ме ’уазæги уарзон 
цæстикаст. Кадæртæ цинæй мæлунцæ, 
хæпполти хаунцæ,сæ къахи буни гъæмпи 
халæ дæр нæ сæттуй, сæ берæ мулкитæ, 
устур æхцати цъæпæратæй стугути ирæ- 
зунцæ, къахифиндзтæбæл кафунцæ. Ка- 
фæнтæ, зарæнтæ,цийнæ кæнæнтæ.Дор до- 
цæн æма мистæ æлвинæн рæстæгмæ фæц- 
цæрæнтæ. Мах, зæнхон мæлуйнæгтæ, дæр 
кæд нæ фесæфианæ. Уонæмæ берæ, мах- 
75 

мæ ба нæ фагæ уæд. Мæрдтæмæ æнгул- 
дзи фид берæ ’й. Хуарзæн мулк ма искæ- 
нæ, лæгьузæн ба ’й ма ниууадзæ, уæддæр 
æй... 
ÆРДЗÆ-ЗÆРДИ ГЪÆДГОМ 
ДЗÆБÆХГÆНÆГ 
Алкæд нæ, фалæ фæууй уæхæн усми 
рæстæг... фæлледзун. Фæлледзун æрдзи 
гъæбесмæ — ескæмæй нæ, мæхецæй. Цар- 
ди уæззау уаргъ мæ равгæ хæссун ку нæ- 
бал фæууй, ме ’назум уод æцæгæлон нил- 
лæг адæймаги номхæссæги соцъай курой- 
ни фидти æхсæн ку фефтуйуй, уæд. Лæ- 
хорунцæ мин мæ фæллад фехсуд бауæр. 
Хириз стæги инсад сагьæсти фæлгурмæ 
тогæвдулдæй февулуй. Зæрдæ — уæхерий 
сау мегьти æхсæн. Базурсаст цæргæсау æ 
хъозги бампулуй, реуи къуми тарст тæр- 
хъосау æхе нилхъевуй. Цума цæмæн? 
Адæймаг адæймагæн æмбал æма æнсувæр 
æй, ку фæззæгъæн, уæд. Æви æ дзоргу- 
тæ рæдуйгæ кæнунцæ? Адæймаг адæйма- 
гæн цифуддæр æзнаг — хе хезун си гъæ- 
уй, кæд, миййаг, уотæ зæгъуйнаг адтæн- 
цæ. Уотæ уодзæй, æндæр адæймаг адæй- 
маги уод исæскъуйунмæ кард цæмæн 
фæййесуй, мæлæтхæссæг топпи кæсæнæй 
имæ цæмæн кæсуй. Æрдзæ — мæ зæрди 
гъæдгомтæ дзæбæхгæнæг æвдадзи хуасæ. 
Æ федауцæ уиндæй бабæй ин мæ мондæг- 
76 

тæ исуагътон. Æнæ дзоргæй дæр кæрæдзей 
хуарз лæдæрæн. Бадæрлигъз бабæй æнцæ 
мæ гъенцъуни туппуртæ, мæ меддуйнейи 
уæхерити ресагæ сункъитæ. Бадæрлигъз 
æнцæ, æма цæун уæ тумугъмæ, мæ уарзон 
дзиллæ. Мæ цийнæ, мæ зини — устур нифс, 
федар уонæхсæрттæ. Цæун уæмæ. 
МАЦИДЗОРÆ, ÆМА... 
Æрдзæ аййев æндаг бакасти лæварæй 
æнæ хай нæ фæккодта не ’мбæстаг Бæгой. 
Хъури æгънæгæн æй бахуйун æнгъезуй, 
дони рæсогæн ба баниуазун, зæгъгæ, кæ- 
мæй фæззæгъунцæ, раст уæхæнæй басгух- 
тæй. Æрмæст ибæл комдзæуæг арæх ра- 
цæунцæ æ хæрæ-уæрæ æнæбунат таустæ. 
Еске фудкой ракæнунмæ — коминсад кард, 
гъуддаги унаффæмæ ба фæрæти мæкъу- 
рау — къумух. Уæддæр дзоруй, къæртлæ- 
хорæ кæнуй — æхецæй дзурдæргъæвддæр, 
курухондæр æма алцизонæгдæр неке хо- 
нуй. Адæймаги уодигъæдæ цæмæй базонай, 
уой туххæй, дан, æ хæццæ цæнхи пут ба- 
хуæрун гъæуй, зæгъæг æй нæ фиддæлти 
æмбесонд. Нæ, е раст нæй, аци хатт фæр- 
рæдудæнцæ нæ фиддæлтæ. Бæгой хæццæ 
пут нæ, фал урзидзаг цæнхæ исахуадун дæр 
фагæ ’й, кæд æгæр нæй, уæд. Ма дзорæ 
æма де ’дулидзинадæ аууондæр уодзæнæй, 
есгетæ ма дæбæл гурусхæ дæр кæндзæнæн- 
цæ, фур ездон æма зундгинæй мадзора æй, 
77 

зæгъгæ. Дæ хуссæн куд æй, дæхе си уотæ 
радаргъ кæнæ. Ма дзорæ, æма... Гæдзи буни 
сонæ ес. 
ЦАЛХ ДÆНДАГГАЙ ЗЕЛУЙ 
"Цалх дæндаггай зелуй", — еци æмбе- 
сонд арæх фегъосæн ес. "Кæми кемауæр- 
дуни рабадуй, кæми ба уæрдун кемай фæл- 
ласуй", уæхæн æмбесонд ес. Ес, æма е 
хумæтæги нæ ’й. Царди рæстдзинадæ ци 
гъуддаги уа,уомæн иронх гæнæн нæййес. 
Уогæ... Нæ гъæуггаг Додтан царди хуар- 
зæнхæй иливд некæд адтæй. Æма куд нæ, 
æ бонгин ниййергутæ æй иливд некæд уагъ- 
тонцæ — ахурмæ, раерхæфсунмæ ин зæр- 
дифæндон фадуæттæ унбæл сæ уодтæй арт 
цагътонцæ. Сæрдигон содзгæ хори тунтæ 
’й некæд багъигæ дардтонцæ. Уазал уару- 
ни æртæхтæ дæр æ бауæри хеди лæсæнтæ 
некæд нихснадтонцæ. Еу цубур дзурдæй, 
мæ уод, ци хуæздæр ма дин фæууонæй 
исхъæрдтæй æ лæги карæмæ. Царди гур- 
гъахъ нæдтæбæл цæугæй фур фæлладæй 
ка некæд бакъинстæй, е кедæрти фæрци 
устур бунати ку исбадтæй, æ лæгигъæдæ 
ба уæд равдиста. Ка дæн — æз дæн, зæгъ- 
гæ, фур устуйрадай æ сæр дзорунмæ дæр 
нæбал хаста рæнгъон, зæнхон мæлуйнæг- 
тæмæ. Гъе, æрмæст лигъстаг кæмæн ад- 
тæц, уони рази æ къелæ цалхау разелæ- 
базелæ кодта, æ комидзаг дæр син не ’вгъау 
кодта, æма... Фал, куд фæззæгъунцæ, рай- 
78 

дайæн ци гъуддагæн ес, уомæн кæрон дæр 
ес. Додтани гурумухъ менеугутæ хорæн- 
бæрæг иссæнцæ, æма æ бунатæй хъазму- 
зау фесхъиудтæй. Фесхъиудтæй æма сæр- 
губур æма иуонтæ бæрзондæй цæуй. Æма 
куд нæ, раздæр æхуæдæг дзорунмæ устуй- 
радæ кæмæ кодта, етæ имæ сæхуæдтæ нæ- 
бал дзорунцæ. Æ кийнæ ин хатунцæ. Дод- 
тан ба гъенцъуни арти содзуй. Бæргæ ма 
фæсмон кæнуй. Цалх дæндаггай ке зелуй, 
е си байрагæсæй, фал... 
ФУДИРОНХГÆНÆН ДОР 
Гъо, нæ нæртон фиддæлтæмæ адтæй 
уæхæн дор. Адæймаг, дан, æ зæрди масти 
уаргъ хæссун ку нæбал фæразидæ, сагъæс- 
ти румпæг ин æ уод æхсинун ку райдайи- 
дæ, уæд, Нарти устур нихаси еци дорбæл 
æхё бакъолæ кæнидæ. Æма ин фенцондæр 
уидæ æ уæззау сагъæстæ, ухеритæй. Е уæд 
адтæй — фудиронхгæнæн дор син æвдадзи 
хуасау ку кодта. Ци фæууæц абони, еци дор, 
еци фæткæ ку нæбал ес. Зин царди гъезæ- 
мæрттæй нæ фулдæр нæтгæ æма гъæрзгæй 
ку цæрунцæ. Кæмæндæр æгæр берæ, инне- 
тæн — æппундæр неци. Æнкъард гъудитæ 
хæрæмегъау кирбад кæнунцæ реуи къæндо- 
ни. Фæццæуинæ еци дормæ. Мæхе банцой- 
нæ кæнинæ, бæргæ, фал æй кæми иссерон, 
берæ æности гъæбести, дан, ранигъулдæй. 
Мадта ци фæууæн, кæбæл ма бафæдзæх- 
сæн нæ катайаг хъисмæт. Ка нæмæ æрба- 
79 

даргь кæндзæнæй æ ’нæсалд уодти фæсхъи- 
тæ. Æнгъæлдзау нæ фæллайуй. Æнгъæлмæ 
кæсæн... 
НÆЙЙЕС 
Ниййерæг — мæ рохс гъудити астæук- 
каг цæгиндзæ, мæ сагъæсти уодлæууæн. 
Мæ сонт гъудити цæлхдор. Берæ фæййа- 
гурдтон — ке хæццæ дæ рабарон царди, 
уæхæн фæлдесонд, фал... Къахехсуд бадæн 
уæззау гъургъахъ фæндæгтæбæл цæугæй, 
мæ цæститæ ниууорс æнцæ æрдзон рæсугьд- 
дзийнæдтæмæ кæсунæй, æрмæст си, дæ 
фарсмæ ке ниввæрон, уæхæн исфæлдиста- 
дæ нæдæр ергæ искодтон, нæдæр ба æс- 
тæфгæ. Хæзнати хæзнадæр, дæуæн си æм- 
бал нæййес! Мæстгунæй фæлмæнзæрдæ, 
кæугæй дæр дæу бон æй ходун, рæдуд ниб- 
бæлсун дæр ду зонис æрмæст. 
Хори тунти тæразæбæл дæ ниввæрон, 
æма уой гъар дæр дæ тайгæ зæрди фæл- 
маст æй. Ду æнтæф бони сатæг ирдгæ, зуй- 
мон уазали — гъар гъæццол, тухи рæстæги — 
нифс, федар мæсуг. Нæ, неке хæццæ дæ ес 
рабарæн — уарзондæр дуккаг зæнхи цъа- 
рæбæл н’ адтæй, нæййес, нæ уодзæнæй. 
80 

МÆДЗУРД 
"Арæх фæффинсис ^едзæртæ æма се- 
дзæргæстæбæл" — уæх;æн фæрсгутæ мæ 
арæх фæууй... "Æ мадæ кæмæн рамæла, 
дæ мади марди хабар уомæн ^æгъæ". Уоци 
æмбесондæй син раттуй дзуапп. Царди гур- 
гъахъ фæндæгтæбæл ка фæццудæй, æ 
хъицу донæй ин е ’донуг ка саста, етæ мин 
арфдæр фæййесунцæ ;сæ зæрдæмæ мæ уоди 
инæфгæ гъудити æрхун. Гъезæмари цъи- 
марадонæй æрмæст еу ха/гт ка фегъæстæ 
æй, уомæ дæр хуæздæр фæгъгъарунцæ есге 
æфхуæрд зæрди уæхеритæ. Аци гъудитæ 
æз уой туххæй нæ загътон,, цæмæй мин мæ 
зинаргъ кæсæг батæрегъæд кæна, нæ, æз 
уæхæн гъудитæй идард дæн. Фал е æнæ 
раййевгæ, æнæдаутæ, æрд^он лæвар æй, 
æма гурусхаг нæй. , > 
Гъе уæхæнттæн фæЛздзррун мæ таустæ 
дæр. Етæ æнцæ мæ гъæрзгæ зæрди фен- 
цойнæ, мæ гъудити гъар г^æццол. Æндæр 
мулкгинти хæццæ нæ фид ру аги ку сфи- 
ца, уæддæр нæ басæ ба н<е ’схæлæ-мулæ 
уодзæнæй. Нæ, соцъа сæмæ нæ кæнун, нæ 
бæллун сæ цардæй цæрунмæ дæр. Уони 
сонгун дзиггайæй мæхе дфнбæл серæ ад- 
гиндæрæй фæййахуадун, мæ\фарсбæл хуæз- 
дæр фæххуæцуй. Мæ фæллойни хуарæр- 
задæ — рæстадæ, æз — æ готондар. 
I 
81 

АДÆЙМАГÆМА КАЛМ 
Калми м^рг раг^ей æносмæ дæр адæм 
хуасинæн агурдтонцæ — маргъи æхсири 
æмаргъ æй ^онунцæ абони дæр. Хонæн æй 
зинаргъ хæйна, к&рмæн ба æхе æ цармæ 
сорæн, нæ уЫдхæссæг си уинæн, нæхе си 
хезæн. Рамб^лгæй ин æ уод æскъунæн, нæ 
хуæдтолгити цæлхит^ей æй цъæлæ кæнæн. 
Цæмæн? Æрмаёстдæркалм ке æй, уойтух- 
хæй. Некæмæ си æртхъерæн кæнуй, фул- 
дæр имæ си уа,\ уомæ ’дæр нæ бæллуй, æ 
зинаргъ циййесæй æ сæр бæрзæндти нæ хæс- 
суй. 
Æндæр фæлдесонд æй адæймаг.Ци ’ймæ 
уа, е ин æнгъæХ некæд æй, куд фулдæр, 
уотæ — хуæздæр, е дин æ гъуди, е дин æ 
бæлд. Æнæ мэргæй куд марггин æй, куд... 
Калми маргæй дохтир хуасæ кæнуй, фал... 
...Тæккæ æм|5аргæдæр æрдзон исфæл- 
дистади цæфæн ба си æмбал нæййес. Ма- 
цæмæй фæттæрсæ, адæймаги фудæнхæй 
æндæр. Æ марг дæбæл бапурф кодта, 
уæд дæ цардæй байрадтæ. Зин, хъæбæр 
зинтæй дзæбæх кæнуй æ гъæдгом. Ка ’й 
зонуй, æма ку! байгас уа, удта æносмæ 
носæй байзайуй зæрди фиди морæбæл. 
О, ци марггин дæ, ци фудзæрдæ рахас- 
тай игурцæй. 11и зундгин дæ, фал мулкбæл 
уотæ æхцул цæмæн хæссис. Мæрдтæмæ 
æнгулдзи фид ^æр берæ ку æй... 
82 

ЦИЙНИ ЦÆСТИСУГТÆ 
Мæ минкъий хортæ бабæй бамбурд æнцæ 
нæ кьæси. О, къæси, хæдзарæй куд исхонон — 
ниллæг тугур, лацамарз пец, хæдзари хурфæ 
ка иссаййев кæнуй, уæхæн дзаумæттæй 
фæлуст нецæмæй æй. "Дæ хуссæн куд уа, 
дæ къæхтæ уотæ радаргь кæнæ" — еци æм- 
бесонд нæбæл æрцудæй. 
Мæ фæрæзнæ куд амудга, уæхæн астьо- 
нæ син исбидтон æма гъæздуг, цæрунгъон 
хæдзарæбæл нимайун мæхе. Фæрсаг, адæ- 
гони, хеди тæф нæ кæнунцæ æ сумцæг фæр- 
стæ, хуснæггагæй амалгонд си неци æрцу- 
дæй. Фудцъулузæй дæр мæхе къохти фæл- 
лойнæй исирæзтæй. Амондгун дæн, еума 
хатт ма ’й зæгъун, мæ минкъий хортæ ку 
бамбурд унцæ, æма сæ кæрæдзебæл ку фæт- 
табедзæ кæнунцæ, зæрбатуг æ бæдæлттæн 
хуæруйнаг дарæгау, сæ адгин комидзæгтæ 
кæрæдземæ ку фæгъгъарунцæ, уæд æз ба 
мæхемæ амондгунтæй амондгундæр фæккæ- 
сун. Мæ сор къæбæр мæ хъури хуæздæр 
фæццæуй, цийни базурти сатæг ирдгæ мин 
мæ ростæ фестæруй, сæ амонди цæстисуг- 
тæй ме ’донуг басæттун. 
О, басæттун мæ сабидоги седзæр бонти 
æдонуг. Етæ, мæ минкъийтæ, кæрæдземæн 
адгин хъуритæ, батæ ку фæккæнунцæ, уæд 
æз ба... 
Нæ, соцъа сæмæ нæ фæккæнун, ескæд 
дæр ма ниййерæгæн бæдоли амонд гъулæг 
фæууй? Хицæ сæмæ фæккæнун. Фал мæ- 
бæл мæ цæстисугтæ комдзæуæг рацæунцæ. 
Æз уони кари гъæди халонау еунæг адтæн, 
83 

кедæр фæсдуар æнæбари енцегæй цард- 
тæн. Кедæр уозгалгæ цæстикаст бауæрæй 
иннердæмæ хизтæй, æнæ тог, æнæ гъæд- 
гон бæрæгæй мæ бауæр сихирнайау хор- 
хуфинæ уидæ. Хуцауæй арази, абони мæн 
къæсæй дæр цийни удзæл игьусуй. Ций- 
ни цæстисугтæ ростæбæл цæппозуртау 
зелунцæ. Цийнæбæл цийнæ кæнун феда- 
уй. Мæ кæддæри рист зæрдæ æма фæл- 
лад иуæнгтæ уарзти гъармæ сæхе тавун- 
цæ. 
СОР КЪÆБÆР 
Нæ гъæугæрон кæрдæгфæлуст къул- 
дун... Мæ сабидоги елхъина, мæ гъазæн 
фæзæ. Уæхæн зæнхи тæпп си нæййес, мæ 
дондæппал бæгъæмбад къахæй кæми нæ 
рафсарстæн, бунигæнтти хуæцгæй, догъи 
уайгæй, хъазмузи фæдбæл ледзгæй. Ра- 
евгъудæй еци рæстæг. Берæ бонти нимæ- 
дзæ сæ æ арф ивæрæнти бафснайдта. 
Фæццо æма ма ’рцой фæндагбæл сæ рар- 
виста. Рарвиста, уæддæр цæститæбæл ба 
арæх рагъазунцæ — нæ зæронд кæнунцæ. 
Сæумон хори зæрийнæ тунти хæццæ фиди 
къæсæрмæ идардæй уарзон бæлццон æр- 
фестæгау хорбадæни æрбалæуунцæ. Уотæ 
рауадæй аци хатт дæр. Кæддæрау арви 
айдæнæмæ кæсæгау мæ сабидогæ æхсир- 
хуз мæйи цалхау ме ’нгæсти фæцæй. Уар- 
тæ хумзæнхитæй гъæумæ ци къахнад цу- 
дæй, е абони дæр æ хузæ нæма раййивта 
84 

— уобæлти цæуидæ, цид, мæ хъисмæт 
æфхуæрд седзæргæс ниййерæг колхози ку- 
стмæ, уобæлти цæуидæ изæрæй уодагъай- 
фæлладæй æ ниллæг тугур, базурсаст 
цæргæсау æнкъардхуз къæсæрмæ дæр. 
Ами ин хезинæ е ’рбацуд æз дæр — ци 
дзоли къæбæр ибæл æруайидæ рæфтон 
хуæрди, уой æхецæн æ цæстæ некæд ба- 
уарзта, некæд си искомидзаг кодта, цу- 
муйнаг — æхе, дзоли къæбæр ба устур хæз- 
найау æ бузур дарæси арф бафснайидæ 
мæнæн. Изæрмæ дойнаг дорау ниддæвдæг 
уидæ. Уæддæр-еу ци адгин, ци фæлмæн 
уидæ. Ци ’хсицгонæй æй ракæстау кæ- 
нинæ. Цæмæй зудтон, сор къæбæри хузи 
ниййерæги хъаурæ ке цъирдтон^æ царди 
бонтæ ин ке цубурдæр кодтон. Нæй зуд- 
тон, æма ин е ’рбацудмæ дæр уомæн æн- 
гъæлмæ кæсинæ. Нæй зудтон, нæй æн- 
къардтон. Е рандæй... Абони мæбæл сагъæ- 
си сау мегъти гъæбесæй фæсмони цæсти- 
сугтæ лæдæрсунцæ, æхснун си мæхе. Ев- 
гъуд бонти тарæй мæмæ зиннуй Дзиццай 
цардæфхуæрд сорæт, æ фæлмæн уарзæ- 
гой цæстити каст. Ниййерæг бæлсагæ, 
хатиргæнагæ æй бæдоли рæдуд. Зонун æй — 
нæ мæмæ фæххаран æй. Ие ’носон дуй- 
нейæй дæр мæмæ ходæзмолæй кæсуй. 
Мадæ æма бæдоли уарзт хори тунтау — 
æносон, рæстдзинадау ба — федар, æни- 
хæлгæ, æнæкеугæ. Мадæ æма бæдолæ — 
æгънæг æма сæхтæг. Мадæ æма бæдолæ — 
цард æма уарзт. 
85 

ÆРЦÆУДЗÆНÆЙ УÆХÆН 
РÆСТÆГ 
(Новеллæ) 
Изæригæнтти фæскуст æ фæлладæй 
Дзицца арæх бадидæ нæ фæсдзæгат тута 
бæласи буни. Дæрхцæ рæстæги æ цъухæй 
еу дзурд дæр не ’схауидæ. Цæстисуги ставд 
æртæхтæ æ фудхуз хорсугъд ростæбæл 
зæйгуртæй лæсæнтæ кæнионцæ зекъæмæ — 
уордиги ба тæдзунæгæй тæдзцрнцæ къæх- 
ти бунмæ. Архаидæ сæ мæнæй басосæг кæ- 
нунмæ, бæргæ, фал... Содзийнæн хурдзини 
бафæсвæд гæнæн куд ес? Сæри магъзи ма- 
сти тулфæй игургæ дон цæппозуртæ ибæл 
алкæддæр комдзæуæг рацæуиуонцæ. Æ со- 
сæггаг фæгъгъæр уидæ. Зæйи гъæрмæ зæйæ 
игуруй — цадæ ’мбал ин арæх фæууинæ æз 
дæр. Дзицца æ седзæргæси уæхерий туп- 
пуртæ гъар цæстисугæй лигъз кодта, æз ба 
ин æнхусгæнæгæй баскъуæлхинæ. Ка ма 
уидæ уæд махæй хъалдæр. Кадæртæ царди 
хуарздзинæдтæй зæрдидзæбæхæн хæппол- 
ти хаудтæй, се ’гъæлдзæг унæр фалдзости 
дудзигъæр кодта, мах ба гъезæмари сауæ- 
донæй не ’донуг састан... Еци догæ раевгъ- 
удæй, рæстæги арф æвæрæнти ранигъул- 
дæнцæ. Рандæй хæрæйдзагæй Дзицца дæр 
е ’носон хæдзарæмæ. Зæнхи сау дуар Нар- 
ти дуйнемæ бацæуæни тæрвазæбæл æндæгъ- 
дæй байзадæй. Мæ къæс мин æдзæуæг ма 
фæккæнæ, мæ еунæги мин адæми тонхи ра- 
уадзæ. Хуцаумæ æ сор къæбæрæй дæр 
уобæл ковидæ. 
86 

Дуйней дзæгъæл нæй, фегъустæнцæ æ 
дзурдтæ бæрзонди бадæгмæ. Нæ федзæрæг 
æй, Дзицца æ кизгон сæрæй уорс дадали- 
ти уæнгæ æ нихбунтæ кæбæл фæххуардта, 
еци къæс — ес си ирæзæг уодтæ. Ес, фал 
сæ нæ уинуй Дзицца, нæ син игъосуй сæ 
цийни удзæл. Тъæр мæрдтæмæ дæр игъу- 
суй" — нæ еци гъуди раст нæй, нæхецæн си 
мах, уодæгæстæ, дзæгьæли зæрдæ февæрæн. 
Уотæ ку адтайдæ, уæд сæбæл цæстисуг дæр 
нæ калианæ. Сæ мæрдæй сау зæнхæмæ кæс- 
гæй, иуонтæ бæрзонд æма сæрниллæгæй дæр 
нæ цæуианæ. Фæсдзагати тута сагъæсхузæй 
æ медбунат, сагъд дорау, æрхунхузæй ур- 
дуг лæугæй нæ байзадайдæ. 
Æ дæлбазуртæ ци тæнæгбилæ пъерф де- 
денгутæ райрæзтæй, уони гъæуай кæнуй 
хори араугæ тунтæ, карз думги уолæнтæ 
æма ехæрцуди уодмарæн уазал æртæхтæй. 
Ци хиццаг æма хуæрзконд æнцæ, киндздзон 
кизгау нарæг — сæ асгæутæ, рæсугьд — сæ тæ- 
нæг ростæ, хъоппæгь — сæ цæститæ, уарзон — 
сæ бакаст, æхсидзгон ба — сæ тæф. Фæн- 
дуй, бæргæ мæ фæндуй уонæй еу æвзарæ 
æртонун, цæмæй æй мæ реумæ балхъевон, 
адгин ба ин никкæнон, фал... тæрсун Дзиц- 
ца ми кæддæр ци зæрди арфæй цæуæг цæс- 
тисугтæ римæхсидæ, етæ бабæй æ тæнуод 
минкин æвзурæги бауæрæй ку ралæдæрсон- 
цæ. Тæрсун... уæлеон царди ци хъицудæнт- 
тæ фæнниуазтæ, уонæй ку исахуадæ, уомæй. 
Ресгæ гъæдгомбæл мæ цæнхæ куд нивгæ- 
нон — мæ фудæбонгун ниййерæги гъæрзгæ 
зæрдæ ма æ тарф фунæййæй куд райгъал 
кæнон. Хуссæд, фунæй кæнæд. Е нæмæ 
87 

нæбал æрбацæудзæнæй, æз... æма уæд, мадæ 
æма бæдолæ, кæрæй-кæронмæ нæ хабæрт- 
тæ нидздзордзинан кæрæдземæн. Уодзæ- 
нæй, æрцæудзæнæй уæхæн рæстæг. 
МÆ ТÆРХОНДОНÆ 
Мæ райгурæн гьæуи хонсарварс ирæзæг 
гьæди къох цьæх зæлдæй фæлуст æрдозæ. 
Мæ уоди гъудити гъар гъæццол, мæ таусти 
фæлмæн уозгæ авдæнæ. Æ хъутасгъæлæс 
мæргътæ — мæ сагъæсти фæндурцæгъдгутæ, 
æ дæлбилæ Даргь-Таги дони уолæнтæ, æх- 
сæрæкъотæр бæлæсти еугæндзон сæбар-су- 
бурмæ — фæрсаггæнгутæ. Будуйраг уæгьдидо- 
нæ рæубазур ахъуз — мæ дзорæг æмбал. Есге 
цæстити бауæрæй иннердæмæ хезæг геруз 
каст, езгард дзурдтæй, мæ салд зæрди масти 
дзæкъолæ æмидолæ ку бауидæ, æ билтæй ку 
ракæлидæ, уæд æй ами исревæд кæнинæ, æ 
бун исзиннидæ мæ уæззау сагъæстæй идзаг 
хурдзинæн, бæргæ, фал... Ме ’нкъард гъуди- 
ти саст фæндури тæнти уодмарæн æзгули 
уайтагъддæр райгъусидæ реуи тар лæгæтæй, 
мæ тæхгæ базурти сестæ фæззигон бæласи 
сифтау æгъзæлиуонцæ сау зæнхи цæсгом- 
мæ. 
— Абони мæ кари бацудтæн, æнзти уæзи 
устур уаргь æ уæзæ æруагъта ме ’рагъбæл. 
Мæ фæндаг царди сæумон хорæй изæйрон 
зæрæхсетмæ — берæ цæуйнаг мин нæбал 
байзадæй, бахæстæг имæ дæн. О, тагъд мæ 
евгъуд бонтæй фæллад науæ æруадздзæнæй 
æ пæлæзтæ. Æруадздзæнæй. Уæддæр зæр- 
88 

дæй нæ цох кæнуй, иронх кæнун нæ комуй 
гъудити ханси мæ кæддæри, мæ рагбонти 
уодлæууæн, мæ сагьæссаг уæхерити ревæд- 
донæ — кæрдæгфæлуст æрдозæ. Арæх æй ра- 
бæрæг кæнун, арæх... Æцæг абони мæ нет раз- 
дæрау мæ седзæр, æнæ еу фæххуæцæг гьен- 
цьунти туппуртæ гъар цæстисугтæй ислигъз 
кæнун нæ фæууй. Нур мæнæн мæ тæрхондо- 
ни фæзæ эей. Ами фæххæссун тæрхон мæ 
царди фæлхæнтæн. Сæйраг тæрхони лæг— 
мæхуæдæг, цьæх дарæсæй фæлуст æхсæрæ, 
фæурæ, фатхъæдæ бæлæстæ — ме ’нхусгæн- 
гутæ, игуæрдæни деденгутæ — игъосæг æр- 
цæуæг адæм. Аци бон мæ бони фæтки æрмæ- 
стдæр еунæг фарста ес. 
— Фæстеуат ма цæмæн æй, райдайæн! 
Евгъуд бони хæрхæмбæлд фæдтæн мæ раз- 
дæри гъæуггаг рацæргæ нæлгоймаги хæц- 
цæ. Кæддæр мин ме ’нæхъаури мæ дзæгьæл- 
дзинадæ, мæхуæдæг ургæфтуд кæмæй ад- 
тæн, зиндони арти кæмæй сугъдтæн, мæ 
тæлфгæ зæрдæ æ къæндони фæрстæбæл æхе 
ке азарæй хуаста, уой мæ цæстæмæ федиси 
хузи бадардта. Ци дзуапп ин равардтайнæ, 
хор бони арв ниццæвæгау мæмæ фæккас- 
тæй. Ме ’уæнгти тухæбæл мæ зæрдæ ку дард- 
тайнæ, уæд ин бæргæ... фал мæ мартъий ехау, 
мæ тæнæгбæл, фæззигонд тайуаг кæрдæгау 
ме ’нæхъаурæбæл феййафта. Æвæццæгæн 
мæмæ æ нифс дæр уомæн бахаста, æндæр... 
Æма ма ин ести фидбилиз дæр ку ракодгай- 
нæе цьухи дзурдгæй, еба ме ’нæуагмиуæй. 
Неци, цубур загьдæй, æй нæ фæндæ адтæй, 
уина мæ, е. Нæ æй фæндæ адтæй, æ цæсти- 
ти рази сау мегъи пъæстуйæй зиннон. Æма 
89 

мæ æнæ кардæй рарæхуста, æнæ бæттæнæй 
ба мæ ниййауигъта, æнæ тог рангъæвзгæй 
мæ фехсуд бауæр тогведуд фæцæй. Е ран- 
дæй— æсау гъудити сурхзинг фатнисан- 
бæл исæмбалдæй, æма боз адтæй æхецæй. 
Цæмæн? Уойбæрцæ устур фудраконддзина- 
дæ ми æ зæрдæбæл ци дардта — нæ ’й зонун 
абони дæр. Æз ба, ехдзагъд талайау, иуонг- 
уагъд æма сæргубурæй мæ медбунат цавд- 
дорау лæугæ байзадтæн. Æнæстуф масти цæ- 
стисугтæ фæлахс-фæлорс ростæбæл фæрд- 
гутæй лæдæрстæнцæ. 
"Цалх дæндаггай зелуй" — нæ фиддæлти 
æмбесонд æ къæхтæбæл ислæудгæй, æ цæс- 
титæй ракастæй. Мæ кæддæри "ауодæг" або- 
ни рацæргæ нæлгоймагбæл нимад æй. Æз — 
мæ тæккæ лæхъуæни дзамани. Рахаудгæй ми, 
ме ’рагъи берæ æнзти уæззау уаргьæн ке фæх- 
хастан, еци "дзæгъæл" ном. Некебал мæ рæ- 
хуайуй еци номи изгæ содзинæй. Некебал, 
кæддæри зæрди гьæдгом байгас æй. Байгас æй, 
фал уæддæр сау стьæлфæй зиннуй зæрди 
фарсбæл, æ аууон нæ байдудæй сæри магьзи 
гъудити ханси. Нæ байдудæй... 
Мæнæ, кæддæр дзæгъæли номæй кæмæ 
дзурдта, уой хæдзари колдуармæ æфсæрм- 
дзастæй истуй федисгæнæг. 
— Дæ сæр мæ æхсицгон багьудæй, ма ба- 
зийнадæ кæнæ, дæ бон æй, æма мин дæ зо- 
нундзинæдтæ ма бавгъау кæнæ, дæ хуарздзи- 
надæ дин нæ феронх кæндзæнæн. — Хуарз- 
дзинадæ, кæддæр мин ци "хуарздзинадæ" ра- 
кодта, е мæ цæстити рази рагимисау рагъаз- 
та. Мæхе си еуварсмæ гæлдзун, æндæрæр- 
дæмæ кæсунбæл архайун — цæмæй æй нæ 
90 

уинон, цæмæй си фæххецæн уон, фал... 
Кæддæр, ме ’нæхъаури зæрдæсаст кæмæй 
фæдтæн, еци федистæ: дзæгъæл, æнæбакæ- 
нæг куййи бæдолæ, етæ нур дуггаг хатт мæ 
гьостæбæл фидиуоси фудæлгъистау дудзигьæ- 
рæй ниййазæлдæнцæ. 
Бон хуарз зæгъун æрбацæуæгæй байронх 
æй. Тогæй дон уæззаудæр æй, маст мастæй 
ке нæ фæххатунцæ, е дæр ми иронх н ’ад- 
тæй, фал ци загъдæуа мæ зæрдæн, нæ мин 
бауагъта мæ цьух райгон кæнун, ме ’уазæгæн 
æгас цæуай зæгъунæн. Сæри магьзи гъуди- 
тæ имæ лигъстæ ’нгæсæй дзурдтонцæ. Ма 
кæнæ уотæ, "тог тогæй нæ фехснадæуй", 
бафедауетæ, фал... Ци загьдæуа мæ хевæнди 
къузуппа зæрдæн, æхе фæндæ ратардта. 
"Нæ" дзуаппи хæццæ æй рарвиста... рандæй 
зæрдихудтæй. Рандæй, æз ба, — алкæдау, мæ 
тæрхондонæ фæзи мæхецæн тæрхон хæссун. 
Мæ сæри магъзи гъудитæ æма зæрди фæнди- 
тæ фæссагелæ ’нцæ. Фиццæггæ бафедаунбæл 
арази æнцæ, фал зæрдæ нæ арази кæнуй. 
Æнанхос, æнæбунати федиси гьæдгом берæ 
бонтæ раевгъуди фæсте дæр не ’гас кæнуй. 
Ресуй æма тæхсуй, асдзæгъдуй, æппунфæс- 
таг, исарази æй магьзи фæндонбæл, фал зæр- 
дæ дæр иронх кæнун ба уæддæр нæ комуй. 
"Ехи буни гъар дон цæуй" — еци æмбесонди 
æцæггадæ ми абони бунтондæр байрагæс æй. 
91 

СÆРГÆНДТÆ 
Ныхасы фарн 5 
Фæлдисæг - 
Катай 6 
Хъуыдытæ - 
Хæс - 
Мад ч 7 
Быдыргъ - 
Фæдзæхст 8 
«Мæ сæгæйдзаг къæс...» - 
Бæлæгъ — 
Уарзт 9 
Хæхты зæлтæ 10 
Зындон - 
Ныййарæг 11 
Бæхрæгъау 12 
Уарзты аипп 14 
Мæ фыдæлтæ - 
Æнусон бæлццон 15 
Уæзæджы фарн - 
Зæрдæйы аууон 16 
Йæ цъуппыл лæууын абон - 
Æнусон тох 17 
Хъулон митæ - 
Фарст 18 
Мæ лæвар - 
Зæрдæйы хъæр - 
92 

Рæстæг 19 
Ахсæн т 
Дыууæ арты - 
Бахиз мæ! 20 
Дзыццайы фæдзæхст - 
Судзаггаг цæссыгтæ (Новеллæ) - 
Æнæрхъуыды фарст 23 
Æрхæндæг æмæ фæсмон 24 
Æз — дуне - 
Сæуæхсид (Розæ Кочысонæн) 25 
Мысинæгтæ - 
Суадон (Этюд) - 
Рох уæтæры 26 
Кæд 27 
Дзæнæт 28 
Хъæр 29 
Цæмæн? - 
Ныййарæг - 
Чи загьта? 30 
«Фæсарæйнагдарæстæ...» - 
Дидинæг 31 
Уыдис ахæм рæстæг - 
Ис 32 
Уарзт - 
Хуртæ - 
Хорздзинад 33 
Доихæрис - 
Рæстдзинад - 
Адæймаг æмæ калм 34 
Гæлир фæндæгтæ - 
Зындонæй дзæнæтмæ 35 
Хъæздыг дæн - 
Хуыздæр - 
Атындзыдтон 36 
Стъалы æмæ рæстдзинад - 
93 

Адæмы фыдæх 36 
Цуаноны сагъæс 37 
Урс халон - 
Æвзонг дуне 38 
Чи мын ратдзæн дзуапп? - 
Æнусон фа{эст 39 
Фæтк - 
Азæлд - 
Аланы авдæн 40 
Ныййарæгмæ - 
Фарн 41 
Рæдыд 42 
Мигътæ - 
Хъæды - 
Дыууæ цæсты (Этюд) 43 
«Мæ ихсыд уды фæзгъæртæ...» ....' 44 
Фиды 45 
Фынтæ (Этюд) - 
Саударæг ус 46 
Æбæрæгæй фесæфæг салдаты монолог 47 
Мады рыст 48 
Фæндаг 49 
«Цæссыг, кæм райгуырдтæ?..» - 
Зæрдæйы хъæдгом (Новеллæ) - 
Бузныг, адæм! 51 
Цæуын 52 
Саударæг усы цырт (Фыдæлтыккон 
таурæгъ) - 
Рæстæг 53 
Нæ уырны - 
Самадта 54 
«Æгомыг дунейы...» - 
Кæддæры рис - 
Хæхтæ 55 
Ныййарæджы цæссыгтæ (Новеллæ) 56 
94 

Барбашовы цырты раз 58 
Задæлескы нана - 
Сæгуыт афардæг (Цуаноны фыстытæй).. 59 
Фыдыуæзæг ^ 66 
Нæ фæстаг загъд \ 70 
Тæрегъæд 71 
Бахуæруни бафедун гьæуй (Сатирикон 
миниатюрæ) > 73 
Уæлæбæл мард 74 
Хуарзæн мулк ма скæнæ, лæгъузæн ба ’й 
ма ниууадзæ < 75 
Æрдзæ — зæрди гьæдгом.дзæбæхгæнæг ..76 
Маци дзорæ, æма 77 
Цалх дæндаггай зелуй '• 78 
Фудиронхгæнæн дор ( 79 
Нæййес 80 
Мæ дзурд • 81 
Адæймаг æма калм 82 
Цийни цæстисугтæ 83 
Сор къæбæр 84 
Æрцæудзæнæй уæхæн рæстæг (Новеллæ).. 86 
Мæ тæрхондонæ 88 

Литературно-художественное издание 
Гурдзибеев Борис Гадзоевич 
ОТЗВУКИ ГОР 
Миниатюры на осетинском языке 
Редактор И.Х.Джанаева 
Художник Н. Ф. Василенко 
Художественный редактор Г. 3. Чеджемты 
Технический редактор А. В. Ядыкина 
Корректор Э. Дз. Баликоева 
Сдано в набор 14.03.02. Подписано к печати 14.05.02. 
Формат бумаги 70x90 1/32. Бум. тип. №1. Гарн. шрифта 
«Кудряшов». Печать офсетная. Усл.-п.л. 3,51. Учетно- 
иэд.л.2,67. Тираж 500 экэ. Закаэ № . С 15. 
Комитет Республики Северная Осетия - Алания по 
печати и делам издательств. 
Иэдательство «Ир», 362040, г.Владикавказ, проспект Мира, 
25. 
Республиканское издательско-полиграфическое предпри- 
ятие им.В. А. Гассиева, 362011, г. Владикавказ, ул. Тель- 
мана,16. 


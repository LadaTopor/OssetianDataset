ЭАСОХТЫ 
УЗАФЕ1? 
Ф 
АРН 
ЦÆГАТ ИРЫСТОНЫ ЧИНГУЫТЫ РАУАГЪДАД 
ОРДЖОНИКИДЗЕ * 1964 

С(Осет.) 
Д43 
Муэафер Дзаеохов 
Честь отца 
Стихи 
на осетинском языке 
Северо-Осетинское книжное издательство 
Орджоникидзе * 1964 

Дæуæн, мæ мад, 
йæ хъæбулты хуртæй чи нæ бафсæсти. 
А в тор. 

МÆ САГЪÆСТÆ, МÆ БÆЛЛИЦТÆ... 
Фыццаг фембæлд... Æвæццæгæн, уыцы ныхæстæ 
судзгæ зæрдæйы фыццаг ныхæстæ уыдысты. Ирон 
чызг ^шхдаг хатт ацыд хъазтмæ... Æвзыгъд 
лæппу фыццаг хатт бакаст йæ уарзоны сау-сауид 
цæстытæм... Цæргæсы лæппын фыццаг хатт ай- 
вæзта йæ базыртæ æмæ йæ ахстонæй стахти цъæх 
арвмæ... Фыццаг хатт сывæллон ауади йæ къа- 
хыл, скодта ^ьщцаг ныхæстæ... Нывгæнæг сарæз- 
та фыццаг ныв... Композитор ныффыста (^ыццаг 
зарæг, поэт — фыццаг æмдзæвгæ... 
Æз фыццаг уацмыс~"куы ныффыстон æмæ 1955 
азы журнал «Мах дуджы» куы фæзынд, уæд мыл 
æстдæс азы йедтæмæ нæма цыд. Цыма мæнæй 
амондджындæр нал уыди, афтæ мæм каст. 
Ныр мæ рагбонтæ атахтысты. Институт каст 
куы фæдæн, уæдæй нырмæ дæр ма рацыд цып- 
пар азы. Уыцы рæстæджы дæргъы фыстон æм- 
дзæвгæтæ, æмæ мæнæ ацы чысыл чиныгимæ^фьщ- 
цаг хатт æмбæлын кæсджытимæ. 
"^Ехсызгон мын у уыцы хъуыддаг. Фæлæ тæрс- 
гæ дæр кæнын. Тæрсын, уарзæттæ фьщцал хатт 
фембæлынмæ цæугæйæ куыд фæтæрсынц, афтæ. 
5 

Æз дæр фыццаг хатт æргом кæнын мæ бæллицтæ, 
мæ сагъæстæ. Æрмæст уыдон — сæ кæрæдзийы 
раз, æз та — адæмы раз, ме ’схъомылгæнæг, мæ 
фæндагамонæг, мæ уарзон адæмы раз. 
Дзасохты М. 
1963 азы 11 июль. 

ХЪУЫДЫТЫ ’ФСУРГЪ 
Хъуыдыты ’фсургъ! 
Дзылар бакæнын макуы уадз дæхиуыл. 
Ныббырс-иу дугъонау цыппæрвадæй дæ балцмæ, 
Фæлæбур-иу знæт тымыгъы барцмæ 
Æмæ, уадз, хъуысæд уый фæстæ йæ ниуын. 
Æвзыгъд уарийау арвы цъæх — дæ хъазæн, 
Æвзистæнгæс æврæгътæ та дын — базæн. 
Ды улæфыс æхсæрдзæнты хъæлæсæй, 
Уæндондæр дæ Кавказы гуырд цæргæсæй. 
Куы хъавой дæу æрцахсынмæ æнцонæй, 
Уæд ма радт, макуы абадынмæ де ’рагъ. 
Дæ фæд-фæд чи зила æхсæвæй æмæ бонæй, 
Дæ хорзæх хъуамæ ’рмæстдæр ахæм фена. 
Хъуыдыты ’фсургъ! 
Поэтæн ды йæ мад дæ, 
Æнæ дæу баззайдзæн йæ даргъ царды æвæдæй. 
Уыдзæн йæ зæрдæ сау мигъæй æнкъарддæр, 
Æнæ дон уардиау иыххус уыдзæн уæлхъæдæй, 
Хъуыдыты ’фсургъ! ’ 
Кæнын дæм æз «тæхуды». 
Дæуыл бæттын мæ рухс бæллицты сагъæс, 
Цæй, тагъддæр мæ цъæх æрвгæронмæ ахæсс, 
7 

Цæмæй дæм хъуыса хъæлдзæгæй мæ худын. 
Æрхæндæгæй мæ ма ныууадз дæ фæстæ, 
Мæйдар æхсæвы ма бамбæхс мæнæй. 
Цæй, тагъддæр, науæд аивгъуыйдзæн рæстæг, 
Поэтæн та дзæгъæл лæууæнтæ нæй. 
Хъуыдыты ’фсургъ! 
Дæ базыртыл мæ дардæй 
Поэзийы ызнæт уылæнтæм фехс 
(Цæвынæй ма фæтæрс, нæ дæм райсдзынæн ехс). 
Уым бафсæддзысты рухс бæллицтæ цардæй. 
Уым базондзынæн ленк кæнын æдæрсгæ, 
Уым мысдзынæн æппынæдзух дæ хæрзтæ... 
Цы дзурын!.. 
Ма кæ, ма байхъус мæ дзырдтæм! 
Æз дæм æппындæр курынмæ нæ цыдтæн. 
Ыскодтон дæм уæндон ныхæстæ сонтæй, 
Былысчъилæй мæм ма ракæс бæрзондæй. 
Ныббар, ныббар æвзонг удæн йæ рæдыд, 
Дæ хорздзинад æй домгæйæ нæ фæнды. 
Нæ дæ хъавын æрцахсынмæ æнцонæй, 
Фæлтау æдзух — æхсæвæй æмæ бонæй — 
Æнусты дæргъы зилдзынæн дæ фæдыл 
Æмæ кæд афтæмæй фæхæст уон æз дæ барцыл, 
Уæд атæхдзынæн стыр фидæнмæ балцы. 
1962 §з. 
8 

«ÆНÆБÆРÆГÆЙ ФЕСÆФТИ УÆ ДАРÆГ...» 
Мæ фыд €осыгкойæн 
«Æнæбæрæгæй фесæфти уæ дарæг...» 
О, ахæм гæххæтт цал хæдзары райстой! 
0, уыцы дзырдтæй ис ыскæнæн хъарæг. 
О, уыцы дзырдтæ цас цæссыгтæ ’рхастой! 
О, уыцы дзырдтæ цал зæрдæйы скъахтой! 
О, уыцы дзырдты мах кой уыдис, мах кой. 
Мах уыцы дзырдтæ сидзæртæй ныууагътой. 
Æрмæст нын æй уæд хистæртæ нæ загътой. 
«Æнæбæрæгæй фесæфти уæ дарæг...» 
О, уыдон фехъусгæйæ ’рхизы бæхæй барæг! 
О, уыдон систы хъарæджы ныхæстæ! 
Фæлæ нæ дзурынц абон дæр æххæстæй, 
Куь:,д тох кодтой нæ уадæмдых цæргæстæ, 
Мæ фыд куыд хæцыд тугуарæны хæсты, 
Куыд-иу хъазыди сау мæлæт йæ фæстæ 
Æмæ та-иу куыд алыгъди йæ фæрсты. 
«Æнæбæрæгæй фесæфти уæ дарæг...» 
О, ахæм уыди йе ’взаджы хатт хæстæн! 
0, уыцы дзырдтæ сты мæ фыды марæг! 
9 

О, уыдон дарынц алы бон æмбæхстæй 
Фыдæй-фыртмæ цы ныстуан цыд фæстаг хатт, 
Хæстоныл хур кæм аныгуылд, цы сахат! 
Йæ тыхулæфт кæм аскъуыди æрдæгыл, 
Каем æрхауд тугкалгæйæ уалдзыгон кæрдæгыл. 
«Æнæбæрæгæй фесæфти уæ дарæг...» 
Цыппар дзырды, цыппар фыдох ныхасы. 
Сымах æрдæгыл аскъуынут мæ зарæг 
Æмæ та сагъæсгæнгæ ’рлæууын иог уæ разы. 
Æрлæууын, хъусын дзуаппæнхъæлмæ ногæй, 
Æрмæст сымах нæ радзурут æргомæй 
Фæллад бæлццон—мæ зынгхуыст фыды номæй, 
Цæуыл дзырдта, цы фæдзæхста Кавказмæ? 
«Æри-ма дон!..»—кæмæ хъæр кодта уд исыны 
размæ? 
Каэм ахуыссыди ’нафоны йæ зынг? 
Йæ цуры чи калдта тæригъæддаг цæссыг? 
Ыстæй кæм æрцыд сау мæры ныгæд. 
Фæстаг белгом ыл чи. ныккалдта, кæд? 
«Æнæбæрæгæй фесæфти уæ дарæг...» 
Ысты æнусмæ уыцы дзырдтæ арæн 
Сымах æхсæн, хъæбул æмæ ныййарæг. 
Рæхджы, мæ фыд, ысуыдзынæн дæ карæн, 
Фæлæ уаёддæр нæ фендзынæ ды мæн, 
Кæмдæр хуыссыс ды сау мæры, æмæ 
Дæ бон нæу бацин кæнын де ’нхъæлцау 
хъæбулыл... 

Дæ хуызист ауыгъд ис цæрæнбонты нæ къулыл. 
Кæсыс ды уырдыгæй мæ иувæрсты кæдæмдæр. 
Цыма мæ раст нæ кæныс, нæ, уынгæ дæр. 
«Æнæбæрæгæй фесæфти уæ дарæг...» 
О, уыцы дзырдтæй ис ыскæнæн хъарæг! 
О, уыцы дзырдтæ сты мæ фыды марæг! 
О, уыдон фехъусгæйæ ’рхизы бæхæй барæг! 
«Æнæбæрæгæй фесæфти уæ дарæг...» 
Сымах æрдæгыл аскъуынут мæ зарæг. 
Ысты æнусмæ уыцы дзырдтæ арæн 
Сымах æхсæн, хъæбул æмæ ныййарæг! 
1962 аэ. 
11 

МÆ СÆЦТТÆ МÆ КУЫ АХОНЫНЦ СÆ 
ФÆДЫЛ... 
Куы ныккæсын цъæх арвгæронмæ ’дзынæг, 
Уæд фенын алкæд дардбæстаг бæлццæттæ. 
Уæндон — сæ каст, хæцæнгарзæй — хæрзцæттæ. 
Æхсаргард, хъама, фатдæтты — сæ фæттæ. 
Цæхæртæ калынц саулохты цæфхæдтæ... 
Фæцæйбырсынц хъамбулджын зæнг алантæ, 
Фыдгулы судзгæ нæмыг аздахынц сæ уартæй. 
Фæстагмæ ’ртымбыл кæнынц се ’знæгты æгасæй 
Æмæ сæ амарынц сæ тызмæг цæстæнгасæй... 
Мæнæн дæр бацæуы уæд ног хъару мæ уæнгты, 
Мæнæн цыдæр бардуаг стыр тыхтæ фæдæтты. 
Куы ныххизын мæ рухс хъуыдыты арфмæ, 
Куы нымдзаст вæййын мигъты ’хсæнты арвмæ, 
Куы ныхситт кæны уаддымгæ мæ рæзты, 
Куы ’ртасынц зæхмæ тар хъæды бæлæстæ, 
Куы смидæг вæййы арвæрттывд мæ цæсты, 
Уæд бахауын: æз цардамондыл хæсты... 
Уый нартæ райстой фат æмæ æрдын 
Æмæ хуыцæутты райдыдтой цæгъдын. 
Кæмæн хордтой æдзухдæр ард сæ номæй, 
12 

Гъе уыдон ныхмæ сыстадысты ’ргомæй. 
Æз дæр ныддодой кæнын карздæрæй «хуыцаумæ» 
Æмæ та суадзын космосмæ зынг наутæ. 
Æнусты ’хсæнты куы акæсын фæстæмæ, 
Куы ’рхæццæ вæййын нарты стыр бæстæмæ, 
Уæд фенын уыдон диссаг куывды бадгæ, 
Уæд фенын уыдон кафгæйæ гуыпп-хъазты. 
Сæ даргъ рæгъбадты гуймаг лæг нымад у, 
Сæ даргъ рæгъбадты ацæйаг у фарсты. 
Æрцыд сæм уазджытæ фæсфурд бæстæй, æрцыд. 
Кæнынц сæ алкæмæн нæрæмон кадау цыт. 
Мæнæн дæр ме’рдх рдтæ зынаргъдæр вæййынц уæд, 
Æз дæр ныфсджындæрæй æрбалæууын сæ разы. 
Фыццаг сидт рауадзынц: «Æрдхорддзинад цæрæд!» 
Æмæ сæ цæрæнбон ирон сыкъайæ нуазын. 
Мæ сæнттæ мæ куы ахонынц сæ фæдыл, 
Фыдæлты зарæг ку’ ацæгъды мæ фæндыр, 
Уæд цæстыты раз тохы быдыр сысты: 
Мæгуыр йæ тыхгæнæгмæ мастисæг фæбырсы. 
«Аврорæйæ» Поленовы* цæхæртæ 
Æрхауынц бонджынтыл ставд ызды æртæхтæй. 
Ныккæлы бирæ туг сæрибар цардыл тохы, 
Ныккæлы бирæ туг сæрибар царды охыл, 
Фæлæ сырх тырыса нæ ахауы æрмæст, 
Фæллойгæнæг домбай къух ыл фæхæст... 
**Мичман Поленов — 1917 аэы „Авроржйæ" фыццаг залп 
радта Зымæгон. Галуаныл. 
13 

О, уыцы бонтæ мысгæйæ нæ цард 
Вæййы мæнæн уæлдай тынгдæр зынаргъ! 
Мæ рухс бæллицты ку ’абалц кæнын дардмæ, 
Нæ фæдонтæ — нæ цоты цоты цардмæ, 
Куы свæййы ног фидæн мæ уазæгуат, мæ фысым, 
Уæд мæм домбай лæджы ныфсджын ныхас 
фæхъуысы: 
Фыдæх æмæ рæстдзинады ’хсæн карз тох 
Бынтондæр ахицæн, фæуæлахиз рæстдзинад. 
Æнхъæвзы дун-дунетыл цардуалдзæгау цинад, 
Зынгхуыст фыдæлтæ нын сæрибарад æрхастой. 
Æнусты тарæй не ’стыр бæллиц разынд. 
Зæххон дунейыл амондджын дуг хъазы. 
Æз зонын, диссаг уыдзæн адæймаджы фидæн 
Æмæ нæ сомбоны раз ме ’стыр хæстæ фидын. 
1962 аз. 

МИГЪТÆ, МИГЪТÆ... 
Мигътæ, мигътæ, ма кæсут хъуынтъызæй, 
Ма ’вдисут уæ цæстæнгасæй маст. 
Цыма дуне фестдзæни тыгъдызæй, 
Уый хуызæн у тарæрфыг уæ каст. 
Фæлæ зонут, ничи уæ фæтæрсдзæн, 
Арвы цъæх нæу бамбæхсын уæ бон. 
Дымгæ та уæ искуыдæм фæхæсдзæн, 
Æмæ рухс хур ракæсдзæни сом... 
Мигътæ, мигътæ, урс-урсидтæ, саутæ, 
Арв æмæхгæд ма кæнут зыдæй. 
Не ’стут, нæ, æндонæй арæзт наутæ 
Æмæ уын ыстыр цæрæнбон нæй. 
Мигътæ, мигътæ, асæст бон уæ фæстæ 
Нæй фæдарæн сармадзан æмбæхстæй, 
Арв ныинæрдзæн, райхъуысдзæн гæрæхтæ, 
’Рызгъæлдзысты дондыппыр æртæхтæ. 
Фæлæ къæвда банцайдзæни уайтагъд — 
Æмæ зæхмæ хуры тын æрбатахт. 
15 

Мигътæ, мигътæ, нæу уæ хъару бирæ, 
Уымæн æмæ уе ’хсæн нæй цæдис. 
Дымгæ фесты алы хатт уæ пирæн. 
Уайтагъддæр та акæлы уæ фист. 
Мигътæ, мигътæ, ницы у æртхъирæн, 
Иу ранмæ дæр ма ’мбырд кæнут, ма. 
Зонут, дымгæ фестдзæни уæ пирæн, 
Арвгæрæт.тыл байтаудзæн сымах. 
Мигътæ, мигътæ, ма кæсут хъуынтъызæй, 
Ма ’фтаут æнкъарддзинад зæххыл. 
Дун-дуне иæ фестдзæни тыгъдызæй, 
Тарæрфыг нæ не ’скæндзæн уæ хуыз. 
1962 аз. 
16 

МÆ ХЪÆУЫ 
Дæ бонтæ хорз, мæ райгуырæн хъæубæстæ1 
Фæзынд та дæм дæ бирæ фырттæй иу. 
Мæ зæрдæ раджы д’ амондæй фæхъæстæ, 
Æмæ йæ цинæн нал фаг кæны риу. 
Фæцæуын райгæ, хъæлдзæгæй нæ уынгты. 
Мæ цæстыл хъазы ивгъуыд бонты цард: 
Кæддæр-иу ам æвдылдтæн арæх рыгты, 
Сыджытæй кодтон гарнатæ, хæдзар. 
Мæ мад мын-иу куы бахуыдта сырх хæдон, 
Уæд-иу кæм уыд мæнæй хъалдæр зæххыл! 
Нæ уыдтæн, нæ, æз уыцы бонты ’вдæлон — 
Ызгъордтон дардмæ уисæй конд бæхыл. 
Хыл кодтон арæх, надтон-иу кæйдæрты. 
Мæхи мын надтой ме ’мгæрттæ фылдæр. 
Нæ уагътон дурæй цъиу тæхын мæ сæрты, 
Уыдтæн рæстдзæвии, ме ’мбæлттау, æз дæр. 
2 Фыды фарн 
17 

Зылдтæн-иу арæх цуанон лæгау хъæды, 
Нæхимæ хастом дидинджыты баст. 
Мæ уарзон чызгæн Урсдоны был сæрды 
Æстдæсаздзыдæй райхæлдтои мæ уарзт. 
1958 аз. 
18 

РАГУАЛДЗÆДЖЫ’ XЪУЫДЫТÆ 
Ракасти пæ рухс дæстытæи хурбон, 
Хъал зымæг йæ хъысмæтыл ыскуыдта, 
Быдырæп пæ митын кæрц ныскъуыдтæ 
Æмæ дары алы рæтты хъулоп. 
Гъе, æрмæст ма аууæтты цы мнт н, 
Стæй Кавказы урссæр хæхты цъити 
Зымæгæи лæууынц, лæууыиц æвдисæп. 
Фæлæ цъити никæн бон у снсып, 
Аууæттæ та атайдзысты уантагъд, 
/Емæ уæд — быптондæр зымæг атахт. 
Ахæм бонтæ рохгæнинаг ие ^сты: 
Лæг цы вæййы, авд ахæмы фесты, 
Зæрдæмæ та уарзондзинад сонтæй 
Хъазы, худы рагуалдзæджы бонтæй. 
1960 ап. 
19 

ЗЫМÆГМÆ КÆНЫНЦ МÆСТЫ 
Зымæг, зон, дæумæ мæсты 
Абон бирæтæ ысты. 
Уалæ хур йæхæдæг нæу? 
Уый дæр знаг ысхуыдта дæу. 
Нал æй уадзыс ракаст, нал. 
’Рцыд йæ хъарм тынтæн адзал. 
Арвы цъæх æмбæхсыс мигътæй. 
Урсдон нал зыны дæ ихтæй. 
Зымæг, зон, дæумæ мæсты 
Абон бирæтæ ысты. 
Мит лæууы дзæнхъа кæритæй, 
Зæрдæ сфæлмæцыд дæ митæй. 
Нæй дæм иучысыл тæригъæд. 
Хъæдты, быдырты у ихæн. 
Тæрхъус пыхсы холлаг н ’ары. 
Мæргътæн нал хъуысы сæ зацын. 
Зымæг, зон, дæумæ мæсти 
Абон бирæтæ ысты. 
Дуне бамбæрзтай дæ миттæй. 
Зæххæн сты сæнт-урс йæ синтæ, 
20 

Куырой нал ыссы мæнæу. 
Уый дæр, цымæ, д ’аххос нæу? 
Зæгъ, цæмæн у салд нæ дон? 
Стæй цæмæн ысцыбыр бон?.. 
Зымæг, зон, дæумæ мæсты 
Абон бирæтæ ысты. 
Гæды рувас æмæ бирæгъ 
Тынг кæнынц дæумæ æртхъирæн. 
Цуаны нал уæндынц æдæрсгæ, 
Сты сæ фæдтæ ’дзух æмбæхсгæ. 
Иу дæр дæ дзы хорз нæ хоны. 
Скуынæг сын кодтай сæ холы. 
Зымæг, зон, дæумæ мæсты 
Абон бирæтæ ысты. 
Фæлæ сывæллæттæ, зон, 
Цин кæнынц æхсæв уа, бон. 
Уыдон уазал зымæг уарзынц. 
Уæлбыл къахдзоныгътæй хъазынц. 
Хъæлдзæг уынæр хъуысы дардмæ, 
Æрдз æрыхъуыста сæ зардмæ. 
1962 аз. 
21 

НИКУЫ... 
Никуы сыстад райсом раджы, 
Никуы адугъ кодта таджы. 
Никуы бафæзмыдта ’мгæртты, 
Никуы ’рсаста суг сæ кæрты. 
Никуы фелта «фоидз» пæ боныг, 
Никуы загъта: «Урок зоиын!..» 
Никуы бафснандта пæ хуыссæн, 
Ннкуы радта холлаг фысæн. 
Никуы байхъуыста йæ мадмæ, 
Никуы ауæндыди дардмæ. 
1963 аз. 
22 

ХУЫСНÆГ 
Нæ гæды махæн у нæмин’аг, — 
Нæ уадзы не ’скъаппы хæринаг. 
Æхсæв дæр æй хуыссæг нæ ахсы, 
Ысси хуыснæг, мыстытæ и ’ахсы. 
Мæнгард, фæлитой у, фыдгуыбын, — 
Ызнон та радавта нæ гуымбыл. 
Нæ гæды уымæн у нæминаг, 
Кæй давы сусæгæй хæринаг. 
1958 аз. 
23 

ГАЛИУМÆ 
«Зайы зивæджы гуыл хомæй», — 
Макуы- йын зæгъ афтæ ’ргомæй, 
Науæд райдайдзæн тæргæйттæ, 
Фехсдзæн исчердæм йæ хæйттæ. 
Уый дæм дзурдзæни фæстæмæ. 
Нал дæм байхъусдзæн ныхасмæ, 
Ацæусш кæм хъæуа размæ, 
Уым ыздæхдзæни фæстæмæ. 
Уып бæсты йын афтæ дзур: 
«Дар дæ дурæхсæны дур, 
Ма уадз цъиу тæхын дæ сæрты, 
Фæзм æдзухæй дæр æвзæрты, 
Хистæрæн-иу ма радт бадæн, 
Макуы уисæн кæн дæ мадæн, 
’Мбæлттæй макæуыл кæн мæт», — 
Уый дæм байхъусдзæни уæд. 
1963 аз. 
24 

МАСТ 
Булæмаргъ, сауцъиу, 
Мæлгъæвзаг дыгоппон, 
Уалдзæг уын ахстæттæ 
Бирæ фæкодтон. 
Ради æдзухдæр 
Сымахæй мæ зæрдæ, 
Алкæд уæ фыдуæгтæй 
Хъахъхъæдтон сæрды. 
Алкæд-иу хайджын 
Уыдтæн æз уæ цинæй. 
Никуы уыл рацыдтæн, 
Никуы, æз хинæй. 
Кæрдæг куы фæцъæх, 
Куы сарæх дзылакъуы, 
Гъе уæд уæ лæппынтыл 
Разади пакъуы. 
Хауæг ыстъалыйау 
Атахти рæстæг, 
25 

Хурæп та хæхтæм 
Йæ фæидаг æрхæстæг. 
Вæлæстæ бур-бурпд 
Адардтон хъæды, 
Хъарм боптæ нал кодта 
Арæх фæд-фæдыл. 
Уыигты-иу бадти 
Сæумæрайсрм хадас. 
Бæстæ ыскодта 
йæ фæззыгон дарæс. 
Нал хъуысти дардмæ 
Уæ лæппынты уасын; 
Адынджыр ысты, 
Фæфидар сæ базыр. 
Къалнуæп къалиумæ 
Тахтысты раздæр, 
Уый фæстæ уæлдæфы 
Райдыдтой хъазын. 
Райсомæй раджы-иу 
Тахтыстут иумæ 
Арвы цъæх хъæбысмæ, 
Арвы цъæх риумæ. 
26 

Алкæд-иу зæрдæ 
Уæ уындæй ысхъæлдзат. 
Тахтæн уæ фæдыл 
Æд уисбæх, æд лæдзæг. 
Фæлæ уыл’ цинтæ 
Бынтон дзæгъæл кодтоп, 
Булæмаргъ, сауцъиу, 
Мæлгъæвзаг дыгоппон. 
Уе ’ппæт дæр махæп 
Фæлыгъдыстут дардмæ — 
ХуссаГфаг бæстæты 
'Ыцонвадат цардмæ. 
1963 аз. 
27 

МÆНГ ХÆЛАР 
Райдзаст ран аив цъæх фæзы 
Балы чысыл тала рæзы. 
Ног сыфтæр уалдзæг æфтауы, 
Дымгæ йæ узы, рæвдауы. 
Дидинæг й ’алыварс зайы, 
Зæрдæ йæ бакастæй райы. 
Фæлæ дын Лывдзæг йæ быны 
Сæвзæрд æмæ йæм фæбыры. 
Ауагъта къабæзтæ дардыл, 
Цин кæны й ’амондджын цардыл, 
Балмæ дын худгæйæ дзуры: 
— Хорз дын у, рæзыс мæ цуры, 
Мах ыстæм рагæй æрдхæрдтæ, 
Ахъæбыс кодтон дæ тæрттæ, 
Цæуджытыл адджын тæф тауæм, 
Дидинæг иумæ æфтауæм. 
Ды дæ мæ руаджы рæсугъддæр, 
Баст сты иумæ нæ удтæ. 
Дæн æз уæлæмæ тындзæг, 
Уымæн мæ хонынц Лывдзæг. 
1957 аз. 
28 

ÆРГОМÆЙ 
Сусæгæй ма дзурут макуы мæ цуры. 
Сусæг ныхасæй æнаддæр мын нæй. 
Уарзын æргомæй мæ хъуыдытæ дзурын, 
Уарзын мæ бæллицтыл дзурын хъæрæй. 
Сусу-бусутæ куыд хæссæм нæ сæрмæ?! 
Сусæг нæ митæ кæмæй кæнæм мах?! 
Сусæг ныхас нæ æркæндзæн æвзæрмæ, 
Сусæг дзырд айхъуысы адæмыл тагъд. 
Сусу-бусуйæ нæ рæзынц хъуыддæгтæ. 
Хинымæр митæн ис хинымæр цард. 
Арæх сæ хъуыдытæ ’мбæхсынц фыдлæгтæ, 
Фæлæ сæ фæндагыл н ’ацæуынц дард. 
Хорз ног хъуыддагыл дæ бафæндыд кусын, — 
Ууыл цы кæныс уæд сусæг ныхас? 
Дзур-иу æргомæй, уыдзæни дæм хъусæг — 
Æмæ дæ хъысмæтæй ма кæнай хъаст. 
29 

Сусæгæй ма дэурут макуы мæ пуры. 
Сусæг ныхасæй æнаддæр мын нæй. 
Уарзыи æргомæн мæ хъуыдытæ дзурыи. 
Уарзын мæ ба>ллпнтыл дзурып хъæрæн. 
1933 ;\л. 
’Л) 

ÆРДЗЫ РÆДЫД 
Сау халои, бæрзæпдты 
Зилахар кæныс. 
Туджы зæй — дæ сæнтты, 
Холы та — дæ пыфс. 
Æрдз æруагъта раджы 
Иу ыстыр рæдыд: 
Базыртæй дæ хайджын 
Бакæиып иæ хъуыд. 
Фæлæ, зон, цæргæсы 
Базыртæ хъæуынц. 
Уый зынтæй нæ тæрсы, 
У йæ бæллиц рындз. 
Арвы ног фæтæны 
Февзæры фыццаг, 
Дуне иын иæ кæны 
Атæхынæп фаг. 
Ууыл барынц адæм 
Алы хатт сæхи. 
ак 

У ызнаг æнкъардæн, 
Йе ’нæуынон — хин. 
Сау халон, бæрзæндты 
Зилахар кæныс. 
Туджы зæй — дæ сæнтты, 
Холы та — дæ ныфс. 
Æрдз æруагъта раджы 
Иу ыстыр рæдыд: 
Базыртæй дæ хайджын 
Бакæнын нæ хъуыд. 
1963 аз. 
32 

ХÆХТÆ 
I 
БАДЫ ДОН 
Бады дон у булæмаргь хæхбæстæн. 
Уымæй нуазынц уадмондаг цæргæстæ. 
Саджы хъуыры знæт уылæн фæбады. 
Сахуыр сты къæдзæхтæ йæ зардыл. 
Дон, æрра дон дард фурдмæ фæтындзы. 
Баззайы йæ фæдыл кæсгæ рындзыл 
Хæхты фидыц — хъал дзæбидыр алкæд. 
Къух ма йæм бæргæ фæтиЛы залгъæд. 
Уый та згъоры. Згъорын циу — лæбуры! 
Иу уылæн дзы н’ афæстиат мæ цуры, 
Ахаста йæ урс фæздæг йæ сæрыл, 
Искуыдæм тæхы цыма ыстæры. 
Хæхтæ йæм хъæлæсы дзагæй дзурынц: 
— Баулæф ма иучысыл нæ цуры!.. 
— Мæн лæууынмæ не ’вдæлы хæхбæсты. 
Æз фæстæдæр улæфдзынæн фæзты. 
Фыды фарн 
:33 

II 
ÆВИДИГÆ СУАДОН 
Хæхтæн у сæ цыт, сæ намыс бирæ. 
Хæхтæ сты йæ тохы мæсыг Ирæн. 
Уыдоны кад дардыл хъуыст у рагæй: 
Хъахъхъæдтой ирон лæджы ызнагæй. 
Кастысты-иу мигъаууонæй фæзтæм, 
Даргъ фæндæгтæ, адагджын уæлвæзтæм. 
Исчи-иу куы ’рбацæибырста сонтæй, 
Айнæг-йу æй ауыдта бæрзондæй, 
Æмæ-иу фæдисхъæргæнæг фестад, 
Дуртæ-иу æврæгъты цурæй фехста. 
Кæмтты-иу æрæмбырд сты тохмæ. 
Сдзырдтой-иу сæ балцы размæ хохмæ: 
«Мах цæуæм дæ сæрвæлтау цъæх артмæ, 
Сурдзыстæм та тыхгæнджыты дардмæ. 
Дар ныл, дар, æцæг фырттау дæ зæрдæ. 
Мигъты бæсты хур кæсдзæн нæ сæрмæ». 
Хæхты цот уæлахизимæ хæстæй 
Алы хатт ыздæхтысты сæ бæстæм... 
Хæхты кад нæ бахуыссыди абон. 
Хæхты кад — æнæ байсысгæ суадон. 
III 
ÆНУС.ОН ТЫХ 
Айнæг хæхтæ карджын сты, карджын, . 
Уыдоны тых иудзинады ис. 
Се ’хсæн-иу куынæ уаид цæдис, — 
Зæххы ’мвæз ысуыдаиккой раджы. 
1963 аз 
34 

МÆИМÆ НЫХАС 
Лолаты Хазбийæн 
0, бур мæй, мæ фæдыл æнæууæнкæй ма зил!.. 
Æви та мын ногæй фыдæнæн кæныс. 
Кæддæр-иу дæм сабийæ агуырдтон асин, 
Фæлæ-иу фæмæнг ис мæ сæнтты рæхыс. 
Хæстæгæй-иу искуы куы ’ркастæ нæ кæртмæ, 
Хæлæг-иу дæм кодтон уæд алыхатт æз. 
Æхстон-иу дæм дуртæ æз арæх æгæр дæр, 
Хæццæ дæм дзы иу дæр нæ кодта æрмæст. 
Мæ къух-иу фæллади, мæ дуртæ-иу фесты, 
Уæддæр-иу нæ лыгъдтæ, нæ тарстæ мæнæй. 
Бæргæ-иу мæ фæндыд хæххон цæргæс фестын 
Æмæ дæм ыстæхын, хуыссæгхъæлдзæг мæй!.. 
Æнафон-иу Урсдоны ахстон кæсæгтæ, 
Ды дæр-иу мæ цуры фæзындтæ æваст, — 
Æркалдтай-иу донмæ дæ сызгъæрин тæгтæ, 
Æмæ та-иу кæсаг сæ рухсæй фæтарст. 
Æз та-иу чысыл дæлдæр баппæрстон ме ’нгуыр, 
Æнхъæлдтон, фæрæстмæ уыдзæнис мæ балц, 
35 

Фæлæ та-иу уым дæр дæ бур цæсгом фегуырд, 
Æмæ-иу ныххуылыдз ис доны дæ барц. 
Нæ хъомты фæстæ-иу мыл быдыры ’рталынг, 
Тæрсгæ æмæ ризгæ ыздæхтæн хъæмæ. 
Ды та-иу уæд бамбæхстæ мигъы ’хсæн тары, 
Дæ рухс-иу уæларвæй нæ разынд мæнмæ... 
Æмбæхстытæй хъазыдтæн алы хатт сæрды, . 
Мæхицæн-иу -агуырдтон арфдæр бынат, 
Фæлæ-иу фæзындтæ ды уайтагъд мæ сæрмæ, 
Æмæ-иу мæ ссардта нæ цъындгæнæг тагъд. 
О, бур мæй, куы рæдион искæд бон царды, 
Куы сæвзæра искуы мæ сæры фыдвæнд, 
Миййаг æз куы бахъавон æхсæвы тармæ, 
О, курын, уæд-иу мыл дæ тынтæ нывæнд! 
1963 аз. 

БИРÆГЪ ÆМÆ ТÆРХЪУС 
Æмб ис о н д 
Æз нæ зонын, раджы уыд, æрæджы — 
Тæрхъус бахауд бирæгъы къæппæджы. 
Тугдзых сырд æй нал ауагъта къахдзæф. 
Загъта йын: «Æргæвддзынæн дæ ахсæв’...» 
Æз дæуæн хæринагæн нæ бæззын. 
Æз æдзух мæ фæрстæй тынг фæхъæрзын. 
Иу бон дæр нæ фæвæййын æнæниз. 
Хъуамæ мын тæригъæд ды фæкæнис...» 
«Хорз, æгъгъæд у, бамбæрстон дæ сагъæс. 
Ды мæнмæ æлхынцъæрфыгæй ма кæс. 
Цардæй дæу æз акæндзынæн хицæн. 
Уый та ’рмæст пайда уыдзæн дæхицæн; 
Нал кæндзынæ хъизæмæрттæ алкæд. 
Рагацау мын арфæтæ дæр ракæ!..» 
37 

Ноджы тынгдæр бахауд тæрхъус мæты. 
Фелгъыста йæхинымæр хъысмæты... 
Пыхсытæм æрыхснырста фыртæссæй. 
Бирæгъ загъта узæлгæ хъæлæсæй: 
«Бирæ хæр! 
Бирæ цæр!» 
1963 аз." 
38 

ФЫДÆЛТЫ ЗÆХХ 
Сау зæхх, 
мæ гуырæн зæхх, уарзон фыдæлты зæхх, 
Байхъус дæ хъæбулмæ абон чысыл. 
Дзурын дын, дзурын мæ хъуыдытæ комкоммæ, 
Иунæг ныхас дæр нæ зæгъдзынæн мæнг. 
Цард мын ды радтай, 
ды мæ скодтай хъомыл дæр. 
Рох дын нæ кæнын дæ лæггæдтæ æз. 
Зонын, 
æвзæрстай ды бирæ фыдæбæттæ, 
Федтай зындзинæдтæ фагæй фылдæр. 
Дудынц ма, 
дудынц дæ хъæдгæмттæ абон дæр, . 
Калынц кæмдæрты дæ фырттæ сæ туг... 
Зонын, дæ хъæбултæй галиумæ чи вæййы, 
Ууыл фæкæныс ды алы хатт мæт... 
Фæлæ ныййарæджы чи ’фтауы сагъæсты, 
Уымæн тæригъæд цæмæн кæныс ды? 
39 

Иу бонмæ чи хæры ’нусон фæндаггæгтæ, 
Уыдоны ма уадз дæхиуыл цæуын. 
Ма ратт ингæны фаг уыдонæн сау мæрæй, 
Ма кæн дæ сыджытæй уыдонæн хай. 
1963 аз. 
40 

ФÆЗЗЫГОН ХУР 
Хур та æмбæхеы йæ цырæгътæ мигъты бын. 
Абадтй къæвда рæудымгæ бæхыл. 
Хърихъупп — мæ уарзон маргъ—самадта 
фиугуыбын — 
Æмæ та хуссармæ балцы тæхы. 
Хурæн цы фесты йæ кæддæры хъарм тынтæ? 
Арвæй цы кæнынц æцæгæлон каст? 
Хур сæ сæрды дæргъы ’гас бæстыл байтыдта, 
Æмæ сæ уый тыххæй нал баззад тавс. 
1963 аз. 
41 

ФÆСТАГ ФÆДЗÆХСТ 
Мæ мад Веринкæйы мысгæйæ 
«Мæ фыртæн-иу мæ ма схъæр кæнут ахсæв...»— 
Мæлæг удæн йæ фæстаг фæдзæхст райхъуыст. 
«Мæ фыртæн-иу мæ ма схъæр кæнут ахсæв...» — 
Дзуапп радта ногæй уаты къуымтæй агъуыст. 
Рынчынфæрсæг æм чи ’рбацыди, уыдон 
Ныййарæгæн ныфсæвæрæнтæ кодтой; 
Дзырдтой: «Тæссаг æппындæр нæу дæ удæн. 
Дæхи цæмæ ’фхæрыс зæрдæриссæны фæндтæй?..» 
Фæлæ нæ баууæндыд йæ сыхбæстыл ныййарæг. 
Зыдта, кæй ралæууыд, кæй æрхæццæ йæ адзал, 
Рæхджы кæй ныууыдзæн йæ цардмонц зæрдæ уазал 
Æмæ сæ хæдзарæй кæй райхъуысдзæни хъарæг... 
1963 аз. 
42 

ДЕНДЖЫЗМÆ 
Æрцыдтæн та дæ былгæронмæ ногæй, 
Дæумæ та у цымыдисæй мæ каст. 
Нæ хъал дæттæ, нæ ирд суадæттæ ’ргомæй. 
Мæнæн фæкодтой се ’стыр хъыг, сæ маст. 
Уыдтæ æдзух цъæх-цъæхид фæзтæ, хæхты 
Нæ цæугæдæтты стыр ныфсыл нымад. 
Æмæ дæумæ сæ кæцыфæнды ’ртах дæр 
Фæдисон бæхау уад. 
Сæ дойны уагътой цæргæстæ нæ дæттæй, 
Сырх дидинæг сæ былгæрæтты зад. 
Сæ сæрмæ цагъта сонт уадындзæй уад. 
Уыд зæрдæ хъæлдзæг хурæфсæст мæнæутæй. 
Уæддæр сын цард нæ уыд æнæ дæу адджын, 
Æхсæв уа, бон — дæумæ уыди сæ балц. 
Мæсчъы дон дæр-иу, заргæ-зарын таджы 
Дæу мысгæйæ, йæ фæндагыл ныййарц. 
Фæлæ-иу уылæнтæ куы ’рхæццæ сты дæ размæ, 
Уæд-иу сæ иуыл дæр нæ бакодтай ды дин. 
43 

Уыдис уæзбын дæ ирд уæлцъары базмæлд, 
Уыдтæ ды арфæтыл фыдыусау æлгъин. 
Цытуарз уылæнтæн-иу сæ иунæг барц дæр нал 
зынд— 
Дæ арф хъæбысы-иу сæ ануæрстай ды тагъд. 
Зæрдæйы фæндон-иу сæ нал бауагътай хъазын, 
Фырмæстæйгиу сæ ирд цæстысыг тагъд. 
Уæдæй нырмæ милуан азы куы рацыд, 
Æрмæст нæ фæкъаддæри цæугæдæтты мæт. 
Тæхынц уæддæр æиæзонгæ фыдбалцы 
Æмæ у иухуызон сæ алкæйы хъысмæт. 
Æдзухæй мысынц ивгъуыд бонтæ ’рхуымæй, 
Кæныиц дæ æрфыты кæрæдзийæн сæ хъаст. 
Ысцæхджын дæ сæ цæссыгтæй, ысмаст, 
Æмæ нæ бæззыс нуазынæн дæр уымæн. 
1963 аз. 
44 

* 
Мæ хъуыдытæ, мæ бæллицтæ, мæ зонд, 
Уæ намысæй мæ цардвæндаг æрттивæд! 
Тырысайау уæ сисдзынæн бæрзонд, 
Æрмæст-иу алкæд ма тæрут уæхи фæнд. 
Мæ комулæфт, мæ цæстæнгас, мæ дзырд, 
Мæ ракъахдзæф, мæ рухс фæндтæ, мæ уарат, 
Мæ мидхъынцъым, мæ сонт митæ, мæ маст, 
Мæ зонгæтæ, мæ сыхæгтæ, мæ фырт, 
Нæ урссæр хæхтæ, дидинæгджын фæзтæ, 
Нæ дурын пец, нæ хъулон хъуг, нæ фыстæ, 
Мæ фыдæлты бæркадджын зæхх, мæ бæстæ... 
Кæндзынæн уæ æнæмæлæт мæ фысты. 
Æрмæст сымах æнæуæлдай ныхасæй 
Æрбацæут мæ рæнхъытæм æгасæй. 
1963 аз. 
45 

ЧИНЫДЖЫ ИС: 
Мæ сагъæстæ, мæ бæллицтæ 5 
Хъуыдыты ’фсургъ 7 
„Æнæбæрæгæй фесæфти уæ дарæг..." .... 9 
Мæ сæнттæ мæ куы ахонынц сæ фæдыл ... 12 
Мигътæ, мигътæ... 15 
Мæ хъæуы . . . ^ 17 
Рагуалдзæджы хъуыдытæ 19 
Зымæгмæ кæнынц мæсты 20 
Никуы 22 
Хуыснæг . . 23 
Галиумæ 24 
Маст 25 
Мæнг хæлар 28 
Æргомæй 29 
Æрдзы рæдыд . 31 
Хæхтæ: 
I. Бады дон . 33 
II. Æвидигæ суадон 34 
III. Æнусон тых . — 
Мæимæ ныхас 35 
Бирæгъ æмæ тæрхъус 37 
Фыдæлты зæхх 39 
Фæззыгон хур 41 
Фæстаг фæдзæхст 42 
Денджызмæ 43 
"Мæ хъуыдытæ, мæ бæллицтæ, мæ зонд..." . 45 
46 

Дзасохов Музафер Созырикоевич 
Честь отца 
Ре 1актор Муртазов Б. А. 
Художкик Г а с и е в Б. П. 
Худ. редактор Кануков У. К. 
Техн. редактор Дзгоев А. А. 
Корректоры Гутиева С. X., 
Кайтукова Т. А. 
Сдано в набор 30-У1И-1963 г. Подписано 
к печати 8-11-1964 г. Формат бумаги бОхЭг^/зг» 
Печат. листов 1,5. Учетио-изд. листов 1,07. 
Заказ № 1041. Изд. № 110. Тираж 1000. 
ЕИ 00153. Цена 5 коп. 
Северо-Осетинское книжное издательство, 
г. Орджоникидзе, ул. Гражданская, 2. 
Республиканская книжная типография, 
г. Орджоникидзе, ул. Джанаева, 20. 


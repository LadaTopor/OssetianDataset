БЛЛАТЫ АЛЬБЕРТ 
ЦЫРАГЪДАР 
ÆМДЗÆВГÆТÆ 
ЧИНЫГУАДЗÆН «ИР» 
ОРДЖОНИКИДЗЕ * 1980 

840сет 
С(Осет) 
Б-41 
Балаты А. 
Б-41 Цырагъдар: Æмдз.—Орджони- 
кидзе: Ир, 1980.-31 ф. 
Балаев А. Ш. 
Просветитель. 
70403-66 ^^ 
Ь М131(03)-80 35_8° С(Осет) 
© Издательство «Ир», 1980 

МÆ ЦИНДЗИНАД 
Мæ циндзинад — сæууон хуры ыскастыл, 
Æнæкæрон сыгъдæг арвы тыгъдадыл. 
Мæ ципдзинад — дыууæ уды зынг уарзтыл, 
Рæдау фæззæг, бæрзонд хоры æрзадыл. 
Мæ циндзинад—цъæхдзаст уæлдзæджы ’рцыдыл, 
Куыстмæ цыбæл зæхкусæджы рыст къухтыл, 
Сæрдыгон изæр фиййæутты æртытыл, 
Æфсæрмдзæстыг ирон чызджы ысхудтыл. 
Мæ циндзинад — Æхсырф æмæ Дзæбугыл, 
Сатанайау фæрныг уæздан æфсинтыл, 
Мæ циндзинад — тæхгæ базырджын дугыл, 
Зæрватыккау хæларзæрдæ æхсинтыл. 
Мæ циндзинад — нæ бирæ ис, нæ цытыл, 
Нæ рæстæджы хъайтар æндон фæлтæрыл, 
Мæ циндзинад — поэты фарны дзырдыл, 
Куырыхон лæгау разагъды кæстæрыл. 
* * * 
Цардмæ æз æвæд фæндæгта? агурын. 
Над фæндагыл фидæнмæ нæ цæуын. 
3 

Уадиссаг нæу а дунейы райгуырын. 
Диссаг у æцæг лæгæй фæцæрын! 
МÆ МАДМÆ 
Нæ мын бантысти бафндын дæ хæсгæ. 
Дæ рыст зæрдæ йæ уæззау куыстæй банцад. 
Æз нал фæдæн дæ конд хойраджы хъæстæ, 
Дæ фынг мæ разы ’рдæгæвæрдæй баззад. 
Фæсыкк, Æна, æвнппайды дæ уаз цин... 
Хæссыс мæрдтæм мæ ног æлхæд сæрбæттæн. 
Ныббар... Мæ бон дæу раздахып нæ баци. 
Æз не стыдтон йæ сау зæрдæ мæлæтæн. 
Бæлццонарæзт... Дæ сынтæджы уæлгоммæ 
Æрфынæй дæ, мæ гыццыл мад, æнусмæ. 
Дыккаг кæркуасæн... Бирæ нал ис бонмæ, 
Нындзыг ис арвы арынгыл фæлурс мæй. 
Куы стула хур сæумæраджы фæсхохæй, 
Нæ кæртмæ къордгай ивылдзысты адæм. 
Уæхи чысыл фæуромут, мæ хотæ, 
Кæуынæй нал ис раздахæн нæ мадæн, 
Йæ бавæрын нæ базыдтам уæлæуыл, 
Æнхъæлдтам мах — мыггагмæ нын цæрдзæнис. 
Зын уромæн у... Зæрдæ йыл нæ лæууы, 
Цæмæй зыдтам, фыдвæззæг нæ кæндзæнис? 
4 

ÆНÆБÆРÆГ САЛДАТЫ ИНГÆНЫ 
УÆЛХЪУС 
Æбæрæгæй нæ фесæфтæ, нæ дарæг, 
Ыссардтон дæ æппынфæстаг, мæ фыд! 
Дæ байззæддаг дæ туджы ’ртæхтыл ралæг... 
Мæскуымæ дæм Ирыстонæй æрцыд. 
Ысдæн æз дæр, мæхи Баба, дæ карæн. 
Æнайæн ныр цæугæ хох дæн — мæсыг. 
Дæу аккаг мын ныхæстæ нæй ыссарæн. 
Хæлар дын уæд мæ судзаггаг цæссыг. 
Уый чи загъта, æнæбæрæг салдат дæ? 
Лæууын дæ уæлхъус цардæгас цыртау. 
Мæ фыд, мæ фыд, нæ уырны мæн, ды мард дæ, 
Ныццин ма кæн дæ хъæбулыл фыдау! 
Æз дæр салдат дæн: амондхæссæг — ме ’фсад. 
Дæхи халдих цæхæрцæст дæн, æвзыгъд. 
Цæрæццаг у! Дæ зæрдæ ’хсидав фестад, 
Дæ ингæныл цыты номæн ыссыгъд! 
Уæлæуыл судзгæ баззадтæ цырагъау. 
Дæуæй — сæрыстыр а зæххы цæуæт, 
Æцæг хъайтар æнусон вæййы цардау, 
Ыскодта дæ æнæмæлгæ мæлæт! 
ХÆХТЫ ХУЫЗ 
Цæрынæй хæхты ’хсæн нæ бафсæст, 
Æцæг зæрдæбынæй сæ уарзта. 
5 

Æмæ куы райдыдта уæззау хæст, 
Уæд сын фæстаг хæрзæбон загъта. 
Æнкъардæй кастысты йæ фæстæ, 
Куы цыдис мастисæг фæдисы. 
Уæлахиз нал федта йæ цæстæй, 
Фæцис йæ тохвæндаг æмбисыл. 
Фæхъуыдйс йе ’мгæрттæй æвзонгæй. 
Ыссардта Курскы бын йæ адзал. 
Нæ Иры хæхты хуыз нывгондæй 
Йæ зынгхуыст сау цæстыты баззад. 
САЛДАТЫПИСМО 
Æмбисæхсæв... 
Фæсабыр хæст, мæ зынаргъ. 
Æрдæгсыгъд хæдзар — ме ’нæнцой 
фысым. 
Æлхынцъæрфыг цæлхыдзаг мæй — мæ 
цырагъ. 
Хæстон — хабарджын, 
ног та дæм фыссын. 
Мæхи Æна, кæддæры саби нал дæн. 
Мæ сау бецыччы урсытæ фæзынд. 
Ам базыдта йæ аргъ дæ лæппу цардæн 
Æмæ йын ныр бæгуы чысыл фæзын. 
Дæллаг галау та бакуыстон, фæллад дæн. 
Тæхуды, ныр дæ къухæйконд кæрдзын! 

Цæй зын у хъусын, ехх, уæдæ, салдатæн 
Ысфæлдисæг зæххы риуæй хъæрзын! 
Æфсæры размæ бонæй-бонмæ не ’фсад. 
Нæ тыхтæ фестынц хæцæны дывæр. 
Дæ хъæбулыл тæппуд лæджы ном не сбадт. 
Фыдæлтæй йын нæ баззадис æвзæр. 
Мæ зæрдиаг, уæлахиз бон æрцæудзæн, 
Æнхъæлмæ кæс, дæ сау катай ныууадз, 
Нæ цæстыты рухс фестдзæнис 
æхсæрдзæн, 
Нæ фæстагæттæн басгуыхдзæн æвдадз! 
ХУЫМГÆНÆДЖЫ ЦИН 
Хæкъуырццæй скуыдтой 
рудзгуытæ æмбойны. 
Фæллад хуымгæнæг разы, 
/мидбыл худы... 
Къæвда!.. Ысуадздзæн 
ногконд зæхх йæ дойны, 
’мæ хоры нæмыг 
аскъуийдзæнис тугыл! 
РЬШЧЫН ЗÆРОНДЫ ХЪЫНЦЪЫМ 
Д. З.-æн 
Æвæццæгæн мыл нал æрцæудзæн уалдзæг, 
Куыддæр æнахуыр ихæнриз кæнын. 
7 

Мæлæт, мæлæт, мæ зæронд сæр дæ уазæг. 
Фæгæдзæ м» кæн, бахæрон дæ рын. 
Æмбарын æй... бынтон пайдайаг нал дæн, 
Цæттæ дæн æз. 
Æгæр дæр ма цæрын. 
Фæхъармдæр уа... 
Тæригъæд ысты адæм. 
Чысыл фæлæуу, фæстæдæр мæм фæзын. 
* * * 
Саби мадæн йе стыр ныфс, йæ фидæн у. 
Мады лæггад, мады хæс зын фидæн у. 
Мах, бецау, йæ фæндиаг куы сырæзæм, 
Уæд ныууадзæм рохуаты фыдыуæзæг. 
Уæд цæргæсау стыр хæтæнтæ агурæм, 
Мады ’вастæй цардæмбæлттæ ракурæм. 
Хивæнд ыстæм, сонт зæрдæйау — базырджын. 
Мах ныййарæг никæд кæны азымджын. 
Дард фæндагыл, дард балцы кæмдæриддæр, 
Мады зæрдæ — не ’мбæлццон кæддæриддæр. 
Ратты нын йæ цæсты рухс цырагъдарæн, 
Хизы нæ фыдрын æмæ фыдазарæй. 
О мæ уарзон цардмондаг æфсымæртæ! 
Ма кæнут ныййарджытыл ыстырзæрдæ. 
Царды ис дыккаг усæн дæр ракурæн. 
Мады номæй искæмæ нæй бадзурæн. 

ЦЫКУРАЙЫ ФÆРДЫГ 
Ме скъола, мæ рухс бæллицты ахстон, 
Царды авдæн, ме схъомылгæнæг. 
Æз мæ рæз дæ хъæбысы ысхастон, 
Ды мæнæн — дыккаг фыдыуæзæг. 
Агайы фæстаг дзæнг^рæг зæрдæ, 
Цæстыхаутыл цæстысыг иындзыг. 
Ехх! Рæубазыр сонт лæппуйы сæнттæ, 
Цардамонд, цыкурайы фæрдыг!!. 
Зонды куырдадз, кувын дын мæ сæрæй, 
Цардмæ мын æцæг фæндараст зæгъ. 
Райгонд у дæ хъомылгонд фæлтæрæй, 
У сæ фæндаг фидæнмæ уæрæх! 
* * * 
Æрфынæй хъæу зæрæхсиды дæлбазыр. 
Сæрддон æхсæв æрфистæг ис йæ бæхæй. 
Æрдæг мæй цады урс денджызы хъазау 
Фæлскк кæны йæ зæрдæйы дзæбæхæн. 
Мæхи æруагътон цъæх нæууыл уæлгоммæ, 
Æркалдис мыл дæ дзыккуты æхсæрдзæн, 
Мæ хивæнд зæрдæ нал кæсы мæ коммæ, 
Мæ хъарм хъæбыс дын фестади нывæрзæн. 
Тыхсынц мæ цæнгтæ д’ астæуыл уæрдæхау, 
Дæ мæнæргъыдзых уацамонгæ басгуыхт. 
9 

Æмæ дзы нуазын царды ронг æнæвгъау, 
О ме сфæлдисæг, нал дзы зонын бафсис! 
ДÆ ФÆРЦЫ 
Æз — сылгоймаг, 
намысджын, 
сæрибар дæн 
Царды! 
Æз фæрнджын дæн, о, дæу 
фæрцы — базырджын, 
Парти! 
Хурмæтындз дæн, 
Царды охыл 
судзын артау, 
Судзын. 
Мæн нæ уадзы 
адæмы фарн 
цардвæндагыл 
Цудын. 
Космосы* Æрфæны 
фæдау 
баззадис 
Мæ фæд дæр. 
Парти! Парти! 
Æз дæ фæрцы 
амондыл 
Фæхæст дæн| 

* * * 
Мыдхуыз фæззæг 
æгас хæдзар ыссардта, 
Уæлæуæз хъæдтыл 
снрвæзти йæ арт. 
Хæххон хизæнтæй 
фосы дзугтæ 
’ртардта. 
Æрдæгыл мæргътæн аскъуыдта 
сæ зард. 
Фæуазал кодта... 
Бон зынгæ фæцыбыр, 
Хур ног чындзау 
цъæх мигъты бын 
нымбæхст. 
Фæллойы къæбнц 
фестади 
мæ быдыр. 
Мæ хъуыдытæ нæртон бæхтау 
æлвæст. 
* * * 
Мæ рухс бæллицты дидинæг, сæумæйæ 
Дæ къусчы æз мыдыбындзау фæзилын. 
Дæ адджинаг æвдадзы хосау цъирын, 
Нæ хицæн кæныс уарзæгой зæрдæйæ. 
11 

Дæуимæ дæн æз базырджын æрмæстдæр, 
Нæ хонын цард æнæ бæллиц æз цард дæр. 
Цы бон цæрон æнæ бæлгæйæ,— мард дæн, 
Уæд ницы дæн, уæд фесæфæд мæ хъæстæ! 
ФÆНДЫРДЗÆГЪДÆГ 
Г. Булатæп 
Уый уадындзы зард ивгъуыдæй 
нæ хъуысы. 
Фæндыр у уый... 
Цæгъды Булат Гæздæнты: 
Æбæрæг чидæр сæфт уарзоны мысы, 
Кæмдæр фæдзæгъæл сауæрфыг 
йæ сæнтты. 
Цæгъды Булат хъуытазхъæлæс 
фæндырæй, 
Хъырны йын æрдз йæ минмырон 
хъæлæсæй. 
Мæн хонынц дард мысинæгтæ 
сæ фæдыл. 
О курдиат, нæ баззадтæ 
æмбæхстæй... 
Цæгъды Булат хъуытазхъæлæс 
фæндырæй, 
Æрдхæрæйнаг мырты гуырдыл 
фæрысти, 
12 

Уæлмопц мелоди, 
де ’мбисонды зæлтæм 
Нæртон симды фæз фестади 
Ирыстон! 
* * * 
Арвы арынг рафæлдæхт 
мæ Ирыл. 
Абадт Мæй ызнæт 
Терчы фæсарц. 
Узæлы дæ фæлмæн сæр мæ 
риуыл. 
Судзы мæ дæ цъæх 
цæстыты арт. 
Хиндзинадæй не ’нкъарæнты 
ницы и, 
Фестад нын дзæнæты 
бæстæ æрдз. 
Цыма сабн мады фæлмæн 
дзидзи, 
Агурын дæ дидин былтæ 
æз. 
УАРЗЫН ДÆ 
С. Р-йæп 
Уарзын дæ сыгъдæг зæрдæйæ, 
Уарзын дæ. 
13 

Уарзоны фыццаг байау мын 
Адджын дæ. 
Æрдз æнæ хур, о, зæгъ-ма, 
Цы фæуыдзæн? 
Æз æнæ дæу а зæххыл 
Куыд цæрдзынæн? 
Ды мæнæн фæскъæвда арвыл — 
Арвырдын. 
Нæй мæхицæй амондджындæр 
Арвы бын. 
Ивгъуыд азты ме ’цæг уарзт ды 
Не ’мбæрстай. 
Æмæ мæ дæ сау цæстытæ 
Не ’мбæхстай. 
Уастæн, ныр, цæмæй тарстæн, 
Уый баййæфтон. 
Сусæг фæндты къуыбылой дын 
Райхæлдтон. 
Ныр, чызгай, хъуызгæ мидбыл 
Куы бахудыс. 
Мæн бынтон уæд судзгæ уарзтæй 
Басудзыс. 
Цардуалдзæджы сагъæстыл куы 
Бафтыдтæн. 
Цалдæр азы сусæг уарзтæй 
Рафтыдтæн. 
Фæлæ дын мæхи тыххæй нæ 
Хъардзынæн. 
Æз Дæгъæл дæ зæрдæмæ 
Ыссардзынæн. 
14 

МÆ ХÆЛÆРТТÆН 
Н.-йæн 
Мæ хæлæрттæ, мæ хæстæджытæ мæн 
Мæхи раз дæр, мæ фæсвæд дæр æфхæрынц. 
Ды дæ мæ фидæн, ды æрмæст, мæнæн. 
Дæуыл та мын цыфыддæр фаутæ ’вæрынц... 
Ныууадз, дам, æй æмæ æрхæсс ирон. 
Нæ царды, дам, нæ фидауынц æндæртæ... 
Кæрцæй уæддæр хæстæгдæр у хæдон, 
Æмæ дæ, ма кæ, сайдзæни дæ зæрдæ. 
Фæзæгъын сын: 
— Мæ цардвæндаг — мæ бар... 
Зынг æфсæйнаг цæфтæй цæхæртæ калдзæн... 
Ныууадзут мæ, лæг йæ амондæн — æлдар, 
Хъысмæты ’вджид нæй царды рохтæн уадзæн. 
Æз сыл хæцын куыствæллад къухтæй фидар, 
Мæ рæстдзинадæн рæстæг уæд æвдисæн, 
Цы мæ бадомдтат? Уадзут мæ мæхи бар — 
Хуыздæр амонд нæ равзæрстон мæхнцæн. 
Хатыр, нæ дæн уæ фæндоныл æз хæст, 
Рæдийын кæд, уадз, ме ’мгæрттæй фæхъæуон. 
Уæлдай мын нæу, у Адæймаг æрмæст, 
Уырыссаг дæ, ирон дæ, йе мæхъхъæлон. 
* * * 
Куыд фæдзæгъæл уа тар хъæды хъæддзау, 
Фæдзæгъæл дæн мæ арф хъуыдыты афтæ. 
15 

Фæлыгъдис мæ æнцойдзинад фынау, 
Уæддæр ма ды мæ æфхæрд уды цардтæ. 
Фæлæ мæ цардыл ауыгътон мæ къух, 
Йæхимæ мæн æнæбын къардиу сайдта, 
Уæддæр мæ зæрдæ демæ уыд æдзух... 
Мæ сæуæхсид, дæуыл уыдис мæ катай. 
Дæу та, «æхсинæг», нал уыдис мæ мæт, 
Мæ сусæгæй æндæр лæппуйы уарзтай. 
Куы мæм фæзындис дурзæрдæ мæлæт,— 
Хъысмæты бар мæ иунæгæй ныууагътай. 
Фæлæ мæлæтыл царды монц фæтых, 
Мæн дохтыртæ йæ дзæмбытæм нæ радтой. 
Мæ куывды бон мæ цæрæнбонтыл сых 
Æмбисæхсæвтæм гаджидæуттæ уагътой. 
Мæ сæрмæ та мæ хурзæрин ыссыгъд. 
Нæуæггуырдау та дунемæ фæзындтæн. 
Кæддæрау мын æхсызгон у дæ уынд, 
Æмæ та дæм мæ рагуалдзæджы ’рцыдтæн. 
Кæныс, нæ зонын, чи зоны, фæсмон, 
Дæ пух рустыл дæ цæстысыг æртылдис. 
Дæ сау цæстыты ивгъуыд цард уыдтон, 
Æвзонгдзинад мæм уазæгуаты ’рцыдис, 
Фæлæ ма цы?.. 
« * * * 
Иумæйагæй ницыуал ис 
Не ’хсæн. 
Ды уæддæр мæ сагъæс дæ, 
Мæ мæт. 

Ехх! Куы уайд риуы уарзтæн 
Фехсæн. 
Уæд мæ къухæй баййафид 
Мæлæт. 
Уый цы загътон? 
Ме скæнæг, 
Æрра сдæн? 
О, фæлтау 
Уадз бастъæлон 
Дæ уарзтæй! 
СÆРЫСТЫР ДÆН 
Кæй бакодтон мæ сæфт фыды цæрмыстыгъд, 
Мæхицæй дæн æз уый тыххæй сæрыстыр. 
Мæ гуырæн бон нæ фехъуыста мæ кæуын, 
Фæлæ йæ нæ, æз азымджын нæ кæнын: 
Æвæццæгæн, куы ысхудтæн фыццаг хатт, 
Уæд уый та хæсты туджы мæцгæ ахауд. 
Нæ федта, бецау, йе ’нхъæлцау хъæбулы, 
Мæ зæрдæ йемæ иугæндзон фæдзуры. 
Уый ацыдис... Æз та кæсын æнхъæлмæ... 
Куы фæзынид, о, искæд бон нæ хъæумæ! 
Фæлæ нæ зыны, гъей-джиди! мæ Дада. 
Нæ фидæныл йæ цард мæлæтмæ радта. 
Æз царды дæр, хъуыддаджы дæр — йæ хуызæн 
Йæ номимæ цæрын æмæ цæрдзынæн. 
Сæрыстыр дæн йæ намыс æмæ цытæй, 
Сæрыстыр дæн Ирыстонау мæ фыдæй! 
? Цырагъдар (7 

* * * 
Æз хъæздыг мæ удыхъæдæй дæн. 
Адæм уарзын — ме стыр мулк, мæ ис, 
Ме ’фсургъ — уадсур — аргъæутты Æрфæн, 
Ме ’схæссæг — æфсымæрон Цæдис! 
КУЫ ЗÆГЪАЙ, ПАРТИ 
Нæ Компарти, нæ тых, нæ зонд, нæ ныфс дæ. 
Дæ фарны дзырд нын стыр хъару дæтты! 
Нæ раздзæуæг, нæ буц фæтæг, кæныс нæ 
Коммунæмæ æвæд фæндæгтыл ды. 
Тыхджын, нæртон Батырадзау æхсыст дæ, 
Дæ Куырдалæгон — тохы стыр фæндаг. 
Дæуимæ мах ыстæм æмæ уыдзыстæм, 
Куысты дæр æмæ царды дæр фыццаг. 
Æрæвæрдтай ыстыр хæстæ нæ размæ, 
Дæ ног Программæ — рухс фидæнмæ хид. 
Куы зæгъай — райсом атæхдзыстæм Марсмæ, 
Мæй де ’рвыст лæджы бауазæг кæнид. 
Куы зæгъай, парти, сау къæдзæхы бынæй 
Æнæ дон ранмæ рауадздзыстæм дон. 
Куы зæгъай, парти, Хуры цыллæ тынтæй 
Мах бауафдзыстæм а зæххæн хæдон! 
18 

ÆНÆМÆЛГÆ ЛЕНИН 
Царды нæй 
æцæгдзипадæй лидзæн, 
Ленин не стыр хъуыддæгты 
цæры. 
Бæсты рæзт — йæ удæгасы ’вдисæн, 
Абон дæр йæ уаз хъæлæс нæры. 
Разы у нæ размæ цыд, 
нæ куыстæй. 
Парти йын йæ тырыса хæссы 
Рухс фидæнмæ, дзыллæты цæстытæй 
Мидбылхудгæ дунемæ кæсы. 
Нæу зæххыл йæ байзæддаг 
фыдвæззæг. 
Амондджын у Ленины 
фæдон! 
Ленин революци у нæхæдæг. 
Рсволюцийæн та — нæй кæрон. 
ЦЫ БАЙТАУАЙ, УЫЙ ÆРКÆРДДЗЫНÆ 
Никуы æрбахызти уазæг 
йæ къæсæрæй, 
Дзыллæтæй никæмæн 
радта æгъдау. 
Никуы бацамыдта 
хорз зонд йæ кæстæрæн, 
19 

Хи хъæбулæн дæр 
нæ уыдис фыдау. 
Хъоды йыл бакодтой 
йе ’мцахъæн хистæртæ, 
Мардмæ нæ цыдис 
мыггагæй лæгау, 
Абон кæуинаг æрбаци 
йæхи сæр дæр, 
Абон ныккодта 
йæ бинойнаг сау. 
Чи цы байтауа, æркæрды уый 
фæззæджы: 
Мардæн йæ фæстæ 
мæрддзыгой нæ уыд. 
Цалдæр зæронд лæджы 
бады йæ хæрнæджы, 
Рухсаг уæд! Раздæр æй 
амæлын хъуыд. 
ИРЫСТОНМÆ 
О Ирыстон, мадау мын зынаргъ дæ, 
Ды мæнæн — мæ циндзинад, мæ ныфс, 
Ды мæнæн — мæ сонты бонты авдæн, 
Ды мæнæн — мæ мады хъарм хъæбыс. 
Уарзын дæ зæрдæбынæй, Ирыстон! 
Æз дæуæн æцæг фыртæн бæззын. 

Æз цы бон дæ рухс цæсгом нæ мысон, 
Уыцы бон-иу ахуыссæд мæ зынг. 
Абон æз дæуæй, Ирыстон, дард дæн, 
Фæлæ мæм хæстæг дæ, нæ, уæддæр 
Æз дæупмæ тугдадзинтæй баст дæн, 
Ратдзынæн дæ сæрвæлтау мæ сæр. 
БÆСТЫ СÆРВÆЛТАУ 
Ивгъуыд азты фондз хъæбулæн цардис 
Хъалæгаты саударæг Хангуассæ, 
Уыд æфсæст сæ циндзинадæй, радис 
Худгæ хурау фондз хосдзауы ’нгасæй. 
Кодтой сæм хæлæг æгас хъæубæстæ. 
Адæмуарзон, цардбæллон уыдысты 
Фаззæттау, æнæаипп, æнгæстæ, 
Мад сæ, мæгуыр, уыд æдзух сæрыстыр... 
Фæлæ зæхх æмризæджы ныррызти, 
Стонг сырдтæ æрбабырстой нæ бæстæм. 
Базмæлыд фæдис хъæрмæ Ирыстон, 
Парти сидт фыдгулы ныхмæ хæстмæ. 
Парти, мад — нæ Райгуырæн, нæ бæстæ 
Сидт, нæ зæхмæ судзгæ марг куы ’рбахаст: 
Буц ныййарæг фондз хъæбулы хæстмæ 
Акодта зæрдæдзургæ фæндараст. 
21 

Хæст хæст у, хæцæнгæрзтæ ысдзырдтой... 
Зæхх сыгъди — йæ риуыл тугæй култæ. 
Карз тохы сæ лæгдзинад æвдыстой 
Хъалæгаты сагæлвæст лæппутæ. 
Хæст фæци... бæллиццаг бон æрцыди, 
Цины уацыл рог базыртæ базад. 
Мад йæ фыртты фæзындмæ хъæцыдис, 
Фæлæ сæ бынтон иунæгæй баззад. 
Фондзæй дæр сæ цины уацы бæсты 
Сау хабар, бецау, ныййарæг райста. 
Фондз хъайтары тугкалæн зынг хæсты 
Се ’взонг царД бæсты сæрвæлтау радтой. 
Мысы ныр æнæсцухæй йæ фыртты, 
Горæтæй Æрыдонмæ фæндагыл 
Хъæдгæронмæ фæзилæн цы цырт ис 
Фондз зынгхуыстæн, арæх уым фæбады. 
Бирæ сын сæ хуызистмæ фæкæсы, 
Æмæ та йæ ризгæ къухтæ цадæг 
Буц хъæбулты цæсгæмттыл æрхæссы. 
Хаттæй-хатт йæ хъус æрцахсы зарæг. 
Уый сæ хъæуы фæсивæд фæзарынц 
'Фсымæрты хъæбатыр тохы зарæг. 
Мады зæрдæ фесты, мæгуыр, уадындз, 
Æмæ ног фæгуыры риуы хъарæг. 
22 

О, фæлæ сæрыстыр у ныййарæг 
Абон дæр йæ хъæбултæй, сæрыстыр. 
Не сты мард, сæ. рухс нæмттæ мыггагмæ 
Удæгæсты зæрдæть! цæрдзысты. 
БАБА ФЛ?ЛЛОЙАДЫ ХЪАЙТАР У 
Баба — зæронд, фæлæ, йæхистæн, 
Нæртонау фидар у уæрагæй. 
Нæ хъæуы зæрæдтæн — сæ хистæр, 
Фæцæуы быдырмæ сæ разæй. 
Куысты кæддæриддæр — фæзминаг, 
Æнæфыст кадæг йе стыр цард у. 
Йæ дин, йæ хуыцау у рæстдзинад, 
Бабайы кад нæ Иры кад у. 
Баба фæллойады хъайтар у, 
Иæ риуы хурæмдых цæхæр ис. 
Баба йæ амондæн æлдар у, 
Нырма сæдæ азы цæрдзæнис! 
ЦЫРАГЪДАР 
Дæ хъуыддæгтæй 
фæзминаг дæ кæмдæрид, 
Ды ахуырад нæ дзыллæтæм хæссыс. 
23 

Æнæ зонддæттæг хорз кæстæр 
куыд цæрид? 
Ды фæсивæдæн — уарзон хистæр, ныфс. 
Ныййарæгау нæ сабитæн 
зынаргъ дæ, 
Дæ тугвæллойæ разы ыстæм — буц. 
О лснинон, фæндагсæры 
цырагъдар, 
Дæ адæмæн кæддæрид 
хурау судз! 
* * * 
Лæджы ном хæссын 
Тынг зын у, æмгæрттæ! 
Æз дæр хæссын ирон лæджы 
Ном уаргъау. 
Тæлфы мæ риуы 
Данкойы зынг зæрдæ, 
Куы бахъæуа: 
Ныггуыпп кæндзæни артау. 
МÆ ЗÆРДÆ 
Æз — нæртон лæджы фæдон. 
Базырджын — мæ сæнттæ. 
Æз хæххон гуырд дæн — ирон, 
Азæлдау — мæ зæрдæ, 
24 

Риссы искæйы рыстыл, 
Хайджын у йæ цинæй. 
Райы ног царды рæзтыл, 
Ницы йæм ис хинæй, 
У сывæллонау æргом, 
Цин фæллойы ары. 
Фæлæ алкæмæн нæу гом, 
Карз æфхæрд нæ бары. 
Æз — зæххон лæджы фæдон. 
Фаг уæлмонц — мæ сæнттæ, 
Æз хæххон гуырд дæн, хæххон, 
Азæлдау — мæ зæрдæ! 
МÆЛÆГ ÆФСÆДДОНЫ ФÆДЗÆХСТ 
Лæгдзинад æвдисæн — нæ тохы фæндæгтæ, 
Фыдызнаг æрбаци нæ цæфтæй сæргой. 
Мæлæтдзаг рынчынау, мæ уарзон æмгæрттæ, 
Нæ кæнын сымахæн мæхи уды кой. 
Хæрзæбон мын раут... 
мæ туджы æртæхтыл 
Зæрæхсидау хъазы фæстаг хуры тын. 
Мæ хæстон æмбæлттæ, æцæгæлон зæххыл 
Нæ хæхты мысгæйæ æдзардæй мæлын. 
25 

Уæлахизы рухс бон мæ цæстытыл уайы, 
Йæ мæлæт ыссардзæн нæ къухæй фыдгул. 
Ныссусæг-иу кæнут, ныссусæг Æнайæ, 
Кæй фæмард’ хъайтарæй йæ иунæг хъæбул. 
Кæннод мыл ныккæндзæн мæ зæрдиаг саутæ. 
Æмæ сæ мыггагмæ дзыназгæ хæсдзæн. 
Хуыздæр уыдзæн афтæ... 
Куы нæ зона, мард дæн. 
Йæ фыдуаг лæппумæ æнхъæлмæ кæсдзæн. 
ЗÆРДÆБЫН НЫХАС 
— Уалдзæг нæм у, райхъал, Æна, бæстæ, 
Астымты зынгæ фæцъæх ис кæрдæг. 
Ус куры дæ ахсджиаг, дæ кæстæр, 
О гормон, куыд ыл лæууы дæ зæрдæ! 
Цом нæхимæ, бантау нын бæгæны. 
Бахъуыдис дæ зæрдæбын уынаффæ, 
Циндзинад æнæ дæу ад нæ кæны, 
Кæстæртыл æрцæудзæнис дæ арфæ. 
Уазджыты Дæ цæстыты рухс тавдзæн, 
Цинтæ дыл дæ цоты цот кæндзысты. 
Фæсивæд къæрццæмдзæгъд хъазты кафдзæн, 
Хистæртæ дæ цæрæнбон зæгъдзысты. 
26 

— 0 мæ лæппу! Хивæнд мын дæ, хивæнд, 
Ардыгæй ыздæхæн нæй фæстæмæ. 
Ам ис ам, мæнæн, мæ хур, «нæхимæ», 
Ма мæм кæсут дзæгъæлы æнхъæлмæ... 
Уый фæлтау-иу сбуц кæнут Годтайы, 
Мæгуырæг, фыды ад дæр нæ зоны. 
Циндзинадыл хурзæринау райын, 
Æмæ зæрдæ хъæлдзæгдзинад домы. 
Фæлæ цы?.. Æз удæгæстæй нал дæн, 
Чи зоны, уæ зæрдæ мыл фæхъæбæр. 
Уе схæссæг, уæ хъомылгæнæг — адæм. 
Æмæ семæ дих кæнут уæ къæбæр. 
Чындзхасты-иу хистæртимæ бадты 
Дыууæ уды фидæныл ныззарут. 
Æмæ-иу уæ фыды сконд сыкъатæй 
Мах ном дæр зæрдæрухсæй ыссарут. 
* * * 
Куы нæ уай хайджын 
адæмы рыстæй, 
Куы нæ уай искæй циндзинадæй 
райгонд, 
Куы фехалай кæйдæр къона 
рæстæй,— 
Дæхи хæдзары не ссардзынæ 
амонд. 
27 

М. ТЕМЫРБОЛАТÆН 
Лæгдзинад уыд, нæртон поэт, 
дæ туджы. 
Нæ рох кодтай хæрзиуæгау < 
фыдызæхх. 
Ныккодтай йыл æрдхæрæн 
зарæг Турчы,— 
Дæ бæсты нæм Ирыстонмæ 
æрыздæхт! 
МÆ ХÆЛАРМÆ 
Цард — рæстæгмæ — дмдинджыты 
бастау. 
Райгонд уал дæн хурзæринау абон. 
Искæд дын куы бавдæлон уон 
уарзтæй, 
Уæд, мæ хæлар, мæн цæрыныл ма дом. 
Къодах дæн уæд, ахицæн дæн цардæй, 
Ме ’мгæрттæй, мæ хæлæрттæй 
фæцух дæн. 
ПАЙДАЙЫ БЫНАТЫ КУСÆГÆН 
Мæнæн мæ каст мæ мыздмæ у æрмæстдæр. 
Уæлдай фæллой мæм ничердыгæй хауы. 
Ды иудадзыг пайдайы куыстыл хæст дæ, 
Мæнæн мæ алы хъуыддаг дæр — æгъдауыл. 
28 

Дæуæй дæ мызд дæр ферох вæййы хатгай, 
Дæ цард — дзæнæт, дæ авналæнтæ — бирæ. 
Дыккаг усæн æвзонг чызг дæр æрхастай, 
Дæ кайысæн — цъæх «Жигули» дæ ирæд. 
Цæргæ!.. Æз дæм хæлæг, миййаг, нæ кæнын. 
Нæ хъæуынц мæн дæ хорз «пълæнттæ», де ’хца. 
Дæуау фæрсылæй искæй мулк нæ хæрын, 
Мæнæн сыгъдæг у адæмы раз ме ’фсарм. 
Дæуæн æгъдауыл нæу, бецау, дæ фын дæр, 
Куы ныххойы фыдуаг дымгæ дæ рудзынг, 
Сæргой ысвæййыс: 
«О хуыцау, дæ рынтæ! 
Рæстæй та сæфын, милицæ лæбуры». 
МАГУСАЙÆН 
Дæ фæндаг немæ иу нæ кæныс, 
Дæуæн æппындæр нæй цæсгом: 
Лæгау æмгæрттимæ нæ цæрыс, 
Æхсæны куыст дын у зындон! 
Ды цардæн баззадтæ йæ фæстæ, 
Æгуыстæй бадыс, о, æдзух. 
Кæд бирæ сты, «æмбал», дæ хæстæ, 
Уæддæр сыл ауыгътай дæ къух. 
Дæ фыд хъазуатон уыд куысты дæр, 
Уыдис ын адæмы ’хсæн кад. 
Æрбауа, уастæн, знаг цыфыддæр,— 
29 

Йæ къухæй карз хæсты фæмард. 
Йæ фæстæ дæу фыртæн ныууагъта, / 
Дæ амондыл уыдис йæ тох. 
«Мæ фырт...» — мæлгæ мæлын ма загъта. 
Дæуæй у абон уый дæр рох. 
Дæ мад йæхи хуызæн дæр нал у, 
Дæ маст æй бадомдта бынтон, 
Йæ тых ын басастай, йæ хъару. 
Æркæн æгад цардыл фæсмон. 
Ныууадз фæлтау, ныууадз дæ митæ, 
Æрхуд дæхиуыл, ма у хъал! 
Мах бирæ стæм, ды та... ды иу дæ, 
Æмæ нын царды суы æмбал. 
* * * 
Йе ’фсинимæ кард’ æмæ фыдау уыд. 
Донæй йæ æнæ донæй ыздæхта. 
Тугмондаг ыстонг сырдау ыл сагъуыд, 
Адæмæй йæ фыдмитæ æмбæхста. 
Ныр йæхи чындз басгуыхти 
дæлимон, 
Удхор у, йæхи халдих — фæлитой. 
ÆРМÆСТДÆР ИУ 
Иу ма, дам, дзы аназын, 
Иу æрмæстдæр хус сæнæй. 
Æмæ тадзы ауадзы 
Дурыны дзаг сусæгæй. 

СÆРГÆКДТÆ 
Мæ циндзпнад... 
«Цардмæ æз æвæд фæндæгтæ агурып...» 
Мæ мадмæ... , 
Æнæбæрæг слпааты ншæны уæлхъус... 
Хæхты хуыз... 
Салдаты писмо.. 
Хуымгæнæджы цин... 
Рынчын зæропды хъынцъым... 
сСаби мадæн ие стыр ныфс, нæ фпдæп...» 
Цыкураны фæрдыг... . 
«Æрфыиæй хъæу зæрæхспды дæлбазыр...» 
Дæ фæрцы... 
«Мыдхуыз фæззæг æгас хæдзар ыссардта...» 
«Мæ рухс бæллицты дидинæг, сæумæнæ...» . 
Фæндырдзæгъдæг... 
«Арвы арынг рафæлдæхт...» . . . . 
Уарзын дæ 
Мæ хæлæрттæн... 
«Куыд фæдзæгъæл уа тар «хъæды хъæддзау 
«Иумæйагæй ницыуал ис не '»хсæн...» . 
Сæрыстыр дæн... 
«Æз хъæздыг мæ удыхъæдæй дæн...» . 
Куы зæгъай, парти 
Æнæмæлгæ Лении... 
Цы байтауай, уын æркæрддзынæ... 
Ирыстонмæ... 
Бæсты сæрвæлтау .. 
Баба фæллойады хъаптар у 

Цырагъдар... 23 
«Лæджы ном хæссын тынг зын у...» ... 24 
Мæ зæрдæ... : — 
Мæлæг æфсæддоны фæдзæхст 25 
Зæрдæбын ныхас... 26 
«Куы нæ уай хайджын адæмы рыстæй...» . . 27 
М. Темырболатæн... 28 
Мæ хæлармæ... — 
Пайданы бынаты кусæгæн... .... — 
Магусайæн... " ...... 29 
«Ие ’фсинимæ кард æмæ фыдау уыд...» . . 30 
Æрмæстдæр иу... . — 
Альберт Шамильевич Балаев 
ПРОСВЕТИТЕЛЬ 
Стнхн на осетинскои языке 
Редактор И. Р. Ц о м а р т о в. Художник Е. Г. А б а - 
е в. Художественный редактор У. К. К а н у к о в. Тех- 
нический редактор А. В. Ядыкина. Корректор 
3. У. Д з у ц е в а. 
ИБ № 528 
Сдано в набор 25.04.80. Подписано к печагн 22.08.80. ЕИ 01532. 
Формат бумаги 60х901/а2. Бум тип. № 2. Гарн. шрифта лите- 
ратурная. Печать высокая. Усл. п. л. 1. Учетно-изд. листов 
1.04. Тираж 1000 экз. Заказ № 13241. Цспа 10 коп. 
Издательство «Ир» Управлеиия по делам нздательств, полн- 
графии и кннжнон торговлн Совета Мнннстров СО ЛССР, 
г. Орджоникидзе, ул. Димитрова, 2. 
Книжная типография Управления по дслам издатсльств, полн- 
графии и кннжной торговли Совета Мннистров СО АССР, 
г. Орджоникидэе, ул. Тельмана, 16. 


С(Осет) 
А66 
Ардасенты X. Н. 
А66 Равзæрст уацмыстæ. Чиныг мыхуырмæ ба- 
цæттæ кодта Ардасенты Л. Орджоникидзе, 
«Ир», 1977. 
208 ф. 
Ардасенов X. Н. 
Избранное. 
743—90 
29—77 
М131@3)-77 
© Издательство «Ир», 1977 г. 
С(Осет) 

АРДАСЕНТЫ ХАДЗЫБАТЫР 
Хæдæфсарм, уæздан адæймае. Хæларзæрдæ. Цхсты- 
тæ худæндзастæй кæсынц, сæ кæрæтты æнцъьмдты ба* 
ды фæлтæрд зонды зæрдæнцой æмæ æууæнкаг хъуыды. 
Федтай йæ — фæзындзæн дæм сыгъдæгдзинады æнкъа- 
рæн... Никуы мæ ферох уыдзæн, фыццаг хатт æй куы 
федтон, уыцы бон. Уæд ахуыр кодтон пединституты фыц- 
цаг курсы. Цалдæр лæппуйæ бонрæфты тезгъо кодтам 
проспекты. Нæ комкоммæ сцæйцыди рæстæмбис кары 
нæлгоймаг бæгъæмсарæй, йæ уæлæ морæ костюм — тынг 
рæсугъд бадти йæ уæнгтыл. Къæбæлдзыг сæрыхъуын 
дзæбæх фæхалас. Бæзджын былты уæлвæд — бæстон 
æлвыд рихитæ. Мæ зæрдæ фæкъæпп кодта: «Хадзыба- 
тыр!» Базыдтон æй, чингуыты йын цы къамтæ уыди, уы- 
донмæ гæсгæ. Комкоммæ кæсын æм нæ бауæндыдтæн, 
мæ размæ куы схæццæ, уæд — цæмæдæр гæсгæ дзы æф- 
сæрмы кодтон. Фæлæ нæ иувæрсты куы аивгъуыдта, уæд 
йæ фæстæ бирæ фæкастæн. Дыккаг хатт æй федтон пед- 
институты литературон иугонды æмбырды. Ныр дæр ма 
йын мæ зæрдыл дарын йæ ныхæстæ: «Уæ рæстæгæй иу 
минут дæр дзæгъæл сæфт ма кæнут. Кæсут чингуытæ. 
Абон цы нæ саразат, уый уын райсом зындæр саразæн 
уыдзæн. Нырыккон фыссæджы бирæ, тынг*бирæ цыдæр- 
тæ зонын хъæуы...» 
Хадзыбатыр йæхæдæг уыди ахуыргонд лæг, йæ царды 
хъысмæт сси фыссæджы хъысмæт — йæ ном йæ адзалы 
фæстæ цæргæ баззади нæ литературæйы. Поэты сагъæс 
раджы æрцарди йæ зæрдæйы, раджы бамбæрста зарæг- 
гæнæджы зын, раджы баикъардта дзырды аивады тас 
æмæ алæмæт. Æвддæсаздзыд лæппуйæ фыста йæ æм- 
дзæвгæ «Мæн бирæ фæфæрсы», зæгъгæ, уым: 
«Цæуыл, дам, ды царды æдзухæй фæйлауыс, 
Дæхи, дам, цы скодтай фыссæг? 
3 

Дæ сагъæс, дæ царды цы ’вдисыс, цы зарыс, 
Миййаг дæ куынæ ис фæрсæг!..» 
Афтæ фæрсынц поэты йе ’мбæлттæй бирæтæ. Фæлæ лæм- 
бынæг чиныгкæсæг, кæй зæгъын æй хъæуы, æнцонæй 
бамбардзæн, автор йе ’мбæлттимæ нæ, фæлæ йæхи зæр- 
дæимæ кæй ныхас кæны. Фæзыны дызæрдыгдзинад, фæ- 
зыны гуырысхо, мидныхмæлæуддзинæдтæй райгуыры 
ныфс, куы та ахуыссы, цырагъы мæллæг æвзаг чысыл 
бафуйæ дæр куыд ахуыссы, афтæ. Фæлæ уæнгмарддзи- 
надæй дард у Хадзыбатыры хъуыды, йæ мидхъуырдухæ- 
нæй гуыры суадонау сыгъдæг, æфсæддоны фæндау фи- 
дар тæрхон: «Нæ царды ыстыр хæс хæсдзынæн æдзу- 
хæй,— æз цалынмæ зæххыл цæрон!» Бæлас йæ уидæгтæй 
сау зæххимæ баст куыд вæййы, афтæ Хадзыбатыр дæр 
ацы бæллицæй баст уыди йæ вазыгджын, зын æмæ рухс 
дугимæ. 
Ардасенты Хадзыбатыр райгуырди 1911 азы 15 сен- 
тябры Хъæдгæроны. Хъысмæты цæст ын нæ бауарзта 
ныййарджыты уды хъармæй фаг хъарм райсын: 1921 
азы йæ мад æмæ йæ фыд фæд-фæдыл амардысты. Æр- 
хæндæг æмæ цæстысыг цардаразджытæ не сты — уый 
æмбарынхъом уыди уæд Хадзыбатыр. Царди йæ фыды- 
хомæ, куыста, йæ бон цас уыди, уыйас, зивæг ницæмæ 
кодта, искæмæн даринаг уа, уый йæ сæрмæ нæ хаста. 
Йæ цахъхъæн лæппутæ æмæ чызджытимæ цыди скъола- 
мæ, æмæ кæд ахуырдзаутæй искæмæй раппæлæн уыди, 
уæд уый — чысыл Хадзыбатыр. Скъолайæ уæгъд рæс- 
тæг уæлыгæсы нымæтхуды бын, къæвда уа æви хурбон, 
зарыди йæхицæн, фæлæ уыцы зарæгæн хъусæй фехъу- 
сæн нæ уыди — уый уыди зæрдæйы æгомыг зарæг — 
дзырд æмæ бæллицæй конд зарæг. Цыдæр æнахуыр 
’монц тыхсын кодта саби уды æмæ лæппу бамбæрста: 
æнæ поэзи йæ бон цæрын нал бауыдзæн. Уæдмæ сæ 
хъæумæ ахуыргæнæгæй æрцыди Къадзты Алыксандр — 
’хорз зыдта уырыссаг æмæ дунеон литературæ, йæ хъус 
4 

дардта ирон фысджыты сфæлдыстадмæ. Къадзы фырт 
уайтагъд бамбæрста Хадзыбатыры зæрдæ, балымæн сты, 
кæд сæ иу йæ кармæ гæсгæ уалдзæджы дзæгæрæг уыди, 
иннæ та—фæззыгон сыфтæр, уæддæр. Иæ зæронд ахуыр- 
гæнæгмæ бавдыста фыццаг хатт йæ поэтикон фæлтæрæн- 
тæ. Æмæ хыстæры цæст сабийы æнарæхст къухæй фыст 
рæнхъыты федта Хадзыбатыры фидæн: ног поэт фæзын- 
ди Иры. Алыксандр æххуыс кодта лæппуйæн, йæ бон цы 
уыди, уымæй, амыдта йын поэтикæйы техникæ, лæвæрд- 
та йын хъæугæ чингуытæ. 1927 азы Хадзыбатыр хæрз- 
бон загъта йæ райгуырæн хъæубæстæн, ссыдй горæт 
Владикавказмæ. Ам ахуыр кæнын райдыдта æфсæнвæн- 
даджы техникумы. Уыцы рæстæджы ноджы тынгдæр да- 
рын райдыдта йæ хъус литературæмæ, горæты хъæздыг 
библиотекæты æрвыста йæ рæстæгæй дзæвгар хай, га- 
зетты рауагъта бирæ æмдзæвгæтæ, базонгæ æмæ балы- 
мæн ирон фысджытимæ: Нигеримæ, Гулуты Андреимæ, 
Плиты Грисимæ, Боциты Баронимæ, Мамсыраты Дæбеи- 
мæ æмæ æндæртимæ. Иæ зонындзинæдтæ куыд фылдæр 
кодтой, афтæ бæрнондæрæй кæсын райдыдта йе сфæл- 
дыстадмæ, йæ «кæрдзын» хомæй нал лæвæрдта мыхуыр- 
мæ. Уый тыххæй Хадзыбатыр йæхæдæг фæстæдфр афтæ 
фыста: «Зæрдæйы фæндиаг дзæбæх æмдæзвгæтæ фыссын 
мæ> къухы не ’фтыдис, æвзæртæ та æнæуый дæр бирæ 
уыдысты...» Ацы ныхæстæ æвдисынц, æрыгон поэты рæз- 
гæ курдиат хæрзхъæддзииады хохмæ къахдзæф къах- 
дзæфы фæдыл куыд хызтис. Æртæ азы фæахуыр кодта 
Хадзыбатыр æфсæнвæндадоюы техиикумы. Фæлæ зæрдæ 
æнæхъæнæй дæр лæвæрд уыди æндæр хъуыддагæн — ли- 
тературæйæи. Æмæ 1930 азы бацыди Цæгат Ирыстоны 
педагогон ииституты ирон литературæ æмæ æвзаджы 
хайадмæ. Институт каст фæуыиы фæстæ йæ 1933 азы 
арвыстой Алагыры районмæ ахуырады хайады сæргълæу- 
уæгæй. Бирæ рæстæг иæ фæцис ацы куысты: йæ зæрдæ 
дзырдта дарддæр ахуыр кæнынмæ. 1934 азы бацыдис 
Цæгат’ Ирыстоны наукон-иртасæг институты аспиранту- 
5 

рæмæ. Æнтыстджынæй йæ каст фæцис 1937 азы. Фæлæ 
диссертаци бахъахъхъæнынмæ тагъд нæ кодта, ахуыр- 
гонды ном райсыныл, миййаг, йæ уд куынæ хъардта — 
фæндыди йæ ирон литературæйæн хорз хъуыддæгтæ са- 
разын. Æмæ цас статьятæ ныффыста нæ литературæ 
æмæфольклоры ахадгæ проблемæты тыххæй! Йæнаукон 
куыстытæн ын куыд аргъ кодтой, уый тыххæй фыссæг 
Дзадтиаты Тотырбег 1961 азы 20 декабры газет «Рæст- 
дзинад»-ы афтæ фыста: «Фарон сæрды газет «Вечерняя 
Москва» хъусын кодта: «М. Горькийы номыл дунеон ли- 
тературæйы институты Ардасенты Хадзыбатыр хъахъ- 
хъæндзæн йæ диссертацион куыст наукæты кандидаты 
ном райсыны фæдыл.» «Сæйраг оппонент,— дарддæр 
фыссы Тотырбег,— профессор наукæты доктор, Мæс- 
куыйы университеты литературæйы кафедрæйы сæргъ- 
лæууæг Азиз Шариф йæ лæмбынæг доклады к&рон загъ- 
та: «Цы чиныгыл дзурæм, ахæм ныффыссыныл, йæ адæмы 
литературæйы наукон истори равдисыныл бирæ рес- 
публикæты куыстой æмæ кусынц наукон-иртасæг инсти- 
тутты æнæхъæн коллективтæ. Фæлæ уæддæр сæ къухы 
се’ппæтæн нæ бафты, Ардасенты Хадзыбатыр иунæгæй 
йæ адæмы литературæйы истори куыд æххæст æмæ лæм- 
бынæгæй ныффыста, афтæ.» «Бæрион æмæ кадджын у 
Хадзыбатыры куыст,— фыста поэт Плиты Грис,— йæ 
чингуытыл сæдæгай ахуыргæнджытæ, мингай скъола- 
дзаутæ æмæ студенттæ ахуыр кæнынц нæ литературæйы 
истори.» 
Ацы ныхæстæ дæр æгъгъæд сты, Хадзыбатыры нау- 
кон куыстытæн цы ахадындзинад ис, уымæн. Фæлæ уæд- 
дæр мæнмæ мæ зæрдæ афтæ дзуры, цыма йе сфæлдыс- 
тады вазыгджындæр къабаз, йæ курдиаты астæуыстæг 
поэзи у. Ардасенты Хадзыбатыры æмдзæвгæтæ хæдбын- 
дур сты. Йе ’мбæлтты фыстытæй цæмæй хицæн кæнынц, 
уый æппæты фыццаг бафиппайдта Плиты Грис: «Не 
’рыгон фысджыты æхсæн поэтикон уацмысты мидæг 
Хадзыбатыр æппæтæй раздæр æмæ рæсугъддæр райдыд- 
6 

та зæрдыл лæууæг сюжеттæ аразын. Уыимæ йæ алы сю- 
жетæн дæр ис авторы сæрмагонд, хицæн миниуæг — уы- 
цы иу æвдыст æй нæ кæны, куыд райдайы, уымæй йæ 
кæронмæ, фæлæ фыццаг йæ иу хай, стæй та — иннæ 
хæйттæ, æмæ дзы иу дæр нæ баззайы талынджы.» Ха- 
дзыбатыры хуыздæр æмдзæвгæтæ кæс — иу уæлдай ны- 
*хас дзы не ссардзынæ. Уый дзурæг у фыссæджы стыр 
дæсныйадыл. Рæстдзæвин эпитеттæ, тæккæ хъæугæдæр 
штрихтæй цæстыты раз слæууын кæны цардæгас ныв. 
Æмдзæвгæ цæры, улæфы, у æгас организмау хъарм æмæ 
фидар. Бакæсут ма «Амонд», «Мад», «Денджызы маст», 
«Тæхджытæ». Ацы æмдзæвгæты уæлдай бæрæгдæрæй 
разынд Хадзыбатыры хъомысджын поэтикон курдиат. 
Мæнæ æдæппæт æртæ строфайы æмдзæвгæ «Амонд»-æй: 
Ныллæггомау бæзæрхыг лæг,— 
Сæр урс-урсид зындис, 
Гуыбыр-гуыбыр æд къæдз лæдзæг 
Сындæг фæцæйцыдис. 
Ныссабыр æмбырд — цины цад, 
Раст зæрдæты цæф хъуыст. 
Зæронд лæг дæр æнцад-æнцад 
Трибунæмæ ысхызт. 
Схуыфыдис, ысцæйдзырдта,— 
Æмдзæгъды бын фæци. 
Фырцинæй, мæгуыр, нал зыдта, 
Цы фæкæна йæхи. 
Æмæ цæстытыл цардæгасау иæ ауайы зæронд лæджы 
сурæт? Нæ йын хатæм йæ зæрдæйы мидуавæр? Нæ уы- 
нæм, киномæ кæсæгау, æмбырды бадджыты, нæ сын 
хъусæм сæ къухæмдзæгъд? Æппæт уыдæттæ равдисынæн 
къаддæр курдиаты бахъуыдаид цалдæр фарсы ныффыс- 
сын. Хадзыбатыр та схардз кодта æдæппæт дыууæ æмæ 
выддиссæдз дзырды. Поэт хæзнайау кæсы йæ дзырджæ, 
I 7 

ауæрды йыл, æфсæддои лæг тохы топпы нæмгуытыл 
куыд фæауæрды, афтæ. Æмæ дзырдыл цас æлгъиндæр 
у, уыйас йæ хъуыды парахатдæрæй змæлы, обрæз цард- 
хъомысдæр у. Иунæг ахæм барæн, доюиппыуагъдау йæ 
бынаты æнгом шГсбада! Уый уыди Хадзыбатыры поэти- 
кон ахæцæн. Алыхуызон иывтæ, алыхуызон интонацитæ 
денджызы уылæнтау фæйлауынц йæ уацмысты. Мæнæ 
зæрдæйы арф уынæргъын: «Фæйлау, фæйлау, денджыз, 
дæ масты тых уæрæхдæр...» Мæнæ рог, дзурынæн æнцон 
(ирон æмбисондау: «Хæссынæн рог, хæрынæн адджын») 
æмбисонды рæнхъытæ: «Циу уый, цы хабар у?» — иутæ 
фæрсынц. Чысылтæй чидæртæ каутæй кæсынц». 
Цыбыр разныхасы фадат нæй Ардасенты Хадзыба- 
тыры æппæт сфæлдыстадыл лæмбынæгæй æрдзурынæн. 
Зæгъын ма уый, æмæ Хадзыбатыр уыди тæлмацы стыр 
дæсны. Чиныгкæсæг уый йæхæдæг банкъардзæн. 
Æдæппæт 57 азы ацард Хадзыбатыр. Фæлæ йæ поэзи 
цæрдзæн. 
Мæ цыбыр ныхас мæ фæуын фæнды Ардасенты Ха- 
дзыбатырæн йæхи æмдзæвгæйæ («Ме ’мбалмæ*). Ам бæ- 
рæг бæлвырдæй зыны, цардмæ поэт цы цæстæй касти, уый: 
Циу æдзух дæ цард æмхуызон? 
Зæрдæ ’дзух куы уа æнкъард? 
Царды авдæиау куы узай — 
Царды донау к’уон æнцад? 
Зæрдæ. мидæг риу рæхойы — 
Хъуамæ афтæ царды уай! 
Тагъд цæугæ дон къул кæм хойы, 
Хъуамæ уым ды ленк кæнай... 
Цас зынтæ фылдæр æвзарай, 
Цас ысфæлгæрай фылдæр, 
Цардæн сæр нывонд куы дарай — 
Царды зондзынæ хуыздæр!.. 
Малшпы Васо. 

ÆМДЗÆВГÆТÆ 
ÆМÆ 
ПОЭМÆТÆ 

РАЙСОМ 
Ихæн сау æхсæв... 
Бæстæ сфæлмæцыд, 
Тыхст, фæллад цæстыл 
Хуыссæг нал хæцыд. 
Айхъус талынджы,— 
Хъуысти хъарджытæ; 
Ниудтой бинонтæ, 
Ниудтой дарджытæ. 
Фæлæ тар æхсæв 
Бирæ нал уыди: 
Дард æрвгæрæттæй 
Рухс æрбазынди. 
Арвæй хъæлдзæгæй 
Рухс хур рарттывта, 
Хъарм сæууон тынтæ 
Зæххыл райтыдта. 
Халас атади, 
Дуне базмæлыд. 
Цъиу дæр бæласæй 
Хъæлдзæг базарыд. 
Диссаг хорз райсом, 
Хъæлдзæг алцæмæй. 
Акæс алырдæм — 
Йедзаг адæмæй! 
11 

Искуы аууæттæм 
Хур йæ фаг цæстæй 
Кæд нæма бакаст, 
Уæддæр ма фæтæрс! 
Хур ыстулдзæни 
Арвæй й’астæумæ 
Æмæ ’ртавдзæни 
Дуне йе ’ппæты... 
1928 аз 
12 

ЗАРÆГ 
Къахдзæф! 
Къахдзæф! 
Къахдзæф! 
Фæсивæд хъæддых. 
РГалы змæлды мах цæф 
Равдисдзæн йæ тых." 
Тох, дзæбуг, хъæсдарæг, 
Пецты цур нæ симд. 
• Дзæгъæлы нæ дарæм 
Мах нæ рпутыл «КИМ». 
Мах зынтæй нæ лидзæм! 
Не’хсæн нæй быиат;— 
Зивæджы йæхицæн 
Чи скодта йæ мад! 
Ленин нын нæ загъта 
Дзæгъæлы 
— Цæттæ! 
Уаддымгæ—нæ къæхтæ, 
Машинæ — зæрдæ!.. 
Хъуамæ алкæй разæй 
Куысты сæр хæссæм. 
Пух фæздæджы базæй 
Не срнсдзæн нæ сæр. 
Алцæуыл дæр — ахуыр, 
Алцæмæй — æххæст! 
Чингуытыл та ахылд 
Изæры нæ цæст. 
Ардæм, махæй чи у! 
Алцæмæп дæр — ран; 
13 

Дзæбуг æмæ чиныг... 
Фарсыл та — наган. 
Н’алы змæлды мах цæф 
Равдисдзæн йæ тых. 
Къахдзæф æмæ къахдзæф,— 
Цардарæзт нæ ных... 
1928 аз 
14 

РУВÆНТЫ 
Халсар зайы, зæрдæ райы, 
Хуым цъæх дары, рувæг зары, 
У йæ куыстæй зæрдæ рухс. 
— Цырддæр, цырддæр, кус бæлвырддæр — 
Зæрдæ дзуры, риу рæдувы — 
Ма лæуу къæпийы уæлхъус. 
Хур æндавы... Дымгæ скафы, 
Уæнгты уайы, хуым фæйлауы — 
Зæрдæ фесты куыстмæ зынг. 
Донау буары хид ысхъары, 
Туг æхсиды — фæллад лидзы, 
У нæ куыст бæркады фынг! 
Рыг, æнтæфæй, сыфты хъæрæй 
Лæг фæлмæцы, зæрдæ судзы, 
Удæн доны къус — æнцой. 
Абад иуцъус доны уæлхъус 
Аууон фæзы, дымгæ кæм хъазы, 
Уæнгтæ куыстмæ рогдæр уой! 
Хур фæцæуы, лæг нæ кæуы, 
Уазал — уæлдæф, куыст — æнæ’нт.æф — 
Уæнгтæ домынц, куыст хуыздæр. 
Боны куыстæй бирæ домæм, 
Афон зонæм, хъæумæ згъорæм — 
Мæнæ ’рбалæууыд изæр! 
1928 аз 
15 

Б/ЕЛЛЫН 
Цæргæсау мын базыртæ к’ уаид, 
Фæтæхии æз дардмæ уынæг. 
Мæ зæрдæ фырцинæн ыскафид, 
Æхсæв ма кæй ахсид хуыссæг. 
Уæд фенин иæ бæсты рæстдзинад, 
Усед фенин мæ цæстæй æцат 
Нæ кусджытььтухи — зындзинад,— 
Нæ цардыл фыдырдæм хæцæг. 
Бæрзæндтæй æдзыиæг фæлгæсин, 
Уынин уæд нæ царды хуыздæр. 
Нæ царды зып рæттæм фæхæссин, 
Мæ зарджыты рухсæн æз дæр. 
Стæй ноджыдæр дарддæр фæтæхин — 
Кæм ма у уæлахиз æлдар. 
Мæ зарджыты иууыл фæкæнин, 
Сæрибармæ ’вдисин сын дуар. 
Куыд хъазы мæ риуы сæрибар, 
Фæдзурин æппæтæн дæр æз, 
Уæд царды мæ зæрдæ йæхи бар 
Ыссарид йæхицæн фæрæз... 
Царды хъуыддæгтыл ысдзурын, 
Бирæ кæй бон у зæгъын — 
Уыдон мæгуыр æз нæ хонын, 
Уыдонмæ рагæй бæллын!.. 
1928 аз 
16 

НОГДЗАУТЫ МАЙЫ ЗАРÆГ 
Абон — бæр-æгбон, 
Фыццæгæм май. 
Рауай-ма, саби, 
Махимæ уай! 
Нæу дын фæсмойнаг, 
Базон ды мах; 
Махимæ сараз 
Рæвдздæр дæ къах! 
Ахуыр кæндзыстæм 
Иумæ æнцад, 
Абон æрцыди 
Махæн дæр рад! 
Рауай-ма, рауай, 
Базои ды мах! 
Рæвдздæр, дэæбæхдæр 
Сараз дæ къах!.. 
1928 аз 
2 Равзæрст уацмыстæ 

мæн бирæ;фæфæрсы 
Мæ абоны ’мбæлттæй мæи бирæ фæфæрсы, 
Æдзух, дам, цæмæн дæ æнкъард? 
Фыдæлты ныхæстæй æмбисæндттæ ’рхæссы: 
Дæ хуызæттæ бирæ ныммард. 
Цæуыл, дам, ды царды æдзухæй фæйлауыс, 
Дæхи, дам, цы скодтай фыссæг? 
Дæ сагъæс, дæ царды цы ’вдисыс, цы зарыс, 
Миййаг дæ куынæ ис фæрсæг!.. 
Зæгъын сын æдæрсгæ,— æз дæр дæн сымахæй, 
Æз дæр дæн уæ хуызæн æмбал, 
Мæ зæрдæйы фæндтæ — бæрзонддæр гæнахæй, 
Сæ фыссын, сæ дзурын — мæ бар. 
Æмдзæвгæйы хуызы мæ ныхас æз уарзын 
Нæ Иры дзыллæйæн зæгъын, 
Кæцæй мæм фæхъуысы хæххон доиы зарын, 
Кæцæйты ма хъуысы хъæрзын. 
Нæ мæгуырты хъарæг, 
Нæ дзыллæйы. цинтæ — 
Мæ фæндыр, 
Мæ зарæг мæнæн. 
Нæ ерысдзау барæг 
Нæ цардхалæг низтæ 
Сæрысæфт кæнынмæ хæсдзæн, 
Æнкъард дæр нæ дæн æз,— 
Нæ ног царды рухсæй 
Рæвдыд у мæ зæрдæ бæстон. 
Нæ царды ыстыр хæс 
Хæсдзынæн æдзухæй, 
Æз цалынмæ зæххыл цæрон! 
1928 аз 
18 

ДЫМГÆ 
Дымгæ сфу кодта мæ сæрты, 
Дымгæ сызм.æста вæ цард, 
Смидæг уарийау нæ кæрты, 
Туг мæ зæрдæмæ ныккалд. 
Къуымты разилы, ныхъхъæрзы, 
Мигътæм февзиды æваст. 
Хæлтты рассивы, æрмæрзы,— 
Къалиу бæласæй æрсаст... 
Мигъты фескъæфы, фæсуры, 
Дардыл апырх и /йæ фу. 
Хъусты уасгæйæ ныдздзуры: 
«Рац-ма ардæм, мемæ цу!» 
Дарддæр асхойы хæтынмæ, 
Уæрæх æрдзы фу кæны. 
Зæххыл дуне уады бынмæ 
Тарст зыр-зыргæнгæ нæры. 
Дымгæим.æ хæтын мæ ’рфæндыд 
Зæххы ’хгæд къуымты мæн дæр. 
Зæрдæ къабæзтыл ысхæцыд. 
Сæр ысхъил кодта уæлдæр. 
Дымгæ сонтæй уæд æрбазынд: 
«Цом-ма мемæ», — айста мæн. 
Мигъты тарæй хур æрбазынд, 
Хуры тынтæй хъаздзынæн! 
1928 аз 
19 

ФÆЗЗÆДЖЫ УЫЛÆНТÆ 
Бонтæ та ихæн дæр сайынц, 
Бонæй-бон цæуæн цъыфдæр; 
Сæрды цъæх фæлгæстæ тайынц — 
Бурæй ызгъæлы сыфтæр. 
Тар мигътæ — фæззæджы уарзон, 
Арвыл æрцахстай бынат. 
Дымгæйæн хъустæ — фæразон. 
Уазал ысхæссы цæгат. 
Цъиутæ дæр арвыл ыздыхсынц, 
Уазал сæ лидзын кæны. 
Сæрды рæсугъд ныв фæхæссыиц, 
Зымæг хæстæгдæр цæуы:.. 
Алчи йæ хортæ æфснайы, 
Куыстæй ма чи зоны бæрц? 
Сидзæр æрчъиаг удайы, 
Мад ын æмпъузы йæ кæрц... 
1928 аз 
20 

ХОСГÆРСТ 
Райы мæ куыстмæ мæ зæрдæ, 
Зад хуымау кæрдæг уызы. 
Калы мæ цæвæг цæхæртæ, 
Даргъ уистæй кæрдæг хуыссы. 
Хур мæм цæхæрæй ныккасти, , 
Хæдон мæ синтыл хæцы. 
Кæрдæг мæ цæвæгæй тарсти,— 
Хур мæ æвæндон фыцы. 
Дымгæ дæр батилы сыфты. 
— Гъеуæдæ, цæнгтæ, цырддæр! 
Нал зоны зæрдæ йæ рысты, 
Ардæм-ма рацу ды дæр! 
1928 аз 
21 

УАРЗОНМÆ 
Хæрзбон та загътон ацы ’хсæв мæ базæн... 
Хъыг мын уыд тынг, кæй кæныс ды тæргай. 
Фыссыс мæм мæнæ ’фхæрæны ныхасæн: 
«Æмдзæвгæтæ мæлæты хорз фыстай. 
^Ныр та куыддæр зымæгон булæмæргъау 
Дæ дзых ныммыр, ныхъхъус дæ ды бынтон... 
Куы дзырдтай ды: хæсдзынæн уæззау уаргъы 
Æз, цалынмæ нæ сау зæххыл цæрон»... 
Цы кæсон дарддæр? Низ мын у дæ писмо, 
Ныууадз, ныууадз æмдзæвгæты æицад. 
Фæнды мæ мæн, мæйрухс .æхсæвы ’мбисмæ 
Дзæбæх ныхасыл демæ искуы ’рбад... 
Уæд зонис, хабар радзурин бæлвырддæр; 
Уæд зæрдæ ссарид дзурынмæ ныхас. 
Ныр та гæххæтт нæ арын æз нывыл дæр. 
Цы сты .æмдзæвгæтæ, ыскодта сыл фыдаз! 
Ды ма дом мæн, мæ уарзон удыгага! 
Нæ дæн æз раст, нæ дæн зылын дæр æз, 
Ф<æлæ чысыл гæбаз нæ газетæй куы ’рхауа, 
Уæд-иу уым цин1йенг<æ æмдзæвгæтæ ды кæс!.. 
1928 аз 
22 

ХÆХХОН ÆХСÆВ 
Сау изæр байтыдта гауыз. 
Бахъулон уалдзæгау арв. 
Мигъты къуыбылæйттæ наугъуыз 
Комы фæленк кæнынц арф. 
Хæхтæ æйæзмæлгæ сабыр 
Уадæн ныхæстæ кæнынц. 
Барджытау дурцæндтæ саппыл 
Дардмæ кæдæмдæр кæсынц. 
Бæстæ ныхъхъуси, ныффынæй, 
Къулр-æбын хъæу дæр нымбæхст. 
Комæн æддæуæз, йæ бынæй 
Сатæг дон азæлы ’рмæст. 
Хорз у ныссæйын фæлладæй, 
Зæрдæ куы комид хуыссын. 
Къæхтæ мæ скъæфынц мæ уатæй, 
Зæрдæ цыдæртæ мысы... 
Æхсæв фæлвары ныхæстæ, 
Зæрдæ йæ ’мбары зынтæй. 
Бур куыдзау мигътæн сæ фæстæ 
Сабыргай рахъуызы мæй. 
Рындзыл фæзынди тæмæнтæ, 
Æрдзæн фæлидзы йæ фын,— 
Уарзоны ’нгасæй фæлмæндæр 
Цæсгомыл хъазы йæ тын. 
Хæхтæн сæ талынг æрдасы, 
Коммæ æртулы йæ рухс. 
Нæууыл «æрхуыссы мæ разы, 
Дауы йæ тынтæй мæ рус. 
«Ма кæн,—зæгъыи ын,— ныууадз мæ, 
23 

Ма судз мæ зæрдæйы низ... 
Дæлæ уым, мæсыджы размæ, 
Зоныс æй, иу хæдзар ис. 
Уырдæм у ме ’нгас, м»æ бæллын, 
Уым ис мæ мæйдзаст мæнæн. 
Зæрдæйыл хурау æмбæлы, 
Ие ’нгас дæ тынтау фæлмæн... 
Ацу, йæ фæрссагæй бакæс, 
Ацу, саламтæ фæхæсс. 
Тынтæ йæ уадултыл ахæсс, 
Дзур ын, куыд æй мысын æз...» 
Зæрдæ нæ комы æрхуыссын,— 
Оххай, мæгуыр дæ, мæгуыр. 
Чи зоны, уый та мæн мысы 
Афтæмæй й’агъуысты ныр... 
1928 аз 
24 

МАРТЪИМÆ 
Мартъи, базмæл-ма, 
Сургæ уазалы, 
Даргь фыдуаг зымæг 
Домы адæмы. 
Цъæххуыз уалдзæгæн 
Ды йæ сæр куы дæ, 
Уæд цытæ кæныс, 
Мит куыд фæлдзæгъдыс?! 
Алчи баризы 
Гом, бæгъæввадæй. 
Хъом æххормагæй 
Уасынц хъомдæтты. 
Хизæн даргъ фæзтыл 
Нал ис ацæуæн — 
Мит бæзджын æвæрд, 
Тымыгь, уаддымгæ... 
Мартъи, сургæ-ма 
Тагъддæр зымæджы, 
Бакæн уалдзæгæн 
Дуар парахатæй!.. 
1928 аз 
25 

ИЗÆР САХАРЫ УЫНДЖЫ 
Стъалытæ арвыл нæ судзынц: 
Мæнæ сæ ’рхастай хæстæг. 
Сау æхсæв рухс уынгтæ худынц 
Ацы фыдуазал рæстæг. 
Адæмы астæу фæтар и — 
Доны, куыд уылæн,— мæ сæр. 
Рæвдзæй мын ацæуæи нал и, 
Адæмыл чи уæнды хъæр? 
Адæмтæ уайынц мæ рæзты, 
Хъæлдзæг у се ’нгас, сæ уынд. 
Хъарм палто буц дары фæрсты, 
Урс миты къах дæр нæ сыд... 
Сахъ лæппу буц чызджы цонгыл 
Арфгомау ’рбаздухы цонг. 
Ничи сæ стыхсдзæни стонгыл. 
Хъæлдзæг сæ царды æвзонг. 
Иу чызг сæ фæстæ æрцæуы; 
Уадултæ — тугау, хъырмыз. 
Мæтæй йæ зæрдæ нæ кæуы, 
Ласы йæ фæстæ къæбыс. 
Газет æм бадардта чидæр, 
Уæхсчытæ скъуыдтæй зынынц. 
Гом къæхтæ ацы фыдиаæр 
Къоритау миты сæлынц. 
Не ’хсин -æм ракасти зулмæ, 
Рахæцыд куыдзыл цырддæр. 
Лæппу дæр февнæлдта худмæ, 
Хинымæр загъта цыдæр. 
Дарддæр фæцæуын сабыргай, 
26 

Салд митыл бабадти лæг. 
Сæр-иу æруагъта гыццылгай 
Цæуджыты размæ ныллæг... 
Уазал æрбандæвта тынгдæр. 
Рæвдздæр фæкодтон мæ цыд. 
Сабырдæр байдыдта уынг дæр, 
Дардæй ма хъæлдзæг хъæр цыд!.. 
1928 аз 
27 

ПОЭТÆН 
Хъус-ма, Фæрнион, 
Æз иу уон, 
Æрдзурæм, 
Æркæнæм ныхас! 
Бæргæ фæнды мæи, 
Куы уаид ыстырдæр 
Нæ хъару, 
Нæ ас. 
Куыд хъуыса дæ хъæр дæр 
Схлитæй Сечермæ, 
Куыд ныха дæ къухæй 
Поэт дæр йæ сæр. 
Цыбыр у! 
Дæхи сæрмæ ’ххæсдзæн 
Фæлтау ныр хуыздæр. 
Цæхæрцæст, Фæрнион, 
Ныхæстæй нæ ма хынц, 
Равдис дæ уацмыс, 
Дæ хъару, 
Дæ тых! 
Акæс-ма, ног хуымтæ, 
Ног таутæ зайынц, 
Уыдонæн ма къуыр сæ ных! 
Райдыдта ’рттивын 
Индустрийы дидинæг, 
Рæзы нæ бæсты 
Æндонцæджындз цард. 
Парти... 
Кълассон тох... 
28 

Уыдæттыл ахила 
Хъуамæ нæ зард!.. 
Нæй нæм кæд 
Пушкинтæ, Шиллертæ, Байронтæ, 
Нæй Безыменский дæр, 
Жаров дæр нæй! — 
Ног бæсты ног зарæг 
Хъуысын ныр байдыдта, 
Хурмæ фæраздзæни 
Исчи «кæрцæй»! 
Ис нæм Дæбетæ, 
Геортæ, 
Цыппутæ, 
Ис нæм Тæтæри, Серге ’мæ Барон. 
Ноджыдæр бирæ ис 
Ног царды хуртæ, 
Октябр ысуагъта 
Æлвæст хуры рон! 
Рæзы нæ бæсты 
Индустрийы дидииæг. 
’Рттивы æвзистау 
Колхозы быдыр!.. 
Ма дзур, Ф-æриион, 
Дæ дзырдтæй æсихæн дæн, 
Ахæм ран 
Зæрдæ 
Нæ комы 
Гуыдыр! 
1928 аз 
29 

ЗЫМÆГОН ИЗÆР 
Тыгъд быдыр урс-урсид дары, 
Ницуал у митæй бæрæг. 
Хъæу дæр та абон æнцад у, 
Цыма дзы нал ис цæрæг. 
Бæлæстыл урс сæлф æрбадти, 
Зæхмæ сæ кувын кæны. 
Мæй дæр сæм тар цæстæй касти, 
Митæй тæмæнтæ кæлы... 
Иууылдæр адæм æнкъардæй 
Арф къуымты бадынц, хуыссынц. 
ХъуСын æрмæстдæр æз дардæй — 
Цæлхытæ салдæй хъæрзынц. 
Ноджы мæ размæ гуыбырæй 
Иу гыццыл агъуыст лæууы, 
Уым та ныр сидзæрты гомæй 
Уазал æдзухæй дымы... 
Чи иæм у ахæмты дарæг? 
Чи дæтты сидзæрæн цард? — 
У уый нæ буц рæсугъд уалдзæг — 
Мæргъты ’мæ сидзæрты мад! 
Уый дæр та ралæудзæн нопæй, 
Бонтæ уыдзысты уæд хъарм. 
Хур нæм æркæсдзæн бæрзондæй, 
Хъарм нын уый дардзæн нæ цард! 
1928 аз 
30 

ИУÆНД/ЕС АЗМÆ 
Иуæндæс азмæ 
Ацыд цард размæ. 
Акæс-ма, фен! 
Уасы нæ завод, 
Цинæй æррагонд 
Царды цырен. 
Чи уыд Ирыстон? — 
Заууат гæныстон, 
Раст мæлæт. 
Урссæр къæдзæхтæ, 
Цъитиджын хæхтæ, 
Абон — дзæнæт. 
Чи зæгъдзæн, раст нæу? 
Тар комы астæу 
Рæзы нын рухс. 
Калдзæн цæхæртæ, 
Рухс уæд нæ хæхтæ. 
Рæвдздæр ыл кус! 
Ноджы ма уæртæ 
Акæс Дыгурмæ — 
Царды фæндта! 
Диссаг комбинат! 
Цинæй фæризат, 
Аразджытæ1 
Ноджы йæ къанау 
Ратдзæн æнæвгъау 
Адæмæн дон. 
Зары хуымгæнæг, 
Нал æй и ’ргæвдæг; 
31 

Хъæлдзæг йæ бон! 
Дæсны, хуыцауы 
Ахуырад сафы — 
Амонды дуг! 
Ахуырад тауы, 
Дуие фæйлауы 
Царды дзæбуг. 
Иры фæсивæд, 
Давджыты ивæг 
Ахуыр кæны. 
Айхъус-ма абон,— 
Хъустæ фæразон, 
Дуне нæры!.. 
1928 аз 
32 

ÆМБАЛМÆ 
Цард ’гъдауæн баззад рагæй: 
Алчи баййафы йæ рад, 
Иу дæр нал уыдзæни махæй, 
Ноггуырд ратдзæн мад. 
Æмæ зонын æз, мæ рад дæр 
Искуы айсдаæни мæн дæр... 
Цард нæ кæндзæн уымæй къаддæр, 
Æмæ не суыдзæн фыддæр. 
Фæлæ кæд æвзонгæй иал уон 
Царды уалдзæджы зыдæй — 
Сау сыджытмæ кæд ныххауон, 
Цæссыг ’ртæдз1æд-иу рыстæй!.. 
Ды зæгъ-иу уæд: «’Дзардæй амард, 
Нæу ын афон... У хæрзбон... 
Рыст, мæгуырæй айонг ацард, 
Ныр фæци — æнамонд бон!» 
Цæссыг рустыл кæд æруайдзæи, 
Исчи баниудзæн уынгæг... 
Уазал мит кæй быны тайдзæн, 
Зæхмæ чи ’ркæсдзæн лыстæг?! 
О, нæ зоныи, чи уæ скæудзæн? 
Исчи худæд, бар йæхи! 
Царды къах мæныл (нæ лæудзæн! — 
Гъе ’рмæст цард мæныл фæци... 
3 Равзæрст уацмыстæ 
33 

Райс-иу искуад ды мæ фысты... 
Цардмæ хъусдзынæ æнцад... 
Алчи рох кæйдаæн йæ рысты. 
Алчи баййафдзæн йæ рад!.. 
1928 аз 
34 

ХУС ДИДИНÆГ 
Дæ уалдзæг куыд вæййы, 
Рæсугъдæй — 
Куыд ферттивынц дари сыфтæ, 
Куыд аразынц царды фырбуцæй 
Фырфидауц, цæстсайæн нывтæ! 
Фæуарзынц дæу бирæ нæ хъалтæ, 
Фæлмæн дыл фæдарынц сæ арм, 
Бынатæн дын буцдæрæн — залтæ, 
Дæ цæрæн рæстæг вæййы хъарм. 
Цы домон нæ хъалты? 
Фæуыныс æппæтæй рæвдыд... 
Фæлæ дæм ныр бакæс, уæд арты 
Цыма дæ ныкъкъæйчынд, ныссыгъд. 
Фыццагау дын нал уынын хъилæй 
Дæ рæсугъд цæстсайæн сыфтæр; 
Ныр чидæр дæ сахуырста милæй, 
Æркуывта дæ кадджын буц сæр! 
Ызгъæлы фæныкау дæ сыфтæр — 
Фæхицæн дæ дзыллæйæ дард, 
Ныр нал хъæуыс никæй æппындæр! 
Æнæ дæу дæр фидауы цард!.. 
* 
Гъе афтæ æдзухæй нæ уыны 
Дæ хуызæн мыггагмæ рæвдыд. 
Ыскодта дæу фæззæг йæ быны, 
Ныккалдта дыл фæззæг йæ фыд! 
1928 аз 
35 

СЫВÆЛЛÆТТЫ х 
УАЛДЗЫГОН ЗАРÆГ 
Хъазпæйæ, худгæйæ, 
Цъæх æрдзмæ смудгæйæ, 
Хурварсмæ ’рвитæм нæ бон. 
Хъæлдзæг у мах бæстæ,— 
Иваз дæ къабæзтæ, 
Ис та нын найынмæ дон. 
Уалдзæджы рухс тынтæ,— 
Царды æцæг фынтæ, 
Уемæ мах арæм æнцой. 
Чиныг — нæ хорз фæтæг, 
Сау аæхх нæ цард дæттæг, 
Уарзæм мах кусын, фæллой. 
Хъазгæйæ, худгæйæ, 
Цъæх æрдзмæ смудгæйæ, 
Хурварсмæ ’рвитæм нæ бон.. 
Ие ’взонг — нæ уалдзæгæн, 
Цардæн йæ хъæлдзæгæн 
Хораæй зæгъдзыстæм: «Хæрзбон»! 
1929 аз 
Збч 

ЛЕНИНЫ МАРДЫЛ 
Абон сау бон... Уад нынниуы... 
Бæстæ ’нкъард цæстæй кæсы... 
Зæрдæ, зæрдæ тоны риуы,— 
Дымгæ хъарджытæ хæссы... 
Амард Ленин... Чидæр дзуры,— 
Амард, амынæг нæ ции... 
Мигътæ баныгæдтой хуры: 
Амард, царды рухс фæци... 
Н.æ, дæ зæрдæ дæ ф.æсайдта, 
Уый нæ амарди бынтон; 
Цард, йæ зоиды нын ныууагъта, 
У йæ партн дæр куыстхъом. 
Парти цард хæссыи фæразы, 
Цардфæллады ивы ’идæр. 
Азæй-аз тыхджыидæр хъазы 
Зæххыл Ленины цæхяер! 
Уайы фæсивæд рæнхъытæй — 
Иу, дыууæ, æртæ, цыппар!.. 
Зæхх нырризы къахцæлхъытæй— 
Цон, æз дæр сыи дæи æмбал! 
Комфæс риуæй хох рæмудзы, 
Фидар уæигтæ ’вдисынц тых. 
Абои арт цыреидæр судзы, 
Цæхæр алырдæм ныппырх. 
37 

Рыст, фæллад æппын нæ зонæм, 
Дуне кьæхтзы бын йæры* 
Мах нæхи хъæбатыр хонæм — 
Ивæг ивæгæн цæуы! 
1929 аз 
38 

МÆЙРУХС ÆХСÆВ 
Уарзын — 
Куы стулы-иу арвыл 
Талынг мæйдар æхсæв мæй. 
Рухс тынтæ ку’ айтындзы дардыл, 
Худгæ, æрттивгæхуызæй. 
Стъалытæ ленкæй куы хъазынц, 
Арвыл цæхæрау сæ хуыз, 
Уæлдæфы хъустæ куы ахсынц 
Дымгæйы циндзаст дыз-дыз! 
Дардæй куы ’рбайхъуысы зарæг — 
Цардæй рæвдыд лæджы хъæр: 
«Нал нæ ис абон хъыгдарæг!» 
Цинæй нырризы уæд сæр. 
Ахæм мæйрухс æхсæв — диссаг, 
Дон дæр фæзары рæсугъд. 
Цардæн йæ зæрдæйы уидаг. 
Айста йæхимæ мæ уд! 
Ахæм ран цингæнгæ зæрдæ 
Зæххыл фæразы цæрын. 
Рухсдзинад, царды фæлгæстæ 
Мæнæ мæ цæстæй 
Уынын!.. 
1929 аз 
39 

ЗЫМÆГ ÆРТХЪИРÆН КÆНЫ 
Дымгæ фырмæстæй иынниуы, 
Миты йæ фыццаг хæссы.’ 
Баныхсы сау зæххы риуы, 
Зымæг æртхъирæн кæны. 
Рудзгуытæ схойы куы сонтæй, 
Бæлас тъæнджытæ кæны. 
Алчи æмбæхсы фыдбонтæй, 
Сабыргай фæздæг кæлы. 
Искæйы уынджы куы ’рцахсы, 
Цинтæ йыл сисы æваст. 
Хъусты сындз къухæй нылвасы, 
Нал æй уромы йæ маст. 
Уадз уал æй, рæстæг йæ бар у, 
Ниуæд, æртхъирæн кæнæд. 
Уымæй нæ сæтты нæ хъару, 
Уалдзæгæи фидар лæууæд!.. 
1929 аз 
40 

ФЫН 
Иуизæр базыл æруагътои 
Хъуыдытæй рыст сæр æнцад. 
Хуыссæг мæ цæстытæй къахтон, 
Хуыссæг æгоммæгæс зад. 
Ахгæдта цæстытæ уайтагъд, 
Цæстытæй тарф фын ыскаст. 
Фыиы мæ тар хуыссæг атахт, 
Фыны та бонау у раст. 
— Мæнæ мæ хъæу дæр, мæ сых дæр! 
Мæнæ мæ кæркдои, мæ кау! 
Мæнæ мæ зонгæ къæбыс дæр 
Цинтæ кæиы мыл лæгау! 
Гæды дæр синтыл схæцыд, 
Къæхтыл æрбасæрфы хи, 
Зæрдæ йæхиуыл фæхæцыд — 
Ам дæр мын уарзæттæ и... 
Рацыдтæн уынгмæ сæ цурæй. 
Иууыл мыл цинтæ кæнынц. 
Сыфтæ дæр ахуырстæй, бурæй 
Хъæлдзæг мæ цурмæ тæхыиц. 
Устытæм бахаудтæн уайтагъд, 
(Цинтæ, сæ цин уæд дæлдзæх:) 
«Иунæг» — сæ ныхас та адаргъ — 
Иунæг йæ къона, йæ зæхх... 
«Иу», зæгъгæ,— иуы цæстытæй 
Цæссыг æртахау фæзынд. 
Цæстытæ къахин мæ дысæй, 
Буц къух мæ сæрыл хæцыд. 
Заууат, дзæгъæлдзых, цы ус дæ, 
41 

Буцæй сындзтонæн дæ къух. 
Хъарджытæ, иунæджы бустæ 
Хъусын дæуæй æз æдзух! 
Иунæг, æз не ’мбæрстон, чи у, 
Цавæр, цы хонынц, хыгътон. 
Далæ Валодя дæр иу у, 
Иунæг ма уый дæр хуыдтой, 
Сау ус, дæ дзырдмæ æдзухæй 
Иунæг мæ хъустæ дзырдтой. 
Зæрдæ нæ цæхсдзынæ къухæй, 
Зæрдæйы сагъа?стæ к’ уой. 
Сæрыл æрхæцыд ныллæгдæр; 
Иунæг дæ, сагъæс ыл кæн! 
Бонæй-бон рустæ мæллæгдæр, 
Бонтæ мæ нал уарзтой мæн... 
Диссаг, цы фынтæ стут, диссаг, 
Алчи фынæйæ уыны — 
Царды, йæ цины, йæ риссаг, 
Бон дæр, æхсæв дæр цæуы. 
Бонтæ, æхсæвтæ мыл уайынц, 
Хъалæй уыиын цыма раст. 
Цæстытæ зæрды нæ сайынц; 
Мæй мæм мæ рудзынгæй каст. 
Иунæгæй бахудын мæймæ, . 
Мæй дæр мæм худы чызгау... 
— Афтæ рæсугъд, мæй, цæмам дæ> 
Иууыл куы ’рттивыс зынгау? 
Ам та мæ зæрдæ йæ мастæй 
Худын дæр нал зоны ныр. 
Устыты «иунæджы» хъастæй 
Сау дойнагдурау ныммыр. 
Курын, рæсугъд мæй, зæгъ-ма мын, 
Иунæг дæ, ’нхъæл дæн, ды дæр, 
Худгæ уæддæр дæ куы арын 
Алы хатт, алы изæр?! 
Тынгдæр фæрухс кодта арвы, 
42 

Базмæлыд, бахудт куыддæр. 
Бирæ мын дзурын нæ бахъуыд, 
Афтæ йæ ’мбарын ныр дæр: 
— Цавæр у иунæг, иæ зоныи, 
Иунæг та чи у, кæм и? 
Никуы уыд иуиæг мæ зонды, 
Ракæс, æмбæлттæ мын и! 
Зæрдæ иæ лæууы ныхасыл, 
Фенон сæ,— фенды тых и. 
Арвы цъæх пух фæлмæн базыл 
Стъалытæ найынц сæхи!.. 
Бамбæрстон мæйы бæстонæй, 
Уымæн нæ дзырдтой мæнау, 
Уымæн йæ зæрдæ мæстонæй 
Иунæджы койæ нæу сау... 
Не ’мбæрстон, цавæр у иунæг, 
Уастæн йæ зæгъæг фæуæд. 
Уадындз ныууасыд мæ хъусы, 
Фехъал дæн сонтæй æваст, 
Дымгæ сырх тырыса узы, 
Хуры тын рудзынгæй каст. 
Комфæсмæ размæ цæттæйæ, 
«Тагъддæр, цæй, сыст æмæ цом!» 
Æмбæлттæ цинæй хынцгæйæ 
Фестадтæн. Абон нæ бон! 
1929 аз. 
43 

ЗАРЫН УАРЗЫН ÆЗ 
I 
Зарын уарзын æз: 
Дымгæ, уæд дымгæ 
Риуы ’хгæд къултæ 
Рог куы бахойы; 
Арв куы ныннæры, 
Ие ’рттывд, соит фатау, 
Уæлдæф, тар мигъты 
’Васт куы афады... 
Туг куы базмæлы... 
Зæрдæ мидæгæй 
Риу куы рахойы: 
Иуварс, ауадз мæ! 
Иуварс, ауадз мæ, 
Ауадз, цин кæнын, 
Ам, æхгæд риуы, 
Ныр æгъгъæд у мыи!.. 
II 
Зарын уарзын æз: 
Хур фæскъæвда бон 
Тынтæ алырдæм 
Дард куы райтыидзы... 
Хур куы бахуды 
Махмæ буц чызгау; 
Хур куы рæвдауы 
Мах ныййарæгау. 
Æрдз йæ фæлгонцтæ 
Райдзаст, цингæнгæ 
44 

Цъæх куы сахоры, 
Раст æрвонæнгас... 
Уалдзæг — царды уд, 
Уалдзæг — рог уæлдæф 
Дуне, ’гас дуне 
Фаг куы фæхыицы!.. 
III 
Зарын уарзын æз: 
Куысты кусæгæн 
Æз йæ цæстыты 
Цин куы фæуынын. 
Завод, ног завод 
Арвы, лулæйау, 
Фæздæг ку ’ауадзы 
Ног куыстмондагæй. 
Ног куыстмондагæй 
Цард куы фæразы; 
Арвы стъалытау 
Рухс куы судзы нæм. 
Зæрдæ цин кæны, 
Зæрдæ — цардмондаг. 
Гъе, куыд амонд у 
Кусыи мах дуджы! 
1929 аз 
45 

БÆРÆГБОН 
Бонты æвзарыи æз 
Цæстытæй, къухæй: 
Чи сæ у ’ндæрхуыз, цæмæн? 
Цæстытæ равзарынц 
Мигъбоны хурæй. 
Къухы та ’мхуызон фæлмæн. 
Бонтæй нæй хъауджыдæр, 
Афтæ куы зæгъин,— 
Зæрдæ нæ комы зæгъын. 
Абон æндæр бон у, 
Зæрдæ дзы бацин, 
Цъиуау мæ ’рфæндыд тæхыи. 
Абон æндæр бон у, 
Абон — фæлмæндæр; 
Зæрдæ йæ иртасы ’рмæст. 
Цинæй мæ цин зæрдæ 
Дзуры мæнмæ дæр: 
Уæлдæф у цинæй æфсæст. 
Фаг дзы уæд сулæфын, 
Акæсын дардмæ,— 
Хур дæр æрттивы зынгау. 
Хуры дæр бафæндыд 
Ардæм, нæ цардмæ, 
Немæ лæгæрдын лæгау... 
Бонтæй нæй хъауджыдæр, 
Дзурин дæуæн дæр; 
Зæрдæ нæ комы зæгъын. 
Абон у тохы бон, 
Абоы фæлмæндæр 
Цинæй мæ зарæг кæиын! 
1929 аз 
46 

ÆМДЗÆВГÆТÆ 
Зарут, 
Æрзарут, поэттæ, 
Исты уын зарын у зын! 
Ахæм æмдзæвгæтæ-йедтæ 
Алчидæр зоны фыссын. 
Алчидæр райгуыры зæххыл, 
Алкæмæн бархи — 
йæ дзырд; 
Ме ’мбæлтты цин боны рæгъыл 
Зарæг мæ хъуырмæ схылд. 
Уарзын æмдзæвгæтæ дзурын,— 
Исчи мын: 
«Бакæс-ма, цæй!» 
Зæрдæйæ зарæг стулы, 
Арвыл куыд стулы мæй. 
— Ис дзы æмхуызон ныхæстæ. 
Дзур-ма, кæныс сæ мыхуыр? 
— Хаттæй-хатт! — 
Чидæр мæ бæсты 
Баппæрста иыхас цыбыр... 
Хорз рифмæ, азæлгæ ’мдзæвгæ 
Уарзы йæ бирæ поэт: 
Хъустæн æхсызгон у цæвæн, 
Цæстытæн адджын у фенд; 
Зæрдæйæн цины тырыса, 
Зæрдæйæи ахсджиаг лымæн! 
Фæлæ уæ хъуыды, уæ нысан 
Иууыл æмбарынц цымæ? 
Бакæс æмдзæ^гæ, 
47 

Фæрсдзæи дæ: 
— Дзур-ма, æхца дын цы и? 
Ницы! — фæтагъд кæндзæн зæрдæ, 
Дарддæр дзы ласдзæн йæхи... 
Алчидæр райгуыры зæххыл, 
Алкæмæн бархи — 
йæ дзырд. 
Ме ’мбæлтты цин боны рæгъыл 
Зарæг мæ хъуырмæ ?хылд... 
1929 аз 
48 

КОЛХОЗЫ КУЫСТЫ 
Уыд райсом... 
Цыдысты нæ сагсур лæппутæ, 
Кæй уадултæ федтой 
Фыццаг азты хъуын. 
Цæхæрцæст, куыстмондаг, 
Нæ царды хъæбултæ 
Уый зонынц — 
Куыстафон пайда нæу 
Лæууын! 
Кæй зæрдæтæ хъазынц 
Нæ чингуыты зоиды, 
Кæй къухтæ сты ахуыр 
Гæххæттыл фыссын. 
Хур тавы сыи уæртæ 
Сæ къæлæт фæсонты, 
Сæ рувæиты февнæлд 
Зæрдæйау фыцы... 
Сæ чиныг, сæ рувæн, 
Сæ дзæбуг иыр иу у, 
Кæд райстой ныр рувæн, 
Уæд райсом — дзæбуг! 
Цæхæрцæст фæсивæд, 
Дæ хъаруйæн чи у, 
Иæ зæрдæйы афтæ 
Кæмæи фыцы туг?!. 
Кæй авдæн æнкъуыста 
Октябры уылæи, 
Кæй саби-буар 
Фæздæгмæ 
4 Равэæрст уацмыстæ 
49 

’Ндонау æхсыст — 
Фæраздзæн! 
Уый зоны 
Нæ царды æууæлтæ, 
,х Октябры тынтæ — 
Нæ колхозты куыст!.. 
Æрдзуры сæм зæрдæ: 
«Гъей, цырддæр, лæппутæ, 
Нæ цардмæ у къахдзæф, 
Хъæуы йæ фæуын! 
Цæхæрцæст, куыстмондаг — 
Нæ царды хъæбултæ 
Уый зонынц, 
Куыстафон пайда нæу 
Лæууын! 
1929 аз 
50 

ПАРТИЗАНЫ РАДЗЫРД 
Бавзæрстон бирæ фыдтухитæ, 
Радæй ыстыгътой мæ царм — 
Иутæм мыл разади рихитæ, 
Иннæтæм рафтыд мæ арм. 
Бамбæрстон цардæн йæ алы къуым,— 
Федтон æппæтдæр цæстæй, 
«Ахæм цард, сау зæххæй аныгуыл!» — 
Афтæ уæд загътон мæстæй. 
Астæуæй нал хæлдтон хъатара, 
Ифтонг мæ хъама, мæ арц. 
Æхсæв йæ тар цæст куы радара, 
Араз уæд де знæгтæм балц. 
Дымгæ куыд бауигъа къабузы, 
Бауигъы зæрдæ йæхи. 
Тохы кой туджы фыик сабузы, 
Тохы фыдбонтæ уыди. 
Зæрдыл æрлæууынц фынфенæгау,— 
Чи ма-иу ардта æнцой? 
Берданкæ равдыста йе ’нæгъдау, 
Нæмгуытæ буары хыгътой... 
Иузаман урсытæ ’рбабырстой — 
Хъæуыл скодта фыдæх, 
Арвы рухс фæздæгæй ауæзтой, 
Тугимæ амæстой зæхх. 
51 

Рохæй иæ зайдзысты сæдæты 
Зиæгты фыдмитæ, иæ рыст... 
Тох ифтонг кодта иæ зæрдæты — 
Ноджы тыхджындæр сæ «куыст». 
Тархъæд иæ ’мбæхста йæ хъæбысы, 
Тар æхсæв — не згъæр хъæццул. 
Ахæм раи зæрдæ нæ фæмысы, 
Царды дзæбæхдæр цы у... 
Кодтам хъазуатæй уынаффæтæ, 
Тохæй ыздæхæн нæ уыд, 
Иухатт нæ не зиæгты тар фæдыл 
Базонæг ацæуын хъуыд. 
Рараст дæн. Ме ’мбал та — иннæрдæм. 
Райстам нæ къухтæ уæндон. 
Абон кæд бахауæм ингæнтæм,— 
Тохы ’мбал, у уæд хæрзбон!.. 
Æрдз нæм хъуыста уæд æнцадхуызæй, 
Сыфтæ нæ кодтой зыр-зыр... 
Зæрдæйы ахæм ныв н ’ахуысдзæн, 
Бæстæ ныхъхъус и, ныммыр. 
Уалынмæ ку ’ауадтæн иудзæвгар,— 
Æрдзы ныррызта гæрах. 
«Рухсаг у,— загътон,— мæ хорз æмгар». 
Хъустæ куы ’рцахстой — «æл-л-æ-х!..» 
Ацы ран дзурын æицондæр у, 
Уым та зындæр уыд чысыл. 
Урсытæм бахаудтæн сонт-монты, 
Раст сæ ызнонау мысын: 
Бадтысты иукъордæй дзаг фынгыл, 
Раздæхтой се ’нгас мæимæ, 
52 

Раст цыма бахордтой сау уæнгæл,— 
Фесты æррайау хъæрмæ. 
— «Цавæр, цы дæ? — Большсвик!» 
Куыдз æмæ мад, æмæ ’ндæр. 
«Дзур, цæй, уæ бадæн кæм и, 
Науæд кæиæм дыи дæ сæр!» 
Дзыхмæ-иу сарæзтой дамбаца, 
Хурхыл-иу андзæвыд кард. 
«Ма сæ ’мбæхс! Радзур сæ, æ, гадз...! 
Сафыс дæхæдæг дæ цард!» 
Иу дзырд нæ загътон æз раттынмæ, 
Уымæй мæлын уæд хуыздæр! 
Ахстæй чысыл хуынкъæй уаддыммæ 
Хъуыстоп хабæрттæм изæр. 
Фæзы цæттæ уыди ауындзæн, 
Ис æм лæгтæ дæр цæттæ. 
Рансом та бирæтæ нал уыдзæн, 
Дымгæ та уигъдзæн мæрдтæ... 
Зæрдæ рæвдыдта ’рмæст иу иыхас: 
«Тохæн æрцауыпдзæн иæй. 
Мæнæ куыд нæ вæййы иуты раз 
Хурæн уромæн дзырдтæй». 
Ахстæй дыууæ боиы даргъ ысты, 
Рад мæм нæма ’рци хæццæ. 
Ме ’мбæлттæй райстоп чысыл фыстæг: 
«Ахсæв ут тохмæ цæттæ!» 
Æхсæв куы ’рфæлдæхта сау арынг, 
Хъæубæстæ сабыр куы ’рцис,— 
Се ’ппæт мæ зæрдæйыл нал дарын! — 
Урсытæ кодтой фæдис. 
53 

Хъахъхъæнæг ахаудта сау зæххыл, 
Ауындзæн лæгтæй ысуæгъд, 
Афицер нал баддзæн хъал бæхыл, 
Нал хæсдзæн йс’фсад нæ фæд. 
Тухитæй рахастам сахъдзинад, 
Басастам не зиæгты мах. 
Абон дæр хотыхтæ райсдзыстæм, 
Искуы куы цæуа гæрах. 
Гъер та уал цардæн мах хъузæттæ 
Завод — мæ мад, æз — хъæбул. 
Колхозты хъазыиц мæ гутæттæ, 
Дзæбуг, хъæсдарæг мæ хъул. 
Сырх зынг нæ судзы мæ сау къухы. 
Фондзазон кæны цыппар! 
Зæрдæ куыстмондагæй абухы, 
Дæн æз мæ куысты хъайтар. 
М’алыварс ралæууынц фæсивæд, 
Къорды сын хицау æз дæн. 
Куысты соцерысæй ку’ ассивæм, 
Тохыл фæфæрсьшц уæд мæн, 
1929 аз 
54 

НÆ ДУГ 
Гъей, сулæф 
Сæууон хорз уæлдæфæй, 
Нæ чингуыты бур фиу — 
Нæ балц! 
Æртынриу 
хæдтулгæйы тæфæй 
Дæ дугъон æруагъта 
Иæ барц. 
Нæ сурдзæн, 
Ныр дард балцы, агъæц, 
Дæ дугъон фынккалгæйæ 
Мах. 
Гъей, дымгæ, ды махимæ ма хæц, 
Æндæр у нæ бæхæн йæ къах! 
Ныр алчидæр ахуыр, 
Ныр чиныг 
Нæхицæн ыскодтам æмбал. 
Хуымгæнæгæн бакаст йæ цин у 
Хъуыдыгæнгæ ’нцад 
«Капитал». 
Дæ сикъо къобортæй 
Тыхджындæр 
Фæндзæфсæнон 
гутон — 
«Фордзон», 
Иæ синтæ — 
Æфсæйнаг ыстджытæ, 
Йæ гуыбын та — 
Арт æмæ дон. 
55 

Нæ алчидæр 
Махæй ныр зоны 
Уæззаупшау 
Райсын дзæбуг. 
Иидустри размæ 
кæм тоиа, 
Гъе, ахæм у, ахæм 
нæ дуг, 
1929 аз 

тох 
Комфæсивæд, 
Хъус-ма ды: 
Рæвдздæр к’уаис, 
Мах фæиды! 
Ды дæ хæстæ 
Абон зон, 
Топпæй хæсты 
Нал ис бон. 
Фæлæ цауддæр 
Нæу иæ хæст, 
Ма ’руадз цъус дæр 
Ды дæ цæст! — 
Цъулбер хъæуы 
Цъиры цард. 
Сур æй, комфæс, 
Куыстæй дард! 
Ды колхозтæ 
Араз ныр, 
Цард куыд ара 
Уым мæгуыр. 
Тауæн зæххы 
Каен фылдæр, 
Бæстæн хор 
Фылдæр ды кæн. 
Хорцæттæйы 
Кæд лæмæгъ 
Исчи кусы, 
Уæд ын зæгъ: 
57 

«Хор куынæ уа — 
Кусæг тыхст, 
Завод куыстæй 
У уæд хуыст!..» 
Чи бынаты 
Кусы ’взæр, 
Бюрократ 
Йæ куыст, йæ хъæр. 
Хус гæххæттæй 
Къуымтæ дзаг. 
Уыдон сурæг 
У фыццаг!.. 
Махмæ бирæ 
Ис нырма 
Цæст æнæ цæст 
Тыхст къуырма. 
Комфæс, уыдон 
Ахуыр кæн — 
Цард æнцондæр 
Уæд кæндзæн. 
Кæн балцытæ 
Ды фылдæр — 
Базон куысты 
Хорз, æвзæр. 
Давæг чи у, 
Чи у знаг — 
У уыдонæн 
Ды сæ фаг!.. 
Нозтвæлладæй 
Гуыбын дзаг. 
Омдзæг хъуырæй 
У кæлаг; 
Урс гæххæттæй 
Былтæ сæрфт 
Кæд фæбады, 
Куыст та сæфт. 
58 

Нæу уый нё ’мбал 
Махæн уæд!ч 
Дар æппæтмæ 
Хорз т йаест, 
Гъеуæд конд у, 
Гье, дæ хæс1 
1929 аз 
59 

ТЕРКМÆ 
Ды уадау ызгъорыс, 
Фæллайын нæ зоныс, 
Тыхджын у дæ иæргæ уылæн. 
Ды каутæй нæ тæрсыс, 
Дæ былтæ æвдæрзыс, 
Тыхгæнæг кæм уыдзæи дæуæн? 
Ды адæмты бирæ 
Ыздахыс дæхимæ, 
Дæ фезмæлд сæм диссаг кæсы. 
Дæ равзæрæи хохæн, 
Дæ хъазуаты тохæй 
Дæ хъару тыхджыидæр рæзы! 
Дæ уындмæ кæсгæйæ, 
Бæлвырддæр фæрсгæйæ, 
Мæ зæрдæйæ фесæфы ииз. 
Мæ зæрдыл æрлæууы, 
Ныр рæзгæ куыд цæуы 
Дæ хуызæн Советон Цæдис! 
1929 аз 
60 

ТАРСТ ЗÆРДÆЙЫ 
САГЪÆС 
Тарст зæрдæ 
Тарст риуы 
Хæлд фæндтæ ’уУилы — 
Сабырдæр, сабырдæр, 
Иал у мæ бон! 
Царды тагъд къахдзæфтæй 
Фæллад сæр зилы, 
Марадз, æндон комфæс, 
Адар ын дон! 
«Сабырдæр, сабырдæр, 
Сабырдæр,— дзуры,— 
Индустри, сабыр, 
Сындæгдæр, 
Фæлæуу!» 
Тарст зæрдæ 
Тарст риуы 
Сулæфын куры: 
Циу, дам, иидустри!? 
Рæзæд уæ хъæу... 
Халыс советон цард 
Де ’дылы фæндтæй, 
Рагон æгъдæуттæм 
Фæстæмæ цæуыс. 
Царды ызмæст доиы, 
Фæлмæн заводтæй 
Нæй дæуæп ацæуæн 
Иуварс, кæлыс! 
61 

Раздзхын бафæлвар 
Иннæрдæм хуры! — 
Вæ, уый нæбауыдзæи 
Абон дæ бон. 
Тарст риуы 
Тарст зæрдæ 
Сулæфын куры, 
Мах та нæ æвдæлы иумæ, 
— хæрзбон! 
1929 аз 
2 

НÆ ХО, НÆ МАД 
Уыдтæ-иу ды æдзухдæр тыхст — 
Лæгмæ къуырма, куыдзау дæ кад, 
Куыстæй фæллад, лæгæй дын над; 
Æппын дыл иу зæрдæ нæ рыст. 
Ныр цард у ’ндæр, сæрибар дæ, 
Ныр райс ды чиныг, уарз кæсын, 
Цæмæй бынтондæр сæфа зын, 
’Мæ рухсдæр цардмæ цу, цæугæ! 
Ды зон дæ бон, дæ бæрæгбон, 
Советон царды ахуыр кæн; 
Дæ бар дæттæг кæй у дæуæн 
Нæ хо, нæ мад, уый царды зон!.. 
1929 аз 
63 

УАЛДЗÆГ 
Хуры тынтæ хъазьшц, 
Арвы цæст цæхæр. 
«Рацу, рацу»,—’вазынц 
Дунемæ мæн дæр. 
Адæм кусынц иууыл — 
Сойæ дзаг фæззæг — 
Йе стыр бæркад риуыл 
Нардæй худдзæн лæг. 
Талынг къуымты зæрдæ 
«Ысс, æнцад,— зæгъы,— 
Ниуынæй цы ’ихъæл дæ?» — 
Афтæ мæ фæрсы...— 
«Уый бæсты-ма акæс, 
Ысбонджын и æрдз — 
Иазæлы рæгъаугæс: 
«Ырс уый гъе! Æрс, æрс!..» 
Фидар у, мæ зæрдæ, 
«Ыссытæ» ныууадз, 
Ракæнон мæ зæрдтæ, ч 
Талынджы мæ уадз!.. 
1929 аз 

МАЙЫ БОН 
Мæнæ Май мæ рудзынг хойы... 
Бузныг, Май! Æгас иæм цу! 
Хуры сахуырстай дæ сойæ, 
Цин нæм калы — 
Маст цы у!? 
Цин — мæ зæрдæ хурау хъазы!.. 
Ахæм цард иын бирæ ратт! 
Уæлæ, кæс, зæронд бæласыл 
Ног дидинджытæ æрзад... 
Дуне ризы, дуне ’рттивы, 
Бæстæ — цин æмæ рæвдыд. 
Фæсивæд йæ зарды сиды,— 
Рухсдæр фидæнмæ нæ цыд. 
Махæн цин дæр тох у абон, 
Махæи иемæ ис фæллой. 
Мах ыссардтам царды амонд, 
Мах пæ хъæуы удæнцой! 
Мæиæ Май мæ рудзынг хойы... 
Бузныг, Май! Æгас нæм цу! 
Хуры сахуырстай дæ сойæ... 
Цин нæм калы — 
Маст цы у?! 
1930 аз 
5 Равзæрст уацмыстæ 65 

ДУНЕ СИСДЗЫСТÆМ ХÆРДМÆ 
Мах æнцой боптæ нæ зонæм, 
Куысты ферох ис хъæрзын. 
Фондзазои — тыхджыи уæрдон нæ 
Социализммæ рог хæссы! 
Кæд нæ заводæн йæ лулæ 
Арвмæ сау фæздæг дымы, 
Уæд уый у — 
Нæ уæрдон тулы, 
Уæд уый у — 
Ызнаг мæлы... 
Н’ алы къахдзæф — 
Знагæн маргдзæф, 
Социализм — знагæн низ!— 
Æмæ дзуры уымæн Рамзин: 
«Гъей, мæ завод та кæм ис?!» 
Дзуры Францы Пуаикаремæ, 
Сиды ’ндæртæм, 
Уадзы ’взаг: 
— Цæй, æвналут сымах дæр мемæ, 
Алкæмæн уыдзæни фаг! 
Хъус-ма! 
Рамзинæн йæ зæрдæ 
ССРЦ-æн хицау у. 
Гъей, æдылы, 
Гъей, цы *взæр дæ! 
Ферох дæ цы: 
Г-е 
П-е 
УИ! 
66 

Пуанкаретæ! 
’Нцад ут иууыл,— 
ССРЦ нæ куры хæст. 
Цардæн мах фæллойы риуыл 
Дзурæм — 
Рæз!.. 
Фæлæ зонут: 
Хæст куы хъæуа, 
Уæд Буденныйæ мæнмæ — 
Алчи хъахъхъæнæг æрлæудзæн, 
Дуне сисдзыстæм 
Хæрдмæ! 
Мах нæ хъæуы искæй зæххæй 
Иунæг адыли дæр, нæ, 
Фæлæ судзины сæрыйас 
Нæ кæнæм иуæн дæр дæтгæ! 
1930 аз 
67 

КОЛХОЗОНЫ ЗАРÆГ 
Быдыр! Быдыр! Быдыр! 
Колхоз — хуымтæ ’фсир. 
Мæ зæрдæ нæу мæгуыр — 
Дæ цæстæй зад хуым цъир! 
Сызгъæринау нæмыг... 
Кæс, хуым фæйлауы, кæс! 
Скалдтой сыи сæ рыг 
Мæнæугæрдæнтæ дæс. 
Æмдзæгъд, хъæртæ.’мæ цин, 
Гуырынц: куырис, мæкъуыл, 
Нæ мæнæу карст фæци — 
Мæкъуылтæй хуым ыскул... 
1930 аз 
68 

АЦЫ УАЛДЗÆГ 
Хуры цæстæн пъатæ! 
Уалдзæг! Их фæхиу! 
Зæхх фыццаг æруардæй 
Сæвдыста йæ риу... 
Хуссарварс фæцъæх ис, 
Дйдииæг фæзыид. 
Базмæлыди дзыллæ 
Колхозон фæзы. 
Ацы уалдзæг бæстæ 
Цинæй у æфсæст — 
Ауæдзты гæбæзтæй 
Диссаг хуымтæ срæзт!.. 
Ацы уалдзæг цъпу дæр 
Раивдзæн йæ зард, 
Ног уалдзæджы цинтæ — 
Ног царды лæвар! 
1930 аз 
69 

СЫРХ ÆФСАД 
Хъус-ма, мæ хистæр, 
Дæ зæрдыл нырма 
Тохы кой хъуамæ 
„ Ды дарай; 
Бæстæ куы нæрыди: 
Тохмæ! Ура! 
Фарсыл хъатара 
Куы дардтай. 
Скæсæн, 
Ныгуылæн, 
Хуссар, 
Цæгат — 
Алыварс 
Не знаг куы ’рцахста,— 
Тохы уæд райгуырд 
Хъазуат Сырх Æфсад, 
Чи хаста тохы тырыса. 
Гом æмæ ’ххормаг 
Нæ кодтой ныхас, 
Уыд зæрды æрмæстдæр: 
«Уæлахиз!» 
Уыцы дзырд тохы 
Æхсæста нæ раз, 
Уыцы дзырд-тохы 
Не знæгты балтæ 
Æрцыдысты пырх,— 
Тохæн нæ тыхсти 
Иæ зынты! 
Цард ныр æндæр у, 
70 

Æндæр у нæ тых, 
Сырх Æфсад ноджы тыхджындæр. 
Заводтæ сырæзт 
Нæ бæстæйы ныр, 
Иу бонæй иннæ 
домбайдæр. 
Ауæдзты скъахта 
Колхозы быдыр; 
Зарынц дзы: 
трактор, 
комбайын. 
Уарзæм фæллойæ 
Мах цард аразын, 
Н’арæнтæ ’хгæд ысты, 
зонæм. 
Алчидæр махæй 
Хæстонæн бæззы,— 
Сар кæндзæн 
знагæн йæ къона! 
1930 аз 
71 

ÆЦÆГ УАЛДЗÆГ 
Хур йæ тынтæ 
Алырдæм куы уадза, 
Цъиу куы зара, 
Цъæх куы дара хъæд, 
Хъал йæ риуыл 
Дидинæг куы ’рсадза,— 
Нæу гъеуæд 
Уый уалдзæгæн æгъгъæд. 
Цард фæстæрдæм 
Ингæнмæ кæм тьгидзы, 
Хъузгау цард 
кæм ысвæййы хæрæу; 
Рыст, æххормаг 
Бонты цалх 
Кæм хынцы,— 
Уым уалдзæг иæу! 
Уалдзæг ис 
Æрмæстдæр 
Ам, 
нæ бæсты, 
Социализм 
Кæм райста къухтæм 
Бар. 
Бонæй-бонмæ 
Цард кæнæн 
Фæрæзтæ, 
Фондзы тых 
Кæм 
аразьт 
цыппар... 
72 

Хур нæ фаг 
Кæм рæвдауы 
Йæ фырттау, 
Даргъ фæзты 
Каем кусæм райдзаст мах; 
Трактор нæм 
Фыдæлтыккон дзывыртау 
Ауæдзтыл 
Кæм 
не скъуыры 
йæ къах. 
Ног куысты 
Соцерысæй, 
хъазуатон, 
Мах кæм арæм 
Цард æмæ фæрæз; 
Лæг кæм дзуры бæстæйæн: 
«Мæ уарзон», 
Бæстæ та: 
«Мæ хъарм хъæбысы рæз!» 
Уалдзæг ис æрмæстдæр ам, 
иæ бæстьт, 
Социализм 
Кæм райста къухтæм бар, 
Бонæй-бонмæ 
Цард кæнæи фæрæзтæ, 
Фондзы тых 
кæм аразы цьшплр. 
1931 аз 
73 

МЕ ’МБАЛ ЧЫЗГМÆ 
Ивгъуыд бонтæм 
Ку ’акæсын 
æдзынæг,— 
Сæры уайьтнц 
Хъуыдытæ рæнхъæй. 
Зонын æз, 
Ды ныр 
уындзынæ: 
Дæу кæй кодтой 
Барæмвæндæй уæй... 
Зонын æз, 
Дæ саби авдæнбонты 
Мады цæссыг 
Ахуырста дæ рус. 
Бакуыстмæ 
цыбыр хуыдтой 
дæ зонды, 
Уыд дæ цард 
Фыдæбæтты æнус... 
Бонты цалх 
Ныр разылди 
æндæрмæ, 
Дуг æрцыд — 
Дæ цæстæнгас 
Дæ бар. 
Зоныс ды, 
Нæ кæндзынæн 
Дæ кæртмæ 
Бирæгътау 
ыскъæфæг бал. 
74 

Худыс мæм 
рæсугъд 
фæндонæй; 
Мемæ куысты 
Алы ран вæййыс. 
Абои сарæзтай 
Ды бæх «фордзонæй», 
Тракторæй 
Колхозон хуым кæныс. 
Кусыс ды 
Соцерысæй — 
Удариик! 
Цард цы куры, 
Зоныс уый кæнын. 
Махæн ныр 
Æндæр фæндæгтæ нал и, 
Царды арæзт 
Н’ахсджиаг 
Хуры тын! 
1931 аз 
75 

МАХ УАЛДЗÆГ 
Махæн нæ уалдзæг æнусон у,— 
Зæрдæты н’ахуысдзæн арт; 
Дидииæг фæззæджы хус кæиы, 
Махæн та фæззæг — нæ мад. 
Бонтæ куы бахизой арфдæрмæ, 
Халас куы сæвæра сæр,— 
Ратдзынæн ме ’хсар æз авдæнмæ,— 
Саби мæм худы иыр дæр. 
Бонтæ мын амоиынц фæззæджы,— 
Фæззæг та фендзынæн æз — 
Цардæн йæ цингæиæн рæстæджы, 
Иумæйаг царды фæрæз. 
Рухс, сæумæ рухс дуне, цины дуг,— 
Адджын у се ’рттывд мæиæн. 
Махæи нæ хæдтулгæ ифтыгъд у, 
Размæ æиæсцух цæудзæн... 
Иупæг бон, иу сахат, ну минут 
Махæй нæ.сæфдзæн дзæгъæл. 
Абои зындзииæдты чи фенуд, 
Уымæи цыфыддæр нæ сæр!.. 
Бонæй-бои уæигтæ — æхсарджындæр, 
Махæн нæн куысты мæцæн. 
Кæн уæдæ, зарджытæ, зарджытæ,— 
Уалдзæг тыхджындæр кæндзæн!.. 
1932 аз 
76 

ХОРÆЙ ДЗАГ УЫДЗÆН НÆ ГОН 
Хур пыккасти, судзы бæстæ, 
Хур ныссагъта зæххы сындз; 
Дард, уæрæх колхозои фæзтæ 
Абон дойныйæ тыхсынц-г 
Лидзынц дард кæдæмдæр мигътæ 
Бархи — барвæндæй дзæбæх. 
Уый нæ зонынц — зæхх ныддихтæ, 
Фæзтæн ивдзæни сæ цъæх. 
Худы знаг йæ маргджын худтæй — 
«Уый уын мах фæндиаг «колхæз». 
Курут ныр нæ будтæй — 
Гъе та сауджыиы пæлæз. 
Уый уыи, гъе, нæ цæст цы фена, 
Уый дын, гъе, мæлæт гъеныр!!!» 
Цииæй расимынц чепена, 
Рансынц сусæгæй фæндыр. 
Сабыр-ма фæлæуу, ныхъхъус ут, 
Чи уыи радта дзырд, зæгъут? 
Абон кæд нæ быдыр хус у — 
Райсом та-иу æм кæсут. 
Алы ’взарæн дæр йæ разы 
Нуазæн балæудзæн фæрнæй. 
Мах цы фидæрттæ цæ райстам, 
Ахæмтæ зæххыл нæй. 
77 

Мах, фæллойуарзаг хъæбултæ, 
Къанæуттæй хæсдзыстæм дон... 
Æмæ хор-бæркады култæй 
Фæззæг дзаг уыдзæн нæ гон... 
Мигътæ, архайут тæхыныл, 
Сымахæн не стæм ныр æлдар, 
Фæлæ искæд бон, зæгъын уын, 
Мах уын райсдзыстæм уæ бар. 
Мах æмбисæндтæ кæндзыстæм — 
(Фæлæ чи кæндзæн уæд дис?) 
Мах куы ’рфæнда, уæд зæгъдзыстæм: 
«Цæй-ма, сау мигъ, зæхмæ ’рхиз!» 
1934 аз 
78 

САДОНЫ РАИСОМ 
(Поэмæ) 
I 
Хуыссынц нырма 
Сæууон æндары рæгътæ, 
Мынæгæй арвæй 
Бонвæрнон кæсы. 
Тыхджын æрттиваг 
Садоны цырæгътæ 
Ныкъулынц бонмæ 
Цæстытæ: фæзын! 
Æнцад у Садон; 
Хæдзæрттæ æгомыг, 
Дæ хъус сæ иуæй 
Не ’рцахсдзæн уьгнæр. 
Æрмæст æнæрлæугæ, 
Дæлæуæз комы 
Дон урс фынк калгæйæ 
Нæ уромы йæ хъæр... 
Ципо. ма уæд хуыссыд 
Иæ хъарм хуыссæны тарфæй. 
Цæсгомæй сойау 
Рахъардта йæ хид. 
Иæ улæфт уыд уæззау, 
Бынозæй арфæй, 
Куырды дымæнау 
Иста риу йæхи. 
Иæ былтæ дзурынц 
Химидæг цыдæртæ. 
Быцæу кæны, æвæццæгæн, 
Ныр дæр; 
Куыстмæ куы ’хсайа 
79 

Райсомæй дæ зæрдæ, 
Уæд базыл адджын 
Не ’руадздзæн дæ сæр. 
Ныуулæфыд, ыскаст. 
Йæ сæр ма судзы, 
Хуыссæг иырма йæ цæстытæй кæсы. 
Иæ уаты рабадт, 
Бакодта йæ рудзынг. 
Дымгæ сæууон тæф 
Мидæмæ хæссы. 
Хуыссынц ма уаты 
Йе ’мбæлттæ дыууæйæ. 
(Куыд хорз у, зоны, 
Райсомæй хуыссын!) 
Ципомæ дæр 
Иæ дзаумæттæ кæнгæйæ 
Гъеуымæи каст 
Сæ райхъал кæиын зын. 
«Сæ уæнгтæ рыст, 
Фæллад,— хъуыдытæ кодта,— 
Лæг райсом раджы 
Хорз кæны фынæй, 
Миййаг æгуыстæй 
Лодыртау сæ бонтæ 
Ныхæсты бадгæ 
Не ’рвитынц уæгъдæй». 
;Сæ цурæй рацыд 
Арæхсгæ æддæмæ. 
Иæ риумæ цъиры 
Рог уæлдæф зыдæи. 
Кæс, рындзыл тауы 
Хуры тын йæ тæмæн, 
Сæ сæрмæ арвыл 
Ауыгъд фиуау 
Мæй. 
80 

Кæсы, Ципо, 
Йæ зæрдæ цинæй хъазы, 
Куыд хорз у æрдз, 
Куы сыстай раджы, уæд! 
Æхсæвы сагъæсты 
Сæууон дымгæ фæласы, 
Фæлидзы сæрæн 
Талынгау йæ мæт. 
Ципо хæрынмæ бацыди 
Æрмæстæй, 
Иæ рæстæг у 
Минуты онг нымад. 
Сæ хæрæндоны 
Дидинæг бæлæстæй 
Уыд уæлдæф 
Рог æмæ хæрзад. 
Уыд ма дзы чидæртæ 
Йæ ерысдзау æмбæлттæй. 
— Æгас æрцу, Ципо! 
— Уæ бон куыстбæркад уæд! 
Куыддæр йæ дзырдæй 
Барухс и йæ зæрдæ... 
Æфсинмæ худы: 
— Рахæсс-ма нын хæрд. 
— Æгонгæй, ма рахæсс,— 
Æддæгтæй чидæр дзуры,— 
Фыццаг декады 
Не сæххæст йæ хæс. 
— Кæмдæр та куырой 
Ривадæй лæхуры. 
Гъеуый та фендзыстæм, 
Æртыккаджы-иу кæс! 
Æмбары йе ’мбæлтты, 
Æцæгæй йын нæ дзурынц, 
Уæддæр цы ’мбæхса, 
Зæрдæйæн хъыг у. 
6 Равзæрст упцмыстæ 
81 

Хъуыдытæ оæрæй 
Забоймæ лæбурынц, 
Хæринаг хъуыры 
Нал цæуы, 
ныддур. 
Æддæмæ рацыди, 
Иæ худ бындæр æркодта. 
Иæ сæр — гуыбыр, 
Æвдисы маст йæ цыд. 
Иæ сæрмæ телтыл 
Вапæттæ ызгъордтой: 
Сæ хъæр сæууон æрдзы 
Тыхджыи хуызæй нæрыд. 
Нырма сæ дзырдтæ 
Зæрдæйæ нæ хизынц: 
«Миййаг æцæг 
куы рауайа сæ дзырд». 
Хъуыдытæ сæры 
Даргъ тæбынтæ ’лвисыиц, 
Нывæст ысбары 
Алырдæм бæлвырд. 
Цæстытыл хъазынц 
Ие ’мбæлттæ, йæ æфсад, 
Хынцы сæ иугай, 
Алчи сæ цы у? — 
«Зынтæй, миййаг, 
Кæд Пухы фырт фæтæрса, 
Иæ бæсты уымæн 
Дашæ уæд лæг у... 
Илья сæрæн у, 
Худинаг нæ райсдзæн. 
Миха — домбай, 
Нæ йæм хæссын æз фау. 
Дæкка мын, чи зоны, 
Фæллайа... 
Нæу Петр бакуыстмæ уæззау...» 
82 

Æвзæрста афтæ 
Ие ’мбæлтты йæ сæры, 
Иæ зæрдæ срухс — 
Нæ разынди лæмæгъ. 
Рæвдаæй куы рахызт 
Хусдоиы къæсæрæй, 
Фырцинæй уæд 
Ныуулæфыд уæрæх. 
Дæ тых куы сбарай, 
Уый дæр уæд тых вæййы. 
Ципо ныфсæн 
Уый зæрдæйы хæссы. 
Иæ сæры конд пълан 
Кæрдгæйæ 
Æмрастæй 
Шахты хъуырмæ ссыд. 
Бырæуттæ ’взары, 
(Се ’ппæт дæр хорз нæ вæййынц.) 
Мæстыйæ иу шахтер 
Ципойы размæ ’руад: 
— Æдзухдæр афтæ 
Хæрзтæ хаст фæвæййынц!.. 
Ципо йæм дзуры: 
— Куырдтæм хъæуы загъд. 
II 
Ныууасыд гудок. 
Ацыд хъæр нæргæйæ. 
Шахтертæм сиды: 
— Кусынмæ цæут! 
Цыдысты... 
Дашæ дæр æрбацыди цæттæйæ: 
Кæттаг хæлаф, пинджак, 
Цырыхъхъытæ ’мæ худ. 
Иæ къухты уæртæ 
83 

Иннæтау карбиткæ, 
Йæ сæр бæрзонд 
Домбай лæгау хæссы. * 
Цæсгомыл хъазы 
Райсомы цъæх ирдгæ, 
Цæстытæй хурау 
Царды цин кæсы, 
Иæ улæфт — рог, 
Кæттаг хæдоны исы 
Иæ риу æмдымбыл, 
Уæхсчытæ фæтæн. 
Иæ иу бакаст 
Лæгæн хъару æвдисы, 
Иæ иу бахудт — 
Лæппуйæн фаг мæтæн. 
Ципо йæм бакаст, 
Бахудт æм: 
— Æрцу-ма! 
(Фæлæ йæхæдæг 
Бацыди хæстæг.) 
— Мæ зæрдæ хурæй рухсдæр у 
Дæ цуры...— 
Ыскъæры хъазгæ ныхас 
Иæ зæрдæйы фæздæг — 
Дæкка йæ рады 
Фаг йæ хæс нæ радта, 
Æмæ та уый дæр 
Бакусыи хъæуы... 
Æрттивгæйæ 
Хур рæгътæм тынтæ калдта... 
Ципо дæр уыйау 
Циндзастæй лæууы. 
Æмбары Дашæ дæр, 
84 

Худы йæм йæ былтæй. 
Æркусдзыстæм, 
Æххæст уыдзæн 
Нæ хæс... 
Æддæдæр чидæр 
Шахтерты æмбырдæй 
Ысдзырдта худгæйæ: 
— Ципомæ та-ма кæс!.. 
III 
Кълетмæ бахызти Ципо; 
Бахызти Дашæ дæр. 
Рæвдз æм баппæрстой сæхи 
Ноджы ’ндæртæ дæр. 
Кълет ысхид, тæдзы йæ дон; 
Фестъæлфыд сахъ бæхау. 
Дзинг, зæгъгæ, фæцыдæр бон. 
Талынг, сау саха... 
Кълет тæхы цырдæй-цырддæр, 
Риуы балвæста. 
Хи къух не ’рцахсдзæи дæ цæст, 
Талынг афтæ шахты. 
Хатгай ферттивынц æрмæст. 
Цъæстæй цырæгътæ. 
Фæлæ-ма фæкæс уæддæр, 
Цæст сæ не ’рцахсдзæн. 
Уайтагъд фестдзынæ дæлдæр, 
Ногæй тары ’хоæн. 
IV . . 
Ныххæццæ кълет, 
Фæллад бæхау нырризы. 
Æрлæууыд рухсмæ 
85 

Кæрты ’мвæз 
Æнцад. 
Дуар байгом и. 
Ципо бырæуттæ исы. 
Йæ фæдыл Дашæ 
Хъæлдзæгæй æруад. 
— Ципо, фæлæуу, 
Æз дæр фæкæсон, 
Æри-ма се ’мбис 
Бырæуттæн мæнмæ. 
— Æз сæ мæхæдæг 
Иууылдæр фæхæссын. 
Ды та æрæфснай, 
Разæй уал цæугæ...— 
Æндæртæ ноджы 
Рахызти цыппарæй. 
Иæ куыстмæ алчи 
Адардта йæ ных. 
Мæн дæр фæнды 
Æмдзæвгæты æхсарæй 
Дзæбæхдæр 
Равдисын сæ тых. 
Кæс, нарæг уынг 
Дæргъæй-дæргъмæ. 
Цырæгътæ. 
йæ фæрстæ калынц 
Саумæрон цæссыг. 
Сæдздзысты цъыфы 
Ранæй-ран 
Дæ къæхтæ; 
Кæцæй та ивылдзæн 
Ыстыр фæндагау рыг. 
86 

Фæйнæрдæм акæс — 
Иууылдæр хуынчъытæ, 
Штректæ, орттæ... 
Сты зæгъынмæ зын. 
Дæлдæр та гезенек — 
Фæйнæрдыгæй фæрсджытæ, 
Хъæуы Ципойы. 
Уыдоныл бырын. 
Бырынцъаг, талынг... 
Дашæ та куыд уæнды? 
Æрмæст «æрттивы 
Карбиткæ чысыл. 
Дзырдтаин — 
Ахæм зын цæуæнты 
Иæ зæрдæ не схæсдзæн 
Чызджы!.. 
Ыслæст Ципо, 
Забой уæрæх 
Лæгæтау. 
Сыгьдæг æфснайд. 
Æрмæст дзы дон тæдзы. 
— Миййаг, мæигæфсон у? 
Иæ цары йын фæлвæрдта... 
Карбиткæ ’рсагъта. 
Бырауыл хæцы... 
Нæ цух кæны 
Иæ дынджыр хæс йæ сæрæй: 
Ныууагъта дзы 
Æмбæлтты уайдзæф фæд. 
«Бæрæг уыдзæн, 
Кæй та феной 
Æвзæрæй» — 
Дзырдта йæхинымæр, 
Уæлдæф куы суагъта, уæд. 
Ныуулæфыд. 
87 

Бырау нылвæста хохмæ, 
Къæдзæхы басагъд 
Бырауæн йæ фындз... 
* * * 
Ципойы сахъ 
Хъазуатон тохмæ 
Забойы къултæ 
Тарстхуызæй нæрыни. 
1934 аз 
88 

СУДЗГÆ МАСТ 
(Сергей Мироны фырт 
Кировы мардыл) 
...Зымæгон ирдгæ ’хсæв 
Йæ уазалæй нæ пиры, 
Иæ риуы тар æхсæв 
Нæ ныссагъта йæ фындз: 
...Мæлæт ...Æмбалы ном 
Дæтты Мæскуы эфирæй,— 
Дзырдтæ уæззау дуртау 
Лæджы зæрдæ цæвынц. 
Æнæ ризгæ, 
æнцойæ, 
Кæй бон у ахæм маст 
Иæ хъарм риуы хæссын? 
Кæсут, нæ зæронд мад 
Ыскатай ис йæ коймæ, 
Хæстæг æрбацыди: 
— Уый чи уыдис? — фæрсы, 
— Хъæбул нæ партийæн, 
Зынаргъ хъæбул! 
Хъаруджын! 
Дæс æмæ ссæдз азы 
Хи чи кодта нывонд, 
Цæмæй фæллойгæнæг 
Нæ тыхстаид йæ туджы, 
Цæмæй нæ тырыса 
Æрттывтаид бæрзонд...— 
Æвæры дзырдтæ мад 
Иæ зæрдæйы æнæвгъау. 
89 

Æгъгъæд у, 
Бамбæрста, 
Æвдисæн у йæ хъыг. 
Кæсын æм,— 
Уалдзыгон æртæхау 
Иæ рустыл ферттывта 
Цæссыг. 
Æнкъардæй, чи зоны, 
Уый каст æнцад йæ бонтæм, 
Хыгъта — куыд у йæ цард 
Кæнæ фыццаг куыд уыд. 
«Иæ мыккаг сыскъуийæд 
Фыдызнагæн бынтондæр, 
Каед ахæм уарзон гуырд 
Иæ сау къухæй фæхъуыд!» 
Нана йæ зæрды низ 
Фæтадздзæн ахсæв базыл, 
Цæссыгæй сафдзæни 
Иæ судзгæ зæрдæниз. 
Æз дæр Цæдисы къам 
Æрæвæрдтон мæ разы, 
Хынцын: 
Цæйбæрц уыдзæн 
Нæ дзыллæйæн йæ рис... 
Знаг та цин кæндзæн 
Йæхинымæр нæ рыстыл. 
(Нæ рис ын — цины хоьг 
Нæ цин та йын — рæхуыст.) 
Нæ зоны уый, 
Зынтæй нын нæй тæрсæн! 
Дæ ном лæ зæрдæты 
Уыдзæн, нæ зынаргъ Киров, 
Æмæ нæ сахъдæрæй 
Уæлахизмæ кæндзæи! 
1934 аз 
90 

УМАР ÆМÆ ЙÆ ФЫРТ ТУЗАР 
(Поэмæ) 
Сыстад Умар 
Æмæ рацыди кæртмæ. с 
Сагъæс... 
Куыд кæна хуысгæ! 
Хъазыди бонвæрнон 
Худгæ йæ сæрмæ, 
Мæй дæр фæцæйцыд хъуызгæ. 
Стъалытæ ’мбæхстысты 
Арвы æрдузы — 
Рухсæй хуыснæгау тæрсынц... 
* * * 
Сыфтæрты сабыр 
Сæууон дымгæ узы, 
Сусæг ныхæстæ кæнынц... 
Хъусы Умар, 
Æмæ хъустæ хъæр ахсыиц — 
Уыртыл нæрыди уæрдон. 
— Гъæй-джиди, 
Быдырмæ бæхтæ кæй ласынц 
Ахæм хорз бон... 
Сагъæстæй фестдзæни 
Зæрдæ цъæх бирæгъ, 
Амарди фарон йæ цин — 
Тухи, фыдæбæттæй 
Балхæдта иу бæх, 
Æмæ йын давды фæци. 
Чидæртæ... 
91 

Айхъус-ма, 
Донуайæн уыртыл 
Цæлхыты нæрын. хъуысы... 
Раздæхт та кæртмæ... 
Йæ хъуыды: 
Каурæбон бур хъуг хуыссы. 
Иунæг уый ма у 
Иæ хъару, йæ цинаг. 
Ие ’рагъ ын дауы фæлмæн: 
— Дзур-ма, Бурдули, 
Хуыздæрæн цы чина, 
Цард мæ куы цæлвæста мæн? 
Не ’фсин дæр нал хизы 
Хуыссæнæй зæхмæ, 
Уый та — цæфимæ рæхуыст...— 
Хастой йæ хъуыдытæ 
Дардмæ, 
Иæ бæхмæ, 
Сагъæстæй зæрдæ фæрыст... 
* * * 
Саби Тузар ма 
Уæд тарфæй хуыссыди. 
Улæфт! — 
Йæ улæфт хъæрзын, 
Дард хуымтæй дысон 
Фæлладæй фæцыди, 
Саби — 
Куыд нæ йын уа зын? 
Бацыд æм фыд 
Æмæ ’рлæууыд йæ разы. 
«Мæнæ мæ хъæбул, 
Мæ цард...» 
Байгом ис саби, 
Æркъул и сæр базæй, 
92 

Не ссыд йæ уæнгты фæллад.’ 
Сабыр, тæрсгæйæ 
Æрæмбæрзта лæппуйы, 
Дзуры йæм: 
— Ахуысс уал, цæй... 
Боивæрнон кодта йæ фаддзу, 
Бонæй тæрсгæйæ 
Фæлурсæй лыгъд мæй... , 
Ног та æрбаздæхт Умар 
Æмæ дзуры: 
— Уæ Дуда, 
Сыст, мæ хур, сыст. 
Мæнæ æрбарухс ис бои, 
Ничи нын бакæндзæи 
Махæи нæ куыст, 
Ничи нын ратдзæн 
Уæрдон. 
Цом та иæхæдæг, ¦ * 
Кæд фембæлид исчи, 
Иу лæг нæ сæвæрид кæд...— . 
Рабадт чысыл Тузар. 
Афтæ нæ ризид, 
Иæ уæлхъус куы ’рлæууид 
Мæлæт... 
Цардæй фæрыстысты 
Сабийы бонтæ, 
Сабийау саби нæ уыд. 
Зæрдыл лæууыдысты 
Адæмы гонтæ, 
Зæрдыл лæууыди 
Сæ фыд... . 
Мад дæр йæ хуыссæнæй 
Радзырдта: 
93 

— Ма кæ. Уæууа, ныууадз æй, /" 
Ыыууадз... /’ 
* # * 
Рахызти саби 
Иæ цæстытæ къахгæ,— 
Цæстытæи 
Хуыссæг — мыдадз. 
# # * 
Дард у сæ фæндаг 
Нæ хуымон бæлццæттæн, 
Се ’ккæйтты рувæнтæ цыргъ... 
Хуры тын 
Арвыл нæзыйæ æндзæлмттау, 
Къæдзæхты ахоры сырх... 
Хъæугæрон уæрдæттæ 
Донуайæн уыртыл 
Байдыдтой тынгдæр иæрыи, 
Фыд дæр зæрдæбынæй 
Амыдта фыртæн, 
Зæххыл куыд хъæуы цæрыи: 
«Дар-иу хорз бæхтæ, 
Дар цыппæрдзæлхыг, 
Æмæ ма лæууай 
Махау царды ’рхы. 
Акæс адæммæ, 
Цард куыд арæзт у, 
Алчи хи дзыпмæ 
Хæзна ауазы. 
Исджын бирæгъ у, 
Хин та рувасау, 
Ма у с’астæу ды 
Далыс минасæн! 
94 

ч Царды цъуппæн-иу 
^Хиз йæ бæрзондмæ, 
Ц^мæй ма цæуой 
Ам\дæ фæсонтыл; 
Ам дЫл ма кусой 
Адæм а^онау, 
Æмæ сагьæстæй 
Зæрдæ ма\она! 
Ныр уал кусдзыстæм, 
Ныр амал кæнæм, 
Цæмæй ма кувæм 
Сомбон бонджынтæн. 
Хъус мæ хъуыдымæ, 
У фæлтæрд хъуыды: 
Исджын бирæгъ у, 
Далыс ма у ды». { 
* * * 
Бонтæ цыдысты, 
Бирæ сты бонтæ, 
Фыд æмæ фырт дæр 
Кодтой тæрхонтæ... 
* * * 
Мæй бонæй тæрсгæйæ, 
Фæлыгъдис фæсхохмæ, 
Мæй бонæй 
Хуыснæгау тæрсы... 
Цъæх-цъæхид быдырты 
Колхозонты тохмæ 
Хур арвæй æдзынæг кæсы. 
Иу цæг æндæр цæгмæ 
Соцерысæй сиды, 
Сæ рувæнтæ кæрдæг 
95 

Кæрдыиц. 
Куыст тагъддæр фæуыныл 
Иу иннæмæ ’взиды: 
— Мах тагъддæр, 
Хæрзхъæддæр, зæгъынц. 
Æрбацыд сæ размæ 
Гуыбыргонд 
Зæронд лæг — 
Фæсалау йæ зачъе, 
Иæ бакаст — цæхæр. 
Мæстыйæ сæм дзуры: 
— Цы кæнут хынджылæг, 
Дзæбæхдæр ызмæстхъуаг у мæр. 
Кæрдæг дæр ныууагътат 
Æнæ лыгæй мæнæ: 
Цæстгæйттæ хæццæ-мæццæ! 
Мах ахæм куыстæн 
Хъазуатои нæ кæнæм, 
Нæ фæззæг нын барæн 
Уыдзæн... 
,Хур касти æдзынæг 
Колхозонты рывдмæ, 
Хуым дардта 
Æндæрты ’хсæн тар. 
Зæронд лæгæн хурмæ 
Иæ риуæй æрттывта: 
«Куысты хъæдмæ кæсæг 
Умар». 
— Цы кæиыс, инспектор, 
Цæмæн та нæ фауыс? 
Иæ зæрдыл æрлæууыд 
Зæронд царды гауыз, 
Сæр ивгъуыд хъуыдыты лæсы: 
«Акæс адæммæ, 
Цард куыд арæзт у, 
Алчи хи дзыпмæ 
96 

N \Хæзна ауазы»... 
Хабыргай дзуры йæ фыдмæ: 
* —\Радзур-ма, Ваба, 
% , Фæлзеуу... 
\ * * , * , 
Иухатт цы ^ыди, 
Абон уый иал у! > 
1934 аз 
7 Равзæрст уацмыстæ 
97 

ТÆХÆДЖЫ ЗАРÆГ, 
Нæ хизыы арвмæ асин/ыл, 
Мæ зæрдæ нæу тæссонд, 
Хæссы мæ мæн мæ машинæ 
Хъæбатырæй бæрзонд. 
Уæрæх сты мæ фæндæгтæ, 
Мæ хæдтæхæг — хæссаг. 
Уадз дауæд мигъ йæ дæндæгтæ,— 
Йæ цæссыг нæу тæссаг; 
Ыстæхдзынæн æз йе ’хсæнты, 
Цы ма суыдзæн йæ бон? — 
Иæ былтæ дон уæд фессæнды, 
Куынæ сыл уа бетон... 
Куы ниуа уад хъæддаг сырдау, 
Куы нæра арв, уæддæр 
Нæ сæтдзысты мæ базыртæ, 
Хæсдзысты мæ уæлдæр.. 
Æгæрон арв — цъæх дарийыл,— 
Кæм никуыма уыд лæг, 
Æрзилдзынæн уым уарийау 
Мæ хæдтæхæг цæрдæг. 
Нæ дардзысты мæн азымы 
Нæ дзыллæйы æхсæн, 
Куы бахъæуа — мæ хъазынмæ 
Æгас дуне кæсдзæн. 
98 

Нæ хизын арвмæ аодптыл, 
Мк зæрдæ нæу тæссонд, 
Хæс&ы мæ мæн мæ машннæ 
Хъæбкъфæй бæраонд. 
1935 аз \ 
99 

/ 
/ 
МАЙЫ ПАРАДЫ / 
Хæрзбон, нæ зымæг чи мысы, 
Нæ дæн сымахæй æз. 
Нæ ивгъуыд царды чиныджы * 
Æз не ссардтон фæрæз. 
Мæ сæр фæрыст йæ сау фынтæй, 
Æгъгъæд у ныр, æгъгъæд. 
Гъей, хуры цæст, дæ даргъ тынтæй 
Нæ зæххыл кæн æмдзæгъд! 
Мах расимæм, мах равдисæм 
Нæ хъару ’мæ нæ цин. 
Зæгъ, дунетыл нæ цæдисæй 
Хуыздæр уалдзæг кæм и? 
Æндон фæлтæр, æндон æфсад — 
У дрвыдзаг нæ хъæр. 
Нæ сæрмæ та сырх тырыса 
Куыд калы уæд цæхæр! 
Куыд хъазы хур йæ хъарм тынтæй, 
Куыд ризы цинæй зæхх... 
Куыд райхъал æрдз йæ тарф фынæй, 
Куыд райдыдта уый цъæх. 
Кæс, хуры тын куыд нывæнды, 
Кæс, хуры цæст зæрин... 
Æз уалдзыгон фыдыбæсты 
Сæдæ азты цæрин!.. 
1936 аз 
100 

ТÆХДЖЫТÆ 
I 
«Циу уый, цы хабар у?» — 
Иутæ фæрсынц. 
Чысылтæй чидæртæ 
Каутæй кæсынц. 
Хорз хабар тагъд хъуысы. 
Хъæубæстыл уад: 
«Абон Мулдартæн 
Æрцыди Болат!» 
Нал аззад хæдзæртты 
Цъиуызмæлæг: 
Иууылдæр уайынц 
Болатмæ уывæг. 
Чысыл сабитæ дæр 
Згъорынц, тæхынц: 
Чи дзы уисын бæхыл, 
Чи та æд куыдз. 
«Цавæр у цымæ 
Мулдарты Болат»,— 
Афтæ цымыдисæй 
Алчидæр уад. 
«Фенон æй, фенон»,— 
Уыд с’алкæйы фæид. 
Адæмæй байдзаг 
Мулдартæн сæ кæрт. 
Азæлыд цины хъæр, 
Худын, ныхас... 
Уæртæ Болат дæр уым 
Хистæрты раз — 
Арвæй бæрæгдæр 
101 

Йæ æфсæддои худ. 
’Фсæрмдзаст, фырцинæй 
Йæ мидбылты худт. 
Чи йын хъæбыс кæны,, 
Чи та йын — ба. 
Адæмы уарзтæй 
Хуыздæр ма цы уа! 
Уæртæ йæ фыд дæр — 
Бæзæрхыг Мулдар, 
Раст цыма уый уыд 
Иæ фырты æхсар,— 
Цæсгом ныррухс и 
Иæ æмгæртты раз, 
Сойыл цæуæгау 
Иæ дзыхы ныхас... 
Уæртæ йæ мад дæр — 
Хыссæкъух æфсин,— 
Цæстыты худтæй 
Бæрæг у йæ цин; 
Адæмы ’хсæнмæ * • 
Йæ фыртмæ фæкаст... 
Чи сбардзæн мадæн 
Иæ зæрдæйы уарзт! 
II 
Хистæртæ хъусынц 
Æнувыд, æнцад, 
Тохы хабæрттæ сыи 
Дзуры Болат. 
Не ’фсад куыд фидар у, 
Цас у йæ бон,— 
Хæсты куыд бахсыст, 
Куыд фестад æндон. 
Знагæн куыд саста 
Иæ бæрзæй, йæ сæр; 
102 

Знагыл куыд калдта 
Уый судзгæ цæхæр. 
Зæххы уа, уæлдæфы, 
Алкæмдæр фаг 
Н’адæмы азар 
Æййæфта ызнаг... 
Иу хæдтæхæгæи 
Иæхæдæг Болат 
Знæгты фидæрттыл 
Куыд бандзæрста арт. 
Уыйфæстæ уæлдæфы 
И’алывæрсты 
Знæгты тæхджытæ 
Куыд февзæрдысты: 
Цъиутæ — йæ фæйнæфарс, 
Уый та — цæргæс. 
Уæлдæфон карз тохы 
Ардта фæрæз. 
Се ’ртæ хæдтæхæджы 
Суагътой цъæх арт. 
Се’ннæ хæдтæхæг дæр 
Донбыл æрбадт... 
— Кусут фæрнæйдзагæй,— 
Загъта Болат,— 
Знагæн нæ зæххыл 
Нæ уыдзæн бынат... 
III 
Хистæрты бафале, 
Сарагæрон, 
Лæппутæ хъуыстой 
Болатмæ бæстон. 
Семæ чысыл чызг, 
Болаты хо уыд. 
Здыхта йæ къухæй 
103 

Йæ дзыккуйы быд... 
— Уæртæ-ма, бакæсут, 
Уый та йын циу? — 
Афарста йе ’мбæлтты 
Лæппутæй иу. 
— Уæртæ-ма, ’цæгдæр, 
Куыд æрттивы риу... 
— Орден. «Сырх ыстъалы», 
— Иннæ та циу? 
— Сабырдæр, иннæ — 
Уæлахизы цыт... 
Афтæмæй ацайдагъ 
Лæппутæн дзырд... 
— Дарут уæ зæрдыл, 
Уыдзынæн тæхæг,— 
Иу лæппу загъта. 
— Зæгъ-ма йæ, æцæг,— 
Дзуры йæм йе ’мбал, 
Сæ тæккæ кæстæр,— 
Знон ды нæ загътай: 
«Танкист у хуыздæр». 
— Хорз у танкист дæр, 
Сармадзанæхсæг; 
Хорз у моряк дæр, 
Пехотон æхсæг,— 
Загъта сын иу лæппу, 
Фæлæ уæддæр 
Сфæнд кодтой иумæ! 
Тæхæг у хуыздæр. 
Алчидæр махæй 
Уыдзæни тæхæг. 
Чысыл чызг дæр сæм 
Уæд бацыд хæстæг. 
Фенкъуыста размæ 
Иæ бецыкджын сæр: 
104 

«Стырæй тæхдзынæн 
Болатау æз дæр!» 
Лæппутæ схудтысты: 
— Афтæ ’нцон нæу, 
Хæдтæхæгмæ та дæ 
Чи уадзы дæу? 
— Нæ, æз уыдзынæн, 
Цыфæнды дæр уæд! — 
Ноджы тыхджындæрæй 
Загъта Дзæнæт... 
Зæрæдтæ даргъ сидтæй 
Арфæ кæнынц. 
Чысыл «тæхджытæ» 
Болатмæ кæсынц... 
1935 аз 
105 

ЗАРУТ, НÆ ХОТÆ! 
Адджын саламтæ ’мæ цины ныхæстыл 
Домы мæ зæрдæ йæхи... 
Чи скæндзæн зарæг уæ диссаджы рæзтыл — 
У’ аккаг ных-æстæ кæм и? 
Хъусын, уæ дзырдтæн æндоны зылангау 
Азæлы дардыл сæ хъæр. 
У алы ныхас дæр — уæлахизты аргъау 
Æмæ зæрдæйы цæхæр... 
Иуы дзырд иннæ тыхджындæрæй ивы, 
Ничи уæ зæгъдзæн — æгъгьæд! 
Митсæр къæдзæхтæй иæм ардæм æрттивы 
’Рфæны фæндагау уæ фæд... 
Алчи уæ йе ’нтыст хъуыддагæй æвдисы, 
Бирæ нæ хъæуы ныхас — 
Хъусæм, уæларвæй нæ сæрмæ куыд зилы 
«Хъæлдзæг сывæллæтты марш...» 
Чи ’рлæудзæн мæргътæй тæхынмæ уæ цуры, 
Хохаг цæргæс ма цы у?! 
Хъусæм уæларвæй уæ арфæйы дзурын, 
Парти, æгас нæм æрцу! 
Хъусæм уæ риутæй уæ зæрдæйы хъазын, 
Хъусæм уæ риутæй уæ худт,— 
Алчи уæ ’ргомæй ныхасы бар райсы, 
Æмæ уынаффæ кæнут. 
Дзурут уæндонæй, хъæбатыр æфсадау,— 
Куыстыл уæ цинтæ, уæ зын. 
У ’алы ныхас дæр рæсугъд у иæ зардау, 
Æмæ нæ дугау тыхджын... 
Афтæ кæд дзырдта йæ цардыл сылгоймаг! 
106 

Æм(эырды размæ цæхгæр?.. 
Дæлдзæх фæуинаг цагъайраджы коймæ 
Зæрдæ ныккæрзы ныр дæр. 
Уыцы фыдбоитæн фæцис ныр сæ рæстæг, 
Сырттывта хурау нæ ции, 
’Мбисоиды зардау æхсарджын ныхæстæ 
Абон æвдисынц сæхи... 
Зарут тыхджындæр, нæ хъæбатыр хотæ, 
Зарут уæ зæрдæты фаг! 
Парти уын сарæзта диссаджы бонтæ, 
Ис уын ныр размæ фæндаг. 
1935 аз 
107 

МАД 
(Поэмæ) 
I 
Зæрдæ цъиуау хъазы риуы, 
Стæй куыннæ, дæ сæрмæ скæс! 
Арвы цъæх фæтæн хæцъилыл 
Хъазы бæрзæндты цæргæс... 
Кæс, æрбазилы, фæтæхы, 
Хи æруадзы ’васт бынмæ. 
Кæрдæг базмæлы, фæлдæхы — 
Скъæры галæгон дымгæ. 
Стахт та рæвдз, цæст ма йæ ахсы, 
Хур æм раппæрста йæ тыи,— 
Цæстытыл æвзистау хъазы 
Арвæй цæргæсы лæппын... 
Арвы стъалытау æдзынæг 
Зæххæй цæстытæ кæсынц... 
Сабыр, с-сс... Йæ хъæр фæмынæг — 
Зæххырдæм фæцис йæ фындз,— 
Уæлæ ’рхауы хъентæ-ментæ, 
Базыр, кæс, бынмæ фæкъул... 
Стæй та ног нсхъазыд ленкæй, 
Дымгæ ’рбаскъæфта: «æу-уу!» 
Зæххыл апырх ис йæ тыр-тыр, 
Хъусты анæрыд. Фæци... 
Ныр уым чи уыны йæ фырты, 
Уымæн цас уыдзæн йæ цин?! 
108 

Дзыллæ сулæфыд æнцонæй. 
Денджызау нызмæлыд фæз! 
Чидæр æмбырды кæронæй 
Дзуры мадмæ: «Скæс-ма, скæс!» 
Фæлæ мад фæтигъ — нæ кæсы, 
Не ’ууæнды, миййаг, фын у? 
Зæрдæ цинæй дæр фæтæрсы, 
Зæрдæ... Зæрдæ дæр фыд у... I 
«Уый та куыд, мæ фырт куыд тæхдзæн 
Арвы цъиу, цæргæсау, ныр?» — 
Мад йæ хъуыдыты фæхæццæ, 
Цинæй байдыдта зыр-зыр. 
Зоны мад, чысылгай мысы, 
Аргъæутты куыд тахти лæг,— 
«Фæлæ, диссаг, ныр куыд сысты 
Аргъæуттæ æцæг?!» 
Æмæ хъуыдыйы нынныгъуылд 
Мад. Иæ фырт — тæхæг! 
Ции, тæссæй фæзынд йæ ныхыл 
Хиды ’ртахы фæд... 
Дзыллæ каст хæдтæхæг — цъиумæ, 
Цинæй иæ хыгъта, 
Мад та цины хъуыдытимæ 
Ивгъуыд цард уыдта. 
II 
...Бонтæ уыдысты æмхуызон æнкъард, 
Рæстæг сындæггай цыди. 
Хур-иу куы ракаст мæрддзæстæй фæсуард,— 
Къæдзæхæй дуртæ тылди. 
109 

Дымгæ-иу кодта æдзухæй æхситт, 
Дымгæйæ зæрдæ иыссау. 
Тохы æхсармæ-иу фæсивæд сидт, 
Зарæг нæрыди уæззау... 
Зæрæдтæ ныхасы сабыр, æнцад 
Амадтой кæрдтæй сæ тыхст. 
Рæстæг дæр семæ уым дзуццæджы бадт, 
Комæй æддæмæ нæ хызт... 
Лæгтæ æвзæрстой фыдбонтæ, зындон — 
Сау куыстæй сысти сæ туг... 
Устытæн æргъæмттæй нал уыд сæ бон,— 
Хастой-иу къуылдымæй суг... 
Хоры кæрдзын сын æрдхæрæн уыди, 
Мигъы ныгъуылди сæ цард. 
Рæстæг сындæггай уæззауæй цыди, 
Бонтæ уыдысты æнкъард... 
III 
Ахæм фыдцарды æрбахъуызыд мæлæт, 
Раст цыма гæды мыст ахсынмæ ’рбадт. 
Уæлмæрдтæм арвыста сабыр йæ тæлæт. 
Баззад цыппаримæ сидзæргæс мад... 
Уайынц йæ цæстытыл уыцы фыдбонтæ, 
Сидзæргæс усмæ фæрæзæн цы уыд? — 
Баззади афтидæй къуымы сæ хордон, 
Саби йæ уæлхъус стонгæй лæууыд... 
Мадæн йæ зæрдыл нæ лæууынц йæ фьщтæ, 
Зоны, цæйбæрц уыд йæ сидзæртыл мæт... 
Радзур-ма, радзур æргомæй дæ зынтæ — 
Цал хатты домдтай ды цардæй мæлæт?! 
110 

IV 
Сабиты фæрстæ — 
Бæгънæг æмæ гом, 
Уазал сæ ’лвæста — 
Нæ йын уыд цæсгом.. 
Дымгæ йæ митæн 
Нæ зыдта æгъдау,— 
Рудзынгæй ниудта 
Æххормаг куыдзау. 
Дон-иу ныхсысти 
Зымæгон фыдбон,— 
Мадæн нæ сысти 
Иæ цæстыты дон... 
Бон-иу æрхуыдта 
Иæ фæстæ изæр,— 
Мадæн нæ зыдта 
Æнцойбои йæ сæр. 
Рæстæгæй домд уыд, 
Иæ куыстæй фæллад 
Хаста фыдбонты 
Иæ сабиты мад... 
Цард, нæ зыдтай ды цин! 
Цард, уыдтæ ды уæззау,— 
Мады зæрдæйы скъахтай ды хуым. 
Уый дæ рисæй рысти, 
Уый дæ рисæй ныссау, 
Æмæ гаккау цæрдзынæ ды уым. 
111 

Ды йæ зæрдыл лæууыс 
Абон, абон цины бон ныр — 
Куыд фыдох, куыд æлгъыстаг, куыд маст. 
Цард ысивта йæ хуыз. 
Кæс, колхозон быдыр 
Мадмæ ’ппары йæ цинæйдзаг каст. 
VI 
Акæс-ма, мæнæ колхозон фæзы 
Дзыллæ уæлæмæ æдзынæг кæсы, 
Уæлдæфы хъазы уым диссаджы цъиу. 
Мадæн, дам, бады йæ фырттæй уым иу. 
Мад сыл куыд æууæнда уыдоныл ныр? -- 
Риуы фырдисæй йæ зæрдæ ныммыр... 
«Уый та куыд уыдзæн, цавæр у, ау? — 
Стонг æмæ гомæй куы хатти фиййау?» 
VII 
Зæрдæ цъиуау хъазы риуы, 
Стæй куыннæ, дæ сæрмæ скæс! -- 
Арвы цъæх фæтæи хæцъилыл 
Хъазы бæрзæндты цæргæс... 
Уæлæ ныр йæхи æруадзы, 
Кæс, æрхæццæ ис бынтон, 
Æмæ адæмæн сæ размæ 
’Рбатылд диссаджы уæрдон. 
Дзыллæ денджызау нызмæлыд, 
Цин, хъæртæ: «Ура! Ура!» 
Мадæн ратоны йæ зæрдæ, 
Фæлæ не ’ууæнды нырма. 
112 

Сабыргай йæхи фæласы, 
Калынц цæстытæ цæхæр. 
Уыйбæрц хъæр æмæ ныхасы 
Хъустæ нал ахсынц уынæр... 
Чидæр дардæй мадмæ дзуры,— 
(Цин дæр нал зоны æгъдау!) 
Æмæ сахъ тæхæджы цурмæ 
Дзыллæ ивылы зæйау. 
Мад цæуы, лæгæрды размæ... 
Зæрдæ байдыдта æнуд... 
Дардæй ауыдта йæ размæ 
Сатæгсау сæракын худ. 
Буарыл рог цыдæр æрбатылд — 
Уæртæ ’рбацæуы йæ фырт... 
Цин, цæссыг, хъæбыстæ, батæ — 
Хур ма мады раз цы уыд?! 
1935 аз 
8 Равзæрст уацмыстæ 
113 

АМОНД 
Ныллæггомау бæзæрхыг лæг,— 
Сæр урс-урсид зындис, 
Гуыбыр-гуыбыр æд къæдз лæдзæг 
Сыидæг фæцæйцыдис. 
Ныссабыр æмбырд — цины цад, 
Раст зæрдæты цæф хъуыст. 
Зæронд лæг дæр æнцад-æнцад 
Трибунæмæ ысхызт. 
Æдзынæг ракаст дзыллæмæ, 
Фæзынд йæ ныхыл хид. 
Йæ урс зачъетæ цыллæйау 
Фæйлыдтой пух-пухид. 
Схуыфыдис, сцæйдзырдта,— 
Æмдзæгъды бын фæци. 
Фырцинæй зæронд нал зыдта, 
Цы фæкæиа йæхи. 
Æмбырды мидæг дзурынмæ 
Фыццаг хатт рацыд уæд. 
— Сабыр, мæ хуртæ, курын уæ, 
Æз дæр зæгъон мæ фæнд. 
Нæ фæдæн æз æвзаджы лæг, 
Æмæ цы кæнон, цæй. 
Фæлæ цы федтон раджы дæр,— 
Нæ рох кæны мæнæй. 
114 

Уый раджы уыд. Сывæллонæй 
Сыхаг зæронд лæгæн 
Иæ «цума»-тæм æвæлмоиæй 
Æз алы хатт цыдтæн. 
Æвæццæгæн мæ бауарзта, 
Мæ куырм зæронд лæг мæн, 
Йæ дæрзæг къух-иу ахаста 
Мæ цæсгомыл фæлмæн. 
Мæ риуы скодта арф бынат,— 
Æз дзы куыд фехъуыстон, 
Уæд уый дзыхæй фыццагдæр хатт: 
«У амондджын, мæ бои!» 
Цы хуыдта амонд, чи ’мбæрста? 
Куы йæ фарстон, миййаг,— 
Дзырдтаид-иу: «Ис иу бæстæ, 
Каем ис æппæтдæр фаг, 
Фæдзурынц, уым, дам, амоидæй 
У алчидæр æфсæст. 
Æрмæст, дам, дард у, абон æй 
Иæ æрцахсдзæнис цæст. 
«Кæм уа уæдæ?» — æз агуырдтон, 
Иæ мыи æи загъта иу. 
Мæ зæрдæйы йæ бавæрдтоп, 
Фæлæ нæ зыдтон, циу. 
Уæдæй фæстæмæ ’дзухæйдæр 
Мæ зæрдæйы уыдис. 
Уæлдайдæр-иу фыдтухæнты 
Æз афарстон: Кæм ис? 
115 

Фæлæ нæ зынд мæ фыны дæр 
Мæ бæллиццаг бæстæ. 
Æмбæхстой-иу мæ хъуыдыты 
Мæ фыдбонты азтæ... 
Æрмæстдæр ныр хæрззæрондæй, 
Æз федтон, амонд циу. 
Ныр сулæфыд йæ фыдбонтæй 
Иæхи фæндиаг мæ риу. 
Æмæ куы фæрсат зæронды,— 
Каеуыл дæтдзæн хъæлæс. 
Завгьдзынæн уын: мæ амонды 
Каей фæрцы ссардтон æз; 
Кæй хур тавы мæ рыст зæххы, 
Кæмæй уынæм рæвдыд, 
Æппæт дзыллæ кæмæй зæгъы: 
«Нæ буц фæтæг, нæ фыд». 
Кæй рухс хъуыды нын амоны 
Хуыздæр царды фæрæз. 
Сталиныл — мæ амондыл 
Дæттын мæ.хъæлæс æз!» 
1936 аз 
116 

ДЕНДЖЫЭЫ УÆЛХЪУС 
Æрбаулæф-ма, денджыз, 
Бæллыдтæн рагæй æз,— 
Дæ уылæнтæ куыд фехсыс, 
Куыд ферттивы дæ фæз. 
Мæ зæрдæ цинæй ризы — 
Ды бафсæстай ныр мæн. 
Уынын: йæхи куыд сисы 
Дæ абухгæ уылæн. 
Дæхи фæйнæрдæм хъарыс, 
Дæ тохы хъазт ыстынг. 
Сыр-сыргæнгæйæ калыс 
Мæ къæхты бынмæ фынк. 
Æз цин кæнын дæ разы: 
Æхсид, денджыз, æхсид! 
Дæ урс сæр рындзтæм ласы 
Мæ зæрдæйы дæ сидт. 
1937 аз 
117 

ЛАГЕРТЫ 
Цъæх фæзмæ кæм рахаста 
Сау айиæг йæ рындз, 
Пионертæ уыцы ран 
Цатырты цæрынц. 
Акæсут-ма сабитæм — 
Хъæлдзæг у сæ цард. 
Арвы хъæрау азæлы 
Къуыппытæй сæ зард. 
Балгæйттæ фæпырх ысты — 
Хъазын сæ фæнды. 
Барабан хъæлæсыдзаг 
Хъæлдзæгæй цæгъды... 
Алы хуызы ’рттивгæйæ,— , 
Дидинджытæ раст,— 
Пионертæ стыиг кодтой’ 
Цъæх фæзы сæ хъазт. 
Чи фæлвары уайыныл, 
Фæсвæдты хъуызы, 
Чи та фалдæр аууоны 
Цъæх нæууыл хуыссы. 
Хуры тынтæ, рог уæлдæф — 
Цардамонд дæттынц, 
113 

Дидинджытæ с’адджын тæф 
Зæрдæтæм хæссынц. 
Акæсут-ма, сабитæн ч 
Хъæлдзæг у сæ цард. 
Арвы хъæрау азæлы 
Къуыппытæй сæ зард... 
1937 аз 
119 

ЦÆРДЗЫНÆ ДЫ 
(Серго Орджоникидзейы 
марды уæлхъус) 
Тыхджын у маст, кæй бон у дзурын... 
Куыд зæгъæм ныр...~ æрмынæг д’арт... 
Лæууæм зæрдæрыстæй дæ цуры 
Æмæ хынцæм дæ диссаг цард. 
Ыстыр у уый, æгасæй тох у — 
Нæ сæрибар, нæ цин, нæ рухс... 
Нæ уыдзæн уый дзыллæтæй рохы, 
Лæудзæн нæ зæрдæты æнус. 
Мæлæн дын нæй, дæ куыст, дæ митæ 
Иæ зæрдыл дардзæиис Кавказ,— 
Кæдмæ йæ урссæр хох æрттива, 
Кæдмæ кæной йæ дæттæ балц. 
Кæдмæ нæ заводтæн сæ фæздæг 
Хæрдмæ уæлахизæй кæла, 
Кæдмæ фæтæн колхозон фæзты 
Сæрбæрзонд не ’фсæн бæх цæуа; 
Кæдмæ нæ уæлдæфы, нæ сæрты 
Домбай æфсæн цъиутæ тæхой,— 
Уæдмæ нæ дзыллæтæн сæ зæрды 
Æдзух уыдзæн, Серго, дæ кой! 
1937 аз 
120 

ДЕНДЖЫЗЫ МАСТ 
Фашистон пираттæ кæй фæдæлдон 
кодтой, уыцы теплоход, «Тимирязев»-ы 
æмæ пароход «Благоев»-ы командæты 
ном арын ацы фыстæй. 
Æз хъуыстон рагæй дæр дæуæн, денджыз, дæ кой, 
Æз кастæн чингуытæ дæ митæ ’мæ дæ цардыл, 
Мæнæн-иу дамгъæтæ æмхъæлæсæй дзырдтой: 
Фæтæн цъæх доны фæз йæхи фæхаста дардыл. 
Уынын дæ ныр. Æцæг дæ ды фæтæн, 
Кæсын — 
Æрвон цъæхау дæ кæрон цæст нæ ахсы; 
Уæддæр мын чингуытæ нæ радзырдтой мæнæн, 
Цы уынын ам, мæхи цæстæй дæ разы. 
Æз базыдтон — æгасау дзурыс ды, , 
Æвзаг дын ис, сыр-сыргæнгæйæ зарыс, 
Ды зоныс цин, ды равæййыс мæсты 
Æмæ дæ комыфынк 
Дæ фæтæн былтæм калыс... ’ 
Уырнæд дæ, бауарзтон, 
Фæтæнриу денджыз, дæу,— 
Мæхи дæ уылæнты æз хъæлдзæгæй ныппарын, 
Мæнæн дæ цин, дæ маст 
Куыдфæнды зæгъгæ нæу,— 
Æз дын дæ цæстæнгас дæ сулæфтæй æмбарын: 
Ызнон æнцад уыдтæ,— дæ разы бадтæн ам,— 
Сыгъдæг цæстысыгау дæ зæрдырухс æвдыетай. 
Æз дæм æрвыстон уæд нæхирдыгон салам, 
Ды та — дæхирдыгон, дæ гæзæмæ æнкъуыстæй... 
Кæннод изæр,— дæуыл куы хъазыд мæй, 
121 

Æвзист цæппузыртау’ дæ кæсæны тæмæнтæ. 
Æрмæст уæд федтон æз ыстъалытæ бынæй, 
Æндæргау сæвдыстай мæ рухс цæсгом мæнæн дæр. 
Ныр та? 
Мæсты дæ ды,— æвдисæн у дæ хуыз — 
Æнхъæвзынц д’арф риуæй дæ мæстæйдзаг тыфылтæ, 
Фæйнæрдæм абухгæ дæ уылæнтæ хæссыс, 
Тызмæгæй ахст сырдау фæлæбурыс дæ былтæм... 
Æмбарын æз: 
Мæсты куыннæ уай ды? — 
Фæйлау, 
Фæйлау, денджыз, дæ масты тых уæрæхдæр, 
Цæмæй æмбæхсгæйæ дæ цъæх дæтты бынты 
Нæ цæуой адæмхор, фыдызнæгты бæлæгътæ! 
Зæгъыс мын ды: «Нæ федтон ныронг æз 
Мæ бирæ даргъ царды æдзæсгомдæр фыдраконд»... 
Дæ маст-иу фидæимæ дæ зæрдæйы фæхæсс, 
Фæдзур-иу диссæгтау, цытæ уыныс ныр абон. 
Цæудзысты ’рмæст дæумæ сырх наутæ уæд, 
’Мæ зонын, дзурдзынæ ды цингæнгæ: «Еблуагъæ!» 
Фысым куыд фæхынцы йæ уазæджы — æппæт 
Дæ хъæбыс ратдзынæ парахатæй ды махæн. 
Дæ зæрдæ срухс уыдзæн, нæ уындзынæ фыдтæ, 
Æхсад æрцæудзæнис уæд дунейæн йæ чъизи, 
Сæ кой дæр нал уыдзæн фыдæлгъыстаг дзырдтæн: 
Пират... Фашисттæ... Гитлер... Муссолини... 
Æхсиддзæн, зонын æй, нæ зæрдæтау дæ цин; 
Фыдмитæн нал цæудзæн «æбæрæг нау» дæ донмæ. 
Æз дæр дæттын æппæтæй дæр мæхи, 
Цæмæй цæуæм хъæбатырæй кæронмæ!.. 
Ныр та сæ фыдмитæй дæ риуы судзы маст, 
Лæбурыс абухгæ æхсарджынæй дæ фæрстæм, 
Æз дæр хæссын мæ Цæдисмæ мæ хъаст, 
Куыд хæссы ’мхъæлæсæй 
Йæ мæсты хъаст мæ бæстæ, 
’Мæ зонын æз нæ дзыллæйы фæндон — 
122 

Нæй ахæм бафхæрдæн ныууадзæн! 
Фæтæм — мæ райгуырæн* 
Иæ хъару та — æндон, 
Æыæ æууæнд, денджыз, 
Уый аккаг дзуапп кæй ратдзæи! 
1937 аз, Сочи 
123 

ÆГЪГЪÆД У ДЗÆГЪÆЛДЗУ 
Æрра у Æрыдон, 
Æрра у! 
Иæ комы фынк калгæ 
Нæры ’мæ 
уырауы... 
Уырауы, 
Дзыназы — 
Иæ нарæг цæуæнты 
Æхсæрдзæнтæй хъазы. 
Лæбуры йæ фæрстæм, 
Æвдæрзы йæ къултæ; 
Дзæнхъайы гæбæзтæй 
Уый саразы хъултæ. 
Хъæргæнгæ сæ уилы — 
Æу-уи-лы!.. 
Æууилы!.. 
Æвдæрзы 
Иæхицæн фæндаг — 
Фæндонæн æмбæлттæ 
Кæм вæййы йæ фаг? — 
Нынниуы, 
Ныниæры, 
Æвдисы йæ маст; 
Йæ тыхджын уылæнтæ 
Æрцыдысты баст... 
II 
Æгъгъæд у дзæгъæлдзу, 
Æгуыстæй, æпайда, 
124 

Зæгьæм дын: 
— Цæй, райдай! 
Цæй, райдай ды кусын! 
Уыныс æй, дæ сæрмæ 
Уад телты куыд узы, 
Куыд цæуынц фæйнæрдæм 
Хæххон хъæутæм рæгътыл. 
Цæй, мауал кус уæгъды! — 
Дæ фыдуаг æртæхтæ, 
Дæ æрра уылæнтæ — 
хъару сты. 
Хъæуынц нæ нæ куысты. 
Тыххæй дын сæ исæм, 
Æри сæ! 
Дæу домæм, 
Куыд нæ фæнды, афтæ,— 
Ныххиз-ма, цæй, шахтмæ 
Буроны 
Йе Садоны арфдæр,— 
Ныххиз-ма, ныххиз, 
Куыстыл дæ æфтауы 
СОЦИАЛИЗМ!.. 
1940 аз 
125 

ÆРРА КУЫДЗÆН МÆЛÆТ 
Цъаммар фашистон куиты ’рдонг, 
Хæрынæввонг, зыдæн 
Æрбавиæлдта нæ бæстæмæ 
Йæ тугæйдзаг ныхтæй. 
Цæмæй нæ царды ’рттивгæ хур 
Рæвдаугæ ма тава, 
Цæмæй нæ зæххыты бæркад 
Къæрныхау адава; 
Цæмæй цъулбсрау бацъира 
Нæ сыгъдæг туджы ’ртах, 
Цæмæй, йæ басаст адæмтлу, 
Цагъартæ скæиа мах... 
Нæ уыдзæн уыГс, иæ уыдзæни, 
Фæлтау мæлæт хуыздæр,— 
Цагъардзинадмæ пс ’рхæсдзæн 
Советои лæг йæ сæр! 
Иалат æмæ хъаруджын у — 
Æнæфсис æмæ сонт, 
Фæлæ уæддæр æрцæудзæиис 
Бынтондæр уый пырхгонд! 
Зæронд лæгæй лæппуйы онг — 
Нæ иузæрдиои дзыллæ 
Æрлæууыдис æндои сисау, 
Фыдызнаджы иыхмæ. 
Нæ фæндон иу у не ’ппæтæн — 
Æрра куыдзæн мæлæт! 
Куыд нæуал кала адæмтыл 
Иæ судзгæ маргджын сæт. 
Нæ дзыллæтæ сæ масты ’мбæрц 
126 

Хъаруæвдисæн бон ,ч ’ 
Фашистты ’рра лæбурджытæн 
Ыскæндзысты кæрон. 
«Мыст къахта ’мæ гæдыйы сæр»,— 
У ацы ’мбисонд раст. 
Рæстдзинад мах у! Не ’хсарæй 
Уыдзæн фыдызнаг саст!.. 
1941 аз 
127 

СЫРХ ÆФСÆДДОНЫ НЫХАСÆЙ 
Лæбурдтой немыц сонтæй размæ. 
Æвæццæгæи та сæм уыди 
Нанайы «цæссыг»-æн йæ карзæй,— 
Уæд нал фæуромынц сæхи. 
Æхстой æнæсцухæй, куыдфæнды, 
Хъæр кодтой: «Русь, здавай, капут!» 
Дыдынтау тахтысты нæ сæрты 
Сæ нæмгуытæ... Мæлын кæй фæнды, 
Кæмæн вæййы уæлдай йæ уд? — 
Уæддæр сæ уадзæм ноджы ’ввахсдæр... 
Мæлæт сæм топпыдзыхæй каст... 
Бырстой ма афтæ исдуг, цасдæр, 
Ыстæй уæд райхъуысти: «Цæвут 
Фашистон немыцаг лæгмарты!» 
Æнæнхъæл бахаудтой цъæх арты: 
Æмæ уал дзы æрхаудта аст... 
Сæ фæдыл иуахæм æндæртæ 
Фæцавтой къудзиты сæ сæртæ 
Æмæ мæрдон фынæй кæнынц... 
Цæвæм сæ ноджыдæр... Кæлынц 
Бындзарлыг бæлæстау. Фæстагмæ 
Уæд иннæтыл иæ цæф фæзынд, 
Сæ нозт дæр, чи зоны, æрцыд,— 
Сæхи æппарынц иуварс тагмæ. 
Фæлæ бæрæг куы у нæ дзырд — 
Нæ зæхмæ чи ’рбацæуа исæг, 
Гъеуый дзы, уадз, йæ уд дæр сисæд! 
Нæ зæххæй йын æдæтгæ нæй, 
Æрмæст ингæны фаг, бæрцæй... 
128 

Цæвæм сæ... Таджы дæр сын циу, 
Хуыссæнт гъеуым дæр... ’рмæст сæ иу, 
Нæ зонын, Ганс æви Фриц уыд,— 
Фæлæ кæсын, æмæ фæлидзы 
Цыппæрвадæй... Æрфæндыд æй 
Йæхи адзалы дзæмбытæй 
Æгасæй фæхæссын, фæлидзын, 
Фæлæ йæ снайперы нæмыг > 
Ныййæфта ’васт, æмæ фæлыг 
Йæ цъаммар царды хал. Æрхаудта 
Æмæ йæ зæххы хай ссардта. 
Фылдæр ын нæй нæ зæххæй раттæн! 
Мæлæт фашистон оккупанттæн! 
1942 аз 
9 Равзæрст уацмыстæ 
129 

НАНА 
Иæ фырттæ сты Нанайæн хæсты, 
Æмæ сæрыстыр у Нана. 
Фæзæгъы: «Кусдзынæн сæ бæсты — 
Хъару мæм разындзæн нырма». 
Æмæ кæд русты арф æнцъылдты 
Æвдисы азты фæд йæхи, 
Кæд ауызта йæ фырттыфыртты, 
Кæд халас адардта йæ хил, 
Уæддæр нырма зæронд нæ хоиы 
Наиа йæхи,— æмæ куыннæ! — 
Йæхи ’дде ма æндæрты хоны 
Иæ фæдыл колхозы куыстмæ. 
Ф,æзæгъы: «’Фтауæм тых нæ тыхмæ, 
Нæ куыстмæ февналæм цæрдæг. 
Хæцгæ кæнæм фашистты ныхмæ, 
Æмæ нæй бадынæн рæстæг». 
Æмæ йæ сæрбæттæн хæрзаив 
Куы ’рбæтты дзыккутыл Нана, 
Тындзгæ цыдæй куы фæцæйуайы, 
Зæгъдзынæ уæд: чызг у нырма! 
Нанаимæ ма ис æндæртæ, 
Фæлæ уый се ’хсæн у цæргæс,— 
Куысты кæстæрæн бар нæ дæтты, 
Хæссы уæлдайджынтæй йæ хæс. 
Йæ хæдзары дæр сисы зилдух,— 
Кæм сывæллои, кæм карк, кæм хъуг,— 
Цæмæ нæ бакæна йæхи къух, 
Гъеуый зæрдæхсаинаг у. 
Бæстон йæ куыст, бæлвырд йæ бавнæлд, 
130 

Фæллзд дын ие схоидзæн йæхи. 
Ыæ зæгьдзæни: нæма мæ равдæлд 
Æмæ нæма фæдæн мæ ми... 
Æз зонын, федтон æз Нанайы,— 
Мæ сæрæй иал хизы йæ хуыз,— 
Дзырдта мын уый: «Мæ куысты хайæ 
Кæиын æз не ’фсадæн æххуыс; 
Цæмæй фыдызнаджы фæсонтыл 
Зыиой мæ цæфтæ дæр бæрæг!..» 
Фæлæ дæ кæд фæнды бæстондæр 
Нанайы базонын æцæг, 
Уæд æй йæ фыртты тыххæй бафæрс: 
Цытæ фыссынц, куыд ысты, ’ндæр, 
Æрмæст æм уæд дзæбæхдæр бакæс,— 
Фæзындзæн цæстыты цæхæр. 
Иыуулæфдзæни арф йæ риуæй 
Æмæ зæгъдзæн: «Дæ фæндиаг уæнт, 
Хæцынц нырма, фæлæ сæ иуæн 
Æрæджы нал райстоп гæххæтт... 
Зæгъин — цыдæр хъуыддаг мæ ’мбæхсы, 
Æмæ æргомдзырд уыд мæ фырт,— 
Кæнæ сæ постхæссæг нæ бæззы, * 
Кæнæ йыл исты фыд æрцыд... 
Фæлæ мæ кæстæр фырт дзæбæх у, 
Дзæбæх куы баззаид, бæргæ. 
Германмæ бахæццæ йæ бæхыл, 
Знаджы фидæрттæ сæтгæ. 
Æрæджы мын фыста мæхимæ 
(Нанамæ царды хур æркаст), 
«Фæцæуæм,— зæгъы,— мах Берлинмæ, 
Рæхджы æрцæудзæн не знаг саст!» 
Нана йæ хъæбултыл æууæнды, 
Уырны йæ — ’рцæудзæн саст Берлии! 
Гъеуымæ кувы ацы бонты, 
Гъеууыл у й.æ куыст, йæ цин... 
Æрхондзæн сыхбæстæ йæхимæ,— 
131 

Уыдзæи уый стыр цйны æмбырд, 
Æмæ сын радзурдзæи: «Мæ фырт 
Джызæлы цурæй раст Берлинмæ 
Хæстон æхсаримæ фæцыд!..» 
1946 аз 
132 

ЦИНЫ УАЦ 
Згъоры цины уац нæ бæстыл, 
Згъоры, дуне дзы куы райы, 
Згъоры хæхтыл æмæ фæзтыл, 
Згъоры кæмтты, дæтты уайы, 
Згъоры уый хъæуи-хъæу абон, 
Згъоры ’мæ куы хæссы амонд, 
Амонд, цины уац нæ бæстæм 
Арфæйаг фæрнджын ныхæстæ... 
Уый хæдзар-хæдзар куы уайы, 
Уый куынæ зоны фæллайын,— 
Уæд æнафон, уæд фыиафон, 
Ницы йæ уромы абон. 
Рудзынг бахойы уæидонæй, 
Рудзынг бахойы ’мæ дзуры: 
«Абон негасы фæндонæй . 
Æз, нæ цины уац, уæ цуры! 
Абон сæххæст и нæ фæндон,— 
’Рцыд уæлахизы бæрæгбон, 
Фесты ныр фыдхæсты бонтæ, 
Саст æрцыд Герман бынтондæр!» 
Афтæ дзуры ’мæ куы тæхы 
Дарддæр цины уац нæ зæххыл... 
Цины арфæйы ныхæстæм 
Иууыл базмæлыд нæ бæстæ... 
Дардыл цины зард куы хъуысы, 
Хæхтæ, къæдзæхтæ куы хæссы: 
«Хур нæм рухс тынтæ нывæнды,— 
Саст æрцыд Герман — æлгъыстаг. 
Адæмы фыдæх йæ фæдыл 
133 

Бафтыдие æмæ йæ ’рбырста. 
Гитлер мах цæгъдынмæ хъавыд, 
Гитлер мах цагъайраг кодта, 
Фæлæ ныр йæ бындур базылд, 
Фсхæлди фашизмы къона». 
...Хæхтыл цъититæ куы тайынц, 
Уый сæ хуры цæст куы домы, 
Адæм рухс уынгтæм куы уайынц,— 
Уый сæ цины хъæр куы хоны. 
Хæст фæци, зæгъгæ, куы зæгъынц 
Ныр нæ хæдзæрттæ, нæ уыигтæ, 
Хæст фæци, зæгъгæ, куы ’вæрынц 
Не ’фсинтæ бæркады фынгтæ. 
Хæст фæци, зæгъгæ, куы кæнынц 
Адæм цинтæ, батæ абон. 
Хур та нæм куы ’ркаст, куы зæгъыиц, 
Ногæй нæхМ куы сиды амонд! 
1945 аз 

ТÆЛМАЦТÆ 

ÆРХУЫ БАРÆГ 
(Бетъырбухаг повесть) 
А. С. Пушкин 
Ацы повесты хабæрттæ фыст сты æцæгдзинад- 
мæ гæсгæ. Доны раивылды бæлвырддзинæдтæ ист 
сты уыцы заманы журналтæй. Хабар бæстондæр 
базонын кæй фæнда, уый æркæсæд Б. Н. Берхы 
сарæзт уацтæм. 
Райдайæн 
Æдзæрæг уылæнты кæрон 
Лæууыди уый, хъуыдытæ кодта 
’Мæ дардмæ каст. Иæ размæ дон 
Фæтæн цыди, бæлæгъ æбон 
Уым доны иунæгæй згъордта. » 
Хъуына, цъымараджын былтæй 
Сау дардтой хæдзæрттæ пырхæй,— 
Мæгуыр чухойнæгты цæрæнтæ, 
Стжй хъæд, бæзджын мигъты бынæй 
Кæмæ нæ калдта хур тæмæнтæ — 
Нæрыди алфамблай. 
Гъеуæд 
Уый кодта уым хъуыдытæ, фæнд: 
Уыдзæни Шведмæ ’ртхъирæн кæнæн. 
Æрцæудзæи ам сахар æвæрд 
Нæ хъалсæр сыхæгты фыдæнæн. 
Нывгоид у æрдзæй ам иæ уаг: 
Европмæ айгæрдын фæрссаг, 
Æрлæууыи денджызгæрон фидар,— 
Æппæт тырысатæн дæр уæд 
Уыдзæнис махырдæм сæ фæд, 
Æмæ уæд минæстæ нæхи бар. 
Сæдæ йыл рацыд, æмæ^ныр 
Хъæдбынты тар, цъыфдзастты малæй 
137 

Ысдардта ’взонг сахар йæ гуыр — 
Фæлгонц, æрттивгæ æмæ хъалæй: 
Æбæрæг дæтты-иу фыццаг 
Æнкъард финн — æрдзы фырт — хъуыитъызæй 
Ныллæг, хъуына былтæй кæсаг 
Кæм ахста иунæгæй йæ хызæн; 
Кæм уыд æдзæрæг ран, быдыр,— 
Уым абон змæлæгджын былтыл 
Гæиахтæ, диссаджы галуантæ 
Æнгом, æрттивгæйæ лæууынц. 
Бæркадджын наууæттггм цæуынц 
Къæрдгæйттæй алырдыгæй паутæ, 
Нева гранитбылджын ысси; 
Ызгъорынц даргъ хидты бын дæттæ; 
Æдзæрæг сакъадах бынæттæ 
Æрттивгæ сфæлыстой сæхи, 
Æмæ кæстæр столицы размæ 
Иæ сæр æркъул кодта Мæскуы, 
Цыма идæдз усæи йæ фарсмæ 
Нæуæг паддзахы ус лæууы. 
Æз уарзын Петыры ысфæлдыст, 
Дæ тызмæг уынд, дæ аивад; 
Невайы донбылтæн сæ фæлыст 
Æмæ йæ хъарувдисæн калд; 
Цæнгæтæй де ’мбонды нывæфтыд; 
Æнæ мæйæ, рæсуг, фæлмæн 
Дæ сабыр æхсæвтæи сæ æрттывд,— 
Куы вæййы ’нæ цырагъ мæнæн 
Кæсæн, фыссæн æнцон мæ уаты, 
Æмæ сæ фæлгонцтæ куы хатын 
Æицад, фыпæй уынгтæн,— зынынц 
Фæлурс, æрттивгæйæ мæ уатмæ; 
Куы вæййы рухс, куы зыны дардмæ 
Адмиралтейады æрцындз; 
Зæрин æрвгæрæттæп æрæгмæ 
138 

Æхгæд куьшæ ’рцæуы сæ ирл,— 
Æхсæвы тар сахатырдæгмæ 
Сæуæхсидæй куы ’рцæуы ивд. 
Дæ уазал зымæгæн æз уарзыи 
Иæ сабыр уæлдæф æмæ хъызт, 
Фæтæн Невайы цурты ’взыгъд 
Тындзгæйæ, дзоиыгътæн сæ хъазын; 
Чызджыты цæсгæмтты тæмæн, 
Ыстæй дæ æмбырдтæн дæуæн 
Сæ нæрын, се ’рттивын, сæ ныхас — 
Куы вæййы циидзииад ыстыр; 
Лæппуты минасы фынджы раз,— 
Фынккалгæ иуазæиты сыр-сыр. 
Æз уарзын Марсы хъазæн фæзтæп 
Сæ хæстон арæхсгæ цырдад, 
Пехотæ ’мæ бæхджын æфсæдтæн — 
Сæ иугъуызои рæсугъддзииад; 
Ысгуыхт тырысаты пырхæнтæ 
Сæ фидар ивылгæ рæгъы; 
Хуынчъытæ чи фæцис хæсты, 
Гъеуыцы ’рхуы худты тæмæнтæ. 
Хæстои столицæ, уарзын дын 
Дæ тыхджын нæрд — дæ тыхæвзарæн: 
Æхсæвы бардауæг тырып 
Куы дæтты паддзахы хæдзарæн; 
Кæнæ та знаг куы ’рцæуы саст,-- 
Уæрæсе цины куывд куы кæиы; 
Кæпæ та уалдзæджы æваст 
Неаа куы срæмудзы йæ баст,— 
йæ ихтæ денджызмæ куы тæпы. 
Æрттив, Петрополь, æмæ лæуу 
Уæрæсейау хъæддыхæй, фидар. 
Æмæ уæд саст æрдзы тых дæу 
Фæрнæй ныууадздзæни дæхи бар; 
Зæронд тæлæт æмæ быц&у 
139 

Уæнт финнаг уылæитæй ныр рохы, 
Куыд нæ уа сс ’нæхъуаджы тохæй 
Петройы ’нусон фын хъыгдард! 
Уыдис гъеуæд фыдхъызты рад... 
Ныр дæр ма ног у уый иæ сæрты... 
Сымахæн, ме ’мбæлттæ, мæ зæрды 
Ис ууыл радзурын; мæ зард 
Уыдзæн, зæгъын уый æз, æнкъард. 
Фыццаг хай 
Æикъард Бетъырбухы сæрмæ 
Ыоябрь улæфыди хъызгæ. 
Иæ нæргæ уылæнтæй тыхджын 
Йæ рæсугъд даргъ æмбонд æхсгæйæ 
Нева тыхсти, куыд уа рынчын 
Иæ уаты, сонт низæй хъæрзгæйæ. 
Уыдис æнафон æмæ тар; 
Мæсты хост кодта къæвда цар, 
’Мæ ниудта уаддымгæ хъыхъхъагæй. 
Хъæмæ æрцыд кæцæйдæр уæд 
Æвзонг Евгени... Афтæ уæд 
Иæ ном мæ геройæн. Уый рагæй 
Мæ хъусты азæлы мæнæн, 
Мæ сис дæр йемæ у лымæи, 
Æмæ мæ зæрдæйæ нæ цæуы, 
Иæ мыггаг абои мах нæ хъæуы, 
Кæд-иу уый рагбонты, миййаг, 
Бæззыди, ивгъуыд кад æвдыста; 
Кæд ыл Карамзин дæр йæ фаг 
Мыккагмыс зарджытæ фæфыста, 
Уæддæр ныр ферох ис. Нæ.лæг . 
Цæры Коломны æмæ кусы;. 
Нæ цæуы уæздæттæм хæстæг; 
Йæ зæрдæ йый мæтæй нæ судзы 
140 

Нæдæр йæ амæлгæ хæстæг, \ 
Нæдæр фæивгъуийгæ рæстæг... 
Уæдæ Евгени ’рцыд сæхимæ. 
Æрцагъта цинелæн йæ дои. 
Йæ дарæс раласта.— Хуыссон! — 
Фæлæ йæ алы ’ппæт мæтимæ 
Нæ уыдис бафынæй йæ бон. 
Цы уыд йæ зæрдæйы рыстæй? — 
Мæгуыр кæй уыд, æрмæст куыстæй 
К^й хъуыди уый ыссарын царды 
Йæхицæн бархи дæр, цыт дæр: 
Хуыцау дæр ын цæуылиæ ратты 
Æхца ’мæ зонынад фылдæр. 
Уæдæ куы ис йæ разы ’ндæртæ,— 
Уæнгмард — куысты, сæрæй — лæмæгътæ, 
Уæддæр сæ цард куы цæуы ’нцон! 
Дыууæ азы кæй кусы ’рмæстдæр; 
Тыхсти ма ууыл дæр — фыдрæстæг 
Сабыр кæй нæ кодта, стæй дон 
Фылдæр кæй цыд; йæ зæрдæ ’хсайы,— 
Æвæдзы нал ис хид Невайыл, 
Æмæ Парашæмæ фæндаг 
Куынæ уа къорд боны, миййаг. 
Уый афтæ тыхст. Йæ зæрдæ риуи 
Ныттар ис уыц ’хсæв мæстæй, 
Æмæ бæллыд, цæмæй нæ ниуа 
Æнкъпрдæй уад, æмæ цæмæй 
Сыг рудзынг ма хойа... 
Фæстагмæ 
Тыххæй æрфынæй ис. Кæрон 
Фыдæхсæв агуырдта. Иæ радмæ 
Тындзгæ цыдис фæлурсæй бон... 
Фыдæхы бон! * 
Нева лæгæрста 
Æхсæвы денджызмæ хъазуат, 
141 

Фæлæ лæууыд йæ ныхмæ уад. 
Ызнæтæй уылæнты æууæрста... 
Æмæ быцæу кæнын йæ бон 
Невайæи нал уыдис. Йæ дон 
Фæйлыдта абухгæ, тызмæг; 
Йæ фынк, йæ уылæнты цæлхъытæм 
Дзыгуыртæй дзыллæтæ йæ былтæм 
Цыдысты райсомæй уынæг... 
Иæ ныхмæ бакæлæн æсæтгæ 
Куы ’рвыста уад, куы ’хгæдта фæд,— 
Мæстыйæ, сакъадахты ссæндгæ 
Нева ыздæхт фæстæмæ уæд; 
Фыдбон фыдæй-фыддæрмæ ивта, 
Нева дæр абузта ’мæ ниудта, 
Цыма раст аджы дон фыхтис, 
Æмæ æваст сырдау фæцис,— 
Ныббырста сахарыл. Йæ размæ 
Æппæт фæлидзæг ис. Æваст,— 
Цыма йæ фæлгæрон фæхаст — 
Фæафтид ис. Уылæнтæ ’хсидгæ, 
Нынхъæвзтой пъадвалтæм зыдæй, 
Фæкодтой къанæутты бынæй, 
Æмæ Петрополь доны смидæг, 
Цыма æвæрд æрцыд Тритон 
Йæ рон, йæ астæумæ дæлдон... 
Хъазуат! Ныббырст! Мæсты уылæптæ 
Къæрныхтау рудзгуытæм лæсынц, 
Бæлæгътæ згъоргæйæ сæттынц 
Сæ фындзтæй æвгты. ’Ппæт пырхæитæ: 
Хуылыдз хæцъилы бын тæбæгъ, 
Хъæдтæ, æмбæрзæнтæ, бырæгъ, 
Хæдзардзин базарады бынтæ, 
Гæвзыкк мæгуирады дывылтæ, 
Къæвдайæ ласт хидтæ, æд мæрдтæй 
Чырынф доны ластуæлмæрдтæй— 
142 

Хæццæйæ уынгты ленк кæнынц! 
Æргомæй дзыллæтæ уынынц 
Хуыцауы маст, æмæ кæсынц — 
Циу, хъуамæ цавæр уа йæ тæрхон... 
Куы сæфы ’ппæт: кæрдзын, цæрæндоп 
Кæм ма уыдзæн? 
Гъеуæд ма уыд 
Уæрæсейæн цытджынæй хицау 
Нæ мард паддзах. Къæмдзæстыг, 
Джихау, 
Æнкъардæй балкъоныл фæзынд: 
«Хуыцауы саразгæ фыдми — 
Хæцын нæу паддзæхтæн сæ бон!»— 
Ысдзырдта уый, æмæ мæтимæ 
Æрбадти уым. Йæ размæ дон 
Куыд сæфта абухгæйæ бæстæ, 
Гъеуымæ ’икъард цæстытæй каст. 
Уыдысты цадты хуызæн фæзтæ, 
Фæтæн цæугæдæттау сæм раст 
Дон уади уынгтыл. Галуан доны 
Хъуынтъыз сакъадахау ныгъуылд. 
Нæ паддзах загъта уæд йæ дзырд: 
Æппæт уынгтæм зыи балц фыдбоны 
Ысты йæ инæлæрттæ ’рвыст,— 
Цæмæй кæй зæрдæ ис ныр тасы, 
Йе дон йæ хæдзарæй кæй ласы,— 
Æрцæуой уыдон иууыл хызт. 
Уæд Петыры фæзæн йæ къуымы 
Нæуæг рæсугъд агъуыст кæм зыны, 
. Бæрзонд тыргъæн йæ хæдуæлхъус 
Дзæмбы хæрдмæ истæй æгæстау 
Дыууæ стайы кæм лæууынц гæстау, 
Гъеуым æнæ худæй, фæлурс, 
Иæ къухтæ дзуарæвæрд, æмтымбыл, 
Бæхæнгас мраморæй конд сырдыл 
143 

Евгени бадт. Йæ тыхст, йæ мæт 
Иæхи тыххæй нæ уыди уæд. 
Мæгуырæг, уый æппын нæ хъуыста, 
Хæрдмæ йæм зыд уылæн куы бырста, 
Куыд хызт йæ уæфсты онг йæ хъазт, 
Куыд уарыд цæсгомыл сæх-сæхæй, 
Фыддымгæ йын йæ худ йæ сæрæй 
Цæрдæг куыд аскъæфта æваст. 
Уыдысты иу ранмæ æрмæст 
Йæ судзгæ цæстытæ æхсарæй 
Гъеуæд æдзух. Къæдзæхтау раст 
Хылдысты уылæнтæ уым малæй 
’Мæ кодтой абухгæйæ хыл. 
Уым ииудта уад, уым уылæнтыл 
Сæстæгтæ кодтой ленк йæ размæ... 
Хуыцау! Хуыцау! Каес-ма, æцæг,— 
Уым уæртæ, уылæнтæм хæстæг, 
Раст тæккæ бакæлæны фарсмæ,— 
Æнæ ахуырст быру, хæрис 
Æмæ зæронд агъуыст. Уым ис 
Идæдз ус ’стæй йæ чызг Парашæ— 
Евгены хур... Æви фын хъазы 
Иæ цæстытыл? Æви фынау 
Нæ царды ницы ис æппындæр? 
Æви нæ сау зæхмæ нæ фыдтæ 
Æрхаста худынæн хуыцау?.. 
Цыма йын раст кæлæнтæ счындис,— 
Цыма раст мрамормæ хуыд уыдис — 
Нындæгъдис ыл. Йæ фалгæрон 
Æппындæр ницы, ’рмæстдæр дон: 
Æмæ Нева кæм фыхт фæлхæстæй, 
Иæ размæ уым чъылдымыздæхтæй 
Лæууы бæрзонд былы ныхыл, 
Иæ иу къух разырдæм ивазгæ, 
Кумир бронзæйæ бæхыл. 
144 

Дыккаг хай 
Фæлæ куы бафсæсти сæттынæй, 
Фыдми куы фæкодта йæ фаг,— 
Фæстæмæ рассæста Нева, 
Сæрбæрзонд, хъал уæвгæ йæ тыхæй, 
’Мæ уагъта ’нæвгъауæй, пырхытæй 
Йæ æфтиæгты. Вæййы ма раст 
Фыдгæнæг афтæ, хъæумæ ’васт 
Æд налат бал ныббырсгæ: сафы, 
Пырхæн кæны, æргæвды, давы, 
Тыхми, фæдис, æлгъыст, цъæхахст... 
Æмæ сæ дæвдтытыл уæзадæй, 
Сырдæй тæрсгæ тындзынц фæлладæй 
Сæхимæ къæрныхтæ æмраст, 
Сæ æфтиаг фæидагыл æппаргæ. 
Фæкъаддæр дон, æмæ æвзаргæ 
Фæцис уæд уынг, æмæ фæраст 
Ныфс æмæ тасдзинад æнкъаргæ 
Евгени донырдæм. Бынтон 
Нæма ныссабыр ис уæд дон: 
Сæ тых, сæ уæлахиз уынгæйæ 
Ысхъиудтой уылæнтæ фыцгæйæ, 
Цыма сыгъдис сæ быны арт; 
Ныр дæр ма фынк сæ сæрыл бадт, 
Ныр дæр ма улæфыд уæззау 
Нева, хæстæй лидзæг бæхау... 
Евгени скаст, бæлæгъ дзы уæртæ: 
Фырцинæй барызти йæ зæрдæ, 
Йæ размæ базгъордта хæстæг,— 
Æмæ æвзыгъд, æнæмæт ласæг 
Фыддоны ленк кæнынмæ сразы 
Æвзист дæс капеккыл цæрдæг. 
Æмæ фыдуаг, фыдуылæнтимæ 
Фæлтæрд ласæг дзæвгар хæцыд, 
Равэæрст уацмыстæ 
145 

Йæ бæлæгъ къорд хатты йæхимæ 
Æд сахъгуырд ленкгæнæг лæгтимæ 
Æнхъæлмæ нал касти,— иыфтыд 
Фæстагмæ лæууæнмæ. 
Æнамонд... 
Йæ зонгæ уынгты рæвдз тындзы 
Иæ зонгæ бынæттæм. Кæсы,— 
Нæ сæ ’взары. Æлгъыст фыдракоид! 
Иæ размæ ’ппæт дæр у æмсаст; 
Сæ иу у хауд, сæ иниæ — ласт; 
Зылынтæ хæдзæрттæ, æндæртæн 
Бынтон ныккалдысты сæ сæртæ. 
Сæ иннæтæ гæлиртæ — ’мбæрзт 
Уыдысты уылæнтæй. Уым мæрдтæ,— 
Цыма дзы уыд ныртæккæ хæст,— 
Хуыссыдысты. Евгени уайы, 
Иæ зæрдæ ’мбарынæй фæцух, 
Иæ маст, йæ сагъæстæй ыстайы, 
Кæны уый уыцырдæм йæ дугъ, 
Æхгæд фыстæгау æй кæм сайы 
Æнæбæрæг хъысмæты уац. 
Уыд горæтгæронмæ йæ балц,— 
Æмæ æрбакæлæн дæр мæнæ 
Ньгр фендзæн хæдзары хæстæгмæ... 
Фæлæ цы хабар у? 
Фæкаст, 
Фæстæмæ фездæхтис æваст, 
Цæуы та ног... Кæсы... Æвзары 
Сæ хæдзары бынат... Хæрис... 
Сæ кулдуар ацы ран уыдис,— 
Æвæдзы, ласт æрцыд. Кæм ис 
Сæ хæдзар та уæдæ? Нæй, н’ары. 
’Мæ бафтыд сау фыдты мæты; 
Цæуы йæ алфамблай, хæты... 
Цæуы, ысдзæгъæл ис йæ зæрдæ... 
Иæхицæн амоны цыдæртæ, 
Мб 

Ыстæй æваст йæ ных ныццæвгæ, 
Хъæрæй ныххудт... 
Æхсæвы фæлм 
Æруагъта горæтыл йæ тæлм; 
Фæлæ сæ ивгъуыд боиыл дзургæ 
Æрæгмæ цæрджытæ фынæй 
Нæ баисты. 
Æхсæвы сургæ, 
Фæллад, фæлурс мигъты бынæй - 
Æнцад столицæмæ йæ тынтæ 
Æруагъта хур: Фыдбоиы зынтæ 
Уый абон нал федта,— сæ фæд 
Æрцыд сæуæхсидæй æхгæд. 
Æппæтдæр раздæхтис йæ бартæм. 
Цыдысты бархи уыигты адæм 
Æнæмæтæй. Ныууагътой та 
Чиновник адæм дæр сæ уæттæ 
Æмæ сæ кусæндон бынæттæм 
Цыдысты рæвдз. Ныр бакодта 
Ныфсджын базаргæнæг дæр уæртæ 
Невайы ласт пъадвал, йæ зæрдæ 
Нæ тыхсы тынг,— йæ фæндон уыд,— 
Цæмæй рæхджыбонты æмбырд 
Æрцæуа йе ’сæфт мулк фæстæмæ. 
’Мæ хастой бæлæгътæ æддæмæ 
Сæ кæртытæй. 
Ныр та æвыд 
Поэт Хвастов, уæлæрвты уарзон, 
Æмæлгæ ’мдзæвгæты фæразои, 
Невайы ’фхæрд былтыл иæрыд. 
Фæлæ мæгуырæг та цы кæна... 
Иæ тарст зонд сау фыдты ныхмæ 
Нæ фæлæууыд. Фыдуаг дымгæ 
Æмæ Невайы ’знæт хъæлæба 
Иæ хъустыл уад. Дзæгъæл зылдис 
147 

Фыдхъуыдытæй æмдзаг, æдзургæ. 
Цыдæр фыдфын иæ зæрдæ дзургæ 
Иæ сæры бадт. Къуыри фæцис, 
Ыстæй мæй дæр йæ фæдыл ацыд, 
Уæддæр нæ лæг хъæмæ нæма цыд. 
Куынæ ’рцыд й’афонмæ, гъеуæд 
Æрцыд йæ уаты къуым лæвæрд 
Цæрынмæ иу мæгуыр поэтæн. 
Евгени йе ’згъæлтæм нæ зынд. 
Рæхджы бонты уый йе сæфт федта 
Æппæтæй дæр. Æгас бон зылд 
Кæмдæрты фистæгæй. Уыд наууат 
Иæ хуыссæндон. Хъыгдард, æфхæрд, 
Фæрссагæй рард къæбæр — йæ хæрд; 
Иæ дарæс дæр бынтон нырраууат — 
Лæзæрд, æмбыд. Фæсте æхстой 
Фыдуаг сывæллæттæ уый дуртæй. 
Бæхтæрджытæ дæр ын йæ удæй 
Сæ хай сæ ехсытæй тыдтой,— 
Лæгвæд æмæ бæхвæндаг — над 
Евгени ие ’взæрста,— ныррохстау, 
Иæ зæрды маст æддæмæ хоста, 
Æмæ ныкъкъуырма ис. Уый цард 
Куыдфæидыйæ, йæ рад цы ’рцыди: 
Нæдæр лæг уыд, нæдæр сырд уыди, 
Нæдæр нæ дунейы цæрæг, 
Нæдæр мæрдтæй сыстгæ æндæрг. 
Невайы наууаты хуыссыди 
Уæд иухатт уый. Сæрдыгон бонтæ 
Цыдысты фæззæгмæ. Фу кодта 
Мæсты дымгæ. Хъуынтъыз уылæн 
Фæйлыдта наууатмæ фыцгæйæ, 
Иæхи лæгъз асинтыл цæвгæйæ, 
Цыма тæрхондоны лæгæн,— 
Кæцы нæ фæхъусы ныхасмæ,— 
148 

Цæвы хæрзиуæггур йæ размæ 
Йæ сæр йæ къæсæртыл, дзыназгæ. 
Æрыхъал ис. Уыд бæстæ ’нкъард: 
Къæвда, ысуагъта уад йæ хъæлæс. 
Æхсæвы мæйдары æддæуæз 
Æхсæвгæс йемæ кодта ’мзард... 
Евгени фесхъиудта. Йæ зæрдыл 
Æрбалæууыд фыццаг фыд. Цæрдæг 
Уый фестадис, фæцис хæстæг, 
Дзыхълæуд фæкодта ’мæ йæ фæлгуыр 
Ысгары цæстытæ. Æваст 
Фæзынди тарстдзинад йæ ныхыл. 
Уый февзæрд цæджындзты бын раст: 
Йæ разы стыр хæдзар. Йæ тыргъыл 
Дзæмбытæ сисгæйæ æгæстау 
Лæууыдысты ыстайтæ гæстау. 
Æмæ æмбонд рындзы ныхыл 
Бæрзондгомау, æхсæвы тары 
Уым бадт йæ иу къух размæ даргæ 
Кумир бронзæйæ бæхыл. 
Евгени срызт. Фæрухс йæ хъуыды, 
Æмæ уæд базыдта бæстои, 
Кæм хъазыд мастгæнгæйæ дон, 
Кæм хордтой уылæнтæ сæ былты 
Йæ цуры абухгæйæ сонт. 
Ыстайты фæзы, æмæ уый дæр — 
Æрхуы сæрæй æнкъуыст, фидар 
Уым тары чи лæууыд бæрзоид, 
Кæмæи сахар йæ. æбуалгъ барæй 
Æрцыди фурды бын æвæрд... 
Тæссаг у уый йæ фæлгуыр тары! 
Цæйбæрц зонд ис йæ ныхы уæд! 
Цæйбæрц тых ис гъеуым (æбæрæг! 
Æниу уæ а бæхæн йæ арт! 
Кæдæм у, хъал бæх, кæ дæ уад, 
149 

Цы ран æруадздзынæ дæ сæфтæг, 
Хъысмæты сахъ æлдар? Ие ды 
Йæ хæдсæрмæ æнæбын арфæн 
Бæрзонд æфсæн идонæй афтæ 
Уæрæсейы нæ систай, цы? 
Æрзылди кумирæн йæ быимæ 
Нæ мæгуыр зонддзыд лæг æмраст, 
Æмæ сырддон цæстæй ныккаст, 
Дунейы ’мбис кæй бар уыд, уыма\ 
Йæ зæрдæ суынгæг ис. Æдых 
Æрæнцад æмбондыл йæ ных, 
Мигъ абадт цæстытæн сæ размæ. 
Иæ зæрды февзæрди сырх зынг, 
Иæ туг ысфыхт. Ныттар ис тынг 
Сæрбæрзонд хъал кумиры фарсмæ, 
Ыссыд йæ дæндæгты хъыс-хъыс, 
Иæ къухтæ ’рбампылдта, ныхсыст, 
Цыма дзы сау фыдтых фæмидæг, 
«Иттæг хорз, диссæгтæ фæлдисæг!» — 
Ысдзырдта уый мæстæй нырризгæ,— 
«Ды багъæц, и!.. Æмæ æваст 
Фæлидзæг ис. Зынд уымæ, раст 
Цыма тызмæг паддзах рæмудзгæ, 
Æвиппайды мæстæй ыссудзгæ, 
Ыздæхта уыйырдæм йæ каст... 
Æмæ Евгени фæзы уайы, 
Фæстейæ хъæр йæ хъустыл уайы — 
Цыма æрвнæрыиы гæр-гæр — 
Уæззау нæргæ ызгъорды уынæр 
Æнкъусгæ астæрон цæуæитыл; 
Æмæ фæлурс мæйы тæмæнты. 
Йæ къух бæрзонд истæй тымбыл, 
Нæрæгау азæлгæ бæхыл 
Ызгъоры ’Рхуы Барæг йæ фæдыл, 
Æмæ æгас æхсæв — кæмфæнды 
150 

Мæгуырæг н*агуырдта бынат,— 
Уæддæр Æрхуы Барæг йæ фæдыл 
Уæззау гуыбыр-гуыбырæй уад. 
Æмæ-иу уыйфæстæ куы хъуыдис, 
Гъеуыцы фæзыл уый цæуын, 
Уæд-иу ыл тарстдзинад фæзындис, 
Йæ къухæй зæрдæйыл хæцыдис, 
Цыма йын урæдта йæ зын; 
Иæ дард худ-иу йæ сæрæй систа, 
Æфсæрмдзæст цæстыты нæ иста, 
Зылдис-иу иувæрсты. 
Зыны 
Чысыл сакъадах фурдæй былтæм. 
Кæсагахсæг æнафои уырдæм 
Ыстæм хатт бафтгæйæ фыцы 
Мæгуырау æхсæвæр йæхицæи; 
Кæнæ та чиновник фæзилдзæн 
Хуыцаубон бæлæгъы хæтгæ 
Æдзæрæг сакъадах былмæ. 
Кæрдæг ыл не сæвзæрд. Иæ размæ 
Нылласта сабузгæ дон хъазгæ 
Зæронд хæдзар. Зындис-иу раст 
Уый къудзийау уым доныл сауæй. 
Æрмæст æй фарон уалдзæг науæй 
Æрбаластой. Уыд афтид, саст... 
Гъеуым йæ къæсæрæн йæ разы 
Ыссардтой ме ’дылыйы уæд, 
Æмæ йæ уазал буар ныгæд 
.Æрцыди уым хуыцауы руаджы. 
151 

КАЛЛЫ* 
(Поэмæ) 
М. Ю. Лермонтов 
I 
«Хъару æвдисæн дуг æрцыд, 
Æмæ дын ныр зæгъын мæ сусæг. 
Мæ уынаффæ — хуыцауы дзырд: 
Ард хæр, кæй йæм уыдзынæ хъусæг. 
Куыддæртæй фервæзтæ ды, зон, 
Сæ къухтæй тугæйдзаг лæгмартæн, 
Цæмæй, куыд амоны закъон — 
Дæ мæрдты туг ды райсай кадæн; 
Дæхиуыл ма нымай дæ цард, 
Дæ сахæттæ, дæ цыбыр рæстæг. 
Ахбулат хъуамæ ’рцæуа мард! — 
Дæ æфсымæр, дæ фыд, дæ мад 
Куы мардысты фыдгулы къухæй, 
Уæд арвæй иу хъуыддаг куырдтой, 
Цæмæй ма искæмæн сæ тугæй 
Иæ къухтæ знаджы фаг ысой! 
Ды ма равдис дæхи нæуæндаг, 
Ныууадз тæригъæдтæ кæнын, 
Хъысмæт дын равзæрста зынвæндаг, 
Фæлæ йыл бафæраз цæуын. 
Сæ фыдмиты тыххæй адзалæй 
Дæ фыдуаг туджджыиты хæдзарæй 
Ды иуæн ма бакæн хатыр, 
Сæ куынæджы сахат æрхæстæг! 
Цæй, айс дæ зæрдæмæ мæ хæрзæг — 
Булат хъама ’мæ цу гъеныр!» — 
Каллы: черкесагау — лæгмар. 
152 

Дзырдта фыд-зæрдæ молло афтæ, 
Æмæ йын рауцаест кæсгон лæг, 
Йæ хъамайæн йæ рыгтæ хафгæ, 
Æнцад йæ ныхæстæм хъуыста. 
Æвзонг уыд уый зæрдæ ’мæ азтæй, 
Тæппудæй йæм нæ уыдис фау, 
Æмæ фыдæлтыккон æгъдау 
Цæттæ уыд баххæстмæ йæ мастæй. 
Ард бахордта — сæ сæр фыдбои 
Кæй фендзæни æхсæвыгон. 
II 
Æрныгуылд хур. Адже хъуынтъызæй 
Хæты ныр къæсы цур... Фыиау 
У бæстæ сабыр æмæ сау; 
Мæй бур-бурид ыстъæлфæнау 
Ныгуылы мигъты бын фыдхуызæй, 
Уад ниуы сонт æмæ кæуы. 
Æндæргау лæппулæг цæуы 
Гъеныр йæ мысаны къæсæрмæ; 
Йæ хъама кæрддзæмæй сабыр 
Чысылгай ласы ныр уæлæмæ... 
Уый хъусы талынджы хуыр-хуыр... 
Адже нæ хъуыды кæны дардыл: 
Фæцавта знаджы риуы ’васт 
Йæ хъама фистоны онг раст 
Æмæ йæ фездухын фæлвары... 
Лæгмары хъысмæт у хæрам,— 
Кæрон йæ хъуыддагæн куыд ара? — 
Фæмардис иу; уадз, фыд дæр, дам, 
Йæ фыртимæ йæ туг ныккала!.. 
Иæ размæ зæронд лæг: йæ уынд 
Иæ зæрды ’нцойдзинад æвдисы; 
Иæ урс зачъе дзæбæх æрзылд 
Йæ дзыхы фæйнæ фарс. Риу исы 
153 

Йæхи хæрдмæ æнцад æрмæст. 
Иæ къухтæ кувæджы æвæрд! 
Адже, дæ цæстытæ куы ’руагътай 
Бынмæ къæмдзæстыгау, куыд у?.. 
Нæ хъусыс масты хъæр, фыдкатай?.. 
Гъеуый дæ мард фыды хъæр у! — 
Æмæ йæ хуыссæнæй æртылд 
Сындæг йæ туджы мæцгæ зæронд; 
Адзалы хъæбысы йæ уынд 
Æваст æрбайсæфта, фæтæссонд; 
Фæкасти ’взонг лæгмар цæхгæр... 
Æмæ та агуры æндæр! — 
Ысга-ры ’Къулрæбын, цæст сайы, 
Иæ размæ ничд ис æппын, 
Æрмæст йæхи зæрды цæвын 
Иæ хъустыл алырдыгæй уайы... 
Ау, се ’ппæт фесты? Куыд? Цæмæн? 
Чызг ма куы уыди Ахбулатæн! — 
Æмæ æвддæсаздзыд чызгмæ дæр 
Иæ мæлæт, иннæты хуызæн, 
Кæсы æнхъæлмæ... Тар къæсмæ дæр 
Иæ ризгæ цæст æрдардта мæй. 
Иæ гæзæмæ рухс къуымты рахатт,— 
Фæзыид дыууæ марды бынæй, 
Ыстæй уæд саби чызг фынæй 
Кæм кодта адджынæй фæстаг хатт... 
III 
Рæсугъд фыиæй зæды хуызæн, 
Æнæмæтæй йæ базты ’хсæн 
Хуыссыд йæ марæгæи йæ размæ. 
Æрмæст йæ уæззау фынты карзмæ 
Йæ чызгон риу хæрдмæ хæцыд, 
Æмæ йын улæфыи зын уыд. 
Йæ сау цæстытæ ракастысты 
154 

’Рмæст йу хатт, стъалыты хуыз&н. 
Цыдæр сусæг мæты зылдысты — 
Зынди сæ цæссыджы тæмæн. 
Фæлæ та талынгæй фæтæрсгæ 
Æваст фæцъынд кодтой сæхи... 
0, уый сæ фæстаг каст уыди,— 
Сæ уарзт æмæ сæ хъыг æмбæхсгæ, 
Ныр нал ракæсдзысты нæуæг!.. 
Адже кæсы. Кæны уынгæг 
Иæ сагъæстæй. Сахат бæрц рауад... 
Кæй хъæрзын у? —Æмæ фæстаг хатт 
Кæд нæ фæхъæрзы афтæ лæг? — 
Дæ хъусты ку’ауайа уый хаттæи, 
Уæд ын мæлæтмæ ферох нæй! 
Куынæ у удхары хъæрæй 
Мæлæтæй арф мæтын зыи хатæн!.. 
IV 
Иæ уаты молло ’пæмæт бадт, 
Йæ быны гауызтæ персайнаг; 
Йæ кальяны фæздæгæй уат 
Æмвæтæнæй цъæх мигъау байдзаг. 
Къæхты уынæр йæ хъустыл ауад... 
Æмæ фыдуацхæссæгау цырд 
Адже йæ тæккæ цур фæзынд: 
Иæ хъама иу къухы... 
О заууат... 
Цæмæн ис иииæ къухы та 
Æвзонг чызджы дзыккуты таг?! 
— Цæмæн дæ бахъуыд, молло, ныр 
Сылгоймаджы сæры къуыдыр? 
Иæ цæф нæ ивгъуийы мæ хъама! — 
Ысдзырдта тарстхуызæй Адже.— 
Нæ йæ зоныс, зæронд, кæс-ма! 
— Æмæ уым диссагæй цы и? 
155 

— Уым мæнæ ц’ и! — зæгъгæ, йæ хъама 
Æнæмбудгæ риуы зылди... 
V 
Раст иу сыгъдæг хохæн йæ рындзыл, 
Изæрон хур йæ рухс кæм тындзы, 
Уым хъахъхъæнæг лæджы хуызæн, 
Урс дары иу дур — цыртдзæвæн 
Хуымæтæджы тымбыл цæджындзау. 
Чалмайау ыл цыдæр æртыхт; 
Иæ фæлгуыр уагъылытæ схылд; 
Йæ цурæй цъæх быгъдæг быдыртæ, 
Æмæ дæрддаг хæхты æлхынцъ,— 
Æнус сæрибары къуыбыртæ,— 
Æрбацæуæг лæгмæ зынынц. 
Æппæтæй рох уæвгæ, æвæдæй, 
Иæ лымæнты къухæй ныгæдæй, 
Æд хъуыддæгтæ хæххон чыссы 
Уым молло дуры бын хуыссы. 
Йæ уарзон ус æндæры уарзы 
Гъеныр йæ мард лæгæй хуыздæр, 
Æмæ йæ мойы масты карзæй 
Нæ тæрсы мисхалы бæрц дæр... 
VI 
Æмæ уæд иу хабар фæпырх и 
Æваст... Фæдзурынц хæхбæсты: 
Æнæзбнгæ бæлццон фæзынди,— 
Тæссаг лæг дуне ’мæ хæсты. 
Сырдау цæуы æппæтæй иуварс, 
Сылгоймаг дæр нæ рæвдауы. 
156 

Лæууы æппынæдзухдæр хъусæй, 
Фæлæ нæу уый тыххæй, миййаг. 
Цæмæй-иу баихъуса бæстон, 
Дзæгъæлдзыхтæ цы дзурой уæгъды. 
Æрмæстдæр уымæн у æргом,-г- 
«Каллы», зæгъгæ, фыдæхы ном, 
Цæмæн баззади ууыл хæхты. 
157 

ХЪАМЫЛ 
Æвзыгъд кæсагахсæг дын 
Уæд иу доны был бадт. 
Иæ размæ даргъ хъамылты 
Æнкъуысын кодта уад. 
Æмæ дын иу хус хъамыл 
Ыслыг кодта быныл, 
Цæст-уыгæрдтæ дзы ’ркодта 
Кæрæдзийы фæдыл. 
Йæ иу кæрон ыи къухæй 
Æигом æрбалхъывта, 
Иæ иинæ кæрои та 
Рæуæг ныффу кодта. 
Æмæ цыма æрыгас 
Уæд хус хъамыл æваст — 
Гъеуый лæджы хъæлæс уыд 
Æмæ дымгæйы уаст. 
Æмæ уæд зарыд хъамыл: 
«Ныууадз, кæсагахсæг, 
Ныууадз, мæ зæрдæ ма къах. 
Кæныс æй ды уынгæг! 
Æз дæр чызг уыдтæн раздæр, 
Рæсугъд чызг уыдтæн æз; 
Мæ фыдыусы фæсдуар 
Æрттивгæ хастон рæз. 
158 

Мæ цæстысыг уыраугæ 
Мæ рустыл уад мæнæн, 
Æмæ æнæ цард фенгæ 
Æз агуырдток ингæн. 
Уыдис мæ фыдыусæн 
Уæд буцхаст уарзон фырт; 
Рæсугъд чызджыты сайдта, 
Кæмдæр фыд-зæрдæ уыд. 
Æмæ уый иухатт мемæ 
Ам доны был лæууыд; 
Хъуыст уылæнтæн сæ зарын, 
Хур тар фæлмы ныгуылд. 
Мæнæй уый домдта уарзын! — 
Мæ зæрды уый нæ уыд, 
Æхца дæр мын лæвæрдта, 
Æхца дæр мæ нæ хъуыд; 
Æмæ мæ ’рбабын кодта — 
Ныссагъта риуы кард, 
Æмæ мын ацы донбыл 
Уый бавæрдта мæ мард; 
Æмæ хъамыл ’рзадис 
Мæ ингæны уæлæ, 
’Мæ ме ’взонг уды ’рхæндæг 
Цæры гъеуым ныр дæр... 
О диссаг, кæсагахсæг, 
Ныууадз дæ хъамыл, зон,— 
Кæуын ды нæ дæ ахуыр, 
Æххуыс та нæу дæ бон». 
159 

СТЪАЛЫ 
Йæ бæрзондæй 
Цæгъды тæмæн, 
Уый сайы ’дзух 
Мæ зонд мæнæн, 
Мæ хъуыдытæм 
Зæрин кæсы, 
Уæларвæй мæм 
Уый цин хæссы. 
Иæ буц æнгас 
Уыд уый хуызæн, 
Кæй уарзтон æз 
Фыдбылызæн; 
Нæ зыдта уый 
Фыдбон, æнкъард, 
Ыстъалыйау 
Лæууыдис дард; 
Мæ цæстытæ 
Æнæрынцой 
Æнæ ныфсæй 
Уый агуырдтой. 
160 

ДЗУАР АЙНÆГЫЛ 
Хох зонын Кавказæн йæ нарæджы æз. 
Æрмæст æм стæхдзæн быдираг цæргæс. 
Сау дары хъæдын дзуар йæ цъуппыл уæддæр. 
Къæвда æмæ уардæй æмбийы йæ сæр. 
Уый уæлвæзтæм дардмæ куы зыны бынмæ, 
Дзæвгар азтæ ацыд уæдæй фæстæмæ, 
Иæ къабæзтæ систой уæлæмæ сæхи, 
Цыма сæм раст мигътæ ’рцахсын фæнд и. 
Тæхуды, куы ссарин гъеуырдæм фæд, 
Фырцинæй куыд кувин, куыд фæкæуин уæд; 
Мæ царды рæхыстæй ыссудзин мæхи, 
Стæй уадæй мæхицæн æфсымæр зæгъин!.. 
11 Равзæрст уацмыстæ 
161 

ХÆФС ÆМÆ ГАЛ 
И. А. Крылов 
Уæд иухатт иу Гал сæрвæты хызти. 
Хæфс федта Галы, ’мæ йæ ’рфæндыди 
Гъеуыцы Галы йас ысуын. 
Нæ Хæфс хæлæггæнаг уыдис, 
Æмæ дын райдыдта нæтын, йæхи ’вазын, дымсын. 
— Æрбакæс-ма, хъуырру,—Хæфс йе ’мбалы фæрсы,— 
Нæма дæн Галы йас? «Нырма кæм и!» 
— Уæдæ-ма кæс, ныддымсон æз мæхи. 
Куыд дæм кæсы? 
Нæ фæегъаудæр дæн? «На, ницы уа бæрæг». 
— Уæдæ ныр та? «Гъеныр дæр афтæ». 
Гъа, уый дын фехъуыста нæ Хæфс, нæ галгæнæг,-^ 
Нæтынтæ систа иоджы арфдæр. 
Нæты, тыхсы. 
Иæхи дымсы. 
Иæ хид йæ къæхты бынæй акалд, 
Фæлæ кæм ысси Галы йас уæддæр,— 
Фырдымстæй фескъуыди кæмдæр 
Иæ лыстæг тъанг — æмæ æрбамард. 
Нæй ахæм цаутæ дунейыл чысыл: 
Æмæ цы диссаг у, кæд иу æгуыдзæджы 
Цæрын фæфæнды стыр номдзыд лæгау, 
Бынтон гæвзыччы та — зынгæ æлдарау. 
162 

ЗАРДЖЫТÆ 
Сыхаг йæ сыхаджы хуыдта. 
«Табуафси, рацу мæм,— дзырдта,— 
Мæ цæхх, мæ кæрдзынæй мын саход!» 
Хуынды та диссагæй цы ис? — 
Мæ фыдгулы ма хонæг ма фод,— 
Фæлæ æндæр хъуыды уыдис 
Нæ хонæгмæ. 
Æмæ куыннæ,— 
Иæхæдæг уарзта музыкæ, æмæ 
Хуынды ’фсон зардмæ хъусыимæ 
Иæ сыхаджы сæхимæ ’рбасайдта. 
Фæдзырдта зарджытæм æмæ дын, гъæй-да-гъа, 
Фæйнæрдæм хæцгæ, 
Къуызгæ, æрхæцгæ, 
Ныхъхъæр, нымбу ластой æваст. 
Нæ уазæг фестъæлфыд. Фæкаст 
Иæ фысыммæ æмæ йæм дзуры: 
«Ныббар мын æй, хатыр дæ курын, 
Фæлæ цы ис ам хорздзинад уæддæр? — 
Кæнынц дæ зарджытæ цъæл хъæр!» 
«Уый раст у,—дзуры йæм нæ фысым дæр æфсæрмау,— 
Кæнынц æгæр хъæр æмæ уасгæ, 
Фæлæ нæ кæнынц уый хыгъд нуазгæ, 
Æмæ сты сегас дæр хæрзæгъдау». 
Кæиæм нæ ныхасæн кæрон: 
Мæнмæ гæсгæ фæлтау кæн нуазгæ дæр, 
Фæлæ уæддæр 
Дæ хъуыддаг зон. 
163 

БИРÆГЪ КУЫДЗДОНЫ 
Уæд, зæгъы, иухатт иу æхсæвыгон, 
Къуыбырхъус Бирæгъ фосмæ хъавыд 
Æмæ дын фосы æфсон 
Æнæнхъæлæджы куитæм бафтыд. 
Æваст æрыхъал кæрт. 
Ссис хъæр æмæ змæлд. 
Сæ былтыл ауад Бирæгъы тæф куитæн, 
Æмæ сæхицæн 
Бынат дæр нал арынц! Гъæйтт-гъæйтт кæнынц, 
Рæйынц. 
Скъæтæй Бирæгъмæ хыл кæнынмæ тырнынц. 
«Гъей, игъи-мардзæ, къæрных!» — сæ гæстæ 
хъæр кæнынц 
Æмæ дын кулдуары æхгæнæнтæ фæцавтой. 
Кæрт фестади зындон. Фæйнæрдыгæй, зæгъы, 
Чи хъилимæ, чи топпимæ тæхы, 
«Цырагъ, цырагъ!» — кæнынц. Цырагъ æрдавтой. 
Нæ Бирæгъ дын 
Иæ къуди ’рбакодта йæ быны 
Æмæ гæмæлæй бады къуымы: 
Сбадтис арц йæ хъуын, 
Къæппæввонг алырдæм кæсы 
Иæ былтæ сдæргæ; 
Иæ цæстытæй сæ ахæрид ныртæккæ, 
Фæлæ куы базыдта, йæ размæ фос кæй нæй 
Æмæ йæ фосдавды тыххæй 
Кæй хъæудзæн дзуапп дæттын, уæд дын лæгъзæй 
Нæ хинæйдзаг ысхæцыдис ныхæстыл, 
Æмæ дын райдыдта: 
164 

«Мæ лымæнтæ, цæмæн хъæуы ныр 
ацы хъæлæба? 
Æз дæн уæ рагон хорз хæлар, уæ хæстæг. 
Æрцыдтæн уæм бафидауынмæ, 
Хыл кæныны зæрдæ нæ уыд æппын мæнмæ. 
Нæ ивгъуыд митæ ферох кæнæм абон. 
Гъеуый нæ хуыздæр хос,— 
Скæнæм ныр æмвос, 
Æмæ нæ цард уыдзæнис уарзон. 
Уæ фосы дзугтæ дæр уæд уыдзысты æдас,— 
Нырæй фæстæмæ дзы æз нал хæсдзынæн. 
Уый нæ, фæлæ ма-иу хæцдзынæн 
Дæндагæй æз сæ фарс,— 
Мæ бирæгъы æууæнкæй хæрын æз ард 
уæ цуры». 
— Фæлæуу-ма,—зæгъгæ, йæм уæд хистæр 
кæртгæс дзуры.— 
Цъæх дæ, мæ хæлар, ды, æз та дæн урс, 
Æмæ-ма хъус: 
Куыдфæнды ма дæлæ-уæлæ кæнай,— 
Æз хорз зоиын уæ фæдфæливæн митæ. 
Сымах мыггаг йæ хæс йæ цармæй фиды, 
Æмæ уын цалынмæ уæ царм нæ растигъай, 
Уæдмæ нæй уемæ æгъдауыл фидыд.— 
Æмæ йæм раскъæрдта йæ куиты. 
165 

УАДКЪÆВДА 
Н. А. Некрасов , 
Рагæй мын нæ састи Любæ-удыгага, 
Стæй мын иухатт афтæ: 
«Дыргъдоны ис тапка, 
Раст куы фæталынг уа... Бамбæрстай мæ, кæс!» 
Тар изæрмæ кастæн, тайгæ, руайгæ æз... 
Сонт туг хъазы уæнгты, рафыцдзæн, цы’нхъæл дæ! 
Фæлæ арвмæ скастæн, æмæ барызт зæрдæ! — 
Мигътæ йæ нымбæрзтой алырдыгæй арф... 
Уадкъæвда ныккалдта, тынг ныннæрыд арв! 
Рацæуын æз тарæй, афтæ, ’рмæстдæр уагæн — 
Абоны фембæлдыл ныр хъуыды дæр ма кæн! 
Любæ буц у, урскъух, Любæ у нæуæндаг, 
Ахæм уадкъæвда йын бахгæндзæн йæ фæндаг. 
Раст у, уый нæ тæрсид,— ахæм къæвда циу? — 
Тынг ма уæдæ уарзид... Уарзы мæ æниу? 
Тапкамæ ныфссастæй æз цæуын, цы кæнон? 
Бахæццæ дæн æмæ... Любæ уым, мæ бæлон! 
Къæхтæ схуылыдз кодта, доны сæ фæцыди! 
Уый бахус кæнын мын, зон, æнцон нæ уыди! 
Фæлæ уымæй ардæм нал кæсын æз тарæй. 
Уадкъæвда куы фенын, бахудын уæд хъалæй... 
166 

ЗИНÆЙÆН 
Тагъд-тагъд æз мæ боны фæудмæ уайын, 
Ис нырма дæуæн цæрынмæ бар. 
Ку’амæлон — мæ намыс дæр æртайдзæн,— 
Дис-иу ма кæ, стæй-иу ма у тар. 
Зон, мæ хур, æнæрмынæг цырагъау 
Уый нæ хæсдзæн къорд бонты мæ ном: 
Тох мæ мæн поэт уæвын нæ уагъта, 
Зарджытæ нæ уагътой мæн хæстон. 
’Рмæст æнусы стыр нысæнтты охыл 
Чи радта æппæтæй дæр йæ сæр, 
’Фсымæр — адæймаджы сæрыл тохы,— 
Уый цæрдзæн йæ мæлæтæй фылдæр... 
167 

МÆГУЫРГУР 
Лæууыд уый кувæндоны цур, 
Иæ сæр, мæгуыр, æруагъта риуыл; 
Æххормаг, дойныйæ ныббур, 
Тыххæйты ма хæцыд йæхиуыл. 
Куырдта кæрдзыны мур æрмæст, 
Иæ цæстæнгас æвдыста тухи, 
Æмæ йын цавæрдæр фæлхæрст 
Цæвæрдта дуры къæртт йæ къухы. 
Æз та дæ уарзонад куырдтон, 
Лæгъстæ кæнгæ, зæрдæнкъардæй, 
Æмæ мын м’ахсджиагдæр фæндон 
Фæсайдтай ды æнусмæ сайдæй. 
168 

ЧЫСЫЛ МАРИНÆЙÆН 
Тарас Шевченко 
Айрæз, айрæз, уæ мæ бæдул, 
Уæ мæ сырх уарди, 
Айрæз, цалынмæ дæ зæрдæ 
Риуы н’аскъуыди, 
Цалынмæ нæма базыдтай 
Адæм — сабыр фæз,— 
Уалынмæ уал цард æнхъæлæй 
Ацæр æмæ рæз! 
Уый куы базонай, мæ бæдул,— 
Хъазт дзы скæндзысты, 
Бассæнддзысты йæ æгасæй, 
Стæй фæцæудзысты, 
Æмæ уæд нæдæр дæ кары 
Де ’взонг рæсугъд уынд, 
Нæ дæ цæссыгджын цæстыты 
Арвы цъæх æрттывд, 
Нæ дæ чызгон сабыр зæрдæ 
Ие ’дых хъæзтытæй — 
Ничи дæ сæ бахиздзæни 
Стонг, зыд цæстытæй. 
Ссардзысты дæ, бауыдзынæ 
Сау зæрдæты хай, 
Зындоимæ дæ баппардзысты, 
Уæ мæгуыр чызгай!.. 
Мауал райрæз, баруай сабыр, 
Ме ’нахъом уарди, 
Цалынмæ дæ сыгъдæг зæрдæ 
Мастæй н’ аскъуыди. 
169 

* * * 
Азтæ ивтой, фæлæ хъæу 
Ницы сивта мурдæр. 
Уæртæ хъæугæрон æрмæст 
Иу хæдзар фæкъулдæр. 
Иу хъæдынкъахджын салдат 
Ныр лæууы йæ цуры: 
Куы йæ фæстæты кæсы, 
Куы йæ дуарæй дзуры. 
Ма кæс дзæгъа.’лы, мæ хур, 
Худгæ æмæ хъалæй, 
Сауæрфыг нæ ракæсдзæн 
Уыцы къул хæдзарæй! 
Зæронд мад нæ хондзæн дæу 
Мидæмæ фыццагау. 
Иу дæр дæм нæ ракæсдзæн,— 
Афтид къулты бафау! 
Фæлæ раджы та... кæддæр 
Хисæрфæнтæ уæфтой, 
Стæй зæлдаг кæлмæрзæнтыл 
Быд хæрдгæйæ, ’вæзтой... 
Кодта уарзынвæнд, цæрын, 
Стыр хуыцауæн кувын, 
Фæлæ афтæ не сси ’мæ 
Нæй, фысым кæм кæна. 
Бады хъæдзары уæлхъус. 
Байдыдта йыл талынг. 
Царæй сидзæргæс усау 
Уыг йæ сæр æрдары... 
170 

МÆ ХОМÆ 
Хетæгкаты Къоста 
Куы нынниуы дымгæ «æ ердойы цъæсты 
Зымæгон фыдæхсæв, фыдбон — 
Мæ зынаргъ, фæуайы дæ хъарæг мæ цæстыл, 
Фæлæ дын нæу баххуыс мæ бон... 
Зын фадæтты сбаста мах цардамонд фидар — 
Нæ мæгуыр бинонты фыдох. 
Ды цардмæ бæллыдтæ, куырдтай-иу сæрибар, 
Мæн сайдта йæ гуылфæнмæ тох. 
Нæ райрæзт уыд диссаг,— бынтондæр æидæртæ,— 
Уæд иумæ нæ уыди нæ цард?.. 
Нæ фыд нæу нæ хуызæи, æндæр у йæ зæрдæ, 
Нæ мад та... Уый махмæ у дард... 
Мах азы афонтау æдæппæт цыппарæй,— 
Цыппар ысты уыдон дæр раст,— 
Æвæццæгæн, радта æрдз худæгæн, барæй, 
Тыхджындæр цæмæй уа нæ маст... 
Нæ фыдмæ-ма бакæс,— зымæгау æрттивы, 
Хæлар æмæ ихау рæсуг... 
Дæ райдзаст цæстæнгас иæ уалдзæджы ивы,— 
Ды худыс, æхсиды дæ туг. 
Куы хурбон, куы сабыр, куы мигъджын 
фыдрæстæг — 
Уый фæззæг!.. Нæ мадау нæу цы? 
Мæн маст æмæ амонд ыскодтой сæ хæстæг,— 
Нæ сæрдау мæ зæрдæ фыцы... 
171 

Нæ хъуыды, нæ сагъæс, нæ зондахаст хицæнч— 
Куыд фидауæм иумæ гъеуæд? 
Мах иухуызон амонд нæ карстам нæхицæн, 
Æмхуызон нæ уыди нæ мæт... 
Нæ фæндаг фæхицæн... Ды равзæрстай амонд, 
Ды уалдзыгон сæнттыл ысдæ. 
Фæлæ дын дæ мойы æнæуаг, æрзæронд 
Ныссаста дæ ныфсы зæрдæ... 
Хи дардтай æгомыг раст рохуат зæппадзау, 
Æмбæхстай-иу махæй дæ хъыг. 
Уæддæр нæм æрбайхъуысти судзаджы уацау,— 
Дæ цæстытæй фемæхст цæссыг... 
Фыдæихъæл æрбадæ дæ сæнтты мæсыгæй, 
Æнахъомæй зæрдæ ныссаст... 
Дзыназгæ,мæ зынаргъ! Миййаг кæд цæссыгæй 
Рæуæгдæр фæкæнис дæ маст... 
172 

ФÆДЗÆХСТ 
Æгъгъæд у, æгъгъæд у!.. Цы ’рцыд, уый уæд рохы,— 
Цæссыг æмæ бустæн уæлдай у сæ фæнд... 
Хъæуы нæ фæхицæн... Æнæмбары тох у, 
Тæппудаджы тас у,— нæ зонын, æууæнд,— 
Йе ме ’дыхдзинад у, йе ме сæфты сагъæс,— 
Цыдæр мын мæ зæххон æууæлтæ сæтты,— 
Уый равзардзæн дзыллæ... Ныр та уал æрбакæс... 
Туг сысы мæ уæнгты, риу риссы, нæты. 
Тæригъæд — нæ хъæуы... Уынæргъын нæ зонын... 
Ныббар, кæд дзæгъæл сæфт фæкодтон мæ сæр! — 
Фæлæ дын кæнын æз мæ мæлæтæй сомы — 
Сæрибарад уарзтон æз кадæй фылдæр... 
Æвгъау-иу нæ кодтон мæ цард дæр æз уымæн... 
Уырнæд дæ,— иыр дæр ыл нæ кæнын фæсмон... 
Æрмæст-ма æрбайхъус, зæгъон дын, мæ лымæн, 
Мæ иигæны дуармæ мæ сусæг фæндон. 
Ды зоныс уынгæг ком иæ сау хохы фæстæ — 
Дыууæ хæххон доиы, фынккалгæ, уæндаг, 
Фыдбаййафæг хотау, кæм хæрынц сæ фæрстæ,— 
Стæй денджызмæ иумæ кæм уайынц цæрдæг... 
Бæрзонд рындзмæ айнæг йæ хъæбыс кæм дары, 
Кæм хуыссы хæххон хъæу лæбыргæ чысы,— 
Уым мæсыджы размæ, сæгæйдзаг хæдзары, 
Мæнмæ дæр рынчын фыд æнхъæлмæ кæсы... 
173 

Куыд хъахъхъæдта раздæр иæ тызмæг сæрибар, 
Нæ тызмæг Кавказы — хъæбатыр, тыхджын!.. 
Ие сидзæрдзинадæй нæ уыдтæн æз хибар. 
Ныр дæр ма мæ зæрдæ у уымæй рынчын... 
Æндæрæн нæ кæнии мæ сусæг иыхæстæ,— 
Æрмæстдæр сæ дзурын дæ разы ныр ам, 
Цæмæй мын фæхæссай мæ мæгуыр хъæубæстæм, 
Мæ фыды зæрондмæ хъæбулы салам. 
Зæгъ-иу ын, дзæгъæлы кæй фесты мæ фæндтæ... 
Уыдтæн ма æрыгон... Хатыр мын дзы кур... 
Миййаг кæд ныббара уый ме ’взонджы сæнттæ,— 
Ныххой-иу фырцинæй мæ ингæны дур... 
174 

* * * 
Хъуыды ма сæ кæнын... Нæ рох дыргъдоны 
Æнæмæт мæй ысфæлыста рæсугъд, 
Æрттывта уад... Хур сайдта йемæ боны, 
Дыдзы рухс ма йæ фæстаг тынтæй худт... 
Кæцæйдæр хъуысти уадындзы хъæр разæй, 
Æвдыста булæмæргъ йæ хъæлæсы æхсар... 
Æшесдзургæ, æнæ иунæг ныхасæй. 
Мах бадтыстæм фæрсæй-фæрстæм дзæвгар... 
Æрыхсæв ис... Ызмæлыд бæлæгъ сабыр... 
Æрмынæг зард... Æрфынæй бæстæ, хъæд... 
Æрмæст нæ сæрмæ дард æнæмигъ арвыл 
Ленк кодта мæй фæлмæн худт кæнгæ уæд... 
Мæ хуры хай, мæ ризгæ къух лæмбынæг 
Быдта дæуæн уæд уардитæй тыхтон; 
Ды кастæ донмæ уарзонæй æдзынæг, 
Æмæ нæ уыд дæумæ сдзурын мæ бон... 
Цæттæ уыд хур йæ дард балцы хæтынмæ, 
Сæфт арвы тар, сæуæхсид кодта ирд... 
Æнæнхъæлгæ нæ бæлæгъ рахызт былмæ... 
Нæрыди хъæды булæмæргъы ’хситт... 
Æууæндгæйæ, дæ уадултæ уыраугæ 
Æрæвæрдтай мæ риуыл ды фæлмæн... 
Мæ хъæбысы дæ ’рбакодтон рæвдаугæ, 
Уæддæр дæ фын нæ фæсырдтон дæуæн. 
175 

Фæхицæи ыстæм мах... Æрттивы дардмæ 
Хъæд бур-бурид... Фæстаг кæрдæг мæлы... 
Ыздыйау мигътæ ’рзæбул ысты цадмæ... 
Иæ былыл бæлæгъ дзедзырой кæны... 
Лыстæг къæвда... Æнкъард æмæ уырыхстæй 
Хæтын æз бон; æхсæв дæр нæй фæрæз — 
Мæ зоид фыцы уæззау фæндты рæхуыстæй,— 
Æдзухдæр дзурын: «уарзын, уарзын æз»... 
176 

АХТАМАР 
Ованес Туманян 
Алы *хсæв дæр Ваиы донмæ 
Былæй иу чидæр цæуы 
Æмæ мигътары уæндонæй 
Сакъадахмæ ленк кæны. 
Бæлæгъы, миййаг, нæ бады,— 
Фадынц дон йæ сахъ уæнгтæ; 
Сидынц æм сæхимæ дардæй 
Маячы цæхæр тынтæ. 
Гуылфæн зилдухы уылæнтæ 
Сисы абухгæ хæссын, 
Фæлæ сахъгуырдæн йæ зæрдæ 
Иицæмæй зоны тæрсын. 
Талынг циу? Йе дымгæ? — Ниуæд, 
Уылæнтæ бырсæнт сырдау! 
Тмæст ын дард маяк æрттивæд 
Уарзоны дыууæ цæстау. 
Алы ’хсæв йæ рухс нывæстæй 
Сайы сусæг уарзты ’хсар; 
Алы ’хсæв æм тары ’мбæхстæй 
Фенхъæлмæ кæсы Тамар. 
Æмæ ленк кæнынтæ сисы, 
Фадынц дон йæ сахъ уæнгтæ; 
Дардæй йæм сæхимæ сидынц 
Маячы цæхæр тынтæ. 
12 Равзæрст уацмыстæ 177 

РР амонд разæй, цинæй ризы, 
Ленк кæны, æвдисы ’хсар; 
Æхсæвы тары йæ хизы 
Монцтæй судзгæйæ Тамар. 
Дзæ;гъæлы нæ каст æнхъæлмæ,— 
Бахæццæ йæ хуры тын! 
Адджын фембæлд, буц рæвдыдтæ, 
Сусæгады райдзаст фын! 
Сабыр алкæм, ’рмæст æхсидгæ 
Уылæнтæ цæллахъхъ* кæнынц. 
Стъалытæ Тамары митæм 
Арвæй худгæйæ кæсынц. 
Стæй та ногæй Ваны донмæ 
Былæй иу чидæр цæуы 
Æмæ мигътары уæндонæй 
Сакъадахæй ленк кæны... 
Уæд Тамар тæрсгæ ’мæ ризгæ 
Иунæгæй куы баззайы; 
Хъусы, уылæн уылæн ивгæ 
Талынджы куыд базары. 
Райсом дæр та ногæй афтæ,— 
Маячы рухс, ’нхъæлмæ каст,— 
Иу уысм фембæлд, ноджы тарфдæр 
Буц рæвдыдтæ, адджын уарзт. . 
Фæлæ знаг сæ ныхмæ ’рлæууыд,— 
Сусæг уарзты уысм фæци! — 
Маяк ахуыссынчындæуыд, 
Ленкгæнæг фæдзæгъæл и. 
Саузæрдæ адæм фæкодтой 
Судзгæ арт сæ къæхты бын, 
178 

Арвыл дæр пæлæз æркодтой,— 
Рухс дзы нал зыны æппын. 
Нал æм рарттивдзæн фыцдагау 
Маячы рæвдаугæ тын; 
Фæлæ ленкгæнæг — æнхъæлцау — 
Уылæнтимæ тох кæны. 
Тар æрбадти доны сæрмæ, 
Дымгæ баниуы уынгæг. 
Чидæр сулæфы гæзæмæ 
«Ах, Тамар!», зæгъгæ, сыидæг. 
Хъарæджы ниуд, худыны хъæр... 
Уылæн айнæгмæ хъуызы, 
Æмæ дард азæлды хуызæн 
«Ах, Тамар!», зæгъгæ, хъуысы. 
Боныцъæхыл донбыл уыртыл 
Разынд иу мард, æмæ зынд 
«Ах, Тамар!», зæгъгæ, йæ былтыл 
Ие ’гомыг уайдзæф бæлвырд. 
Бирæ рацыд уыцы бонæй... 
Сакъадах ныр дæр у тар, 
Тхæндæгæй кæсы уый донмæ 
Æмæ хуины «Ахтамар». 
179 

идилли 
Иван Франко 
Уый раджы уыд. Дыууæ чысыл сабийы, 
Кæрæдзи къухтыл хæцгæ, иу хур бон 
Цыдысты хъæуæй нарæг къахвæндагыл. 
Иæ иу фарс фæндагæн уыдис хуымтæ, 
Хъæдабæхуыз æрттивгæ хуымтæ — 
Уый йе ’ннæ фарс. 
Сæ иу уыдис лæппу. 
Уый хистæр уыдис чызгæй, урсдзыккуджын 
Æмæ цъæхдзаст; йæ къухы уыд уисын бæх, 
Иæ дæларм та дзæбæх дзулы къæбæр; 
Йæ кæттаг худæй дидинæг æрттывта. 
Кæд чызг кæстæр уыд лæппуйæ, уæддæр 
Йæ балцы хонæг уый уыд. Саунæмгуытау — 
Йæ цæсты гагуытæ; цæхæртæ калдтой 
Æмæ зындысты цырд. Мысты къæдзилау 
Иæ дзыкку зынд сырх лентимæ быдæй. 
Йæ чысыл раздарæнгонды фæдджийы 
Уыд иу-цалдæр фых картофы æвæрд, 
Цъæх хъæдуры кæрддзæмтæ та зыидысты 
Йæ ронба^тæй. 
Æвæидонæй цыд лæппу 
Æмæ тарстхуызæй йæ алфамбылаймæ касти, 
Фæлæ йын чызг, йæ ныфс тыхджындæр кæнгæ, 
Дзырдта æнæсцухæй: «Кæс-ма ныр амæ! 
Æфсæрмы кæн чысыл! Цæййас ныццис, 
Æмæ кæуын æрæфтыдис йæ зæрды! 
Лæппу у, афтæмæй тæрсгæ кæны! 
Цы ис тæссагæй ам? Кæд дын æз дзурын, 
Уæд уый рæстдзинад у. Нæ, зæронд ус 
180 

Нæу, зонын, сайгæ чи фæкæиа, ахæм. 
Кæс-ма йæм уæлæ, æниу уый цас дард у? 
Уыныс, уæлвæз,— хæстæг у уырдæм адаг, 
Æмæ уым адагыл — уæлæмæ хохмæ — 
Йæ цъуппы оиг. Уым баулæфдзыстæм. 
Кæиæ та нæ,— цы ма сафæм нæ рæстæг? 
Хæрзæввахс у... Ныхъхъæр кæндзыстæм: «У-у!» 
Æмæ цæрдæг ыстæхдзыстæм мах уырдæм, 
Кæм æнцайы æфсæн цæджындзтыл арв. 
Уым, цæджындзты фæстæ, æмбæхстæй сабыр 
Фæбаддзыстæм изæрдалынгты онг. 
Ды та сым дæр куыд пал ыскæнай, 
Ыскæуын на?, фæлæ! Кæннæуæд дын 
Æз фелын кæндзынæи! Хъусыс?.. Изæры, 
Куы ’рцæуа хур æхсæвиуат кæнынмæ, 
Куы бахойа йæ кулдуар, мах дæр уæд 
Сындæггай бахъуыздзыстæм йемæ кæртмæ 
Æмæ — зоныс, иа’на цы дзырдта, уый? — 
Ис хурæи чызг, æмбисонды рæсугъд чызг. 
Изæр дæр æмæ райсом дæр æрвылбон 
Иæ фыдæн уый фæгом кæны сæ кулдуар. 
Сывæллæттæ та уыйбæрц уарзы, уыйбæрц, 
Æмæ зæгъæи дæр нæй. Фæлæ йæм хур 
Нæ уадзы сывæллæтты, семæ ’ддæмæ 
Куыннæ ралидза, афтæ. Фæлæ мах 
Сындæггай бахъуыздзыстæм, афтæ ’васт! 
Æмæ йæ къухтæм февналдзыстæм чызгæн. 
Гъеуæд нын хур дæр ницыуал кæндзæн. 
Æрмæст ды ма тæрс, стæй кæугæ дæр ма кæн! 
Хæрзхæстæг у, фæндаггаг дæр нæм ис. 
Куы схæццæ уæм, уæд дзы цыдæрид курæм, 
Уый ратдзæн махæн хуры чызг æнæвгъау. 
Зæгъ-ма, цы дзы ракурис?» 
Бакаст æм 
Уæд лæппу, бакодта йæ дзыхы йе ’нгуылдз 
Æмæ йæм дзуры; «Ци зоны, хууздæл: бæх», 
181 

— Ха-ха-ха-ха! — ныххудтис чызг дзыхыдзаг. 
— Уæд та дзы лакулин, миййаг, хуыздæл худ? 
— Цы дæ фæнды, уый кур, фæлæ æз зонын, 
Цы курын хъæудзæн, уый. 
— Цы кулдзынæ? 
— Ого, нæ зæгъдзыиæн. 
.— Дзæгъ æй, кæннод 
Ыскæудзынæн! 
— О, гауарда! Гъеуæд дæ 
Æз нал акæндзынæи гъеуырдæм мемæ. 
— Æмæ уæд мын æй цæуылнæ дзæгъыс? 
— Зоныс, æдылы дæ быитон! Мæиæн 
Нана дзырдта, фæткъуытæ, дам, æм ис, 
Сызгъæрин фæткъуытæ. Кæмæи дзы ратта, 
Гъеуый уыдзæнис амоидджын, æнæниз 
Æмæ рæсугъд, æмбисонды рæсугъд, 
Фæлæ æрмæстдæр чызджыты сты уыдон. 
— Фæткъуы мæ гæуы мæн! — ыскуыдта лæппу. 
— Ныхъхъус у, ’рмæст дæ ма ферох уæд курып, 
Зæгъдзынæн ыи, цæмæн дæуæн дæр ратта. 
Куы нын ратта фæйнæ ахæм фæткъуыйы, 
Нæхимæ раздæхдзыстæм хъазгæ уæд 
Æмæ сæ ’ппындæр иикæмæн зæгъдзыстæм. 
Нæ зæгъдзынæ? 
— Нæ, иикæмæн дзæгъдзыиæи. 
— Дæ зæрдыл дар уæдæ! Куы зæгъай, 
Уæд нын сæ байсдзысты. Нæу афтæ цы? 
— О, афтæ у! — æмæ фæцæуынц уæртæ. 
Уæдæй нырмæ чысыл рæстæг нæ рацыд. 
Æнхъæл куыд нæ уыдысты, афтæ дард 
Æмæ зынцæуæи разындис сæ фæндаг 
Сæ хуры галуантæм. Цыдæриддæр: 
Хуымæй, кæрдæгæй, арвæй æмæ хурæй 
Сæ хуыз ысивтой лæппуйы цæстыты. 
Æрмæст æндæрхуызон нæ фаеци йе ’мбал, 
ЙФ хрнæг чызг. Йæ хъæлдзæг адджыи ныхас, 
182 

Йæ фæлмæн худт, йæ тыхджын ныфс 
У уыцы ’гас суадон, лæджы зæрдæйы 
Ныры бон знон æмæ сомбоныл чи бæтты. 
Сæ нысан дæр нæма аивта, ’рмæст 
Фæегъаудæр, фæбæрæгдæр ис, сырæзт. 
Æмæ ныр мæнæ се стыр дард фæндагыл, 
Дзыллæтыл хи къуыргæ, æфхæрдтæ уынгæ 
Цæуынц, сæ риуты тынг зынаргъ хæзнатау 
Сæ саби зæрдæтæ æмбæхстæй даргæ. 
Куы сыл фембæла хъалзæрдæ æдылы,— 
Фæхуддзæни; кæд хицау уа, вельможæ, 
Уæд сæм гъеуый нæ фæкæндзæн кæсгæ дæр. 
Куы фембæла нæ бæлццæттыл музуккаг, 
Уæд сын уый ратдзæн æитæфы сыгъдæг дон, 
Сæ фæндаг дæр сын бацамовдзæн, стæй сын 
Фыдрæстæджы æхсæв фысым фæуыдзæн. 
Гъеуыдон та, кæрæДзи къухтыл хæцгæ, 
Зæрдæхъæлдзæг, æнæфæкæсгæ, сабыр 
Цæуынц, цæуынц сызгъæрин хуры размæ. 
183 

КЪАРОЛЫ ЧЫЗГ 
Леся Украинка 
«Къаролы чызг, уæ мæ рухс бон, 
Байсæфтай дæхи мыггагмæ. 
Дæу цы бабаста мæнимæ? — 
Æз куы дæн æнæмулк рыцарь». 
«Уæ мæ рыцарь, уарзон хæлар, 
Тынг хъыг у мæнæн дæ ныхас,— 
Æз нæ сахуыр дæн уæй кæнын 
Мулкыл, тумантыл мæ зæрдæ.» 
«Къаролы чызг, уæ мæ рухс бон, 
Сты дæ конд æмæ дæ уындæн 
Аккаг хорз дарæс, коронæ, 
Ахæм тар дарæсы бæсты». 
«Уæ мæ рыцарь, уарзон хæлар, 
Ау, зæгъ-ма, хуыздæр дæм кæсин, 
Ацы тар дарæсы бæсты 
Хорз дарæс куы скæнин, гъеуæд?» 
«Къаролы чызг, уæ мæ рухс бон, 
Æз бынтон æгад рыцарь дæн,— 
Сайд, гадзрахат карды цæфæй 
Æз мæлын мæ хуыссæнуаты.» 
«Уæ мæ рыцарь, уарзои хæлар, 
У æгад мæнгард лæджы цард, 
Нæу дæуæи чысыл дæ намыс! — 
Равзæрста дæ къаролы чызг!» 
184 

«Къаролы чызг, уæ мæ рухс бон, 
Хатын.æй — æрцыд мæ адзал. 
Чи ма сдзурдзæни дæ сæрыл, • 
Дам-думтæй дæ чи хъахъхъæндзæн?» 
«Уæ мæ рыцарь, уарзон хæлар, 
Дам-дум, хинтæй æз нæ тæрсын,— 
Æз цæрын мæ зæрдæйы фæндæй, 
Уымæн дæн къаролы чызг дæр!» 
«Къаролы чызг, уæ мæ рухс бон, 
Тынг зын дын уыдзæни фенын, 
Стыр кад æмæ стыр радимæ* 
Мæн куынæ ныгæной адæм.» 
«Уæ мæ рыцарь, уарзои хæлар, 
Ма тон, ма, мæ зæрды тæгтæ,— 
Ды дæ чырыны куы хуыссай, 
Уæд цы кæнын кадæй; радæй?!» 
«Къаролы чызг, уæ мæ рухс бон, 
Уарзоиы ард фод дæ фæдыл, 
Масты бон дæр-иу куынæ уай 
Ды æнæмдзырдæй сæрыстыр». 
«Уæ мæ рыцарь, уарзон хæлар, 
Карз сомытæй æз цы кæнын? 
Зæрды рис æдзæмæй хæссын,— 
Уымæй нæй зындæр маст зæххыл». 
Хъæууон аргъуаны органæй 
Кодтоц мардаргъуыд цæгътытæ, 
Зарджыты къорд «Рухсаг» зарыд, 
Адæм кодтой мардыл хъарæг. 
185 

Рыцары чырыны уæлхъус 
Къаролы чызг уæд куы лæууы 
Сабыр æмæ карз æдзæмæй, 
Растдæр ног чындзы хуызæнæй. 
Сау хызæй æмбæрзт уæвгæйæ 
Уый лæууы, æиæсулæфгæ, 
Æмæ ’нцад судзгæйæ судзы 
Ие ’нгуылдзты мыдадзын цырагъ. 
Чызджытæ кæуыиц æддæдæр, 
Адæмы ’хсæн цыд ныхæстæ: 
«Уæртæ уый у, чи йæ уарзта...» 
«Нал бацауæрста йæхиуыл...» 
«Уад бæгъæввадæй йæ размæ, 
Ие ’гъдынцой йын къухæй ахста...» 
«Чи лæууы уый марды цур т’а 
Афтæ ’дзæмæй?» — «Къаролы чызг». 
Къаролы рæсугъд уæтты та 
Зилы цавæрдæр тæссаг уац 
Галуаны фæсдзæуинты ’хсæн. 
Къарол абон тынг мæсты у: 
Калынц цæстытæ цæхæртæ, 
Азæлынц æндонæй шпортæ, 
И’ армы балхъивы мæстыйæ 
Ирд нывæфтыд карды фистон. , 
Саби-паж æрбахызт дуарæй 
Тарст æмæ æфсæрмыхуызæй 
Æмæ сдзырдта тынг сабырæй: 
«Къаролы чызг ис æддейы...» 
186 

Æмæ загъта барджын хицау 
Уæд тызмæгæй: «Рауадзут æй. 
Уадз æмæ ам адæмы цур 
Фехъуса йæ фыды æлгъыст». 
Фыд нæма фæци кæронмæ 
Ие ’лгъыст, йе ’ртхъирæн ныхæстæ, 
Афтæ ’змæлд ысси ’мæ ’рбайхъуыст: 
«Къаролы чызг, гъей, фæидаг ын!» 
Бараст рыцарты æхсæнты, 
Хорз арæзт æхсинты цурты, 
Кæс, хуымæтæг тар дарæсы 
Мæнæ ’рбацыд къаролы чызг — 
Гомдзыкку æмæ æнæхыз; 
Йе ’рхæндæг рæсугъд цæстытæ 
Не ’руагъта бынмæ æфсæрмæй, 
Не ’ркъул кодта чызг йæ сæр дæр. 
Рыцæртæ лæууынц æгомыг, 
Устытæ иыффæлурс ысты,— 
Гъа, гъеныр, раст арвы цæфау, 
Къарол схъæр кæндзæн йæ чызгыл. 
Уый та циу? Æнцад, сабырæй 
Баузæлыд фыды хъæлæс: 
«Уæ мæ чызг, æрбахæццæ дæ? 
Абад, аулæф, мæ бæлон...» 
Ахæм лæгъздзырд фехъусгæйæ, 
Мæгуырæг ныззыр-зыр кодта 
Æмæ зæхмæ ’рхаудта сабыр 
Раст сæууон æртæхы хуызæн,— 
Уазал ирд сæууон æртæхау, 
Кæцы каст зыр-зыргæнгæйæ, 
187 

Тас а&хсæв уæлейы сыфтыл, 
Хуры рæвдыдмæ æнхъæлмæ. 
Афтæ къаролы галуаны 
Чи бацыди раст зæрдæйæ,— 
Сысты буцаг хорз уазджытæ 
Барынад ыстыр мастимæ. 
188 

ЫСТЪÆЛШ 
Маджид Гафурош 
Мæ хуры хай, куы феиын æз дæ гуырдзон сау стъæлф 
дæуыл, 
Æрæмысын æз мæйы, ’мæ худæг бахæцы мæныл. 
Уый афтæ уыд: стылди мæй æмæ дæ хуыссæнуатмæ 
’ркаст. 
Дæ рæсугъддзинад фенгæйæ фырхæлæгæй сыгъди йæ 
маст. 
Кæй дæ дзæбæхдæр уымæй ды — йæхæдæг федта мæй 
бæлвырд. 
Дæ сау ыстъæлф йæ зæрдæмæ æнæкæрон бирæ фæцыд. 
«Хуыздæр дæн æз зæххон чызгæй! — мæй загъта 
хинымæр цæхгæр,— 
Мæхицæн уый хуызæн стъæлф æз хъуамæ саразон 
уæддæр!» 
Æмæ цыдæр сау ламийæ йæ цæсгом самæста бынтон, 
Цæмæй дæ хуызæн уа, фæлæ уæддæр ды уый нæ дæ, 
мæ бон! 
Гъеуыцы ’хсæвæй фæстæмæ йæ цæсгомыл ыстъæлф 
лæууы. 
Нæ дæ уырны? Ыскæс-ма йæм: ныртæккæ дæр та сау 
зыны. 
Æрмæст æм ды куы кæсыс, уæд мæй бамбæхсы уый 
мигъы бын. 
Кæд арвыл мигъ нæ уа, уæд та йæхи нæ равдисы 
æппын. 
189 

ДИССАГ ЦАУ 
Æз дысои федтон диссаг цау! 
Нæхимæ сабыргай цыдтæн, 
Æмæ цæйдæр рухсæй æваст 
Фæрухс мæ развæндаг мæнæн. 
Мæхинымæр æз загътон: «Хур!» 
Фæлæ уый раджы аныгуылд. 
Уæд та кæд мæй, зæгъын, миййаг... 
Фæлæ мæй афон дæр нæ уыд. 
Кæцæй цыд уыцы рухс, уый æз 
Фæстæдæр базыдтон æрмæст: 
Фæцæйцыдтæ мæ рæзты ды 
Уа>д уынгты, о мæ хуры цæст! 
190 

НОМАРÆН 
-*- Фæтар кæны! — зæгъынц. Фæлæ-ма артмæ кæс: 
Нæ судзы уый дæр, нæ, æнæ сугæй æрхуыссы! 
Хъæрæй йæ зарæг булæмæргъæн хъуысы 
Æрмæстдæр уалдзæджы: куы ’рттивынц хъæдтæ, фæз. 
Фæлæ кæд хъуыст йæ зард 
Фæззыгон та — куы схъызы? 
Уыныс ныккæнд? Уым бакæн булæмæргъы, цæй, 
Æмæ йæм хъус. Нæ, нæ! Уый ахæм ран нæ зары!.. 
— Фæтар кæны! — зæгъынц, фæлæ уый чи нæ ’мбары, 
Лæгæн æиæ рæвдыд, æнæ мондаг уарзтæй 
Зын у цæрын, йæ хъус уый зарынмæ нæ дары... 
191 

ШОТЛАНДАГ БАЛЛАДÆ 
Самуил Маршак 
I 
Изæрæй куыройгæс æрцыд 
Иæ куыройæ хъæмæ 
Æмæ уыны æд саргъæфтыд 
Саулохаг бæх хæтгæ. 
— Æфсин, уый чи ’рбацыдис, зæгъ, 
Æнæ мæхи мæнмæ? 
Нæ тыргъы цур куы зилы бæх, 
Иæ идонæй нæргæ. 
— Бæх зилы мах кæрты, 
Зæгъыс? 
— Бæх зилы дыи 
Зæгъын! 
— Иæ идонæй, 
За^гъыс? 
— Иæ идонæй 
Зæгъын! 
— Дæ зонд фæцыд, зæронд фæлывд, 
Куы та нынцъыхтай, куы! 
Хуы мын æрæрвыста нæ мад, 
Нæ кæрты зилы хуы. 
— Дæ мад æрæрвыста, 
Зæгъыс? 
— Æрæрвыста 
Зæгъын! 
— Хуы дын æрæрвыста, 
Зæгъыс? 
— Æрæрвыста 
Зæгъын! 
— Хуытæ чысыл нæ федтон æз, 
192 

1\уы сæ зонын æз, куы, 
Уæддæр нæ федтон ныронг æз 
Æфтаугæйы бын хуы. 
II 
Изæрæй куыройгæс æрцыд, 
Иæ æфсинмæ цæуы, 
Иæ къулыл худ æмæ мундир 
Уый ауыгъдæй уыны. 
— Æфсин, уый цавæр командир 
Ис м’ агъуысты мæнæн? 
Цæмæн ис мах къулыл мундир, 
Нывæфтыд худ, цæмæн? 
— Хуыцауæй тæрс, зæронд фæлывд, 
Уæ ма ссарай бынат! 
Мæнæ хъæццул æмæ чепец 
Æрæрвыста мæ мад. 
— Чепец æрæрвыста, 
Зæгъыс? 
— Æрæрвыста 
Зæгъын! 
— Хъæццултæ ’мæ чепецтæ та 
Куыннæ федтон, куыннæ, 
Фæлæ сыл æз сызгъæрин быд 
Нæма федтон нырмæ! 
III 
Изæрæй куыройгæс æрцыд, 
Иæ уатмæ бахызт цырд 
Æмæ уыны цырыхъхъыты 
Цæхæркалгæ æрттывд. 
— Æфсин, кæй цырыхъхъытæ сты 
Мæ агъуысты мæнæн? 
Мæхионты куы зонын æз, 
13 Равзæрст уацмыстæ 193 

Куынæ сты адон мæн! 
— Бынтон ныррасыг дæ, фæлывд, 
Æркæн дæхицæн уат! 
Дыууæ къæртайы мын ызнон 
Æрæрвыста мæ мад. 
— Дæ мад æрæрвыста, 
Зæгъыс? 
— Æрæрвыста 
Зæгъын! 
— Къæртатæ ’рæрвыста, 
Зæгъыс? 
— Æрæрвыста 
Зæгъын! 
— Къæртатæ ныронг дæр уыдтон, 
Сæ зонын у мæ хæс, 
Уæддæр æрхуышпорджын къæртатæ 
Нæ федтон ныронг æз! 
194 

АСТУРИАГ 
Рафаэль Альберто 
Æз, шахтер, мæ куыст куы уадзын, 
Шахты нал къахын æз, нал... 
Гъей, æмбæстон, гъей, æмбал, 
Рац ды дæр, цом немæ балцы!.. 
Ды уыныс,— сындæг цæуы 
Æрх-æрх даргъ бæлас дæ цурмæ. 
Тагъддæр рацæуæд,— фæдзур æм,— 
Хæдзар хъахъхъæнын хъæуы. 
Хортæм дæр йæ цæст фæдардзæн... 
Цы? Иууьтл ассывта уæ хор 
Тохы мæстытæм сеньор? 
Гъен, фиййæуттæ, сымах дæр балцы... 
Фос та? Уæркотæн — сæрвæттæ, 
Уадз, æхсызгон зазты гъер... 
Ам зæхкусæг, ам салдæттæ, 
Мæнæ уый та инженер... 
Рац ды дæр, уæрдонæй кусæг, 
Сыса хæргæфсæн йæ хид. 
Кънйазы даргъ сигары ’ртхутæг 
Ацæгъддзæн нæ динамит... 
Гъей, кæсагахсæг, уадз бæлæгъ, 
Малæн кæсæгтæ йæ гæс. 
Уæргъхæссæг, ныууадз дæ уæрдæх, 
Хъуамæ райсом уа фæрæз, 
Цардæй афтæ у нæ хæс. 
Уæм цæттæ æппæтдæр хæстмæ,— 
Иууыл, иууылдæр мæ фæстæ!.. 
Иу куы уæм — сæттæн нын нæй, 
Сидæм сахъ, уæндаг чызджытæм, 
195 

Кæс, Оведойы рындзытæ 
Ризын байдыдтой тæссæй... 
’Ппæт дæр мах фарс,— ам дæр, уым дæр, 
Ам дæр, уым — кæйонг у цард, 
Суанг ма дымгæ дæр, сырх дымгæ, 
Чи згъоры нæ фæзты дард... 
Ме ’мбæстон, цæттæ сты гæрзтæ? 
— О, ’мбæстон, цæуын дæ фæстæ! 
196 

3/ЕХХЫ БЫН 
Ахмет Ерикеев 
Зонын, зонын, уый рохгæнгæ нæу,— 
Æрдз куы райхъал, куы фæцъæх ис нæуу,— 
Парк æдзухдæр мæ зæрдыл лæудзæн. 
Фæлæ, агъæц, куыд федтои æз уый,— 
Чи у ’рттивгæ сирены хуызæн? 
Химæ здæхтой йæ цæстытæ мæн. 
Уыд йæ бакаст, йæ бахудт фæлмæн. 
Зæрдæ састой йæ арæхсгæ митæ, 
Æмæ загътон: уый уалдзæг уыдзæн 
Балгъуыз рæударæсы мидæг. 
Цинаг цас уыд нæ фембæлды, цас! 
Кофе райстам, æрбадтыстæм иумæ. 
Худæм, хъазæм,— фæцайдагъ ныхас, 
Æмае уымæн йæ цыргъ цæстæнгас 
Ноджы арфдæр ныххызти мæ риумæ. 
Лодкæ райстам, сбадтыстæм, зилæм, 
Стæй та парчы цыдыстæм. Ныхæстæ — 
Чиныг, адæм, сæ митæ, сæ хæстæ... 
Афтæ ’ппæтыл фæдзырдтам мах бирæ, 
Фæлæ иу дзырд нæ загътам мах ууыл,— 
Чи уыд уалдзыгон хуры нывæстау. 
Рæстæг бонты къуыригай æрвыста. 
Мах дæр паркмæ фыццагау цыдыстæм. 
Æз-иу кодтон хъуыдытæ, дзырдтон: 
Чи уа ме ’мбал, мæ уарзои бæлон? 
197 

Лæууыд алцы дæсныйад мæ зæрдыл: 
Инженер, режиссер, педагог 
Ие спортсменкæ, йе мигътæн сæ сæрты — 
Арвыл чи ’рзилы — хæдтæхæг рог? 
Уыд æппæты хуызæи дæр æцæг: 
Уæ йæ тых, уæ йæ цыд, уæ йæ цæсгом, 
Стæй йæ дарæс,— сирентæ кæнæг... 
Æз æгас сæрд мæ фарстыл тыхстæн, 
Фæлæ ацы æнхъæлцау фыстæн 
Нæ, йæ рухс цин кæронмæ нæ сæргом. 
Кæд мах зæххæн цыдыстæм йæ бынты,— 
Бонтæ згъордтой æнæрлæугæ цырд. 
Уыд куысты раз — нæ куыстаг иæ хъуыды, 
Фæлæ уарзтæн дæр улæфт бон уыд. 
Мах нæ уарзои Мæскуыйæн йæ бынмæ 
Хъæлдзæг зарджытæ кæнгæ куыстам; 
Стæй нæ размæ æндæрты бригадæ 
Уæд хæстæгдæр кæй цыдис — зыдтам... 
Гуыпп фæтыхджыни, хъуысы æввахсæй. 
Зæрдæ сцин ис — хуыздæр ма цы уа? 
Æмæ загътон: цыфæнды фæуа, 
Ам фыццагдæр кæй фенон мæ размæ,— 
Æз кæндзынæн хъæбыс æмæ ба. 
Къул æрбайгом,— æркалдысты дуртæ. 
Зынд нæ фембæлд, нæ бакастæй хуртæ. 
Æмæ ’ртыхтон сæ иуыл мæ къухтæ... 
Рухс ыссыгъд... Цинæй разылд мæ сæр: 
Федтон, федтон мæ хуры дзыккутæ, 
Стæй йæ диссаг цæстыты цæхæр... 
198 

ТÆККÆ РÆСУГЪДДÆР ДИДИНÆГ 
Мамэд Сулаев 
Загътай мын: рацагур æрнæджы 
Тæккæ рæсугъддæр дидинæг. 
Тæккæ рæсугъддæр дидинæг 
Агуырдтон цъæх гауыз-кæрдæджы. 
Бирæ фæцагуырдтон цъæх фæзты 
Д’ аккаг сæнтрæсугъд дидинæг. 
Д’ аккаг сæнтрæсугъд дидинæг 
Не ссардтон кæмтты дæр, уæлвæзты. 
’Рцыдтæн дæ цурмæ хæрзæдыхæй — 
Цæстыты абадти масты мигъ. 
Цæстыты абадти масты мигъ, 
Фæндон кæй нæ сæххæст, уый тыххæй. 
Фæлæ куыддæрид дæу ауыдтон, 
Цæстыты ирд зынг ферттывта. 
Цæстыты ирд зынг ферттывта — 
Уый ды дæ,— фæзты кæй агуырдтон! 
Уый ды дæ,— нæй дын æндæр фаззон,— 
Зæххыл рæсугъддæр дидинæг! 
Зæххыл рæсугъддæр дидинæг 
Иунæг ды куы дæ, мæ буц уарзон! 
199 

ОБАУ 
Иосиф Уткин 
Ма кæс дзæгъæлы ды дардмæ,— 
Не ’рлæудзæи дæ цæсты раз, 
Мæнæ куыд 
Зымæгон цадмæ, 
Не ’ртæхдзæн сæрдыгон хъаз. 
Нал дæм фæзындзæн дæ хъæбул 
Царды ’взонгæй, расыгау — 
Уæртæ Полшы арæнты цур 
Систа риу цъæхсæр обау... 
Фын йæ цæстытыл нæ уайы.- 
Ницæмæй у уый хъыгдард. 
Заз бæлас йæ сæрмæ зайы, 
Цæст ныкъулы йæм æнцад. 
Фæлæ ныр, 
Дыккаг цыд кæигæ, 
Дзырд дæттын дæуæн, мæ мад: 
Скæндзынæн æз, хуры стылдау, 
Скæнгæ обауы бынат!.. 
Ма кæс дзæгъæлы ды дардмæ, 
Не ’рлæудзæн дæ цæсты раз, 
Мæнæ куыд зымæгон цадмæ 
Не ’ртæхдзæн сæрдыгон хъаз! 
200 

ÆНКЪАРД ШÆНДАГ 
Алексей Сурков 
Минутты рæстæг сындæггай æрвиты. 
Ихы бын сабыр æрæмбæхсти зæхх. 
Быдыр, тæмæнкалгæ, урсæй æрттивы. 
Телтæ нытътъаиг сты фæндаджы ’мдæргъ. 
Судзы йæ мæстæй æнæнхъæлгæ маргдзæф. 
Оххай, цæй сындæг у, рæстæг, дæ къахдзæф?! 
Зазтæ фæивгъуыдтой, быдыр ыскъуийы. 
Разынд сæууон тарæй горæт. Фæлæуу! — 
Ахæм æрцыдæй нæ фæндыд Мæскуыйы 
Фенын, зынаргъ æмбал, дæу. 
Мастæй сырхзынг дæр ысуыдзæн æвзалы. 
Дзурын цæй зын у, куы ныхгæдта хъуыр. 
Алæй мæрдон сынтмæ Колонджьш залы 
Де ’рцыдмæ ’нхъæлмæ куынæ каст Мæскуы. 
Не ’мбал, цæй, ратон дæ чырыны ’ндон фарс, 
Рабад, æрдзур нын фыццагау хъæрæй!.. 
Æрхуы ныззарыд Шопены мæрдоны марш: 
Зæрдæ ныррызти æикъардæй, мæстæй. 
Ракæс-ма, Киров, нæ æнкъард ызмæлды 
Мастæй нæ уæнгтæ тыхджындæр кæнынц! 
Рæвдзæй дæ уæлхъус нæ хуыздæр æмбæлттæ 
Кады хъарагъул лæууынц. 
Саумарой аууæттæ иыхтыл æруагътой. 
Ифтонг гæрзтимæ, лæууæм мах цæттæ. 
201 

Мæнæ дæ цуры Цæдисы столйцæ 
Сабыр, æгомыг йæ карз дзырд дæтты. 
Не ’мбал, нæ уарзон! Нæ сомы дæ мардæн 
Фидар у ’ндонау, æрбайхъус-ма, цæй: 
Фидæны размæ болыневиччы цардæн 
Амæлæн нæй! 
202 

ДЖАМИЛЯ БУХИРЕД 
Юсуп Чехкиев 
Чи нæ уарзы, чи, йæ царды, 
О, сæрибардзинад, дæу?— 
Ист куы уой лæгæн йæ бартæ, 
Дуне йын уæд дуне нæу. 
Тох кæныс ды уый сæраппонд, 
У æнæмæлгæ дæ ном; 
Ничи байсдзæн, зон, дæ амонд, 
Д’ ахæстон уыдзæни гом! 
Бирæ дзурæг ис дæ сæрыл, 
Сахъ Аравийы чызгай; 
Стæм дæ фарс, ды дæ нæ зæрды,— 
Уæд сæрибарад дæ хай! 
Хъавы ма ныр дæр дæ бæстæм 
Колонизаторты бал. 
Сар сæ сæр! Ды кардæлвæстæй 
Сыстадтæ сæ иыхмæ, ’мбал! 
203 

ЗГЪОРЫ РÆСТÆГ 
Джамалдин Яндиев 
Згъоры рæстæг, 
Тынг тындзы рæстæг, 
Раст цыма бады æфсургъыл. 
Згъоры рæстæг, 
У$йы рæстæг. 
Терчы уылæнтау дугъы. 
Уайы рæстæг 
Æнæсгæрст фæндæгтыл, 
Стыр — йæ къахдзæф, 
Нæ зоны фæллайын! 
Æз дæр абон 
Мæ базырджын фæндтыл, 
Уады размæ 
Мæ дугимæ уайын. 
— Иу ран ма ныссæдз, 
Размæ дæ балцы!— 
Дзурынц ме ’мбæлттæ.худгæ. 
Æмæ радтон мæ зарæгæн бардзырд: 
— Мардзæ, размæ! 
Макуы кæн цудгæ!.. 
Згъоры рæстæг, 
Тынг тындзы рæстæг, 
Раст цыма бады æфсургъыл. 
Згъоры рæстæг, 
Уайы рæстæг 
Терчы уылæнтау дугъы. 
204 

СÆРГÆНДТÆ 
Æмдзæвгæтæ æмæ поэмæтæ 
Ардасенты Хадзыбатыр. Малиты Васо 5 
Райсом И 
Зарæг 13 
Рувæнты -15 
Бæллын 16 
Ногдзауты майы.зарæг 17 
Мæн бирæ фæфæрсы 18 
Дымгæ 19 
Фæззæджы уылæнтæ 20 
Хосгæрст 21 
Уарзонмæ 22 
Хæххон æхсæв 23 
Мартъимæ 25 
Изæр сахары уынджы 26 
Поэтæн 28 
Зымæгон изæр 30 
Иуæндæс азмæ 31 
Æмбалмæ 33 
Хус дидииæг 35 
Сывæллæтты уалдзыгон зарæг 36 
Ленины мардыл 37 
Мæйрухс æхсæв 39 
Зымæг æртхъирæн кæны 40 
Фын 41 
Зарын уарзын æз 44 
Бæрæгбон ,,,,..,••,. 46 
205 

Æмдзæвгæтæ . ’ . . ’ 47 
Колхозы куысты 49 
Партизаны радзырд 51 
Нæ дуг 55 
Тох в 57 
Теркмæ 60 
Тарст зæрдæйы сагъæс 61 
Нæ хо, нæ мад ’ 63 
Уалдзæг 64 
Майы бон 65 
Дуне сисдзыстæм хæрдмæ 66 
Колхозоны зарæг 68 
Ацы уалдзæг 69 
Сырх Æфсад 70 
Æцæг уалдзæг 12 
Ме ’мбал чызгмæ 74 
Мах уалдзæг 76 
Хорæй дзаг уыдзæн нæ гон 77 
Садоны райсом (поэмæ) 79 
Судзгæ маст 89 
Умар æмæ йæ фырт Тузар (поэмæ) 91 
Тæхæджы зарæг 98 
Майы парады 100 
Тæхджытæ 101 
Зарут, нæ хотæ! 106 
Мад (поэмæ) 1(Й 
Амонд < * . 114 
Деиджызы уæлхъус 117 
Лагерты 118 
Цæрдзынæ ды 120 
Денджызы маст 121 
. Æгъæгъæд у, дзæгъæлдзу •124 
Æрра куыдзæн мæлæт 126 
Сырхæфсæддоны ныхасæй 128 
Нана 130 
Цины уац , 133 
•206 

Тæлмацтæ. 
Æрхуы барæг —А. С. Пушкин 137 
Каллы — М. Ю. Лермонтов 152 
Хъамыл — М. Ю. Лермонтов 158 
Стъалы— М. Ю. Лермонтов 160 
Дзуар айнæгыл — М. Ю. Лермонтов 161 
Хæфс æмæ Гал — И. А. Крылов 162 
Зарджытæ — И. А. Крылов . 163 
Бирæгъ куыдздоны —И. А. Крылов .’ 164 
Уадкъæвда —- Н. А. Некрасов 166 
Зинæйæн— Н. А. Некрасов 167 
Мæгуыргур — Н. А. Некрасов . . . . .168 
Чысыл Маринæйæи — Тарас Шевченко 169 
«Азтæ ивтой, фæлæ хъæу...» — Тарас Шевченко ... 170 
Мæ хомæ — Хетæгкаты Къоста 171 
Фæдзæхст — Хетæгкаты Къоста 173 
«Хъуыды ма сæ кæнын...» — Хетæгкаты Къоста 175 
Ахтамар — Ованес Туманян 177 
Идилли — Иван Франко 180 
Къаролы чызг —Леся Украинка 184 
Ыстъæлф — Маджид Гафуров 189 
Диссаг цау—Маджид Гафуров 190 
Номарæн — Маджид Гафуров 191 
Шотландаг балладæ — Самуил Маршак 192 
Астуриаг — Рафаэль Альберто 195 
Зæххы бын — Ахмет Ерикеев 197 
Тæккæ рæсугъддæр дидинæг — Мамед Сулаев . . .199 
Обау—Йосиф Уткин 200 
Æнкъард фæндаг — Алексей Сурков 201 
Джамиля Бухиред — Юсуп Чехкиев 203 
Згъоры рæстæг — Джамалдин Яндиев 204 

ХАДЗЫБАТЫР НАВИЕВИЧ АРДАСЕНОВ 
ИЗБРАННОЕ 
Книгу к иэданию подготовила ЛидияГабреловна 
Ардасенова 
Редактор С. 3. Хугаев 
Художник А. А. Фидарова 
Художественный редактор У. К. Кануков 
Технический редактор А. В. Ядыкина 
Корректор И. X. Джанаева 
ИБ № 154 
Сдано в набор 20-Х1М976 г. Подписано к печати 
15-111-1977 г. Формат бумаги 70х1087з2. Печ. л. 6,5. 
+0,03 вкл. Усл.-н. л. 9.10.+0.03 вкл. Учетно-изд. лис- 
тов 7,31.+0,02 вкл. Тираж 2000 экз. Заказ № 14363. 
Изд. № 90. Цена 1 р. 04 к. Бум. тип. № 2. ЕИ 00184. 
Издательство „Ир"’Управления по делам издательств, 
полиграфии и книжной торговли Совета Министров 
СО АССР, г. Орджоникидзе, ул. Димитрова, 2. Книж- 
ная типография Управления по делам издательств, по- 
лиграфии и книжной торговли Совета Министров 
СО АССР, г. Орджоникидзе, ул. Тельмана, 16. 


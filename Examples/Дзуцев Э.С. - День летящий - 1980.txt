Æмдзæвгæтæ 
ЧИНЫГУАДЗÆН «ИР» 
ОРДЖОНИКИДЗЕ * 1980 

84 Осет 
С(Осет) 
Дз—80 
Дзуццаты Э. 
Дз-80 Тæхгæ бон: Æмдз.—Орджони- 
кидзе: Ир, 1980.—75ф. 
Дзуцев Э. С. 
День летящий. 
70403-53 84 0сет 
Дз 39—80 г,Х \ 
А М131(03)-80 С(Осет) 
© Издательство «Ир», 1980 

Мæ уарзон мад æмæ фыдæн — 
сæ хъæбулты хурæй чи нæ бафсæсти... 

ЛЕНИН 
(Триптих) 
Хицон 
Ды чи дæ, кæцон дæ? 
Дæ сæрмæ кæм худти 
Фыццагдæр дæ гуы’рæнбон арв? 
Кæй хорзæхæн конддæ? 
Ирон лæджы удмæ 
Куыд ныххызтæ хионау арф? 
Иæ бæллицты быдыр, 
Ау, сихсыд йæхицæн? 
Хъысмæт ыл^иу систа йæ къух,— 
Уæддæр ыл нæ фæбырд, 
Нæ йын фæци уисæн, 
Иæ ныфс æй нæ ныууагъта цух. 
/ 
Йæ балцвæндаг дзаг уы^ 
Ныфсæмбал хъайтартæй. 
Дæуæн дæр дзы разынд бынат.. 
Р1æ сæры кад — хъахъхъа;д. 
Фæринк æмæ уартæй 
Куы басгуыхт йæ кадылмард нарт. 

Æхсар æмæ 'Хсæртæг 
Сæ цæуæты сæрты 
Æрхастой нæ дугмæ сæ фарн... 
Хуыцæуттимæ хæсты 
Фыдвæндаг нæ фесты,— 
Куы баззад нæртон лæджы ’фсарм. 
Ирон лæг йæ мрнцтæн 
Хæцыди сæ хъуырыл. 
Хызта йæ фыдвæдæй. хъысмæт. 
Хъайтарты фæлгонцтæи 
Нæ байсыст оæ гуырæн. 
Æвæдæй мыггагмæ хьгзт уæлт. 
Нæртон гуырдты стæргы 
Фæхаста йæ зæрды,— 
Цы ма уа ныфсæмбал хуыздæр! 
Ды бацыдтæ се ’хсæн, . 
Ды басгуыхтæ се ’мсæр. 
Зæххон лæгæй кадæг сдæ! 
Сæрылхæцæг 
Гæнахы бындурæн дын 
Фыдæлтæй цы баззади? 
Гæбазæмпъызт дун-дуне 
Дæ рæбын æгасæй дæр. 
5 

Кæрæдзиуыл нал хæцы, 
Куы бастад тæргæ бæхау. 
Æрхъæцмæ куы нал хъæцы, 
Куы’домы æндæр æгъдау- 
Нывзагдих, ныхъхъулæттæ. 
Зынг кæрдтæ йыл ферттывтой. 
Фæркгай йæ йæ дугъæттæ 
Фæйнæрдæм фæрæдывтон; 
Куыд байвæд мæ Ир, цымæ? 
Фæхъуыди йæ барджытæй. 
Æвзиды иу иннæмæ, 
Тыхы хицау — барджындæр. 
Æвирхъау мæлæтæй дæ, ч 
Мæ Ирыстон, басастой. 
Æвзаджы къæлæтæй дæ 
Нывондагæн бабастой. 
Дæ зин дька æрхъула, 
Йæ куырой дæ ссы:. 
Цæмæн, дам, дæ хъулон? 
Мæ хуызæн ысу. - 
Дæ цар дыл ыскъуындæг 
Уæд дурвыдты ’хсæн. 
Нæ куымдтай ыскъуынын, 
Дæ гага< — дæрзæг- 
6 

Уæд дæларм йæ хотых 
Зин амбæхста ’васт: 
«Мах — иу мады цотау,— 
Быластæрд ныхас.— 
Цæр иумæ дзыккайæ, 
Циу хицæнæй сир! 
Куыннæ комыс кайын? 
Хуыздæр дын у, Ир1 
Æвæндон кæд кодта, 
Рæствæндаг кæд уыд? 
Мæн, дам, у дæ къодах.— 
Цæй, ратт мын дæ уд». 
Къостайæн йæ катай-— 
Æппæт Иры фаг: 
Дæ уд ма куы раттай, 
Уæд фесæфт дæ фарн. 
Ды баззай дæ артыл, 
Фыдвæдæй фæцу, 
Куы ’рбада дæ бартыл 
Тыхгæнæг хæддзу. 
«Мæ уындмæ нæ бæллыс?»— 
Зин зондыл кæд тыхст,— 
Цæфæй, дам, нæ мæлыс, 
Уæд та дын — рæхуыст. 
7 

Æхсаргарды фындзыл— 
Сæуæхснды хъазт. 
Историйы рындзыл— • 
Æвддæсæймаг аз. 
Уæд хохаг фырцинæй 
Иæ фыны ныххудт. 
Цыма дын йæ зпиæй 
Уæд фсрвæзт йæ уд- 
Фæндæг’тæ 
Кæй равзæрстаи адæмтæй 
Дæ’ фæндты, дæ уды рæбинаг? 
Сæ дихгæнæг арæнтæ 
Куыд састай дæ къухтæй æд уидаг? 
Рæгъмæ сæ нæ хастай мыггаггай,— 
Кæцы у уæлдай, кæнæ хъулон? 
Сæрмæ хизын иуы нæ уагътай. 
Уыд де знаг тыхгæнæг, уæлбикъон. 
Дæ фарпмæ, зын тохты æууайгæ, 
Мæ фыдæл нæртон лгегау сæрыд. 
Уып баззад дæ арфæйæ райгонд. 
Ысдзырдтай ды уымæн йæ сæрыл. 
Уæд уыцы куырыхон лæг чи у,— 
Нæ цардвæд уылынггай нымайат? 
8 

Иæ зæрдæ, ау, цъус дæр нæ чнуы, 
Куы уына, куыд мæлы ныйнарæг? 
Йрон дзырд æнусты ’хсæи рацыд, 
Нæ’дугмæ æрхæццæ ис нрдæй. 
Кæй а\цзæстуарз бухъзæрдæ баиырд, 
Кæй бафæндыд феиын уый нидæй? 
Куыд баицапдзæн д>г.с иæ рæзтæй? 
Кæс та-ма, козбау лæг’ ыстёптекк; ’ 
Домбай æмæ бархъом — дæ рæстад, 
Нæ дуджы. фыццаг диалектпк! 
Нæ дын фæци балцы уæлдай уæз 
Рыст дзыллæты буц фæндты арф фæд. 
Куы сын фæдæ уымæй уæлдай хорз. 
Мæ Ир дыл хъыджы мурау бафтыд. 
Фæрсаг лæгтæн басгуыхтæ зиууон; 
Ды се ’хсæны уаргæ нæ фæдæ. 
Сæ фæндаг дæ зæрдæйы сиу й, 
Фæйиæрдæм дзы гæрдынц фæндæгтæ. 
9 

НÆРТОН МЕЛОДИ 
Ацæмæз бады уæлкъуыбыр. 
Уый зары. 
Дуиейы фарныл уадындзы зæлтæй 
Æнæвгъауæй йæ уды монц фæлвары. 
Æрыхъуыстой йæм дунетæ зыдæй, 
Хур тауы рухс тын. 
Райхъал æрдз йæ фынæй. 
Æнæсым арвыл сагъæсы къæм нæй. 
Куы хъуызы талынг фæсвæдтæм рæуфынау, 
Æппæт дæр раны арвы бын фæрнæй. 
Сыгъдæг сæнттæ... 
Сыгъдæг фæндтæ... 
Æвæлмон. 
Сывæллоны фыццаг цинау, хæрог. 
У амондмæ ’лæджы зæрдæ сæнтбæллон. 
Сæудзæстау та йæ бæллиц риуы сног... 
Сызгъæрин дуг... Нæ баззад уый фæохахБь 
Ацæмæзы сызгъæрин уадындз — саст. 
10 

Кæд адæймаг гъеуæдæй бафтыд тохы? 
Сырдоны фæндыр райгуырд уæд æд маст? 
Зæххон хъыгтæй лæджы зæрдæ фæкæрдих. 
Æмæ цæгъды йæ рисгæ удæй арт. 
Æрвнæрд у уый? 
Зæххы судзаг фæккъæртт и? 
Хуыцауы ныхмæ сыстадыстыиарт. 
1976 аз 
11 

КÆСТÆРÆН 
«Уæллæй, фыдæлтыккон æмбисæндтæ 
Куыд æмбæлынц нысаныл фатау!»— 
Зæгъгæ, нæ къухтæ, цины дисгæнгæ, 
Каврæдзиуыл ныццæвæм хатгай. 
Фæлæ, уæвгæйæ, уым цы Диссаг и? 
Нæ фыдæл а зæххыл нæ райгуырд? 
Æви нæ рысти уый йæ рисгагыл? 
Хъыджы йæ авдулын нæ бахъуыд? 
Æви, мийй&г, нæ кадджын ныхасы 
Æвдæлонæй бадт бон-изæрмæ 
Æмæ йæ зонд цы фæнд, цы дзырд ахста, 
Уый хаста нуазæнау кæстæрмæ? 
Куыннæ! Иæхи удыл сæ бавзæрста! 
Æрдзон—йæ хъизæмар, йæ цинад. 
Æмæ уый царды дзыхæй рахаста 
Йæ зонды стъæлфæнты рæстдзинад. 
Æмгар! Миййаг, дæу дæр куы баййафа 
Иæ дæсны, карз дзырдты цыргъ мидис, 
12 

Уæд-иу æй зон: цæй зын, цæй найфатæй 
Уыдысты гуырд, сæ сæр цы уыдис. 
Цымæ сæ чи загъта фыццаджыдæр, 
Цæй дымæгмæ, кæиæ цæй охыл? 
Сæ рæстæй ды куы цæуай хайджын, 
Дæ дард фыдæл дæ ма уæд рохы. 
Куыд дæсны уыди уый, куыд зонынджын! 
^Нæ цыди йе ’мгæрон æлгъин уаг. 
Ныууагъта кæстæртæн уый зонды хбс. 
Ды та? 
Дæ рæбын нæй зæгъинаг? 
1970 аз 
13 

ФЫСЫМАГУР 
К-йæн 
Ис алцæмæндæр а дуиейыл аххостæ, 
Фæлæ сæ мах зæрдæпцойæ нæ мысæм. 
Фæллад бæ.лццон æнафоны æрбахоста, 
Æмæ нæ райхъал уый уына-рмæ фысым. 
О, уый куыд у, мæрдон фынæй йыл бахæцыд? 
Уыны, миййаг, кæд диссæгтæ йæ фыны? 
Æддагон та йæ дард фæндагыл ахæцыд,— 
Иæ кæрон æм æрвон фæлмæй нæ зыны. 
Æрфæны фæд къæлæс æрфыгау атасыд. 
О, дард бæлццон йæ рухс фæрнæй сæрхызт уа. 
Дæ цæсгомыл фæлмæн мидбылхудт ма хъазæд, 
Куы уай къуырма ды искæмæи йæ рыстмæ. 
Æрыхъал у æнафоны кæйдæр сидтмæ, 
Фæллад бæлццоны мауал ауадз дарддæр. 
Фæцæуы лæг фысымагур сæуæхсидмæ, 
Уый хуры рухсыл сæмбæлдзæн фыццагдæр. 
14 

♦ * * 
Хæстæг амондæй æз тæрсгсс: кæнын, тæрсгæ. 
Ау, уый та куыд? 
Ау, нал хъæудзæн цæрын дæр? 
Ау, уыцы боныл хаст фæдæн æз дæр? 
Уæдæ ма уæд мæ цард цы уыд? Фыдфынтæ? 
Нæ хъæуы ’нцойад мæн. 
Хъæуы мæ тох,— 
Цæмæй мæ дард амонд мæнæй æгъуыстаг ма уа. 
Мæн дæр кæд уый иæ фæкæнид уæд рох. 
О размæсидæг монц, дæуæн æмбал дзы ма ’уа! 
15 

Саламджынæй нæ хорз фыдæл куы басгуьт, 
Ироны хæдзар уазæгцух кæд уыд? 
Нæ хорз æгъдау æрдæгыл. махæн н ’аскъуыд. 
Кæнæм ныр ’дæр нæ буц уазæгæн цыт. 
Ис мах бæстæйы ахæм хорз фæтк рагæй,— 
Ды рауадз ногæй дзаг нуазæнтæй рæгъ. 
Цæстæнгасæй, фæлмæн зæрдæйы уагæй 
Лæгау «салам» дæ буц уазджытæн зæгъ. 
О, бирæ цæр, хæхбæсты æгъдау, бирæ, 
Дæуæн æмбал рæсугъддзинадæй нæй. 
...Тауычел — хорз, 
Куы нæ рох кæнай хи дæр. 
Дæ уды фарн 
Куыд ахада бынæй. 
16 

ÆЦÆТ КА^ 
I 
Фæндыди мæн рæсугъд чызджытыл зарын, — 
Уыдтæн ма уæд рæузонд æмæ сæртæг. 
Цыд боныл бон. Æз райдыдтон æмбарын, 
Кæй нæу æдзух æвзонг сæнтты рæстæг. 
Бæллын ныр дæр рæсугъд чызджы цæстытæм, 
Æз уарзын цадæг уыдонмæ кæсын. 
Фæлæ ма царды æз æндæр хæсджын дæн, 
Мæ’хя нывондæн уый тыххæй хæссын. 
Æмæ сыл кæд фыццагау зарын абон, 
Уæддæр мыи иæу æппæтивæг сæ аргъ. 
Æмцæртты кад, бæсты фарн æмæ амонд 
Ысты мæнæн дæ цæстытау зынаргъ. 
2 Тæхгæ бок 

УÆДДÆР НЫН ХИОН ДÆ 
(Нырыккон æмдзæвгæ Мæйыл) 
Мæй, æрвæсгæ та кæуыл кодтай, æрвæсгæ? 
Азылдтæ-иу Зæххæн ды дæрдты 
Æмæ иæм дæ бæрзондæй фæлгæсгæ 
Уазал тын æппæрстай дардæй ды. 
Мах та ам, бынæй, цы стæм, куыд стæм, 
Каст дæм, ауэ гъеуый зонын дæр зын? 
Æмæ нын нæ зæххон цин, нæ рыстыл 
Никуы бакодтай дæхи тыхсын? 
Фæлæ рæстæг иухуызон нæ хæссы, 
Ивынц бонтæ, 
ивынц адæм, 
цард. 
Æмæ дæ æппын кæд не стæм хæсджын^ 
Дæ уæддæр нæхионыл нымад. 
Уымæн æмæ лæг æдзух лæг. вæййы! 
Ферох кодтам хи сагъæс дæр мах. 
Æмæ та бæрæггæнæг нæ Мæймæ 
Бавæрдта нæ зæххон лæг йæ къах. 
18 

«УÆ НÆ ХÆХТÆ, НÆ БÆСТÆ...» 
Арын дзы Турчы цæрæб 
ирон адæмы ном 
Лыгъдыстут уæ райгуырæн бæстæй... 
Ныууагътат уæ уæзæг,' 
Уæ цæрæн, уæ зæрдæтæ ам. 
Куырдтат ма хуыцауæй тæригъæдæй тæрсгæ: 
«Нæ хъæстæйыл ма сис дæ арм». 
Уæ фæндты хал аскъуыд. 
Уæ зарæг æрдæгыл 
Цы къуыппыл, цы рындзыл нындзыг! 
Уæ зæрдæты рисæй 
Мæрдонхуыз кæрдæгыл 
Цæмæн калд уæ судзаг цæссыг? 
Цы хуыцау уыл рахатт? 
Уæ уæнгтæ уын бастау 
Цы ’взæр зин ыскод’па йæ бар? 
Кæдæм нын лыгъдыстут, 
Æнæбары хастау? 
Уæ хур уыл цы Йон баци Тар? 
19 

Кæм агуырдтат, уастæн, 
Хуыздæр хос уæ сæрæн? 
Фыдазары басыгъд уæ уд. 
Уæ къухтæ ма ивæзтат арвмæ. 
Хуыздæрæн 
Уæ фæстæ ныууагътат уæ куывд. 
Куырдтат ма хуыцауæй: 
«Табу дын. Нæ хъæстæ 
Ды бахиз цыфыддæр.фыдæй,— 
Мах хæйрæг фæсайдта 
Нæ райгуырæн бæстæй, 
Фæцыдæр нæ фæндаг 
Нæ къæхты бынæй...» 
20 

. МÆ ЗÆРДÆ ИС ХÆХТЫ 
(Р. Бернсæй) 
Мæ зæрдæ ис хæхты. Æз уым дæн иырмæ; 
Æз айнæгыл саджы ыссурын хæрдмæ. 
Ыссурын æз саджы, сæгъ лидзы мæнæй, 
Мæ зæрдæ ис хæхты, мæхæдæг — бынæй. 
Хæрзбон уал, мæ бæстæ, хæрзбон уал, Цæгат,— 
Æнтыст æмæ кады фæрныгджын бынат. 
Хъысмæт кæд фæтардта дæ хъæбысæй мæи, 
Уæддæр дыл мæ зæрдæ æз не сивдзынæн. 
Хæрзбон ут, нæ митæмбæрзт урссæр хæхтæ, 
Хæрзбон ут, нæ фæзтæ, нæ уыгæрдæнтæ. 
Хæрзбон ут, æнæкæрон тарбын хъæдтæ, 
Хæрзбон ут, нæ хæххон хъæргæнаг дæттæ. 
Мæ зæрдæ ис хæхты. Æз уым дæи нырмæ; 
Æз айнæгыл саджы ыссурын хæрдмæ. 
Ыссурын æз саджы,. сæгъ лидзы мæиæй, 
Мæ зæрдæ ис хæхты, мæхæдæг — бынæй. 
21 

ДÆ ХОРЗÆХ 
хПоэт, дæ номы цавæр фарн и, зæгъ! 
Ды — арфæйæн 
Æви æлгъыстæн конд дæ? 
Иæ уæлæ дæ цы хорзæн дары зæхх? 
Цы ныв-фæлгонцы баззадтæ нæ зонды? 
Ды ирхæфсæн дæ? 
Фидиссаг быдзæу? 
Æви тит\ан? 
Æви дзырддзæугæ гени? 
_Цы фыдæбон хæссы йæ къахыл дæу? 
Æнцойгуыстæй бæркады фынг кæд фенди? 
Дæ хотых циу? 
Кæмæ сисыс дæ арц? 
Æви нæ дæ æфсармы æвæрд тохмæ? 
Цæуыл у уæд къæбæлдзыг дзырдты бардз, 
Нæ растыс кæд æгъуыстаг цин, фыдохмæ? 
Уæдæмæ дын æнæбыхсон уд ис^ 
Ау, ахæм фæтк дын баззади фыдæлæй? 
22 

Фæхъыгдард дæ,— 
Ныхъхъæр кæныс фæдис. 
Дæ зæ^здæ фенцад,— 
Ъасур дæ кæл-кæлæй... 
Уый циу: 
Дæ сæрыл бæстæ цъиуау сис,— 
Дæ фæлхъазæнтæй уый фæстæ фæцух дæ? 
Уый,— раст цыма — 
Æхсыры сæртæ сис, 
Иæ гуымбылмæ та ма нывнал дæ къухтæй. 
Дæ хуыздæр хорзæх— 
Ма разын былдау. 
Фæлтау дæ фæндтæ дар дæ мидæг дзагæй- 
Дæхимæ сæ фæразонæй æнтау, 
Гъестæй нын сæ-иу радæтт ды хъуыддагæй. 
Хуыздæр æмдзæвгæ — мацы зæгъ 
Фæлтау! 
1978 аз 

СТЫР ГОРÆТЫ УЫНДЖЫ 
Уынг фестад æмызмæлгæ 
Денджызау. 
Дæхимæ дæцæстæнгас дар. 
Уым дугъæттау адæм 
Куы фенкъуысыиц. 
Нæ дæттынц кæрæдзийæн бар. 
Фæдисонтау размæ кæдæм тындзут? 
Нæ уæ *вдæлы иуцъус? 
Ныббындз вæййут. 
Æрдумæ нæ дарут лæджы. 
Фæлæуут-ма цъусдуг! 
Фæлæуут-ма! 
Куы нæ стæм, куы нæ стæм 
Æиæудтæ. 
Ысиу ма уæм— 
Цины, хъыджы. 
Кæрæдзимæ комкоммæ бакæсæм. 
Нæ цæстыты ссарæм зынджы муртæ. 
Ха’бæрттæй кæрæдзийы бафæрсæм. 
24 

Ыссудзæм нæ риуты фæрнджын хуртæ. 
Нæ хъармæй кæрæдзийы батавæм. 
Кæдæм тындзут, цæй-ма? 
Кæдæм тæхут! 
Нæ удты цин а зæххыл байтауæм. 
Нæ уæ ’вдæлы иуцъус? 
Куы нæ здæхут. . 
25 

АРВЫ ЦЪÆХ — ДÆ УÆХСЧЫТЫЛ 
(Пушкины щырты раз) 
Лæууыс сæргуыбырæй, 
бæрзонд бæллицты бардуаг,— 
Æрæнцад арвы цъæх дæ уæхсчытыл цыма... 
Цы сагъæс бацыди дæ зæрдæйы, 
цы мæтаг? 
Æви дæ фыдгултæй зæрдæрыст дæ нырма? 
Дæ дард фæдон— 
æрцыдтæн æз дæ размæ, 
Уый ивылы дæ бынмæ фурдау уынг. 
Кæй æвдæлы? 
Ныр чи ’рлæудзæн ныхасмæ? 
Æрдуйæ нарæгдæр куы фестади дæ уд. 
Цы дæ бафтыдта уый 
Уæззау хъуыдыты, тасы? . 
— Цы ’руагътай, цы, 
Уæнтæхъилæй 
дæ сæр? 
Æви дæ хъус фæйнæрдыгæй нæ ахсы 
Синтетикæйы минтæнон сæр-сæр! 
26 

Дæ фæстагæттæ, 
хъазгæ 
буц бæлæттау 
Кæнынц дæ бынмæ уынджы фурды ленк! 
Ды та нæ раппарыс 
Дæ фæйлаугæ уæлæфтау,* 
Зæрдынцойæ нæ кæныс немæ сенк. 
Дæ цæсгом цыма разылди йæ туджы.;. 
Æви æрхæцыди ам Дантесыл дæ цæст? 
Дæ туджджын, _ 
зон, 
ОДæнæн дæр у мæ туджджын, 
Æнауæрдон у уыимæ нæ хæст. 
Уый хорз зоны фæд фæливын, æмбæхсын, 
Гæккуырийау куы аивы йæ хуыз. 
Кæныс цыма дæхинымæр утæхсæн. 
Кæд у, миййаг, æнæхъыгдард йæ хъузг? 
Иæ маргджыи къух ма кæд ныр дæр æххæссы 
Дæ фæдонтæм? 
Уæнгæл ын уыд сæ фенд. 
Цыма нæм сидыс: 
«Ут къæрцхъус! 
Уæрæсейы ’ г 
Мæлæтæн нывгонд уыд æдзух поэт». 

ЛИФТ 
Ауыгъдауæй, ауыгъдауæй 
Царæй зæххы ’хсæн лæууыс. 
Алы ’гъдауæй, алы ’гъдауæй 
Ам æхсызгонæн хъæуыс. 
Царæй —»зæхмæ, 
.Зæххæй — цармæ! 
Алкæйы кæныс хæдзармæ. 
Ды лæггадгæнæг цæуыс. . 
Алы дуармæ, алы дуармæ, 
Ды бæгуы ’лæгау лæууыс, 
У дæ хорз æгьдау — æххуыс. 
Амондау лæвæрд дæ 
Иу хæдзайрæгтæн. 
Сиу вæййынц æмвæндæй 
Ам сæ фæндæгтæ. 
28 
Фæлæ та фæстæмæ 
Ацæуынц фæйнæрдæм... 

Афтæ бон-изæрмæ . 
Ды кæныс дыууæрдæм. 
Гъæй-джиди, дæ хуызæн 
Фест, бæргæ, фæразон — 
Адæмæн — æххуысæн, 
Адæмæн — сæ уарзон. 
29 

ВАГЗАЛЫ 
(Этюд) 
Ныхстуаты цыма бахаудтæн. Мæныл 
Æнцойы бон нæма скодта ныры онг. 
Фæдисонау нæма æрцыдтæн ме ’муд. 
Тæхгæ-цæугæ дугъ мæн нæ кæны уæгъд. 
Мæ карæнтыл та тулы хур хæрдмæ. 
Мæ карæнтæ та иууылдæр — бынйтон. 
Кæд мæ равдæлдзæн, кæд, цымæ, мæн та 
Мæхи удмæ, мæхи удмæ, 
Цæрынмæ?-. 
...Мæ фындзы бынæй атахти мæ поезд. 

* ф • 
Æд къах, æд къух мыл сагъуыд информаци. 
Мæн бадомдта. Мæ уæлбылтæй кæлы. 
Мæ рохст хъуыды йын амæттаг куы баци, 
Иæ уæзы бын зынудисæн кæны. 
Æгъгъæд, æгъгъæд! Æгæртæ дзы куы фæдæн 
Кæдмæ йын уон æмбæхсæн гон, фæлгуыр? 
Мйвхицæй, ау, куыд ницы ’нтысы ’ддæмæ? 
Мæ рæбыныл-щы сæвæрдтон гуыдыр? 
^Куыд хъуамæ уон чъынды лæгау æвæлмас? 
Æфстауæй у: цы райсай — ратт гъеуый. 
Дæ куыройы æрысс, мæ хур, дæ фæлхас, 
Кæд искæмæн æвдадзы хос фæуид. 

Мæныл фæтых и арфхъуыдыджын дзырд 
Цы мæ ссуры? Нæ сихсыдысты бонтæ. 
Зæгъ, дам, мæ хур, дæ зæгъинæгтæ цырд, 
Цыма хъаймæт, фæстаджы бон ыскодта. 
* 
Цы хæс мыл ис? Цы ’фсæрм бахордта мæн? 
Мæнмæ куы ’рхаунд уыцы бæрн — уынаффæ?! 
Кæй’дæр загъдау, мæхицæн дæр нæ дæн. 
Уæд искæмæн æз зондагур куыд бафтон. 
Сæгъыл зæрондмæ не ’рзади сытæ 
Æмæ дзырдта: «Нæ сихсыдысты бонтæ». 
Дæхицæй ма скæ барвæндæй æгомыг. 
Фæлæ цæуыс ды адæммæ зынтæй, 
Уæд дыл цыма фæстаджы бон ыскодта, 
Дæхи-иу бахъар уынхуызæн зыдæй._ 
1975 аз 

. * * * 
Цы у сæ бон æмдзæвгæтæн? 
Цы у? 
Ныуулæфын, 
Сагъæс зæ’гъын. 
Мах та сыл нæ зæрдæ 
Æгæр фæдарæм. 
Æппынфæстаг, 
Цы сты æмдзæвгæтæ? 
Цы сты? 
Дзырдтæ. 
Мах та сын 
Æцæг æнхъæл вæййæм. 
Цымæ сæ нæхи *• 
Бирæ# рæвдаудзыстæм? 
3 Тæхгæ бон 
33 

ДИПТИХ РÆСУГЪД НЫХАСЫЛ 
* * * 
Ис «зондджынтæ» —- дзырдамæндтæ. 
Сæхи 
Дæуыл бæттынц. Сæ быцъынæг куыд хъарынц! 
Фæтых дыл вæййы хаттæй-хатт еæ хин: 
Æхгæд фæндæгтæ адæймагмæ ссарынц. 
Куы бацæуынц æвæлмонæй дæ бæрн, 
Фæхæст дыл вæййынц, ирвæзынгæнæгау, 
Сæ уды арт та уалынджы фæмæнг. 
Æнæдомд зайынц мады буц зæнæгау. 
Мæ уды конд дæлгоммæ фæлдæхт нæу. 
Мæхицæн дæ уæлдæйттæ æз нæ домын 
Æдзæстхизтæй куы бахъахъхъæнин дæу, 
Мæ цардæнуый йæ уæлдæр бæллиц хонын. 
* * » 
Фæцъæх вæййы былалгъ ныхасæй зæрдæ. 
Иæ тутхъæрæй фæвæййы уд кæрдих. 

Куырой йыл фестынц тасаг марг æвзæгтæ. 
Иæ мæнг артмæ нæ батайдзæни их. 
Зыла_нггæнгæ уый райхъуысы трибунæтæй,—- 
Кæм дæ, кæм дæ, рæстаг хъуыдыйы фарн! 
Фæлæ та, кæс, куы бахуыскъ и цæрдудæй,— 
Дзырдамæндтæ дзы ратыдтой сæ фарк. 
Сæ уæлныхты йагриухойгæйæ сисынц, 
Хъæрахстгæнгæ йыл бахъарыиц сæхи. 
Гъестæй дзы уæд сæхи куыд хъавгæ хизынц! 
Нæ йыл акæлдзæн дзæгъæлы сæ хид. 
Куы нывæнды кæнгæ дзырдты уынаффæ. 
Мæнгæфсонæй нæ багавы сæ хъарм! 
Кæдмæ кæндзыстæм се ’нуд зæлтæн арфæ? 
Кæдмæ дардзыстæм уыдоныл нæ арм? 

зонды хос 
О, нæ буц хистæртæ, 
Барон æмæ хиуылхæцгæ! 
Ме ’нæрхъæцæн мын — хатыр. 
Сымахыл куы лæууы 
Ирыстоны’кад. 
Уæ разæй саг дæр 
Н ’амардзынæн. 
Цыбырхъуыр мæ ма рахонут, 
Сымах кæм’фæразут, 
Уым æз нæрæмон куы разынын, 
Æвæццæгæн, æз кæй нæ зонын, 
Лхæм цыдæр зонут, 
Æндæра куыд æвæлмас стут? 
Æз та мæ хъуырмæ свæййын. 
Мæнæн дæр зонд бацамонут, 
Уæ сабыр хатт мын 
Ныфсы хос фæуæд. 

ФЫЦЦАГ КÆРКУАСÆНТÆ 
Æвицыд мæйдар сау зæххыл ныббадт. 
Мæрдвынæйау куы багуыппæг и бæстæ. 
Фæллад хъæуккæгтыл боны рухс æртад. 
Ныр та сæ фынты ’рцардысты цырддзæстæй. 
Фæуагъта уал сæ боны сагъæс, мæт. 
Æви сыл дуды уый ныр дæр дæлгоммæ? 
Фæуæд уал фынты уымæн дæр æгъгъæд. 
Сæ сæнтты бæрны бафтыдысты бонмæ. 
Фæлæ... Къæрцхъус! 
Æхсæвы тары ис 
Цыдæр нымд рухс: 
Фæрныг райсом æрцæуы! 
Фыццаг уасæг ныхъхъæр кодта фæдис, 
Иæ фæдыл иннæ фидиуæг ныллæууыд. 
Гъестæй сæ зарын минмырæй ыстыиг. 
Цыма тæрсынц æхсæвы тар æрхуымæй: 
Куы ныддаргъ уа фæллад хъæуккæгты фын, 
Куы баззайой7сæ сæнтты æвджид, уымæй. 
1977 (иг 
37 

АДÆМЫ ФАРН 
1 
Рауайы ма хаттæй-хатт дæр афтæ: 
Лæг цæры—уæззау хъуыдыты бафты. 
Саст уардийау, аскъуийынц йæ фæндтæ, 
Асайынц æй сагъæстæ сæ фæдыл. 
Чи ’рбалæудзæн ахæм бон йæ фарсмæ, 
Чи йын уыдзæн- удæнцой цырагъау? 
Нал хъусы зæрдæвæрæн ныхасмæ, 
Цард ын фестад лакъон дон; фыдаргъау. * 
Сонт зæрдæйыл узæлын нæ хъæуы, 
Сонт зæрдæ куы нæ домы тæригъæд. 
О, куы фæуис де ’мгæрттæн сæ фæхъхъау, 
Кæд, гормон, цы ныхъхъуыстай дæхимæ. 
Йе ’взонг бонты хуры рухс куыд уарзта* 
Ивæзта сæуæхсидмæ йæ къухтæ. 
Уый æнкъард йæ сæрмæ дæр нæ хаста, 
" Цыд йæ риуы азты тымыгъ тухгæ. 
Рауад ныр æнæнхъæлæджы афтæ, 
Сонт зæрдæ уæззау хъуыдыты бафтыд.;, 
38 

2 
Фæлæ уый *циу, цы ма ’фхæрыс дæхи? 
Æрлæууæд ма дæ цардвæндаг дæ зæрдыл. 
Фыдтухиты нæ тсалд, миййаг, дæ хид, 
Сыфтæртау^ азтæ тахтысты дæ сæрты. 
...Сывæллоны фьщцаг цъæхахст фæцыд. 
Æртхъйрæны мæй мит фæлдзæгъдæн кодта. 
Ирон лæгмæ йæ хорз амонд æрцыд, 
Хæрзæггурæггаг сыхаг уымæ згъордта. 
Иæ мидбыл бахудт буц сабимæ мад, 
Дæ фыды цæстыл худæзмæл фæзынди, 
Иæ зæрдæ риуы цины ныфсæй рад, 
Куы айрох сты уымæй дæр йæ зынтæ. 
Сæуæхсидмæ ды сивæзтай дæ къух, 
Дæ худгæ былтыл хуры тын ысхъазыд. 
Нæ уыдтæ, нæ, фæлмæн рæвдыдæй цух, 
Дæ къæхты фæд уæд Терчы змисыл баззад. 
Уым де ’мгæрттæн ды се ’мсæр лæг уыдтæ, 
Хæцыдыстут дæларм-уæларм хъæбысæй. 
Ныр дæр ма дудынц судзаггаг фæдтæ 
Дæ мынчын буарыл хурæй тæвд ызмисæй. 
Дæу азты таг йæ уæлныхты сырдта, 
Ды се скъолайы ’рцагуырдтай дæ бадæн.. 
Дзæбæх лæппуйæ: се *нхъæлцау фыртау.. . 
/ 
39 

Дзырдæн дæу хастой алкæддæр-иу адæм. 
Рауад ныр æнæнхъæлæджы афтæ, 
Сонт зæрдæ уæззау хъуыдыт« бафтыд. 
3 
Ды зарæгæн йæ бæрзæндтæ^хызтæ, 
Æрвдидинæг æфцæджы фæстæ суыдтай. 
Фæлæ дын загътой: «И’ амондæй хызт дæ!» 
Дæ размæ ’рлæууыд д ’амæттаг дæлхдуртæ. 
Нæма фæдæ ды уый адæй хъæстж. 
Дæуыл дæр цыма сæвæрдæуыд цъутла, 
Гъеуыйау кастæ амрнды фæстæ,— 
Дæхимидæг мæстæлгъæдæй ныккУыдтзй. 
Фæкъуытты дæ, фæмынæг уайтагъд цин. 
Цæмæн фегуыппæг зарæджы ’ цъæхснаг з«я? 
Иæхимидæг туг зæрдæйы фыцы, 
Бырынц, бырынц дæ бæллицтæ сæ фазыл. 
Кæд адæмæн сæ азар судзы дæу? 
Дæхæдæг кæд дæ сæнтты фæхъхъау бад«&? 
Чысыл, чысыл дæ тъизынæй фæлæуу, 
Дæу бадомæд ныхасы стыр тых— 
Адæм! 
Рауад, рауад ацы хатт дæр афтæ: 
Адæймаг уæззау хъуыдыты ба-фтыд. 
40 

4 
Æрцыди ныр, уый де ’цæг лæджы кар, 
Мæнг зæрдæ, миййаг, ма сæвæр д^æхицæн. 
Дæ ивгъуыды дæ сабидуг фæтар, 
Æмæ дæуæй æнцойдзинад фæхицæн. 
Ыссар, мæ хур, ныр зарæджы дæ ныфс, 
Ныхæсты монц лыстæг сасирæй балуар. 
Ысуадз, ысуадз дæ зæрдæйæн йæ рыст, 
Иæ талынг къуымты рухсы тынтæ басгар. 
Дæ зæрдæйыл куы ныттыхса фæдис, 
Куы дзы ’ркæна тæссаджы къæвда уаргæ, 
Уæддæр æй зон: 
Ис адæмы фарн, ис! 
Æмæ гуызявæ саст хæстоиау ма кæ 

* * * 
Дæхицæй ды дæхимидæг куы стыхсай,— 
Зæрдæкъуырма æлгъыстаг у лæгæн,— 
Миййаг дæ уый æнæнхъæлæй куы сбырса 
Æмæ дын бон куы феста, куы, ингæн, 
Æрвылбоны дзолгъо-молгъо куы скæна 
Дæ хъуырмæ дæу, 
Куы нал дæ ’ндава хур, 
Уæд ма кæуыл фæдзæхсдзынæ дæ сæнттæ, 
Уæд ма кæмæ фæцæудзынæ зынггур? . 
Цы кæнгæ у? 
Дæ фæстаг ныфс фæмæлы. 
Фыдæбон циу? 
Цæуыл калдтай дæ хид? 
Дæ мæсыг дыл фыдохы бон куы кæла, 
Уæд арвы цъæхыл бафæдзæхс дæхи. 
Дæ сонт бонты йæ арф къуырфмæ куыд кастæ, 
Дæ цæст ыл-иу æдзынæг афтæ схæсс,— 
Кад хорз зондыл дæу бафтауид, 

Дæ мастæн 
Фæуйд æвдадзау ирвæзыны хос. 
Сæрдыгон-иу цъæх кæрдæгыл ныффæлдæх. 
Кæд фестид уый фæлмайн, рæвдаугæ баз. 
Фæззыгон та хъуынтъыз боныл дæ бæллæх 
Ды бафæдзæхс, 
Иæ сатæг уæлдæф нуаз. 
Ды баиу у дæ ныййарæг æрдзимæ, 
Кæд бауид уый дæ тыхст уды æмдзæрйн. 
Фæлæ зымæг?.. ~ 
Бынтон æндæр—зымæг -тв. 
Иæ судзинтæй дæ дардзæн уый уæлхъæд, 
Уый баузæлдзæн рохст лæгæн йæ мæтыл 
Æмæ ма дæ хуыздæр цы хъæуы, уæд? 
Уæдæ зымæг?.. 
Фæлдзæгъдæн сисдзæн раст. , 
Уæд саст бæллицтыл узæлын нæ хъæуы. 
Уæд уалдзæгæй дæр комытæфы йас 
Æрхæццæ вæййы, 
Æмæ уд фæлæууы. 

ТУДЖЫ ХЪÆР 
>Егæнон митæй бафæллайы уд дæр. 
Сæ ривадæй ’зæрдæцъæх æз фæдæн. 
Мæ сабйбонтæ ракæлынц уæд хурмæ, 
Уæд асайынц сæ сæнтты тармæ мæн. 
Мæ куыствæллад фыд... 
Мады рæвдыд буцæй... 
Дæ хуыссæнуаты дæлфæдтæм ныббыр. 
Миййаг, уым дæу тыхсты азар нæ судзы, 
Уыныс дæ фыны стъалыджын быдыр. 
Ды бацыдтæ ныййарæджы дæлбазыр, 
Дæ уый фарнæй фыдбоны рынтæй хызт, 
Дæ цæсгомыл фæлмæн хуры тын хъазы. 
Нæ дæм хъары фыдуаг зымæджы хъызт. 
О дард амонд! 
Æвналын дæм мæ уырзтæй,. 
Цы мын фæдæ, куы рбайсæфтæ фынау. 
Лæууыс, лæууыс мæ риуы арфы хъусæй, 
Нæма разындтæ никæмæ рæдау. , 

Да? хъармæй батав хуры тынау гуырдзы, 
Фыдцъылыз саби уазалмæ ныссалд, 
Фыдбоны азар уын дæр искæд судздзæн. 
Дæ хъару йæм уæлвонг бардуагау ратт. 
45 

МАД 
О уарзон мад!.. 
Йæ дзидзийы хъуыр1Т 
Кæмæн фæкодта ~хæрам? 
Йæ хæрзтæ йын чи фæии 
фыст? 
...Фæдисы бон уыд дысон. 
Æз дæ фенин, 
Дæ мад 
дæ алыварс 
Катайгæнпæйæ 
дыууæрдæм куы суа, 
Адæргæй дыл йæхи 
Куы ныффæдзæхса. 
Ды та— у 
Æнæбон, гæвзыкк. 
Цæстытыл хуыссæг ныххæцыд 
Зæрдæ йæхимидæг дурау 
Æрхуымæй цæрдудæй 
ныссау. 
Æбæрæг хъынцъым," 
Æнæбон хъынцъым 
46 

Риуы калмау æвдæрзы. 
Хуыссæджы уæз 
Уæнгтыл пъæззынау ныббадт, 
Æхсæвы тар ’ 
Бонрухсы æмбæрзы. 
\ 
47 

♦СЫГЪДÆГ ЛИРИКÆЙЫ» ФАРС 
Ысбадти йыл фыдномы гакк, ысбадт,— 
Куыд ысбады фыдлæджы ном ху^ыснæгыл. 
Былкъахыртæй куы баззади йæ кад. 
Уый фидиссагау быххуырсынц фыссæгыл. 
Цæмæн, цымæ? 
Йæхи æмбал кæм и!? 
Цæмæ ма бæллæм уагæры хуыздæрмæ: 
Æнусон арв куы уа нæ сæрмæ ирд, 
Тæуццаг хъуыды куы нæ цæуа нæ сæрмæ? 
«Сыгъдæг» лирикæ... ’ * 
Суадонау рæсуг, 
Æнæмаст æмæ арфæйаг — сæудзæстау. 
Иæ ном цæмæн у а зæххыл рæсугъд, 
Сты уыдон баст нывы халау йæ фæстæ. 
Цæмæй хорз у, 
Дæ мидсагъæсты хит 
Æмæ ысхъау йæ риссæгтæй дæ зæрдæ? 
Фæлæ, дам, арæх буц фæндтæм æмлиц 
Куы вæййынц, куы, æрмæст æнæмæт сæртæ. 

Тæрипъæд кой! 
Куы уа мæ зæрдæ рыст, 
Мæхимæ уæд фæныкгуызау цы хъусон? 
Мæ сагъæсæн фæуæд ызнаг фæлдыст. 
«Сыгъдæг лирикæ», 
Балæуу-иу мын хъузон. 
Дæумæ кувын! 
Хорз бауарзæд дæ цæст! 
Ды бахиз мах фыдбон ,æмæ фыдлæгæй. 
Зæрин хурау нын макуы у ызмæст, 
Æгас нæм цу хæдбар æрдзау 
Сыгъдæгæй. 
4 Твхгв бон 
49 

ЛЕНКГÆНÆГ 
Уый уæвæн ис! 
Иу райсомраджы 
Ахæм скæндзæн 
Хурджын райсом,— 
Æмæ дæ тухиты даргъ гаг 
Нысаныл æмбæлдзæн. 
Дæ бирæ фыдæбон 
Ыссардзæн йæ кæрон. 
Ленкгæнæг былмæ 
Куыд сирвæзы, афтæ 
Сурыл лæудзынæ, 
Дæ къæхты бын — фидар. 
Уый уæвæн ис! 
Уыцы бонæн уæлдай фыдæбон 
Нæу æвгъау. 
50 

КЪУТÆР БÆЛАСЫ ХЪАСТ 
Сæлвыдтой мæ 
Дыргъдоны гæстæ 
Хæрзæлвыд. 
Мæ хæрдмæдзог хихтæ 
Сæ рæбыныл æрцыдысты къуырд. 
Сæмвæз мæ кодтой 
Иннæ къутæртимæ иумæ. 
Сæ хæрз халдих бадæн. 
Уыдонæй хъулон цæмæн дарон хъуамæ, 
Сау халæтты астæу 
Урс бæлонау? 
Нæ фидауы. 
Нæ йæ исы цæст. 
Арифметикæйы астæуыккаг фæлгонцæй " 
Баззадтæн: » 
Цалдæр нымæцы кæрæдзимæ бафтау 
Æмæ сæ æмхуызон куы байуарай, 
Уыйау. 
Сæ рæстæмбис хатдзæг сдæн, 
Æнæзæрдæхудт,—- 
Иуæн дæр чи нæ у, 

Иннæмæн дæр, 
Ахæм. 
Зæдау æнæлаз, 
Æрмыдул, . 
Коммæгæс. 
Йæ уд ын сыскъуын 
Æмæ йæ аппар, 
Уæддæр чи ницы зæгъдзæн, 
Ахæм. 
Уый — æз, 
Хуымæтæджы къутæр бæлас. 
Æниу ма, цымæ, æнæуидæр 
Удмидæг дæн? 
1978 аз 
52 \ 

ЧЁ11ЕНАГÆИÆГÆЙ 
Ды куыд зæгъай, афтæ кæнæм, 
Ой, чепена. 
Дæумæ чи нæ*байхъуса, 
Уый йæ гуырæй райгæ уыдзæн, 
Ой, чепена. 
Дæ фыдæх æмæ хуыцауы фыдæх —» 
Иухуызон. 
Бæсты бикъ дæ? 
Комы дæгъæл? 
Цавæр дæ? 
Ахæм бар дæм чи радта, 
Чепена, 
Ды мæнæн уынаффæ гсæнай, 
Чепена, 
Цæмæй мыл ды рохтæ ’вæрай, 
Чепена, 
Мæ уды бар’дæумæ ’рхауа, 
Чепена? 
Ам чепена чи нæ скæна, 
Уый, дам, уыдзæн хъазТхалæг, 
Ой, чепена. «• 

МÆЙРУХС ÆХСÆВЫ МИНИАТЮРÆ 
Мæн нæ фæнды 
Стъалыты ’хсæн мæйæ,— 
Цыма рæуæдты ’хсæн 
Хъуг бацыди. 
Æмæ ма зондджын дæр 
Куы уаид!.. 
О, уæлæ уыцы гом арвы бын 
Уæлæ уыцы æдылы мæй, — 
Бынмæ æрбырыд 
Æмæ сырхзынг цæсгом 
Ныддардта зæхмæ. 
Стъалыйы мынæг рухс та 
Дардæй рæвдауы 
Æмæ цыдæр хъарм 
Зæрдæты тауы. 
О, цас мидхъуыды ис 
Чысыл стъалыйы! 
Уымæ кæд фæуис тахт? 

УДИРВÆЗТ 
Нæ та рауади ацы хатт дæ хъуыддаг.— 
Поэт, дæхи мæстæлгъæдæй ды ма хæр. • 
Чызгайы раз къæмдзæстыг ды нæ уыдтæ, 
Дæ зæрдæ — гом, цы ма дæ домдта, уагæр? 
Хæзнайау ын дæ риуыкъæй ныттыгътай, 
Уæдæ ма дыл цы бацыд уæд йæ тыхтæй! 
Дæ уарзондзинад ын æгъгъæд нæ уыд, 
Æви ма хъавыд байсынмæ дæ уд? 
Дæ уд — сыгъдæг бæллицты ахстон, 
Дæхи ма ’рмæст гъеуымæй хоныс лæг,— 
Дæ уд — æфхæрд хъисты фæлмаст зæл, * 
Хъуыдыты монц, рæсугъд фæндты цæрæг. 
Уæдæ сыл уæд цы бацыди йæ тыхтæй, 
Иæхиуыл сæ хуымæллæгау ыстыхта! 
Фæлæ йæ, цымæ, тынг бирæ нæ бахъуыд? 
Цыди дæуыл æууæнккагæй йæ бар. 
Цæй зын æм касти йе ’сныхас, йæ бахудт, 
Æви дæ хъавыд скæнынмæ цагъар? 

Нæ, дам, кæны æгæргæнæт æгæр, 
Дæхицæн дзы мæлæты тынг фæтарстæ, 
«Фæдис!» «Фæдис!» — фæцыди ма дæ хъæр, 
Дæхи цыма азары къухæй байстай. 
Ды фервæзтæ — рæсугъд фæндтæй цæрæг, 
Дæхимæ та æркастæ ногæй лæг. 
& 

ÆХСÆРÆТ 
Дз. 
Æхсæрæджы уæд федтои æз 
Фыццаг хатт 
Мæскуыйы бынмæ хъæды. 
Фыдцъылыз. 
Тарстхуыз; 
Фæкæс-фæкæсгæигæ 
Мæ рæзты ’рфардæг, 
Æмæ ма йын йæ къæдзил ауыдтон,— 
Бæласы цъуппыл амбæхсти. 
О нæхи хъæдты æхсæрæгтæ, 
Сымах та мæм уæхи 
Куыниæ равдыстат, 
Æви уæ хъæдты тæрфыты’ 
Ауайаг нæ уыдтæн? 
Æви мæ фæйнæ фæрсты кæд 
Гæппытæ кодтат, 
Æз та уæ нæ уыдтон? 

ЗÆРДÆЙÆ 
(А. Вознесенскайæ) 
Цы ма хъæуы, уастæн, дæу уагæр мæнæй? 
У быру æфсæйнаг. Дæ мидбылхудт— мæй. 
Æз— маройы уддзæф, ды фарны мыр куы дæ,' 
Зындоны фæткъуы дæ, нæ фæдæ мæ хай... 
Цæй æргъæу мæсгуытæ фæцамадтон, цæй! 
Дунейы кæрæттыл фæхастон дæ ном дæр. 
Ды — амонды рухс зæл, æз — саубоны иотæ. 
,-Цы ма хъæуы, уастæн, дæу уагæр мæнæй? • 
Дæ худынмæ: «Зæд дæ?»—æз сайдтон, уæу.уæй. 
Ды загътай: «У барджын», — æз уæтты куы бадтæн. 
Ды загътай «У раззаг», — ысдæн гениалон. 
Цы ма хъæуы, уастæн, дæу уагæр мæнæй? 
. Мæ мæлæты раз мыл хæсы уæз куы нæй, 
Мæ фæстаг бон баззад дæ тымыгъы зæйы. 
Уыдтæн æз цъæхснаг зæл, ныр марджы бын сæйын. 
Цы ма хъæуы, уастæн, дæу уагæр мæнæй? 
Уæддæр дын æз зарын, тæригъæд дæм нæй: 
«Уадз фестон æз хъацæн хуыцауы дыргъдонæн. 
68 

Ды диссаджы зæл дæ — мæ ис дæ, мæ бон дæ. 
Мæ нывонд нæ фæдæ. Цы кæныс мæнæй?» 
Куы фесхъиудта сагъæс дæ ныхы фæлмæй. 
Мæ размæ фæлмастæй, фæлладæй æрцыдтæ. 
Ды загътай: «Дæу уарзын. Дæ фæхъхъау мæ уд дæр. 
Цы ма хъæуы, уастæн, дæу уагæр мæнæй?» : 
59 

АМОНД 
В-йæн 
Зын у дæумæ цæуын, 
Дæумæ фæндаг гуыргъахъхъ у. 
Фæкæлын дыл куыд æнцон у лæгæн! 
Æнæ дæу рæстæг иугæндзон, фыддаргъ у, 
Дæумæ ’нхъæлмæгæс сагъæстыл фæдæн. 
Дæу агурæг æз атахтæн дæ фæстæ, 
Фæсайдтай мæ, нæ дæ ссардтон - нырма. 
Нæ дæ федтон, 
Нæ мын кодтай ныхæстæ, — 
Мæ.сонт бæллнцтæм разындтæ къуырма. 
Фæлæ .«нæ дæ» — мæ бон зæгъын дæ нæу, 
Гуыргъахъхъ фæндæгтыл агурдзынæн дæу. 
Миййаг дæ искуы баййафин кæд лæгъзы, 
Фæлæ мæм ахæм амонд та кæм кæсы? 
Фæхæст ыл вæнйын хаттæй-хатт тыхтухитæй. 
Фæлæ дæуæн цы у мæн асайын? 
Ды фестъæлфыс, 
Фæцъыгъгъуытт ласыс къухтæй, 
Æмæ дæ афтид армæй аззайын. 
60 

МАРТЪИ 
Мартъи у фæлывд мæй, нæй йыл, нæй, æууæндæн, 
Худдзæни уæм абон уый йæ мидбылты, 
Стæй та уæд æиæнхъæл ракæны фæлдзæгъдæн, 
Анорды йæ быны уый мæ дидинты. 
Хаттæй-хатт чызгай-дæр худгæ, райгæ хуыэæй 
Бауадздзæн ыетыр ныфс де ’взонг зæрдæйы, 
Фæлæ та æнæнхъæл ракæсы хъуынтъызæй, 
Æмæ зæрдæ риуы бауазал вæййы. 
т 

* * * 
Мæхи дыл æз куы бахордтон. 
Цæй монцмæ? 
О, уайых уон! Куыд нæ зыдтон быхсын! 
Хатыр! 
Дæуыл 
Мæ сагъæс ахсæв-бонмæ. 
Нæ мæ ’рцахсдзæн 
Уысмы бæрц дæр хуыссæг. 
Æвгъæдгæсау 
Дæумæ ’нхъæлмæгæс бадгæ 
Мыл банафон, 
Кæркуасæн мыл ысси. 
О рухсы цъыртт! 
Фæгæдзæ уал кæн цъусдуг: 
Æрæмбарон мæ дард балцы мæхи,— 
Кæм ныдздзæгъæл 
Мæ сæфт хурау 
Мæ нысан? 
/ 

ДЫВÆНДОН 
Мæ лирæ, демæ схауд мæнæч мæ хал. 
Кæд дыл, миййаг, æз уымæн дæн æнувыд, 
Ды ме ’мгуырд дæ. Мæхи фаззон, æмбал. 
Дæ хорзæхмæ зæрдæууæнкæй фæкувын. 
Дæуимæ у æвæд рæттыл мæ цыд. 
Ысвæййы уым мæ сæнтты хал йæ тынгыл. 
Ды мын куы нæ уай, уæд мæ цард цы у? 
Æнæхъуаджы æнæсæн быркуы фынгыл. 
Мæ зæрдæ нæй дæуыл ысивæн, нæй. 
Мæхи ма мын кæуыл уыдзæн фæдзæхсæн? 
Куы вæййы райгонд буц чызгай мæнæй,— 
Мæ къæмисæнтыл ралæууыс дзæхст-дзæхгтæй^ 
Ды уайтæккæ дæр бамбарыс мæ хин. 
Дæ тæргæйттæ мæ зæрдæмæ куы хæссын. 
Æрæмбæхсыс мæ фæсаууон дæхи’, 
Æмæ та æз дæуæй фæвæййын хæсджын. 
/ '■ 
Фæхауы къухæй .уæд дæ зæрин барц. 
Ныййарц та вæййын адæргæй дæ фæстæ. 

ЦæЙ хиуарз дæ! Мæхи-бар ма мæ суадз, 
Æз дæр фæуон рæсугъд фæндтæн сæ хъæстæ. 
Кæннод та мын чысыл удæнцой.ратт. 
Мæхи фæнайон царды Цинты малы. 
Ыссæуа уал мæ мондæгтæн сæ рад. 
Гъестæй мæ-ну æфсæн рæхыстæй бабæтт. 
Мæ фæрныг фæндтæ кæд мæ къухы бафтой, 
Ысуыдзынæн та коммæгæс уæд, де ’муаг. 
Нæ мæ уадзыс,— 
Æмæ мыггагмæ афтæ 
Кæндзынæн æз мæ дывæндоны реуа. 
«. ч 

«ÆНÆМÆТ» ЦАРД 
(Чилиаджы сагъæс) 
Циу кад? 
Циу рад? 
Тæлтæг мыр. 
Æппæтдæр сси баналон: 
Цæрын дæр, 
Стæй мæлын дæр. 
Нæ хъуыды — бадт, 
Фæрсыгъд. 
Дзырддзæугæ, гениалон 
Ныр иуы бæрнаг нал у: 
Сси джиппæйуагъдау 
Къорды хай. 
Фæрсыл. 
Хæсæвæрдау 
Уый фароиæп фæфылдæр. 
Цæрæм фæтккыл. 
Бæл-вырд фæт-кыл. 
Бæрцбарст — 
Нæ ции, нæ зын. 
Стæм хызт мæтæй: 
Нæ бæсты 

Хъуыдыгæнджытæ, 
Гъæйдæ-гъа, фæци. 
Мæ фæстæ 
Мæ царды уаргъ 
Лæваргондау 
Хæссын. 
Ысси æрмыдул рохст бæллиц, 
Ныссалд. ,. 
Мæ развæлгъаумæ 
Айдæнау кæсын. 
Рæсугъд дидинæг 
Зест къоппы æрзад. ». 
1974 аз 
бв’4 

ФÆСТАД1 УЫСММÆ 
Пайло Нерудайæн 
Цæмæн кæнынц уæлахнз, цæ, пигмейтæ? 
Рæстæгмæ? 
О, рæстæгмæ дæр цæмæн? 
,Сæ къу.хы бафты сусæг сау фыдвæндтæ., . , 
Сæ фæлитопæ цавддурау фæдæн» 
Уæддæр ма сæм лæгæнхъæлæй хуыздæрмæ 
Кæсын æнхъæлмæ: басæттой дын? цы? 
Æлгъаг мийæ цы нæ хæссынц сæ сæрмæ!? 
Мæ риуы зæрдæ тугæрхæм фæци. 
О, ма сæ къах! Цæуьыь сæ схъауыс барæй? 
Цæмæн кæныс æмдзæхдон семæ ды? 
Куы агурай зæрдæйы хорз лæгмарæй, 
Уæд ын æрмæстдæр худæджы хос дæ. 
Цæмæн кæнынц '^æлахиз, цæ, пигмейтæ? . 
Рæстæгмæ? ’ . 
О, рæстæгмæ дæр цæмæн? 
Нæй фидауæн тирантæ ’мæ поэттæн. 
Нæ вæййы дзигло йе ’мвынгон лæгæн. ~ , 
Æмæ куы хъуызынц арæхстгай дæ фæдыл. 
Къæрцхъусдæр у! Дæхимæ дар дæ цæст. 
Куы фæкæлай дæ фыдгултæн сæ фæндтыл, 
Уæд ахицæн уæ удураугæ хæст. 
67# - 

КЪÆВДА 
Испайнаг хуымгæнæг Хоссйæн, йæ 
зæххы гæппæл къæода кæмæн ных- 
хафта 
Арвæн йæ кæуындзæг 
фемæхст, 
фæкъæртт. 
Къæвда йæ быцъынæг 
тоны, 
• дзыназы. 
Фестад идæдз усау, 
хъарæггæнæг. 
Дардыл ныттыгъта йæ тæрттæ. 
Уæууа, куыд нæ комыс уромын, 
къæвда! 
Уагæр цæуыл у дæ_удхæрæн маст? 
Афтæ цæмæ ’фхæрыс, 
гормон, 
дæхи? 
(Уæууа, цæй фыдæй?) 
миййаг? 
(Уæу уа, цæй фыдæй?) 
Науæд дыл разылд дæ хъысмæтьГ цалх? 
(Гормон, кæй тыххæй?) 

Кæнæ тæргай зæрдæ райстай 
уæд та. 
Æмæ фыдæнæн дæ хъæлæсыдзаг 
Ннуыс, 
æпæфсæрм дзыназыс? 
Къæвда, 
мæнæн-ма 
ысхъæр кæ дæ хъыг, 
Иумæ иæ тыппыртæ суадзæм. 
Æрдз даф йæ хивæндæй 
’иу хатт кæд 
фенкъуысид 
Æмæ йæхимæ иыхъхъусид. 
Хур бонты зæрдæ сæхиуыл æрхудид, 
Æмæ сæм бахъарид де ’фхæрд, 
дæ маст. 
Къæвда, мæнæн ма ысхъæр кæ 
дæ судзгæ хъыг, 
Æмæ нæ тыппыртæ суадзæм. 
Иумæ æиæфсæрм дзыназæм 
дзыназæм... 
1970 аз 

.. ТИЛЬ УЛЕНШПИГЕЛЫ МОНОЛОГ 
«КÆДМÆ ЛÆГМАРТÆ А ЗÆХХЫЛ 
ЦÆУОЙ» 
(Е. Евтушенкомæ гæсгæ) 
Æз адæймаг. — У уый мæ кадджын титул. 
Æцæг дæн æз? Æрымысгæ æвдиу? 
Зыдтой кæддæр мæн, незаманты, Тилæй, 
Æмæ ныр дæр ма раздæрау дæн Тиль. 
Мæн басыгъта тызмæг^аргъуанты азар, 
Хуыцæуттæн дæр нæ барстон, нæ, рæдыд. 
Æнæкъоппа мæнгдингæнджыты астæу 
Уыдтæн æмбаргæ — ома, еретйк. 
Æз зарыдтæн, æз агуырдтон мæхи бар, 
Æхцаджынтæн мæм не ’ххæссыд сæ къух, 
Уыдтæн æмбаргæ — уарзтон æз сæрибар, 
Мæ цæстысындз — лæгсырд æмæ сæркъуыр. 
Мæ уарзонæн, мæ Неллæйæн сæумæйæ 
Дзырдтон йæ хъусы сауцъиуты хъæрмæ: 
«Хуыцау, цымæ, куыд нæ судзы фырмæтæй?— 
Цæуынц лæгмартæ а зæххыл нырмæ.» 
Ы 

Хуыцауы ’мварс æз агуырдтон лæгмарты* 
Мæ сонт бонæй куы рахастон рæстуд. 
Сæ быцъынæг сын аскъуынон мæ зардæй, 
Зæгъгæ, мæ риуы уыцы сагъæс уыд. 
Мæ хъуыддæгтæ рæстмæ нæ кодтой арæх, 
Æфтыдта знæгтæн уый сæ циныл цин. 
Фæлæ къуырдтой фыдуаг дугыл сæ тæрных, 
Сæ дзæгъ-дзæгъ-иу дзæнгæрджььтау фæцыд. 
Мæнимæ сæ цæйбæрц.хъуырдухæн бахъуыд, 
Сæ къæппæгмæ нæ бахаудтæн уæддæр. 
Лæгмарæг инквизитортæн сæ пакъуы 
Зындоны арты судзы ма ныр дæр. 
Мæн басыгътой, мæн сауыгътой-, мæн фёхстой, 
Цæрдудæй доны æз æрцыдтæн- фых> 
Æнкъард зæрдæнæ æз хæтæнхуаг не сдæн, 
Нæ басасти æнахъазы мæ тых. 
Мæн ахстой ног, мæнæн мæ хъæстæ сæфтой, 
Мæ марджытæ куыд хорз зыдтой сæкуыст,— 
?скуриалы ’ныггæндты сæ цæфтæй 
Рæстуд дзыллæтæ баисты зынгхуыст. * 
Мæ фæдыл зылд мæлæт. Мæн- уæгъд н« уагьта?. 
Дахауы пецты фестадтæн фæнык. 
Фæздæгæй мæ-иу тохынайæ суагътой, 
Фæстæмæ та-иу фестадтæн уырдыг. 
Зæронд гадздза—мæлæтыл кодтон худгæ, 
Къæвдайау кафгæ цъ&.хнæууыл’ цыдтæн. 
71 

Мæ цæугæ царды æз нæ кодтон цудгæ, 
* Мæ фæндыримæ бæстæтыл зылдтæн. 
Дзæнгæрджытæн-иу сау алайæ маргау 
Мæ мæлæтыл куы бацайдæгъ сæ цагъд. 
Нæ зыдтой — нард куы ’рцыдтæн Бабий Яры, 
Мæн мæрдтæй уæд кæй рахаста мæ къах. 
Мæ лымæн гёзтæ — къабузджын бæлæстæ,— 
Цыма дзырдтой: «Фыдæх дæчзæрдыл дар»,— 
Лæггадгæнджытау уадысты мæ фæстæ, 
Мæ уæхскæй цъиутæ стынг кодтой сæ зард. 
Мæ маст райсыныл тардтон æз мæхи фæнд. 
Мæ.бон нæ уыд æртхутæгæй хуыссын. 
У саумæры бын мард уæвын тæригъæд, 
Куы нæ фенай дæ фыдгултæн сæ зын. 
Нæма мын кæнынц арвы цъæх, сæуæхсид 
Æвдадзы хосау уалдзыгон бон ад, 
Куы зонон æз, кæй нæма сты бынихсыд 
Фыдбоны лæг, козбау æмæ мæнгард. 
Ай-гъай, сæркъуыртæ фесты ныр^зæронддæр, 
Уæддæр мыи зон, мæ зæронд гёз, мæ фæнд,— 
Нæйрохгæнæн фыдракæндтæн бынтондæр, 
Ысты цæссыгæй, сау тугæй æлхæд. 
Æнæхуыссæгæй, цæст чæнæрныкъулгæ 
Мæ къодах размæ лæдзджытыл хæссын. 
Æмбислæгæй, чысыл цæлхытыл тулгæ 
Æз цæсгæмттæм æдзынæгæй кæсын. 
72 

Æз агурын фыдгæнджыты, нæ хауын, 
Сæ фæстæ зилын, авд дæлдзæх фæуой! 
Фæдисхъæр сисут, сау пецтæ, Дахауæй, 
Кæдмæ лæгмартæ а зæххыл цæуой. 
Сымах дæр ма уæ æртхутæгæй сыстут, 
Кæмæн фесæфтой а зæххæй -сæ ном, 
Зæронд лæгтæ, фыдбойнаджы устытæ, 
Нæ хурхгæнджыты агурынмæ цом. 
Фыдхъизæмары сабитæ, уæлæмæ, 
Тагъд, адæмы ’хсæн аг.урут сырдтæ. 
Тæрхонгæнджыты раивут, уæдæмæ, 
Уæ ныййарджытæн бабæззут фырттæн. ’ 
Нæй, ацы зæхх нæма схицæн мæнгардæй, 
Куы сæ кæны зындоны арт бæз-бæз. 
Æз райгас кæнын мæрдты дæр мæ зардæй. 
Æфтауын сæ фыдгулты фæдыл æз. 
Зæххы номæй, дунейы фарны номæй ; 
Хæссын идæдз сылгоймæгты тæрхон. 
Æз чи дæн, чи — мæн ма фæрсут мæ номæй, 
Уырыссаг дæн, францусаг д^аен, ирон. 
Æз адæймаг.—Уый мæ/кадджын титул. 
Уый афтæ у — дæ гæндзæхтæ дæр тил. 
Зыдтой кæддæр мæн, незаманты, Тилæй, 
Æмæ ныр дæр ма даздæрау дæн Тиль. 

Ыссæдзæм æнус цадæггай фæцæуы, 
Хъæрзы та чидæр, хъуысы хъæр уæззау. 
Æз а дуиейыл цас фылдæр нæ цæрын, 
Кæны фæныкау зæрдæ уыйбæрц сау. х. 

СÆРГÆНДТÆ 
Лений (триптих) ....... 4 
Нæртон мелоди .10 
Кæстæрæн - 12 
Фысымагур . 14 
«Хæстæг амондæй...» : 15 
«Саламджынæи нæ хорз фыд’æл куы басгуыхт...<> 16 
Æцæг кар ....... 17 
Уæддæр нын хион дæ ч 18 
«Уæ нæ хæхтæ, нæ бæстæ...» - . • . . . 19 
Мæ зæрдæ ис хæхты (Р. Бернсæй)) . , . 21 
Дæ хорзæх ,22 
Стыр горæты уынджы ...... 24 
Арвы цъæх — дæ уæхсчытыл .... 26 
Лифт . . . . . .... 28 
Вагзалы ....... 30 
«Æд къах, æд къух мыл сагъуыд информаци...» 31 
«Мæныл фæтых и арфхъуыдыджын дзырд...» . 32 
«Цы у сæ бон æмдзæвгæтæн...» . . . . • 33 
Диптих рæсугъд ныхасыл 34 
Зоиды хос . , . . . .... 36 
Фыццаг кæркуасæнтæ . . . ^ . 37 
Аæмы фарн 38 
«Дæхицæй ды дæхимидæг куы стыхсай...» . 42 
Туджы хъæр ... ^ ... 44 
Мад .... . . . . . : _46 
«Сыгъдæг лирикæйы» фарс '48 
Ленкгæнæг . ... . . . . 50 
Къутæр бæласы хъаст 51 
75 

Чепенагæнæгæн . . . . . . 53 
Мæйрухс æхсæвы миниатюрæ . . . . . 54 
Удирвæзт . * : 55 
Æхсæрæг 57 
Зæрдæйæ (А. Вознесенскийæ) . . . .* 58 
Амонд . .-.'-. . ... : 60 
Мартъи : 61 
«Мæхи дыл æз куы бахордтон...» ... 62 
Дывæндон ....... 63 
«Æнæмæт» цард ....... 65 
Фæстаг уысммæ 67 
Къæвда -63 
Тйль Уленшпигелы ’ монолог (Е. Евтушенкомæ 
гæсгæ) 70 
ЭЛЬБРУС СОЗРЫКОЕВИЧ ДЗУЦЕВ 
ДЕНЬЛЕТЯЩИЙ 
Стихи на осетинском языке 
Редактор И. А. Б у д а е в а. Художник А. А. К а н у- 
ков. Художественный редактор У. "К: К а н у к о в. 
Технический редактор Ж. Г. Д з а с о х о в а. Корректор 
3. М. Т х а п с а е в а. 
ИБ № 529 
Сдано в набор 20.03.80. Подписано к печати 15.05.80. ЕИ 00469. 
Формат бумагн 60x90 1/32- ^ум- ткп* ^9 1- Гарн. шрифта лите- 
ратурная. Печать высока,я. Усл. п. л. 2,375. Учетно-изд. лис 
тов 1,87. Тираж 1000 экз. Заказ № 13082. Цена 20 коп. 
Издательство «Ир» Управления по делам издательств, поли- 
графии и книжной торговли Совета Министров СО АССР, г. 
Орджоникидзе, ул. Димнтрова, * 2. Книжная типография Уп- 
равления по делам издательств, полиграфии и книжной тор- 
говли Совета Министров СО АССР, г. Орджоникидзе, ул. 


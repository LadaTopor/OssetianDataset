Тетцоев 
Таймураз 
Произведения 
Отсканировано 
9 декабря 2012 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2012 азы 9 декабри 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 
Владикавказ 
2008 

Тетцойти Таймураз 
Уадзимистæ 
ДЗÆУÆГИГЪÆУ 
2008 

84BРосс-Осет) 
Т-41 
Киунугæ исаразта КОЛИТИ ВИТАЛИ 
Тетцойти Т. 
Т—41 Уадзимистæ. — Дзæуæгигъæу: Ир, 2008 — 
270 ф. 
Тетцоев Т.Г. 
Произведения 
15ВМ 5-7534-1123-1(978-5-7534-1123-5) 
В сборник известного осетинского поэта вошли сти- 
хи, написанные в разные годы его творческой деятель- 
ности. В них раскрывается тема привязанности к род- 
ной земле, огромной любви к Родине, тема нравствен- 
ного и духовного очищения людей. 
т 47025500102-12 47 ля «л/орл,.„ п^\ 
Т М131@3)-08 17"°8 84BРосс-Осет) 
© ГУП РСО-Алания «Издательство «Ир*, 2008 
© Тетцойти Т.Г., 2008 
© Колити В.О., составление, 2008 
© Григорян В.С., оформление, 2008 
15ВМ 5-7534-1123-1(978-5-7534-1123-5) 

&ъхъ^ 
МАДÆ 
Мæ авдæнæмæ мин буллатæ, 
Æркъолæ кæнгæй, зардта, 
Кодта мин уарзгæ фæлмæн батæ, 
Æ гъар гъæбеси мæ дардта. 
Мæхе никкудмæ искæуидæ, 
Уæддæр мæ некæд ниццавта. 
Хатгай нæ уат уазал ку уидæ 
Æ коми тулфæй мæ тавта... 
Цубур хæлаф, сæнтцъæх хæдонæ 
Нæ алли маймæ мин худта. 
Харбуз афони мæ еу бонæ 
Сæумæ скъоламæ фæххудта... 
Ку ’рбадионцæ нæ кæркитæ 
Изæрæй ’фтауæн гъæдтæбæл, 
Уæд мин тауæрæхътæ кæнидæ 
Окябри тохæг лæгтæбæл... 
Тугъди фестидæ, цид, мæ рази, 
Æ каст мæнæн мæ зин сурдта. 
«Ку дæн, мæ фурт, дæуæй арази, 
Фесафæ знаги», е дзурдта. 

6 
Тетцойти Таймураз 
Сæумæй, хæрсæмæ рафецаугæй, 
Æ мæгурзæрдæй уидæ ’нгъæл, 
Цохъай думæггæгтæ фелаугæ, 
Цума фæззиндзæнæн бæхоæл... 
Æза гъæугони нæ, æд кадæ 
Атаки арти æнæтас 
Цудтæн, цæмæй цæра мæ мадæ, 
Уа мин берæ ’нзти сæрæгас! 

Киунугæ 
«МÆ УАРЗТ ÆМА МÆ МАСТ»-æй 
1963 анз 
* * * 
Адтæй раст цума æзинæ... 
Нарæгкъах бæхтæй бригади 
Нартихуар похци кæнинæ 
Фадугтулдæй, бæгъæнвадæй. 
Хумæ цъæх фæлмæн сир-сири 
Хохрæбунтæмæ хъæртидæ, 
Бетъина æма æхсири 
Зæрдæйесгæ тæф кæнидæ. 
Цурд зæрбатгутæ æндзæрти 
Мæ фалдзости зелиуонцæ; 
Алли къахисти сæ сæртæ 
Бæхтæ арфау телионцæ. 
Нур ку издæхун мæ гъæумæ 
Рафецаун мæ будурмæ, 
Фæнди рæфти, фæнди сæумæ, 
Æз цийнæй исун мæ хъурмæ. 
Раст цума ми мæнкъæй раздæр 
Ме ’нæфæнзгæ сабийадæ, 
Похци ласгæй хумти астæу, 
Байевгъудæй бæгъæнвадæй. 

Тетцойти 
* * * 
’Рфæни фæд ниуурдугæ’й гъæубунмæ 
Гъæмпæ ласæг уæрдунти фæдау, 
Раст цума йбæл æ зонгæ фусунмæ 
Гъæумæ ’рхаста æхсæвæ йе ’гъдау: 
Æрсагъта арвицолпи нæ кауи 
Гъæдæрдæмæ не ’нгарæ ’мбалау: 
Æнæзмæлгæ уорс фæлми фæскъауи 
Мæйи тунтæ æууелуй галау. 
Мæйæ сдæруй цъетети тæрнихтæ, 
Ниннимæхстæй гъæунгти мæйдар, 
Дзæхæрай нартихуари хъæлнигътæ 
Нихъуæрунцæ сæ сосæг хабар. 
Æнæ зар, æнæ худт, æнæ думги 
Гъæу хатгай уоди хуасæ фæууй... 
Æрмæстдæр еу бæласæ гъæунги 
Мæнмæ ’рмæст æнгъæлдзауæй лæууй. 
Нæ лæууй гъæу æрмæст еу бунати, 
Цæуй размæ æсгухти надау, 
Нур æрмæст рæсæнуати сахати 
Уолæфуй уæлахези ’фсадау. 

Уадзимистæ 
9 
* * * 
Бæлццон силгоймагау, бæласæ лæууй 
Фæснад гæни хуми кæронмæ. 
Бæрзонд нартихуармæ цибæлæй кæуй, 
Æ сæр ку бателуй бæлццонмæ. 
Æ фарсмæ — цъæх хумтæ, æ сæрмæ цъæх арв 
Низзарун æрвонг æй лæфийнæй. 
Зиннуй æ сифтæрти æзмæлди æ йарф 
Нимæхсгæ æрхун, æ ниццийнæ. 
Тæвди æ аууони æрбадуй бæлццон, 
Слæууй æвеппайди къæвдай дæр. 
Сæттуй нин нæ уæгæ, дæттуй нин æнцон, 
Фал ами кæцæй фæззиндтайдæ? 
Кæд кизгæ, сæ хумтæй сæхемæ цæугæй, 
Бæлццон лæгти къуарбæл фембалдæй 
Æма син над ратгæй, гъе уоци лæугæй, 
Цъæх бæрзæ бæласæ фестадæй. 

10 
Тетцойти Таймураз 
* * * 
Дæ сау цæститæ рохс кæнунцæ 
Де ’взонг амонд æма зардæй. 
Гъæуккæгтæ хори гъар уинунцæ 
Дæ уорс цæсгони æрттивдæй. 
Уæддæр дæ дууæ сау цæстемæй, 
Дæ сау дзиккотæй нæ! Де ’ргон 
Кустæй зундгонд дæ æнккæтемæн, 
Кустæй уарзон дæ, уорс цæсгон! 
Сæйгæ гъæубæсти уæд идарди, 
Фæнди хæстæги уæд, уæддæр 
Кæнис ду уомæ тагъд метуарди, 
Руги, æнтæфи, цъифи дæр. 
Саби не сзæгъуй æ ристадæ, 
(Йе нæма зонуй дзорун дæр!) 
Æма кæд мадæ дæр нæма дæ, 
Ду ’рмæст базонис æй уæддæр! 
Цума зæрдтаг идард исонмæ, 
Сæйгæ, дзиназгæ сувæллонмæ 
Листæг байгъосун дæ хъарæ ’й, 
Æ нез фесафис бундзарæй. 
Æй зин дæ кади куст, нæ зæрдæ 
Нифсæй тавагæ уорс цæсгон. 

Уадзимистср 
11 
Ду уарзти зарæй дæр уæлдæр дæ, 
Уæд æз дæ фагæ ци зæгъон? 
Хæссуй дæ кусти алли къахист 
Дзилли зæрдæмæ æрмæстдæр. 
Сæйги не ’мцардмæ ку раздахис, 
Исуис уæд никки рæсугъддæр! 
Исуис уарзондæр сæдæ хатти, 
Не ’нæнезади æстæн гæс! 
Ду дæ де ’хседгæ зæрдихаттæй 
Нæ уарзт, нæ цардмæ уотæ ’нгæс! 

12 
Тетцойти Таймураз 
ЗАР 
Зудтон æз тохти еунæг зар: 
Фæнди хор бон, фæнди мæйдар, 
Фæнди метуард, фæнди лæкъæрди, 
Цума ме ’мтохæг къæмиссар 
Сидтæй мæ разæй ма мæ зæрди. 
Сурдта мæ тас æма фæллад. 
Цæфау ку ’рхауинæ уæлнад, 
Уæд мæ исесидæ фæдесмæ. 
Цума мæхе рæнгъаг салдат, 
Цудæй мæ фарсмæ уæлахезмæ. 
Æз еци зарбæл æууæндтæн. 
Фæтæг скодтон си мæ фæндтæн. 
Худта мæ ’рмæст сгухтæй æсгухтмæ. 
Мæ еци зар дæ нур мæнæн. 
Уæд æз цæмæн бæллон рæсугъдмæ! 

Уадзимиспив 
13 
КИЗГИ ГЪАЗТ 
Ци фудгин дæн нæ уарзти дæ рази? 
Цæбæл мæмæ стеххат дæ уæддæр? 
Ести дин нæ загътон мæ арази, 
Дæ зæрдæбæл ниввæргæй мæ сæр? 
Ци фудгин дæн? Къумбул æхсæдунæй 
Æриздахтæн. Мæ надмæ ’рхизтæй 
Лæгти къуар мадзора каурæбунæй, 
Сæ тачанкæ еуварси ризтæй. 
Цума артбæл лæудтæнцæ сæ бæхтæ, 
Нитътъæпп-нитътъæпп кодтонцæ сæ къæхтæ, 
Сæ думгутæй кодтонцæ цъиллинг, 
Сæ бози ивазтонцæ итинг. 
Куд бахаудтæн сæ цæнгти æнцъулдмæ, 
Сæ тачанки гуфæмæ, кæугæй, 
Исхъæрттæй сæ цæстисуг сæ хъурмæ 
Бæхтæн дæр мæ тæрегъæд уингæй, 
«Нæ, нæ!»-гæнгæ сæ сæртæ тилдтонцæ, 
Илиггонтæ мæстæй æууилдтоцæ; 
Кæд мæ рист, мæ хъурдохæй æрмæст 
Ракодтонцæ еу еци тæррæст... 
Ци фудгин дæн? Фермæй мæнкъæй уоддæр 
Мæн байстонцæ ’хсæдгутæ фæснад. 

14 
Тетцойти Таймураз 
Æууæндис? Раскъафтонцæ сирдуодтæ 
Мæн нæ, фал ахæстони фæббадт. 
Ци фудгин дæн? Ме ’вуд рæсугъдади 
Сугъдæгадæ кæдзосдæр фæцæй. 
Уæд кæцæй æй дæ арф гурухсадæ, 
Уæд кæцæй æй дæ хъоди, кæцæй? 
Мæ цæппозур сурх билтæ нурмæти 
Æнæ ба. Куд тухсунцæ дæубæл! 
Рози сифтау ’мпулунцæ стур мæти, 
Кизгон зартæ райста си мæтъæл... 
Бæргæ лæуун нæ кауи рæбунмæ, 
Фал ци фæдтæ, кæми дæ, мæ зинг? 
Куд нæбал æрцæуис нæ рæзбунмæ? 
Куд устурдæр фæккодтай мæ зин! 
Мæ кустагмæ мæ зæрдæ стæппалуй, 
Гъазти астæу байзадæй мæ кавд... 
Куд нæ зонис æдта, æз нæ фалæ 
Дæхуæдæг ду ке ’рцудтæ æскъавд! 

Уадзимистæ 
15 
ГУДАЛÆ 
Æй нин уосгор Гудалæ 
Гургин æма тухгин, 
Нæ ’й царди гъазтихалæг, 
Æмбурдти нæ ’й цъухгин. 
Æй е тухгин косагæ, 
Хæдзардзинбæл нимад. 
Æ фиди конд хæдзарæ 
Агоритæй амад. 
Сæ тургъæ ’хгæд. Бæлæстæ, 
Халсартæ — дзæхæрай. 
Цидæр уарза дæ цæстæ, 
Цифæнди дæр хуæрай: 
Сæ уæрми пъæмидортæ, 
Муд, царв, инсад, сæкæр, 
Картофтæ, фæткъуй сортæ, 
Еу загъдæй, алцидæр! 
Æрмæст нæййес хæдзари, 
Æфсийнæ си нæййес, 
Æма кæуй лæвари 
Æ берæ мулк, ес-бес. 
Дæс анзи уосагорæй 
Кæми нæ оалæудтæй 

16 
Тетцойти Таймураз 
Сахарæй, Стур Дигорæй 
Æма фæрсаг гъæутæй?! 
Мæнмæ ’й нур басайдтонцæ 
Мæ куст æма диплом. 
Кизгуттæ куд загътонцæ, 
Уотæ загъта æргом: 
«Æз дæн идзаг хæдзарæ» 
Куд уон ин æз, гъома, 
Мулкау, æрмæст æ барæ, 
Æ коммæгæс цома, 
Дарон ин цæлгæнæни 
Анзи дæргъи нæртон 
Сæр-сæргæнаг бæгæни, 
Тухгин арахъ фæндон. 
Хæдзари куд нæ геон 
Минути бæрцæ дæр, 
Киномæ куд не ’ндеон 
Гудали хæццæ дæр! 
Æ коргæ дзурди бæндæн 
Скодта уæхæн кæрон: 
«Куд уа хецау мæ фæндæ, 
Мæ дзурд куд уа закъон» 
Загътон ин æз: «Гудалæ, 
Не ссердзæнæ уæхæн 
Æдух зæрдæ нæ, фалæ 
Уæхæн бунтон сæргъæн. 

Уадзимистæ 
17 
Æза нæ дæн арази... 
Куд дин дæттон мæхе, 
Кæд царди æрмæст уарзис 
Дæ мулк æма дæхе. 
Æз дин уарзон ку уинæ, 
Уæд, ард хуæрун, мæ хор, 
Дуйнемæ фæццæринæ 
Дæ хæццæ уæлкъæйдор! 
Фал ес д’ аккаг Дигори: 
Уиндæй, тухæй æнхæст. 
Æрмæст ду уой багорæ 
Рагон дзамани ’рмæст!» 

18 _^ Тетцойти Таймураз 
СОНЕТ 
Ес знаг. Не ’сбадуй пихсаууони, 
Нæдæр нæ надмæ е æд фат, 
Нæ фæд н’ агоруй æнафони, 
Уатмæ не ’рбахсуй æ гранат. 
Ес знаг дæхеми. Евгъуд бони 
Нурмæ цæрагæ фæстезад. 
Цума дæ тæккæ уæрдундони 
Рагон æфсади уагъд салдат. 
Ду ба’й агорис зæрдихæлдæй 
Н’астæу æма ни знаг æнгъæл дæ 
Бæлвурд нуртæккæ дæр фондзей, 
Дæ гурухситæ дæ ’хсинунцæ. 
Уоййау цæсгомбæл нæ уинунцæ 
Дæ дууæ цæсти кæрæдзей. 

Уадзимистæ 
19 
ГÆР!.. 
Цудтæн тохмæ. Уæ тургъи искудтæ. 
Дзурд дæр мин не ’сфæразтай зæгъун. 
Ругæ надбæл мæ зæрди æфтудтæ, 
Изæрдарти кæнинæ æрхун. 
Æз де ’ной еу минут дæр нæ уинæ, 
Мæ зæрдау дæ мæ реуи хастон. 
Дæу имисгæй, мæлæтмæ цæуинæ, 
Дæу имисгæй, мæлæти састон! 
Ду фæстугъд дæ цæгатмæ æрцудтæ, 
Æриздахтæн карз тохæй æз дæр, 
Уæддæр ахид мæ зæрди æфтудтæ, 
Æнгъалдтон дæ дуйнети хуæздæр, 
Нæ, нæ ходун де ’мбаргæ æнгасæй, 
Ес де ’нгаси фæсмони усхъæз. 
Гæр, æз тугъди байзадтæн æгасæй, 
Куд фæммардтæн дæ зæрди уæд æз?! 

20 
Тетцойти Таймураз 
* * * 
Нур ма мæнбæл цæмæн фæрсис ескети? 
Лæгмæ ку не ’рцудтæ игетгæ. 
Мабал, мабал игауæ мæ фæстети 
Цæун, мæхеми дæу æлгъетгæ. 
Фæсмонæй цæф фæцæнцæ дæ сæрдитæ 
Æма мæ фæндæ æппæлунцæ! 
Уæхæн фæххецæни фæсте зæрдитæ 
Нæуæгæй некæд æмбæлунцæ. 

КАУÆ 
Кустæй нæхемæ цудтæн уæ рæзти. 
Мæнмæ ракастæ уæ кауи сæрти. 
Ци тавд кодтонцæ дæ дууæ цæсти! 
Байау ниххизтæй сæ гъар мæ зæрди. 
Дæ цъунди худти фæлмæн нийдзулдæй 
Нæбал лæдæрдтæн мæ над, мæ размæлд. 
Дæу бæгъæнвадæй, дæ дустæ тулдæй 
Дуйнети бæсти уидтон мæ размæ... 
Нур алли бон дæр цæун уæ рæзти, 
Кæсис мæ фæдбæл уæ кауаууонæй. 
Ци рохс кæнунцæ дæ дууæ цæсти. 
Кæд уони рохсæй, миййаг, æрбонæй! 
Мæ къæхти гъæрмæ уотæ тъæбæрттæй 
Ду хумæтæги ку нæ рауаис. 
Рацо! Амонун мæ цæсти ’ркъуæрдæй, 
Уæддæр фæскауæ лæугæ изаис. 
Кæд кауæй æндæр нæййес гъæубæсти 
Цæлхдор нæ астæу, цалхдор нæ рази, 
Уæд кауи сæрти кæсуни бæсти 
Мæнмæ рахезун куд нæ фæразис! 

22 • 
Тетцойти Таймураз 
* * * 
Ци зин æй, ци, кæрæдземæй 
Ун идарди! Æй хъурдох. 
Фал дæ, мæ зæрдау, мæхеми, 
Ду мæ хæццæ дæ æдзох. 
Ахид рацæун будурмæ, 
’Ма цума фæууис ме ’нварс, 
Æз фæдздзорун дин мæ хъурмæ, 
Мæ гъудитæ ’ма мæ уарзт. 
Фал ду дæр мæйрохс изæрти 
Мæнмæ фæккæсис æнгъæл; 
Уарзтбæл ард хуæрис дæ зæрди, 
Ке не ’ййевдзæнæ мæнбæл. 
Æнæдзоргæй, æнæ ’мбæлгæй, 
Зæрдæй зæрди лæдæрæн, 
Кæрæдземæ бæлгæ-бæлгæй, 
Кæрæдземи мах цæрæн. 

Уадзимистæ 
23 
БИЛГОН 
Нихъхъури, ниббатæ кæнунцæ 
Цæхъалтæ билгони тухаст, 
Æ айнæг уæрагмæ ’ркæлунцæ, 
Фæстæмæ ’здæхунцæ æд гъаст. 
Билгон син нæ зонгæй сæ кемæ, 
Идард æрвгæронмæ кæсуй: 
Нæдæр сæ уорамуй æхемæ, 
Нæдæр сæ æхецæй æхсуй. 
Уоййау ду. Мæ уарзт мин нæ зонис, 
Дæхецæн æнцадæй цæрис. 
Нæдæр мæ дæхемæ бахонис, 
Нæдæр мæ дæхецæй тæрис. 

24 
Тетцойти Таймураз 
* * * 
Ду цо мæ фарсмæ федар зæрдæй. 
Нæ уарзт, не ’ууæнки нифсæн цо. 
Фæнди лигъз надбæл, фæнди хæрди 
Нæ зин исодзæнæй æнцон. 
Æз дæн мæгур де ’ной. Мæ царди 
Мæ мулк мæ зæрдæ ’й, фал е дæр 
Дæу æй мæ цийни, мæ нинкъарди, 
Ку æ бустæги афтедæй. 
Æз дæн де ’ной къуæтти. Уой асæ 
Æнæ æвзаггин, æнæ хъур, 
Цума æнæ сифтæр — бæласæ, 
Æнæ фæндурдзæгъдæг — фæндур! 

Уадзимистæ 
25 
* * * 
Мæн ниууагътай? Дæ хæдзарæ, 
Дæ хумзæнхæ ку нæ дæн. 
Уагъд ци хонис, уой де ’фсарæ 
Лимæнау зæгъæд дæуæн. 
Арæзтадæй, уарзонадæй, 
Царди тохи бурдæнæй, 
Раст цума тæппод йе ’фсадæй, 
Ду фæлледзæг дæ мæнæй. 
Ледзгæ дæр нæ, фал фæснадмæ 
Ду райстай дæхе æма 
Мæ фæлтæри размæ уадбæл 
Ходис се ’сæфтбæл цума. 
Уарзт баййивтай гъар хæдзарæ, 
Рæхцгæ цард æма фунбæл. 
Уой фæлтауги дин де ’фсарæ 
Уæд арази мæлунбæл. 
Æз де ’ной мæ зин кустади 
Нур нифсхастдæрæй цæун. 
Зин мин нæ ’й зинбæл нимади, 
Над идарддæрмæ уинун. 
Уæд дæхе дæ цард, дæ мæнгæ. 
Цардæй уагъд фæууй зайраг 
Уарзти ка’й мулкæй æлхæнгæ, 
Е фæстагмæ ’суй уæййаг!.. 

26 
Тетцойти Таймураз 
* * * 
Фæххил’ ан. Тухгин хилæ фæцан, 
Æз дæуæн де ’нæуинон фестадтæн. 
Ду кодтай мæн алцæмæй хæран. 
Фурмæстæй фудкондхузæй нийвадтæ. 
Раст цума ду н’ адтæ ду — æндæр, 
Æнæзонгæ силгоймаг фестадтæ. 
Ду мæнæй ци ’ппæлдтæ алкæддæр, 
Уой фаудтай, къæхтæй ибæл ниххаттæ. 
Ци амонд аразæн еузæрдуг 
Æмкустæй, стур уарзти рæсугъдадæй, 
Уой схудтай метæй амад мæсуг, 
Уой схудтай фудзунди сонтдзинадæ. 
Ка нæ мин нæ бавзурста мæ тухст, 
Зинти ’хсæн мæ хæццæ ка нæ цардæй, 
Сгухтмæ мин ка н’ ардта мæ бухст, 
Раст уоййау мæ ’вгарстай æнæ кардæй. 
Къуæттиау, æз нецибал дзурдтон, 
Раст цума фиццаг уинд силгоймагмæ; 
Æз уæддæр не ’рæзгæ цард уидтон, 
Кастæн æз нæ нури исуйнагмæ. 
Нæ рохс уарзт истайнæ æз уæлдæр, 
Дæ катай, дæ маст ди фæссурдтайнæ, 
Фалæ ду уæд н’ адтæ ду — æндæр! 
Æндæрæн мæ уарзт уæд куд дзурдтайнæ!!! 

Уадзимистæ 
27 
* * * 
Гъизт зумæги дæр мæ къохи 
Мет ратайуй, мет фæддон уй, 
Æфсæйнаг дæр ма мæ къохи 
Зинг ку фестуй мæ фæндонæй. 
Цæхæрцæстæ, рохснæг рос дæ, 
Гъар фæлмæн тунтæй идзаг дæ... 
Гъеуæддæр, æдта, ци мет дæ, 
Ци ’нæтасгæ æфсæйнаг дæ! 

28 
Тетцойти Таймураз 
* * * 
Уатмæ бацудтæ айфонмæ... 
Уæ гъæунги ма лæуун. 
Уорс акъадзити аууонмæ 
Цийнæй сосæггæй кæун. 
Мæн фæндуй сатæг мæйрохси 
Дæ къæразгæмæ кæсун, 
Ун дæ фарсмæ мин æноси, 
Мин æноси еумæ ун! 
Куд цæуон уæд æз, ме ’фсарæ, 
Мæ хæдзарæмæ, зæгъай! 
Кæд дæ хæццæ мæ хебарæ 
’Ма мæ зæрдæ фæххастай! 

Уадзимистæ 
29 
* * * 
Исдæ æнæсагъæс, кæсис æндæртæмæ, 
Кæсис æндæртæмæ сæлхæр, 
Æма си алкедæр цæуй дæ зæрдæмæ, 
Цæуй дæ зæрдæмæ хъæбæр. 
Цума си алкедæр дуйней зундгиндæр æй, 
Дуйней рæсугъддæр æй бæлвурд; 
Дæ бæлд сæ уинунмæ уадæй тухгиндæр æй, 
Зарæй зæрдтагондæр дæ дзурд. 
Уонæй алкæмæн дæр дессаги лигъстæмæ 
Зæгъисæ зæрдтагæй: «Уо мæн!». 
Гъеуотæ цæунцæ дæуæн дæ зæрдæмæ, 
Мæн ке нæбал уарзис, уомæн! 

30 
Тетцойти Таймураз 
* * * 
Фæстæмæ фæккæсæ, фæснадæй 
Кæсун дæ фæстети, мæ уарзт. 
Фестадтæн æнгъæлдзаудзийнадæ, 
Фестадтæн цæстити æртдзаст. 
Куд арф банимахстай де ’нгаси 
Мæ бæлд, мæ нисантæ, мæ уарзт! 
Мæнæн дæ зин райсæн арази 
Уидæ дæ фæстæмæ фæккаст! 
Фæккæсæ еу ести рæуонтæй, 
Æма дин ци фæнди ихæс 
Нæ дзилли сæраппонд уарзонæй 
Ардау искæндзæнæн æнхæст. 
Фæккæсæ еу ести рæуонæй 
Еу хатт фæррæдуйæ хеваст. 
Æдта, куд нæ зонис, размæ мæ ке хонуй. 
Дæ еци фæстæмæ фæккаст! 

Уадзимистæ 31 
Куд хъæбæр базæронд дæ, мæ мадæ! 
Куд цола дæ æма куд æфхуæрд дæ! 
Бегарай куст, фуд незти ристадæ 
’Рмæст уионцæ де ’нгарæ æрдхуæрдтæ. 
Сувæллонæй ду лæгмæ æрцудтæ 
Стур бийнонтæн хуйунмæ, æхснунмæ. 
Кизги бонти рамардбæл фæккудтæ, 
Сæ гъог доцгæй, кæвдæси рæбунмæ. 
Лæвардтай цагъайрагау дæ тухтæ. 
Сæ хилтæй куд фæттарстæ, мæ хор, ду! 
Цирагъау, сæ хæдзари фæссугътæ, 
Сау зæнхау, сæ гъæуæгти ниссор дæ! 
Фал мæнбæл дæ фæскусти сахати 
Ниддæлгоммæ кæнисæ дæхе ду. 
Дзурд нæ уидæ дæ ходгæ «буллати», 
Дзурд нæ уидæ дæ кæугæ «дæгети». 
Цæстисугти æмхæццæ æхсир мин 
Фæддардтай уарзти хæццæ, не ’ртастай. 
Уæд дæ рист, дæ рæстзæрди зир-зир ми 
Мæ дзиллитæн фæндур исаразта. 
Куд раздахон дæ еци «хухотæ», 
Дæ кизгон фæткъурости лигъз фазæ, 

32 
Тетцойти Таймураз 
Дæ фæсонти идзаг сау дзиккотæ, 
Дæ цæстити таведзæ ирд гъазæ? 
Ку дин дарон цирагъ мæ дæндагæй, 
Ку хæссон дæ мæ къохти къанфеттау, 
Гъе уæддæр дин дæ хуæрзтæ гъуддагæй 
Неци хузи ес царди бафедæн! 
Кæд мæ кизги уинай дæ «хухотæ», 
Дæ цæститæ, дæ берæ уарзтадæ, 
Дæ фæсонти идзаг сау дзиккотæ, 
Уæд æрмæст раздахтон де ’взонгадæ! 

Уадзимистæ 33 
Куд хизта, куд, æ фурти! Уой мардбæл 
Ку нæййес æууæндæнтæ, мæ хор. 
Кæд, æ агæ фæууадзгæй уæлартбæл, 
Æнæдзоргæ мæйрохси цæлхнадбæл 
Гъæуæй рандæй æ фурти агор. 
2 Тегцойти Таймураз 

34 
Тетцойти Таймураз 
¦ * ¦ 
Тракторбæл хатгай уæ рæзти 
Æрцæуинæ изæрæй, 
Резиуонцæ уæ тæрвæзтæ, 
Уæ гъæунгæ мæ гъæрæй. 
Еугур синх мæ ку зудтонцæ, 
Нæ кодтонцæ мæ тæрхон. 
Мæн уæ синхи сйахс худтонцæ, 
Мæн худтонцæ уæ синхон. 
Фал куд резидæ дæ зæрдæ, 
Росбæл фенбæлдæй цума; 
Ратæхисæ ду тъæбæрттæй, 
Ислæууисæ уæлдзатма. 
Ци зæгъйанæ кæрæдземæн 
Нæ цæститæй, мæ зæрдтаг, 
Уой бæлвурддæр а дуйнебæл 
Нæ зæгъдзæнæй лæги ’взаг. 
Фал «Победæ» еу изæртæ 
Уæ колдуармæ фæууидтон. 
Ниссæххæтт кодта мæ зæрдæ, 
Ратар æй цума ирд бон. 

Уадзимистæ 
35 
Уæ колдуар нæ, фал нæ астæу 
Е æрлæудтæй скъæфæгау... 
Ма нимæхсæ мæ фендзастæй 
Давгæ-давгæй ахæстау. 
...Рацæудзæнæн нæ будурмæ, 
Хумгæнæнæй уотæ хуарз, 
Æз фесафдзæнæн нæ хъурмæ, 
Фал байтаудзæнæн мæ уарзт... 
Дæ «Победæ» ба, ка ’й зонуй, 
Ку нæбал зела æнхæст, 
Ку нæхса цъифи, донгони, 
Æримисæ мæн æрмæст... 

36 
Тетцойти Таймураз 
БУХАРХОДÆ 
Е никкæнуй бухарходæ, 
Нийсикъо кæнуй хъæбæр, 
Гъеуæдта æхе, тæходуй, 
Схонуй алкæмæй лæгдæр! 
Уохæнбæл мин ду фæхходæ, 
Ма фæккæнæ æрмæст дес: 
Ейæ хæссуй бухарходæ, 
Фал ибæл сæр ба нæййес! 
Кæд ибæл сæр ес, уæддæр æй... 
Ходи къудурау æй е: 
Ревæд ходæй ревæддæр æй 
Зунди морæ си нæййес! 
Уобæл фенбæлгæй, ма ’сходæ, 
Фал дæ ку гъæуа цидæр, 
Уæд ин бафæрсæ æ ходæ: 
Ходæ уомæй æй лæгдæр! 

Уадзимистæ 
37 
ЦÆРТТÆ ЕСÆГ 
Куст æнцаддæр, æфтуйагдæр, 
Ку нæ зонуй тæккæ знаг дæр! 
Æ тукани скълади уагæ, 
Фал кæнуй улдугъ тæфагæ. 
Уомæ ардæмæ хæлæрттæ 
Æрхæссунцæ фуси цæрттæ, 
Гъоги цæрттæ, хути цæрттæ, 
’Ма син ракæнуй лæвæрттæ: 
Царбæл — дзабуртаг сау салæ, 
Ку — бæхснуги баст, ку халæ, 
Ку — æнгуртæ, ку сапойнæ, 
Ку — æртисугон сагойнæ... 
Есуй цæрттæ, фал, æнгæрттæ, 
Е ку ’стегъуй махти цæрттæ: 
Фал æрмæстдæр еци цæрттæй 
Исаразта е хæдзæрттæ, 
Иссисурх æнцæ æ ростæ, 
Ниннæрстæнцæ æ фæсхъостæ, 
Рауагъта гæбæт, уой хæццæ 
Цæун райдæдта хæбæццæ. 
Е нæбал æй цæунгъон дæр. 
Махмæ гæсгæ — цæрунгъон дæр! 
Тугургъæдæмæ’й сгæлдзианæ, 
Цари сорæ ’й никкæнианæ, 
Фал уæззау æй, стур тæссаг æй: 
’Рмæст пъадвалмæ гæлдзуйнаг æй!.. 

38 
Тетцойти Таймураз 
¦ * * 
Иуазæгуарзæг æй Габол: 
Дæубæл нийдзулуй æнæбæрцæ — 
Æрмæст ку ’рбахæссис дæ хæццæ 
Д’ арахъ, дæ финги харз, дæ дзол. 
Дæ бон кæд уотæ нæ’й, уæдта, 
Дæуæн фусуни ’гъдау дæтта? 
Фæууй де ’стъолбæл игъæлдзæг: 
Дæубæл уфсуй, кæнуй мин зари, 
Дуйне дæр дин дæттуй лæвари, 
Цъофуй гъеотæ зæрдхæларæй, 
Цума дæ номбæл дæ хæдзари 
Кувд исаразуй æхуæдæг! 

Уадзимистæ 
39 
ТÆГÆР 
Устур бæрæгбони Тæгæр 
Кувди баниуазта æгæр. 
Нæбал бафæсмардта Дудари — 
Сæ мæнкъæй артели сæрдари, 
Гъе кенæ ’й рангъалдта æндæр. 
Сбадтæй æ хуæдфарсмæ Тæгæр. 
Æхемæ ’рбалвасгæй сæрдари, 
Загъта ин æ гъоси: «Дудари 
Гъæлайæн дуйнебæл нæййес. 
Нæ зонуй нæ зæрдæ, нæ ес. 
Мæнæй косгутæбæл ци ’йгъосуй, 
Кæмæн уи ци аргъ искæнон — 
Æ сæр æндæр хузи нæ косуй, 
Гъеуотæ гъæла æй бунтон... 
Артели сæрдари сæрдар дæн! 
Дудар ба адæммæ нийдардæй!.. 
Æрмæст мæ сæр ма си, мæ сæр, 
Уæгъдæ ку исуидæ уæддæр»... 
Дудар ин: «Де ’ргон дзурд æнцон æй, 
Загъта, — дæ сæр ба дин æгæр 
Исуæгъдæ кæндзæнæн, уой зонæ»... 
Æма иннæ сæумæ раргом æй: 
Кустæй сурд æрцудæй Тæгæр. 

40 
Тетцойти Таймураз 
* * * 
Уардта æхсæвæ æнæскъунгæй. 
Адтан фурдзæлвæ донластау. 
Æма нæ ’хсæви уомæл думгæ 
Еу толдзи бунмæ æрхаста. 
Хустæн цинели. 
Дæу мæ фуни, 
Æна, æхсицгæ фæууидтон. 
Кудтæ нæ цъифæ каурæбуни, 
Нæбал мин адтæ цæунгъон. 
Мæнбæл æставд æртæх нæ, фалæ 
Калдæй дæ содзгæ цæсти дон. 
Мæ сæрмæ толдзи ме ’ригъали 
Сæумæй ду адтæ, — æнгъалдтон. 
Схуста мæ зæрдæ маст æ туасæй, 
Уардта еудадзугæй хъæбæр. 
Æна, ма тæрсæ, топпи хуасæн 
Нæййес хулуй ниууæн уæддæр! 

Уадзимистæ 
41 
ФÆДЗÆХСТ 
Тугъди циренæй, мæ бæстаг, 
Здæхис цæфæй уæхемæ. 
Мæнæй фæххæссæ мæ зæрдтаг 
Салани дзурд нæхемæ. 
Кæд уа мæ фидæ сæрæгас 
Æрдзорæ ин, ме ’нгарæ, 
Не ’взонг зæрдити уарзт, нæ тас, 
Нæ нифс æма не ’хсарæ. 
Зæгъæ, нæййес мæнæн æппун 
Рæстæг писмо финсунмæ. 
Æрмæст мæ фуни фæццæун 
Æ хæццæ æхсæдунмæ. 
Зæгъæ, нирругæ кæндзинан 
Налат æнауæрдон æзнаги 
’Ма бабæй хуасæ кæрддзинан 
Колхози фонсæн уæд Даргъ таги... 
ДУ фаеууиндзæнæ, мæ синхон, 
Мæ сау æрфуг мæйдзæсти. 
Æрдзорæ уомæн дæр æргом 
Мæ сагъæстæ мæ бæсти. 

42 
Тетцойти Таймураз 
Фæрсæй, ци косуй, куд цæруй. 
Мæнмæ, фиццаг куд уидæ, 
Уоййау абони дæр бæллуй? 
Мæ нихмæ ма ’й æ фидæ? 
Зæгъæ, æдзох æй имисун, 
Кæнун ибæл æнвæрсгæ. 
Æрмæст нæ уарзтæн фæттæрсун, 
Мæлæтæй дæн æдæрсгæ. 
Хæссун мæ дзиппи æ хузист, 
Хаттай кæсун имæ нимæхсгæ. 
Æз дæн уой фæрци фатæй хизт, 
Мæхе ибæл кæнун фæдзæхсгæ.. 

Уадзимистæ 
43 
* * * 
Гæр, уæддæр уæхæн уæззау сахати 
Ду цæмæн сиййевдзи дæ мæнбæл?! 
Мæлæтбæл æдосæ цалдæр хатти 
Бурсти ’хсæн фæууинæ хæрхæмбæлд. 
Рагæлстан æзнаги еу бунатæй, 
Фал нæ роти ’мбес фæцæнцæ мард. 
Гæр, уæддæр мæнбæл уæхæн сахати 
Ду цæмæн сиййевдзи дæ, мæнгард? 
Уарзти ард ду ести нæ бахуардтай, 
Ести мин мæ зæрдæ нæ истай, 
Ести мин дæ зæрдæ нæ равардтай? 
Æви дин фегадæ дæн, кизгай! 
Куд зæгъон мæ маст æма ристадæ 
Мæ лимæнтæн, о, æгæр хуæрзконд?! 
Етæ дæу худтонцæ уарзти кадæ, 
Етæ дæу худтонцæ мæ амонд. 
Фал мæ зин, мæ кади тохи хæрди 
Дæ зæрдæй ду разиндтæ тæссонд. 
Мæн фенамонд кæнунæй дæ царди, 
Гæр, ду ба иссердзæнæ амонд! 

44 
Тетцойти Таймураз 
Мæ амонд дæттун нур мæ бæстæмæ: 
Е нурма нæма ’й бозгъон мæнæй. 
Ку хауон, мæн сесдзæнæй фæстæмæ, 
Ку мæлон — игас мæ кæндзæнæй. 
Уобæл баст мæ уарзт æма мæ бæлдæ, 
Уобæл баст мæ цард æма æнгъæл. 
Зини дæр, цифæнди нæдтæбæл дæр 
Е некæд сиййевдзæнæй мæнбæл! 
Нур дæ уарзт нæ, фал цума дæ мардбæл, 
Мæ лимæнти сосæгкæй кудтæн. 
Мæ цинели цъæх дусæй фæснадмæ 
Цæстисугтæ расæрфун уæддæр... 

Уадзимистæ 45 
Тугъдæй сиздахтæй сау лæхъуæн. 
Цума æхсæви рæсæнуати 
Цубур рæстæгмæ æрлæууæн, 
Æ гъæу бангъалдта ’нцад сахати. 
Уогæй тугъдонæй фæлмастдæр, 
Кастæй хæдзарæ тургъи тармæ. 
Еунæг акъадзи æрмæстдæр 
Кодта сæудари лæуд сæ дуармæ. 
Хизта æ мадæ уой æцæг, 
Æхсæвæ-бонмæ сагъæсгæнгæ. 
Рандæй хæдзарæй, мæгурæг, 
Æ сау цæститæ не ’рихгæнгæй. 
Æрмæст фæскарз тугъд æрхизтæй 
Фидæ фашизми ауиндзæнæй... 
Лæхъуæни зæрдæ куд ристæй! 
Кодта стур мæтæ, куд цæрдзæнæй. 
Æ цæстисугтæ нихъуардта 
Кæрдзин æма гъæдиндзи хæццæ, 
Уæддæр зæрдитæ æвардта 
Æхецæн ейæ æнæбæрцæ. 
Уогæй е ’сонмæ разæнгард, 
Хизта бригади кусти радæ. 
Нæма лæдæрдтæй, е ке ’й цард, 
Æхуæдæг ке æй сабуйрадæ. 

Киунугæ 
«МÆ РÆСТЗÆРДÆ ÆУУÆНКÆ»-Й 
1974 анз 
^бХЭ^ 
МАДÆМÆ 
Мæнæн æвæд 
фæндæгтæбæл — мæ цуд, 
рæдуйгæдæр, 
ка ’й зонуй, фæккæндзæнæн. 
Мæнбæл, дорау, 
уæд фехсдзæнæ мæ фуд? 
Мæноæл, дуарау, 
дæ зæрдæ æхгæндзæнæ? 
Нæ дæн фудгин. 
Ду скодтай дæхуæдæг 
мæнæн уæхæн 
бухсагæ тухгин зæрдæ, 
нæ дзилли бæлд 
уомæн куд уа фæтæг, 
куд нæ тæрса 
сгухтади нади хæрдæй. 
Зини æма 
мæлæти медазар, 
тугъди нифсгин 
æма тæссаг сахати 
мæнæн адæм, 
мадау, иссæй хъазар, 
æма мин уой 
никкæнæ мади хатир. 

Уадзимистæ 
47 
Мæн бахсиста 
æ уарзт æма æ маст, 
æ бæлд æма 
ирæзгæ сæребарæ. 
Мæ зарæ нур 
зæрдтагæй уой рахаст, 
уой бауорамун 
нæ ’й мæ хъарæ! 
Æууæндæ, тугъд 
нæма фæцæй мæнæн, 
æнгъæлæ мæн 
тугъдтитæн сæ тæссаги, 
кæцæй нæййес 
фæстæмæ æздæхæн, 
о, ме ’гæрон 
тухсагæ ’ма бухсагæ! 
Байронх дæн стонг, 
æнцойнæ ’ма уазал 
æма кæсун 
не ’сонмæ цæхæрдзæстæй: 
æрмæст айдагъ 
æ мади ка уарза, 
е фурт нæма ’й 
йе ’схæссæг фидибæстæн! 

48 
Тетцойти Таймураз 
МАДДÆЛОН ДЗУРД 
Кæд, миййаг, æ байергъæв кæнунмæ 
истудта хуæнхти къæйтæ Ирæф? 
Кæд, миййаг, æ тæрегъæд кæунмæ 
æй гъеуотæ фурсатæг уæлдæф? 
Е кæддæр баргин хъали хумгæнди 
æ зинæй никкæуидæ уарзтау, 
ку фуддзард ниссæттуни стур фæндæ, 
рохсдзинадау, мæгурмæ хаста. 
Ку æ хъур цæстисугтæй идзагæй 
æрвиста æзнæгтæмæ азар, 
ку нæрдтæй киндзæхсæвти цъæхснагæй, 
ку ризтæй æ фурцийнæй æ зар. 
Искодта дессаг зартæ æносмæ 
зунд æма аййевадæй æнхæст, 
фал игъустæй æрмæст гъосæй-гъосмæ, 
фал цудæй цъухæй-цъухмæ æрмæст. 
Кæд нæ дзурд æносей æнгарæ’й, 
сабийау ирæзагæ’й, уæддæр 
Уоми æй мæ адæми æфсарæ, 
мæ адæми циргъ зунди къæсæр. 

Уадзимистæ 
49 
Уоми æй адæмон зæрдиуагæ 
æд уарзтадæ, æд цийнæ, æд маст. 
Маддæлон дзурд мæнæн адæймаг æй. 
Адæймаг æд æхсарæ, æд уарзт! 
Азæлæд мæ хуæнхбæсти, мæ фæзти. 
Æ зундбæл ин кæнæнтæ стур дес. 
Æнæ уой мин нæййес фидибæстæ, 
ниййерæг адæм дæр мин нæййес! 

50 
Тетцойти Таймураз 
БÆРЗÆ БÆЛАСÆН 
Кæд, кизгау, арвигъæрæй фæттарстæ? 
Дæ цъæх пъолци дæуæн дæ уæрагмæ, 
Уотемæй, æнæхуайгæй, бакастæ 
Мæ къæразгæй, цума дæ зæрдтагмæ. 
Ес, мæ хор, гъар хонсари бæлæстæ. 
Цубур пъолци æппун нæ хæссунцæ. 
Дæ фаззонау æнцæ сæнтцъæх цæстæ, 
Фал сахуардæй ку некæд тæрсунцæ. 
Сæ мудтæфæй зæрдæ ку барезуй, 
сæ фæлмæн дзæгæрæгмæ ку ’сгъар уй, 
Сæ сатæг баниуазун фенгъезуй. 
Уотид уарун сæ сифти не ’ргъаруй. 
Мет нæ, фал хорæйдзаг стур бæркадæй 
Хаттæй-хатт сæрдигон сæттиуонцæ. 
Салдæттæбæл уионцæ нимади, 
Хумгæнгутау налогтæ фистонцæ. 
Рæзæ нин ку нæбал фæддæттунцæ 
Калд бæласау, се ’ндæргъцæ сæ еци 
Тухгин уарзтæй æмгупп никкæнунцæ, 
Гур-гурæй исцæфсунцæ нæ пеци! 

Уадзимистæ 
51 
¦ * * 
Еунæг мади седзæр фурттæ 
Не ’сæздахтæнцæ тугъдæй, 
Хезгæй æ рæстод æвудти, 
Тас æма мæстæй сугъдæй. 
Нæ зиндтæнцæ æ цæргæстæ 
Цæстисуг æма хъурмæй, 
Æ фурттæмæ æнгъæл кæсгæй, 
Æ хæдзари бакурмæй. 
Нæ зонуй нур дæр, куд æнцæ. 
Еунæг дæр си нæ зиннуй, 
Фал си тугъдмæ ку цудæнцæ, 
Уæди хузи сæ уинуй. 
Курмæ ун ин нæй нимади: 
Нецибал уинуй цæстæй, 
Фуртти ба уинуй рист мади 
Алцилæдæрæгзæрдæй! 

52 
Тетцойти Таймураз 
* * * 
Ду зудтай, лæгдзийнадæй зудтай 
Мæ бæгъатæр фиди, æнæмæнгæ. 
Мæсугау ин ду адтæ æууæнкæ, 
Ду ба уой дæ æууæнкæ худтай. 
Е колхоз аразта нæ гъæубæсти. 
Агурдтонцæ,й цъолбертæ æд рун, 
Гъузионцæ мæйдарти нæ рæзти, 
Лæууионцæ нæ кауи рæбун. 
Уæд фестидæ мæсуг нæ хæдзарæ, 
Советон хецауади мæсуг. 
Фæндзæхстонæй æхстонцæ ’й мæйдари, 
Фал некæддæр фестадæй фунук. 
Сæ фæттæй нæ къирæй исæрститæ, 
Нæ къæразги æвгитæ æрмæст 
Листæг пурхæй, куд дори кæрститæ, 
Кæниуонцæ зæнхæмæ пæррæст. 
Нæ хуссæни бунмæ нæ гæлдзидæ, 
Ниййаууон нæ кæнидæ æна, 
Фидæ ба æд наган ратæхидæ, 
Ратæхидæ мæлæтмæ, фатау. 

Уадзимистсе 
53 
Къуæрегæйттæ æ хæццæ не ’мбалдтæн, 
Фæууининæ,й мæ фуни æрмæст... 
Уой еу бон æрхастонцæ йе ’мбалтæ. 
Адтæй цæф, тогведудæй фæлмæст. 
Нæ рамардæй, ракастæй фæстæмæ, 
Цидæр хъарæ йе ’нгаси гъазта... 
Къохи бæсти гъеуæдæй фæстæмæ 
Ревæд дус рони цавдæй хаста. 
Ревæд дусбæл æд зин æмбæлинæ. 
Фал цума æ федар цонг уæддæр 
Ниууагъта æцæг тугъди кæддæр, 
Æз гъеуотæ æрмæст æнгъæлинæ. 

54 Тетцойти Таймураз 
Ку некæд фæууидтайнæ готони 
Нæ дзæгъар хъоппæгъдзæстæ сурх гъог! 
Цæстæбæл ку рагъазуй абони, 
Уæддæр ма рауазал уй мæ тог. 
Ци мæгур рацæуидæ ауæдзи, 
Гъеуæдта æрхауидæ æваст; 
Никкæуидæ Хуцаумæ, æвæдзи, 
Никкæнидæ æ уæсмæ тухст уаст. 
Исæй, цид, æргъувидæ мæ фидæ. 
Тухфудтæй ислæууидæ нæртон, 
Æ фæстагдæр тухтæй рахуæцидæ, 
Раласидæ туххæйти готон. 
Фидæ дæр готонбæл еунæг къохæй 
Æнхусæн æрмæст размæ хуæстæй. 
Æ фæллад ин саста æ хъурдохæн, 
Хед, тогау, æ уадæлттæй лæстæй. 
Исхъæртидæ и хуми кæронмæ, 
Фурæстонг, фурфæлладæй сонтау 
Кæрдæгбæл бахауидæ дæлгоммæ, 
Пулеметæй хуфийнæгондау. 

Уадзимистпæ 
55 
Нæуæгæй исистидæ, готони 
Сиуæбæл ниххуæцидæ федар, 
Æрдеуаги бæсти æ зинбони 
Игъусидæ будури æ зар: 
«Тох æмбесбæл нæ ниууадздзинан, 
Мах не ’ности тогцъиртæн 
Стонгдзинадæ ке ниссадздзинан 
Багъæуагæдæр циртæн! 
Алли зин дæр ниффæраздзинан 
Аци стонгæй, æфхуæрдæй. 
Нæуæг цард ба исараздзинан 
Мах нæ тох æма зæрдæй!» 
Уотæ зардта рæстзæрдæ муддзæстæ, 
’Ма фесавдæй æ царди хъурдох. 
Цума ин фæрсаг кодта нæ бæстæ, 
Уотæ мæмæ кæсидæ æдзох. 
Еци зар мæ иста æ уæлкъохтæ, 
Лæвардта мин дессаги исон, 
’Ма нæ бæстæ æд фæткæ, æд тохтæ 
Æз мæ фиди цæсгони уидтон. 

56 
Тетцойти Таймураз 
* * * 
Сæлфунæг — цæлæмбуддæр æфсийнæ 
Арв нимбарзта хонхæй, къæдзæхæй 
’Ма сæлфуй æ листæгдæр сарсинæй 
Инсадæй листæгдæр æртæхæй. 
Æргъæфсунцæ бæлæстæ фæскауæ, 
Нæ цæуй си нæ мæргъти æскъодт. 
Арв, цума сæнтсау мегъи фæскъауæ, 
Къæйдорау мин ку ’лвасуй мæ уод: 
Фæгъгъæуй мæ гъеуоци рæстæги, 
Дунгитæй куд фæддунд уй æнхъуæт, 
Зундгин арв куд ниннæруй хæстæги, 
Сахуарун куд райдайуй сæххæт. 
Фæффæндуй мæ, арв кæми ферттевуй, 
Еци здухст мегъгин арви нигъгъæр, 
Еци къæдзтæ æрцити цæхæр, 
Æнсувæртау мæ реумæ нилхъевун! 

САХУАРУН 
Дæ разæй дæ думгитæ æсхуайгæ, 
Къæдзтæ-мæдзтæ цæхæр æрцитæй 
Гъунтъуз мегъти рæхуайгæ-рæхуайгæ, 
Гъæугæрони фæззиндтæ цитæй. 
Низзилдтай.ругихæццæ хæмпæлтæ, 
Низзуввутт сæ кодтай кумæдæр. 
Цума ласис бæлæсти хъæппæлтæ, — 
Усхъуммитæ схаттай сæ сифтæр. 
Арвидзаг бæзхъурæй ку ниннæрдтæ, 
Дæ дæс мин дзармадзаней хъурæй, 
Уæд цума батудтай гъæумæ дуæрттæ — 
Гъæунгтæбæл батахтæ гулфæй. 
Дзæхæрамæ уæлкаутæ ’рбауадтæ, 
Гъосинтæй æргæпп кодтай рæуæг, 
Тургъи астæу скафтай бæгъæнвадæй, 
Исæрдзæф дин кодта тæдзунæг. 
Ку нæ дин нæ тæрсинæ фегадæй, 
Уæд цифæнди биццеуæй хуæздæр 
Бæгъæнсарæй æма бæгъæнвадæй 
Искафинæ дæ хæццæ æз дæр! 

58 
Тетцойти Таймураз 
Нæ бæлæстæ фурцийнæй кæунцæ 
Дæ фæлмæн æхсицгон сæх-сæхæй, 
Коммæгæс цæмæдесæй лæуунцæ, 
Нæ халсартæ нæрсунцæ цъæхæй. 
Зæнхæ дæр, уомæл арвау, фестадæй 
Дæ фæлмæн сузгъæрини сæх-сæх; 
Дæ кæдзос ирд уæлдæфæй, ме ’рвадæ, 
Æнхъуæт цард нæ гъæубæстæй æхсæ! 
Басастай сухæ зæнхæн йе ’донуг, 
Идæрдтæмæ рахснадтай фалдзос, 
Фал, дæ тагъд фæззиндау, æй æнбойни 
Дæ райевгъуд æма дæ фæгъгъос. 
Кæмæ бæлдтæн, фал ка нæ бабадтæй 
Мæ фингæбæл, мæ еци æрдхуард 
Раст цума мæ колдуарæй раздахтæй, — 
Æз кæсун дæ фæстети æнкъард. 

Уадзимистæ 
59 
ФÆСУАРУН 
Исистонцæ сæхе рæуæг мегътæ, 
Куд и донасадæнæй æргъау. 
Исзиндтæнцæ цъетети уорс тегътæ, 
Нæ уæлфинги зæрæндти сæртау. 
Раст цума æ игурци сахати, 
Æй дуйне æмбесонди рæсугъд. 
Нæ сугъта æй цума æнæхатир, 
Лæгмарæг, æрдзæсодзæг стур тугъд. 
Фæсæртадæй тæлфунцæ бæлæстæ, 
Бæрзонд арв æй дессаги сæнтцъæх; 
Фуридардмæ уинуй лæги цæстæ, 
Игъусуй — сосæг дзурд дæр дзæбæх. 
Æрдзæ ходуй гъæдæй, цъæх будурæй 
’Ма æртад хумти сæрмæ бæрзонд 
Ниссагъта арви реубæл хуæрзконд 
Майданау æ Сослани æнгурæ. 

60 
Тетцойти Таймураз 
* * * 
1 
Де ’ной, Дигорæ, куд нæ зонун, 
Куд нæ фæразун æз цæрун! 
Зæрдæй фæндуй мæ дæ уарзон ун. 
Хуæздæр амондмæ нæ бæллун. 
Дæ алли къум дæр, алли дор дæр 
Зонун, куд евгъуд фиццаг уарзт. 
Раст ма дæ сæрмæ арви хор дæр 
Кæнуй зæрдтагдæр мади каст. 
Уарзун дæ сатæг дзæхæратæй 
Мæргъти цъæбар æма цъубур, 
Де ’вваст думгитæ, дæ къæвдатæ, 
Дæ арви /рттивд æма гур-гур. 
Куд стонг æ мади гъар къæбæрæй, 
Æппун не ’фсæдун дæ уиндæй, 
Дæ дзурд, дæ тохи зарти гъæрæй, 
Дæ лигъз æвзаги циргъ зундæй. 
Фæнди æнцон, фæнди уодхарæ, 
Фæнди æнтæсти уæд мæ тонх — 
Æрмæст ду дæ мæнæн ме ’фсарæ, 
Мæ нифс, мæ зæрдæ, мæ уорс хонх. 
Ку суай мæнæй тухгин арази, 
Ку уон мин хатти æнтæстгин, 

Уадзимистæ 
61 
Уæддæр æз дæн дæуæн дæ рази 
Дуней дуйнемæ ихæсгин. 
Мæнæй маке кæнæд нур гъаст, 
Æрмæст ду ке дæ мæ хевастдæр 
Хормæ тæхагæ фиццаг уарзт 
Ма азæлагæ фæстаг уарзт дæр! 
2 
Ци дин кодтон, æдта, ци ди дарун? 
Æнæ дæу, тар арвау, ниммæйдар ун. 
Æнæ дæу цæмæн кæнун æнод, 
Мæ ниййераг Дигорæ, мæ уод. 
Гæр, циуавæр зæрдæ ми ниввардтай, 
Æхсирау мин, æдта, ци бадардтай, 
Циуавæр кæрдзинæй мæ хастай, 
Циуавæр авдæни мæ узтай? 
Фуддæр знаг мин фестуй дæ бафауæг, 
Мæ зæрдтагдæр уарзон — дæ бастауæг. 
Нæ уадзун биндзæ бадун дæубæл, 
Ду ме ’сонмæ, мæ тохмæ стур бæлд. 
Ци тухæй мæ æлваси дæхемæ, 
Ци цъухæй мæ æрвети дуйнемæ, 
Ци уарзтæй мæ рæвдауи фæлмæн, — 
Цæмæн уотæ зинаргъ дæ мæнæн! 
Кæд мæ реуи косис зæрди бæсти, 
’Ма æносмæ дæубæл банихæстдæн. 
’Ма мин кæд дæ кæронмæ цæргæ’й 
Дæ мастæй, дæ фуруарзтæй нæргæй?! 

62 
Тетцойти Таймураз 
БЕРЕКЕТИ ГАГИДАУ 
Уæд нæмæ нæ кустæй берæ берекет, 
Мах си идзаг армæй куд уæн харакет. 
Биццеу си ислæг уй, лæг си исфедар уй 
Цардæн, лæгдзинадæн, цард ба исфедауй. 
Рæсугъд киндзæхсæвтæ, идзулд таггæнæн 
Æма си кувдтитæ арæх куд кæнæн. 
Уарзтау куд федауа нæ фингæ дуйнемæ 
Не ’гъдау, нæ ниуæзтæ, не ’ртæ къереемæй. 
Куд уа хъæбæр хъазар нæ алли лæгæн, 
Æрмæст си æлхæнгæ куд неци кæнæн. 
Уобæл куд не ’ййевæн нæ зунд, нæ лæггадæ, 
Нæ уарзт, нæ фидтæлти, нæ рæсугъддзинадæ. 
Нæ нур си не ’зинæй куд уа гъæздугдæр, 
Æрмæст хумгæнæгмæ уæд никки фулдæр. 
Не ’знаг дæр æфсес уæд — къæбæр куд нæ кора, 
Е ба нæ зæнхæмæ алкæд ма лæбора. 
Не ’фсæдуй? — Уæд имæ махæй фулдæр хуар: 
Уæд махмæ ’ртæ къерей, не ’знагмæ — цуппар! 

Уадзимистæ 
63 
МÆ ЗÆРДИХАТТ 
Мæ зæрдихатт раййевун нæ фæразун: 
Æмбесмæ ’ма æрдæгмæ некæд уарзун. 
Мæнæн мæ уарзт æй царди дæргъæн догъ, 
Мæнæн мæ уарзт æй царди дæргъæн тох. 
Хуарз догъ нæййес догъони еунæг гæппæй, 
Карз тох нæййес тугъдони еунæг тъæппæй. 

64 
Тетцойти Таймураз 
* * * 
Тæходуйтæ, æма дæ царди 
Адæмæн ести хуарз фæууо! — 
Еци бæлд, раст цума йе ’рдхуардмæ, 
Æрбацудæй мæнмæ хуæддзо. 
Фæссурдта ми ме ’ндæр бæлдтитæ, 
Æндæр гъуди æма нинкъард, 
Раст цума нихмæлæуд фæндитæ. 
Бонгинау мин райста мæ цард. 
Фæссурдта е мæнæй ристадæ, 
Мæ зийнадæ æма фæллад, 
Федæнбонмæ мæнæн фестадæй 
Мæ цийнадæ æма мæ над. 
Адæм ба мин рæдау сæхуæдтæ 
Фæккæнунцæ æнхус æдзох, 
Амонунцæ фидау мæ нæдтæ, 
Фæддæттунцæ зини сæ къох. 
Ка фæййесуй стур уаргъ æхемæ, 
Ке райеуварс кæнунцæ ’нцад, 
Уæхæн сау биццеуау, мæхемæ 
Æнæбон æркæсун стæн хатт. 

Уадзимистæ 65 
* * * 
Фæнди къæвда, фæнди æнхъуæт, 
Фæнди мæ дунгæ кæнæд хъан, 
Æз æрмæст размæ цæун, уæд 
Æрмæст зæрдесгæ мæ нисан. 
Нæ* нæ, не ’суодзæнæн цагъар 
Листæг гъуддæгтæ ’ма фæткæн! 
Фингæ, хæдзари адгин гъар 
Нæбал раздахдзæнæнцæ мæн. 
Зинбæл баййивтон æз æнцон, 
Бинонти цардбæл — цæугæ цард, 
Фæнди уæхерити мæцон, 
Фæнди фæууон идарди мард. 
Нæ дæн бæласæй тунд сифтæр, 
Мегъи фæскъауæ дæр нæ дæн; 
Æз дæн ме ’сонмæ æхст цæхæр 
Мæ дзилли нифс æма зæрдæн! 
Мæ над цифæнди зин фæууæд. 
Хонхау лæгæрдгæй цæудзæнæн! 
Æрмæст нисан! Нисан мин уæд! 
Æнæ нисан нæййес цæрæн! 
3 Тетцойти Таймураз 

66 
Тетцойти Таймураз 
* * * 
Цагъар не ’суодзæнæн нæдæр 
Мулкæн, гъе кенæ мæгурадæн, 
Студæн, гъе кенæ — хахурадæн, 
Раст ма рæсугъди уарзтæн дæр! 
Цагъар не ’суодзæнæн цифæнди 
Дуйнетæ райсæг тухæн дæр, 
Зундтитæ сайæг рохс бæлдæн дæр, 
Зæрдитæ тайæг цъухæн дæр! 
Цагъар, ка ’й зонуй ’ма, исон 
Æрмæст адæни сæребарæн, 
Куд хонхæй уайгæ адгин дон 
Цард фæлундагæ зæнхи цъарæн. 

Уадзимистæ 
67 
* * * 
Ка загъта мин, æрмæстдæр тугъди 
Лæгдзинади сæр гъæуй? 
Сабур цард ба æ хуæздæр скъухти 
Æнæ уой цума цæуй? 
Лæгдзийнадæ царди байрæзти 
Гъæуй алкæд, куд хуæрзаг 
Арф уедагæ — толдзи къабæзти, 
Куд уйнаг хуари муггаг. 
Е гъæуй нæ æнæ бадзурдæй, 
Куд хуймони — æ готон, 
Куд цæргæси — федар базуртæ, 
Догъиуайæги — догъон. 
Лæгдзийнадæ рæстдзийнадæбæл 
Æнæ адæмон тугъдæй 
Бацæуидæ содзгæ артмæ дæр, 
Содзгæ арти дæр сугъдæй! 
Фуддзийнади сайд фæлхæтæнтæбæл 
Еузæрдон уни фæлтау 
Лæгдзинадæ ауиндзæнтæбæл 
Кодта ауигъдæй хъеллау. 
Ка не ’ндеуй рæстдзийнадæбæл 
Хъипп кæнун дæр, хъипп, гъеуой 
Неци хузи, неци адæбæл 
Тугъд искæндзæнæй герой! 

68 
Тетцойти Таймураз 
* * * 
Мæ рæстзæрдæ æууæнкæдзийнадæ, 
Цъæх арвау, алкæмæн æй игон. 
Æй арвау æ комкоммæ цийнадæ, 
Æ цифæнди рист дæр æй æргон. 
Ка мæ уарзта æма ка нæ уарзта, — 
Цæстуарзон еугурей дæр худта. 
Мæ катаймæ æма сæ мæ мастмæ 
Æрдхуæрдтау мæ зæрдæмæ худта. 
Зундæй мæн æхсистонцæ еуетæ, 
Авинстонцæ стур балций нифсæй. 
Раст цума мæ уарзтонцæ дуйнетæ, 
Раст уоййау мин мæ цард дæр иссæй. 
Мæ зæрдæмæ иннетæ цудæнцæ 
Цъифæ къæхтæй æма лæкъæрдæй. 
Зæрдибунæй ме ’рхаудбæл худтæнцæ, 
’Ма кудтæнцæ ме ’стахтбæл зæрдæй. 
Кæдзосæй сауæдонау байзадæй 
Гъеуæддæр мæ комкоммæ æргон, 
Цъæх арвау алкæмæн дæр игон 
Мæ цæстуарзон æууæнкæдзийнадæ. 

Уадзимистæ 69 
Æз фæсмойнаг нæ дæн, ме ’нгарæ, 
Зин æй мæ куст æма мæ цард. 
Исдæн рæстзæрдæ гъезæмарæ, 
Фал хуарз — нæ си кæнун æнкъард. 
Фал хуарз — мæ гæдзи тухт рæстадæ 
Дзиллæй фæразун римæхсун, 
Цума ме ’науæрдон ристадæ 
Бæрзонд куйгæлдзæнæй æхсун. 
Ес ма беретæ ба мæ рази, 
Царди равзарæд уотид зин — 
Некæмæйбал фæууй арази, 
Исуй нæ равгæ ин фудгин! 
Уæхæн ефстаги «фурзундгинти» 
Æппун нæбал гъæуй нæ уарзт, 
Дзилли сæраппонд кадгин зинтæй 
Æнцæ се ’сони уæнгæ тарст. 
Сæхе хъал цард, сæ зунд, се ’гъдау æй, 
Сæ бæлд — лæгдæрти исафун, 
Сайун сæ царди исхуцау æй, 
Сæ лæгдзийнадæ ссæй давун! 

70 
Тетцойти Таймураз 
Нæ ’нцæ нæ нури сконд. 
Æзини! 
Зæронд — сæ миутæ ’ма сæ кой. 
Æз ба уинун ме ’сгухт мæ зини, 
Мæ зин не йвæрун уони ’ккой! 
Мæ зин — мæ уарзт æма фæллойнæ, 
Фæнди уæд маст, фæнди æрхун, 
Куд фæсатаки стур æнцойнæ, 
Æз еунæгæн дæр нæ дæттун! 

Уадзимистæ 
71 
* * * 
Цума тоггини хили фæдбæл 
Мæнæй ме ’рдхуарди фæххецæн, 
Хатгай, æндæр лæгау, рæстæгмæ 
Æз райеуварс ун мæхецæй. 
Цума римæхсгæ гадзирахат 
Мæхе кæдзос бæлдæн исун, 
Уоййау мæ еци гацци сахат 
Фæрсæй мæхемæ фæккæсун. 
Уæд ми нихмæвæрд дууæ зунди 
’Ма дууæ лæги фæццæруй; 
Сæ еу æ кард цæвуй мæ сунти, 
Иннæ мæ фарсмæ фæццæуй. 
Сæ еу фестауй мæ финститæ, 
Иннæ сæ артмæ фæххæссуй. 
Фал æрискъетун мæ риститæй, 
Хор мæ зæрдæмæ никкæсуй. 
Уинун райдайун мæ рохс федæн, 
Мæ нифс мæ ристи нигæнуй, 
Фал, еунæг уогæй, дууæ ке дæн, 
Е ми æруагæс нæ кæнуй. 

72 
Тетцойти Таймураз 
МÆХЕ ЦАРДМÆ 
Дæ зуст фæткити мæ студтай, 
Кодтай куд мадæ фурти гъонбæл; 
Ку ба хевастæй æнсудтай 
Зинæй зиндæрмæ дзилли номбæл. 
Дæу некæд кодтон гъуди дæр. 
Куд æгæрон дæ æнгъæл адтæн 
Зæнхон цифæнди зин сахати 
Æма мæлæтмæ цуди дæр! 
Де ’фсесбæл некæд аурстон, 
Æз дæу, фудау, гæлстон фæдесмæ, 
Ку, хуарз муггагау, иурстон 
Дзиллæн галеу æма рахезмæ. 
Цума мин уайсæ кедæр бæх, 
Æз дæу тардтон зиндæр æвæдти, 
’Ма мин ниййерæги дзæбæх 
Нæ, фал ме ’знаги хуарз ку фæдтæ! 
Хатгай растъегъисæ мæ цар, 
Гæлстай еуварсмæ уодæгæстæй, 
Уæддæр дæуæн не ’сдæн уацар, 
Не ’сдæн кудфæнди коммæгæс дæр! 

Уадзимистæ 
73 
Нæййес ме ’нсæр аккаг дæнцæ — 
Адæн иссæнцæ нур тæлфагæ... 
О, æртæ царди дæр нæ ’нцæ 
Мæ бæлд æма зинæн сæ фагæ! 
Уæддæр дессаг куд нæй, дессаг! 
Зинаргъ дæ зин æма стур тохти. 
Цума мæнæуи хуарз муггаг, 
Хæссун дзиллæн æз дæу мæ къохти. 
Æма, ка ’й зонуй, фудæнæн 
Мæнæн еу рауæн исæмбал дæ: 
Цума айдагъ мæхе нæ дæн, 
Ду дæр айдагъ мæхе нæбал дæ! 

74 
Тетцойти Таймураз 
УАРЗТ 
Æдта æнæ мегъæй нæ арв ци хиццаг æй! 
Идзулд, æнæмæтæ фæууй хоридзагæй. 
Хуæнхтæ æрцæунцæ цума гъæурæбунмæ. 
Маргъау, лæг фæгъгъавуй хормæ истæхунмæ. 
Бæрзонд, æнæзмæлгæ дзæху мегъæмбæрзтæй 
Фæууй тауæрæхъи гъудитæгæнагæ, 
Æма ймæ дæнттæмæ кæсунцæ бæлæстæ 
Сабий цæмæдесæй уæлбилти цъæх тагæй. 
Сахуарди æзмæнсти æ гъаст, æ мæститæ 
Йе ’нхъирдтæ æрфгути усхъæзæй февдесуй. 
Æрцитæ фæккалуй æ сау зуст цæститæй, 
’Ма зæнхæ низмæлуй æ гъæр, æ фæдесæй. 
Уæдта фæффæсмон уй цума æ рæдудбæл — 
Устур хатийрадау, йахх-йаххæй нимбохуй; 
Кизгау, зæнхи реубæл æхе æрбатохуй, 
Нихснуй æй сау балий сдæвдæн цæстисугтæй, 
Æма цæстисугтæй идзаг цъæх цæстити 
Фæсуард ку ферттевуй æрмæст уарзонадæ, 
Дуйнети кæронмæ аразидзийнадæ, 
Цума æ дуйнебæл нæ зонуй мæститæ. 
Дæуæн дæ фаззон æй нæ арв, Хуцауистæн! 

Уадзимистæ 
75 
* * * 
Дæумæ мæ бæлд ци хори гъар лæфийнæ ’й! 
Дæумæ мæ бæлд ци уадæ, ци бурдæн æй! 
Хевастæй мæ дæумæ скъæфуй æд цийнæ 
Мæ гæдзæ ’ма гурухси æууæрдæнæй. 
Цума мæ æлвид барцæ ’ма æнæ дзуларæ 
Догъон скъæфуй, цибæли сау биццеуау, 
Æма æ бауорамун нæ ’й мæ хъарæ, 
Уæдта си рагæпп кæнун дæр не ’ндеун! 

76 
Тетцойти Таймураз 
* * * 
Басастон æ афони хуссæг, 
Рамардтон арви асæ ниууæгæ, 
Раст цума адæмуарзон стур лæг — 
Æ цæлуарзон æгадæ зæнæги. 
Басастон гъизт зумæги уазал, 
Уазалдæттæг зæрдити уазалтæ, 
Фурæстонгæй рæсуйгæ адзал, 
Тугъд ке дæттуй, гъеуоци адзалтæ. 
Куд поэт, басæтдзæнæн нур дæр 
Козбауадæ æма сайæггадæ, 
Раст цума адæймаги стурдæр, 
Адæймаги фуддæр æдухадæ. 
Фал дæ дзурди дессаг гъардзийнадæй, 
Дæ мæйрохсхуз федауцæй æма 
Дæ цæстити аразидзийнадæй, 
Арми метау, ратайун цума... 

Уадзимистæ 
77 
* * * 
Нæ лимæндзийнадæй райгурдæй нæ уарзт 
Цума цъæх къомбохæй — сурх фæткъу. 
Худтай мæ сурх фæткъу, бæрцæй æнæбарст 
Стур уарзти бæлдадæ, дæ фæткæ. 
Цардау, фæлевагæ ’й, æвæдзи, амонд. 
Фембалдтæ æндæрбæл хебари. 
Æрцардтæ æ хæццæ, зундгин ахургонд, 
Цума дæхе арæзт хæдзари. 
Æрцардтæ æ хæццæ — уагъд уосæ исдæн. 
Цума сурх фæткъуйау мæ зæрдæ 
Райстай бахуæрунмæ æма ’й мæ ристæн 
Фехстай хуæрæццагау де ’фхуæрдæй. 
Цæргæй уоси хæццæ уе ’сони нивæн, 
Цæргæй æнæ хахъ, æнæ дауæй, 
Нæ уарзти агъоммау куд уон дæ лимæн, 
Уой ми цæмæн корис, ци ’гъдауæй?! 
Дæ дзурд дуккаг сайд уæд, кенæ нæуæг бæлд — 
Нæййес дæумæ здæхæн фæстæмæ! 
Фæткъу æнæтундæй бæласи сæрбæл 
Нæма никъкъомбох æй фæстæмæ! 

78 
Тетцойти Таймураз 
КУРДОНИ МÆТÆ 
Æфсæйнаг мин куд æртасуй, 
Куд мин некæд æй фæлхат. 
Цалхи къелтæ си нихасун, 
Цурд си ракæнун цæфхат. 
Фал мæ зæрдæ ба не ’йрайуй, 
Баууилдта æй сосæг уарзт. 
Гæр, циуавæр æнирай æй! — 
Мæн æрдæмæ нæй дæ каст! 
Дон ку ’рбахæссис рæсогæй, 
Дæ къибилатæ уæзгæй, 
Уæд æрхауй мæ дзæбокæ, 
Дæумæ байзайун кæсгæй. 
Де ’не ’рбакаст мæ æ фауи 
Фестун кæнуй æхсæй над; 
Мæ дзæбокæ фæууæззау уй, 
Фæхъхъæбæр уй æфсæйнаг. 
Ци кæнон м.а æхсæйнадæй, 
Куд цæрон ма идарддæр? 
Фуддæр содзун æфсæйнагæй. 
Адæймаг нæ, фал арт дæн! 

Уадзимистæ 
79 
Фæррæдуйæ хатт æстæмæ! 
Разелай мæмæ дæ сæр. 
Донхæссæни сæрти мæмæ 
Æрбакæсæ æрмæстдæр! 
Кенæ мæбæл дæ уазалдæр 
Къибилайдзаг, мæ рæсугъд, 
Еу сæххæттæй æрбакалæ, 
Кенæдта кæнун бунсугъд! 

80 
Тетцойти Таймураз 
* * * 
Цудтæ мæнæй. Уагътай билгони 
Дæумæ ме ’фсæрми содзгæ бæлд. 
Худтæ гъеуотæ æхсицгонæй 
Мæ цард, мæ уарзт æма мæнбæл. 
Уæхæн фæлмæн æма зæрдесгæ, 
Нифс æвæрагæ худт адтæй, 
Æма, фурцийнæй резгæ-резгæй 
Æ гъар, æ рохсмæ æз тадтæн. 
Уæд дин ци хузи æууæндтайнæ 
Мæнæй де ’нездæхгæ цудбæл? 
Уæд зар цихузи нæ кодтайнæ 
Де ’нæуорамгæ гъар худтбæл! 
Дæ худт лæфинтти æнæбæрцæй 
Зæрди иннердæмæ гъардта, 
Цума æрмæст мæнæн дæ хæццæ 
Фембæлдæй зæрдæ æвардта. 

Уадзимистæ 
81 
* * * 
Мæ фæдбæл ма дæ рохс сорæт 
Цæмæн зелуй асæгау; 
Цæмæн ма истуй мæ цори 
Содзгæ гъæмпи ласæгау? 
Миййаг, ести дæ цæгат дæн, 
Гъе де ’ййевгæ уодæнбал? 
Дæ фуруарзон æцæг адтæн, 
Нур дæ зонгæ дæр нæбал. 
Гъеуæд ма мæмæ ци /фсарæй 
Мæ авармæ æрцæуй; 
Цидæр дзоргæй бæгъæнсарæй, 
Мæ уæлсæргъæ æрлæууй. 
Дæхе райстай мæ хъисмæтæй 
Мæ зæрдæй дæр цæугæ уæд! 
Куд нæбал си уа дæ мæтæ, 
Куд нæбал си уа дæ фæд! 
Цо, ниууадзæ мæ мæ бари, 
Мабал мин есæ мæ фун, 
Кенæдта дæ еу мæйдари 
Дæ лæгæй дæр æскъæфун! 

82 Тетцойти Таймураз 
О мæ зæрдæ, бурдæнти æрвадæ, 
Мæ фæтæг лæг æма мæ дзæгъæл! 
Бауарзтон æз ме ’намонддзийнадæ, 
Мæ бæстау стур амонди æнгъæл. 
Фиццаг хатт, хумæ ’хсæдгæй, фендзаст ан, 
’Ма цума уой агъоммæ римæхст 
Мард адтæн, уой фæсте ба райгас дæн, 
Мæхе уотæ бангъалдтон æрмæст. 
Искодта мæ бæрзондмæ тæхагæ, 
Нартæй дæр æмбесонддæр зæрдгин, 
Нартæй дæр никки растдæр зæгъагæ, 
Нартæй дæр цæмæдесдæр цæстгин. 
Нæ уарзта мæ, уæд ма мин ци ’фсарæй 
Равардта æ тæтон лæвæрдæй 
Хуарз кæнунмæ дессаги стур хъарæ, 
Царди тохтæн — бухсагæ зæрдæ! 
Цæй Мадоннæ æмæ цæй Джульеттæ? 
Цæй æндæр сфæлдистади муггаг! 
Нæ, нæма фаеууидтонцæ дуйнетæ 
Гъеуæхæн рæсугъд кизгæ дуккаг. 

Уадзимистæ 
83 
Лæгмæ цудæй, уæддæр, фæууидтон æй, 
Мæнмæ кастæй æ хизи бунæй. 
Нæ зонун, фал конд адтæй, ка ’й зонуй, 
Хор æма гъар мæйрохси тунтæй. 
Куд сурдтайнæ ме ’знаги мæ мæстæй, 
Æ фæсте куд тахтайнæ куд маргъ? — 
Фæххаста мæ мæсугæй мæ гæрзтæ, 
Фæттардта мæ саулохи æд саргъ! 
Ниууагъта мин изæди æфсарæ, 
Лæги нифс, рæстбæл тохбæл æрхун, 
’Ма нура еунæгæй, пахампарау, 
Мæ мæсуги æнцойнæ лæуун. 
Гъеуæддæр æд федар сонтдзийнадæ 
Æз кæсун æ фæззиндмæ æнгъæл... 
О мæ зæрдæ, бурдæнти æрвадæ, 
Мæ финдздзæуæг æма мæ дзæгъæл! 

Киунугæ 
«УАРЗТ ÆМА ЛÆГДЗИЙНАДÆ»-Й 
1977 анз 
^О^ 
СÆРДÆМÆ 
Æмбæлун разæнгардæй 
еунæг хатт анз дæубæл, 
раст цума стур æрдхуардбæл, 
мæ деденæг гъæубæл. 
Мæ гъæуккæгти хузæн дæ 
зæрдихаттæй, кустæй, 
дæ зинг хори бæрзæндæ, 
дæ æрдзон фæлустæй. 
Æрцæуис, куд хæстæгмæ 
æ хæстæгдæр хеуон. 
Ниллæууис син рæстæгмæ 
мæ гъæуккæгтæн зеууон. 
Цæттæ кæнис сæ хуартæ, 
сæ мæнæуи уæзæ, 
сæ содзагæ халсартæ, 
сæ мудадæ рæзæ. 
Ци дессаг, ци хуæрзадæ’й 
нартихуар æ цъæхæй 
цæхæрбæл æ рахатæ, 
æ бахатæ фунхæй. 

Уадзимистæ 
85 
Мæ гъæуккæгти хузæн дæ 
зæрдихаттæй, кустæй, 
дæ зинг хори бæрзæндæ 
*ма æрдзон фæлустæй. 
Куст æма лæгдзийнадæй 
аразунцæ дзиллæн 
уарзт æма ундзийнадæ, 
еугурей сæр — тиллæг. 
Пахампартау цæрунцæ 
цæстуарзонæй, рæстæй, 
кæрæдзей нæ хуæрунцæ, 
кæмидæртау, мæстæй. 
Сæ амондмæ кæсунцæ 
кусти сойни бунæй. 
Мæлунæй нæ тæрсунцæ, 
фал — фегадæ унæй. 
Еумæйаг æй сæ цийнæ, 
еумæйаг æй сæ мард, 
сæ рæстон æнæхийнæ 
зеуæмгусти æмцард. 
Ами цард кадгиндæр æй, 
мæгурдæр æй, уæддæр. 
Сæ адгин адгиндæр æй, 
сæ цъæх ба — рæгъæддæр. 
Æрдзæ си’й тæмæссагдæр, 
сæ зæрдау фæлмæндæр; 

86 
Тетцойти Таймураз 
адæймаг — адæймагдæр, 
сæрæн ба — сæрæндæр. 
Куд ниуазун кæнунцæ! 
Куд уфсунцæ æгæр! 
Ниуæзтгун нæ уарзунцæ, 
сæ фегадау, уæддæр. 
Æрмæстдæр уони хæццæ, 
дæ фæрзеуау, æз дæр 
ку исун æнæбæрцæ 
амондгундæр, хуæздæр. 
Раст цума нури уæнгæ 
фæккодтон уотæхсæн 
сайд æма æнæууæнкæ 
æнæуодти æхсæн. 
Минут ма æнæ уонæй 
куфæцайнæ, цума 
уæд фæцайнæ догъони 
догъи уайгæй дзухъмард. 

* * * 
Æрцудтæн а дуйнемæ, мæ уарзондзийнадау. 
Мæ дуйне æрæййафтон знаггадæй æуурсти, 
дзой-дзойгæнгæ стонгадæй æуурсти, 
мæ адæм, мæ ниййерæг, мæ мади. 
Зæронд догæ сæдæгай æнзти дæргъи 
сæркъуæртæй аразта гъæздугутæ, 
гъæздугутæй лæгмар тухгæнгутæ. 
Тухгæнгути ниввардта е расти бунати, 
мæгурдæрти ниввардта е састи бунати, 
тухгæнгути ниввардта дæ сæргъи, 
’ма фесавдæй дуйней рæстдзийнадæ, 
мæ адæм, мæ ниййерæг, мæ мадæ. 
Адæймаги схудта агъуд берæгъ, 
’ма рæсугъд адæймаги сæттунмæ, 
адæймаги гъæддаг искæнунмæ 
имиста фуддзийнæдтæ фурберæ. 
Тугъд - æ фурт, æ фуддæр фуддзийнадæ 
рауагъта, кæфхъундарау, дуйнемæ, 
фæххæран æй еу наци иннемæ. 
Тугъд фесафта адæмти æнсувæрдзийнадæ. 

88 
Тетцойти Таймураз 
Гъеуæддæр ди берæгъ нæ рауадæй! 
Сугъдæгæй дæ кæдзос уод байзадæй 
æд бæлдтитæ æма рæсугъдадæ, 
мæ адæм, мæ ниййерæг, мæ мадæ. 
Тугъдтитæн дæ æности бухсагæ, 
сабур цардбæл катайтæгæнагæ, 
сабур цардбæл мæлæтмæ цæуагæ, 
еци рохс сабур цардæй гъæуагæ. 
Дæхуæдæг дæ, ме схæссæг, мæ мадæ, 
адæймаги уарзæг сабуйрадæ, 
уæлæрвтæмæ тæхæг сабуйрадæ, 
базуртау нифсдæттæг сабуйрадæ. 
Æрцудтæн а дуйнемæ, мæ мадæ, 
дæ фæдесгъæр æма дæ кæунмæ, 
дæ зæрдтаг, дæ тухгин сабуйрадæ 
а дуйнейæн паддзах искæнунмæ. 

Уадзимистæ 
89 
МАДÆМÆ 
Кæддæр æд цийнæ ’ма катай 
къæвда æма мæйрохс изæрти 
дæ зæрди буни мæн хастай. 
Нур ба дæ æз хæссун мæ зæрди. 

90 
Тетцойти Таймураз 
МАДÆ 
Æ биццеуи фæммард си не ’руагæс кæнуй. 
Зæрди дуар æ фуртбæл неци хузи ’хгæнуй, 
Нæ фал ма сæ колдуарбæл нейвæруй къума, 
еу афони æ фурт фæззиндзæнæй цума. 
Æрзæрондæй рист мадæ, бæллагæ иссæй. 
Цæруй ма æрмæстдæр æнгъæлдзауи нифсæй. 
Æ лæдзæгбæл æнцойнæ-æнцойнæгæнгæй, 
гъæугæрон фæндæгтæмæ кæсунмæ цудæй, 
кæд, миййаг, гъæугæрони искæсгæ хорау, 
фæззинна æ биццеу, ходæзмолæй сдзора. 
Истунгъон нæбал иссæй еу бон æнсастау. 
Уой æ зæруæ хуссæнмæ куддæр æлваста. 
Фæдздзурдта æ гъæубæсти зарæгмæ Дуза: 
— Мæ фуртбæл исфæлдесæ, ’сфæлдесæ ду зар. 
Устур тугъдмæ биццеуи æз куд æрвистон, 
куд æвардтон зæрдитæ, куд æй авинстон. 
Æнæхатир фашистти, цума стонг фæранк, 
лицъæгæнгæй æ буни, куд мардта æ танк. 
Иссугъдæй цалдæр хатти стур тохти æ танк, 
фал не ’ссугъдæй æ танки мæ ходгæ фæранк! 
Нæ зиннуй æртин анзи. Цæфау — мæ мæтъæл. 
Фал кæсун æртин анзи мæ фуртмæ æнгъæл. 

Уадзимистæ 
91 
Мæ гъосбæл ку рауайа дæ зар фæндурау 
æмбæлдзæнæй дæ зар мæ зæрдæбæл тунау. 
Исистдзæнæн мæ незтæ æма мæ зæруæй. 
Рацæудзæнæн гъæунгти бæрзонд ист сæрæй. 
Фæууиндзæнæн æз уой мæ комкоммæ цæугæй, 
нийкæндзæнæн мæ хъури, мæ еци кæугæй. 
Искодта еу къуæремæ зарæг æ зин зар, 
’ма æ къуар æрæмбурдæй еу гъар изæрдар. 
Низзардтонцæ æмзунд, æмгъæлæсæй сæ зар. 
Æнкъардæй, зæллангæй ку байдзаг æй авар. 
Сæ игон къæрæзгитæй æма нихæстæй 
игъустонцæ гъæуккæгтæ игон гъæлæстæй. 
Игъустонцæ къæдзæхтæ, будуртæ, æнцад 
гъæдикъохтæ, фенцадæй дæнттæн ба сæ уад. 
Ракастæй цæмæдесæй мæйæ æд мæйрохс 
’ма, сæнторс дзæгæрæгау, байтудта æ рохс. 
Æрлæудтæй сæйги сæргъи зарæг: — Нæ хъазар, 
разарæн дин, æма нин байгъосæ нæ зар. 
— Зар фæлдесун зин æй, уодихуасæн бæзза. 
Фал зæруæй мæн нæбал исесдзæнæй дæ зар. 
Тæргайау ку фæууадза еу бон мæн мæ цард, 
уæд, кæугæй, нигæндзæнæй гъæубæстæ мæ мард. 
Еци бон дæ зæрдæбæл бадарæ мæ загъд — 
мæ уæлцирт сæ нæгæбæл низзарæ дæ зар. 
Ку фæууай ду дæ зар, уæд фæууо ду бозаг. 
Æрмæст мин уæд гъæуккæгтæ зæгъæнтæ «рохсаг». 
Æвæрунцæ гъæубæстæ хорбони сæ мард. 
Игъусуй сæ уæлмæрдтæй сæ куд нæ — сæ зар: 

92 
Тетцойти Таймураз 
— Ци уæззау æй дæ фæткæ, хуæнхаг силгоймаг! 
Дæ уæддæр æнæсæтгæ, зæрдтаг силгоймаг. 
Ку фæууис кизги кари, изæдти рæсугъд, 
уæд дæуæй дæ уарзони раскъæфуй фудтугъд. 
Ку исуис уарзон уосæ — цæргæсти цæргæс, — 
уæддæр тугъд исаразуй дæуæй седзæргæс. 
Ку исуис уарзон мадæ, уæддæр мæ мæттаг, 
дæуæй байсуй дæ фурти, цума тæлæттаг. 
Фæххезис æ фæззиндæ зумæг уæд — сæрдæ. 
Исорс унцæ цæститæ æма дæ сæр дæр. 
Сæнтуорс мегъи фæскъауæ фæстагмæ фестис, 
æгæрон сæнтцъæх арвмæ дæхе исесис. 
Уорс мегъау сæнтуорсæй сæнтцъæх арвбæл цæуис, 
седзæргæсти зæнхæмæ ду бунмæ кæсис. 
Нæ ерис дæ бæдоли æма ’й ергæ дæр 
некæдбал искæндзæнæ дуйней — некæддæр. 
Игъусуй фæди-фæдмæ дуйнемæ дæ «уау!» 
Фал дуйней фæткæ дæр æй абони дæуау. 

Уадзимистæ 
93 
* « * 
«Бæх æма силгоймагбæл 
æууæнкæ нæййео. — 
’Ма мæ раст зæрдиуагбæл 
фæссæттуй цъæхснаг уес. 
Ке цъухæй исхаудтайдæ 
еци фауди æлгъист? 
Мади уарзт ка фаудтайдæ, 
кенæдта мади рист? 
Нæ уарзтбæл æнæууæнкæ, 
мæ уадоли дзæхстау, 
куд æрхъæрттæй мæн уæнгæ, 
догти сæрти æхстау! 
Куд неке банихаста 
уой тæрнихи еу фат! 
Куййау æй куд нæ рахста 
куйгæлдзæнæй еу хатт! 
’Ма нæрдтæй мæ коймагбæл 
гъазт æма медфæдес: 
«Бæх æма силгоймагбæл 
æууæнкæ нæййес!» — 

94 
Тетцойти Таймураз 
Тугъд æма тухст фадуати 
силгоймаг æ цъодтай 
кæд не йзадæй курдуати — 
седзæргæс си кодта. 
Ци нæ зин нæ фæсмардта, 
ци зин куст нæ зудта! 
Æ еу къох дзедзе дардта, 
иннæ хуар итудта! 
Æ еунæг косæг лæги 
æ мæлæтмæ уарзта, 
бундорæнæзæнæги 
имонаудæр хаста. 
Багъæуаги тæхидæ 
гæрзефтонгæй бæхбæл, 
’ма не знагбæл цæфсидæ 
зæнхи алли гæппæл. 
Уидæ нин нæ тæссагдæр 
зинти ’хсæн æцæгдæр 
рæсугъддæр силгоймаг дæр 
’ма бæгъатæр лæг дæр! 
Фал нæрдтæй мæ коймагбæл, 
куд зайраги фæдес: 
«Бæх æма силгоймагбæл 
æууæнкæ нæййес!» 
’Ма цагъар хамасхуартæ 
фæддардтонцæ æдзох 

Уадзимистæ 
95 
силгоймагбæл сæ бартæ, 
сæ бæхтæбæл сæ къох. 
Догъонау æй давтонцæ, 
æлхæдтонцæ, хеваст, 
фонс скæнунмæ’й гъавтонцæ, 
фал не сфонс æй мæ уарзт! 
Нæ бæлстæй цагъайрадæ 
æхсæнадæй, лæгæй. 
Æхе уарзтмæ фейрадæй 
æ дадзийнæй, стæгæй. 
Æскъафтонцæ’й, æма ци? 
Нæ лæвардта ниббарст. 
Мулк æма сурх хъумаци 
нæ ниммардта æ уарзт! 
Фудаг бæхи думæгмæ 
æ дзиккотæй бастæй 
уой ластонцæ хæстæгмæ 
хæр-хæргæнгæ ластæй. 
Уой се ’ккой дууæ хатти 
скæниуонцæ тæрсгæй: 
æ раскъавди сахати 
’ма æ циртмæ хæсгæй! 
’Ма цума æ уарзонмæ, 
рагæлдзидæ æхе 
хонхи сæрæй тæх донмæ 
’ма исуидæ бархе... 

96 
Тетцойти Таймураз 
Гъе æфхуæрд, æууæрдæнæй 
фæййервазти фæхъау, 
æ уорс реу циргъ кæрдæнæй 
бакæрдидæ фæлтау. 
Фиддæлттæй нури уæнгæ 
ка нæ даруй нæртон 
силгоймагбæл æууæнкæ, 
гъе лæг нæ’й, фал — фиртон! 

Уадзимистæ 
97 
УАРЗТ ÆМА ЛÆГДЗИЙНАДÆ 
Куд федауй дуйне н’арв æма нæ зæнхæй, 
нæ рæстцард — нæ кæрдзинæй æма нæ цæнхæй, 
нæ фæндаг — нæ нисанбæл фембæлди цийнадæй, 
лæг уоййау — æрмæстдæр уарзт æма лæгдзийнадæй. 
Фæткъубæл куд федауй æ уорс дзæгæрæг, 
мурæбæл — æ фæдеси зæлланг дзæнгæрæг, 
уорс хонхбæл — æ бæрзæндæ æма федайрадæ, — 
лæгбæл ба — æрмæстдæр уарзт æма лæгдзийнадæ. 
Ес цæрæн еудзæстугæй æма æнæ ’рвадæй, 
фал дуйней куд нæййес æнæ сæрæй сæрæн, — 
ку нæййес æнæ уарзтæй, æнæ лæгдзийнадæй 
æведауцæ, гъе кенæ федауцæ замани цæрæн. 
Адæймаг æнæ уарзтæй, æнæ лæгдзийнадæй 
æй уæхæн тухгин сæйгæ, уæхæн æнæнхæст: 
адæмæн йе сдзæбæх ун æнамонддзийнадæ’й, 
адæмæн стур амонд æй йе ’нæ ун æрмæст. 
Адæймаг æнæ уарзтæй, æнæ лæгдзийнадæй 
лæдæруй æрмæстдæр хе губунæн цæрун: 
фиццагæй бал бахуæруй æ адæймагдзийнадæ, 
уой фæсте адæймæгти райдайуй хуæрун. 
4 Тетцойти Таймураз 

98 
Тетцойти Таймураз 
Лæгдзийнадæ кæми’й фахъæрабæл нимади, 
ходуйнаг кæми æй адæймаги уарзун, 
æцæг лæгæн уоми хъæбæр зин æй хуарз ун 
æ бæстæн, æ уарзонæн æма фидæ-мадæн. 
Мах дуйней æвæрæн уарзт æма лæгдзийнадæ, 
уони фæрци кæнæн исуйнаг стур амонд хæстæгдæр; 
æнæ уонæй нæййес фидибæстæ æма фидæ-мадæ, 
цард нæ’й цард, ’ма нæййес бæсти аккаг лæг дæр. 

Уадзимистæ 
99 
ФИДÆБÆЛ ÆНДЗÆВГИТÆ 
1 
Ду цæугæ киунугæ ку адтæ, цæугæ. 
Мæн гъæугæ кæндзæнæ идарддæр, гъæугæ. 
Дæумæ мин игъосгæ адтæй æд æфсарæ, 
æд зунд, æд æхсарæ, цума пахампармæ. 
Ду мин киунугутæй адтæ æцæгдæр, 
цæрдод раздзæуæг дæр æма фæтæг дæр. 
Фал ни устурзæрдæй циртмæ райервазтæ, 
æма ку нæ фæдтæн æз дæу æрдæг каст дæр. 
Зундæй, хуарздзийнадæй цидæр æсдудтай, 
зæрдæ, лæгдзийнадæ мæнæн ци худтай, 
уони, тохæнгарзау æма фæндаггагау, 
райстон царди надмæ, æстæн ерæггагау. 
Æма ци? Дæ тæккæ рæстзæрдæ исдæн 
дæуæн, нæ гъæубæстæн æма нæ бæстæн. 
Æма куд æнгъæл дæ? Рæстод адæймагæн 
хъæбæр зин цæрæн æй, цæрун стур гъуддаг æй. 
Æма кæд рæстодæн зиндæр æй цæрун, 
уæддæр зин фæндагбæл æхсицгæ цæун. 
Мæ цард, фæндаггагау, м’адæмæн феуарун, 
уæддæр нифсдзийнадæй никки фæффедар ун. 

100 
Тетцойти Таймураз 
Мæ цæугæ киунугæ, мæ цæугæ æзинæ! 
Мæн цард ку нæ гъæуй, ку нæ, æнæ зинæй. 
Зинти, рæстбæл тохти федауй мæ цард, 
цума знаги сæрмæ æргъувд æхсаргард. 
2 
Куд дæсни кæрдисæ фæлмæн сæнтцъæх хуасæ, 
дæ уес ци фæтæнбæл хæссисæ! 
Фал нин нæ арæхстæ рæуæг къæрандасæй, 
газет дамугъагай кæсисæ. 
Хатир мин никкæнæ, фидау, пахампарау, 
дзилли нифс æхсарау, дзилли рохс æфсарау, 
зæрдæй ке нимадтон дуйнети 
тæккæ адæмондæр поэтти. 
Цидæр мин дзурдтонцæ — истон сæ мæхемæ, 
куд фурт — фиди зунд, фиди хуæрзтæ, 
дæу ба, æмрæнгъагау, ниввардтон дуйнемæ 
егъау стур поэтти æнвæрстæ. 
Ду уони нæ кастæ, сæ хæццæ нæ бадтæ, 
уæд мин уони хузæн куд исдæ 
дæ зунд, дæ рæстцардæй æма зæрдихаттæй? 
Æдта, ци Хуцауи сфæлдист дæ! 
Еу рохсмæ сугъдæнцæ уæ фæндтæ, уæ хъартæ, 
фал дин æнгъæлдзаутæ ку нæ ’нцæ: 
уонæн киунугути цудæнцæ сæ зартæ, 
дæуæн цъухæй-цъухмæ цудæнцæ. 

Уадзимистæ 
101 
Фæнзун неке уарзтай зæрди харакетæй, 
студæй некæд уисæ арази. 
Финсгæ ку кодтайсæ, уæд берæ поэттæ 
неци адтайуонцæ дæ рази. 
Дæхе финги зар нæ байзадæй. Феронх æй. 
Фал дин дæ нифсхаст рохс цæсгонæй, 
дæ раст дзиллон цардæй, дæ раст дзиллон тохæй 
скодтон мæ зæрдтаг зар абони. 
3 
Фæсгъæу уæлмæрдтæмæ, хъурмæ мæрддзогойнау, 
гъæуккаг марди фæсте цæуисæ; 
калгæй цæстисугтæ, рæстод сувæллонау, 
йаххæй, сувæллонау, кæуисæ. 
Еунæг еци хатт ба æрмæст ду нæ цудтæ — 
дæ кири фæсте дин цудæнцæ; 
еунæг еци хатт ба æрмæст ду нæ кудтæ, — 
æрмæст дæхе мардбæл кудтæнцæ. 
Се ’ккой дæ хастонцæ, тиллæги паддзахи, 
хастонцæ егъау хумгæнæги. 
Сæ уарзт ниддæлгоммæ’й дæубæл сæ ниййахи, 
сейнод æрдеуаги, сæ нæги. 
Куд дæу, кæци адæм сæ кæци паддзахи 
уотæ зæрдæхъурмæй ингæнмæ хастонцæ, 
уæхæн зæрдибунæй кудтæнцæ сæ йаххи 
æма сæ уæргутæ хуастонцæ? 

102 
Тетцойти Таймураз 
Паддзах æ фæсте дæр тугъди содзаггадæ 
уагъта, куд æ фурти æма æ хæдзарæ, 
æма’й нæ уарзтонцæ, знагау, косæг адæм, 
цума сæ тоггини æма сæ лæгмари... 
Се ’ккой дæ хастонцæ, тиллæги паддзахи. 
Хастонцæ егъау хумгæнæги. 
Сæ уарзт ниддæлгоммæ,й дæубæл сæ ниййахи, 
сейнод æрдеуаги, сæ нæги. 
Макæд фæххæссæнтæ циртмæ еци адæм 
дæ зунд, дæ берекет æма лæгдзийнадæ: 
етæ дæ медадæм седзæр куд нæ уонцæ, 
куд цардтæ, уотæ куд цæронцæ! 
4 
Дзорунцæ, скафисæ фæсгъæу кæрдæгбæл, 
гъæдбуни тæссари, донгон хуртæбæл, 
ниллæг къелабæл дæр, идзаг фингæбæл дæр, 
лимæни уæраги федар сæртæбæл дæр. 
Æз ба дæ ракафгæ еу хатт фæууидтон. 
Нæ гъæу æримбурдæй листæг уарунбони. 
Сæ гъазт къæрццæмдзæгъдæй нæрдтæй уæрдундони, 
фæндур еугурейдæр скодта зарунгъон. 
Дæу гъазти астæумæ туххæй рансудтонцæ, 
дæ размæ нæ мади, киндзау, рахудтонцæ; 
адæм, цийнæй резгæй, слæудтæнцæ цибæл, 
сæ хъуртæ нийвазгæй, къахи финдзтæбæл. 

Уæрдун ка фæразта, дорау, исæнтъохун, 
дистин фæлмæн хуасæ еу бон ка карста, 
дæ усхъи æмбæрцæ еци дууæ къохи, 
дууæ базурейау, рæуæг ку хастай. 
Дууæ тухгин бæхи ке нæ фæразтонцæ 
фенкъусун кæнун сæ бунатæй æппун, 
еци дууæ къахи сæхуæдтæ цагътонцæ, 
сæхуæдтæ зардтонцæ — нæ’й гъуди кæнун. 
Цума зæнхæбæл дæр не ’мбалдæй нæ мадæ 
мæйрохси фæлмæнæй, пакъуй уæзæнæй, 
Зилдтæ йбæл гъæуайгæс маргъи хузæнæй, 
дæ рохс ходæзмолæй худтæй лæгдзийнадæ. 
Æма нæ гъæуккæгти идзулгæ цæсгæнттæ 
уæхæн рохс кодтонцæ, æма си нур дæр, 
цума сæумон хори тунти лæвæрæнтæй, 
мæ зæрдæ фурцийнæй ратайуй куддæр. 
5 
Ме ’ной ку цæуисæ балций гъе — будурмæ, 
кенæ сог кæнунмæ гъæдæмæ уæрдуни, 
уæд æз дæ фæстети кæуинæ æд хъурмæ, 
кæуинæ ме ’гъали, кæуинæ мæ фуни. 
Нур нин ке нæбал æрцæудзæнæ фæстæмæ 
нæ уорс дзæгæрæгкалд, нæ цъæх гъæубæстæмæ, 
нæ сатæг тургъæмæ, нæ гъар тъæригъосмæ, 
уомæн дæ рандæбæл кудтæн æнæ ’ргъосæй. 

104 
Тетцойти Таймураз 
Нæбал æрцæудзæнæ хумтæ æхсæдунæй, 
нæбал æрласдзæнæ кæрдæг сæнтцъæх халæй, 
нæбал æркалдзæнæ дæ сог дæ уæрдунæй, 
уомæн дæ рандæбæл кудтæн зæрдтæппалæй. 
Нæ кувди уæлфингæ нæбал æвгæндзæнæ 
арахъ харакетæй де ’нгарти синонти, 
дессаг идзулд зартæ нæбал æркæндзæнæ, — 
уомæн дæ рандæбæл кудтæн ме ’цæг бонтæй. 
Ку неци рауадæй хисти гагидауæй, . 
гъиги курдиадæй, ме йнод гъæрзгæ кудæй, — 
ристæй фæййервазтау, мæ зæрди аргъауи 
дессаг буйнаг цъæфсæ нифсæн æрифтудæй. 
Аргъауи стур бæсти лæг ку рамæлидæ, 
уæд æй буйнаг цъæфсæй æрцæйцæвиуонцæ, 
æма лæг авд хатти хуæздæрæй фестидæ, 
æма’й уæд сæ хъури ниццæй кæниуонцæ. 
Дони кæсалгау ми цъæфсæ ку фæггуруй, 
æма мæ аргъауи лæуун еци сахæй; 
дуйней ка нæма ’дтæй, гъе ни ку игуруй, 
уæд си цард ка ’разта, уой ба куд нæ здахæн?! 
6 
Уæхæн хуæдæфсæрмæ нин адтæ, уæхæн, 
кæци æ гъæр дзурдæй тæрсидæ зæнхæн; 
кæци æхе коййæй, æ рæсугъддзийнадæй 
æфсæрми кæнидæ цума æ фегадæй. 

Уадзимистæ 
105 
Хатгай бацæуинæ де ’нгарти стур цардмæ, 
даргъ балций цума æндæр бæсти идардмæ; 
цума еу хæдзарæй иннемæ зинггор — 
цудтæн еу хæдзарæй иннемæ зундгор. 
Ку уодгæ, ку гъæугæ курдтон си дæ цау. 
Ку ходгæ, ку кæугæ дзурдтонцæ дæ цард. 
Цудтæн сæ зин нæдти хæрдити, сурх метти, 
сугъдтæн сæ зинг фæтти æртити, æхсетти. 
Кодта дууæ царди дæ еунæг бацард, 
æма разæнгардæй исдæн æ уацар. — 
Гъæуккæгти зæрдтагдæр уисæ нæ хæдзари, 
лæгдæрти бæгъатæр — де ’нгарти хабари. 
— Дæ цард баримахстай, гъæугæ муггагау, 
кенæ стур амондмæ цæугæ фæндагау, — 
загътон арæхстгайти дæуæн тухст сахати. 
Æма, пахампарау, загътай æнæхатир: 
— Лæг æй лæгдзийнадæ, зини — хе ’вдесагæ, 
куд хуар æ исцæтти. Æма ци дессаг æй! 
Æрмæст ходуйнагдæр нæййес, — лæг йе ’ккой 
уаргъæн ку фæххæссуй æрмæст æхе кой! 
7 
Мæстæй куд ирадтæ, æвзонг партизан! 
Бæхбæл фæццæйбадтæ æд бæлд, æд нисан. 
Цудтæ сосæг тъасхи, цудтæ бæхæмпурсти, 
æма фæууиуонцæ уорситæ æуурсти. 

106 
Тетцойти Таймураз 
Фиццаг уæ æзнæгтæ сæхуæдтæ сурдтонцæ, 
къуæргæй уæ фæндæгтæ, сумах агурдтонцæ, 
æма уи кæбæлдæр кодтонцæ уæд хуæст, 
гъеуой ауигътонцæ, æхстонцæ æрмæст. 
Сурхитæн сæ хæццæ ку ’сеу æй уæ над, 
уæдта исæмхæццæ’й уорсити æфсад. 
Ци хонх, ци къулдунæй æма ци къæдзæхæй, 
уорсити соргæй, нæ ракастæ уæлбæхæй! 
Уорситæн сæ хæццæ дзурдтай цубурæй 
сæ реутæ тонагæ зди фæтти хъурæй. 
Дзурдтай мудзурайæй æма æхсаргардæй, 
сурдтай сæ нæ зæнхæ æма нæуæг цардæй. 
Знæгтæй искæдзос æй нæ зæнхæ, нæ цард. 
Фарсбæл æрцæйгъос æй къæдзæ æхсаргард. 
Уæддæр æ даргъ догъæй нæма æринцадæй 
дæ бæх, зинаргъ тохæй нæма бафæлладæй. 
Уомæй дæ тухст зæруи æрхаудтæ, ме ’рдхуард, 
фал ибæл дæ бæсти фæббадтæй дæ цард. 
Æма дин дæ кадæ æма лæгдзийнадæ 
скъæфуй, айфиццагау, зини ’ма цийнади. 
Хæссуй дæ зæрдити æма цъæх будурти, 
æнзтæ ’ма фæлтæрти дзорагæ фæндурти. 
Уæлмæрдти кæронмæ изайуй дæ мард, 
кæстæрти исонмæ ку уайуй дæ цард! 

Уадзимистæ 
107 
8 
Мæйрохси æрхаудтæн будури уæлхъур. 
— Биццеу, цæбæл кæуис? — фетхалдта будур. — 
Исистæ. Дæ фидæ н’адтæй кæуйнаг. 
Æнцæ æ гъуддæгтæ, æ цард фæнзуйнаг. 
Кæд мин фæрресунæй тæрсидæ сæудари — 
мæ цъæх хумгæрони слæууидæ æма, 
бæрзонд дзиуарæмæ цæуидæ цума, 
уотæ раласидæ йе ’йивд къахидарæс. 
Уæдта, æ фадгутæ мæнкъæй исцæйтолгæй, 
хуми бацæуидæ, фæлмæн ходæзмолгæй. 
Кусти бацæуидæ, æма уæд, биццеу, 
еу хор арвбæл уидæ, иннæ — мæ уæлреу! 
Æдта ци тæтондæр рæстзæрдæ дардта! 
Адæми, егъау паддзахадæ дардта! 
Уогæй ми фæтæндæр стур зæрди хецау, 
адтæй мæ Уасгерги æма мæ Хуцау. 
Бæрзорд уорссæр хонхмæ еу бон исцудтæн. 
Ме ’мод дзилли тонхмæ æргом никкудтæн. 
— Биццеу, цæбæл кæуис? — Уорс хонх ку фезмалдæй 
æма æ цæстисуг кæмтти рацæйкалдæй. 
— Хонхау, бæрæг адтæй дæ фидæ бæстæн. 
Рæстбæл цæрæг адтæй æд кадæ æстæн. 
Дæ фиди тиллæг дин ку ’рæмбурд кæнæн, 
æ рагъ уæд исуидæ мæхе бæрзæндæн. 

108 Тетцойти Таймураз 
Гъе ба цитгиндæр æй тугъди уæлахезтæй, 
мæ сурх сугъзæрийнæй, ме ’зди ’ма ме ’взестæй. 
’Ма куд æфтуйунцæ æнзтæбæл æнзтæ — 
фулдæр ку кæнунцæ дæ фиди хуæрзтæ. 
Дæ фидæ, ме ’рдхуард, фæнзуйнаг æй æрмæст, 
кæнæ ин цард фæнзуйнагæй æнхæст. 
Хæссæ,й разамонæг сæнтсурх турусайау, 
уйнаг фæлтæртæмæ æма ’й ма фæссайæ! 
9 
«Дæ рæстцардæй ци бавдесдзæнæ, 
кæдмæ гъардзæнæ дæ реу? 
Дæ зин фæтки кæдмæ ресдзæнæ, 
кæд ма цæрдзæнæ, биццеу? 
Уæхæн зин куст, уæхæн фæткæбæл 
куд исефтигътай дæхе? 
Мæгур цардбæл, къæхæн бæтгæбæл 
куд равардтай дæ бархе! 
Лæги хъарæй ду фæууо сæдæ, 
гъеуæддæр дæ цардæй тундз: 
уосгин уогæй, æнæ уосæ дæ, 
зундгин уогæй — æнæзунд. 
Лæг нæ цæуй дæ хæдзарæмæ, 
некæмæн фæууис фусун. 
Лæги барæ, лæги хъарæбæл 
куд нæ базудтай тухсун! 

Уадзимистæ 
109 
Нæма цардтæ нури уалæнгæ. 
Кæд ма цæрдзæнæ куд лæг? » 
Кодта мæбæл хъурми гъарæнгæ 
мæ уарзон фидæ æцæг. 
Æз загътон ин: «Куд нæ авинсон? 
Фал дин уæддæр ард хуæрун: 
æндзæвгитæ ку нæбал финсон. 
уæд райдайдзæнæн цæрун!» 

110 
Тетцойти Таймураз 
* * * 
Фæлмæй æмбæрзт æнцад изæрдартæ 
сагъæстæй батухтонцæ будур> 
Разарай мин, Æголæ, дæ зартæ, 
исесай-ма дæ зæрди фæндур. 
Бауæган хорискастæй изæрмæ, 
Нур, уæгау, æрисустæй нæ хед. 
Разарай мин, куд бæлдтæ хуæздæрмæ, 
куд гъардтай нæ колхозбæл дæхе. 
Хорискасти будурмæ куд цудтæ, 
куд æздахтæ мæйрохси кæддæр, 
фал æстонгæй уæддæр куд рæсудтæ, 
мæлгæ ба куд нæ кодтай уæддæр! 
Разарай мин, Æголæ, дæ зартæ 
унгæг хъурæй æд зæрди инæфт, 
куд дин адтæй косунмæ стур бартæ, 
мизди барæ куд адтæй исæфт. 
Цъуххæсгутæ æма думæстæртæ 
куд цавтонцæ нæ царди гæнах, 
нæ уарзон коммунистти хуæздæрти, 
ахæсгæй, куд кодтонцæ гæрах. 

Уадзимистæ 
111 
Дæубæл дæр куд æхстонцæ се ’нхъерæн 
ахæстонæй, Сибирмæ ’рвистæй; 
куд нæ хустæ дæ таси уæхери, 
куд фæссадтæ дæ таси ристæй. 
Разарай мин, Æголæ, дæ зартæ, 
дæ цардау, æнæмæнгæ, æцæг, 
куд раздахтан нæхемæ нæ бартæ, 
адæймагбæл æууæнки рæстæг. 

112 
Тетцойти Таймураз 
ХУÆНХАГ ДОН 
Æй дон зундгин æви гъæла, 
уобæл некæд фæууй мæ мæтæ. 
Кæд е цæуа æма кæла, 
уæд æй зарагæ æвæлхæтæй. 
Е еу бунати нæ лæууй. 
Æ зунд, ка ’й зонуй, æй æ цуди. 
Нæхе пайдайæн ке цæуй, 
нæ’й уобæл дæр, æдта, мæ гъуди. 
Æ уод, æ цæстæ, къæдзæхæй 
сæнтцъæх арф коммæ ку фæххауй; 
сæнтуорс æвзестæ ’ма цъæхæй 
е заргæ-заргæ фæдздзæнгъа уй! 
Ду ин ку ’рæхгæнай æ над, 
уæдта хæрдмæ цæун райдайуй: 
тæккæ бæрзонд федар амад, 
дорау, фембæрзти уй, райзайуй. 
Кенæ раскъæфдзæнæй, гулфгæнгæ, 
дæ кæци фæнди аузт дæр 
’ма ратæхдзæнæй, цийнæгæнгæ, 
никки цурддæр æма зустдæр... 
Æ уад фенгъезуй хонхаг донæн 
æрмæст рæстæгмæ æхгæнун. 
Фал а дуйнебæл неке бон æй 
уой еугур уорæд æркæнун. 

Уадзимистæ 113 
ТОХÆГ РÆСТДЗИЙНАДÆ 
Берæ уарзун, ка не ’ндзаруй 
арт нæ лæгти лæгдæрбæл, 
хахурæй æй ка нæ хуаруй, 
ка’й не ’ййевуй къæбæрбæл. 
Айдагъ раст ун нæ’й мæ фагæ — 
рæстбæлтохæг мæ гъæуй: 
фудæхсагæй, фудсæттагæй 
расти надбæл ка цæуй. 
Фуди цæфæй ка нæ ресуй, 
ка нæ никкæнуй зир-зир, 
фуд хъæмабæл ка нæ есуй, 
гъейæ лæг нæ ’й, фал — утъир! 
Ка не ’ндеуй раст исдзорун, 
еци цъухи цæфсæд дон! 
Некæд комуй арвдзæвд дор ун 
рæстдзийнади æфсæддон! 
Кæд нæ хезис расти уагæ, 
уæд нæбал дæ раст ду дæр: 
уддзийнадæн уодæнсагæ 
уддзийнадæй æй фуддæр! 

114 
Тетцойти Таймураз 
¦ * * 
Ци лæхъуæн адтæн, 
ци зæрдаргъæв! 
Мегътæбæл бадтæн 
æнæ саргъæй. 
Реумæ æлвастон 
арви ’рцитæ, 
реубæл сæ хастон 
уорс бæрцитæн. 
Зæрди фæндурæй 
уарзтбæл бастæй 
Сослани ’нгурæй 
цардмæ кастæн. 
Нур дæр мæ уæгæ 
нæ басастæй; 
царди нæуæгæй 
нæ бафсастæй. 
Мæлæти таси 
некæд цæрун. 
Тухгин уæрасау, 
уой нихъуæрун. 

Уадзпмистæ 
115 
Лæгæн куд нæййес 
æнæ змæлгæ, 
уотæ ин нæййес 
æнæ мæлгæ. 
Æма кæд мæлгæ, 
уæд не ’ййевгæй: 
арвау, дзæхстгæнгæ 
’Ма æрттевгæ! 
Кæд мæлгæ, гъеуæд 
дзилли тохи 
йе ’нæтæрегъæд 
знаги къохæй! 
Кæд мæлгæ, гъеуæд 
тæфхæлæфæй — 
æнæтæрегъæд 
арви цæфæй! 
Нæдти æвæдти 
размæ уайун. 
Æндæр мæлæттæ 
нæ нимайун! 

116 
Тетцойти Таймураз 
ÆФСÆРМÆ 
Дæн, дæ уарзæгау, дæ уацари. 
Фал дæ йе ’нцонæн, куд стур уаргъ, 
надмæ ка ’ргæлдзуй, гъе мин маргъ, 
нæ фал берæгъ ку æй фусдзари. 
Фæнди фестауæ дæу, фæффауæ, 
уæддæр тæпподæн кæмидæр 
ду дæ синхон æма æмкауæ, 
хатгай — йе ’мвазон æнсувæр! 
Фал еци кауæ, еци арæн 
уотæ иснарæг уй уе ’хсæн, 
’ма ин хатгай нæййес равзарæн, 
нæййес уе ’мхузæнæн хецæн. 
Мæ бон уидæ — æма ме ’нгарæ 
лæгдæр гоцъефтæй уæлдæр ун — 
кодтон æфсæрми уæд ме ’хсарæй, 
циргъдæр бавдесунæй мæ зунд. 
Кодтон æфсæрми лæгдæр унæй, 
æлгъаг соцъати цæстудæй, 
м’ амонд, мæ уарзти фæгъгъæр унæй, 
ме ’мод адæми æстудæй. 

Уадзимистæ 
117 
Еске бахъормæ зæрдиуагæй 
æз некæд кодтон бæлгæ дæр, 
’Ма де ’не ’ййевгæ уацайрагæй 
æз ракæндзæнæн мæлгæ дæр. 
Æма дæ фæрци зæфци фудæй, 
куд дор æма къæйæй амад, 
дæн, алци зонгæй, æнæзундбæл 
æма æнарæхстбæл нимад. 
Нур дин зæгъун хæссун мæ сæрмæ, 
уотæ æндиуд æма æргон: 
дуйней ку н’ адтайсæ, æфсæрмæ, 
уæддæр не ’ссайнæ æдзæсгон! 

118 
Тетцойти Таймураз 
ДЕНГИЗ 
Цард мæн еуварсмæ ку гæлдза, 
уæддæр рæстади рæсугъдадæй 
денгизи хæццæ дæн æрвадæ, 
дæн зæрдихаттæй æнгъæлдзау. 
Е куд налхъут æма налмастæй — 
æз дæр æдзох фæуун идзаг 
ме ’змæнст рæстæги стур хиццаг 
рохс, содзгæ уарзтæй, содзгæ мастæй. 
Уой æзмæнтунцæ карз думгитæ, 
мæн ба — адæми маст æрмæст, 
мæн ба — адæми фарс гъудитæ 
æма адæми уарзт æрмæст. 
Денгиз йе ’змæнсти ке феййафуй — 
фæнди уæд раст, фæнди — фудгин, — 
уой ранихъолуй ’ма фесафуй. 
Æрмæст фæййервæзуй тухгин. 
Æз ба рæстцарди рæстдзийнадæ 
нурмæ не ’руадзун нихъулун. 
Гæлдзун дæлдонмæ фуддзийнадæ 
æма йе ’сæвдбæл идзулун. 

Уадзимистсе 
119 
* * * 
Бонæ еугурей æмбарæ, 
фуруарзон æма æмсæр, 
Æхсæвæй исун хебарæ 
сабур тари æнсувæр. 
Рохсæй рацæун мæйдармæ, 
бæрæгбони скъуд къелау. 
Мæн фæххезуй Терки зармæ 
мæ хъазар фусун — къела. 
Неци гъаст хæссун цæуæгмæ, 
Æй мæ гæдзæ тухгиндæр. 
Зонун, æй мæ цард рæстæгмæ, 
æй рæстæгмæ мæ зин дæр. 
Зæрдæ ба уæддæр ферайуй, 
æ рæстод бæлдæй цæруй: 
цард æхсæвæ дæр не ’нцайуй, 
цард æхсæвæ дæр нæруй. 
Æвæццæгæн, фæгъгъæла дæн, 
æндæра мæ, мæ хæлар, 
къæрæзгити рохсдзийнадæ 
цæмæн тавуй уотæ гъар. 

120 
Тетцойти Таймураз 
Мæ фиццаг уарзтау, мæ реуи 
адæмбæл мæтæ хæссун. 
уой феронх кæнун не ’ндеун, 
уой феронх унæй тæрсун. 
Зинти размæ фурæфхуæрдæй 
æнæ тохæй некæддæр 
æривæрдзæнæн мæ зæрдæ, 
нæ, не ’руадздзæнæн мæ сæр! 
Æхецæй мæ цард не ’нсонуй. 
Æй, æвæдзи, боз мæнæй. 
Адæми зæрдæ, ка ’й зонуй, 
мæ хæдзарæ уодзæнæй. 

Уадзимистæ 
121 
* * * 
Кæд дæ адæммæ — дæ уарзонмæ — 
артау фуруарзтæй нæ цæфсис, 
кæд дæ рæстзарæй федæнбонмæ 
рохсдæр нæ нæдтæ нæ кæнис. 
Кæд нæ цæрунцæ дæ зин зари 
нæ уарзт, не ’хседгæ зæрдихатт, 
уæд си, хуæддзой хузæн, лæвари 
æппун не ’ссердзæнæ бунат. 
Некæд фегъусдзæнæй нæ бадти, 
ма’й нæ низзардзæнæй бæлццон. 
Уоййау райгуруй незгун мадæн 
мардæй йе ’нгъæлдзау сувæллон. 

122 
Тетцойти Таймураз 
* * * 
Васойæн 
Мæ гъудитæ ’ма мæ фæндтæ 
кæд бавдесдзæнæн, мæ хор, 
цума мæнæ хонхи цæндтæй 
ист дзæнгъатæ *ма æддор. 
Æз сæ ’взарун тæлфгæ уодæй, 
æхсирау сæ фæлсодзун: 
сæ рæсугъд унбæл н’ ауодун, 
се ’цæгдæр унбæл содзун. 
Мæ гъудибæл æнæ дауæй, 
куд хъæмай финдзбæл, куд уа, 
гъавгæ-гъавгæй, къох æрдауæн, 
зæрди’й куд хæссæн, куд дуа. 
Æцæг цард си куд æмбоха 
æд бауарзт æма гъуддаг, 
гъæлæсидзаг ниббогъ-богъау, 
гъæлæсидзаг ниххудтау. 

Уадзимистæ 123 
РÆСТДЗИЙНАДÆ 
Æз дæу мæ царди алцæй рази 
уæлдæр бунати æвардтон: 
дæу æцæгдæрæн мæ фантази, 
мæ рохс фантази дæр мардтон. 
Æз дæу уомæй хизтон — хумгæндæ 
цума хъамил æма пъузæй, 
цæмæй мæ финст мæнæн кæдфæнди 
маке уидтайдæ хурстхузæй. 
Уисæ æности ахæстони, 
уидæ де *не ’рсæтгæ цъух баст, 
уæддæр дуйнети сагъæсдони 
ду дæ нæ уоли, нæ нифсхаст. 
М’адæм сæ хъал æма тухст бони 
дæуæй зудтонцæ лæги нон, 
дæуæй кодтонцæ карздæр соми, 
дæу хониуонцæ сæ цæсгон. 
Фуд мæ кæнæд, цалхау, æлхъевгæ — 
нæ мин райсдзæнæй мæ зин раз! 
Цума алмаз ду дæ не ’ййевгæ, 
Æз дæр не ’ййевгæ дæн алмаз! 

124 
Тетцойти Таймураз 
* * * 
Æ фæлмæн, æ саумæрæ хумгæнди 
хумгæнæг хуæрзæвзурст хуæрзмуггæг, 
раст цума æ рохсдæр нæуæг фæндæ, 
æ рохсдæр бæлд байтайуй хиццаг. 
Æвзартæн сæ фæззиндæй зæлдагæ 
*ма æфсерæ рафтудмæ и лæг 
арт фæууадзуй æ хед, æ кустагæй, 
нæма уингæй æ цæттæ тиллæг. 
Цæмæй ин нæ фæттæрсуй? — Фуртæвдæ, 
ех æма тухгин думгæй, æма 
æ уйнаг лæгдзийнади исæвдæ 
ауигъд фæууй æ сæрмæ цума. 
Куд фæлмæн, куд кæдзос æй нихсæдуй, 
донæй æй куд фефсадуй тæвди, 
æхуæдæг хуссæгæй дæр не ’фсæдуй 
æ тиллæгбæл катайти цæфти. 
Арвгæрон æхгæнунæн æ уæнгæ 
исирæзуй, саухалуг сæнтцъæх, 
фæккæнуй нæуæг дугъд, сæрсæргæнгæ, 
гъар æхсири тæфагæ дзæбæх. 

Уадзимистæ 
125 
Сугъзæрийни зæлланги уæнгæмæ 
исцæттæ уй, ферттевуй тунау. 
Цæттæйæй æрмæстдæр æ дзиллæмæ 
лæг баласуй даргъ царди хунау. 
Ислæг дæн хумгæнæги хæдзари. 
Æй æ кусти фæткæ мæ уарзон. 
Фал барæй, кенæдта æнæбари 
æй финсæги æмвæткæ фазон. 

126 
Тетцойти Таймураз 
* * * 
Цума æндзæвгæ дæр нæбал, 
нæбал ниффинсдзæнæн æппун, 
исун, ируст лæгау, уазал, 
исун æскъухт кустбæл æрхун. 
Æрмæст мæ фæндтæ ’ма мæ уарзт — 
нæ дæн сæ бæрцæ зæгъунгъон: 
зæнхон æвзаг син æй фæлмаст, 
æрвон æвзаг ба куд скæнон! 

Уадзимистæ 
127 
* * * 
Мæнæ дессаг! 
Хаттай мæ цард куд неци 
листæг, ниллæг гъуддæгти ’хсæн цæуй! 
Сæлфунæгау, цæуй, æма мæ еци 
фадуат мæнбæл, сæлфунæгау, кæуй. 
Мæхемæ æз егъау тухтæ ку ’нкъарун, 
над мин ку ес сгухтадæмæ æдзох, 
уомæн нивонд ку скодтон æз мæ хъарæ, 
уæд си хатгай цæмæн фæуун æз цох? 
Мæ тог цъирдта фурзудæ стонгдзийнадæ; 
хонхау, мæбæл ку ’нцадæй зинти рагъ, 
мæнæй лигъдæй мæлæтмæ ’взонгдзийнадæ, 
фестадæй мин æгас дуйне, кирау. 
Ку басугъдтæн не знæгтæй, Галилейау, 
ку си ауигъд цæуинæ, Киристейау. 
Уæддæр си уæлахезæй æрхизтæн 
дзиллæн æ уарзт, йе ’хсарæ ’ма нифсæн. 
Уæд нур дзæгъæл рауайæ ’ма бауайти, 
бæр-бæр кæми’й де ’стахт æма æрхауд, 
уоми зундгин æма листæг катайти 
æз дæн уорæд, еске дзæгъæл бæхау. 

128 
Тетцойти Таймураз 
Мæ зæрдæ æз мæхебæл хъæбæр дарун. 
Хатгай мæ куст ниууадзун æрдæгбæл, 
цума цæрун мин æнзти æй мæ хъарæ, 
цума хæссун мæ барæ рæстæгбæл. 
Кæд уотæ устурзæрдæ дæн ефстагмæ, 
уæддæр тухгин æфсæрми фæккæнун, 
цума хатгай ме ’нæуинон æзнагмæ, 
мæ къохтæ хæрдмæ даргæй, бацæун. 
Мæнæ дессаг! 
Хатгай мæ цард куд неци 
листæг, ниллæг фудлæгти ’хсæн цæуй! 
Фудгæнæгау, цæуй, æма мæ еци 
фадуат мæнбæл, сæлфунæгау, кæуй. 
Ку дæн фиццаг фемдзастæй дæр зонагæ 
ке фæнди дæр, уæд æз алке дзурдбæл 
цæмæн фæддæн гъеуотæ æууæндагæ, 
цæмæн фæддæн алке дæр хуарз æнгъæл?! 
Мæхемæ æз егъау тухтæ ку ’нкъарун, 
уæд уони ’хсæн ци йсафтон мæ рæстæг? 
Сæ зунд ниллæг, сæ зармæ æринкъард ун. 
Æрмæст се ’ной исун гъæйтт-мардзæ лæг! 
Ка ’й зонуй, раст фæуунцæ ’рмæст сæ фунти. 
Иссæнцæ сайд сæ дзурд æма сæ ард. 
Сæ зунд, сæ уарзт хæссунцæ сæ губунти, 
губун иссæй сæ бæстæ ’ма сæ цард. 

Уадзимистæ 
129 
Гъæуй сæ куд-пайдадæр кусти фадуат, 
гъæуй сæ куд-уæлдзæндæр царди хæс. 
Мæ финст син нур содзагæ схусти фат уа, 
гаккау сæбæл се ’гадæ уа нихæст! 
Сæ кувд мæнгæ’й сæ алли фингæбæл, 
фал æй æцæг се ’нæуинондзийнадæ. 
Сæйунцæ ’рмæст лæгдæрти сгухтдзийнадæй, 
косунцæ ’рмæст поэзий исæвдбæл. 
Хатгай мæ сæр сæ бадтмæ æз хастон. 
Кæнун фæсмон æбæрцæ еци сонтæй, 
цума рæсугъд хъахбайи фæууарзтон 
æма цардтæн æ хæццæ, неци зонгæй. 
5 Тетцойтн Таймураз 

130 Тетцойти Таймураз 
Равардтонцæ æдзæстуарзтæ 
кусти бæсти тухст мæнæн. 
Мæ рæстзæрдæй, мæ рæстуарзтæй 
батардтонцæ ухстмæмæн. 
Раст цума син дæн кæсалгæ, 
мæн кæнунцæ стонгæй сор, — 
куд нæбал кæнон æвналгæ 
мæ пъеромæ куд цавддор. 
Хуарз куститæ цæмæдесæй 
ку байурстонцæ се ’хсæн, 
уæд каторги куст — поэзи 
æризадæй мæхецæн. 
Мæ поэзи — мæ рохс бæлдæ, 
ме сгухт цард æма мæлæт. 
Дæу цифæнди уæлкустбæл дæр 
нæ баййевдзæнæн некæд! 
Стур федар æй мæн æууæнкæ, 
тæрхонау æй мæ ниннет; 
къæбинетти нури уæнгæ 
неке ма иссæй поэт! 

Уадзимистæ 
131 
* * * 
Уе ’нцад бæласæйдзаг гъæунги 
цæун æд мæтæ мæтъæлæй. 
Мæнæн сифтæртæ сатæг дунги 
дæ кой кæнунцæ цибæлæй. 
Фунæй хæдзæртти хуæдфæстегæй 
цибæл сифтæрти æхсæнæй 
мæйæ байдзулуй харакетæй, 
дæуау, фефсæрми уй мæнæй. 
Æз ба феронх дæн мæ фалдзостæ, 
ду мин фестадтæ мæ дуйне: 
дæ дзурд зуруй, тунау, мæ гъости, 
’ма ин фæгъгъос уæн дæр нæййе. 
Мæ усхъитæбæл æвæлмæстæй, 
евгъуд æма уйнаг цагъдау, 
дæ уорс æрттевгæ цæнгти бæсти 
мæйæ æ тунтæ æруагъта. 

132 
Тетцойти Таймураз 
* * ¦ 
Еци бали, еци къалеу 
уорс дзæгæрæг æфтудæй, 
кауи сæрти мæ уæлнадмæ 
радардта цума тудæй. 
Еци рохс мæйрохс æхсæви 
уорс къалеумæ æсмустон, 
дæ тæлфт къæхти фæлмæн гъæрмæ 
зæрдæргъувдæй игъустон. 
Куд хæстæг слæудтæ мæ рази! 
Дзæгæрæг калдта дæ реу. 
Н’астæу адтæй ниллæг кауæ, 
уорс дзæгæрæг, уорс къалеу. 
Уорс къалеу ба дзæгæрæгæй 
нæ ростæбæл æмбалдæй, 
мегъи скъудæй хаугæ тунау, 
нæ зæрдитæмæ калдæй. 
Еци къалеу еци уорсæй 
мæ зæрдæоæл æмбæлуй, — 
нури уæнгæ æ дзæгæрæг, 
еци ’хсæвау, нæ кæлуй. 

Уадзимистæ 
133 
* * * 
Лæууй фиддæлтиккон мæсуг 
фæснад, æдзоргæ рæгъти астæу, 
цума æносмæ къæндзæстуг, — 
кæсуй фалдзосмæ, цæстæбастау. 
Хизта, бæгъатæрау, кæддæр 
æ ком, æ кадæ алли знагæй. 
Нур ба неке гъæуй æ сæр 
еци гъунайæй, кæлæццагæй. 
Уомæ не ’здæхуй фæндаггон, 
къæвда, гъе кенæ рæфти тæвди 
фусун не ’ркæнуй сæрдигон 
кенæ зумæги даргъ æхсæвти. 
Уогæй де ’нгартæй хуæрзконддæр, 
уомæй де ’хгæд зунд зæрдихаттæй 
ду дæ дзæвгарæ зæронддæр 
æма еуварсдæр сæдæ хатти. 
Уомæй ду берæ ревæддæр дæ, 
уомæй ду берæ еунæгдæр дæ. 

134 
Тетцойти Таймураз 
* * * 
Ку адтайдæ мæ зæрдæ æндон, 
уæд фехсуд инсæндорау бацайдæ 
устур тохти зин нæдти катайтæ, 
змæнст æма зуст рæстæги фæндон. 
Ку адтайдæ мæ зæрдæ къæйдор, 
уæд нирругæ адтайдæ нурмæти 
маст æма гъезæмари стур мæти, 
рист æма цæстисугтæй, мæ хор. 
Хуарз, æма æй мæ зæрдæ амад 
уарзт æма стур фæразондзийнадæй. 
Уомæн дæн тухгиндæрбæл нимад 
æнæуод дор æма æфсæйнагæй. 

Уадзимистæ 
135 
* ¦ * 
Ме ’фсæрмидзийнади 
æхгæд федайрадæй 
мæ цард нæ рауадæй, 
мæ уарзт нæ байрадæй. 
Фудгин — кæд стæй-астмæ 
бунтон нæ фæрраст ун; 
дæ цæсти фæккастмæ, 
хилау, фæххæстмаст ун. 
Мах ба еумæ цæрæн. 
Нæхе нæ лæдæрæн. 
Знæгтау, куд æфхуæрæн 
нæхе — нæ фуддæрæн! 
Мах ба неке маруй, 
неке гъигæ даруй. 
Думгау, нæ уотхарæ, 
мегътау, ку ниууаруй. 
Кæци æлгъист бони 
фембалдан донгони, 
иссан еу фазони 
дууæ фуруарзони?! 

136 
Тетцойти Таймураз 
Цæрæн гъеуотемæй 
фуддæр æнккæтемæй: 
æнæ кæрæдземæй, 
æнæ кæрæдземæй. 
Æнгъæд! — Ходуйнаг æй 
цитгин адæймагæй! 
Мæлæт, корæггагау, 
махæн есуйнаг æй! 
Фæлтау кæрæдземæй 
цæрæн тухæртæстæй, 
цума а дуйнемæ 
хилæ дууæ бæсти! 

Уадзимистæ 
137 
* * * 
Мæн нæ фæндуй уарзт фæнзун, 
фал æнæбæрцæ берæ уарзун; 
дæуæн хуæздæрти хуæздæр хуарз ун 
æма дæ хæццæ ун æмзунд. 
Ду ба мæ стаугæ фæккæнис, 
ку ба де ’нгасæй рауазал ун; 
ку æрдæгмардау нигæнис, 
ку ба фестун кæнис æстъалу. 
Хуæруй гурусхæ мæн тухаст, 
куд зæрдæ стъалæг растдзийнадæ, 
цума кæнгæ ’нцæ рæсугъдадæй 
мæнмæ дæ уарзт æма дæ каст. 
Мисхъал нæ ’нцæ мин зæрдфедарæн, 
фал мæнгæ ферттивд, мæнгæ тавд, 
куд манекени уæледарæс 
кенæ сайтани кæнгæ кавд. 
Гъавис мæнæн байеу кæнунмæ 
зæрди дæ соми ’ма дæ сайд, 
уæд цæмæн бæллун дæ уинунмæ, 
ци ма’й мæ содзгæ стур æхсайд? 
Стур боз — де ’нгаси рæвдудæй, 
боз — дæ таведзæй, дæ фæрзеуæй. 
Нæ фуд — фембæлдæ рæдудæй. 
Æй нæ фæххецæн нæ хуæрзеуæг. 

138 
Тетцойти Таймураз 
ЗÆРОНД УОСГОРИ МÆТÆ 
Еунæг хатт бауарзтон, еунæг цардау. 
Куд ислæг дæн, æдта, куд æрцардтæн! 
Фал æфсæрми кодтон мæ фуруарзтæй. 
Æ фæгъгъæрæй, æдта, куд фæттарстæн! 
Æз цудтæн еци тæлфгæ сæ рæзти. 
Рохс кодтонцæ мæ над сæ къæрæзтæ. 
Уорс дзæгæрæг калдтонцæ бæлæстæ. 
Мæргъти ’взагæй зардтонцæ гъæубæстæ. 
Мæ уарзон мæ фæдбæл ходæнгасæй 
ку кæсидæ ниллæг кауи цъасæй. 
Æрмæст уой бауарзтон, еунæг цардау, 
хæсгæ 6а’й æркодта æндæр кадæр. 
Æрцудæй æвæндонæй æндæрмæ, 
’Ма кæнун нæ дуййемæй æфсæрмæ. 
Нæ хæссун ести фау æндæртæмæ, 
фал некебал цæуй мæ зæрдæмæ. 
’Ма цæун ирд мæйрохси сæ рæзти. 
Рохс кæнунцæ идзулд сæ къæрæзтæ. 

Уадзимистæ 
139 
Уорс дзæгæрæг калунцæ бæлæстæ, 
Мæргъти ’взагæй зарунцæ гъæубæстæ. 
Æрмæстдæр мæ уарзон ходæнгасæй 
нæ кæсуй мæ фæдбæл кауи цъасæй. 
Фал гъазуй, асæгау, мæ цæстæбæл, 
раст цума дзæгæрæг бæлæстæбæл. 
Ку нихходуй — æ цийни æмгулфи 
ростæбæл рабадуй фæйнæ хъулфи. 
Æ лигъз дзурд мæ гъосбæл ку рауайуй, 
уæд мæ зæрдæ адгин ку ратайуй. 
Дзæгæрæг бæласау мин ферттевуй. 
Рæстæг дæр æй мæ зæрди не ’ййевуй. 
Неке цæугæй мæнæн мæ зæрдæмæ, 
неке гъæугæй, ’рхъæрттæн мæ зæруæмæ. 

140 
Тетцойти Таймураз 
ÆНÆРДДЕХ УАРЗТ 
1 
Æз дæуæй ледзун æдзæстхез, 
куд ести цауæй, ести фауæй. 
Фал кæми нæ дæ, уæхæн рауæн 
мæнæн уæлзæнхæ нæбал ес. 
Ходис деденæги райхалди, 
уорс дзæгæрæгæфтуд фæткъуй 
уæздан ракаст æма базмалди, 
цума гъеуотæ ’рмæст фæткуй. 
Уинун дæ хузæ хемæлвасæй 
алли рæс)’гъди гури дæр, 
алли рæсугъди цæстингаси 
’ма рæвдаугæ хъури дæр. 
Уæд ди кумæ ледзон, курдæмæ? — 
Æй мæ нæдтæбæл гæлст д’ архъан. 
Цæуон мæхемæ, мæ хъурмæмæ? 
Æруон мæхеми цæфау хъан? 
Фал ди гъеуотæ æнæфсес, 
фал ди гъеуотæ æмидзаг дæн, 
’ма мæхецæн дæр, хауæццагау, 
бунат мæхеми нæбал ес! 

Уадзимистæ 141 
2 
Мæнæй, æндæр зæнхау, идард дæ. 
Ци уæлæстъалубæл цæрис! 
Уæддæр нифс дæр æма нинкъард дæр 
уайтагъд мæ зæрди æвæрис. 
Зæрди фейвæрис уотæ ’хсицгæ 
ду æд таведзæ ’ма гириз 
катай, гурухсæ, гъиги рист, 
цума уæлфингæ — бор уæлвицгæ. 
Уæддæр дæ фингæ берæ уарзун. 
Уой куд арæхсис æвæрун! 
Катай, гурухсæ раниуазун, 
рист комидзагæн рахуæрун. 
Æма идардмæ, нæ мæ уингæй, 
кæд еци аргъæй уинис мæн, 
уæд ма хæстæгмæ ба мæнæн 
ду ци ниввæрдзæнæ уæлфингæ? 
3 
Рохснæг хорискастæй фæлмæн мæйи скастмæ 
мæн ду куд агорай унгти, дзилли астæу. 
Унги æ хецауæй ци куй фæдздзæгъæл æй, 
уоййау мæн агорæ бунтон фудæнгъæлæй. 
Трамвайти лæууæнти мæн ду куд фæххезай, 
ме ’нæ фæууинунæй тæрсгæй, куд фæррезай. 
Мæнбæл æмбæлунмæ æнгъæл æд фуркатай 
ду алли трамвайи радгай куд фæббадай. 

142 
Тетцойти Таймураз 
Мæн ду куд агорай парктæ ’ма сæндæнтти, 
урух кинозалти æма кæсæндæнтти. 
Цæфсгæй фурæфсæрмæй, мæнмæ æнгъæлкæсгæй, 
бонæ куд æркæнай мин цуди нæ рæзти. 
Тæтон мæгургорау, къинди сæудегерау, 
мæн ду куд агорай, фал мæ куд нæ ерай... 
Фæлмæн мæйи скастæй рохснæг хорискастмæ, 
зинтæй фæййервазтау, фæббæллæ ме ’ндзастмæ. 
Мæ ном дæ лигъз билтæй æппун куд не сцох уа, 
Дуйней æндæр дзурдтæ бунтон куд феронх уай. 
Дæхе куд банкъарай, фæснад гæлст куресау, 
фун ди куд фæлледза, æхстæй тарст рæубесау. 
Кæд ду ниффунæй уай дæ еци æрхуни, 
уæдта æрмæстдæр мæн фæууинæ дæ фуни. 
Мæнау кæд бавзарай мæ кувд еци харзæй, 
уæд хуарз базондзæнæ, поэт куд фæууарзуй. 
4 
Цума мин анзи фæббæлдтæй 
сухæ зæнхæмæ сахкъæвда... 
Уæд æвеппайди æрхъæрттæй, 
бастæй фæййервæзт æскъæвдау. 
Ку арви асæ иливдау, 
ку арви асæ ’мбурд тухтау, — 
арви æмвæйнæ æрттивта, 
арви æмбæрцæ æмбухта. 

Уадзимистæ 
143 
Цума фæдесмæ хунди тагъд, 
кодта оæлæстæ стунди тахт; 
цума не ’нбæлгæй зæнхæбæл, 
дзухъмард фæцайдæ е цæфбæл. 
Къæвда не ’ууæндгæй зæнхæбæл 
уæхæн æхсицгæ æмбæлдбæл, 
еу æнæ ести фæлхæттæй 
тахтæй зæнхæмæ сæххæттæй. 
Кодта зудæ æма æгæр 
е æ уарзонбæл æмбæлдæй 
*ма фæстаг тъинкки уæнгæ дæр 
æхе равардта æ бæлдæн. 
Мæн дæумæ скъæфгæй мæ рæстбæлд, 
дæн дæуæй хецæн æскъæвдау. 
Зудæй фенбæлинæ дæубæл, 
куд зæнхи хæццæ сахкъæвда. 
5 
Хебæраги куддæр æризайун — 
мæхе хæццæ гъудитæ кæнун, 
мæхе хæццæ дзорунтæ райдайун 
’ма уайтагъд дууæ лæги исун. 
Фал рæсугъд æхсийнау ходæзмолæй, 
асæгау, мæ фалдзоси фестис; 
уæлкъæдзæхæй цума дæ фудголи, — 
мæ гъудитæ, мæ фæндтæ фехсис. 

144 Тетцойти Таймураз 
Масти бæсти цийнæй исирайун. 
Мæ нимæхст сосæгкагдæр стур бæлд, 
мæ сосæг тæмæссагдæр æнгъæл 
дæуæн дзорун æхсицгæ райдайун. 
Цума дзилли хæзнати бунтæмæ 
дæу бахонун мæ зæрди къумтæмæ, 
и кæций нимæхст хуæрзтæ æма уарзт 
цæдгай дæр нæ фæууодзæнæ ласт. 
Мæ зæрдæн бакосай æ хецауæй, 
Æндæртæмæ мабал рафецауæ! 
Æнæ дæу мæ хæзнатæ нæ, фал 
мæхе дæр ку нæ уинун, цæфау. 
Æнæ дæуæй мæ зæрди хæзнатæ 
ку лæуунцæ нимæхсти бунати. 
Фал ку уонцæ цифæнди нимæхст — 
ердзæнæн сæ дæ фæрци æрмæст. 
6 
Цæун уæ рæзти алли изæр, 
кæд фæууининæ дæу æрмæст... 
Уæ синх мæйрохси тæнæг хизæй 
фæууй дессаги фæлмæмбæрзт. 
Фестуй мин гъæдæ еци фæдбæл 
уæхæн фурадгин си’й уæлдæф, 
цума сæ тæккæ сæ рæгъæдбæл 
æнцæ дзæдурæ ’ма лискъæф. 

Уадзимистæ 
145 
Цæун дæ уинд æма фæззиндмæ, 
куд нимæхст цъаймæ цæф сикъе, 
куд сæрустур урнæг мæзгитмæ, 
куд дзол корунмæ стонг феце. 
Цæун мæйрохс æма мæйдари. 
Кæнун зундцохи цуд куддæр, 
фал неци дзоруй уæ хæдзарæ, 
куд нæ фæззинис, куд, ду дæр! 
Мæ уод араугæ æнгъæлдзауæй 
дæумæ мæ бæлд æма æхсайд, 
цума мæнгæттæ ’ма фæссайд, 
мæнæн фестунцæ дзæгъæл цауæн. 
Фал цауæйнон нæ! — Цæф сикъе дæн. 
Æз дæуæй цæф дæн фудæнæн... 
Кæд дæуæй ледзгæ æй мæнæн, 
уæд цæмæн зелун дæ фæстети! 
7 
Гъæддаг хъамилти сатæг сæрти 
къидзих бæлæсти æхсæнæй, 
калгæй цъæх коммæ сурх цæхæртæ, 
ходуй фæндагмæ фæлмæнæй. 
Уомæ не ’суайуй еу исхезæн, 
нæййес кудфæнди ниццæуæн, 
нæййес æ рази ислæууæн, 
нæййес ин къохмæ æрбаесæн. 

146 
Тетцойти Таймураз 
Æ тауæг адгин ади гъæдæн 
нæййес хæрдфахси базонæн, 
ма’й думгæ фехсуй æ рæгъæди, 
æ къæхти бунмæ ка’й, уонæн. 
Уоййау фембæлди, ходæзмолгæй, 
мæнæй не ’сесис дæ зæрдраст, 
де ’рттевгæ ’ма де ’нæникъолгæ 
сæнтсау цæстити зундгин каст. 
Фал дæ таведзæ адгин цъухæй 
дзурд дæр не ’схауй дæхе туххæй, 
’ма хæстæгдæрмæ уæд мæнæн 
дæумæ нæбал фæууй цæуæн. 
Къуæтти, гъе кенæ мадзорайау, 
исуис тæкъузги зин зонæн... 
Тæрсун, уоййау мин ку байзайай, 
дæ къæхти бунмæ ка’й, уонæн... 
8 
Дæн дæуæй сæйгæ, дæуæй ресун. 
Дæн дæ катайæй æнæфун. 
Незау, никки ми арфдæр хезис, 
фал æнæбари инæфун. 
Мæ уод хуæрунцæ дузæрдгутæ, 
тайун де ’нæлæдæрд нимдæй, 
уайуй мæ росбæл гъар фæрдгутæ 
æнæ дæ дзурд æма уиндæй. 

Уадзимистæ 
147 
Уæддæр цифæнди рохс изæр дæр, 
цума мæ фуни арвмæ стахт, 
кæнуй биццеуи тæлфт мæ зæрдæ, 
кæнуй æхсицги адгин тад. 
Цума дзæвгарæ фæххуæрзконддæр 
æма февзонгдæр дæн, уоййау, 
сбадтæй серабæл мæ амонд дæр, 
фиццаг æртæхгæ саумæлгъау. 
Лæги фæстагмæ ка рамаруй, 
еци кæронмæ фуднезау, 
мæ уарзт, цæрæ ми сæребарæй, 
цæрæ, не ’нцайгæ фæдесау. 
Æз уалæ хормæ исцæйтæхун, 
хæссун лæфинтти баст нæуæй... 
Нæ, нæ мæ фæндуй исдзæбæх ун 
дуйней кæронмæ дæр дæуæй! 
9 
Ду дæ æндæр бæстæ, æз дæр — æндæр бæстæ 
Фал мæмæ ду исдæ уотæ æгæр хæстæг — 
де ’ной рамæлуни уæнгæ — хъæбæр гъæугæ, 
дуйнети кæронмæ мæнæй æнæсцæугæ. 
Мæ зæрди æрцардтæ — æрцо мæ бæстæмæ 
æма маци хузи раздæхæ фæстæмæ. 
Ци нæ хецæн кодта, мах ба еци арæн, 
кауау, рахъан кæнæн æма ’йбæл бандзарæн. 

148 
Тетцойти Таймураз 
Æ арти басодзæн, цума фуддзийнадæ, 
нæ зин, нæ гурухсæ, не ’вæсмондзийнадæ. 
Дууæ стур бæстемæй, дууæ стур зæрдемæй 
скæнæн еунæг бæстæ дуйнети-дуйнемæ. 
Тухи фуддæйрадæн, нæхе фæххуæздæрæн 
Паддзах нæ еу бæстæн нæ уарзт æрæвæрæн. 
Нæ дууæ бæстеми, нæ дууæ зæрдеми 
кæнæд паддзахеуæг дуйнети-дуйнемæ! 
10 
Куд æцæгæлонæй фенбалдан хорбони! 
Цума сувæллонæй — фиццаг бæрæгбон — 
уидтон æхсицгонæй, уотæ ирд æргонæй 
м ’амонд дæ цæсгони, уæд ма ци кæнон? 
Ме ’хгæд зæрдихатт мин, дзиппау, ку исхаттай, 
ме ’гъуст æвæлхаттæй скодтай æнæнон; 
дæ гъар рохсдзийнадæ, дæ рохс гъардзийнадæ — 
мæнæн ундзийнадæ, уæд ма ци кæнон? 
Мæ фарсмæ нæ бадтæ, мæ фарсмæ нæ хаттæ, 
ба дин еунæг хатт дæр нæ ракодтон æнгон, 
уæддæр зæрдихаттæй æма зундихаттæй 
цъæх арт ку фестадтæн, уæд ма ци кæнон? 
Рæсугъдти æфсарæ, сæрæнти æхсарæ 
фестадæй мæ зари де ’рттевгæ цæсгон. 
Скодтон дæ æнгарæ уйнаг уарзти зарæн, 
неййевгæ — дæ карæ, уæд ма ци кæнон? 

Уадзимистæ 149 
евияив=а=аив=вя=-=======н========а==я^^ 
Нихгæдтай ме ’мзарæ зæрдæ дæ азарæй, 
цума дæ хæдзарæ дæхебæл æнгон. 
Цæрис си хебарæ, еунæг, æнæнгарæ, 
’ма ймæ неке уадзис, уæд ма ци кæнон? 
11 
Дæ гъар зæрдесгæ хъурихатт, 
æд дес де ’сгаргæ æрбакаст 
зæгъун кæнунцæ аллихатт 
мæ уарзт, цума фудбæл басаст. 
Кæд еци тавгæ хъурихатт, 
зарау, æндæрмæ фæдздзоруй, 
уæддæр мæ бæлд æма мæ над 
æрмæст æхемæ фæххонуй. 
Дуæрттæ ниууадзгæй итигъдæй, 
цума ме ’рмахур тургъи куй, 
дæумæ мæ зæрдæ фæллигъдæй. 
Уобæл ме ’ууæнкæ дæр сæттуй. 
Дæумæ ’й мæ каст æма мæ бæлд 
æма феронх дæн æз мæхе. 
Ду ба не ’мбæлис зæнхæбæл, 
цума цидæр æндæр дуйне. 
Æз ба байзадтæн еунæгæй, 
куд рагæй ревæд хъатара; 
ке раз нимбæрзтæй кæрдæгæй, 
еци æдзæрæг хæдзарау. 

150 
Тетцойти Таймураз 
Ду кæд не ’рбахæссай дæ фæд 
мæнмæ, уарзтау æма зарау, 
уæдта кæронмæ дæн æхгæд, 
еци æдзæрæг хæдзарау. 
12 
Нæ зудтон, бустæги нæ лæдæрдтæн: 
гæр, уæхæн гумери дæн, æдта! — 
Æз дæуæн ке йгон кодтон мæ зæрдæ, 
уой туххæн дæ зæрдæ æхгæдтай. 
Гæр, мæ уарзт комкоммæ исзæгъунæй 
куд нидтæн рæстлæги æндæрг æз? 
Ескæдма уæлæрвти æ тæхунæй 
нæ ’й цæргæс, гъæйт-мардзæ цъæх цæргæс! 
Гæр, мæ уарзт, æгади давæггагау, 
æз дæуæй мæхеми нимæхсон, 
кенæ ба ’й, ме ’хсунмæ гъавæг знагау, 
дæ мæстæй, де ’наурстæй æхсон? 
Гæр, мæ уарзт мæхеми куд уорамон, 
цъетедонау зæрдæй уайуй, уæд? 
Ескæдма стур лæги устур амонд 
æрцудæй нимæхсти медлæгæт? 
Æз мæ уарзт дуйнемæ ку не ’вдесон, 
раст цума амонди сæуæхседт, 
арвнæрдау мæ зари ку не ’сесон, 
уæд ци дæн? Ци хузи дæн поэт? 

Уадзимистæ 
151 
Уарзт æй зар бустæги хуæдæвзаргæй, 
æй искуд, амонд æма фæдес. 
Зар нæййес медадæм æнæзаргæй, 
æгæугæй гъарæнгæ дæр нæййес. 
13 
Æз æфсæрми кæнун фуд кæнунæй, 
сайæг унæй, тæрсагæ унæй, 
еске над фудæнæн æхгæнунæй, 
фуддзийнадæн бæлсагæ унæй. 
Дæумæ бæлгæй, æрмæст куд хуæздæрмæ, 
дæ номæй, дæ цæрунæй цæрун. 
Фал дæуæй цæмæн кæнун æфсæрмæ, 
уомæн ба неци зонун æппун. 
Дæ уиндæмæ зудæй фæррæмодзун 
æд тæлæнтæ æма æд æрхун, 
дæ уиндæй уæд цæмæн исцæйсодзун, 
сурх хъумацау цæмæн фæссурх ун? 
Сонт хæстолвæд кæнун ци райдайун? 
Тог, мæ тог æнахъæлæй фицгæй, 
мæнкъæйтæбæл дæуæй нæ ратайун 
уотæ адгин æма æхсицгæй! 
Уæд мæ фæндтæ ци хузи ниббæтти? 
Цæмæн фестун фæснади дорау? 
Цæмæн фестун райгурцæй фуркъуæтти, 
уотæ гоби æма мадзора? 

152 
Тетцойти Таймураз 
Фæккæнун нæ фæсфембæлд æфсæрмæ 
мæ нифсæрмæй. Мæстæй фæммæлун. 
Гъеуæддæр нæуæгæй куд хуæздæрмæ 
цибæлдæрæй дæумæ фæббæллун. 
14 
Бæрæгбонау ефстагмæ ’мбæлæн. 
Барохс уис, баходис зæрдидзагæй. 
Мæ къох райсис, мæнбæл æууæндæгау, 
*ма фестис дзæгæрæгау фæлмæн. 
Барохс уй, баходуй стур æууæнкæй 
дæ сæнтсау дууæ цæстей ирд каст, 
дæ цæсгон тæрнихæй зекъи уæнгæ, 
дæ сæнтсау къуæрд дзиккоти лигъз фаст. 
Цума адгин минасæ ме ’ной — 
дæ зæрдтаг кизгæмбалæн хебари 
фæккæнис дæ нæуæгдæр хабари, 
дæ сосæгдæр дзубандий мæ кой. 
Сосæгкæй мæ зæрдæйдзаг пъисмотæ 
реубæл дарис, хæссис сæ, куд дуа, 
дæ хъуран цума æнцæ, гъеуотæ, 
уæд дæ уарзт æнæнивæ куд уа? 
Кæнæ рохс, дæ бахудт уæд райдзаст 
мæ уиндæй, мæ кæдзос зæрдихаттæй. 
Ци кæнунцæ талант æма уарзт, 
дæхуæдæг еци амонд фестадтæ. 

Уадзимистæ 153 
Дæ цæстити зундгин сæццæ каст 
мæнæн дзорæд де ’нæсзагъд стур уарзт. 
Игъосæнтæй дæ даргъ сау тъæфилтæ, 
дæ сагъæсхуз цибæл рæсугъд билтæ. 
15 
Изæйрон хорæйдзаг сæнтцъæх арвбæл, 
уорс мегъи фæскъауæ, 
ду цæуис æнæмæтæй, цума цъæх денгизи — уорс науæ. 
Кумæ цæуис, кумæ? Ду æруадзæ дæхе мæ будурмæ. 
Нæ фæллад исуадзæн нæуæг карст кæрдæгбæл 
хъурæй-хъурмæ. 
Сæумæ ба фæххæсдзæнæ дæ хæццæ мæ хеди 
æртæхтæ, 
къæвдайау сæ ’ргæлдздзæнæ уæлгъæдтæ, кенæ — 
уæлкъæдзæхтæ. 
Куд рæуæг, куд рæсугъдæй цæуис æрттевагæй 
мæ сæрти? 
Куд цæуис мæ фадуат, мæ хæлхъой цардиуагæн æ 
сæрти? 
Мæ уарзон дæу хузæн æрттеваг ’й. 
Фал мин ци дессаг æй! — 
Фау мæнбæл цидæр ес — 
лискъæфау сæ зæнхæй æй есагæ. 
Мæнбæл фауæй мæстæй нæ фæммæлуй, 
цума ’й нæ лæдæруй! — 
Ходгæ-ходгæй, уони лискъæфтау адгинæн 
ранихъуæруй. 
Æ рæсугъд, æ амонд ке нæ фæндуй, уонæн исцома уй. 
Æнæ уой цæрунгъон ка нæбал æй, уой ба нæ нимайуй. 

154 
Тетцойти Таймураз 
Тæрегъæд ин кæнун: рæсугъдæй, 
æ дзæгъæл зæрдискондæй 
ку байзайа бунтон æнæ уарзтæй æма æнамондæй. 
Æ зæрдтагдæр бæлд дæр, ихæсау, 
нæ уадзуй æ зæрдæмæ. 
Думгæ дæу куд хæссуй, уотæ уой — кедæр цъух 
кæцифæнди æрдæмæ. 
Ма фестадæй мæ уарзт сæнтцъæх арвбæл уорс мегъи 
фæскъауæ, 
кенæдга — æгæрон цъæх денгизи сæнторс дзæгъæл науæ. 

Киунугæ 
«ХУÆНХАГ ДОН»-æй 
1983 анз 
&ъх&§ 
МÆ ГЬÆУИ 
Æ дæнтти хæл-хæл ми мæ мади 
фæлмæн хъурихаттау хезуй. 
Æ уорс дзæгæрæги мудадæ 
уарзон нæуæг зарау резуй. 
Ци нæ ниффæразта æфхуæрдæй, 
ци знаг æй не ’нсаста æд кард! 
Уæддæр нæ басастæй æ зæрдæ, 
уæддæр исаразта æ цард! 
Æрмæст фæууидтайсæ бæхгинтæ 
æ цъифæ гъæунги кæддæр. 
Нура æ косагæ машинттæ 
фæцæнцæ æ бæхтæй фулдæр! 
Сæ уод, сæ нимайундзийнадæн 
аккаг а дуйнебæл нæййес. 
Кæнунцæ сæ царди тухстадæ, 
адгин комидзагау æмбес. 
Бæстæн æ зин бони исунцæ 
æ нифс, æ гъæуайгæс, æ цонг. 
Се ’взаргæ бæркад ин дæттунцæ, 
сæхе ниууадзунцæ æстонг. 
Ка син нæ лæдæруй сæ зæрдæ, 
бафснайæд æ нецæй билкъуæрд: 
гъæу æй, куд ниуæзтæ, куд хуæрдæ, 
æдзох æ фингæбæл æвæрд. 

156 
Тетцойти Таймураз 
* * * 
Мæгур хумгæнæги хæдзари, 
кустмæ æнгъæлдзауи бонау, 
кудтæн æууæндагæ мæйдари, 
худтæн хæл-хæлагæ донау. 
Адтæн цæстисугау кæлагæ, 
рæсог, æрттевагæ, кæдзос, 
æма ми цурхта æ бæллагæ 
гъудитæ фиддæлти æнос. 
Цурхта ми фиддæлти æгъдæуттæ, 
сæ сæрæстуйрадæ, сæ зунд, 
цæмæй си скодтайнæ хуцæуттæ, 
цæмæй сæ зудтайнæ фæнзун. 
Сæ уарзт, сæ бæгъатæрдзийнадæ, 
сæ бухсундзийнадæ æма 
се ’нахъæл æгъатæрдзийнадæй 
мæнæй аразтонцæ хъæма. 
Цæмæй æндæр фæндти нисайнæ, 
нæуæг, æргон уарзти цæхæр 
сæрау кардикомбæл истайнæ, 
цума æнæхатир сæркъуæр. 

Уадзимистпæ 
157 
Райстон си æрмæст сæ уарзтадæ, 
куд стонг — гъар кæрдзини къæбæр, 
уæддæр ми сæ гепп нæ рауадæй, 
исдæн цæмæйдæрти æндæр. 
Цума ’ртæ фæлтæри — æмйæстæ, — 
цума æд æппитæ лимон, 
мæхеми цæрунцæ æнвæрстæ 
æзинæ, абони, исон. 

158 
Тетцойти Таймураз 
УОРСДОН 
Дæ хуртæбæл бæгъæнвадæй 
донагорæг фæццæун, 
о мæ сабийбæнтти ’рвадæ, 
нæ Уорсдони сатæг къум. 
Ду ци адтæ, ци нæ адтæ! 
Цардигъалгæнгæ стуфæй 
дæ фалдзос хинцгæй ку уадтæ 
дæ хъæндзалгæнгæ гулфæй. 
Кæцифæнди сауæдонæй 
рæсогдæр уогæй, Уорсдон, 
дортæ дæр ма дæ дæлдонæй 
зинниуонцæ уотæ ’ргон. 
Дæ хъумтæмæ гæпп кæнйанæ 
кæрдæгæмбæрзт къæхæнтæй, 
куд æхсицгæ цъæпп кæнйанæ 
дæ уолæнти фæлхæнтæй. 
Нур ци фæдтæ, о, ци фæдтæ, 
негасей дарæг рæсттог? 
Ку агорун дин дæ фæдтæ, 
нæ рæсогдæрти рæсог. 

Уадзимистæ 
159 
Нæ зиннунцæ кæсалгдзаутæ, 
аузтбæл æвæрд дортæ, 
фал — де ’рттевгæ, дæ араугæ. 
дæхе ’взагæй сдæрд хуртæ. 
Къанауау ма æмтæнæгæй 
хурти астæути цæуис, 
раст цума нин дони нæгæ 
æрæздахунæй тæрсис. 
Нæбал цæуис нæ хъумтæмæ, 
фæлластай сæ æд фæллад. 
Зелун райдæдтай хумтæмæ, 
хæссун байдæдтай бæркад. 

160 
Тетцойти Таймураз 
МÆФИДÆН 
Ду мæлгæ нæ ракодтай. 
Æцæгæй дæр 
неке мæлуй, ’ма неци исæфуй. 
Уæд ци ’й мæлæт? 
Цийфæнди æфцæгæй дæр 
уой нæ уинæн. 
Лæг æй некæд стæфуй, 
нæдæр зин цард, нæдæр тæссаг рæстæги. 
Фал æд цæвæг зæронд сайтан ку нæ ’й: 
не сбадуй е фæснад, кенæ хæстæги, 
нæдæр кæсуй цъалати рæбунæй. 
Нæййес мæлæт дæлхор æма мæн’ аци 
цитгин æма рæстзæрдæ зæнхæбæл. 
Æрмæст ес цард, æма нæ ку ниууадзуй, 
гъеуæд æрмæст бафтуйæн мæлæтбæл. 

Уадзимистæ 
161 
ЗÆНХÆ 
Дæуæй космонавттæ тæхæнтæ 
Мæйæмæ йе Марсмæ. Тæхун 
Мæн ба нæ фæндуй дæ фæтæнтæ, 
дæ гъæдтæ, дæ хуæнхтæй æппун. 
Нур ма, куд мæ фæндуй, гъеуотæ 
Æз дæу нæма стахтон рæсугъд. 
Ес ма адæммарæг фудуодтæ, 
фашизм, цагъайрадæ фудтугъд. 
Дæ алли кæрони æзнæгтæ 
дæ реу рæдовунцæ бомбæй. 
Уæд ди куд агорон фæндæгтæ 
арвмæ мæ адæми номбæл? 
Арвмæ иссердтонцæ фæндæгтæ, 
иссæнцæ æ хæццæ æмбар, 
’ма си аразунцæ æзнæгтæ 
уæззау тохæнгæрзти амбар. 
Мæн ба, цид, мæ бæлд, мæ рæстфæндæй, 
хæссæд мæ кудфæнди Æрфæн, — 
гъæуй адæймаги бæрзæндæ, 
гъæуй адæймаги æрфæ. 
6 Тетцойти Таймураз 

162 
Тетцойти Таймураз 
* * * 
Лæууй нæ гъæунги стæн гæс 
и сæданздзуд толдзæ пæлæхсарæй. 
Дæу æнгæс æй, æрмæст дæу æнгæс 
федайрадæй æма стур æхсарæй. 
Синхи ба сæ уæлфингæ ме ’нгартæ 
фæгъгъудитæ кæнунцæ мæнбæл; 
цъæх мæйрохстæ æма изæрдарти 
фæккæсунцæ ме ’рцудмæ æнгъæл. 
Бор зæлдагæ дарунцæ нæдтæмæ 
нартихуæрттæ и хумти лæугæй. 
Æррæдæхсуй зæнхмегъæ гъæдтæмæ, 
æма мин мæ цъæх гъæумæ цæугæ ’й. 
Фæууинун сæ æхсæвæ мæ фуни, 
бонæй ба æринкъард ун сæбæл. 
Фæммæлун мæ медæги æрхуни, 
бахуардта мæ уонæти мæтъæл. 
Синхи 6а сæ уæлфингæ синхонтæ 
исесунцæ синонтæ, мæнæн 
ракорунцæ зæрдæй цæрæнбонтæ, 
«рохсаг» ба фæззæгъунцæ дæуæн. 
Фал уæддæр сæдæанздзуд цъæх толдзæ, 
дæу хузонæй уиндзæнæй гъæу дæр. 
Къохæй уой а зæнхæй неке стондзæй, 
мæ зæрдæй неке стондзæй дæу дæр. 

Уадзимистæ 163 
ЛИМÆНМÆ 
Багъæуаги хатгай нæ фæззиннис, 
хатгай ба ми еувæрсти цæуис. 
Фал мæ цийни, мæ фæтки фæззини 
зæрдинцойнæн æрмæст фæгъгъæуис. 
Хатгай дин æй дзæгъæл бегарайау 
лимæнбæл æ зинбони тухсун, 
лимæнæн æ рæдудтæ бухсун. 
О, фæлтау æппун макæд байрайа. 
Лимæйнадæ дæуæн зин хæссæн æй, — 
хонх де ’ккойи скæнунæй зиндæр. 
’Ма *й фехсис зини ба куйгæлдзæнæй: 
æнцæ уотæ дæ зунд, дæ дин дæр. 
Ку гъæуа дæ нæ лимæндзийнадæ, — 
уæд хæссис æй реубæл майданау; 
дæ мæнгæдтæ адæймагдзийнадæ 
уæд ку фестуй ревæд цайданау. 
Фæндæуй дæ, куд уа дæ дæлфæндæ 
кæцифæнди лæг дæр — дæ лимæн дæр. 
Фал æцæг зæрдæбун лимæйнадæ 
ирæзуй, хумæллæгау, змæлуй; 
нæ бæлсуй нæ еуей устуйрадæн 
’ма не ’нней устуйрадæй мæлуй. 

164 
Тетцойти Таймураз 
¦ * * 
Хатгай мæ зин, мæ тухст сахати 
кæнун мæхе дæр хъæбæр хъор; 
мæхе ме ’мбæлттæмæ бахатун, 
цума къæбæрмæ — мæгургор. 
Нæбал мин фæууй уолæфæн дæр, 
ку мин райдайунцæ дæттун 
хуæздæр унаффæ, хуæздæр фæндæ 
кæнун, зæрдитæ æвæрун. 
Сæ лигъз фæдти тафсдзийнадæй 
дувæр зиндæрмæ бахаун... 
Фæлтау ниббухсæ бæгъæнбадæй 
циргъ кардикомбæл ниллæуун! 

Уадзимистпæ 
165 
ЛÆГ 
Æцæг лæг гъæуй хæдзари. 
Ци ’й хæдзарæ æнæ уой? 
Æнæ фæндæ, æнæ хъарæ, 
Æнæ ном æма цонгой. 
Æцæг лæг гъæуй гъæубæсти. 
Ци ’й гъæубæстæ æнæ уой? — 
Æнæ зæрдæ, æнæ цæстæ, 
Давди базарау хæлхъой. 
Фал сæйрагдæр, Фидибæстæ 
Æнæ еци лæг, мæ хор, 
Æй кæддæри седзæргæсау 
Хурхагор æма зундгор. 
Уоси лæг ун стур дессаг нæ ’й, 
Аст уосей лæг ба — ниллæг. 
Ку исуинæ æдæрсагæй 
Бæсти аккаг дзилли лæг. 

166 
Тетцойти Таймураз 
* * * 
Кæлæ мæбæл æвæлхæттæй, 
мæ рæсогдæр уарундон. 
Сугти думгæй, дæ сæххæттæй 
дзæлви дзæлвæ куд ниууон. 
Ниммæ кæнæ уотæ сатæг, 
куд ми фесæфа æнхъуæт, 
куд æхсицги донасадæн 
фонси донуг ’ма тæнхъуæл. 
Мæ зæрдæбæл ци ниццæфстæй 
цъумуйрадæй цъалайау. 
Æрсæ æхснæ сугти дзæхстæй, 
куд фæууонцæ аллайаг. 
Фæлхæт уарзæнттæй мæ зæрди 
ка ’й нимæхстæй мæнгæ гъос, 
ка тардта мæ сайæн хæрди, — 
æрси кæнæ мæн кæдзос. 
Кæнгæ миутæй мæ рæстзæрди 
ка ниййахæста бунат 
’ма ’й ка къахуй фурæфхуæрдæй, — 
æрсæ æхснæ куд гъуна. 

Уадзимистæ 
167 
Ме ’цæг царди ка ’й фудмæнгæ, 
лæгдзийнади ба — дуййех, 
уони сæртæбæл дзæхстгæнгæ 
зуст æруадзæ ставддæр ех! 
Мæ амондау дзебæлгæнæг, 
агоргæй дæ нæ ирдтон. 
Æз дæ схондзæн ергъæвгæнæг, 
мæ райгасгæнæг ирд дон. 

168 
Тетцойти Таймураз 
* * ¦ 
Нæ хумæмæ арвæй уайгæ, 
арвæй хаугæ уарундон, 
о, никкæнæ мæ фæлдайгæ, — 
дарун дæмæ мæ цæсгон. 
Кæми ’рхауис — нисси хезис, 
некумæбал рацæуис; 
мæри хæццæ исæнгъезис, 
еу æ хæццæ, еу, исуис. 
Дæу хузон ма арвæй хаугæ, 
мæ рæсогдæр уарундон, 
хори тунæ æй рæвдаугæ 
нæ зæнхæмæ тæхунгъон. 
Сумахау ми ку ниххизтæй 
рæсугъддæрти рæсугъддæр. — 
Мæ фурцийнæй бацæйризтæн, 
мæ фуруарзтæй иссугъдтæн. 
Айдагъ зæрди нæ, — мæ содзгæ 
еугур бауæри ’й рæсог. 
Некæдбал ми рандæ уодзæй 
куд мæ зæрдæ, куд мæ тог. 

Уадзимистæ 
169 
¦ * * 
Æз дæ фуртти тæккæ нæбæззондæр, 
амондæй, лæгти цардæй сурдæй. 
Гъе, уæддæр æз адтæн дæ уарзондæр 
мæ рæстзæрдæ æма рæстдзурдæй. 
Æз дæуæн æгирид æнæпайда, 
федаркъах мæгуйрадæ адтæн: 
ниуазагæн — цума ревæд цайдан. 
Нæ цийнитæй изоли бадтæн. 
Дæуæн дæр, мæ фидæн дæр еу ести 
хуарз уæддæр ку фæцайнæ еу хатт! 
Фæццардайдæ катайтæ, фæдести, 
Фæссурдтон уи уæ царди æнцад. 
Мæн туххæй изадайтæ игæрцæ, 
нæ истон уин уæ уаргъæй къаццеу. 
Гъе, уæддæр мæ уарзтай æнæбæрцæ, 
мæн худтай имонауæй «биццеу». 
Мæ рæстзæрдæ, æдта, куд нæ тонуй, 
куд нæ фестун фалдзосмæ æзнæт? — 
Раст цума дин барæй, барвæндонæй 
æз фæттагъддæр кодтон дæ мæлæт. 

170 
Тетцойти Таймураз 
Нæ евдалдтæн дæумæ сæрæмпурсæй, 
мæ тухст цард мæ раскъафта дæуæй. 
Кумæ ма фæххæссон мæ мæгур сæр, 
ке фæхъау æрхæссон æй, уæууæй! 
Æз дæуæн маст æма гъезæмарæй 
уæлæбæл ци бавзарун кодтон, 
уонæй дæр дин, мæ мадæ Тамарæ, 
искæндзæн æнæмæлгæ дæ ном. 

Уадзимистæ 
171 
* * * 
Мæн кæддæр дæ гъæбеси хæссисæ, 
Мæ росбæл æнбæлидæ дæ рос, 
ку мæ сау цæститæмæ кæсисæ — 
уинисæ си дæхе ду кæдзос. 
Мæрдтæбæл ку’ризадтæн нимади, 
мæрдтæй ба ку ’риздахтæн кæддæр, — 
нæ нихъхъури кодтон дæ, мæ мадæ, 
фурцийнæй нæ никкудтæн уæддæр. 
Мæлгæ мин ку кодтай, гъеуæдта дæ 
фиццаг хатт ку нихъхъури кодтон. 
Мæ гъæбеси даргæй дæ, мæ мадæ, 
«Ракæсай, ракæсай-ма!» — курдтон. 
Мæнæрдæмæ бæргæ æрбакастæ, 
дæ цæститæ уогæй тух игон. 
Цидæр тадæй æма мегъæндзастæй 
нæ уидтонцæ мæ тæлфгæ цæсгон. 
Дæ цæстити, Тамар, нæбал адтæн. 
Мæн нæбал бафæсмардтай, нæбал. 
’Ма дæуæй æвæсмардæй байзадтæн, 
’ма нæбал багъудæй, нæ, нæ ба. 
Раст цума ми бунтон бафæлладтæ, 
дæ уодхари кодтай зин æнод. 
Дæ цæстити ду дæр нæбал адтæ, — 
Тад зæрин си фестадæй дæ уод. 

172 
Тетцойти Таймураз 
* * ¦ 
Адтæй абони гъизт уазал. 
Мегътæй нимбарзта æй Уаза. 
Дæубæл гъеуотæ искатай дæн, — 
цума хеуонтæй исуæлдай дæн. 
Тарстæн, тургъæмæ ку рауайай 
тæнæг хъæппæлти аци бон 
’ма ести косун ку райдайай 
нæ цæлгæнæни æхсицгон. 
Ку ’хснай хъæппæлтæ уазал дони, 
ку баниуазай уазал дон, 
ку нин фæссæйгæ уай абони, 
ку нин фæссæйгæ уай, мæ бон. 
Дæу рауинунмæ фæдес уадæй 
уадтæн, катайи сдæн дзæгъæл. 
О, куд феронх ун, куд, мæ мадæ, 
ду ке нæбал дæ уæлæбæл. 

Уадзимистæ 
173 
* * * 
Мæлгæ кодтай, мæлгæ, мæ гъæбеси, 
балæдæрдтæн уйнаг фæххецæн. 
Гъеуæддæр мæ катай, мæ фæдеси 
цидæр нифс æвардтон мæхецæн. 
Мæлæтæй дин æппун некæд тарстæн, 
æнгъалдтон дæ дæлбар рæстæг дæр. 
Мæ фидæй дæ алкæд фулдæр уарзтон, 
мæ зæрдæмæ адтæ хæстæгдæр. 
Фал ду ба æгириддæр мæ коммæ 
нæбал кастæ, нæбал, мæ уарзон. 
Бæргæ кастæн дæ мæлгæ цæсгонмæ, 
æнхус ба неци адтæй мæ бон. 
Балæдæрдтæн бустæги мæ еци 
тухст сахати гъеуотæ бæлвурд, 
ке адтæн дин æппун æнæ неци, 
нæбæззон, аллайагдæр дæ фурт. 
Уæхæн зин, уæхæн гъиги тухстади 
кæд цийфæнди фестадтæн сæргой, 
гъеуæддæр балæдæрдтæн, мæ мадæ, 
мæлæт дæр æнæмæлгæ ке ’й, уой. 

174 
Тетцойти Таймураз 
¦ ¦ * 
Зин мин æй де ’ной, Дигорæ, 
æнæмадæ рист фуртау. 
Стонг сабийау дæу агорун, 
гъар æхсири исхъурдтау. 
Цæрæ мин цардау, Дигорæ. 
Æнæмæлгæ уо алкæд. 
Фал дæхецæн фурт агорæг 
макæддæр фæццо, макæд. 
Фурт дæхецæн ку нæ раттай, — 
ка дин ратдзæнæй æ фурт? 
Фал дæ фурттæ, бюрократтау, 
ку феронх æнцæ дæ дзурд. 
Кæмидæрти кæмæндæртæн 
æнцæ æнсувæр-хуæртау. 
’Ма сæбæл ресуй дæ зæрдæ, 
æвæд мади рист зæрдау. 
Мæн ме ’гади ниллæхорæ, 
скæнæ де ’лгъистæ ме ’ккой... 
Зин дин уодзæнæй, Дигорæ, 
зин дин уодзæнæй ме ’ной. 

Уадзимистæ 
175 
СÆУМÆ 
Сæумæ! Ци катай ниффæразтон, 
ци фун ниффæразтон де ’ной. 
Дæумæ раст цума æрбафастон, 
ци дон фæлластайдæ мæн, уой. 
Цума æнæууæнки мæйдартæ 
Тæссæй къæппæрвонги нигъгъос. 
Сæхе нин худтонцæ хъайтартæ, 
сæхе нин худтонцæ къæрцгъос. 
Сæумæ, дæ æууæнки гъар тунти 
кустгъон ’ма цардарæз исдæн, 
уæддæр нæ лæдæрун, фудфунти 
æви æндæр бæсти ристæн. 
Цума мæ ниййерæг бæстæмæ 
идард ахæстонæй æваст 
æз нур æриздахтæн фæстæмæ 
де ’рцуд æппæлунмæ æд уарзт. 

176 
Тетцойти Таймураз 
* * * 
Кæддæр поэт ку стухстæй адæмбæл 
æма æ бон ку не ссæй ести агъаз, 
рарвиста уæд гъар рохс агорæг бæлд 
Мæйæмæ разæнгардæй, æнæлйагъæй. 
Мæйæн зæнхæй идард уидæ æ тафс, 
уæддæр фæскуст кувтонцæ уой цæрабæл, 
раргом уидæ æ рохсмæ сосæг уарзт, 
æма уарзон кæнидæ сонт æрра бæлд 
нæ зæнхæ срохс кæнунмæ уæд тухаст. 
Поэти бæлд Мæйæй скодта цирагъ, 
Мæйæ зæнхæн æхсæвти исуарзон æй, 
уйнаг уосау идарди ссæй зинаргъ, 
æносмæ уарзæгойтæн исфазон æй. 
Æма хатгай мæйхуартæ уой хуæрунмæ 
ку ’нсæндиуонцæ, уæд алке æд тас 
æхста топпæй кенæ хуаста бор тас, 
иста дуйне мæйдарти ратæрунмæ, 
цæмæй мæйрохс байзадайдæ игас. 
Поэти бæлд Мæйæмæ фæххудта 
фиццаг æрмæст нæ уарзт, нура гъуддаги 
дуйне суагъта зæнхимбæлццон, уæдта 
суагъта идард космосмæ адæймаги. 
Поэти бæлд раййафунмæ дуйне 
тундзуй сæдгай æности æ тухсæнæй 
æма исон Мæйæмæ истæхдзæнæй. 
Поэти бæлд раййафæн ба нæййе! 

Уадзимистæ 
177 
* * * 
Хъæбæр сæ фæндадтæй цъаммарти, 
цæмæй фуркъефагæ иссайнæ. 
Уарун, тар æхсæвти, сæударти 
цъифи каурæбунти хустайнæ. 
’Ма мæ нæ уагътонцæ мæ кустмæ, 
цума цъæх цæргæси цъæх арвмæ. 
Дардтонцæ мæ цард сæ циргъ ухстбæл, 
цума сæ фезонæг — цъæх артмæ. 
Судæй мæ саоийти мардтонцæ. 
Хирхæй мæ фæсонтæ фастонцæ. 
Мæ финст сæ арф къарци дардтонцæ. 
Ме ’взаг мæ хъурæй ку ластонцæ. 
Фембæлди сæ кæнгæ ниццийни 
мæн, цид, ресторанмæ худтонцæ. 
Марг мин дарионцæ сæ хийни 
æма мæ се ’рвадæ худтонцæ. 
Уæд син мæ зæрдæмæ, мæ цардмæ 
æз дæр æрæхгæдтон мæ дуæрттæ, 
куд етæ — мæнæн мæ кустуатмæ, 
куд æнæ хуцаубæл — дзиуæрттæ. 
Æма ци? Ме ’намонд цъаммартæ 
исæвди къефагæй цæрунцæ. 
Мæйрохс, тар æхсæвти, сæударти 
цъифæ каурæбунти хуссунцæ. 

178 
Тетцойти Таймураз 
¦ * * 
Уау, куд баргъæвстæй мæ зæрдæ 
уазал уодти фудгъизтæй, 
соцъа уодти фудæфхуæрдæй, 
хахур уодти æлгъистæй! 
Ку мæ ’ртавуй еске цитæ 
цæстингас æма цъухæй, 
уæд мæ зæрди хæкъурццитæ 
ниууорамун ма тухæй. 
Фал мин еске ку райдайуй 
æцæг лæги ’гъдау дæттун, 
уæд мæ зæрди салд ратайуй, 
’мæ фурцийнæй искæун. 
Кæмæн нæбал ес дзилагæ, 
æ фиддæлти коймæ дæр 
ка никкæнуй æрдеуагæ, 
никкæун уоййау æз дæр. 

Уадзимистæ 
179 
* * * 
Нæдæр лимæн, нæдæр уарзон, 
нæдæр хæстæг, нæдæр бæлццон — 
мæнмæ маке цæуæд абони. 
Еске уинун мæ нæ фæндуй, 
маст мæ гъеуотæ æнсæндуй, — 
мæ рист маке гъæуæд абони. 
Æз уæхе къохæй дæн нигæд, 
æма уæбæл мæ дуар — æхгæд. 
Мæ ном маке сзæгъæд абони. 
Нур мæн фæндæуй еунæг ун 
’ма мæхе хæццæ еу лæг ун, — 
мæнмæ маке здæхæд абони. 
Мæ рист мæ зæрди æвгæнон. 
Мæ маст мæхеми æхгæнон — 
мæ рист маке гъæуæд абони. 
Æз мæхе хæццæ дзордзæнæн, 
мæхе мæхемæ сордзæнæн, 
мæнмæ маке ’рцæуæд абони, 

180 
Тетцойти Таймураз 
* ¦ * 
Æрмæстдæр ескети зар кæнунмæ 
нæ райстон мæ къохмæ мæ фæндур; 
мæхе зунд дуйнемæ исзæгъун мæн, 
мæхе зар сфæлдесун мæ фæндуй. 
Цард æма не ’гъатир карздæр тохти 
мæ дзиллæн мæхе хæссун нивонд; 
нæуæг зарау куд садзон сæ къохти 
цитгин уарзт, æхсарæ ’ма амонд. 
Бæстæ ’ма ме ’хсаргин дзилли номбæл 
куд нæра зæрдити мæхе зар; 
куд бæтта сæ хъарæ федæнбонбæл, 
æфцæгæй æфцæгмæ куд хеза. 
Æз хуцау мæхецæй нæ аразун, 
фал еске дæлмусмæ нæ лæсун. 
Мæн фæндуй Тетцойти Таймураз ун, 
’ма Тетцойти Таймураз исун. 

Уадзимистæ 
181 
* * * 
Мæнбæл ба цæмæн ходуй дæ зæрдæ, 
цæмæн уадзис фудфаутæ мæнбæл? 
Ду финсун базудтай мæ лæдæрдæй. 
Надбæл дин ниййаразтон дæ бæлд. 
Циуавæр æнхус ма дин кæнон? 
Æви ба æз дæ бæсти финсон? 
Еске бæсти фенгъезуй цæун 
сог кæнунмæ, цъæх хуасæ кæрдунмæ, 
фудæзнагæй æрвадæ скæнунмæ, 
æфсæрмæй еске бæсти кæун. 
Мæлун дæр æнгъезуй еске бæсти. 
Æрмæстдæр куд нæййес игурæн 
еске бæсти, уоййау зæрдирæстæй 
некæд ес æндзæвгитæ финсæн. 

182 
Тетцойти Таймураз 
МЕ ’СОНИ ФУСУН 
Сумах нæ зонетæ æндзæвгæ. 
Некæд ин адтайтæ фусун. 
Кæнуй мæ зæрдæбæл æндзæвгæ 
æма мæ нæ уадзуй хуссун. 
Мæ дуар нæ бахуайуй мæ зæрдæ, 
цума æнæзонгæ хуæдцо, 
уæд унгти ронбастмæ лæкъæрдæ, 
уæд мет — нæ ’й тухсагæ бæлццон. 
Хатгай æрбацæуй мæ фунмæ. 
Райгъал ун, æдта ци, æз дæр. 
Фæууй мин бæлццонæй хуæздæр, 
’ма арвмæ багъавун тæхунмæ. 
Хæсса мин стур уарзти лæфийнæ, 
æнди содзгæ масти æрхун, 
æнди уæлахезау стур цийнæ, — 
уæддæр мæ никкæнуй кæун. 
Нæййес нæ бабадтæн баредзæ. 
Фал æй ку базонун финсун, — 
фестуй мин лимæни таведзæ, 
исуй мин ме ’сони фусун. 

Уадзимистæ 
183 
* * * 
О мæ гъæу, сабур цардбæл гузавæ, 
æнæййивд, тухгин уарзтбæл нинкъард, 
куст æма цъæх тиллæги хъæдавæ, 
уарзт æма борæмæлгъи низзард. 
Уосгинау фæббæллун дæу уинунмæ. 
Дæу хатгай æрмæст фунти уинун, 
ку, цума фурт æ мади кæунмæ, 
æригъал ун дæумæ æд æрхун. 
Æз дæуæй цанæбæрæг райдард дæн? 
Фал цæйбæрцæ игъауги уинун! 
Раст цума æндæр бæсти фестадтæн, 
Йе æндæр æхсæнади цæрун. 
Ами куд фурхæлæфæй цæрунцæ! 
Куд нæййес нигъгъудибæл рæстæг! 
Кæрæдзебæл сæ къæхтæ къуæрунцæ, 
кæрæдзей нæ зонунцæ хæстæг. 
Ка мæнгардæй скодта мæнгæ кадæ, 
мулкæй хъал цард æма кæнгæ ном, 
ка рæстцардæй кæронмæ фегадæ ’й, 
ка смæгур æй æ кадæй бунтон. 

184 
Тетцойти Таймураз 
¦ * * 
Æнæмæлгæ мин цæретæ, 
хъалти сау кæрдтæй рæхуст, 
куйгæлдзæнтæй тухæсхуст 
евгъуд доги стур поэттæ. 
Æнæмæлгæ мин цæретæ, 
сау паддзæхти къохæй æхст. 
доги фаудæй цъифи нæхст 
евгъуд доги стур поэттæ. 
Æнæмæлгæ мин цæретæ, 
тогцъир хъалти цъифæй хурст, 
стонг зин уавæртæй æуурст 
евгъуд доги стур поэттæ. 
Рæстæг цæуй æййивдади. 
Сумах айтæ æнæййивд. 
Айтæ адæмæн æрттивд, 
цума хори æрттивдадæ. 
Æййевуй рæстæг поэтти, 
кизги модитау æнцон. 
Уæ раййевун нæ ’й æ бон, 
мæнæ цума сæуæхседти. 

Уадзимистæ 
185 
Евгъуйунцæ студ поэттæ, 
стаугæ модитау, æнзтау. 
Æрмæст сумах изайетæ 
æнæмæл^йгъæуæнзтау. 
Евгъуйунцæ студ поэттæ 
фари сифти æртитау. 
Сумах догтæ рохс кæнетæ 
æнæмæлгæ зæрдитау. 

186 Тетцойти Таймураз 
Нур мæнбæл фæхходæнтæ лæгдæртæ: 
æз кудтæн, цæстисугтæ калдтон, — 
хуæздæрбæл ку нимадтай æндæрти, 
мæн ку ’нгъалдтай зæнхæмæ калд дон. 
Ку нæ кастæ мæ гъæрмæ фæстæмæ, — 
дæ фæсте æнгъæлдзауæй цудтæн, — 
уæд лигъдтæн гъæурæбуни фæзтæмæ, 
хæкъурццæй, æстур гъигæй кудтæн. 
Мæ кæун ба адтæй уотæ сосæг, — 
фæнди богъ-богъ, фæнди хæкъурццæй, 
некæддæр мæ фæцæй еу игъосæг, 
уинæг дæр мæ, æдта, нæ фæцæй. 
Еци ставд, еци гъар цæстисугтæ 
зинаргъдæр сугъзæрийнæй мæнæн. 
Ка мин загъта æнæ дузæрдугæй 
нæййес, дан, æцæг лæгæн кæуæн. 

Уадзимистæ 
187 
* * * 
Мæ сурх бали, мæ сурх бали, 
дæ аууонмæ æрцæун. 
Нæ уинун де ’нварс ме ’нбали, 
фурæнкъардæй ислæуун. 
Еунæг мæнæн дæ ме ’вдесæн. 
Мах дæ цори фиццаг хатт 
ку фембалдан цæмæдесæй, 
цийнæй тадæй зæрдихатт. 
Цудан дæмæ гъар мæйрохси 
’ма мæйдари сосæгкæй. 
Æ сурх ходгæ дууæ роси 
рохс кодтонцæ рохснæгæй. 
Дæ сау бали дони тулдæй 
ци ’рттивд кæнуй фæскъæвда. 
Уой цæститæ дæр йе ’дзулди 
ирд ферттевунцæ, æдта. 
Уойбæрцæ си ес цийнадæ, 
уойбæрцæ си гъар нифс ес, 
’ма сæ тæлфгæ тафсдзийнадæй 
нæ базондзæй лæг æфсес. 
Дæу мæ хъури никкæнун. 
Д’ алли бали дин уой бæсти 
цæмæдесæй ба кæнун, 
цума гъеуой дууæ цæсти. 

188 
Тетцойти Таймураз 
* * * 
Мæнæн беретæ ард хуардтонцæ, 
зæрдæй мæ уарзон унбæл ард, 
батæн сæ билтæ лæвардтонцæ. 
Лæг ма хуæздæрмæ куд бæлла? 
Æма? 
Куддæр сæ курдæуидæ 
мæн си алкедæр фæливта: 
ка си æхцамæ æрцæуидæ, 
ка мæ ме знагбæл æййивта. 
Цæргæй дæ хæццæ, 
уони уиндæ 
ку багурдтайнæ фуни дæр, 
уони лæгтæмæ 
ести ниндæ 
æз ку дардтайнæ минкъий дæр, — 
мæ уод схудтайнæ гадзирахат, 
кенæ фæсонтæ цæвæг лæг. 
Реуæй студтайнæ ’й еци сахат; 
знагау 
фехстайнæ ’й мæхуæдæг! 

Уадзимистæ 189 
БÆТМАН 
Уæрдундони фæйнæг фарсбæл 
ауигъдæй лæууис, бæтман, 
куд кæдзосдæр фиццаг уарзти 
тæккæ рохсдæр сонт дзаман. 
Гъуди ма’й кæнис, не скъола 
гъæуи нартихуар тудта. 
Нæ директор мæ фудголау 
махмæ еу кизги ’рхудта. 
Фæдзахста мин æ мæстдзорæй: 
— Бæтман дæр имæ нæййес! 
Карз урдгути ма ’й æрсорæ, 
куд феста йе ба курес. 
Ма байрайа нæ директор, 
фудуинд æма рæсугъдæн 
ка саразта уæхæн фембæлд. 
Фур æфсæрмæй иссугъдтæн. 
Нæ директор нивæ ссера. 
Æ «рæдуд» мæнæй уæд барст. 
Цæттæ адтæй 
цæттæ ’фсерау 
еци кизгæмæ мæ уарзт. 

190 
Тетцойти Таймураз 
Хоргин арв худтæй нæ сæрмæ. 
Муди тæф хаста уæлдæф. 
Хуми зонгæ гъар сæр-сæрмæ 
берæгъау кодтон хæлæф. 
Кизгæ иссæй тункъурросдæр, 
лигъз сурхфазæдæр, хуæздæр. 
æ цæститæ никки рохсдæр, 
æ сурх билтæ туппуздæр. 
Æз тæлфгæй 
дзурдтон цидæртæ, 
æнгустгæнгæй уотæ хуарз; 
нæ байгон кодтон мæ зæрдæ, 
нæ байгон кодтон мæ уарзт. 
Е дæр уарзтбæл неци загъта. 
Берæ æнзти ба уæддæр 
рæсугъддæртæй неке уагъта 
мæ зæрдæмæ хæстæгдæр... 
Сувæллонау æд рæстбæлдæ 
æрцудæй мæмæ кæун... 
Мæ уæраги сæртæбæл дин, 
мæ уарзон бæтман, лæуун. 

Уадзимистæ 
191 
л. 
Дæ уарзт мин ци *й, 
уарзтау ци мин дæ, 
уой нæ лæдæрдтæ хаттæй-хатт. 
Мæнæн уисæ ку нифс, 
ку ниндæ, 
ку ба гурухсæ ’ма теххатт. 
Дæ уарзт адтæй мæнæн мæ уоли, 
хизта Уасгергийау зинтæй, 
æндæр зæрдесгæ ходæзмолæй 
’ма æндæр уарзти фæззиндæй. 
Раст ма мæ царди уотид ба дæр 
æз нæ ракодтон æндæрæн, 
уæд нур, цума дæ æндæр кедæр, 
кæнис де знагау 
мæн дæрæн. 
Дæ уарзт адтæй, 
æй мин мæ уоли. 
Кæд царди фудтæй ресдзæнæн, 
уæддæр дæ фæрци нæ фудголи 
æз кардикомбæл есдзæнæн. 

192 
Тетцойти Таймураз 
* * * 
Ци кæнис мин мæ хузистæй? 
Уомæ кæсдзæнæ, мæ бон, 
ду де ’мбаргæ сау цæститæй? 
Нур цихузи æууæндон? 
О, фæлтау мин царди хæрди, 
царди урдгути уæлнад 
дæ альбоми нæ, — дæ зæрди 
ду ку ’скæнисæ бунат. 

Уадзимистæ 193 
ДОНÆХСИНЦЪÆ 
Фæлмæнæй донæхсинцъæ ку ’ркъолæ ’й 
и куройни мухцурти сæрмæ. 
Уорæд донмæ кæсуй нæ никъолгæй, 
игъосуй перни зари гъæрмæ. 
Хори дæр еци дон — æ дингæсæн, 
къæвдай ба си ’й никки идзулддæр. 
Куд уарзондæр æма фулдæр кæсуй, — 
дон цæуй æ зæрдæмæ фулдæр. 
Æрæнбалди уæнгитæ æрцæнцæ 
æ дзиккотæ и донмæ, æма 
æ цæсгон, æ лигъз фаст сæр, æ цæнгтæ 
уинуй дони, айдæни цума. 
Сабур донæн æцæг æхсицгон æй 
фæлмæн зарау сифтæрти сæр-сæр. 
Уæд æхсинцъæ дони ирд цæсгонæй 
куд исеса цъæх арвмæ æ сæр. 
7 Тетцойти Таймураз 

194 
Тетцойти Таймураз 
* * * 
Ду дæ тухгин. Уæлдай дин нæ ’й: 
æнди мæ фарсмæ уай æноси, 
æнди идарди уай мæнæй, 
мæ уарзт, мæ маст æма мæ уосæ. 
Ес æндæр рауæн куст дæуæн. 
Дæуæн уордигки дæ зæрдтæгтæй 
иссæй мæ цардмæ зин цæуæн, 
цума мæмæ нæййес фæндæгтæ. 
Мæнбæл ескети нæ фæрсис, 
пъисмо не ’рветис зæрдидзагæй, 
мæнæн мисхал дæр нæ тæрсис 
стонгæй, уазалæй, фудæзнагæй. 
Уати не имисис ду мæ ба, 
кæнгæй ратолæ ’ма батолæ; 
нæ дин нинхъирдтæ уй дæ баз, 
не ’суй сурхдæр дæ уорс уадолæ. 
Æза æхсæвти нæ хуссун, 
кæнун ратолæ ’ма батолæ, 
катайæй хедæвдулд исун, 
исуй сурх зинг мæ сау уадолæ. 

Уадзимистæ 
195 
* * * 
Хуарз зудтон, зин дин адтайдæ 
мæн хузæни уосæ ун, 
нæ фæндагбæл ке бадтайдæ 
хъалдæр равгæбæл æрхун. 
Зундцохау дæ ке бауарзтон, 
куд райгас уни цибæл, 
уомæ гæсгæ баримахстон 
еци равгæ æз дæубæл. 
Раст цума ми фæттарстайсæ 
*ма мæ фæтки фудæнæн 
ду æндæри бауарзтайсæ, 
уарзт иссайсæ æндæрæн. 
Æз цума де ’ной иссайнæ 
æнæ тохæнгарз тугъдон, 
æнæ исæнхæст нисайнæ, 
кенæ æнæзинг курдон. 
Æз загътон, ме ’нварс цæудзæнæ. 
Куд зæрдтагдæр æмбæлццон, 
фæндаггагау дех кæндзæнæ 
царди цийнæ ’ма æнцон. 
Фал рæстæгмæ, йе æнæнгъæл 
æндæр уарзтбæл, куд æстæн 
æнæ хъарæ æндзæвгæбæл, 
æз раханхæ кæндзæнæн. 

196 
Тетцойти Таймураз 
АЙНÆГ ХОНХ 
Айнæг хонх снæхстæй цъæх мегъти, 
арв æ сæрбæл исиста 
’ма йе ’ндонхуз хириз тегътæй 
надмæ кæсуй æвзистау. 
Пихсæй æмбæрзт арф цъæх коми 
Ирæф заруй мæстгунæй: 
кенæ уарзти федар соми, 
кенæ кæуй æрхунæй. 
Æнгъæлдзауи сæргубурæй 
надмæ бунмæ къех кæсуй. 
Æ дæлæрмтти здухст дзугурæй 
мегъæ сагъæсау лæсуй... 
Куд бауарзта рæсугъд кизги, 
еунæг цардау, еунæг хатт... 
Уой нура кæнуй имисгæ 
æд амонд æма теххатт. 
Кизгæ ахид уорс гогойни 
аци надбæл дон хаста. 
Сахъ бæгъатæр фæрсæнцойнæй 
уой гъæуай кæнун уарзта. 

Уадзимистæ 
197 
Ирæзтæй æ бæлд æ уарзтмæ, 
æхуæдæг дæр ирæзтæй 
’ма хонх фестгæй хорискастмæ 
арвбæл усхъæй исхуæстæй. 
Асæй мегъти ислæгарста, 
мегътæй дæр фæцæй уæлдæр, 
фал фурберæ ке бауарзта, 
уой нæ фæууидта уæддæр. 
Надмæ кæсуй æнæнцойнæй 
æд æхсæвæ, æдæ бонæ, 
цума бабæй æд гогойнæ 
фæззиндзæнæй æ уарзон. 

198 
Тетцойти Таймураз 
ДÆ ХЪУРИХАТТ 
Дæ азæлдæй зир-зиргæнгæй, 
уарзт раргонау дин зæгъун, 
дæ рохс уарзт æма æууæнки 
дессаг бæстæмæ тæхун. 
Листæг цаути гъæр феронх ун 
зæрдæй азæлгæ зæлтæй, 
ме ’нæнецибæл фембохун 
ме ’цæг зунд æма зæрдæй. 
Раст цума зæлти пæррæсти 
æз ратайун æцæгæй, 
фулдæр оауарзон нæ бæстæ, 
цард райдайун нæуæгæй. 
Ку нигъгъосис, зæрди арфи, 
гъе, уæддæр цæрис нæргæ. 
Фал цума рахауй арвæй 
хонхи тегътæмæ цæргæс. 

Уадзимистæ 
199 
* * * 
Бæргæ тæлфагæ æнæгæдзæй 
мæхе исунмæ ду гъавтай, 
бæргæ стъæлфагæ æрмункъæдзæй 
хатгай ме ’рмункъæдзæ тавтай. 
Мæнмæ ду кастæ бор фæззæги 
тиллæг нæ раттæг гæлст хумау... 
Цума мæрддзæстæ сæлфунæги 
дæумæ цæуинæ ’рмæст курмау. 
Адтæй йе уарзт æви гузавæ, 
æз æй нурмæти нæ зонун: 
некæд фегъустæй дæ унаффæ 
гъудæй мæ алци амонун. 
Адтæ бустæги æнæфæндæ 
ду де ’нæхъари фæлмæнæй 
æма нæ алли къахдзæфæн дæр 
кодтай идарддæр ду мæнæй. 
Н’ адтæй дæ зæрди хори гъартæ, 
къæвда, йе кенæ арви гъæр. 
Æма райевгъудтæ тæссармæ 
листæг сæлфунæгау уæддæр... 

200 
Тетцойти Таймураз 
* * * 
Куд сабур дæ, куд æнцад дæ, 
уорс дзæгъар тæрних сурх гъог! 
Дæ цæстити æрттивдадæ 
æй зундгин æма рæсог. 
Ка дæ даруй, ка дæ ’рсæрфуй, 
ка дæ радоцуй хуæздæр, 
еци бæзгин саудæр æрфуг 
радауй фæлмæн дæ сæр. 
Еци еунæг тасæ-уасæн 
æ фæхъау дæн æрмæстдæр. 
Фал мæ уарзтмæ ку нæ тасуй, 
ку нæ кæнуй кæсгæ дæр. 
Ку дæ доца, уæд мæ бæсти 
æ уорс къибилай уæлгъос 
ду растæрæ æ уорс бæрзæй 
кенæ æ тумбул сурх рос. 

Уадзимистæ 
201 
* * * 
Уæ къæрæзгитæн сæ рази 
ислæудтæй тута бæласæ. 
Кустмæ рацæуис æ рæзти, — 
дæ фæсте кæсуй ’дзинæг; 
æрæздæхис кустфæлмæстæй, — 
сифтæй базмæлуй цæрдæг. 
Расæрфис ин æ фалдзостæ, 
æ аууони сбади ’нцад. 
Гæр, 
æ сифтæ æнæ ’ргъосæй 
ку кæнунцæ мæргъти цагъд! 
Цъæх мæйрохс æма мæйдари 
дæумæ медæмæ кæсуй. 
Ду фунæй кæнис авари, 
е сæумæмæ нæ хуссуй. 
Æз ку не ’фсæрми кæнинæ, 
уæд уæ размæ 
тутайау 
бон æррохсмæ дæр лæууинæ, 
зæрдæ реуи куд тайа. 

202 
Тетцойти Таймураз 
* * * 
Нæ фæсмæрун, нæ дин зонун 
дæ муггаг æма дæ ном. 
Рохс бæлд ба мæ дæумæ хонуй, 
цума ин дæн сувæллон. 
Листæг кæсун дæ фæстети 
дæ фæдбæл цæугæй гъæрзун; 
дæу раййафунгъон дуйнети 
ку не суа мæ бон — тæрсун. 
Нæ кæсис мæмæ фæстæмæ, 
мæ къахгъæрмæ нæ лæууис. 
Фал, ка ’й зонуй, дæ зæрдæмæ 
æрмæст еунæг мæн хæссис. 
Дае дууæ бидей æфсарми 
фæлмæн тилдмæ сонт кæнун, 
цума кедæр æхгæд дуармæ 
æдонуг цæфау лæуун. 

Уадзимистæ 
203 
* * * 
Хæзнидон цæуй фæлхъæзгæ, 
ком æ сатæгæй æхснуй. 
Билгæрæнттæбæлæуæзгæ 
финкæхуз сæххæтт æхсуй. 
Æй сахуарди ивулагæ. 
Æй гъæддзау лæгау тухгин. 
Æй мæйрохси идзулагæ, 
фæндурдзæгъдæгау цъухгин. 
Ирæфбæл кæми фембалдæй, 
уоми фæууагъта æ ком. 
Уоми æ цудæй фехалдæй, — 
ранихъулдæй си æ ном. 
Ирæфбæл æхе ’рбатохуй 
æ сæнторс цæнгтæй æнгон. 
Никки тагъддæр æй фентъохуй 
уой æндиуд цуди æ дон. 
Раст уоййау мæбæл фембалдтæ. 
Дæ исон мæбæл сбастай, 
дæ муггаги ном фехалдтай, 
мæ муггаги ном райстай. 

204 
Тетцойти Таймураз 
* * * 
Дæу уарзтонцæ, беретæ уарзтонцæ. 
А дунейбæл дессагдæр амонд, 
’ма æцæг изæдбæл дæу барстонцæ, 
сæхе ба дин хастонцæ нивонд. 
Æнæййевгæ зæрдæй ке уарзтонцæ, 
дæу æрмæст ке уарзтонцæ, уомæй 
рæсугъддæр, амондгундæр кодтонцæ, 
ирæзтæнцæ дæ уарзт, дæ номæй. 
Ка дæ уарзтæй иссæй стур бæгъатæр, 
ка — устур ахургонд, ка — тæхæг, 
ка — мæрдтæй мæлгæ уоди здахагæ, 
ка — поэт, ка — нæ зæлтæ зæгъæг. 
Фал еу давæг æмæ æдзæсгондæр 
миндзæсгомгин сайагæ зæрдхуар; 
раст цума рагацау ихæсгондæй, 
исхудта дæ æхе ’стур æрдхуард. 
’Ма æрмæст еци марг, еци давæг 
дæу æрмæст æ лигъздзурдæй тавта 
’ма, цума еу пъолцйагæн хъæдавæ, 
мæнкъæйгай дæ æхемæ давта. 
Æ цагъар ди скодта фудракондæй, 
ракодта дæ уарзгутæй хецæн, 
басайдта дæ фиццаг дæ амондæй, 
радавта дæ уæдта дæхецæй. 

* * * 
Фуррæсугъдти æз дæр берæ уарзтон, 
фæгъгъæла, фæссонт уни уæнгæ. 
Еунæгей дæр уарзтæй нæ басастон, 
фал фестинæ се ’лгъагдæр з^æнгæл. 
Мæ рæстуарзтæй алке фæттæрсидæ, 
цума адтæн цæугæ, хуæцгæ нез. 
Алкедæр мæ мулкбæл æрфæрсидæ, 
райдаидæ тæссæй мæцгæ рез. 
Мендæуогътæн раст ма сæ хъизон дæр 
сæ машинæ æма сæ фус дæр. 
Уидæ уарзтæй берæ фуруарзондæр, 
цити кадæй берæ игъустдæр. 
Мæ рæстуарзтæй сæхе фехсиуонцæ, 
уогæй мулкæн æррæстæ нивонд. 
’Ма æрмæст æцæг мулк ерионцæ. 
Исиуонцæ æрмæст æнамонд. 
Мæнæн дæр уæд хуæздæр нæ фæууидæ 
сæ амондæй мæ уарзти амонд. 
Уарзт мæ реуи мастау ниллæууидæ, 
’ма исуинæ гъæрзагæ фурсонт. 
Рахауинæ м’ амонд, мæ уарзонæй 
æд тæрегъæд, æд гъигæ, æд маст. 
Æ парашют кæмæн нæ райгон уй, 
уой хузæн фæтътъæпп уинæ æваст. 

206 
Тетцойти Таймураз 
ДЗÆГЪÆЛ КУЙ 
Стур базари фæдздзæгъæл æй 
æ хецауæй тургъи куй. 
Æнгъæлдзауæй, фурмæтъæлæй 
агоруй æма кæуй. 
Бауайуй мæгур еуемæ, 
исæсмотуй, 
хæлæфæй, 
байвæд, фездæхуй иннемæ, 
цума давæги цæфæй. 
Кæсун ба сæмæ не ’ндеуй, 
стур æфсæрми си кæнуй. 
Уарзт нæбал цæуй æ реуи — 
ставдцæстисугтæйкæлуй. 

Уадзимистæ 
207 
* * * 
Æрцудтæ æндæрмæ, æма ци? 
Дæ цард, де ’нæнеци, дæ ном 
стухтай барæуадзæ хъумаци, 
æнод сугъзæрийнау æнгом. 
Дæ сæр мæ гæдзæбæл ма телæ. 
Мæхе ниууорамгæй, нæ дæн 
нæдæр æууæндагæ Отелло, 
нæдæр ба Онегин дæуæн. 
Нæ цард кæд дæ фæрци не’сеу æй, — 
нæ дæн дæ басайди евгет: 
саулагъз, фæлмæн зæрдæ биццеуæй 
скодтай тухгин зæрдæ поэт. 
Уæд куд раздахтайнæ ме ’хсайдæй, 
куд дин ракъуæрдтайнæ мæ сæр? 
Мæ уарзт тухгиндæр æй нæ сайдæй, 
дæ рæсугъддзийнадæй — лæгдæр! 

208 
Тетцойти Таймураз 
* * * 
Рæстæг мин исæййивта 
мæ хузæ æрмæстдæр. 
ал ми ирд ци æрттивта — 
иццагау æй уæддæр. 
Мæ сæнтсау къæбæлдзуг сæр 
фестун кодта сæнт уорс, 
мæ фестад — берæ ’ндзугдæр, 
мæ къæрцгъос ба — бæзгъос. 
Лæмбунæгдæр — мæ фезмæлд, 
сагъæсхуздæр — мæ худт, 
уазалдæрхуз — мæ фембæлд, 
арæхсттайдæр — мæ цуд... 
Мæн зудта рафæлевун, 
фал уæддæр мæ уарзон 
адæмбæл исæййевун 
мæн нæ бацæй æ бон. 

Уадзимистæ 
209 
* * * 
Ма ходетæ, ма, кизгуттæ, 
мæ нинкъардбæл уотæ ’ргон: 
бауарзтон æз сау æрфгутæ, 
сау цæститæ, уорс цæсгон. 
Йе райста мæнæй мæ зæрдæ, 
мæ ниххудт æма фæндæ. 
Мæн нæбал гъæуй æндæртæ, 
фал кæд уомæн ес æндæр? 
Фæнди семон еугурхуæсти, 
æнди хумæ æхсæдон, 
æнди ба цурхон игуæстæ — 
цæстæбæл гъазуй фæндон. 
Ку фæззаруй малгъ мæйрохси, 
ку фæккæнуй дон сур-сур, 
уайуй гъеуæддæр мæ гъоси 
мæ уарзони фæлмæн дзурд. 
Еу уæ гъазти мæ рæсугъдмæ 
базаретæ-ма фæлмæн. 
Æ цæститæмæ, æ худтмæ 
уæ аууонæй кæсдзæнæн. 

210 
Тетцойти Таймураз 
* * ¦ 
Адæмæн ду дæхе сасодзæ, 
стур артау дæ кæронмæ фæссодзæ 
сæ амондæн æма хуæздæрæн. — 
Нæ мин ес æндæр хузи цæрæн. 

Киунугæ 
«ЛИРИКÆ»-Й 
1988 анз 
МÆ ГЪÆУ 
Дæумæ цал хатти æриздæхун, 
скæун уал хатти фурцийнæй, 
цума туххæй æма зинæй 
зæнхæй и хормæ исцæйтæхун. 
Ами байрæзтæн мæ фæндон 
рæстод, косагæ дзилли астæу. 
Амонд мæ сæрмæ мæнмæ кастæй, 
цума ме ’дарддæр федæнбон. 
Æнæзийнадæ коммæгæс 
адтæн нæ алли хестæрæн дæр, 
’ма мæ худтонцæ ’рмæст цæргæс 
сæ магоса дæр, сæ сæрæн дæр. 
Уæд дæуæй райстон фиццаг хатт 
рæзæ бæлæсти зæрдихатт. 
Гъигæй æ фæрци искæдзос ун, 
æрдзæн æ дзурдтæ æригъосун. 
Уинун æхсицгæ аллихатт 
дæ рохс бæлæсти зæрдихатт 
дæ гъар гъæунгти, дæ фингтæбæл, 
дæ уорс къоборти тæвингтæбæл. 

212 
Тетцойти Таймураз 
Æма дæ хæццæ кæд æнгæс 
фæуун дæ еци зæрдихаттæй, 
уæд мæхе схонун, уæд, цæргæс 
стур зæрди бозæй, æвæлхаттæй. 
Мæ боз уæ размæ æй уой асæ, 
æй мин æ бæрцæ, æ уæзæй, 
цума уæ тургъи æ рæзæй 
зæу-зæугæнагæ зад бæласæ. 

Уадзимистæ 
213 
ДИГОРОН ÆФСИЙНИ ЗАР 
А дуйней дæ царди некæд зардтай 
дæ катай, дæ цийнæ ’ма дæ уарзт. — 
Гæр, æдта, ци схъоди сæ ниввардтай 
æд кæдзос бæлдтитæ ’ма æд маст? 
Нæ зардтай æнхъуæти хумæ ’хсæдгæй, 
нартихуар бæтманмæ тонгæй дæр; 
къæлмæгæй курестæ бæтгæ-бæтгæй, 
дæ амонд комкоммæ зонгæй дæр. 
Нæ зардтай æскъæти уæ гъог доцгæй, 
дон хæсгæй зумæги сæумигон; 
уæ цирагъ уæ къæси исасодзгæй, 
æхсæвæр байвæргæй, уæлцигон. 
Нæ зардтай ке фæнди фæстаг бони, 
кæцифæндæ бæрæгбони дæр, — 
имисгæй æхсицгæ дæ уарзони, — 
Гæр, æдта, не ’сзарисæ уæддæр! 
Бæлæуау, ду уомæ ратæхисæ, — 
дæ уарзтæй содзидæ уонæхсар. 
«Уарзун дæу», — зæрдесгæ ин зæгъисæ. — 
Ду бабæй куд адтæ æнæ зар? 

214 Тетцойти Таймураз 
Гæр, æдта, ци коми баримахстай, 
налмасау, дæ зæрдæ дæ фуруарзт? 
Кæд и ’гъдау дæ зæрди сæ ниййахстай? 
Кæмидæр кæд æнцæ арф æмбарзт? 
Мæ изæд, ме ’фсарæ, мæ уайсадгæ, 
мæхуæдæг æрæги иссердтон 
еци зар, мæ зæрдæ дæуæн ратгæй, 
судæймард — куд хуæрдæ ’ма ирд дон. 
Нæ, дæ зар нимæхсти нæ ниууагъд æй, 
нæ нæруй зæрдесгæ дæ хъурæй. 
Æрмæстдæр, ка ’й зонуй, дæ рацагъди ’й, 
ма ’й кæнис дæ дзоргæ фæндурæй. 
Фæндурæй цъухгин дæ æцæгæйдæр, — 
Дæу æрцагъд фегъосгæй, мадзора 
искафуй æ уати еунæгæй дæр, 
кенæдта нинкъард уй, уосгорау. 
Мæнæн ба ’й цифæнди фæндурдзагъдæй 
зинаргъдæр де ’нæлхæнгæ хъазар 
«Дæ бон хуарз», дæ еци фæлмæн загъдæй, — 
зæрдтагондæр, адгиндæр, нæ зар. 

Уадзимистæ 
215 
ФÆЗЗÆГ 
Дæн фæззæги æнæ азум 
Уорс тиллæг æма фæндтæй. 
Уомæ гæсгæ ’й фулдæр уарзун 
анзи иннæ афæнттæй. 
Фæууазал æй, фæттæнæг æй, 
фенæсум æй цæугæдон: 
лæг си еци цъеубæгънæгæй 
нæ рартайдзæй æ фæндон. 
Сæумæрагий дзицци бога — 
хæрæмегъæ исбуруй, — 
æнæ фиййау фусти дзогау, 
дзæхæрати æристуй. 
Хускъæ хъæлнæгъ фæттарбун æй, — 
искурес унмæ бæллуй, 
уорс æфсерæ зæрдибунæй 
уорс нæмгутæй идзулуй. 
Дзелкъордзауæни хæтунцæ 
фонсæргъæуттæ гъæдрæбун, — 
уотæ адгин мерс кæнунцæ, — 
æрцæудзæй дæмæ хуæрун. 
Фæззæг мæмæ æ ес-беси 
æвзонг мадæ фæккæсуй, — 
раст цума мин æ гъæбеси 
анздзуд биццеу æрхæссуй. 

216 
Тетпцойти Таймураз 
МÆ МУЗÆ 
Куд æхсицгæ ’ма куд гъæугæ 
уидæ не ’мбæлд алкæддæр! 
Зæрдибунæй æнæскæугæй, 
нæ финсинæ рæнгъæ дæр. 
Хорискастмæ нæ хъæртидæ 
нæ дзубандитæн рæстæг. 
Бон уайтагъддæр æрхъæртидæ, 
куд зеууон æма хæстæг. 
Фæууарзондæр дæ мæ мадæ, 
мæ косагæдæр фидæй, 
мæ лимæн æма ме ’рвадæй, — 
стурдæр амæндти бидæй. 
Мæ сæнтсау сæр иссæнторс æй, 
æ къæбæлдзуг ба — уолæн, 
уæддæр еци нæ кæдзосдæр 
фиццаг уарзт нæййес молæн. 
Уæддæр арт цæфсуй мæ зæрди, 
цæстисугтæй дæн гъæздуг. 
Хуарз, æма нæ царди хæрди 
ан кæронмæ еузæрдуг. 
Ду мин уо, æма мæ къохти ’й 
æригони разæнгард, 
ме ’лтæмæнади стур тохи 
уæлæскъуæлхт æма уæлцард! 

Уадзимистæ 217 
МÆХЕМÆ 
Æцæг цард æцæгдæрæй æвдесæ. 
Лæги ном уæлæрвтæмæ исесæ, — 
æдзæстуарзтæ æма хамасхуартæн 
сæ хуссæг куд фæлледза мæтæй, 
уарунгарти æма саумæйдарти 
дæ фæсте куд гъузонцæ знæтæй. 
Куд æхсонцæ дæубæл фуддæр фаутæ, 
фуддæр хахур æма фуддæр даутæ. 
Разæй дин куд содзонцæ дæ хедтæ, 
куд содзонцæ уони дæ фæсте; 
куд тæронцæ дæу ба дæс фæстей 
къурццæвæнмæ... Æндæр цæй поэт дæ? 
Куд кæнонцæ дæубæл сосæг цауæн 
сæ цæстуингæй æма урзацауæй. 
Артмæ дин куд гæлдзонцæ дæ неттæ, 
дæ цæсгон куд æхсонцæ фæттæй, 
куд хæтонцæ бæхти цæфхæттæй 
дæ цæсгонбæл... Æндæр цæй поэт дæ! 

218 
Тетцойти Таймураз 
* * * 
Мабал мæ хонетæ поэт: 
поэт Иристони фегадæй, — 
фесавдæй цума æ къелбет, 
цума рамардта рæстдзийнадæ. 
Ка ’й зонуй, нæ тох æппæлуни 
уидта æ лæггадæ, æ бон: 
ка ’й зонуй, æ царди кæрон 
уидта рæстдзийнадæ финсуни. 
Едзгæй æ гъудити дзелкъортæ, 
фæцæй кæд æ цардæй дзæгъæл 
æма æ абстракций бæркъотæ 
адтæй гениалон æнгъæл. 
Ка ’й зонуй, нæ ургтæ нифтуди 
уæнгæ фургустити, гъиккаг 
рæстæги мæститæ сæ цуди 
не ’нгъалдта поэзий аккаг. 
Æма кæми гъудæй нимбохун, 
уоми уæридадæ зардта: 
нæ зин кæми гъудæй нинтъохун, 
уоми ’й нæ билтæбæл дардта. 

Уадзимистæ 
219 
Æма кæд уотæй æ лæггадæ, 
уæд нин нæ кæддæри æрдхуард 
ку ’рхаста æхуæдæг йе ’гадæ, 
йе ’лгъаг къахбæлцæугæ дзухъмард. 
Фæлтау кæцифæнди афони 
куниййауип>тайдææхе,- 
æ зин зудтайанæ абони, — 
куд лæг, — худтайанæ ’й нæхе. 

220 
Тетцойти Таймураз 
ДЗОТТИ ЛАЗÆР 
Фудæзнагæй æфхуæрд уодти лазæ 
кæндзæнæй фудæзнаги æнод. 
Дæу бабæй имисун, Дзотти Лазæр, 
’Ма бабæй исунгæг æй мæ уод. 
Никкудтæн еунæгæй мæ уæлстьолæ. 
Цæстисугтæ кæлунцæ — лæуун. 
Раст цума Дур-Дурæй, уæ рæсткъолæй 
æригъустæй дæ мади кæун. 
Еу лæг ба ивулд дони æхе 
багæлста еунæг сомбæл гъæргæнгæ, 
’ма ибæл алли бон дæр нæхе 
радиойæй кæнунцæ гъарæнгæ. 
Ду дæхе багæлстай дæ фæлладæй 
пулемети зингæхсгæ цъухбæл. 
Сомбæл нæ, фал нæхе сæрæн адæм 
’ма нæхе Фидибæсти сæрбæл. 
Ивулд дон фæлласта и тæпподи, 
ранихъулдæй сомбæл фæрæтау, 
Дæу тогæй ба ферхуæстæй, фейнод æй 
фашистон пулемет мæлæтау. 

Уадзимистæ 221 
Цидæр адтæй дæумæ хуарздзийнадæй: 
рæстзæрдæй, хуæрзæгъдауæй, зундæй, 
лæгдзийнадæй, æхсарæдзийнадæй, — 
адæмæн сæ равардтай бунтæй. 
Цидæр адтæй дæумæ исуйнагæй: 
киндзæхсæвæ, стур цийнæ, амонд, — 
дæ кизгуттæ лæгмæ дæттуйнагæй, 
дæ лæхъуæнтæ уосæ коруйнагæй 
адæмæн æрхастай сæ нивонд. 
Зунд кæнуй хъурми хæццæ æмхæццæ, 
ку фæббадуй мæ хъури дзурд дæр. 
Зин мин æй, ке фæммардæй дæ хæццæ 
дæ фурт дæр, ’ма дæ фурти фурт дæр. 
Дæ уодау дæ фескъуæлхт æнæ лазæ ’й. 
Дзиллæ боз æй уæхæн æскъуæлхтæй 
Нæ федауй раст цард æнæ Лазæр, 
Куд Кавказ æнæ уорссæр хуæнхтæй. 
Уæд нæ нифс уорс хонхау æнæзмæлгæ, 
ма ’ринкъард уæд гъарæнги гъæрбæл 
кæд мæлæн уарзон дзилли сæрбæл, 
уæд кæнæн æрмæстдæр æнæмæлгæ. 

222 Тетцойти Таймураз 
Нирризтæй сау хабарæй гъæубæстæ. 
Фæццæф æй фуразарæй муддзæстæ — 
дæ зæнæги хæссæг, сæ рæвдауæг, 
сæ фæткæмæ кæсæг, сæ идауæг. 
Никкудтæнцæ сабийтæ ’ндеуагæ 
зæрдæскъунгæ унгæг æрдеуагæй. 
Дæ азар сæ уодбæл ниддæлгонмæ ’й, 
дæ колдуар гъæунгæмæ байгон æй. 
’Ма ибæл йах-йахгæнгæ цудæнцæ 
дæ синхонтæ — цæсгон æнæмбæрзтæй, 
сæ кæ)’нмæ æрвтæ æскъудæнцæ, 
дæ хæдзарæн тудтонцæ æ фæрстæ. 
’Ма цудæнцæ гъæуæн æ кæрæнттæй 
сау тугъдæй цæф уорс закъæ зæрæндтæ; 
сæ фурттæй айдагъæй ка байзадæй, 
сæ лæгтæй еудагъæй ка байзадæй, 
халонау еунæгæй ка байзадæй, 
еци ’фсинтæ æд уау, æд дæдадæй; 
’ма цудæнцæ кæугæй, хуæрзæвзонгæй, 
ка байзадæй тугъди æнæ цонгæй, 
рæнтти цавдæй се ’фснайд ревæд дустæ, 
сæ кæунмæ зæнхæ куд нæ ’нкъустæй! 

Уадзимиетæ 
223 
Сабур цæугæй, кудтæнцæ йах-йахæй, — 
ка байзадæй тугъди æнæ къахæй — 
лæдзгутæбæл æнцойнæ лæхъуæнтæ. 
’ма ризтæнцæ цъæх арви фæтæнтæ. 
Ци нæ гъæуæй дæмæ æрцудæнцæ 
мæрддзогойни æма нæ кудтæнцæ? 
’Ма кудтæнцæ дæубæл дæ зæрдтæгтæ, 
нæ уингæй цæстисугтæй мæрддзæгтæ; 
дæ реубæл дин, нæ фал дæ хузистбæл 
æвардтонцæ сæ къох зæрдæристæй. 
Æмбухтонцæ мæгур лист цæргутæ. 
Хæстæг хуæртæ, хуайгæй сæ уæргутæ, 
сæ дзиккотæ, сæ ростæ тудтонцæ, 
сæ гъарæнги дæ ном æстудтонцæ. 
Дæу зудтонцæ адæм хуæрзгæнæгæй, 
фæлмæнзæрдæ рæстуод хумгæнæгæй. 
Ке хастай нæ косгути, не ’фсæдти, 
ахургæндти æма лæгигъæдти, 
министртæ æма секретарти, 
нæ сæрдартæ æма нæ хъайтарти, 
нæ давгути æма нæ бæрбæрти, 
бюрократти æма думæстæрти, 
еу1ур бæстæ хастай дæ тиллæгæй. 
*ма дæ сæр некæддæр æрниллæг æй. 
Кæд сагъæстæ кодтай, уæд еудагъæй 
æрмæстдæр дзиллæ ’ма бæсти сагъæс. 

224 
Тетцойти Таймураз 
* * * 
Кæдæй нурмæ нæбал исæмбалдтæн 
дæ цæстити тавагæ сæццæ, 
дæ сæнтсау æнæдзоргæ тъæфалтæ 
’ма де ’рттевгæ цæсгони хæццæ. 
Æнæ уони мæ цард æвзудæй, 
Расугау фæдздзæгъæл дæн цъæхсæрти: 
агурдтон нифси морæ зудæй, 
куд æстонг сугъд кæрдзини къæбæртæ. 
Дæу уинун нур зумæги! Тæмæс! — 
Гъизт зумæги мæнæ куд æрсæрдæ й! 
Хори тунæ фестадæй мæ зæрдæ. 
Кæми ’нгъæл дæ? — Мæ реуи æрмæст! 
Æмидолæ ’й мæ зæрди мæ хъаурæ. 
Цæй æнамонд, цæй фæткæ, цæй рун! — 
Рæстæг бабæй иссæй мæ дæлбарæ, 
никкидæр мæ ’рфæндадтæй цæрун! 
Тæлфгæ уод æртæфстæй касти гъарæй, 
мæ тавагæ таведзæ хуæрзконд. 
Æрмæст уарзтмæ цæуй стур æхсарæ, 
æрмæст уарзтмæ цæуй стур амонд. 

Уадзимистæ 
225 
* * * 
Ци кæнон ма, куд цæрон ма? 
Уод къарцау иссæй унгæг. 
Мæйи скастæй мæн æрбонмæ 
нæбал ахæссуй хуссæг. 
Цидæр рæсугъд, цидæр изæд, 
цидæр лæфинхуз базуг 
алли сæумæ, алли изæр 
мæ цæститæбæл гъазуй. 
Ци зæрдесгæ ’й, ци, æ тавгæ 
зæрдæ змæлди уæнгæ раст, 
зæрдæлвасгæ ’ма æ гъавгæ 
сау цæстити æрбакаст. 
Нæ фæсмæрун, нæ уинун æй, 
Уомæн неци лæдæрун. 
Фал цума мæн æ цæрунæй 
æрмæст е кæнуй цæрун. 

226 
Тетцойти Таймураз 
* * * 
Дæ цæстити байаргъуди 
фæууинун цума дæ цард: 
хуæздæр бонбæл арф нигъгъуди, 
дæ мæтæхуз æрæнкъард. 
Нæ базонун æз кæронмæ 
сæ нисан æма сæ цуд, — 
уæд иссунцæ мин комкоммæ 
сосæг кадæ ’ма рæдуд. 
Стур æууæнкæ кадæ-радæй 
зæрди цæруй ’ма зуруй, 
фал дæ еци сосæгкадæй 
сау гурухсæ æвзуруй. 
Уарзт мин ду дæ, дæхуæдæг дæ, — 
æй римæхст дæр, æргон дæр: 
æй мин еци-еу рæстæги 
уæларвон дæр, зæнхон дæр. 
Мæ рæстадæй, мæ рæдудæй 
æцæг зæгъун дин уæддæр: 
мæнæн ду дæ, æрмæст ду дæ, 
мæ сайтан дæр, изæд дæр. 

Уадзимистæ 
227 
* * * 
Дæубæл мæ зæрдæ нæ ивтон, 
калдтон фурцийни цæстисугтæ. 
Æз дæу мæхемæ æлхъивтон, 
кодтон сонт батæ дæ уæргутæн. 
Ду ба, æвæдзи, исæндæр дæ... 
Дæхе æндæрмæ равардтай. 
Мæнбæл дæ зæрдæ ма дардтай, 
дæу ма ке ’схондзæнæн мæ зæрдæ. 
Мæнмæ фæззиндтæ бурдæнау. 
Адтæ хецау мæ бæлд, ме ’хсайди. 
Фал де ’веппайди фæззиндау 
æндæ дæр радæ æвеппайди. 

228 
Тетцойти Таймураз 
АЙСÆДО 
Сæуæхседау æригон, 
даргъ æставд бид сау дзикко 
Айсæдо. 
Дæ цæстити тавгæ гъар 
бакодта мæ дæ уацар, 
Айсæдо. 
Мæ комкоммæ кæсгæ саг — 
Айсæдо. 
Мæ цæсгонмæ фæлгæсай, 
Айсæдо. 
Зæрдæрохсгæнæг цæсгон, 
мæ хæдзарæ дин игон, 
Айсæдо. 
Æнæ дæуæй — æнæ арт — 
æй уазал æма æнкъард, 
Айсæдо. 
Уарзгæ цийнæй дзи слæууай, 
Айсæдо. 
Хуарз æфсийнæ дзи фæууай, 
Айсæдо. 
Уодзæнæ мин авд фуртей 
мадæ-кадæ а дуйней, 
Айсæдо. 

Уадзимистæ 
229 
Ку фæндури цагъд, ку зар 
нæ хæдзарæй игъуса, 
Айсæдо. 
Авд амондемæн сугъдæг 
Айсæдо. 
Æстæймаг уай дæхуæдæг, 
Айсæдо. 

230 
Тетцойти Таймураз 
* * * 
Ма мин уо ду арвбæл стъалу — 
æй уазал æма идард. 
Нæ дæ фæндуй мæ нистъалун, — 
уо мæ уарзт æма мæ цард. 
Ку фæууис ме ’нварс, уæд стъалу 
нæ фæккæнуй зингæ дæр, 
Спички пиххит дæр не скал^й, 
нæ ’й фæккæнун уингæ дæр. 
Уотид мегъæ дæр нимбæрзуй 
тæккæ рохсдæр стъалуй дæр, — 
æнæхъаурæ уод нигъгъæрзуй, 
’ма æ фунук скалуй сæр. 
Арв æ тарæй уод æлхъевæд, 
талингæй кæнæд лæкъун, 
гъе уæддæр мæмæ ферттевис, — 
бæлвурддæрæй дæ уинун. 

Уадзимиспгæ 
231 
* * * 
Нæ гъæунги æрдæмæ къæрæзти 
хуæдæнвæрстæ цъæхцæстæ бæлæстæ 
сæ сæнторс дзæгæргин къалеутæ 
хæдзæрттæмæ медæмæ гъарунцæ. 
Гъæу фестадæй æнцад рæсугъдадæ, 
гъæу кæнуй сæрзелагæ мудадæ, 
раст цума уалдзигон рæсугъд цъеутæ, — 
дзæгæргутæ сæхуæдтæ зарунцæ. 
Уарзт базмалдæй дæ хæццæ фенбалдæй 
’ма де ’нбалдæй мæ реуи райхалдæй, 
куд деденæг — хори фæлмæн гъарæй. 
Цъæх æрдзау, зæрдæ дæр цийни зарæй 
ку байдзаг æй уотæ æхсицгонæй: 
дæ арази ходуй дæ цæсгонæй, 
æнæ хор цæрунгъон ка нæбал æй, — 
еци уорс дзæгæргути цопалæ. 

232 
Тетцойти Таймураз 
МÆУАРЗТ 
Мæ уарзт, ци дæ æма ци нæ дæ? 
Мæ рист содзагæ зæрди арт, 
мæ нифс, мæ уоди лæгигъæдæ, 
м’ адæм, мæ бæстæ *ма мæ цард. 
Ду дæ мæ царди зин фæлварæн, 
рохсмæ мæ бæлд æма æхсайд; 
ку фæди-фæдмæ зæрдæдарæн, 
ку — мæ расоми, ку — мæ сайд. 
Ду дæ мæ курмæ, мæ кæсийнæ, 
ку мæ мæсуг дæ, ку — азар; 
ку дæ мæ хъурмæ, ку — мæ цийнæ, 
ку — ме ’рдеуагæ, ку — мæ зар. 
Æз ба дæуæй кодтон æфсæрми, 
цума фегадæ ’ма фудæй. 
Æз нæ хастон де ’ской мæ сæрмæ, 
’ма ахæст адтæ æвудæй. 
Дæу ка не ’взаруй зæрдихаттæй, — 
нæ ин раттинæ аттестат дæр, 
нæ ин раттинæ диплом дæр 
’ма адæймагæн æ ном дæр. 

Уадзимистæ 
233 
Ка дин бавзаруй дæ хиццаг 
адгин уотхарæ ’ма æфсарæ, 
е уæд райгуруй æд æхсарæ, 
исуй æрмæст уæд адæймаг! 
Дæубæл мæлæтмæ нæ цæунцæ. 
’Сдæ растдзийнадау хуæрзеунæг. 
Дæубæл ордентæ нæ дæттунцæ: 
ду дæхуæдæг дæ хуæрзеуæг. 

234 
Тетцойти Таймураз 
* * * 
Тунтау мæ кæнунцæ хъуритæ, 
тунтау мæ тавз^нцæ фæлмæн, 
игъал ми кæнунцæ гъудитæ 
де ’мбаргæ цæститæ. Цæмæн? 
Ку ’рцæуис хатгай мæ фалдзости, — 
гæзæмæ гъе уотæ бæлвурд 
рæсугъд расурх унцæ дæ ростæ, 
дæ хъури фæббадуй дæ дзурд. 
Хатгай сæ æндæрмæ не ’сесгæй, 
мæнбæл æртухсунцæ фæлмæн, 
цума къæбæлдзугсæр, зæрдесгæ, 
рæсугъд сау биццеу дæн дæуæн. 
Цума дæн де ’сон æдæуагæ, 
æма мæ гъе уотæ рæстæй 
уинис зæрдæдзурд дæр уинагæ 
кæронмæ æууæнки цæстæй. 
Ферайуй мæ тог еци фицгæй, — 
цума нецибал лæдæрун, 
æма мæ æхсицгæ, æхсицгæ 
дæуæн æрфæндæуй цæрун. 
Фестадтæ мæ май ’ма мæ сæрдæ, 
идзулд хорискасти сæудар. — 
Цума æй мæ зæрди дæ зæрдæ, 
ду ба — æд æфсæрмæ — фæсдуар. 

Уадзимистæ 
235 
ФОНДЗ СОНЕТИ 
1 
Фæткæй, нивæй дæ зæрдæ бафæлладæй. 
Ес дин уосæ, ес дин уæдта зæнæг. 
Скъæрис размæ де ’рттевгæ тæхгæ «Ладæ», 
де ’цæг амонд, де ’хсицги хуæрзгæнæг. 
Да уат фæлуст хъæдавæ, æсгæлладæй. 
Пайдадæр куст — дæ нæдтæ лигъзгæнæг. 
Æрмæст уæддæр де ’схъалæй фæгъгъæла дæ: 
дæ мулк иссæй дæ фæткæ нигæнæг. 
Еу уод уæддæр дæ царди некæд уарзтай: 
еу лæг дæр дæу не ’схондзæй æ лимæн. 
Лимæнти ба хохолагæй февгарстай, 
де ’нкъайи уарзт уæййаг иссæй дæуæн. 
Фудтæй, хинттæй абони исналмас дæ. 
Уарзтай? Некæд! — Ду адæймаг нæма сдæ! 
2 
Мæн ду уарзти ма ’нгъæлæ мæгургор. 
Цума феце, — не ’рлæудзæнæн дæ дуармæ, 
дæумæ мæ лигъсти ревæд æрмттæ даргæй, 
цума мулкгор, гъе кенæдта зундгор. 

236 
Тетцойти Таймураз 
Фæндуй мæн ба, куд уарзгæ сонт уосгор: 
цæрæ дæ уарзт, дæ цийнæ, дæ уотхарæй: 
де ’мод цæргæй, уинæ дæ сæрмæ хор 
’ма-еу уæлдæф уолæфæ сæребарæй. 
Æрмæст, мæ хор, бадарæ зæрдæбæл: 
æз ку мæлон де ’ной, де ’нæ арази, 
уæддæр дæуæн не ’рхаудзæнæн дæ рази 
лигъстæмæ мæ уæраги сæртæбæл. 
Ду — æнæ уарзт — мæгурти гæвзукдæр, 
æз ба — уарзæг — дуйнети гъæздугдæр. 
3 
Уæ над не ’руайуй донгæрæнтти, 
кæмтти, уæлхуæнхти, æгæрон 
арви æнæсгæрст цъæх фæтæнти, 
дæлдон, гъе кенæдта уæлдон. 
Дзилли зæрдæмæ уин мæ фæндтæ, 
над ку ниддаргъæй хевæндон 
къæрцгъос редакторти æхсæнти, 
куд хуæнхти астæу цæугæдон. 
Арвау байгонæй стауæггадæн: 
къарццау нихгæд æй рæстдзийнадæн 
уæ над, ме ’мдзæфтæ. Ке дæмон? 
Уæ лæуд мæ дзилли зæрди дуармæ 
æй мæгургорау ревæд армæй, 
уогæй уæхуæдтæ адæмон. 

Уадзгшиспне 237 
4 
Кизгæ кæсæд æмбаргæ дæ хузистмæ: 
цума саби, — хебари идзулæд. 
Кæлæд цæхæр æ ходгæ сау цæститæй: 
æ цийнæ уорс цæсгонбæл ивулæд. 
Гъавгæй æ рос æ росæй рацæйдауæд. 
Туппуз билтæй дæ билтæн ба кæнæд: 
де ’нгаси зинг æ реумæ ниццæйхауæд, 
цийнæй, хицæй йе ’суолæвд æхгæнæд. 
Ду ба идард сахари. Дæумæ геуй, 
фал, æ зæрдау, цума тæлфис æ реуи. 
Ссирдтайдæ уарзт, — кæронмæ уæ хай уа! 
Йе ’ной нæййес æфсарæ, лæгдзийнадæ. 
Нæййес амонд: цард ба ревæд, æнадæ, — 
æлгъисти тифтирикъу тарст хайуан. 
5 
Дæуæн лæг ку исуидæ дæ цагъар, 
уæд Ацæмæз фестидæ уарзти гъарæй. 
Æ дзурд — цæрдод деденæги æвзарæ, 
кенæ цæнгæт рæстади уонæхсар. 
Æма уогæй кæронмæ æназар, 
дæ райстбæл тох кодтонцæ уодфедарæй 
æма, цума Хуцауи стур лæвар, 
дæубæл мæлæт истонцæ æназарæй. 

238 
Тетцойти Таймураз 
Ист мæсугау байгон дæ фæди-фæдмæ, 
Лæгæй нæбал арази нур хъайтар. 
Дæубæл нæбал кæнунцæ кади зар, 
Уарзон дæубæл нæбал цæуй мæлæтмæ. 
Ду мин — изæд, поэзий ба — мæ уоли, 
фал царди ба ду исдæ гъазæнгъолæ. 

Уадзимистæ 
239 
* * * 
Хуæздæр хуæрзтæ кæмæн фæддæн, 
зæрдибунæй ке уарзтон, — 
фуддæр фудтæ содзгæ фæттæ, — 
æрмæст уонæй æвзурстон. 
Мæ фæсаууон мæ фудгоййæй 
’ма сæ кæнгæ имистæй 
нарæгдæр уидæ æрдойæй 
мæ рæстуод æма ристæй. 
Раст цума си масти дæнцæн 
æрцæуинæ фæсти хуаст. 
Уæддæр адæм адæм æнцæ, — 
мæн кодтонцæ рæсти уарзт. 
Ка мæ фаудта, е фæффауди ’й, 
ка къуæридæ мæ фæндаг, 
е фæснадмæ ку фæххауди ’й 
мæ тæрегъæди фæндау. 
Знаги фау мæбæл не ’сбадтæй, 
фæнди бабæй æртæха. 
Еци рæстзæрдæй байзадтæн, 
сæуми цъæхи æртæхау. 

240 
Тетцойти Таймураз 
* * * 
Дæуæн лимæнтæ некæд адтæй 
’ма некæд уодзæй, некæддæр, 
куд догъи уайун — уæрагбадтæн, 
куд дони ехбæл — цъæх сифтæр. 
Кæд уа лимæн, уæдта рæстæгмæ, 
фæууй куйтæмæ уотæ ’рмæст: 
лимæни цард — фиццаг æстæгмæ, 
уæдта хилæ æма фæххуæст. 
Хатир никкæни ду алкæд 
дæ хуарз лимæни фæррæдудæн, 
æ сайд, йе схахур, æ фуддзурдæн, 
æ лæгдзийнадæн ба — некæд! 
Хатир никкæни уотæ ’ргомæй 
цъаммар, хахур æма фæлхæт 
давæг, цифæнди æдзæсгомæн, 
фал стур талантæн ба — некæд! 
Куддæр бавдесуй æ фиццагдæр 
æскъуæлхт нæ рази дæ лимæн, 
уæд кадгин фестуй адæмæн, 
дæуæн — цифæнди знагæй знагдæр. 
Æма уæдмæти ке фæффауис, 
’ма ке фелгъетис фуддæрæн, 
гъеуой гъæбесмæ бацæйхауис, 
исуис уайтæккæ æ лимæн. 

Уадзимистæ 
241 
Зонæнгин ма зæрди гъæнæй 
зонæнгин гъæр никкæнæд: 
«Фидæ фурти ма нигæнæд, 
фурт æ фиди нигæнæд». 
Æй дуйней фæткæ фуркарз, 
Ма ’й раст надбæл ка ниввæрдзæй? 
Кæдмæдæр цæра фурхуарз, — 
фудлæгъуз дæр уæдмæ цæрдзæй. 
Базургин исдæ дæ зæруи? 
Ду æрзилдтæ, ду, хорбæл? — 
Басадзон æдта гъæдкъуæри 
Дууæ базури дорбæл. 

242 
Тетцойти Таймураз 
Æз арæх кæнун дæубæл дес: 
и лæгигъæдтæй царди хуми 
дæумæ бустæги неци ес, 
уæд куд райгурдтæ лæги хузи! 
Дæ зунд æрмæст хъилматæ амайгæ ’й, 
Кæми ’й дæ хуарз? — Де ’гурци рамардæй. 
Ду дæ еумæ Сальери æма Яго. 
Æрмæст уонæй дæс хатти цъаммардæр! 

Уадзимистæ 
243 
ФÆВДУРДЗÆГЬДÆГИ САГЪÆС 
Кадæр цæгъдуй æ фæндурæй; 
гъазт искодта гъæунгæй. 
Мæ зæрдæ ба ниммæгур æй, 
æй мæ зæрдæ ба унгæг. 
Æрмæйрохсæй æрбабонмæ 
æрмæ ахæссуй æрхун: 
неке хонуй æ уарзон мæн, 
’ма гъеуой туххæй кæун. 
Еу мæйрохси мæ цæсгонмæ 
неке кастæй цибæлæй, 
неке рацæуй донгонмæ 
мæ фæстети мæтъæлæй. 
Ку нæ фæдтæн сæ фудконддæр 
нæ рæсугъддæр кизгуттæн, 
Хъоди кондау уæд хумгонди 
гæлст деденæгау куд дæн? 
Кусти ку дæн æцæг берæгъ, 
Сатана æма цъæх арт. 
Цæмæн фæдтæн уæд фæлери, 
нæ уосгортæй фур идæрд? 

244 
Тетцойти Таймураз 
Мæн æрцагъдбæл нæ дзæбæхтæй 
кæци, ка, нæ æнвæрса! 
Ка не ’ркæнуй æнгулдзæхтæ, 
ка нæ никкæнуй фæрсаг! 
Сосæг уарзт дæр ма раргом уй 
зæрди азæлгæ зæлтæй. 
Фал куд неке ниддæлгоммæ ’й 
мæ зæрдæбæл æ зæрдæй! 
Ку нæ зонун азум кæнун, 
ку нæ зонун фæлмæн ба; 
æз адæми уарзун кæнун, — 
куд неке уарзуй мæн ба?.. 

Киунугæ 
«НИФС»-æй 
1993 анз 
МÆ ДИГОРИ МÆЙРОХС 
Ци рæсугъд æй Дигори цъæх арв 
æхсæвæй æнæмæтæ мæйрохси! 
Æринцайуй дуйне уотæ тарф 
æ гъудитæгæнагæ нигъгъоси. 
Нæ будуртæ, нæ кæмттæ мæйрохс 
ниррохс кæнуй хорау æ лæфинттæй. 
Кæд фæуунцæ дæ ходгæ, дæ уорс, 
дæ рæвдаугæ уодау цæнгæринттæ! 
Æ никъкъехи дуйне ку нигъгъос уй, — 
ниууорамуй æ уолвæд, æ йау, 
’ма цума æ уйнагмæ нийгъосуй 
кенæ бабæй æхемæ, уоййау. 
’Ма цума цæмæ бæлдтæй æноси, 
ци амондмæ фæккастæй æнгъæл, 
гъе æрмæст æрлæудзæй æ уæлгъоси, — 
исунтæбæл исуй æ цибæл. 
И мæйрохс æ бæлдтити, е ’нцади 
æрæфтауй мæ зæрди, фиццаг 
сувæллонмæ хъæбæр æнгъæлдзау 
æригон изæдау рæсугъд мади. 

246 
Тетцойти Таймураз 
БÆРЗÆ 
Хор æй фæййарауй, думгитæ нæмунцæ: 
ехæй æ дзæгæрæг, æ сифтæ ’ркæлунцæ, 
арви ниггæрæхтæ æма ниццæфæй 
æй е æнæйергъæв, уæхæн идæф æй. 
Зумæги думгитæй, соцъа фудуазалтæй, 
бурдæнти нинниуди гъизгæ фудадзалтæй, 
зæнхæй æд уедæгтæ стундæй и бæрзæн 
нæййес æрримæхсæн æма æмбæрзæн. 
Фæтки нидздзæхститæ æма фæгъгъизтитæй, 
цъифкали фудхахур, соцъай æлгъиститæй 
ку дæн æнæйергъæв æз дæр бæласау. 
Поэти зин фæткæ, дон дæ фæлласа! 

Уадзимистæ 
247 
* * * 
Ескæд дæ уод кафта? Кафтонцæ ’рмæст дæ реутæ, 
де ’взестæ ’ма æрхи фæрдгути æмæзмæлд, 
де ’нæфсæрмæ къилдун, дæ ходгæ цæсти къеутæ, 
де ’гон тæнгъæзтæ ’ма дзиккоти æрихæлд. 
Фæхъхъел-фæхъхъел кодгай даргъ пъолций думæггæгтæ, 
фегон-фегон кодтай де ’рхихуз тæтæт агъд: 
æрттевгæ ’ма къæл-къæл кодтонцæ дæ дæндæгтæ, 
зилдтæ, кинау, ку ба, зелæн дунгау, ду тагъд. 
Фал нæ кафта дæ уод, — фестадæй е дæ зæнхæ. 
Æма ибæл кафтай æма къæхтæй цавтай, 
æма къæхтæй надтай, цума адтæй фудæнхæ, 
цума ’й бунтон нийнод кæнунмæ ду гъавтай. 
Е ба дæуæй кæддæр де ’нодæй ку фæттахтæй, 
Фал хуарз, æма дæумæ е некæдбал раздахтæй. 

248 
Тетцойти Таймураз 
ÆНÆ УОСÆ ЛÆГИ ЗАР 
Сдæн дессаги фурхеваст, 
сабур денгизи хузæн. 
Хуарзæн раттинæ мæ уарзт, — 
нæ дæттун æй лæгъузæн. 
Кæмæ бахицæ кæнон, 
ке рæстцардмæ бабæллон, 
зар кæбæл скæнон æцæг, 
нæбал ес нур уæхæн лæг. 
Нæ фæндуй мæ хахур ун, 
козбау ун мæ нæ фæндуй. 
Æппæлунбæл ахур ун 
нæ бауарзта мæ фæндур. 
Кæмæ хуасæ, кæмæ нез, 
сæ игъауги мæ ’нсæндуй. 
Рæсугъд уосæ кæмæн ес, 
уомæй дæр мæ нæ фæндуй. 
Нæ фæндуй мæ гъæздуг ун, 
нæ фæндуй мæ мæгур ун, 
’ма цума дæн бугурун, 
фудæй фуддæрмæ гурун. 

Уадзимистæ 249 
РÆСТЗÆРДÆ 
Минкъий фуддзийнадæй райрайун, — 
райсæфуй ме ’рсабур гæнæн. 
Рæстадæ агорун райдайун; — 
гъай-гъай, зин цæрæн æй мæнæн. 
Давун æгирид нæ ’й мæ тоги, — 
йе ’знагæй æзнагдæр æз дæн 
æма нæ давгути стур доги 
хъæбæр зин цæрæн æй мæнæн. 
Еске рафæлевæ, уой бæсти 
нивæн байагордзæн ингæн 
æма мæ фæлхатти стур бæсти 
хъæбæр зин цæрæн æй мæнæн. 
Хецауи не ’стаун æ рази, 
не ’стаун æмбурди æхсæн 
æма мæхецæй дæн арази, 
уæддæр зин цæрæн æй мæнæн. 
Цъухтæ некæд хастон хецаумæ, 
гæртан нæ лæвардтон лихстæн 
æма хицæ кæнун ме ’гъдаумæ, 
уæддæр зин цæрæн æй мæнæн. 

250 
Тетцойти Таймураз 
Лæгæн некæд райстон æ нæдтæ, 
гъигæ некæд хастон лæгæн, — 
цума фæндаггонтæн се ’зæд дæн, — 
уæддæр зин цæрæн æй мæнæн. 
Рæстзæрдæ, тæрегъæдгæнагæ, 
æз дæн фæлмæнзæрдæ æстæн, 
цæрун изæдау æдæуагæ, 
уæддæр зин цæрæн æй мæнæн. 

Уадзимистæ 
251 
* * * 
Ду бадтæ берети гъæбести, 
уæддæр изæдау дæ рæсугъд. 
Æй ма рæвдауагæ, зæрдесгæ 
еци уодидзагæй дæ дзурд. 
Кæлуй уоди тунтæ де ’нгасæй, 
кæлуй уодæгасæй цæхæр, 
æма си дзухъмарди райгас ун, 
райгас ун кæндзæнæ нур дæр. 
Цæуис паддзахуосау æдæрсгæ, 
цума дæхуæдæг дæ стур уарзт, — 
федауцæ æма æнæнвæрсгæ, 
цума фæткæ дæр æй дæу карст, 
Уарзтайнæ æз дæу цæмæдесæй, 
адтайсæ мæ зæрди фæтæг, 
фал мæ дæ евгъуди гъæбестæ 
дæумæ нæ уагътонцæ хæстæг. 
Ду берæ берети хиццаг дæ, 
берети æмбойни æмбай. 
Мæнæн ду фæткъуй хуæрæццаг дæ, 
еске сæни авги уæлдай. 

252 
Тетцойти Таймураз 
* * * 
Уотæ рæсугъд кизгæ адтæ, — 
рæсугъдтæн истай сæ над, — 
уарзæг уодти бæлдау бадтæ, 
уоми цудтæ сурх сæнау. 
Фæгъгъæла æнцæ уосгортæ 
дæ фæккаст æма уиндæй: 
ис дин æнцæ мæгургортæ, — 
æздахтай сæ дæ ниндæй. 
Ци амондгун игурд адтæ! 
Ниви нæдтæ дин — игон. 
Рохс сæнттæбæл ходгæ хаттæ, 
куд кæрдæгбæл сæумигон. 
Дæ сæдемæй нивæнгъæлæй 
еунæгæн исдæ æнкъай. 
Нур дæ бæлдæ фæдздзæгъæл æй, 
дæ нивæй фæдтæ тæргай. 
Уæ гурухсæй басугъдайтæ, 
уæ амонди хай фæцæй: 
уæ фудголи рæсугъд айтæ, — 
цæй бийнонтæ айтæ, цæй? 

Уадзимистæ 253 
Уæ бийнонтæн уæ хæдзарæ 
æй æхсæни æмдзæрæн, — 
раст ибæл мæстæй бандзарæ 
уæ синхæнтти хуæздæрæн. 
Мæйгæйттæй æй нæ бафснаис, 
нæ кæнис си хуæруйнаг: 
æндæр рауæн сæни ’ртаис 
дæ евгъуд æма уйнаг. 
Ракæсайтæ, уæ фалдзоси 
ка ’й уæ цардмæ 6а бæллæг? 
Ради уадæй номбæл уосæ, 
раси уадæй номбæл лæг. 
Бафæнзтайтæ уæ фудголи: 
еу иннемæн æй фудгол, — 
фулдæр уарзис дæ хæзголи, 
уарзондæр ин — æ хæзгол. 
Мæ хæлхъой-хæлхъой æноси 
еу гъуддаг мин æй гъулæг: 
рæсугъд не ’суй рæсугъд уосæ, 
рæсугъд лæхъуæн — рæсугъд лæг. 

254 
Тетцойти Таймураз 
* * * 
Цæмæн фæдтæн уотæ æнæхъарæ, 
дæу феронх ун ку нæ ’й, ку, мæ бон! 
Нæ мæ уадзис æппун мæхе барæ, 
куд фæндуй мæ, уотæ — мæ фæндон. 
Нæ лæууис мæ бонхуарзмæ, мæ гъæрмæ, 
нæ гъæуй мæ рæстзæрдæ, мæ уарзт, 
гъеуæд дæу цæмæн хæссун мæ сæрмæ, 
ци *й де ’нод, ехгæнагæ рахаст? 
О, байгъосæд уарзтмæ мæ гъæла сæр, 
’ма еу бони еци мæстгунæй, 
раст цума æд уедæгтæ бæласæ, 
дæу истонæ мæ зæрди бунæй. 
Фал мæ зæрдæ цæуй фудæрдæмæ:. 
куд æнгондæр дæ уарзт æхгæнис, 
уотæ арфдæр цæуис мæ зæрдæмæ, 
уотæ мин æхсицгондæр кæнис. 

Уадзимистæ 
255 
* * * 
Дæумæ бабæй уарзтидзагæй 
æнгъæлдзау зæрдæй кæсун. 
Дæ бакаст мин ци хиццаг æй, — 
сугъзæрийнау æй хæссун. 
Тухгин цæфæй фургузавæн 
куд æхсицгæ ’й дони хъуртт: 
раст уоййау мин — дæ хъæдавæ, 
дæ уодæй идзаг исдзурд. 
Дзорæ мин дæ гъаст, дæ бæлдæ, — 
цидæриддæр дæ фæндуй, - 
федар дарунцæ мæ зæрдæ, 
зæрдæ сæбæл æууæндуй. 
Сæ хъургъахъбæл, сæ буранбæл 
æууæндун æз ба бунтон, 
куд урнæг лæг — æ хъуранбæл, 
ардбахуардбæл — куд тугъдон. 

256 
Тетцойти Таймураз 
* ¦ * 
Размæ уайуй поезд æнæлæугæй, 
фал мæ зæрдæ фæстæмæ здæхуй, 
ка ’й дуйнетæй æппун æнæцæугæ, 
еци уарзт ин мæ зæрдæ зæгъуй. 
Æгирид мæ гузавæ не ’нцайуй, 
уод агоруй хебарæ фæзæ. 
Мæ зæрдæбæл арвау æринцадæй 
арви асæ къæдзæхти уæзæ. 
Мæ ниййерæг уарзон Иристонæй 
куд идардæй-идарддæр кæнун, 
уотæ уобæл, цума мæ уарзон æй, 
фурæнкъардæй æнкъарддæр кæнун. 

Уадзимистæ 
257 
МÆСУГ 
Кæми калдæй æхе дорæй 
хонхи бæрзæндæн мæсуг, — 
лæг си цардæй мæгургорæй, 
адтæй давæг ба гъæздуг. 
Бæгъæмвадæй рæстдзийнадæ 
уоми уидæ тарст угау, 
зундамонæг— фуддзийнадæ, 
фурæдули уæйугау. 
Уидæ тæппод уоми стæри 
стур бæгъатæрбæл нимад, 
бæгъатæр ба думæстæри 
сау бæрзæй цæфæй дзухъмард. 
Æрмæст уоми тæвдæ сонтæй 
фат æргъавта, куд æвдеу, 
лæгдзийнадæн æ фæсонтæ, 
фуддзийнадæн ба æ реу. 
9 Тетцойти Таймураз 

258 
Тетцойпш Таймураз 
МÆ МАДÆ ТАМАРÆН 
Сау биццеуæй мин куд адтæ, 
Раст уоййау ба дæ уæгæй. 
Арти фарсмæ æрцæйбадтæ 
Тъæригъосбæл нæуæгæй. 
Ку æмпъозгæ, ку æфснайгæ, 
Ку нæ тургъи доцис гъог. 
Дæ фæдздзурдмæ кæнун уайгæ, 
Уæрдундони фадун сог. 
Ку архаис пеци рази, 
Ку æхцинтæ нин дæттис; 
Ку бустæги нæ фæразис 
’Ма хæстуолæфтæй нæтис. 
Мæлæтæй мин ду æдас дæ, 
Уæд федардæр мин де ’нгас, 
Цалинмæ дин сæрæгас дæн, 
Уалинмæ мин ду — æгас. 

Уадзимистæ 
259 
* * * 
Мах æппун не ’фсастан нæ хъуритæй. 
Нæ батæн нæ уидæ, нæ, кæрон. 
Фулдæр уарзт нæ цийни игуридæ, 
раст цума ефстагмæ бæрæгбон. 
Дæумæ дæр хæдзари фæккæсинæ, 
’ма дæ къох фæууидæ рæуæгдæр. 
Къибилати сæуми дон хæссинæ, 
ирæзтæн не ’мвæндæй æцæгдæр. 
Зæнхæ ’ма хъæппæлти рагъ æхснунмæ, 
мæн иту ниввæрунмæ стæндæр, 
адгиндæр æхцинтæ искæнунмæ 
нæ ’мбулдта синхбæсти киндзæ дæр. 
Нæ кæнгæй цæстæмæ хинттæ-минттæ. 
ку цæгъдинæ нæ авар къирæй, 
ходиуонцæ уæд мæнбæл æфсинттæ, 
нæ синхон æфсинттæ кир-кирæй. 
Нæ синхон кизгуттæ зæрдихаттæй 
уæд айуан кодтонцæ зæрдгинæй: 
— Тахтæ нин бæрзæндти, 
нур æрбадтæ. 
Фал ниллæги... 
Куд дин æй! 

260 
Тетцойти Таймураз 
Лæгтæ дæр н’ адтæнцæ уæд арази, 
раздæр ба зонинæ си æстуд, 
Уæд нур ба фаудтонцæ мæн мæ рази, 
фæсаууон худтонцæ мæн пъæсту. 
Кæд мæстгун сæ фаумæ нæ кæнинæ, 
гъеуæддæр мæ зæрди кæмидæр 
цидæр зин æд гъигæ æстæфинæ, 
фал цидæр фæууидæ уæд, цидæр. 
Карз тæрхон синхæнттæн æркæнинæ. 
Сæ уайдзæф, сæ фаутæ æрмæстдæр 
æнгъалдтон уой асæ æнæсæр, 
’ма сæ кой мæ сæрмæ нæ хæссинæ. 
Раст цума æрдо дæр нæ зудтонцæ 
уарзт æма уарзони нивæн дæр: 
уой туххæй мæ алцидæр худтонцæ, 
уой туххæй фаудтонцæ уæд мæн дæр. 
Нæ фал ’ма нæ уарзти амунд зундæй 
æз худтæн сæ фаути хæрхæбæл. 
Уæд адтæн æ тæккæ амондгундæр 
адæймаг мæн’ аци зæнхæбæл. 

Уадзимистæ 
261 
* * * 
Нæ ’й мæ уарзт мæгургор. 
Нæ лæудзæнæй дæ дуармæ 
гъе мулкгор, 
гъе зундгор, 
дæумæ дард ревæд армæй. 
Нæ ’й мæ уарзт тæрегъæд 
нæ ’й нифссаст, нæ ’й æнкъард. 
Неци коруй дæуæй: 
æй тухгин разæнгард. 
Инæфун мæ фæндуй 
дæ ристæй, дæ уотхарæй. 
ци уæлдæф уолæфис, 
гъеуомæй уолæфун. 
’Ма цума ахæстонæй — 
ледзун мæ хæдзарæй 
’ма æцæг мæгургорау 
де ’ной исæфун. 

262 
Тетцойти Таймураз 
* * * 
Мæн ку фæссодзуй кедæр хахур, 
Мæ над ку рбайсæфуй стæн хатт. 
Уæд мин де ’лвасгæ тавгæ бахудт 
Фестуй мæ зонгæ, мæ зæнхау. 
Уæдта райдайун æз уинун: 
Уорс хонх ронбастмæ æрниллæг уй, 
Æрвгон ампъезмæ æрхæстæг уй, 
Денгиз уæрагмæ — фуруæлбун. 
Мæ рист феронх ун содзæггагау, 
Уæддæр де ’нгаси дæ зæрдау, 
Цидæр ферттевуй сосæгкагау, 
Цидæр ферттевуй лæдæрдау. 

Уадзимистæ 
263 
* * * 
Нæбал дзорун дæуæн мæ уарзтбæл, 
уарзти цийнæ æма мæ зинтæбæл, — 
куд дзиназун, æдта, дæ уиндæбæл, 
куд æмбохун де ’нбаргæ кастбæл! 
Мадзорайæй фестадтæн æз дор, 
мæ уарзт ба дори медæг ниввардтон 
*ма, дуйнейæн хуарзæй ци равардтон, — 
цæрдодæй банигæдтон, мæ хор. 

264 
Тетцойти Таймураз 
¦ * * 
Мæ нифс, мæ хъарæ фагæ адтæй 
Еу æнæгъæнæ фæлтæрæн. 
Æма дзæгъæли некæд бадтæн, 
Кодтон уæхери фуддæрæн. 
Адтæй уæхæнттæ мæ лимæнтæй, - 
Æрмæст къуæрдтонцæ мин мæ над, 
Минæг кодтонцæ мæ тæмæнтæ, 
Фал нæ равардтон мæ бунат. 
Цибакодтонцæ фуддзийнадæй, 
Мæстæй, хахур æма схустæй, 
Кенæ фæстети рæхустæй, — 
Гъе æй сæ царди сфæлдистадæ. 

Уадзимистæ 265 
СÆРГÆНДТÆ 
Мадæ 5 
Киунугæ «Мæ уарзт æма мæ маст»-æй. 1963 анз 
«Адтæй раст цума æзинæ...» 7 
«’Рфæни фæд ниуурдугæ ’й гъæубунмæ...» 8 
«Бæлццон силгоймагау, бæласæ лæууй...» 9 
«Дæ сау цæститæ рохс кæнунцæ...» 10 
Зар ¦. 12 
Кизги гъазт 13 
Гудалæ 15 
Сонет 18 
Гæр! 19 
«Нур ма мæнбæл цæмæн фæрсис ескети?..» 20 
Кауæ 21 
«Цк зин æй, ци, кæрæдземæй...» ..; 22 
Билгон ; 23 
«Ду цо мæ фарсмæ федар зæрдæй...» 24 
«Мæнниууагътай?..» ; 25 
«Фæххил* ан...» ..; 26 
«Гъизт зумæги дæр мæ къохи...» 27 
«Уатмæ бацудтæ айфонмæ...» 28 
«Исдæ æнæсагъæс, кæсис æндæртæмæ...» .....29 
«Фæстæмæ фæккæсæ, фæснадæй...» 30 
«Куд хъæбæр базæронд дæ, мæ мадæ!..» 31 
«Куд хизта, куд, æ фурти!..» 33 
«Тракторбæл хатгай уæ рæзти...» 34 
Бухарходæ 36 
Цæрттæ есæг 37 
«Иуазæгуарзæг æй Габол...» 38 

266 Тетцойти Таймураз 
Тæгæр 39 
«Уардта æхсæвæ æнæскъунгæй...» 40 
Фæдзæхст 41 
«Гæр, уæддæр уæхæн уæззау сахати...» 43 
«Тугъдæй сиздахтæй сау лæхъуæн 45 
Киунугæ «Мæ рæстзæрдæ æууæнкæ»-й. 1974 анз 
Мадæмæ 46 
Маддæлон дзурд 48 
Бæрзæ бæласæн 50 
«Еунæг мади седзæр фурттæ...» 51 
«Ду зудтай, лæгдзийнадæ зудтай...» 52 
«Ку некæд фæууидтайнæ готони...» 54 
«Сæлфунæг — цæлæмбуддæр æфсийнæ.. > 56 
Сахуарун 57 
Фæсуарун 59 
«Де ’ной, Дигорæ, куд нæ зонун...» 60 
Берекети гагидау 62 
Мæ зæрдихатт 63 
«Тæходуйтæ, æма дæ царди...» 64 
«Фæнди къæвда, фæнди æнхъуæт...» 65 
«Цагъар не ’суодзæнæн нæдæр..> 66 
«Ка загъта мин, æрмæстдæр тугъди...» 67 
«Мæ рæстзæрдæ æууæнкæдзийнадæ.. > 68 
«Æз фæсмойнаг нæ дæн, ме ’нгарæ..> 69 
«Цума тоггини хили фæдбæл...» 71 
Мæхецардмæ 72 
Уарзт 74 
«Дæумæ мæ бæлд ци хори гъар лæфийнæ ’й!.> 75 
«Басастон æ афони хуссæг...» 76 
«Нæ лимæндзинадæй райгурдæй нæ уарзт..> 77 
Курдони мæтæ 78 
«Цудтæ мæнæй...» 80 
«Мæ фæдбæл ма дæ рохс сорæт..> 81 
«О мæ зæрдæ, бурдæнти æрвадæ..> 82 

Уадзимистæ 267 
Киунугæ «Уарзт æма лæгдзийнадæ»-й. 1977 анз 
Сæрдæмæ 84 
«Æрцудтæн а дуйнемæ, мæ уарзондзийнадау...» 87 
Мадæмæ .т 89 
Мадæ 90 
«Бæхæмасилгоймагбæл...» 93 
Уарзт æма лæгдзийнадæ 97 
Фидæбæл æндзæвгитæ 99 
«Фæлмæй æмбæрзт æнцад изæрдартæ...» 110 
Хуæнхаг дон : 112 
Тохæг рæстдзийнадæ 113 
«Ци лæхъуæн адтæн...» 114 
Æфсæрмæ 116 
Денгиз 118 
«Бонæ еугурей æмбарæ...» 119 
«Кæд дæ адæммæ — дæ уарзонмæ....» 121 
«Мæ гъудитæ ’мамæфæндтæ...» 122 
Рæстдзийнадæ 123 
«Æ фæлмæн, æ саумæрæ хумгæнди...» 124 
«Цума æндзæвгæ дæр нæбал...» 126 
«Мæнæ дессаг!..» 127 
«Равардтонцæ æдзæстуарзтæ...» 130 
«Уе ’нцад бæласæйдзаггъæунги...» 131 
«Еци бали, еци къалеу...» 132 
«Лæууй фиддæлтиккон мæсуг...» 133 
«Ку адтайдæ мæ зæрдæ æндон...» 134 
«Ме *фсæРмиД3™нади...» 135 
«Мæн нæ фæндуй уарзт фæнзун....» 137 
Зæронд уосгори мæтæ 138 
Æнæрадех уарзт 140 
Киунугæ «Хуæнхаг дон»-æй. 1983 анз 
Мæгъæуи 155 
«Мæгурхумгæнæгихæдзари...» 156 
Уорсдон 158 

268 Тетцойти Таймураз 
Мæфидæн 160 
Зæнхæ 161 
«Лæууйнæ гъæунги стæн гæс...» 162 
Лимæнмæ 163 
«Хатгай мæ зин, мæ тухст сахати...» 164 
Лæг 165 
«Кæлæ мæбæл æвæлхæттæй...» 166 
«Нæ хумæмæ арвæй уайгæ...» 168 
«Æз дæ фуртти тæккæ нæбæззондæр...» 169 
«Мæн кæддæр дæ гъæбеси хæссисæ...» 171 
«Адтæй абони гъизт уазал...» 172 
«Мæлгæ кодтай, мæлгæ, мæ гъæбеси...» 173 
«Зин мин æй де ’ной, Дигорæ...» 174 
Сæумæ 175 
«Кæддæр поэт ку стухстæй адæмбæл...» 176 
«Хъæбæр сæ фæндадтæй цъаммарти...» 177 
«Уау, куд баргъæвстæй мæ зæрдæ...» 178 
«Нæдæр лимæн, нæдæр уарзон...» 179 
«Æрмæстдæр ескети зар кæнунмæ...» 180 
«Мæнбæл ба цæмæн ходуй дæ зæрдæ...» 181 
Ме ’сони фусун 182 
«О мæ гъæу...» 183 
«Æнæмæлгæминцæретæ...» 184 
«Нур мæнбæл фæхходæнтæ лæгдæртæ...» 186 
«Мæ сурх бали, мæ сурх бали...» 187 
«Мæнæн беретæ ард хуардтонцæ...» 188 
Бæтман 189 
Л 191 
«Ци кæнис мин мæ хузистæй?..» * 192 
Донæхсинцъæ 193 
«Ду дæ тухгин...» 194 
«Хуарз зудтон, зин дин адтайдæ...» 195 
Айнæгхонх 196 
Дæ хъурихатт 198 
«Бæргæ тæлфагæ æнæгæдзæй...» 199 

Уадзимистæ 269 
«Куд сабур дæ, куд æнцад дæ...» 200 
«Уæ къæрæзгитæн сæ рази...» 201 
«Нæ фæсмæрун, нæ дин зонун...» 202 
«Хæзнидон цæуй фæлхъæзгæ...» 203 
«Дæу уарзтонцæ, беретæ уарзтонцæ...» 204 
«Фуррæсугъдти æз дæр берæ уарзтон...» 205 
Дзæгъæл куй . 206 
«Æрцудтæ æндæрмæ, æмаци?..» 207 
«Рæстæгмæн исæййивта...» 208 
«Ма ходетæ, ма, кизгуттæ...» 209 
«Адæмæн ду дæхе сасодзæ...» 210 
Киунугæ «Лирикæ»-й. 1988 анз 
Мæгъæу 211 
Дигорон æфсийни зар 213 
Фæззæг 215 
Мæ Музæ 216 
Мæхемæ 217 
«Мабал мæ хонетæ поэт...» 218 
Дзотти Лазæр 220 
«Нирризтæй сау хабарæй гъæубæстæ...» 222 
«Кæдæй нурмæ нæбал исæмбалдтæн...» 224 
«Ци кæнон ма, куд цæрон ма?..» 225 
«Дæ цæстити байаргъуди...» 226 
«Дæубæл мæ зæрдæ нæ ивтон...» 227 
Айсæдо 228 
«Ма мин уо ду арвбæл стъалу...» 230 
«Нæ гъæунги æрдæмæ къæрæзти...» 231 
Мæ уарзт 232 
«Тунтау мæ кæнунцæ хъуритæ...» 234 
Фондз сонети 235 
«Хуæздæр хуæрзтæ кæмæн фæддæн...» 239 
«Дæуæн лимæнтæ некæд адтæй...» 240 
«Зонæнгин æмазæрди гъæнæй...» 241 
«Æй дуйней фæткæ фуркарз...» — 

270 
Тетцойти Таймураз 
«Базургин исдæ дæ зæруи?..» 241 
«Æз арæх кæнун дæубæл дес...» 242 
«Дæ зунд æрмæст хъилматæ амайгæ *й..> — 
Фæндурдзæгъдæги сагъæс 243 
Киунугæ «Нифс»-æй. 1993 анз 
Мæ Дигори мæйрохс 245 
Бæрзæ 246 
«Ескæд дæ уод кафта?..» 247 
Æнæ уосæ лæги зар 248 
Рæстзæрдæ 249 
«Ду бадтæ берети гъæбести...» 251 
«Уотæ рæсугъд кизгæ адтæ...» 252 
«Цæмæн фæдтæн уотæ æнæхъарæ...» 254 
«Дæумæ бабæй уарзтидзагæй...» 255 
«Размæ уайуй поезд æнæлæугæй...» 256 
Нæ колхози сæрдар 257 
Мæсуг 257 
Мæ мадæ Тамарæн 258 
«Мах æппун не ’фсастан нæ хъуритæй...» 259 
«Нæ *й мæ уарзт мæгургор...» 261 
«Мæн ку фæссодзуй кедæр хахур...» 262 
«Нæбал дзорун дæуæн мæ уарзтбæл...» 263 
«Мæ нифс, мæ хъарæ фагæ адтæй...» 264 

Литературно-художественное издание 
ТЕТЦОЕВ ТАЙМУРАЗ ГАЦИРОВИЧ 
Составитель КолиевВиталийОлегович 
Произведения 
Стихи на осетинском языке 
Редактор А.Г. Царакти 
Художник В.С. Григорян 
Художественный редактор Г.З. Чеджемты 
Технический редактор А.В. Ядыкина 
Корректор Э.Дз. Баликоева 
Компыотерная верстка З.С. Мисиковой 

Сдано в набор 15.12.07. Подписано к печати 21.01.08. Формат бумаги 
70x100’/ 32 Бум. офс. №1. Гарн. шрифта «КисггазЬоу». Печать офсетная. 
Усл.-п. л. 10,97. Учетно-изд.л. 6,71. Тираж500экз. Заказ № 119.С 12. 
Кошггет Республики Северная Осетия—Алания по печати и делам издательств. 
ГУП РСО—Алання «Издательство «Ир», 362040, г. Владикавказ, проспект 
Мира, 25. 
Отпечатано с готовых диапозитивов в ОАО «Издательско-полпрафическое 
предприятие им. В.А. Гассиева», 362011, г. Владикавказ, ул. Тельмана, 16. 


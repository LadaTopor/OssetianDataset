Цомайты Ростислав 

^з^ 

Цомайты Ростислав 
Æмдзæвгæтæ 
Дзæуджыхъæу 
2008 

84(2Рос=Осе) 
Ц-72 
Цомайты Р. 
Ц-72 Донгуырæн: Æмдзæвгæтæ — Дзæу- 
джыхъæу: Ир, 2008 — 111 ф. 
Цомаев Р.М. 
Источник 
15ВЫ 5-7534-1114-2(978-5-7534-1114-3) 
Стихи, вошедшие в сборник, лиричны, воспе- 
вают добро, любовь к женщине, отличаются неж- 
ным, трепетным отношением к матери. 
„4702500202-20 ол ло 0//оп ~ ч 
Ц М131(03)-08 20"08 84(2Рос=Осе) 
© ГУП РСО-Алания «Издательство «Ир», 2008 
© Цомаев Р.М., 2008 
© Цаллагова Ф.К., оформление, 2008 
15ВЫ 5-7534-1114-2(978-5-7534-1114-3) 

Фыдыуæзæг 
ХУРЫХЪÆБУЛТÆ 
I 
Мах Хуры хъæбултæ стæм — нартæ, 
О, скифтæ, алантæ стæм мах. 
Æгæрон уыдысты нæ бартæ, 
Кæм не ’рлæууыд махæн нæ къах?! 
Æнæнымæц, диссаг — нæ бынтæ, 
Налхъуытæй, налмасæй — æххæст. 
Æрдумæ нæ дардтам нæ зынтæ, 
Бæркадхæссæг — тугкалæн хæст. 
Тыхгæнæг кæм тых кодта махæн, 
Нæ кодта алайнаг къуыхцы, 
Ыскуывта-иу карз тохы Артæн, 
Æдæрсгæ йæ гуылфæнты цыд. 
Фæнык ма-иу аззад нæ фæстæ, 
Нæ фæстæ-иу бамынæг цард. 
Зæххы къори — махæн нæ бæстæ, 
Нæ тырыса — цирхъ æмæ уарт... 
II 
Уæд не знæгтæ сархайдтой хинæй, — 
Кæрæдзийыл ардыдтой мах. 
Ныссайдтой нæ бибитæ, динæй, 
Хæссæм ныр фыдæлгъысты уаргъ. 
5 

Мах мургай ныйистæм хæхбæсты, 
Тæрхъусдзармау — абон нæ зæхх. 
Кæм цæрдзæн нæ фæдон, нæ хъæстæ, 
О Стыр Хуыцау, уый нын ды зæгъ?.. 
III 
Мах Хуры хъæбултæ стæм — нартæ, 
О, скифтæ, сæрмæттæ стæм мах, 
Уыдзысты нæхимæ нæ бартæ, 
Нæ хъул та-иу абаддзæн сах!.. 
2005 азы 9—10 июль 

* * * 
Ирон дзырд багомыг йæ зæлдæй, 
Хъысмæтæй нал вæййы рæвдыд, 
Кæддæр та дунетыл нæрыд 
Аллойнаг тохмæсидæг хъæртæй. 
Иронау нал дзуры нæ кæстæр, 
Æндæр хъуыддæгтыл у йæ мæт, 
Æмæ кæм фесæфдзæн нæ фæд? 
Цы кусдзæн райсомбон нæ хъæстæ? 
Кæнæм нæ уаз хæзнайыл хъоды, 
Иронау нал дзурæм æппын, 
Фæлæ нæма аскъуыд йæ тын 
Нырма нæ дун-дунейы сконды. 
Æвзаг у адæмæн сæ зæрдæ, — 
Фæхæсс ын фидæнмæ йæ зæлтæ. 
2002 азы 4 май 
7 

ъ*№* 
ДÆУДЫ ХЪАРМ 
Кæд нал дæ, ныййарæг, мæ цуры, 
Уæддæр ма мæ тавы дæ хъарм. 
Мæ хъыгтæ, мæ зынтæ мын суры 
Дæ уды æфсарм... 
8 

НЫХАС МАДИМÆ 
Мæ зæрдыл та æрлæууыдтæ, мæ мад. 
Уæвгæ мæ рох, цымæ, кæд уыдтæ! 
Æнæ дæу бандзыг ис мæ цард, 
Æнæ дæу бампылдис мæ уд дæр. 
Ныббар, кæд не ’мбæрстон дæ зын, 
Мæ митæй кæд нæ уыдтæ разы. 
Ныр æз дæ хуызистмæ кæсын, — 
Фыццагæй дæ тыхджындæр уарзын. 
Мæ зæрдыл та æрлæууыдтæ, мæ мад, 
Уæвгæ мæ рох, цымæ, кæд уыдтæ? 
Фæндонхорз никуы вæййы цард. 
Мæнæй æгæр раджы фæхъуыдтæ... 
2002 азы 3 август 
9 

МАДМÆ 
Райы мæ мидвынты алкæд дæ хуыз, — 
Нал дæ дæхæдæг мæ цуры. 
Рæстæджы фæлм дыл æппары йæ хыз, 
Демæ ма мидвынты дзурын. 
Нал мын фæтæрсыс æрхауынæй ныр, 
Налдæр фæриссы дæ зæрдæ. 
Цин уа, зианы, — дæн алкæм æмыр, 
Д’ ацыды фæстæ æндæр дæн.. 
Нал мæ æндавынц æрдхæрдтæ, хæдзар, 
Налдæр æрцæуы цъæх уалдзæг. 
Суадз-иу мæрдтыбæстæй, суадз ды æвзар, 
А зæххыл не ’ппæт дæр — уазæг... 
Сыстдзæни ногæй мæ разы дæ хуыз, 
Худдзынæ мидбыл хъæбулмæ. 
Рæстæджы фæлм ныл æппардзæн йæ хыз, 
Иубон цæудзынæн дæ цурмæ. 
2000 азы 19 декабрь 
10 

МАДЫ РÆВДЫД 
О, мады рæвдыд, мады узæлд, мады... 
Кæд удыхосæн баззайут нæ царды. 
Зæронды бон дæр мады рæвдыд курæм, 
Зæрондæй дæр фæтырнæм мах йæ цурмæ. 
Хъæддаг бæлæттау тахтысты мæ азтæ, 
Сæ фæдыл æз æнæдзургæйæ кастæн. 
Зына-нæзына ферттивынц ныр дардмæ, — 
Нæ бафсæстæн æз хъусынæй сæ зардмæ. 
Вæййы нæ царды бирæ хæрзтæ, маст дæр, 
Ныййарæг мад мын цин æрмæстдæр хаста. 
Куыд мыл тыхсти, куыд мыл рысти йæ зæрдæ! 
Ныр дæр цæрын йæ арфæйаг узæлдæй. 
2002 азы 21 мартъи 
11 

* * * 
Цы сты нæ хъизæмар, нæ мæт? 
Ис царды иу хорздзинад — Уарзын. 
Зæрдæвæндон йæ аккаг разын, 
Уæлæрвтæм дæ хæссæд дæ фæнд. 
Æрфæнау разынæд дæ фæд, 
Дæ цин æхсæрдзæнтæй куыд хъаза, 
Куыд уай дæ хъысмæтæй ды разы, 
Дæу ахæм амонд уарзтæй уæд. 
Ныббыхс зындзинæдтæн лæгау, 
Зæххыл сыгьдæг хъуыдытæ тау, 
Дæ хорзæх — уаздидинæг — Уарди. 
Ысуæд дæ тырыса Æгъдау, 
Дæ зæрдæ разынæд рæдау, 
Ис уарзтæн мин царды нæ царды. 
2002 азы 2 сентябрь 
12 

"8^ 
* * * 
Куыдз, дам, хъæхъхъаг фæкæны бастæй, 
Дæрзæг ысвæййы зæрдæ мастæй. 
Уæдæ цы фефхæрæм кæрæдзи? 
Æви нæ иу амонд нæ фæци? 
Æви нын мин царды ис царды? 
Æви нæ удты зин æрцарди? 
Уæдæмæ бауарзæм кæрæдзи, 
Хæссæм кæрæдзийæн æцæг цин. 
2002 азы 4 май 
13 

* * * 
Рæстдзинад ацы зæххыл нæй, 
Хъысмæт лæджы фæлвары. 
Кæд хурæй никæд разынд мæй,— 
Æхсæвы тар ныммары. 
Нæ туг кæны мæрдонвынæй, — 
Фыдгул та нæ фæлвары. 
Нæ сомбон ивгъуыд царды нæй, 
Хъæуы нæ уый æмбарын. 
Мæ уд йæ удхарæй хъæрзы, 
Мæ уд æнцой нæ ары: 
Кæстæр нæ бамбары мæ зын, — 
Æнцад йæхицæн зары. 
Тæрсын нæ фидæнæн, тæрсын, — 
Куы айсæфа мæйдары... 
2002 азы 12 май 
14 

* * * 
Цард мæ æркодта йæ быны, 
Тымыгь мæ былмæ хæссы, 
Рухсы цъыртт никæцæй зыны, 
Хаудзынæн былæй — тæрсын. 
О, фæлæ чи цæуы размæ, 
Уымæн кæд уыди æнцон? 
Дзуры мæм иу чидæр: «Базмæл, 
Рацу мæ фæдыл, бæлццон. 
Мин-мин фæндаджы — дæ размæ, 
Иуыл дзы фидар æрхæц. 
Макæй мын ауадз дæ разæй, 
Рисæн нæртон лæгау хъæц. 
Гъеуæд æрцæудзæн Уæлахиз, 
Худдзæн дæм Амонд фæлмæн. 
Ивгъуыдæй фидæнмæ рахиз, — 
Калдзæн дæ развæд тæмæн...» 
Цард мæ гæбазгай фæтоны, 
Гъе, фæлæ зонын быхсын. 
Рухс мæ йæ фæстæ фæхоны, 
Фæлæ йæ рухсæй... тæрсын. 
2001 азы 5 май 
15 

ЭПИТАФИ 
Мæ фæндтæ баныгæдтон тары, 
Нæ федтон рухс амонд зæххыл, 
Ныр ме ’цæг дунемæ тæхын. 
Мæхи ма удхарæй цы марон? 
Мæ фæндаг — дард æмæ æгæрон, 
Æмæ йыл, оххай-гъе, хъæрзын, 
Æнкъарын æз уæ рис, уæ зын, 
Æрмæст уæм нал цæуын æмгæрон. 
Æхсæв-иу стъалытæм кæсут, 
Мæн дæр-иу бацагурут се ’хсæн. 
Уым рагæй бацардис мæ уд. 
Мæхи уæлæрвтæй дæр æз фехсин, 
Фæлæ тæрсын: у зæхх æнуд, 
Дзæнæт мын, бауырнæд уæ, не сси... 
2001 азы 27 июнь 
16 

* * * 
Т.А.К. 
Ды ма мын баззадтæ хæларæн, 
Ды ма кæныс мæ куыстæн аргь. 
Фæсудзын аргъуаны цырагь, — 
Кæм ис рæдаудзинадæн й’ арæн? 
Кæнынц дæм бирæтæ тæхуды, 
Кæй дæ рæстаг лæгæй ирон. 
Дæ уаз куыстытæн нæй кæрон, 
Фæлæ дыл ницæйаг фæхуды... 
Уый у æнæбонтæн сæ уæх, 
Ды та, поэт, уæлæрвты тæх, 
Хæлæггæнджыты ма дар мурмæ. 
Дæ саугуыст сабырæй фæраз, 
Уæд рухс кæддæриддæр дæ раз, 
Дæ дзырдтæ та æрттивæнт Хурмæ! 
2002 азы 6 май 
17 

^&^ 
ХЪÆБАТЫРТЫ ФÆЗ 
Балладæ 
Ирыстоны сæрвæлтау йсе 
цард нывондæн чи рхаста, Слан- 
ты уыцы сертæ æфсымæры мад — 
Ленæйæн 
Ам сабыр у, 
Ам ничи кæны загьд, 
Ам рæстæг дæр 
Йæ цæуынæй ныллæууы. 
Æрмæст дзы арæх 
Иу саударæг ус 
Æртæ ингæныл 
Радыгай ныккæуы. 
Æртæ фырты, 
Æртæ нæртон гуырды 
Фыдгулы ныхмæ 
Фесæфтысты тохы... 
Фæлæ сæ ном — 
Цыфæнды ма уæд дуг — 
Нæ баззайдзæни 
Иры бæстæй рохы. 
Æрмæст ныййарæг 
Бафæрæзта зын, 
Йæ фыны дæр 
Йæ хъæбултæм куы уайы. 
18 

Йæ цæсты арфы 
Нал баззад цæссыг, 
Æмæ сындæггай 
Сойдзырагьау тайы. 
Кæсынц æм фырттæ 
Сау цыртытæй ныр, 
Тыхсынц, мæгуырæг — 
Мады зæрдæ саст у. 
Æдзынæгæй сæм 
Бакæсы сæ мад, 
Ысдзуры ма: 
«Уæд та-ма иу бон растут. 
Æнæ сымах 
Куыд цæргæ у мæнæн, 
Уæ къахвæдтыл 
Цæссыгкалгæ фæцæуын... 
Куыд фæразын, 
Куыд удвидар уын дæн. 
Æнæ сымах мæ 
Бонрухс та куыд хъæуы? 
Цæрын æрмæст 
Уæ рухс нæмтты цытæн, 
Уæ хуртæм уарзт 
Æдзух мæ риуы хъазы. 
Ыстыр Хуыцау, 
Куыд уромон мæ зын? 
О Мады-Майрæм, 
Ме ’ххуысгæнæг разын...» 
Изæрдалынгтæм 
Баззайы ам мад, 
19 

Йæ хъæбултæн 
Иæ сагъæстæ фæдзуры. 
Хъæбатыр фырттæн 
Ис хъæбатыр мад, 
Нæртон Нанайау, 
Уый лæууы сæ цуры... 
Ам сабыр у, 
Ам ничи кæны загъд, 
Ам рæстæг дæр 
Йæ цæуынæй ныллæууы. 
Æрмæст дзы арæх 
Иу саударæг ус 
Зæрдæрыстæй 
Йæ хъæбултыл фæкæуы. 
2002 азы 29 июль 

ХЪАЙМÆТЫ БОН 
Зæххæнкъуыст... 
Донивылдтæ... 
Зæй... 
Æрцыди, 
чи зоны, 
нæ кæрон. 
Зыны ма мигьты фæстæ мæй, 
Кæны æнусон æрдз йæ кæнон. 
Йæ ныхмæ чи фæлæууыд? 
Кæд? 
Ызнæт гал чи уромы бастæй? 
Кæм ис нæ удылхæцæг зæд? 
Уынын нæ урссæр хæхтæ фазтæй... 
Зæххæнкъуыст... 
Арвнæрдтытæ... 
Тарст... 
Сæ сæр сæ кой ыскодтой адæм. 
Нæ цæуы, нæ, тæригъæд барст, 
Нæ хъары махмæ ницы. 
Бадæм... 
Æрбахгæд арвы дуар æваст, 
Фæцис зæххон цардæн йæ рæстæг? 
Цы ма у адæмы цъæхахст? 
Æви хъаймæты бон æрхæстæг? 
2002 азы 6 сентябь 
21 

РЕКВИЕМ 
Куыд ма уарзон нæ хæхтæ? 
Йæ тугæрхæм æртæхты 
Куы бабын ысты адæм, 
Куы нал æрцæуынц ардæм... 
Афтид чырын ныгæнæм, 
Уæдæ æндæр цы кæнæм? 
Куы нал арæм нæ мæрдтæ, 
Цъæх цъити сæ нæ дæтты... 
Фæцæуæм та фæдисы! 
Хуыцау нæ куывд нæ исы? 
Хъысмæтæй не стæм разы, 
Фæлæ хъæуы фæразын... 
Куыд ма уарзон нæ хæхтæ? 
Кæлы мæ цæссыг ’ртæхтæй. 
Цæрæм æнусон тары, 
Нæ сæрмæ фемæхст уарын... 
2002 азы 1 октябръ 
22 

САГЪÆС 
Æллах, æллах! 
Нæ фарны мæт 
Куыд никæйуал ис, уастæн, 
Æрмæст — кæрæф, 
Æрмæст — хæлæф — 
Сæ ратæдзæнтæ мастæн! 
Æллах, æллах! 
Куыд ивы цард! — 
Рæстдзинад ма кæм арæм? 
Гадзрахат, дам, 
Цъыфкалд, хæрам... 
Ныр не знæгтæн куыд барæм? 
Æллах, æллах! 
Кæм ма ис уарзт, — 
Фæтахтис нæ æмбойны. 
Нæ удты рыст — 
Нæ ныхтыл фыст... 
Куыд басæттæм нæ дойны? 
Æллах, æллах! 
Фæивта дуг — 
Æфсармы кой нæм нал ис. 
Ыстыр Хуыцау, 
Рæстытæ тау, — 
Фыдвæдæй-иу нæ бахиз. 
23 

ХАРЛАМПИЙЫ МОНОЛОГ 
30-æм азты ирон интеллигенцийæ 
æнаххосæй чи фесæфт — семæ рухс- 
тауæг Цомайты ларлампи дæр — 
уыдоны номарæн 
Æнаххосæй аххосджын рахуыдтой мæн, 
Æфсæн хъадамантæй мæ сбастой. 
«Дæ сусæг куысг раргом кæн. Чи дæ? Ц^емæн?» — 
Мæн алы бон мин хатты фарстой. 
Фыдмитæ мын кодтой, нæ мæ уагьтой цух, 
Уæлбæхæй мæ ехсытæй надтой. 
Мæ тæрхоны сыфы æрфыстой сæ къух, 
Æвыдæй мын авд азы радтой. 
Зæронд лæг — æнæбон, цы кодтаин, зæгъ? 
Мæхимæ æз азым нæ ардтон. 
Мæ адæм, сымах раз фæфыстон мæ хæс, 
Мæ уд уыл æнæвгъауæй хъардтон. 
Мæ Иры сæрвæлтау æдзух уыд мæ куыст, 
Æз Рухсмæ фæндæгтæ куы гæрстон. 
Нæ тæрхоны лæгтæй та чи ’мбæрста рыст, — 
Хæрзгæнæг Сыбыры «æрбæстон». 
Хæххон лæг — æнæбон, цы кодтаин æз, 
Хъысмæт мæм æнæхатыр разынд. 
24 

Цæрынæн Сыбыры нæ ардтон фæрæз, 
Куырой ма мæ сæрыл нæ разылд... 
Мæн фехстой, нæ фехстой — нæ зонын бæлвырд, 
Фыстой, зæгъгæ, хи низæй амард. 
Фæлæ мын уæлæуыл нæ баззади цырт, 
Мæ ном дæр Ирыстонæй адард. 
Нæ зоны мæ кæстæр, цы ран ис мæ мард, 
Æз дæр æй мæхæдæг нæ зонын. 
Мæ уд та, зæххыстæн, нæ хæхты æрцард, 
Уæлладжыры комы, Æрхоны... 
2005 азы 12 сентябрь 

БАХИЗ НÆ 
Уары æнæвгьауæй зæгъ, 
Цæссыгтæй байдзаг и зæхх. 
Арвы цæст, бахиз нæ, цæй, 
Фидис, æлгьыстæй, зынæй. 
Нал цæуы риуы нæ хъыг, 
Нал ис нæ цæстыты сыг. 
Уары ныл, уары ныл туг, 
Ирыл кæд рахатт йæ дуг... 
Арвæн фæцыдæр йæ цъæх, 
Ингæнтæй айдзаг и зæхх. 
Фесты нæ фæндтæ гæлир, 
Сау хъуымац фестади Ир... 
Уары æнæнцойæ зæгъ, 
Цастæ ныууромы зæхх?! 
Стыр Хуыцау! Бахиз нæ, цæй, 
Фидис, æлгъыстæй, хылæй... 
2004 азы сентябрь 
26 

* * * 
Уæ нозтæй мæ ма уарзут, курын, 
Йæ уынд дæр нæ рæвдауы мæн, 
Мæ цурæй-иу айсут уæ дурын, — 
Мæ дойны нæ сæтты уæ сæн. 
Уæ нозтæй мæ ма хынцут, курын, 
Æрæвæр мын уый бæсты цай, 
Мæ фæллад æз уымæй фæсурын, 
Рæвдауын мæ рæстæджы хай. 
Мæн диссæгтæ фынгыл нæ хъæуы, 
Æрхæсс мын къæбæримæ бас, 
Æндæр ма мæ, зоныс, цы хъæуы? 
Зæрдæбын, æнæхин ныхас. 
2004 азы 19 май 
27 

ХÆРДГÆБЫДТÆ 
Омар Хайямæн 
1. 
Дæ сæнæй дын фæхъæстæ дæн, Хайям! 
Куыд нæ йæ зыдтой ивгъуыд дуджы ам! 
Æз бамбæрстон: нæ цардæн нæй кæрон, 
Сæны фæрцы нæм фесæфтис хæрам. 
2. 
Кæддæр сæнæн æз банкъардтон йæ ад, 
Æвдадзы хосау уый мæ былтыл тад. 
Æмæ уæд загътон хинымæр: æцæг, 
Уый у æрмæст сыгъдæг удты бæркад. 
3. 
Сæнæй дæ мондаг искуы суадз, тæхуды! 
Йæ рухсæй мæм сыгъзæрин хуртæ худид. 
Ыссудзид мын мæ развæндаг, бæргæ, 
Æрвон тыхтæ мын бауадзид мæ уды. 
4. 
Æнæ сæнæй мæнæн цæрын фæзын, 
Йæ фæрцы арæх асурын мæ зын. 
Сæнимæ арын алы фыдæн хос, 
Æнæ сæнæй цæф хæстонау хъæрзын. 
28 

5. 
Цы ис нæ царды диссагдæр сæнæй?! 
Æрмæст ыл лæг фæхæст вæййы зынæй. 
Уæд дзы зæххон лæг нал фæзоны бафсис, 
Фæлæ дзы нæй фæрасыг уæвæн, нæй. 
6. 
Куы бафæллайын а цардæй æмбойны, 
Уæд уæрмы дуæрттæ адæргæй фæхойын. 
Куынæ ссарын мæ рыст удæн фæрæз, 
Сырх сæнæй та уæд басæттын мæ дойны. 
7. 
Сырх сæнæй дзаг гогон вæййы кæд дæ разы, 
Кæд арæх сырх сæнмæ дæ зæрдæ фæхъазы, 
Уæд дзагдармæ бадзур: цæй, рæвдздæр æркæн, 
Ды махæн æмбойны рæдау фысым разын. 
8. 
Цæмæй æмбарон а дуне хуыздæр, 
Сæны уацары бахаудтæн æз дæр. 
Мæ бон-иу нал уыд фырнызтæй, уæддæр 
Æнцой нæ ардтон гъеуæд дæр, ныр дæр. 
9. 
Цыфæнды дзурæнт хъал адæмтæ. Æз 
Мæ цардæн алкæд ардзынæн фæрæз. 
Рæстудæй нуазын бирæ азты сæн, 
О не Скæнæг, дæ адæммæ æркæс! 
29 

10. 
Сæн чи нуазы, æууæндæн ууыл ис, 
Æмбары уый хæрзæнцонæй дæ рис. 
Уый хаты алкæд, чи нæ вæййы раст, 
Йæ номыл-иу дæ фынгыл нуазæн сис. 
2002 азы июнь — июль 

ХЪÆДДЗÆГ КУПЛЕТТÆ 
Бафæлладтæ бадынæй 
Ды мæ къæсы — хатын æй. 
Нал дын бæззын уарзонæн, 
Уый æнцон у базонæн. 
Нал мын кæныс физонæг, 
Кæд тæргай дæ, чи зоны. 
Уæд тамако адымон, 
Ресторанмæ адымон. 
Сты мæсты дæ цæстытæ, 
Бирæгьау — дæ кæстытæ. 
Ахæм цард мæн нал хъæуы, 
Бамбæхсдзынæн дард хъæуы. 
Цъус рæдыдæн нал барыс, 
Хъæр, хъæлæба самайыс. 
Ехх, æвæдза, иуæхстон — 
Амарин дæ иу æхстæй. 
Бафæлладтæ бадынæй 
Ды мæ цуры — хатын æй. 
Де ’вдисæн — дæ цæстытæ — 
Исынц мæ сæ мæстытæ.. 
Уæд кæрон нæ ныхасæн, 
Саст тæбæгъ куыд ныхасæм. 
31 

Уарзт нæ цурæй адард и, 
Уый нæ риуты амарди. 
Цæй, хæрзбон, мæ судзгæ уарзт, 
Ныр кæй у дæ дудгæ каст? 
Мах цæрдзыстæм хицæнтæй, 
Хорз æмæ фæхицæн дæн! 
2004 азы 15 май 

Сусæг уарзт 
* * * 
Мæ сонт зæрдæ никæмæ тасы, — 
Æрмæст дзы дæуæн ис бынат. 
Æз фенын дæ фæлмæн æнгасы 
Фыццаг уарзты диссаджы арт. 
Æз расыг дæн, расыг дæ уарзтæй, 
Æвронг мæ нæ фæнды æппын. 
Рæвдауын мæхи æз дæ кастæй, 
Фæлæ мæ фæсайы мæ фын... 
Æрцу мæм, фæзын мæм æмбойны, 
Мæ удлæууæн, мауал мæ мар. 
Фæсур мын фæсрасыг мæ дойны, 
Æнæ дæу мыл дуне ныттар. 
2005 азы сентпябръ 
2 Цомайты Ростнслав 33 

* * ♦ 
Дæуыл у, рæсугъд чызг, 
Мæ сагьæс, мæ катай, 
Тæхуды, æнустæм 
Дæ цæстыты батай. 
Дæ хъуымбыл дзыккутæй 
Сæууон дымгæ хъазы, — 
Сæ аив уылæнтæ 
Фæрсырдæм æрфасы. 
Дæ фæлмæн фæкастæй 
Æфтауыс мæн дисы, 
Дæ рæсугъддзинад мын 
Мæ удæнцой исы. 
Дæ фæстæ цæуыныл 
Æз рагæй дæн разы: 
Фæстиаты уарзт мыл 
Æрсæрфта йæ базыр. 
2002 азы 8 декабрь 
34 

СУСÆГ УАРЗТ 
Мах кæрæдзийы сусæгæй уарзæм, 
Сты нæ хъыгтæ, нæ бæллицтæ иу. 
Ис нæ амонд та, зонын æз, разæй, 
Цины зарæг нæ зæрдæты сиу. 
Хатт нæ уарзтæн цæстдзыдæй фæтæрсæм, — 
Исчи махæн куы скæна кæлæн. 
Цæй, нæ зæрдæтæ хохмæ фæхæссæм, 
Уым нæм уарзты дуаг худдзæн фæлмæн. 
Уым нæ уарзтæн уыдзысты æвдисæн 
Хæхтæ, стьалытæ, рухсдзæлхыг мæй. 
Уым нæ тæрсдзыстæм фидис-фæдисæй, 
Уым нæ удтæ цæрдзысты фæрнæй... 
Мах кæрæдзийы сусæгæй уарзæм, 
Сты нæ хъыгтæ, нæ бæллицтæ иу. 
Ис нæ амонд та, зонын æй, разæй, 
Уый цур махæн зындзинад дæр циу?! 
2004 азы 7 май 
35 

* * * 
Дымгæ куы фестин, уæд тæхин, 
Мæ удлæууæн, дæ цурмæ. 
Дæ хъусы сусæгæй зæгьин, 
Кæй дæ рæсугьддæр хурæй. 
Дымгæ куы фестин, уæд тæхин 
Дæ алыварс æдзухдæр. 
Æртухин-иу дыл æз мæхи, 
Рæвдауин дын дæ къухтæ... 
Дымгæ куы фестин, уæд дæуыл 
Бæргæ ыскæнин зарæг, 
Фæлæ та иунæгæй цæуын, 
Кæны мыл дымгæ хъарæг. 
2004 азы 30 май 
36 

* * ♦ 
Ды сырх къабайы 
рацæуыс урс митыл, 
У сырх уардийау 
абон дæ хуыз. 
Дымгæ суры 
дæ хæдсæрмæ сау мигъты, 
Куры, чи зоны, 
уый дæр æххуыс. 
Æз æнхъæл дæр 
нæ уыдтæн нæ фембæлдæн, 
Ныр æдзæмæй 
дæуырдæм кæсын. 
Æз мæ уарзтыл 
æрæджиау фембæлдтæн, 
Ныр, куы ’рбайсæфай, 
уымæй тæрсын... 
Ды сырх къабайы 
рацæуыс урс митыл, 
Нæй дæ фæстæ — 
куыд диссаг у — фæд! 
Ды куыд хæстæгдæр — 
атадтæ мин-минтыл: 
Уый мæм рацыд 
дæ хуызы кæд зæд! 
2002 азы 11 сентябръ 
37 

* * * 
Р.Г. 
Сæрдыгон бон дыл къæвдайæ уардзынæн, 
Зымæг дын судздзынæн уарзты арт. 
Сырх уардийыл дæ æдзух бардзынæн, — 
Дæуимæ базыдтон царды ад. 
Мæ удæй дæ, мæ хур, фылдæр уарздзынæн, 
Æрмæст мæм тарæрфыг ма разын. 
Фæззæг дыл стъалыты хуызы уардзынæн, 
Стъалытæй дæм фæндаг аразын... 
Уалдзæджы дын булæмаргъау зардзынæн, 
Рухс-иу дын фестдзынæн изæрæй. 
Бонрæфты-иу дыл къæвдайæ уардзынæн, 
Æрмæст мæ ма ныууадз сидзæрæй... 
38 

* * * 
Удæмбæрц чи зоны уарзын, 
Ахæм-иу разын. 
Дымгæ дæ дзыккутæй хъазы, — 
Фест ныр дæ разы! 
Хур дæр нæ фæзыны мигътæй, 
Фæлæ æрттивы. 
Цардæн йæ арæзт у тигътæй, — 
Иугæндзон ивы. 
Ма сивæд макуы дæ зæрдæ, — 
Хурыл дæ барын. 
Стъалытæ судзынц мæ сæрмæ, 
Цин-цæхæр уары. 
Уарзтæн ныххаудтæн йæ арфы, — 
Фервæзæн нал ис! 
Зæрдæ та фырцинæй кафы, — 
Мастæй йæ бахиз! 
2002 азы 30 апрель 
39 

* * ♦ 
Нæ дыл сивтон мæ зæрдæ, 
Мæ рагбæллиц, уый зон. 
Нæ бауарзтон æндæры, 
Нæ бацис уый мæ бон. 
Цæрыс æмæ цæрдзынæ 
Мæ зæрдæйы рæбын. 
Куыд дыл сивон мæ зæрдæ? 
Мæ аргъау дæ, мæ фын. 
Ды дæ æмæ уыдзынæ 
Мæ зарджыты хуыздæр, — 
Йæ буц зæлты цæрдзынæ, 
Куы нал уон æз, уæд дæр. 
Куыд дыл сивон мæ зæрдæ? 
Кæй бон у уый, кæй бон?! 
Æрцу-иу, о, мæ цурмæ 
Мæ царды фæстаг бон. 
2002 азы 1 февраль 
40 

* * * 
Нæ тæригьæдæй авд дæлдзæх фæу, 
Мæ мардыл-иу æдзæссыгæй фæку, — 
Цæмæй йæ зонон иунæг æз æрмæст, 
Куыд у дæ зæрдæ ацы бон æргьæвст. 
Нæ тæригъæдæй авд дæлдзæх ныххау, — 
Дæ фæлывд митæй а зæрдæ ныссау. 
Мæ сæрыхъуынтæ адардтой сæнтурс, 
Æз райдзаст бон дæр нал фæуынын рухс. 
Мæ тæригъæдæй авд-хуыздæр фæу, 
Рæсугъд фæндæгтыл Амондмæ фæцу. 
Дæ хъизæмар дын ма фенæд хъæбул, 
Дæ сæрмæ худæд бирæ азты хур. 
Мæ тæригъæдæй макуы бавзар маст, 
Мæ фыдæнæн уæд номхæссæн дæ уарзт. 
2001 азы 5 апрель 
41 

ЗЫМÆГОН ИЗÆРТÆ 
Лæууынц ма мæ зæрдыл 
зымæгон изæртæ, 
Дæ рæсугъд цæстытæ, 
дæ былты æвæрд, 
Дæ мидбылты бахудт, 
дæ цингæнаг зæрдæ, 
Нæ зыдтон æз уыдонæй 
мисхал æфхæрд. 
О, уыцы изæртæ, 
зæринбазыр азтæ, 
Рæвдыд уыдтæн уарзтæй, 
æнæмæт уыд цард, 
Уæд райдзаст фæндтимæ 
æз фидæнмæ кастæн, 
Ныр фидæн дæр нал ис, 
у ивгьуыд дæр дард... 
Æрмæст ма фæмысын 
æз уыцы изæртæ, 
Ныр дæр ма мæ тавы 
дæ цæстыты каст. 
Ныр дæр ма дæуимæ 
фæдзуры мæ зæрдæ, 
Ныр дæр мæ нæ ферох 
æвзонг бонты уарзт. 
2004 азы 8 июнь 
42 

ЦЫ ФÆДÆ ?.. 
Æнæ дæу мæн нæ хъæуы цард, 
Кæнын æрвылбон дæр æрхæндæг. 
Мæ риуы ахуыссыди арт, 
Ныцци мæ рухс аргъау пырхæндæг. 
Мæ фидæн нал æндæвта мæн, 
Мæ зæрдæ баафтид ис уарзтæй. 
Уыдис дæ былты ’ндзæвд фæлмæн, 
Мæ дыргьдон нал фидауы хастæй. 
Йæ фидауц нал зыны хъæмæ, 
Уæддæр йæ сурæт цæстыл уайы. 
Фæдис кæмæ дзурон, кæмæ? 
Æви мæ дæлимонтæ сайынц? 
Æнхъæлмæ нал кæсын дæумæ. 
Мæ фынтæ зивæггæнгæ тайынц. 
2002 азы 3 май 
43 

* * * 
Æз уарзтон дæу, æз уарзтон дæу, 
Æрмæст дæуыл уыди мæ сагьæс. 
Кæддæрау тарæрфыгæй ма кæс, 
Мæ цуры иучысыл æрлæуу. 
Æз уарзтон цард-цæрæнбон дæу, 
Цæрын ма абон дæр дæ цинæй, 
Мæныл кæд рацыдтæ ды хинæй, 
Уæддæр æз уарзын иунæг дæу... 
Æз уарзын абон дæр ма дæу, 
Кæны ма утæхсæн мæ зæрдæ. 
Уынын æй: аивтай, æндæр дæ, 
Уæддæр æз уарзын, уарзын дæу. 
Мæ зæрдæ рагбонтæм фæхæстæг, — 
Кæсын та раздæрау дæ фæстæ... 
44 

* * * 
Ды мæнæн æрыгон дæ æдзухдæр, 
Рæстæг дыл нæ тых кæны æппын. 
Ды мæнæн — æрвон зæдæй рæсугъддæр, 
Ды мæнæн — мæ цардамонды тын. 
Ды мæнæн æрыгон дæ æдзухдæр, 
Æз æдзух дæ фенынмæ бæллын... 
Фæлæ, охх, дæ рæвдыдæй фæцух дæн, 
Æмæ хур дæр нал кæсы мæныл. 
Ды мæнæн æрыгон дæ æдзухдæр, 
Æз дæуæй зæрдæскъæфт дæн ныр дæр. 
Райстон дын дæ рагон къам мæ къухтæм, 
Раздæрæй дæ уарзын ныр фылдæр. 
2002 азы 17 июль 
45 

* * * 
Ныууадз мæ, ныууадз мæ мæ адыл, 
Нæу арвмæ ыстæхын мæ бон. 
Æрхуымæй дæ фæсдуар æрбадын, 
Мæхинымæр дзурын дæ ном. 
Ныууадз мæ, ныууадз мæ мæ адыл, 
Нæй а зæххыл, зонын æй, уарзт. 
Уæддæр та ныззарын дæ кадыл, 
Уæддæр дæн дæ зæрдæмæ хаст. 
Ныууадз мæ, ныууадз мæ мæ адыл, 
Нæ кæнын мæ цардыл фæсмон. 
Мæ фæндтæ мæ ахæссынц дардыл, 
Мæ былтыл та бандзыг дæ ном. 
2001 азы 25 май 
46 

* * * 
Цæуын æз а зæххыл фæлмастæй, 
Нæ зонын, чи уыд махæй раст. 
Цы федтон а дунейы мастæй, 
Уый уайтагьд айсафы дæ каст. 
Æнæ дæу, зон, æнæ дæ уарзтæй, 
Мæ базыртæ æнусмæ — баст. 
Ды кæм нæ дæ, æз уырдæм хаст дæн, 
Фæлæ кæмæн кæнон мæ хъаст? 
Хъысмæтæй хорзæхтæ нæ курын, 
Цы ис, уый иу удæн у фаг. 
Фæлæ дæм не суæндыдтæн дзурын. 
Фæрæтмæ та кæд цыди саг?! 
Бæргæ ма дæ мæ фынты сурын. 
Уæууæй, нæ дæм арын фæндаг... 
2001 азы 13 май 
47 

ДЖОКОНДÆ 
Нывгæнæг басгуыхтæн кæддæр, 
Мæ сис æдæрсгæ райстон. 
Дæ фæлгонц сарæзтон, уæддæр 
Нæй базонæн дæ уарзтæн. 
Мæ уаты баззади дæ хуыз, 
Хæлæг кæнынц дæ кондмæ. 
Бæргæ дæ бауарзтаин æз, 
Фæлæ кæм дæ, Джокондæ?.. 
Дæ сурæт барæвдауы мæн, 
Кæм ис дæуæй рæсугьддæр! 
Дæ цæстæнгас — æрвон-фæлмæн, 
Фæлмæн — дæ мидбылхудт дæр, 
Фæкалы ивгьуыдæй тæмæн, 
Фæлæ кæм ис дæ уд та? 
2002 азы 12 май 
48 

* * * 
Иу фембæлдæй иннæмæ 
Нал фæхъæцын, зон. 
Уый мæнæн, æвæццæгæн, 
Скодтай ды тæрхон. 
Хуры тынмæ ивазын 
Адæргæй мæ къух, 
Æз фæдæн дæ узæлдæй, 
О мæ боныл, цух. 
Æмæ ныр цы бакæнон? 
Нал æй ахсы сæр. 
У нæ уарзын, чи зоны, 
Уарзынæй хуыздæр! 
Фæлæ цард æнæ уарзтæй 
Уаид, уа, æнкъард. 
Уарзты тыхæй райгуыры 
Дунемæ дæр Цард... 
Иу фембæлдæй иннæмæ 
Кувын æз дæуæн. 
Уадз æмæ дæм цардамонд 
Бахуда фæлмæн. 
2001 азы 17 сентябрь 
49 

ЗАРÆГ 
Чи скæндзæн мæ судзгæ уарзтыл зарæг? 
Чи йыл кæндзæн тар изæрты цин? 
Ды уыдтæ мæ рæзгæ уды дарæг, 
Ныр ысдæ мæ уарзт æмæ мæ дин. 
Тар изæрты нал æрттивы стъалы, 
Худгæбылæй нал ракæсы мæй. 
Уый дæр кæд йæ цæссыгтæ ызгъалы, — 
Уый дæр арф кæд бамбæхсти мæнæй... 
Уарзон чызгыл — аизæр мæ катай, 
Ныр, цымæ, мæ зæдæнгæс кæм ис? 
Ехх æмæ дæ сау цæстыты артæй 
Асур дардмæ сонт зæрдæйы рис. 
Дымгæ, дымгæ, бамбар мын мæ сагъæс, 
Уарзонмæ мын минæвар фæцу. 
Аизæр ын ацы зарæг ахæсс, 
Бадзур-иу æм: «А дуне дæу у!» 
2005 азы 27 апрель 
50 

ЦИГАЙНАГ АЗÆ 
Цигайнаг Азæ мын мæ армыл 
Мæ хъысмæт каст, 
Йæ ныхас уыд кæрæй-кæронмæ, 
Зæххыстæн, раст. 
Дзырдта мын: ивгьуыды тыгъд бонты 
Зыдтай цæрын, 
Рæсугъд æхсинтæ дын æрвылбон 
Сырдтой дæ зын. 
Нæ кодтай райсомыл хъуыдытæ, — 
Цы уа, уый уæд, 
Хуыдтай дæ ног зонгæ чызджыты 
«Мæ хур, мæ зæд». 
Уæдмæ фæкъул ысты дæ азтæ, — 
Æрцыд фæсмон, 
Дæ цардмæ иннæрдæм æркастæ: — 
«Кæм ис мæ ном?..» 
Хъуыды кæныс, зæгъгæ, дын бирæ 
Хæлæрттæ ис. 
Сæ фылдæр — галиутæ, мæнгæрдтæ, 
Дæхи сæ хиз. 
Кæндзæн ма хур бонтæ дæ сæрмæ, 
Æнхъæлмæ кæс. 
51 

Ды уарз дæ адæмы, дæ бæстæ, 
Æгадæй тæрс... 
Уыдзæн дæ мæлæт та фæндагыл, — 
Дæ армыл — фыст. 
Уæддæр-иу ма равдис æддæмæ, 
Лæппу, дæ рыст... 
Цигайнаг Азæ мын мæ армыл 
Мæ хъысмæт каст. 
Уыдта мын уый мæ цæстæнгасы 
Фæстиат уарзт. 
2002 азы 3 сентябрь 

* * * 
Дæ зæрдæйы мын нал ис, 
Æвæццæгæн, бынат, 
Мæнæн та цард æнæ дæу 
Куынæуал кæны ад. 
Æнæ дæу хур нæ кæсы, 
Нæ кæлы Терчы дон. 
Æхсæв мæ хуыссæг н’ ахсы, 
Нæ мыл фæкæны бон. 
Нæ рухс фæндтæ цы фесты? 
Нæ буц уалдзæг кæм ис? 
Цæуын, хæссын дæ фæстæ 
Мæ уды судзгæ рис. 
Фæлæ, уæууæй, хъыгагæн, 
Æз нал арын дæ фæд. 
Дæ зæрдæмæ фæндаг мын 
Æрцыд æхгæд. 
53 

* * * 
Дæ дзыккуты хæрздæфæй 
Ысрасыг вæййын, зон. 
Нымæтын ехсы цæфæй 
Æхсæвы ивы бон. 
Дæ цурæй мæ нæ хæссы, 
О саурæсугъд, мæ къах. 
Дæ цæстытæм фæкæсын, 
Мæ удæн дæ зынаргъ. 
Дæ уацары дæн, ахст дæн, 
Мæ бон ысдзурын нæу. 
«Кæдмæ лæудзынæн хастæй?» — 
Фæрсын æдзæмæй дæу... 
Æрцæйхуыссы æмбойны 
Мæ къонайæн йæ арт, 
Нæ мын сæттыс мæ дойны, 
Куыд хæстæг дæ? Куыд дард! 
2001 азы 18 май 
54 

* * * 
Цыдæриддæр дунейы уардитæ ис, — 
Дæуæн сæ æртонин лæварæн. 
Цымæ мын дæ бакаст уæд бавгьау кæнис? 
Мæ удæн ма уаис зындарæн?.. 
Цыдæриддæр дунейы хорздзинад ис, 
Дæуæн сæ Хуыцауæй фæкурын. 
Цæмæй дын æрбайсафой уайтагъд дæ рис, — 
Мæхинымæр зæдтимæ дзурын. 
Нæ зæххыл цыдæриддæр уардитæ ис, — 
Хæссын сæ дæуæн æз лæварæн. 
Кæд искуы мæ риумæ фæцæуис фæдис. 
Кæд зæрдæтæн нал уаид арæн... 
2002 азы 2 август 
55 

* * * 
Æз нал комын иуæн дæр сайын, 
Æрвон аргьау нал тавы мæн. 
Мæ митын мæсгуытæ æртайынц, 
Мæ фæндырæн аскъуыд йæ тæн. 
Мæ зæрдæ ныр нал зоны уарзын, 
Æрхæндæг, æрхуымæй — мæ каст. 
Æхсæрдзæн нæ уадзы йæ хъазын, 
Йæ пырхæнтæй райгуыры уарзт. 
Сырх уардиты дуне — дæ цæрæн, 
Ды мауал хъаз, ма кæн, мæнæй. 
Куы хæссай дæ цинтæ æндæрæн, 
Уæддæр нын фæхицæн куы нæй... 
Кæд искуы æрлæууон дæ зæрдыл, 
Уæд агур дæ ивгъуыды мæн. 
Æвдиу-мигъ куы зила дæ сæрты, 
Уæд-иу æй ды бамбар: æз дæн. 
2002 азы 12 май 
56 

* * * 
Мæ зæрдæ мын ахæсс, — 
Дæуæн æй дæттын. 
Мæ рох уарзты сагьæс 
Дæуимæ бæттын. 
Мæ зæрдæ мын ахæсс, — 
Мæнмæ йын цард нæй. 
Ды уыдтæ йæ сагъæс, — 
Цæр йемæ фæрнæй. 
Мæ зæрдæ мын ахæсс, — 
Æнæ дæу — мæгуыр. 
Мæ рагуарзты сагъæс 
Дæуыл у, дæуыл. 
2002 азы 5 декабрь 
57 

* * * 
Дæу барæвдауын не сси, нæ, мæ бон, 
Ныфсы ныхæстæ нал исы дæ зæрдæ. 
Æрцыди мæм æрæджиау фæсмон, 
Æнцой мын нал ис удхайраг изæрты. 
Мæ ныхæстæй фыдæнхъæл ды фæдæ, 
Æгъдæнцой дзы дæ цардæн иу дæр не сси, 
Ныр дæ мæ фыны агурын: кæм дæ? 
Ныр дæр, бæргæ, мæхи дæ цурмæ фехсин... 
Ныххатыр кæн, ныххатыр кæн, мæ хур, 
Дæ сыгъдæг уарзтæн не скодтон æз фаг аргъ. 
Æнæ дæу ныр — мæ зæрдæ дойнагдур, 
Дæумæ фæндаг мын цард-цæрæнбон адаргъ. 
2004 азы 1 июнь 
58 

ЛИРИКОН 
Райсомы ’ртæхыл 
Хуры тын хъазы, 
’Нæрынцой хъазы. 
Уарзон цæстытæй 
Уарзты тых нуазын, 
Адджынæн нуазын. 
Мин азы рауад 
Дæумæ мæ фæндаг, 
Оххай, мæ фæндаг. 
Цæмæн дын уыдтæн 
Афтæ ’нæуæндаг, 
Бынтон ’нæуæндаг. 
Ныр ма дæ фæдыл 
Кæсын æнкъардæй, 
Æдзæм æнкъардæй. 
Куы та фæлидзай, 
Уымæй дын тæрсын, 
Уымæй фæтæрсын. 
Æндæргау уымæн 
Уайын дæ фæдтыл 
Мæ сусæг фæндты. 
59 

Уæд та мæм ракæс, — 
Цырагьау тайын, 
Æрвылбон тайын. 
Ды мæм нæ кæсыс, 
Куыд уон, мæ боныл, 
Оххай, мæ боныл, 
Æнæ дæу, бамбар, 
Цæрын нæ зонын, 
О, о! Нæ зонын... 
Райсомы ’ртæхыл 
Хуры тын хъазы, 
Йæ цинæй хъазы, 
Уарзоны къухтæй 
Царды тых нуазын, 
Адджынæн нуазын. 
2005 азы 24 июнь 

* * * 
Басыгьдтæн дæ кæстытæй, — 
Фестадтæн æртхутæг. 
Макæмæ фæкæсæд, ма, 
Уарзондзинад худæг. 
Бахауæм хæрзæнцонæй 
Мах æдзух йæ хызы. 
Хуры тынтыл рахизы 
Хуры чызг дæ хуызы... 
Басыгьдтæн дæ цæстытæй, — 
Уарзт нæ зоны барын. 
Æз фæндаг дæуæй дæумæ 
Аизæр нæ арын. 
Басыгьдтæн дæ кæстытæй, — 
Фестадтæн æртхутæг. 
Раздæрау мæм нал кæсы 
Уарзондзинад худæг... 
2005 азы 28 июнъ 
61 

* * * 
Æнæ дæу æрхуымæй цæрдзынæн, уый зон, 
Фæхаудзæн тæгæлтæ мæ зæрдæ. 
Æхсæв мыл æнæ дæу нæ фæкæны бон, 
Дæ фæлгонц фæтæхы мæ сæрты. 
Æнæ дæу цы фæуон, мæ ахсджиаг, зæгъ, 
Кæй артмæ ма тавон мæ къухтæ? 
Æнæ дæу мæ фæндтыл ныууарыди зæгь, 
Æнæ дæу æз амондæй цух дæн. 
2001 азы 10 январь 
62 

* * * 
Сты сыгъдæг суадонау, чызг, 
Дæ цæстытæ, 
Бафсæд сæм кæсынæй, 
Тæхуды! 
Мæн æрбайрох вæййынц уæд 
Мæ мæстытæ, 
Амонд мæм дæ хуызы 
Фæхуды... 
Æфсæрмдзаст вæййынц, чызг, 
Дæ кæстытæ, 
Адæймаг сæм цыма 
Атайы. 
Кæмæн кæнон ныр, цымæ, 
Мæ хъæстытæ? 
Митæй та мæсгуытæ 
Амайын... 
Ды, рæсугьд чызг, мæ цардæн 
Йæ уалдзæг дæ, 
Уалдзæг мæм зымæгау 
Ма разын. 
Ды мæ фынтæн æрвылбон 
Сæ уазæг дæ, 
Ног та дæм фæндæгтæ 
Аразын... 
2002 азы 8 октябрь 
63 

АРÆН 
Цыма не ’хсæн æнæзынгæ хахх ис, 
Афтæ дарæм нæхи, 
Иу нæ зæгъы нæ иннæмæн: рахиз, 
Батав м’ артмæ дæхи. 
Фæлæ афтæ кæдмæ ис цæрæн дæр? 
Зæрдæ цастæ быхса?.. 
Уарзтæн никуы уыд, никуы гæрæнтæ, 
Æз æнæ дæу тыхсын. 
Кæд хъысмæтæй нывгонд у нæ хицæн, 
Нал ис зæрдæты цин, 
Кæд мæ сыгъдæг уарзт риуæй фæхицæн, 
Уæд фæуæлахиз зин... 
Цыма не ’хсæн æнæзынгæ хахх ис, 
Афтæ дарæм нæхи. 
Иу нæ зæгъы нæ иннæмæн: рахиз, 
Батав м’ артмæ дæхи... 
2002 азы 16 май 
64 

* * * 
Нæ мæ фæнды — фæцух уон æз дæуæй, 
Нæ мæ фæнды, цæмæй фæуа нæ аргьау. 
Мæнæн зæххыл дæуæй зынаргъдæр нæй, 
Тæхы мæ уд дæ уды фæстæ маргъау. 
Нæ мæ фæнды — фæцух уон æз дæуæй, 
Лæууы дæ сурæт, рухс зæдау, мæ разы. 
Дæ хуызæн мæм фæкæсы арвыл мæй, 
Рæудымгæ дын дæ дзыккутæ æрфасы. 
Нæ мæ фæнды — фæцух уон æз дæуæй, 
Æнæ дæуæй æнкъард кæнын, æмбарыс?! 
Уæд та мæм ракæс хуры тынау, цæй, — 
Дæ иу фæкастæй ды мæ бæллиц тавыс... 
Нæ мæ фæнды — фæцух уон æз дæуæй, 
Нæ мæ фæнды, цæмæй фæуа нæ аргъау. 
Мæнæн зæххыл дæуæй зынаргъдæр нæй, 
Тæхы мæ уд дæ уды фæстæ маргъау... 
3 Цоманты Ростнсллв 65 

* * * 
Тæхдзынæн ацы зæххæй, зонын, 
Мæнæн дзы нал уыдзæн бынат. 
Рæуфынтæ атадысты бонæй, 
Уæддæр ма баззади сæ ад. 
Тæхдзынæн ацы зæххæй, зонын, 
Уыдзæн цæстныкъуылдау мæ цард. 
Ныр та дæ арвгæрæттæм хонын, 
Мæ уд дæ удмæ нал у дард... 
Кæддæр æрыздæхдзынæн зæхмæ, 
Уыдзæни хурæргом мæ каст, 
Æмæ сæууон къæвдайы ’ртæхыл 
Æрттивдзæн раздæрау нæ Уарзт. 
2002 азы 25 ноябрь 
66 

♦ * ♦ 
Фæлдахын сабыргай мæ азтæ, — 
Кæсынц мæм чиныджы сыфтау. 
Цыма та ивгьуыд рæстæг растад, 
Уынын дзы рагбонтæ нывтау. 
Кæддæр дæм сусæгæй бæллыдтæн, 
Дæумæ уыд иугæндзон мæ каст! 
Ды та æндæримæ фæлыгъдтæ, 
Мæнæн ныууагътай судзгæ маст... 
Фæлдахын диссагæн мæ азтæ, 
Фыссын мæ чиныгæн кæрон, 
Æз æй æндæр чызгимæ кастæн, 
Фæлæ дзы разынди дæ ном... 
2004 азы 26 май 
67 

* * * 
Хæрзбон зæгъгæйæ ды 
Мæнмæ нæ фæдæ дарддæр, 
Мæ зæрдæйы цæрыс, — 
Ныры онг дзы куыд цардтæ. 
Дæу аккаг зæххыл нæй, 
Уæлæрвты дæр нæ зыны. 
Æцæг уыдтæ æви 
Дæу федтон дысон фыны?! 
Нæ йæ зонын бæлвырд, 
Фæлæ дыл хи фæхъарын... 
Дæу агурын æдзух, 
Фæлæ дæ, охх, нæ арын... 
2005 азы август 
68 

УРС ÆХСÆВТÆ 
/ Мысинаг/ 
Урс æхсæвы 
Урс сахары 
цъиуызмæлæг нæй, 
Урс æхсæвы 
урсбын мигьыл 
афынæй ис мæй. 
Урс æхсæвы 
сауцæст чызгыл 
амбæлдтæн кæддæр, 
Сау цæстыты 
уарзты цæхæр 
басыгъта мæн дæр. 
Урс æхсæвы 
афтид уынгты 
агуырдтон мæ уарзт, 
Раст цыма ды 
мемæ уыдтæ, 
афтæ-иу мæм каст. 
Урс æхсæвмæ 
сау цæстытæ 
нал ахонынц мæн, 
Урс æхсæвты 
сау цæстытæ 
нал худынц фæлмæн. 
69 

Рухс æхсæвты 
арвы цъуппыл — 
стъалыты æргъæу, 
Рухс æхсæвты 
ам, хæхбæсты, 
æз фæмысын дæу. 
2004 азы 1 июнь 

* * * 
Зæрдæ нал у цинтæй дзаг, 
У хъуынтъыз бонау мæ равг. 
Уары урс тъыфылæй мит, 
Нал ис ивгьуыд бонтæм хид. 
Рагбонты сыфтæ фæлдахын, — 
Уарзты дуг фæхицæн махæй. 
Нал ис бæлæстыл сыфтæр, 
Хъуысы уадтымыгъы хъæр. 
Зæрдæ нал у цинтæй дзаг, 
Нал ары дæумæ фæндаг. 
Ивгъуыд хъуыды, ивгъуыд маст, — 
Ивгъуыды фæдзæгъæл уарзт. 
2004 азы 15 июнь 
71 

* * * 
Зæрдæ, æргьæвст цъиуау, риуы нымбæхст, 
Хуры тын аныгъуылд мигъы. 
Бæлæстæн арвимæ бацайдагъ хæст, — 
Дымгæ сæ радыгай уигъы. 
Сыфтæртæй уайтæккæ айдзаг и зæхх, — 
Дымгæ ма тоны йæ рохтæ. 
Уардзæн, æвæццæгæн, аизæр зæгъ, 
Уымæн дæуæй æз кæд рох дæн... 
Зæрдæ ма адæргæй агуры хъарм, 
О, фæлæ ку’ ахицæн сæрд дæр. 
Чи ма мыл дардзæни хъавгæ йæ арм 
Ахæм æрхæндæг изæрты? 
2004 азы 17 аюнь 
72 

* * * 
Уарзтæн йæ арфмæ нывзылдтон мæхи, 
Аизæр базыдтон уарзтæн йæ хин. 
Аргъæутты дунейы тезгъо кæнæм, 
Уарзон цæстæнгас мын дары кæлæн... 
Уарзтæн йæ арфмæ нывзылдтон мæхи, 
/Емæ мыл атыхсти амонды цин. 
Бахуд мæм мидбылты, бахуд фæлмæн, 
Уарзтæн йæ арфы ды баппæрстай мæн. 
2004 азы 23 июнь 
73 

* * * 
Хуры тынтæ калынц 
Фырцинæй тæмæн, 
Бахуды нæм уалдзæг 
Мидбылты фæлмæн. 
Хуры тынты найынц 
Уардитæ сæхи, 
Кодтой та сæ уындæй 
Рухс зæрдæтæ цин. 
Хуры тынты тайы 
Райсомы æртæх. 
Хуры тынтыл уайæм 
Амондагур мах. 
Хуры тынты найынц 
Зæрдæтæ сæхи, 
Дун-дунетыл хъарынц 
Уарзæттæ сæ цин... 
2004 азы 5 июль 
74 

УАРЗТЫ ЦÆХÆР 
Мæлæт дын, уарзты цæхæр, нæй, 
Бынтон æнæнхъæлæджы ссудзыс. 
Мæ хуыссæг адавтай мæнæй, 
Æмæ мæ сабыр артыл судзыс. 
Ды дæ цъæх уалдзæджы кæлæн, 
Ды дæ сæууон хуры тын арвыл. 
Дæуæн æнустæм нæй мæлæн, 
Цæрыс нæ зæрдæтæн сæ арфы... 
Æнæ дæу афтид уаид цард, 
Кæниккой сау тыхтæ уæлахиз. 
Уæдæ мæнæн дæ цæхæр ратт, 
Рæдыд фæндæгтæй-иу мæ бахиз... 
2005 азы август 
75 

* * * 
Хæрзбон, фæлæ мæ азым 
Мæхæдæг дæр нæ зонын. 
Дæ цæстыты мæм разынд 
Нæ уарзты нау дæлдонæй. 
Уæдæ кæм ис мæ аххос? 
Уæдæ кæм ис мæ рæдыд? 
Æви дын нал дæн цардхос? 
Фæхицæн дæ æрфæндыд? 
Уæд цу, фæу фæндараст, 
Мæныл-иу ма кæн сагъæс. 
Дæ фæдыл м’ амонд араст, — 
Мæ зæрдæ дæр мын ахæсс. 
Æрхуым æмæ æнкъардæй 
Æрвитдзынæн мæ бонтæ. 
Хуыздæр цы федтон цардæй, 
Уый мысдзынæн æз сонтæй... 
Хæрзбон, фæлæ мæ азым 
Мæхæдæг дæр нæ зонын. 
Дæ цæстыты мæм разынд 
Нæ уарзты нау дæлдонæй. 
2004 азы 15 июль 
76 

УÆДДÆР МÆ... 
Кæрæдзийæн рагæй æцæгæлон систæм, 
Кæрæдзимæ нал кæсæм рагæй æргом. 
Уæддæр та дæ абон уæлæрвтæм æз систон, 
Уæддæр та мæ хоны йæ фæстæ дæ ном. 
Уæддæр мæ дæ цурмæ æдзухдæр æрфæнды, 
Уæддæр мæ нæ ферох дæ мидбылфæхудт. 
Æмæ та фæленк кæнын уарзты æрфæнты, 
Æмæ та æрцæры уæлæрвты мæ уд. 
Нæ рагон бынæттæ æрлæууынц мæ зæрдыл, 
Нæ рагуарзт нуæрстæй ныр дæр ма лæууы. 
Куыд атахти иуæхсæв стъалы нæ сæрты, 
Куыд абадти мæйы рухс хъазгæ дæуыл... 
Кæрæдзийæн рагæй æцæгæлон систæм, 
Нæ зæрдæтæн байгас сæ рагон хъæдгом. 
Уæддæр та дæ ногæй уæлæрвтæм æз систон, 
Уæддæр мæ æлвасы йæхимæ дæ ном. 
2005 азы 22 май 
77 

* * * 
Æнæ дæу мæн нæ хъæуы цард, 
Æнæ дæу дæн æрхуым, æнкъард. 
Дæуимæ худын дæр зыдтон, 
Дæу æз мæ худгæ хур хуыдтон... 
Æнæ дæу удхарæй мæлын, 
Куырмау лæгьз фæндæгтыл кæлын. 
Къуыттыйау у æмыр мæ дзых, 
Рæуфынау батади мæ тых. 
Æрхæсс мын ногæй царды рухс, 
Мæ русыл авæр ног дæ рус, 
Æмæ зæрдæрухсæй цæрон, 
Кæддæрау, ард дæуæй хæрон... 
78 

ДЫ УАРЗЫС МÆН ? 
«Зæгь-ма, ды уарзыс мæн?» - 
Æз арæх дæу фæфæрсын. 
Мæнæй куы алидзай, 
Æз уымæй, нæ, нæ тæрсын. 
Уæддæр дæ уарзт мæн у, 
Уый бацарди мæ уды. 
Дæ тæргæйттыл, чызгай, 
Уый мидбылты фæхуды... 
«Зæгъ-ма, ды уарзыс мæн?» — 
Фæрсдзынæн-иу дæ арæх, 
Æмæ-иу ма стыхс, ма, — 
Кæй нæ уарзыс, уый ма зæгь. 
79 

-^з- 
* * * 
Къæппæджы мæ баппæрстай, 
Бахаудтæн дæ уацары. 
Фæлæ йæ нæ бамбæрстай... 
Сах-къæвдатæ не ’нцайынц. 
Нал дæ дарын азымы, 
У хъысмæт нæ нывгæнæг, 
Рухсы цъыртт мæм нал зыны, 
У мæ цард мæ ныгæнæг. 
80 

"З^ 
* * * 
Бадын та иунæгæй уаты, 
Риуы æрцардис фæсмон. 
Зæрдæ та аизæр хаты: 
Ферох дæ удæй мæ ном. 
Цинтæ куы нал зоны зæрдæ, 
Сусæг уарзт ацыд æргом. 
Стъалы куы ратахт мæ сæрты, 
Радтон уæд уымæн дæ ном... 
2005 азы 17 октябрь 
81 

* * * 
Дыууæ изæры астæу 
Мæ цин дæумæ æрхастон, 
Ды та кæдæмдæр кастæ. 
Дыууæ изæры астæу 
Дæуæн æмдзæвгæ кастæн, 
Ды та дæ дзыкку фастай. 
Дыууæ изæры астæу 
Мæ цурæй ды фæраст дæ, — 
Æндæр лæппуйы уарзтай. 
Дыууæ изæры астæу — 
Нæ йæ зонын, куыд раст дæ — 
Нывондæн мæн æрхастай. 
2005 азы 3 ноябрь 
82 

* * * 
Рухс фынты хъæбысы 
Уарзон чызджы мысын. 
У рæсугьд йæ бакаст, — 
Хур мыл цыма ракаст. 
Урс-урсид дæллагхъуыр 
Диссаг у, æнахуыр. 
Цæстыхаутæ — аргъау, 
Сау æрфгуытæ — маргъау — 
Стахтысты мæ цурæй, 
Сурын сæ æз, сурын. 
'Рбайсæфтысты тары, 
Фестад не ’хсæн арæн. 
Рухс фынты хъæбысы 
Уарзон чызджы мысын: 
Мидбылты мæм худы, 
Бацарди мæ уды. 
О, фæлæ йæ къухыл 
Къухдарæн нæ зыны, 
Афтæмæй йын радтон 
Уарзты нысан фыны... 
Рухс фынты хъæбысы 
Уарзон чызджы мысын, 
Рухс фынты хъæбысы 
Аргъæуттæ фæфыссын... 
2005 азы 3 ноябрь 
83 

Æнусбонты фæдис 
МÆ ФÆНДАГ 
Мæ фæндаг, 
Цыбыр уай йе даргъ, 
Уæддæр дыл цæуын æз фæразын. 
Хъысмæт мыл куы сæвæра уаргь, — 
Ды-иу мын æххуысгæнæг разын. 
Мæ фæндаг, 
Къуындæг уай, уæрæх, 
Уæддæр дыл нæ ивын мæ зæрдæ, 
Мæ аргъау — Ирыстоны зæхх, 
Мæ бæллиц — æрдхæрæн изæртæ. 
Мæ фæндаг, 
Уырдыг уай йе хæрд, 
Уæддæр дыл нæ зонын фæллайын. 
Кæд бавзарын искуы æфхæрд, 
Уæддæр та дæ узæлдæй райын. 
Мæ фæндаг, 
Цыбыр уай йе даргъ, 
Уæддæр дыл цæуын æз фæразын. 
Æвæрын та дымгæйыл саргъ, 
Фæндаджы фарн, разын мæм, разын!.. 
2005 азы 4 июль 
84 

ЦАРД 
Цы у нæ цард? 
Æрмæстдæр хъазт? 
Æрмæстдæр 
сагьæс æмæ маст? 
Æрмæстдæр 
удхар æмæ зын? 
Æрмæстдæр 
фидæнæй тæрсын? 
Æви кæлæнтæ 
æмæ хин? 
Æви 
æнæнхъæлæджы цин? 
Цы у нæ цард? 
Æрмæстдæр хъазт! 
Æрмæстдæр 
рухс зæрдæйы Уарзт! 
Уæвгæ, цы кæнæм 
цардыл дис? 
Нæ цард — 
æнусбонты Фæдис! 
2002 азы 1 август 
85 

* * * 
Нæ дуне диссаг у йæ кондæй, 
Мæнæн нæу абон дæр æмбæрст. 
Цæуы йыл алы бон дæр хæст, 
Фæлварынц æй зынгæй уа, донæй. 
Кæсынц нæм Урс хæхтæ бæрзондæй, 
Æххæссы алцæуыл сæ цæст. 
Цы ис нæ хъысмæты æмбæхст? 
Цы ис нæ царды та тæссондæй?.. 
Хъæуы Сабырдзинад нæ зæххыл, — 
Куыд цæуа дуджы фæстæ дуг, 
Куыд кæнæм цин нæ арвы цъæхыл. 
Нæ кæлдзæн раст лæгæн йæ туг. 
Нæ сæрмæ Уастырджи фæтæхы, — 
Нæ дуне ма бауадз хуыдуг! 
2002 азы 15 май 
86 

ЦАРДВÆНДАГ 
Абухгæ донмæ нывзылдтон мæхи, 
Ленк кæнын размæ фæлварын. 
Донычызг ласы мæнырдæм йæхи, 
Фæлæ та айсæфы тары. 
Уылæнты абухт мæ мары бынтон, — 
Ласынц мæ денджызы арфмæ, 
Фæлæ фæзæгъын: кæд цард у зындон, 
Гъеуæддæр цардæн — мæ арфæ! 
Денджызы уынæргъдæй разылд мæ сæр, 
Архайын ленк кæнын размæ. 
Развæндаг нал уынын: бон уа, изæр, — 
Нал зыны уылæнты карзæй... 
Диссаг: фæдзæгъæл дæн денджызы æз, 
Нал зыны зæххæн йæ кæрон, 
Фервæзынæн дзы нал ис фæрæз — 
Донычызг дæр мын фæдæлдон... 
Абухгæ денджызы удхар кæнын, 
Раленкыл былмæ фæлварын, 
Абухгæ денджызæй рухсмæ тырнын, 
О, фæлæ рухс тын нæ арын... 
2002 азы июнь—июль 
87 

БÆЛЛИЦ 
— Æз Хурмæ тæхын, Хурмæ, — 
Дзырдта Икар йæ фыдæн. — 
Мæн тынг фæнды, йæ цурмæ 
Куы фæтæхин æвыдæй? 
Дедал дзырдта йæ фыртæн: 
— Цæмæн тырныс уæларвмæ? 
Хур судздзæн дæу йæ тынтæй, — 
О, ма бæлл арвы тарфмæ... 
Кæм бакаст фырт йæ коммæ, — 
Йæхи ысуагъта арвмæ. 
Уый Хурмæ тахт æргомæй, 
Уый хъавыд арвы тарфмæ... 
Æрхауд — хъæбатыр — арвæй 
Æрдæгсыгъдæй, æнкъардæй. 
Уæддæр фæхъæстæ хъармæй, 
Уæддæр уыд бузныг цардæй. 
Уæддæр йæ бæллиц сæххæст, — 
Йæ Уд æрцард уæлæрвты. 
Кæддæр лæг Хурмæ не ’ххæст, 
Ныр атæхы йæ сæрты... 
2001 азы 6 май 
88 

* * * 
Тæригъæдджынæй ничи ссары Амонд. 
«Зæххон хуыцæуттæ» цъирынц туг. 
Æмæ, дам, аххосджын у дуг, 
Кæд цыд рæстаг удæн та аргъгонд?! 
Нæ удты хъæрзын цал азы ныр хъуысы, 
Фæлæ нæм иу ракæсæг нæй, 
Æрмæст нæм арвæй худы мæй... 
Кæцæйдæр уады уынæр хъуысы. 
Тæригъæд дуне адæргæй нырризы. 
Бæрзонд Хуыцауæн ницуал у йæ бон, 
Æмæ нæ удтæм дæлимонтæ хизынц... 
Фæлæ кæндзæн æнæмæнг ахæм бон: 
Мах базондзыстæм царды мæнг хыз сисын, 
Æмæ кæндзыстæм сау дугæн тæрхон. 
2000 азы 19 сентябръ 
89 

* * * 
Ног миназон, ног миназон, 
Ма у, ма, зæрондæн фаззон. 
Хæстæн мауал уæд йæ кой, 
Мауал уæд зæххыл хæлхъой. 
Ног миназон, ног миназон, 
О Ирыстон, цард дзы базон. 
Арв дыл ма фестæд мылазон, 
Разын-иу зынтæн фæразон. 
Ног миназон, ног миназон, 
Цавæр уыдзæн, — базон-базон? 
Уæд-иу нын рæсугьд, æдыхст, 
Ма дзы фенæд саби рыст. 
Ног миназон, ног миназон, 
Разын не ’плæтæн дæр уарзон. 
Уардитæ зæххыл куыд зайой, 
Уарзтæй зæрдæтæ куыд тайой. 
Ног миназон, ног миназон, 
О Ирыстон, цард дзы базон. 
Уæнт дæ хъæбултæ дзæбæх! 
Рухс фидæнмæ райгæ тæх! 
2000 азы 26 декабрь 
90 

ЦАРДЫ ÆЦÆГТÆ 
Сугтæ куынæ калай арты, — 
Ахуысдзæн уайтагъддæр уæд. 
Хорздзинад аразыс царды, — 
Уадзыс дæ фæстæ ды фæд. 
Комкоммæ чи тæхы хурмæ, — 
Басудзы арæх æваст. 
Хорз ныхас бахъары дурмæ, — 
Ма хæссут зæрдæты маст. 
Алцыдæр химæ ыздæхы — 
Хорзæй, æвзæрæй, уый зон. 
Уари бæрзæндты фæтæхы, 
Малы нæ ивылы дон... 
Цардæн йæ рахæцæн уарзт у, — 
Уарзæм кæрæдзийы, цæй. 
Хорз хъуыддаг арвæй дæр барст у, 
Хæрды æвæллайгæ нæй... 
91 

АМОНД 
Ыссарыныл дæ мах фæлварæм, 
Фæлæ нæ развæдыл ныууары, 
Æмæ дæ нæу нæ бон ыссарын, — 
Нæ удтæ хъизæмарæй марæм. 
Цæуæм ныр мин азы мæйдары, 
Фæхъуысы хаттæй-хатт нæ зарын, 
Куы та тыхст бонтæ дæр æвзарæм, 
Куы ныл фыдлæг цъæх арт æндзары. 
Хæрзгæнæг ныл йæхи фæхъары, 
Нæ фыдæбон æм, цыма, хъары, 
Нæ лæмæгъдзинад нын ныббары, 
Нæ размæ рухсы тын фæдары. 
Ыссарыныл дæ мин азы фæлварæм, 
Фæлæ нæ развæдыл ныууары, 
Æмæ дæ нæу нæ бон ыссарын, — 
Нæ удтæ хъизæмарæй марæм. 
2002 азы 6 август 
92 

» * * 
Хом хæринаг ахсæны нæ тайы, 
Хус ныхæстæй ма амай мæсыг. 
Раст адæймаг дзыллæты нæ сайы, 
Тохы рæстæг не ’руадзы цæссыг. 
Макуы асай, макуы, ды æмгары, 
Не ’рцæудзæн дæ рæдыдæн уæд барст, 
Æмæ уе ’хсæн сыстдзæни фыдарæн, — 
Баууилдзæн сыгьдæг зæрдæйы маст. 
Цæр, мæ хæлар, а зæххыл рæстудæй, 
Ницы ис рæстуæвынæй хуыздæр. 
Хуры цæст дæм бирæ азты худæд, 
Хурæмвæз мын хæсс бæрзонд дæ сæр. 
2002 азы 23 июль 
93 

ФÆДИС 
Æрхуым у абон бæстæ, 
Нæ та ныл кæсы хур, 
Фæлмæн базæн йæ бæсты, — 
Нæ нывæрзæны — дур» 
Фæсайды та стæм, адæм, 
Нæ та фæхуыздæр цард, 
Нæ мæгуыр къуымты бадæм, — 
Æдзыт æмæ æнкъард. 
Ызнаг бырсы нæ бæстæм, 
Нæ сæрыл дзурæг нæй, 
Фæлварæн бон æрхæстæг, 
Уæддæр ма стæм фынæй, 
Ыстæм та ногæй дихтæ, 
Нæ Иугæнæг кæм ис? 
Мæ уд фæхауд кæрдихтæй... 
Фæдис, нæ Ир, Фæдис!.. 
2002 азы 4 май 
94 

* * * 
Куыд тагъд фестут, оххай, 
О ме ’взонджы азтæ?! 
Æз ма уæм ызнон дæр 
Æнæмæтæй кастæн. 
Ныр фæззæджы фæлыст 
Æргомдæрæй разынд, 
Сæумæйæ рæудымгæ 
Мæ сæнттæй фæхъазы. 
Куыд тагьд сивтай, оххай, 
Хи рагфæндтыл, зæрдæ? 
Циу ацы мæнгдуне? — 
Мæ зонд æй нæ кæрды... 
Куыд тагьд фестут, уастæн, 
О ме ’взонджы азтæ?! 
Æз ма уæм ызнон дæр 
Æнхъæлмæ куы кастæн?! 
2001 азы 16 май 
95 

НЫРЫККОН ЭЛЕГИ 
Цæрæм цæрæнбонты дæр тарстæй, 
Тæрсæм цæмæйдæрты æдзух, 
Æдзух нæ хъуырмæ вæййæм мастæй, 
Вæййæм зæххон рæвдыдæй цух. 
Цæрæм цæрæнбонты дæр хастæй, 
Хæссæм тыхамæлттæй нæ уаргь, 
Нæ уæнгтæ бампылдысты бастæй, 
Нæ цард — нæ Сæрибары аргъ. 
Цæрæм, нæ талынг къуымты бадæм, 
Нæ зынтæн нал арæм фæрæз. 
Уæддæр цы диссаг ысты адæм! 
Хæссынц фыдрæстæджы дæр рæз... 
Цæрæм цæргæ-цæрæнбон тарстæй, 
Кæнæм къæбæрамал уæддæр, 
Вæййæм æдзух нæ хъуырмæ мастæй, 
Уæддæр цæрæм мах уарзтæнхъæл. 
2002 азы 26 август 
96 

АМЫРАНЫ ХЪЫНЦЪЫМ 
Лæууын æз айнæгмæ тыгъдæй, 
Ысты зæххон адæмтæ хихор. 
Кæсы мæм сау уари зыдæй, — 
Мæ игæрæй уыдзæн йæ сихор. 
Кæлы мæ хъæдгæмттæй мæ туг, 
Æрцыд мæ хъарутæн сæ кæрон. 
Хуыздæрмæ нал раивдзæн дуг? 
Цæмæн у сау цæргæс дысæрон? 
Цæмæн дæн а къæдзæхтæм хаст? 
Цæуыл уыди, цымæ, мæ тухи? 
Хæры мæ цард-цæрæнбон маст, 
Кæлы фырадæргæй мæ сур хид... 
Лæууын æз айнæгмæ тыгъдæй. 
Мæ уд йæ судзгæ фыдтæй дуды. 
Кæсы мæм ме знаг та зыдæй 
Æмæ ныххуды... 
2002 азы 21 август 
4 Цомлйты Ростнслав 97 

■»&«■ 
* * * 
Кæндзæн мæ уаргъ уæззаудæр, 
Мæ уд кæндзæни рогдæр. 
Кæндзынæн æз зæронддæр, — 
Мæ уд кæндзæни ногдæр. 
Цæудзынæн зæххы арфмæ, 
Мæ уд тæхдзæни арвмæ... 
Фæныв кæнын мæхицæн 
Мæ удимæ нæ хицæн. 
2002 азы 13 май 
98 

ЦЫДЫСТЫ СТÆРЫ АЛАНТÆ... 
Æнæгъдау адæмæн фидæн нæй. 
Æмбисонд 
1. 
Алантæн базæронд сæ фæтæг, 
Уæлæмæ нал ыстад бынтон. 
Ныххызт йæ зæрдæмæ æрхæндæг, 
Йæ цардæй рауади зындон. 
«Кæны мыл а рæстæг уæлахиз, 
Ыстæрты баззади мæ тых. 
Хуыцау, фыдвæдæй-иу нæ бахиз, 
Сæрзæнтæн нал бæззы мæ ных. 
Кæстæр мæ нал афæрсы зондæй, 
Мæ дзырдтыл ауигъы йæ къух. 
Кæсы мæм алыбон бæрзондæй, 
Æрмæст нæртондзинадæй — цух». 
2. 
Алантæй ферох ис сæ фæтæг, 
Сæ цард æнæ уый дæр цыди. 
Уынаффæмæ дæсны — сæхæдæг, 
Фæтæг сæ ницæмæн хъуыди. 
Цыдысты афтæмæй ыстæрты, 
Сæ бынтæн нал уыдис кæрон. 
Хъысмæт сæ алырдæм кæй тæры, 
Нæ уыд уый рахатын сæ бон. 
99 

3. 
Кæны æгæр цæхджын та дойны, 
Хæрынц кæрæдзийы æргом. 
Æгъдау сæ ферох ис. Æмбойны 
Ысдзырддаг дунетыл сæ ном. 
4. 
Æмæ ысфæнд кодтой алантæ 
Ыссарын дард бæсты дзæнæт. 
Сæ бæхтыл бабадтысты хъалтæ: 
Фæцæуæм, стæй цыфæнды уæд! 
Цыдысты хус ызмисыл размæ, 
Цыдысты, чи зоны, æнус. 
Сæ бар куы нал уыди сæ азмæлд, 
Уæд сыл æрбамбæлд иу хорз ус. 
Фæрсынц æй бæлццæттæ: «Цы раны, 
Зæгъ-ма, ныр агурæм дзæнæт?» 
«Уæ дзæнæт баззади Дайраны, 
Æнæ уый байсæфдзæн уæ фæд. 
Хуыцау уын уыд кæддæрид барон, 
Йæ хъыджы бацыдыстут ныр. 
Æмæ уæ аздæхти уæ амонд, 
Æмæ ныхъхъус уæ фарны дзырд!». 
5. 
Тындзынц цыппæрвадæй сæхимæ, 
Нæ хауы иуы дзыхæй дзырд, 
Кæм хæссы азым иу йæхимæ, 
Сæ астæу аххосджын кæм уыд!.. 
100 

6. 
Фæцæуынц фæтæгæн йæ уатмæ, 
Фæтæг йæ фыррыстæй хъæрзы. 
Æмæ йæ фыртыхстæй нæ хаты 
Æмбæстаг адæмæн сæ зын. 
7. 
Лæууынц домбай алантæ тары, 
Сæ разы — сахъ фæтæджы мард, 
Сæ сæрмæ арв мæрдон сау дары, 
Сæ дадзинты æрмынæг цард. 
Уæд сæм æрвон хъæлæс æрдзуры: 
«Цæуыл у, гормæттæ, уæ мæт, 
Фæтæджы фарн уыдзæн уæ цуры, 
Фыдызæхх — уый зæххон дзæнæт!». 

* * * 
Цæрынæн удыхостæ ис, 
Сæ ахъаззагдæр — уарзт. 
Уæдæ кæдæм тæхæм фæдис? 
Кæдæм у уæд нæ каст? 
У дуне дис-тæмæстæй дзаг, 
Кæм сыл æххæссы лæг. 
Цæрынæн иу мисхал дæр — фаг, 
Фæлæ нæ цард дæр — мæнг. 
Цæрынæн удыхостæ ис, 
Æрмæст ызмæлын зон, 
Æмбар æцæгæлоны рис, 
Дзæнæт дæ бæстæ хон. 
2004 азы 22 нюнь 
102 

* * * 
Мæнæ диссаг, мæнæ диссаг, 
Нал ис ацы зæххыл диссаг. 
Иу дæр нал æмбары риссаг, 
Сси нæ цард фæдисаг. 
Амонд нал цæуы æмгæрон, 
Хъизæмар кæны йæ кæнон. 
Цард хуыздæрырдæм нæ ивы, 
Удхæссæг нæ ссивы. 
Мæнæ диссаг, мæнæ диссаг! 
Нал ис а дунейыл диссаг: 
Бадæм гобитæй, къуырматæй, 
Бахордта нæ катай... 
2002 азы 8 декабрь 
103 

* ♦ * 
Тæхынц зырнæджытæ мæ сæрмæ, 
Хæссынц сæ базыртыл сæ цин. 
Æз дæр мæ ивгъуыды къæсæрмæ 
Зырнæгау фæззæджы тæхин. 
Фæлæ мыл рацыдысты азтæ, — 
Мæ зæрдæ алцæуыл тыхсы. 
Зырнæджытæн сæ фæстæ кастæн, 
Мæ риуæй та цыдис хъæрзын. 
Тæхынц зырнæджытæ мæ сæрмæ, 
Кæдæм у ныр, цымæ, сæ каст, 
Кæм сæм кæсынц ныр та æнхъæлмæ, 
Кæмæн фæсурдзысты сæ маст?.. 
104 

* * * 
Æз хуры тыныл стъалытæ кæнын, — 
Æз аразын мæ уарзонæн фæрдгуытæ. 
Нæ Фарны бæлас, ма баком кæлын, — 
Мах тынг хъæуынц дæ сыгьзæрин фæткъуытæ. 
Æз хуры тыныл бакодтон æнгуыр, — 
Сыгъзæрин кæсаг хъуамæ æз æрцахсон. 
Хуыцау мæм касти, бахудти фæлмæн: 
Куыд ис уæлæрвты дымгæйæн æрцахсæн?.. 
Æз хуры тыныл стъалытæ кæнын, — 
Дæ хъуырыл хъуамæ бакæнон фæрдгуытæ. 
Нæ Уарзты бæлас, ма баком мæлын, — 
Æрзайдзæн та дыл царддæттæг фæткъуытæ. 
105 

Мах ныр дæр ыстæм æбар, 
Раст куырмæджы хитæм. 
Нал дæм сисдзынæн мæ фат, 
Нал кæнын æртхъирæн. 
Курын: нартæн ног цард ратт, 
Рухс фидæн — мæ Ирæн. 

СÆРГÆНДТÆ 
Фыдыуæзæг 
Хуры хъæбултæ 5 
«Ирон дзырд багомыг йæ зæлдæй...» 7 
Дæуды хъарм 8 
Ныхасмадимæ 9 
Мадмæ 10 
Мады рæвдыд 11 
«Цы сты нæ хъизæмар, нæ мæт?..» 12 
«Куыдз, дам, хъæхъхъаг фæкæны бастæй...» ... 13 
«Рæстдзинадацызæххыл нæй...» 14 
«Цард мæ æркодтайæбыны...» 15 
Эпитафи 16 
«Ды мамынбаззадтæхæларæн...» 17 
Хъæбатырты фæз (Балладæ) 18 
Хъаймæты бон 21 
Реквием 22 
Сагъæс 23 
Харлампийы монолог 24 
Бахизнæ 26 
«Уæ нозтæй мæ ма уарзут, курын...» 27 
Хæрдгæбыдтæ 28 
Хъæлдзæг ку плеттæ 31 
Сусæг уарзт 
«Мæ сонт зæрдæ никæмæ тасы...» 33 
«Дæуыл у, рæсугъд чызг...» 34 
Сусæг уарзт 35 
«Дымгæ куы фестин, уæдтæхин...» 36 
«Ды сырх къабайы...» 37 
«Сæрдыгон бон дыл къæвдайæ уардзынæн...» 38 
«Удæмбæрц чи зоны уарзын...» 39 
109 

«Нæ дыл сивтон мæ зæрдæ...» 40 
«Нæ тæригъæдæй авд дæлдзæх фæу...» 41 
Зымæгон изæртæ 42 
Цы фæдæ ? 43 
«Æз уарзтон дæу...» 44 
«Ды мæнæн æрыгон дæ æдзухдæр...» 45 
«Ныууадз мæ, ныууадз мæ мæ адыл...» 46 
«Цæуын æз а зæххыл фæлмастæй...» 47 
Джокондæ 48 
Иу фембæлдæй иннæмæ 49 
Зарæг 50 
Цигайнаг Азæ 51 
«Дæ зæрдæйы мын нал ис...» 53 
«Дæдзыккутыхæрздæфæй...» 54 
«Цыдæриддæр дунейы уардитæ ис...» 55 
«Æз нал комын иуæн дæр сайын...» 56 
«Мæ зæрдæ мын ахæсс...» 57 
«Дæу барæвдауын не сси, нæ, мæ бон...» 58 
Л ирикон 59 
«Басыгъдтæн дæ кæстытæй...» 61 
«Æнæ дæу æрхуымæй цæрдзынген...» 62 
«Сты сыгъдæг суадонау, чызг...» 63 
Арæн 64 
«Нæ мæ фæнды — фæцух уон æз дæуæй...» ... 65 
«Тæхдзынæн ацы зæххæй, зонын...» 66 
«Фæлдахын сабыргай мæ азтæ...» 67 
«Хæрзбон зæгъгæйæ ды...» 68 
Урс æхсæвтæ (Мысинаг) 69 
«Зæрдæ нал у цинтæй дзаг...» 71 
«Зæрдæ, æргъæвст цъиуау...» 72 
«Уарзтæн йæ арфмæ нывзылдтон мæхи...» .... 73 
Хуры тынтæ калынц 74 
Уарзты цæхæр 75 
«Хæрзбон, фæлæмæазым...» 76 
Уæддæр мæ 77 
«Æнæ дæу мæн нæ хъæуы цард...» 78 
Ды уарзыс мæн? 79 
« Къæппæджы мæ баппæрстай...» 80 
110 

« Бадын та иунæгæй уаты 81 
« Дыууæ изæры астæу...» 82 
«Рухс фынты хъæбысы...» 83 
Æнусбонты фæдис 
Мæфæндаг 84 
Цард 85 
«Нæ дуне диссаг у йæ кондæй...» 86 
Цардвæндаг 87 
Бæллиц 88 
«Тæригъæдджынæй ничи ссары амонд...» 89 
« Ног миназон, ног миназон...» 90 
Цардыæцæгтæ 91 
Амонд 92 
«Хом хæринаг ахсæны нæ тайы...» 93 
Фæдис 94 
«Куыдтагъд фестут, оххай...» 95 
Нырыккон элеги 96 
Амыраны хъынцъым 97 
«Кæндзæн мæ уаргь уæззаудæр...» 98 
Цыдысты стæры алантæ 99 
«Цæрынæнудыхостæис...» 102 
«Мæнæ диссаг, мæнæ диссаг...» 103 
«Тæхынц зырнæджытæ мæ сæрмæ...» 104 
«Æз хуры тыныл стъалытæ кæнын...» 105 
Фæрстьгпе, фæрстытæ 106 
Фæстаг нæртон лæджы ныхас 107 

Литературно-художественное нздлние 
ЦОМАЕВ РОСТИСЛАВ МИХАЙЛОВИЧ 
Источник 
Стихотворения на осетинском языке 
Редактор И. X. Джанаева 
Художник Ф. К. Цаллагова 
Художественный редактор Г. 3. Чеджемты 
Технический редактор А. В. Ядыкина 
Корректор Т. А. Казбекова 
Компьютерная верстка 3. С. Мисиковой 
Сдано в набор 18.03.08. Подписано к печати 04.04.08. Фор- 
мат бумаги УОхЭО’/^ Бум. офс. №1. Гарн. шрифта 
«Киа’газЬоу». Печать офсетная. Усл.-п. л. 4.10. Учетно- 
нзд.л. 2,57. Тираж 500 экз. Заказ X? 1047. С.20. 
Комитет Респуолики Северная Осетия—Алания по печати н 
делам издательств. 
ГУП РСО—Алания «Издательство «Ир», 362040, г. Влади- 
кавказ, проспект Мира, 25. 
Отпечатано с готовых диапознтивов в ОАО «Издательско- 
полиграфическое предприятие им. В.А. Гассиева», 362011, 
г. Владнкавказ, ул. Тельмана,16. 


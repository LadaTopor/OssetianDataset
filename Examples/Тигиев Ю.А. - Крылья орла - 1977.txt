ТЫДЖЫТЫ ЮРИ 
ЦÆРГÆСЫ 
БАЗЫРТÆ 

Отсканировано 
в апреле 2015 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2015 азы апрелы 
сæрмагондæй паблик 
«Бæрзæфцæг»-ы чиныгдонæн. 
ИИр://ук.сот/Ьаг2а(гсад 

ТЫДЖЫТЫ ЮРИ 
ЦÆРГÆСЫ БАЗЫРТДЕ 
ÆМДЗÆВГÆТÆ 
1^5 
Чиныгуадзæн „Ир" 
Орджоникидзе * 1977 

Тыджыты Ю. А. 
Цæргæсы базыртæ. Æмдз. 
^рджоникидзе, «Ир», 1977. 
ф. 
40 ф. 
Тнгиев Ю. А. 
Крылья орла. 
743—78 
Т 37-77 С(Осет) 
ШЩЩ-77 
© Издательство «Ир», 1977 г. 

ХУРЫ УÆРДОНЫ 
Куыд цин кæиын уæдæ 
Дзыхъхъьпшæуæг боныл!.. 
О, ралæууыд цыма. 
Мæ уалдзæджы рад. 
Æшсмæлгæ хуры 
ч ьпгыерни уа*рдоны 
Пчр дæр та мæ зæрдæ 
Злрватыкклу сбадт. 
Мæ къухæй ныдзæвыи 
Æрвгæрæтты цъæхыл. 
Мæ ::ъухы иæ дарын 
Лæг марыпмæ кард. 
Фæлгæсьш уæлвонгæй 
Мæ раигуырæн зæххыл — 
Цы ран и мæ амонд, 
Кæм хъуысы мæ зард. 
Дæ туджы æртах дæн, 
Мæ фыдæлты уæзæг. 
Мæ фыдæлты къона, 
Кæмдæриддæр уои: 
Дæ уæлдæф — мæ риуы. 
3 

Дæу хонын мæ фæззæг, 
Мæ сæнтты фæйлаугæ 
Æхсæрдзæн дæ, зон. 
Æз уарзын хæтæнтæ, 
Æз райгуырдтæн тохæи, 
Сæуæхсидæй скодтои 
Мæхицæн æмбал. 
Æз дардмæ фæцæуын 
Нæ быдыр, нæ хохæй, 
Нæ ныссуйтæ вæййы 
Мæ бæллицты хал. 
Куыд цин кæнын уæдæ 
Дзыхъхъыннæуæг боныл!.. 
О, ралæууыд цыма 
Мæ уалдзæджы рад. 
Æнæмæлгæ хуры 
Сызгъæрин уæрдоны 
Ныр дæр та мæ зæрдæ 
Зæрватыккау сбадт. 
24. 4. 11 аз. 
4 

ÆМХУЫЗОН НÆ БÆСТÆЙ, 
Уырыссаг фæдзуры 
Сæ кæсагджын дæттыл, 
Сæнæфсирджын фæзтыл — 
Гуырдзиаг æмбал. 
Узбекаг ныззары 
Фергайнаг дыргъдæттыл, 
Таджикаг Памирæй 
Цæуыннæ уа хъал! 
Казахаг ныббуц и 
Сырхрихи мæнæутæй, 
Киргизаг — сæ урсхъуын 
Фысдзугты уындæй. 
Туркменаг — сæрыстыр 
Сæ бæхты рæгъæуттæй, 
Ирон лæг та — Зджыды 
Бæркадджыи хуынтæй. 
Фæлæ нын æппæлынц 
Æмхуызон нæ бæстæй, 
Нæ фыцгæ æхсарæй, 
Нæ саумæр зæххæй, 
5 

Нж адæмы зоидей, 
Нæ хуры ныг«эт8й, 
Нæ аллмæт арвы 
Хъæдабæ цъæхей. 
99. 5. 71 а*. 
6 

ЗАР МЫН, ЗАР! 
Мауал зар, пæр-пæрæй мæргътæ 
Бæлæстыл куыд хъазынц; 
Кæрдæгыл æвзист æртæхтæ 
Хурмæ арт куыд уадзынц. 
Мауал зар, æнæмигъ арвыл 
Бонвæрнон куыд худы; 
Дзаг фæлурс мæй Терчы арфы 
Расыгæй куыд цуды. 
Зар мын, зар, бæгъатыр кусæг 
Царды цалх куыд зилы; 
Арфæйаг домбай зæхкусæг 
Быдыртæм куыд зилы! 
Зар мын, зар, нæ удты хъармæй 
Стыр хæдзар куыд рæзы, 
Зонд фыдæх æмæ хæрамæн 
Карз тæрхон куыд хæссы! 
25. 8. 73 аз. 
/ 

НÆ МУСОНДЖЫ ФАРСМÆ 
О ацы уæлвæзтæ, 
О ацы дæлвæзтæ, 
Цæмæн уæ фæмысын, 
Цы хорз уæ зыдтон?.. 
Мæ зынаргъ фыдимæ ’ 
Зæлдагхал тъæпæнты 
Нæ фосы дзуг, заргæ, 
Лæпдуйæ хызтон... 
Цыма та фæкæсыи 
Дзæбидырты хъазтмæ, 
Мæ хъустыл фæуайы 
Æрра дæтты хъæр; 
Цыма та æруадзын 
Нæ мусонджы фарсмæ 
Дадайы уæрагыл 
Фæлладæй мæ сæр. 
24. 4. 72 аз. 
8 

РАЙСОМÆЙ 
Алæбырд тæнæг мигъ 
Хъугомы сындæггай. 
Раулæфы уадымс 
Цъитийæ рæстæггай. 
]' 
Сфæйлыдта сæуæхсид, 
Арв — сырххъулон иууыл, 
Цыма стынг и карз тох 
Райсомæй йæ риуыл. 
Разилынц бæлæттæ 
Балгай зæххы сæрмæ. 
Базмæлыди бæстæ 
Уыдоны пæр-пæрмæ. 
I 
Уый цыма поэты 
Ног бæллицтæ стæхынц. 
Уый цыма «æгас цу» 
Дунейæн фæзæгъынц. 
} 
27. 2. 73 аз. 
\ 
9 

ÆЗ УЕМÆ ДÆН 
Нæ быдыртæ, бæрзоид хæхтæ, цъæх фæзтæ, 
Нæ дзыллæтæ — уæ нывонд уа мæ сæр, 
Мæ уд уæ.фарны суадонæй фæхъæстæ, 
Æмæ мæ риуæй атыдта цæхæр. 
I 
Æз уемæ дæн. Цæмæн хъæуы тæхуды? 
Мæ хъуыдытæй уын анывæзтон хид. 
Сымахимæ фæулæфын, фæхудын, 
Сымахимæ хуыздæр æнкъарын хи. 
Æз уемæ дæн. Нæ уын тæрсын бæллæхæй. 
Мæ хотыхтæ — мæ хъисфæндыр, мæ сис. 
Фыдгулы къух, хæрам æмæ фыдæхæй 
Æз хъахъхъæнын уæ нæргæ ном, уæ ис. 
Æз уемæ дæн. «Цы дæ фæнды»,— куы зæгъат, 
Уæд бадомдзынæн иунæг хорз фыртау: 
Фæкæнут-иу уæ цинæй мæн æнæхай, 
Уæ хъыгæй-иу мæ бафсадут фæлтау. 
5. & 73 аэ. ’ 
10 

ТАЛА 
Бал бæласы тала арвмæ 
Ивазы йæ цæнгтæ фæзы,— 
Цыма мады хъарм хъæбысы 
Саби амондимæ рæзы. 
I 
Хур æй ирд тынты фæлынды, 
Хур уырдыг лæууы йæ цуры,— 
Цыма мад æдæрсгæ тухы 
Сабийы зæлдаг хъæццулы. 
Зæхх ыл узæлы хæларæй, 
Дары йын йæ сой æдзухæй,— 
Цыма мад дæтты хæринаг 
Сабийæн рæвдаугæ къухæй. 
\ 
Уадымс æй сындæг æнкъусы, 
Дзуры йын цыдæр йæ хъусы,— 
Цыма мад хъæбулы авдæн, 
Зарджытæгæнгæйæ, узы. 
14. 4. 73 аз. 
11 

ÆВЗОНГДЗИНАД 
Æвзонгдзинад, зæрин тæмæнтæ кал. 
Ды райгуырдтæ сæуæхсиды зынг цæсты. 
Æлвисыс нын нæртон бæллицты хал 
Сырх зæлдагимæ рæстæджы нывæсты. 
Дæ худтæй тынгдæр фидауы нæ цард, 
Дæ уидæгтæ нын арфдæр уадзыс зæххы. 
Æндонæй конд — дæ базыртæ, дæ уарт, 
Æдæрсгæ зилыс дунейы уæрæхы. 
Æвзонгдзинад, зæрин тæмæнтæ кал. 
Нæ акастæ фæндаджы даргъмæ зулæй. 
Дæ балцы дын рæудымгæтæ—æмбал, 
Тымыгъ дæ разы алæууы сæркъулæй. 
Æвзонгдзинад, зæрнн тæмæнтæ кал. 
Дæ къухæй сисыс зæрдæйы æрхæидæг. 
Дæ тæссæй лидзы пыхсыты адзал, 
Дæумæ уыны йæ сау мæлæт йæхæдæг. 
Рæсугъддзинады бардуаг дæ бæстыл, 
Уадз, арфæйау дæ нæргæ зарæг хъуыса! 
Æвдадзы хос дæ дидинджытæ сты, 
Æмæ фæйлауыс уалдзæджы тырыса! 
28. 4. 72 аз. 
12 

БЫДЫР ÆМÆ ХОХ 
Быдыр мæ мад у, 
Хох та — мæ фыд. 
Иу дзы мæ кад у, 
Иннæ — мæ цыт. 
Быдыр мын — зарæг, 
Хох та — хъæлæс. 
Се стыр æхсарæи 
Ифтонг дæн æз. 
Быдыр — мæ хæдзар, 
Хох та — гæнах... 
Фест сын, æвæдза, 
Арвыл цырагъ! 
25, 8. 73 аз. 
13 

ÆЗ ДÆР—БÆЛЦЦОН 
Нæ райгуырдтæн бабайау саргъыл, 
Нæ-иу мын. къахта уад мæ цæст, 
Фæлæ нæ рæстæджы гуылфæнты 
Фæсте нæ баззайдзынæн æз! 
Мæ зынаргъ фыдау туг нæ калдтон 
Сæрибары тыххæй, æрмæст 
Сæрбахъуыды сахат æд хотых 
Фæсте нæ баззайдзынæн æз! 
Нæ лæгæрс/гон хъæхъхъаг фæздæджы, 
Иæ уырзтæй мæ нæ тыдта хæст. 
Миййаг, мылаз куы сбыра,— тохы 
Фæсте нæ баззайдзынæн æз! 
Нæ барджытæ сæ дугъы уайынц, 
Рæсугъд — сæ хъуыдыты нывæзт. 
Æз дæр —’бæлццон, цæуын æдæрсгæ, 
Фæсте нæ баззайдзынæн æз! 
27. 2. 73 аз. 
14 

МÆН ÆРКОДТОЙ 
Мæ сабион бонтæ 
Фыдхæсты фæздæджы кæрзыдтой. 
Мæ сабион бонтæ 
Гагатæ, бибитæ иæ зыдтой. 
Мæ сабион бонтæ 
Æрыскъæфмæ рагъмæ хылдысты. 
Мæ сабион бонтæ 
Хуыскъæлмæ уæрдоиы тылдысты. 
Мæ сабиоц бонтæ 
Сæхицæй лæджы хъару домдтой. 
Мæ сабиоц бонтæ 
Мæн царды гуылфæнмæ æркодтой. 
//. 7. 73 аз. 
15 

НЫФСЫ ХЪÆЛÆС 
Нæ домбац салдæттæ цыдысты 
Сæ уæззау, сæ тæссаг фæндæгтыл, 
Мылазæй сæм мигътæ хылдысты, 
Нындзыг и бæзджын фæлм сæ уæнгтыл. 
Цыдысты, , 
Цыдысты, 
Цыдысты 
Тымыгъты, тæрккъæвдаты, хурты. 
Нæ цудыдтбй уыдон сæ бырсты, 
Лæгæрстой цъыфдзæстыты, фурдты. 
Ныфсы хъæлæс-иу сæм уæндонæй 
Фæсидти нанайау: 
«Æд гæрзтæ, 
Цæй размæ! 
Уæ риутæ — æндонæй, 
Цæй, размæ уæйгуытау æдæрсгæ!» 
Æмæ-иу фыраиктау хæцгæйæ, 
Нæ дзыллæйы сагсур хъæбултæ 
Куыд цагътой, сæ туджы мæцгæйæ, 
Быидзытау æвирхъау фыдгулты! 
16 

Сæ хилтыл фыдохы азарæй 
Æнафоны халас фæзынди, 
Уæддæр сæм ныгуылæны тарæй 
Уæлахизы стъалы фæзынди. 
Æмæ-иу хъаруджын уыдысты, 
Кæй тохвæллад зæрдæ нæ ради!.. 
Цыдысты, 
Цыдысты, 
Цыдысты, 
Сæ фæстæ сырх дидинæг зади. 
20. 4. 71 аз. 
2 Цæргæсы баэыртæ /7 

КУВЫН 
Ничнма батыдта хæхтæ, 
Ничима сфæлмæцыд хурæй. 
Ацы быдырты уæрæхмæ 
Цавæр лæг акæсдзæн зулæй?! 
Адæймаг, хур æмæ зæххæн 
Кувын зæрдæйы дзæбæхæн. 
Урс бæлон уалæ фæтæхы, 
Суадон хæл-хæлгæнгæ уайы. 
Ног бон йае налхъуыт æртæхы 
Хуымтæ сывæллонау найы. 
Адæймаг, хур æмæ зæххæн 
Кувын зæрдæйы дзæбæхæн. 
Гъæйтт-мардзæ, дуджы хъæбултæ, 
Азгай цы лымайæм рæстæг? 
Фидар уæйт, фидар нæ удтæ,— 
Цард ис нæ къухты æрмæстдæр! 
Адæймаг, ’хур æмæ зæххæн 
Кувын зæрдæйы дзæбæхæн, 
28. 2. 73 аз. 
18 

ÆЗ ФÆЦÆУЫН, 
Æз фæцæуын быдыры уæрæхы, 
Мæнæутæ сыбар-сыбур кæнынц. 
Уалæ цъиу, фæндыр цæгъдгæ, фæтæхы,— 
Адджын зæлтæ зæрдæмæ кæлынц. 
Æз фæцæуын урс хæхты хъæбысы, 
Комы дон, хæл-хæлгæигæ, бырсы. 
Айнæгæй мæм тулдзы ныхас хъуысы, 
Уадымс рагъæй зымы уаст хæссы. 
Зары æрдз, йæ минмырон хъæлæсы — 
Цас тых, цас æвидигæ цæхæр!.. 
Уыцы зарæг, афтæ мæм фæкæсы,— 
Басгуыхт мады зарæджы æмсæр. 
24. 8. 73 аз. 
I 
19 

БЫДИР АГУАДЫМС 
Саби ма куы уыдтæн, уæд 
Мæн нæ домдтой сагъæс, мæт. 
Айтынг Терчы фале фæз, 
Уым дæуимæ згъордтон æз, 
О быдираг уадымс, ^ 
О быдираг уадымс. 
Сæрд æнуд æнтæф кæм иæу. 
Карстон бур-хъæлæс мæнæу. 
Никуы бамбæхстай дæхи, 
Узæлгæ сæрфтай мæ хид, 
О быдираг уадымс, 
О быдираг уадымс. 
Хъомы сæрвæтты хызтон, 
Хъомы бирæгътæй хызтон, 
Хастай мæм чызджы ныхас 
Ардæм, цас æй уарзтон, цас, 
О быдираг уадымс, 
О быдираг уадымс. 
Хæтæнты фæцыдтæн дард, 
Хæтæнты æрвыстон цард, 
20 

Ф*лæ алкæмдæр мшн 
Ды — ит удæнцой лымая, 
0 быднраг у адымс, 
0 быдираг уадымс. 
25, 8. 73 аз. 
21 

ДЫ КÆМ БАМБÆХСТÆ?, 
Фæззæг’— бурæрфыг, йæ хъуынджын 
Каерц æрбаппæрста йæ уæлæ. 
Хърихъуппыты хал фæтæхы 
Сонт цъæхахстгæнгæйæ уæлæ. 
Сауцъиутæ ныссыффытт ластой 
Уыцы иугуырæй мæ сæрты,— 
Чи нын зарыди цъæхснагæй 
Райдзасх уалдзæг æмæ сæрды. 
Уазал сæ тæры йæ разæй, 
Хъарм былгæрæттæ сæ сайынц. 
Хъæлдзæг базырджын хæлæрттæ 
Балгæйттæй цъæх фæлмы тайынц. 
Дарынц хуссармæ сæ фæндаг, 
Ныр кæм уыдзæни сæ бæстæ?.. 
Æз, мæ сагъæсты ныгьуылгæ, 
Джихæй баззадтæн сæ фæстæ. 
Зымæг аивгъуийдзæн, худгæ 
Хур æркæсдзæни уæлвонгæй. 
Иры быдыртæ, нæ хæхтæм 
Уыдон раздæхдзысты ногæй. 
22 

0 мæ уæлтæм&н æвзонгад, 
Бафæзм нскуы мæргъты, хъус-ма! 
Ды цы дуиемæ фæлыгъдтæ, 
Ды кæм бамбæхстæ æнусмæ?.. 
30. 9.78ах 
» 

АЛÆМÆТЫ ЗЫНГ 
Уарзондзинадæй кæд хъазыдтæн хъулау, 
Уарзондзинадæн кæд нæ кодтон кад! 
Чи йыл фæхуды чыр-чырæй фыдгулау, 
Ахæм нæ вæййы мæ цæсты нымад. 
Къухæй нын бахойы сабыр нæ рудзынг, 
Къухæй нын сисы нæ зæрдæтæй зын. 
Хонын æнамоид, кæй риуы нæ судзы 
Уыцы æнкъарæн — алæмæты зынг. 
Базырджын зарæг йæ арфæйæ хъуысы. 
Уарзондзинад нын сыгъдæг ном дæтты. 
Уарзондзинады сызгъæрин тырыса 
Хуры тынтимæ фæйлауы дæрдты. 
25. 11. 73 аз. 
24 

КУЫ МЫН|ЗÆГЪАЙ... 
Фыдыбæстæ, 
Дæ хуымы дæн æвзар» 
Фыдыбæстæ,— 
Мæ зæрдæйы æхсар. 
Куы мын зæгьан: 
«Фест цавддур, хъен лæугæ»... 
Дæ ныхасыл 
Нæ зæгъдзынæн дыууæ. 
Куы мын зæгъай: 
«Дæ ингæнмæ цæугæ»... 
Дæ ныхасыл 
Нæ зæгъдзынæн дыууæ. 
Куы мыи зæгъай: 
«Дæ къух мыл сис, мæ бои»... 
Уæд дын, миййаг, 
Æгоммæгæс куы уон... 
25. 11. 73 аз. 
25 

САУ КЪÆДЗÆХТÆ 
Уалæ уыцы сау къæдзæхтæ 
Дардзынæн æдзух мæ зæрдыл: 
Уалæ уыцы тауджын фæхстыл 
Дзуг хызтон мæ фыдау сæрды. 
Ривæдафон-иу цъæхснагæй 
Æз мæ уадындзæй æрцагътон. 
Кафаг лæппуйау-иу рындзыл 
Æз мæ къахфындзтæ æрсагътон. 
Уари мæм йæ ирд цæстытæй 
Арæх дисгæнгæйæ касти,— 
Цыма мын æнæбын коммæ 
Дурау асхъиуынæй тарсти. 
Никуы сфæлмæцыдтæн хæхтæй, 
Уазал цъитийæ нæ тыхстæн. 
Тулдзау айнæгыл лæугæйæ 
Уады футтытæй нæ рызтæн.' 
Никуы сцъæхдæндаг дæн арвы 
Сонт гыбар-гыбур, къæвдатæй... 
Карз æнуды-иу мæ рустыл 
Уадымс узæлыд йæ батæй. 
26 

Тавтонну æхсæв мæ къухтæ 
Стыр лæгæты раз гуыппартмæ~. 
Чн зоны, фнййау æд лæдзæг 
Уымæн бацыди мæ зардиш. 
30. 6. 73 аз. 
27 

ЦАРД 
Цы фæзынд барджынæй дунейыл 
Æнусон цардимæ мæлæт? 
Цы сын и уаринаг, æви сæ 
Кæд афтæ сфæлдыста хъысмæт? 
Тызмæг дзæнхъа хæхты уæхсчытыл 
Фыдæлты гæнæхтау лæууынц, 
Куы та, дæларм-уæларм хæцгæйæ, 
Хæлар æфсымæртау цæуынц. 
Æнæрцæф барджытау тъæбæрттæй, 
Нæргæ, фæрсæй-фæрстæм тæхынц. 
Сæ иу иалхъуыт йæ фæдыл уадзы, 
Сæ иннæ — бур рыгимæ сындз. 
Сæ иуæн райхъуысы йæ хъарæг 
Æмæ йæ додойаг «дæ-дæй». . 
Саэ иннæ та — куывды уа, тохы — 
Чыидзхонау базары хъæрæй. 
Сæ иу йæ къухы хъама дары, 
Цыма ныррæхойдзæи æваст. 
Сæ иннæ та,— рæсугъд чызгайау, 
Зæлдагсыф дидинджыты баст. 
28 

О, чн сæ баззайдзæни рохæй?! 
Сæ иу мæм ракæсы зыдæй 
Æххормаг бирæгъау пыхсбынæй, 
Сæ шшæ — уарзоны цæстæй. 
Сæ иу фæузæлы йæ тафсæй 
Зынаргъ ныййарæгау мæныл, 
Æмæ мæм майы бонау худы, 
Æз та йын арфæтæ кæнын. 
Сæ иу нæртон æхсар æрхæссы 
Мæ фæллад зæрдæйы ныфсæн, 
Сæ иннæ мын сæтты мæ хъару 
Бæласы къалиуы хуызæн. 
Сæ иу мын уазал ингæн къахы 
Кæмдæр æнæбæрæг зæххыл. 
Сæ иннæ стыр фæндагмæ ласы 
Мæн рог йæ сызгъæрин бæхыл. 
Æмæ мæ фæндырæй æрцæгъдын, 
Фыдохы хурх нылхъивын тынг. 
Адзалæн дæн адзал мæхæдæг, 
Æнусон цардæи та — йæ зынг. 
22. 4. 71 аз. 
29 

БОГАЛ 
Лндиаты Соеланæн 
Нæ зыдтай, афтæ рауайдзæн дæ сом, 
Сывæллонæй дын хъазæнхъул — гæлæбу. 
Фæлæ ныхъхъæр и дунейыл дæ ном, 
Æмæ дæ схуыдта Райгуырæн йæ хъæбул. 
Дæуæн дæ зæнг — хъамбул, дæ уæнг — хъæбæр, 
Дæуæн рæсугъд — дæ бæллицтæ, дæ нысан. 
Цæр! Снстай нын дæ хъаруйæ уæлдæр 
Ирон богалы намысы тырыса. 
Ды гауызыл кæй абырстай, Сослан, 
Цыма-иу кодтай уыдонæй æфсæрмы. 
Дæ мадзура, хæларзæрдæ, уæздан; 
Нæ ныи æрхастай худинаг дæ сæрмæ?! 
Ды гауызыл — нæ фæйнæгфарс Бола — 
Æнæфæцудгæ разагъды бæгъатыр. 
Уадз, хуры тынты хъарм зæй дыл кæла, 
Йæ хъомыс дын дæ рæзгæ риуы хатын. 
Дæхиуыл макуы фервæсс. Мæн фæнды: 
Уæд дзыллæимæ ардæй баст дæ хъысмæт. 
30 

Куы бахауай æнæнхъæлæй зынты,— 
Зындзысты дæм нæ урс хæхтæ æххуысмæ. 
< 
Нæ зыдтай, афтæ рауайдзæн дæ сом, 
Сывæллонæй дын хъазæнхъул — гæлæбу. 
Фæлæ ныхъхъæр и дунейыл дæ иом, 
Æмæ дæ схуыдта Райгуырæн йæ хъæбул. 
18. 8. 76 аз. 
! 
31 

ЗÆРДÆЙЫ УАЛДЗÆГ 
Æз æртахтæи, уæ уари-цæргæс, 
Æз уыл адджын хъæбулау ныттыхсон, 
Æз уæ риуыл фæлладæй æрхуыссон 
Æмæ хъусои уæ улæфтмæ æз. 
О, мæ цæст та уыл ахæссон цадæг. 
О, мæ уд та уæ уацар фæци,— 
Иры хæхтæ — мæ уалдзыгон кадæг, 
Иры хæхтæ — мæ зæрдæйы цин. 
Ног мын загътат: «Æгас цу, æгас», 
Буц ныййарæг нанайау хæларæй. 
Иогæй федтон уæ цæсгом сæударæй, 
Ногæй федтон уæ худгæ æнгас. 
Мæн уæ ирдгæ цы сахат нæ хъуыди!.. 
Мемæ згъордта хæтæнты уæ ныв,— 
Иры хæхтæ — мæ уалдзыгон хъуыды, 
Иры хæхтæ — мæ зæрдæйы иыфс. 
Æз уын кувьш цагъарау ныллæг, 
Æз æрзоныгыл кодтои уæ разы, 
Æмæ монцты æхсæрдзæнæй нуазы 
Ацы лæппу — уæ хорзмæ бæллæг. 
Цæй, мæ хъисфæндыр арæхсгæ райсои, 
Уадз, йæ уаз мыртæ азæлой дард,— 
32 

Иры хæхтæ —- мæ уалдзыгон райсом, 
Иры хæхтæ — мæ зæрдæйы ард. , 
Æз фæцыдтæн уæ комæй кæддæр, 
Тохы гуылфмæ мæм бæстæ фæсидтн. 
Уæд мæ фæстæ нырхæндæг н цънтн 
Æмæ баззади джихæй кæмдæр. 
Æз уæ арæнæй ахызтæн сонтæй, 
Æмæ нал зынд уæ тигътыл мæ фæд,— 
Иры хæхтæ — мæ уалдзыгон бонтæ, 
Иры хæхтæ —- мæ зæрдæйы фæнд. 
Фондз æнгуылдзау æмбафстон мæ хæс: 
Æз мæ хотыхтæ ифтыгъдæй дардтон, 
Æз мæ хъару уæлахизыл хъардтон,— 
Стынг æвирхъау лæгсырдтимæ хаэст. 
Денджыз иугуырæй сфæйлыдта мастæй, 
Алы къахдзæф дæр — тухæнтæ, зын,— 
Иры хæхтæ — мæ уалдзыгон азтæ, 
Иры хæхтæ — мæ зæрдæйы зынг. 
Фндар адæмы салдæттæ — мах, 
Знаджы сæрыл æндои цæхæр уагътам, 
Уый лæгæтыл тырыса æрсагътам, 
Æмаз фехæлд фашистты гæиах... 
Фæлæ, оххай, нæ царды сæраппоид 
Андзыг судзгæ нæмыгæй мæ фарс,— 
Иры хæхтæ — мæ уалдзыгон амонд, 
Иры хæхтæ — мæ зæрдæйы уарзт. 
3 Цæргæсы базыртæ 33 

Пыхсы калмау бырыди адзал, 
Уый йæ маргджын дæндæгтæ æвдыста, 
Уый йæ зылын цæвæгæй æвзыста. 
О, уæддæр-иу нæ хауди мæ хал... 
О, уæддæр-иу нæ бирæ æхсарæй 
Сау къæдзæхау лæууыдтæи хъæддых,— 
Иры хæхтæ — мæ уалдзыгон зарæг, 
Иры хæхтæ — мæ зæрдæйы тых. 
Цас фæзылдтæн цъæх арвы бын, цас! 
Уыд мæ фæндаг Æрфæнвæдæй даргъдæр, 
Фæлæ райгуырæн зæххæй зыиаргъдæр 
Чи уа хъуамæ, цы фарны ныхас?! 
Рухс тынæй уæ мæ тугимæ сбастон... 
Ме уæхскыл та æрæнцад уæ арм,— 
Иры хæхтæ — мæ уалдзыгон ахстон, 
Иры хæхтæ — мæ зæрдæйы хъарм. 
Ивгъуыд заманмæ аздæхæн нæй... 
Ныр æй вазыгджын дуджы хъæбысы 
Рагон таурæгъау арæх фæмысын, 
Чи йæ бамбæрздзæн рохы фæлмæй?! 
Ивгъуыд заман нæ аныгъуылд малы, 
Ам нæ, соммæ уа рындзæй —мæ каст,—- 
Иры хæхтæ — мæ уалдзыгон стъалы, 
Иры хæхтæ — мæ зæрдæйы хъазт. 
Æз уæфæрцы нæ зоныи цæлхдур, 
Иры хæхтæ — мæ зæрдæйы хур! 
30. 5. 71 аз. 
34 

Куы кæнай, мæ хæлар, дæ тухæнты хъыг,— 
Мæ зæрдæ фæрисдзæн. 
Куы калай дæ рустыл къæвдайау цæссыг,—- 
Мæ зæрдæ фæрисдзæн. 
Куы ныццæва сонтæй дæу масты тъыфыл,—- 
Мæ зæрдæ фæрисдзæн. 
Куы ныллæууа саулæг дæ риуы цæфыл,—: 
Мæ зæрдæ фæрисдзæн. 
14. 5. 70 аз. 
Фæндагыл цæугæйæ дыл миты хъæпæн 
Иæ ихын чырсимæ куы бада,— 
Мæ зæрдæйы дуар-иу мын бакæ, лымæн, 
Дæхи-иу йæ зыиджытæм батав. 
Фæндагыл цæугæйæ дыл масты уылæн — 
Æнкъарддзинад мигъау куы тыхса,— 
Мæ зæрдæйы дуар-иу мын бакæ, лымæи, 
Æмæ дæм дзы цины зæл хъуыса. 
19. 8. 70 аз. 
35 

3*3 
Булæмæргъ тъæллангæй зары, 
Дидинæджы буцæй дары. 
Дидинæг йæ цæссыг калы — 
Аныгъуылди хуры малы. 
Мыдыбындз фæтæхы фæзты, 
Зынг — йæ базырты нывæзты... 
Уыцы райдзаст нывтæм кæсгæ — 
Цыма уарзты фурд у бæстæ. 
№ 8. 70 аз. 
333 
Мæй æрбахызти мæ уатмæ 
Рудзынгæй æмæ 
Асырдта мæ фынтæ дардмæ, 
Бахудти мæнмæ. 
Ацахста мæ хъус кæцæйдæр 
Уадындзы хъæлæс. 
Адджын сагъæсты цæмæндæр 
Аныгъуылдтæн æз... 
30. 1. 70 аз. 
36 

Фæлæмæгъ хурзæрины тын. 
Фæхъус и мæргъты уадындз. 
Гæрæм обæуттæ фæлмы бын 
Сæ фæлладуадзгæ бадынц. 
Хъæд, гомхъуыр уасæгау, лæууы, 
Уый мысы хурджын бонтæ. ( 
Зæйау нæ хуымты сой цæуы 
Лæгъзриу фæндæгтыл гонтæм. 
24. 8. 70 аз. 
$$$ 
Мæнмæ афонмæ сагъæсгæнгæйæ, , 
Хъæуы иу чызг æнхъæлмæ кæсы. 
Уый, йæ сæнтты мæ уындмæ бæлгæйæ, 
Стыр фæндагмæ йæ уатæй кæсы. , 
Кæд, миййаг, мæ ном фæндырæй ары 
Æмæ хоны сыгъдæгзæрдæ мæн... 
Æз та, бабын уон, цъирын сахары 
Ныр æнæуд рæсугъдимæ сæн. 
20. 1. 70 аз. 
37 

Аивæй сау чызг æрцæуæд дæ рæзты, 
Цымæ дæ зæрдæ нæ фестъæлфдзæн уæд? 
Стъалы ныххауæд æхсæрдзæны цæсты, 
Цымæ дæ зæрдæ нæ фестъæлфдзæн уæд? 
Рог дымгæ хъазæд сырх мæнæуы барцæй, 
Цымæ дæ зæрдæ нæ фестъæлфдзæн уæд? 
Барæг уæлахизæй раздæхæд балцæй, 
Цымæ дæ. зæрдæ нæ фестъæлфдзæн уæд? 
26. 6. 70 аз. , 
***** 
Быдыртæй хæхтæм — фæндæгтæ, 
Быдыртæм хæхтæй — фæндæгтæ, 
Туддзау сæ уидæгтæ ауагътой арвы, 
Ничи сæ бамбæхсдзæн дунейы тарфы. 
Уыдонæй равзæрстон иуы, 
Царды мын стъалыйау чи у. 
Уый мæ æркæндзæн цæф сæгуыты мастмæ, 
Уый мæ æркæндзæни адæмы уарзтмæ. 
18.3.70ъз. 
38 

Гъей, мæ емылыкк, цы фæдæ? 
Цæй-ма, разгъор та мæ цурмæ, 
Цъитийæ æвзæргæ доны 
Дæу дзæбæх ныннайон хурмæ. 
Æмæ атæхæм уæнгрогæй, 
Фæндаг лæгъз уыдзæн — нæ зæгъын,— 
Уад нæ хойдзæни йæ футтæй, 
Фæлæ ныи нæу тас нæ зæххыл. 
12. 12. 68 аз. 
***** 
Бæстæ рызт, кæуын, дзыназын... 
Донау туджы лæсæн уад. 
Мæн æрхæидæгæй рæвдыдта 
Уазал агъуысты мæ мад. 
Мастæн сабийæ цы.зыдтон? 
Каст мæм хъазæнхъулау хæст,— 
Фæлæ басыгъдтæн Гыццийы 
Цæссыгтæй фыццаг хатт æз. 
27. 1. 70 аз. 
39 

#*æ 
Арв та йæ мигътæ лæмары, 
Арв та йæ хъару фæлвары, 
Æмæ зынг фæттæ æхсы,—- 
Фæндæгтæ къæвда æхсы. 
Сулæфыд хурысыгъд бæстæ, 
Царды ныфс бацыди фæзты, 
Сойы зæй хуымтыл цæуы, 
Райдзастæй дыргъдон лæууы. 
8. 6, 70 аз. 
Сывæллæттæ æмæ бæлæттæ ( 
Кæрæдзи зæрдæтæ æмбарынц, 
Æмæ сын рæстæджы хъæбысы 
Сызгъæрин хуры тынтæ зарыц. 
Æнусон фарн сæ хуызы бацыд, 
Æнусон цинæфсæст — сæ удтæ... 
Сывæллæттæ æмæ бæлæттæ — 
Цъæхбазыр уалдзæджы хъæбултæ. 
27. 8. 70 аз. 
40 

*$* 
Иæ горæт бафынæй фæлладæй, 
Иæ авг цæстыты стъалы судзы. 
Æнафоны фæлмæн дымгæйæн 
Мæ уатмæ байгом кодтон рудзынг. 
Нæ горæт бафынæй фæлладæй, 
Уæддæр ма музыкæйы зæлтау 
Мæ хъус заводы уынæр ахсы,— 
О, уым тæлфы фæллойы зæрдæ. 
31. 5. 70 аз. 
Мæ фыд мæ сфæлтæрдта тымыгъты 
Цæхæрцæст уарийы хуызæн, 
Æмæ дзы уый тыххæй, хæлæрттæ, 
Æз бузныг дæн. 
Мæ фыд мын бацамыдта: царды 
Циу дурзæрдæ фыдгул, лымæн... 
Æмæ дзы уый тыххæй, хæлæрттæ, 
Æз бузныг дæн. 
21. 5. 70 аз. 
41 

* *# 
Нæ зæххыл адардтон мæ гутон, 
Поэт æмæ хуымгæнæг æз. 
Цы у мæ зæрдæмæ хæстæгдæр, 
Цы у мæ бæллицты нывæзт? 
Нæ зæххыл адардтон мæ гутон,— 
Ныггуыпп дзы ласдзæни æвзар... 
Мæ сыгъдæг хъуыдытæ — нæ адæм, 
Мæ уды зарджытæ — нæ цард! 
13. 8. 70 аз. 
*## 
Мæн фæфæнды — 
Зæххыл хурзæрин куы фестин,— 
Цæмæй сæрттива мæ рухс тын 
Уарзон адæмæн сæ рустыл. 
. Мæн фæфæнды — 
Зарæджы хъæлæс куы фестин,— 
Цæмæй сагайой мæ зæлтæ 
Уарзон адæмæн сæ зæрдæ. 
8. 7.70аз. 
42 

##* 
Чидæр арвы стъалыджын къуырф арынг 
Урс хæхтыл æрфæлдæхта дæлгоммæ. 
Мæй ныккасти, алæбырди талынг» 
Мæй ныккаст парахат цæстæй коммæ. 
Скъæфы дон æвзист уылæнтæ размæ. 
Зары æрдз йæ «А-лол-лай»... Цырынæй 
Судзы арт къæдзæх-рæбын, йæ фарсмæ 
Сабийау фæллад фиййау æрфынæй. 
20. 9. 70 аз. 
Кадыл мæлгæйæ мæ хъиутæ нæ хæрын, 
Куысты æрызгъæлы къоппæй мæ хид. 
Донбыл — мæ хæдзар, фæндæгтæ йæм згъорынц, 
Уазæгæй никуы æмбæхсын мæхи. 
Адæмы фарны — æвидигæ исбон, ( 
Адæмы фарны мæ тыллæг уынын. 
Цас фылдæр дæттын рæдауæй мæ къæбæр, 
Уыйас, хæлæрттæ, хъæздыгдæр кæнын. 
22. 1. 70 аз. 
43 

Ацы фæндæгтæ мæ хонынц сæ фæдыл, 
Æмæ сыл араст дæн заргæ æз дæр. 
Фæлæ сыл, зонын, ныфсджындæрæй райсом 
Ацæудзæн дарддæр уæрагджын кæстæр! 
Ацы бæрзонд хæхты баззад мæ зæрдæ, 
Семæ фæхудын, нæ сæ кæныи хъаст. 
Фæлæ сæм, зонын, æрыгон фæлтæрæн 
Ноджы тыхджындæр уыдзæни сæ уарзт. 
31. 1.70 аз. 
Кэед хæлæгæй хорз лæгмæ мæлын* 
Кæд м-æ къухтæ дарын царды роны, 
Искæй.амонд халынмæ бæллын, 
Уæд мæ зæрдæ басудзæд зындоны. 
Кæд пыхсбынмæ асайын мæхи, 
Каед нæ риссын адæмау хъыг-боны, 
Гъе нæ калын фарны зиуы хид, 
Уæд мæ зæрдæ басудзæд зындоны. 
27. 12. 70 аз. 
44 

*## 
Нæ хæхты хъыг æмæ сæ цина :й 
Кæм нæу мæ рохст зæрдæ æфсæст!.. 
Æз сыл бæрзонд рындзæй сæумæйæ 
Æдзынæг ахæссын мæ цæст. 
Рæсугъд сæуæхсиды сырх базыр 
Мæ ныхыл авæрдта йæ тæлм. 
Æмæ мын райхæлдта мæ риуы 
Мæ сагъæсты къуыбылой фæлм. 
19. 4. 70 аз. 
3*3 
Æмбисæхсæвæй ахызт рæстæг, 
Дыккаг кæркуасæнтæ — хæстæг. 
Иæ фыны аныгъуылди бæстæ, 
Мæнæй та алыгъди хуыссæг. 
Уæууа, мæ зыны бардуаг чи у, 
Цы катай домы мæн, цы мæт? 
Æви мæ цæстыл уайыс, риуы 
Гъе гуыры ног æмдзæвгæ кæд?! 
19. 4. 70 аз. , 
45 

жжж 
Лæууы æгуыппæгæй Сæна-хох, 
Хуыссы йæ дæллагхъуыр æврагъ, 
Зыны хъуыдыйы фæд йæ ныхыл, 
Чындзау æм дары мæй цырагъ. 
Цыма йæ ивгъуыдыл, йæ сомыл 
Поэтау зарджытæ фыссы, 
Æмæ йын адæмы зæрдæмæ 
Сæ азæлд суадоиау бырсы. 
29. 12. 70 аз. 
Иæ базыртæ нæ хæхты сæрмæ 
Сæуæхсид айтыгъта уæрæх. 
Иæ сырх тырысайы пæр-пæрмæ 
Иæ мидбылты ныххудти зæхх. 
Уынын — æмбойны ссыгъд цырагъау 
Æртæхдзæст быдыртыл цъæх арт... 
Ныппæррæст ласта зарæг маргъау 
Мæ уды тугдадзинтæй дард. 
13. 8. 70 аз. 
46 

*** 
Мæ зæрдæ хатт вæййы æрхæндæг, 
Мæ зæрд хатт вæййы æнкъард, 
Фæлæ ныфсы тынты пырхæндæг 
Мæ сагъæстæ фæсуры дард. 
Æз арæх мастимæ фæбадын, 
Æз сисын тухæнты хъæрзын, 
Фæлæ уæ мидбылхудтæй, адæм, 
Æваст æрбайсæфы мæ зын. 
16. 6. 65 аз. 
***** 
Цы фестут, мæ ныфсы, мæ лæппуйы азтæ?.. 
Æндонæй уыл бакæнин сахсæн, 
Мæ зæрдæйы дуар уыл æхгæдæй фæдарин, 
Фæлæ уын нæй дымгæйау ахсæи. 
Цæмæн ма уæм бæллын, цæмæн ма уæм сидын, 
Уæ мысын мын дардæй цы хæссы? 
Уæддæр ма мын хатгай уæ ныгуылгæ хурæй 
Дыдзы рухс мæ риумæ ныккæсы, 
10. 10. 65 аз. 
47 

ж X к 
Æз — дур, æндон хæхты хъæбул дæн, 
Æнæ мæн иу гæиах дæр нæй. 
Фыдæй-фыртмæ æнусты рагъыл 
Галуантæ амайынц мæнæй. 
Фыцы мæ туг, æмæ мæ зæрдæ 
Цы ран нæ иыууадздзæн йæ уарзт, 
Фæлæ мæ чи фæхоны уазал, 
Гъеуый, бæгуы, нæ вæййы раст. 
18.8.70 аз. 
Бæргæ, нæртон дзырдты æхсарæй 
Мæ хъуыдытæ зæгъын куы зонин, 
Уæд ацы дунемæ мæ зардæй 
Æрфæны стъалытæ æрхонин. 
Бæргæ, нæртон дзырдты æхсарæй 
Мæ хъуыдытæ зæгъын куы зонии, 
Уæд ацы дунейыл бындзарæй 
Хæрамдзинады уидаг стонин. 
23.1.70 аз. 
48 

ж ж ^ 
Сывæллон у зæрдæйы зарæг, 
йæ цард —- сырх дидинæг —- дыргъдон. 
Фæзынд хъуыдыйы фæд йæ ныхыл, 
Зæгъы йæ чындзытæн хæрзбон. 
Уый скъоламæ цæуы фыццаг хатт, 
йæ разы —- ног фæндаджы даргъ. 
О, ахæццæ йыл уæд кæронмæ 
Æмæ йыл ма скъуырæд йæ къах. 
28.8.70 аз. 
I 
& * Ж 
Фæззыгон комулæфт æнкъаргæ 
Ныджджих и доны был чызгай... 
Кæд æй фæцагайдта мæнг ныхас? 
Кæд уарзонмæ фæци тæргай? 
Æви йыл сагъæстæ æфтауы 
Бæласæй рахауæг сыфтæр? 
Æви æрбалæууыд йæ зæрдыл 
Сæрдыгон стъалыджын нзæр?.. 
19.9.70 аз. 
4 Цæргæсы базыртæ 49 

ж & ж 
Зымæг барджынæй æрцыди, 
Хæхтæ, быдыртыл фæлгæсы. 
Уый йæ урс-урсид хъæццултæ 
Хæхтæ, быдыртыл æмбæрзы. 
Зымæг барджынæй æрцыди, 
Дурмæ дæр йæ уазал хъары. 
Фæлæ йæ бæрзонд æфцæгыл 
Тулдз æрдумæ дæр нæ дары. 
1968 аз. ( 
I * * 
& Ж Ж 
Мæнæн цы фæзæгъы мæ цин, 
Æз ууыл зарджытæ нæ фыссын. 
Мæнæн цы фæзæгъы нæ дзыллæ, 
Æз ууыл зарджытæ нывæндын. 
Мæнæн цы фæзæгъы мæ рис, 
Æз ууыл зарджытæ нæ фыссын. 
Мæнæн цы фæзæгъы цæф сæгуыт, 
Æз ууыл зарджытæ нывæндын. 
17. 12.70. аз. 
50 

* ж -ж 
Æз Къостамæ уалæ мæйау дард дæн. 
Æз цы дæн йæ кады фарсмæ? Мард дæн. 
Ехх, уæддæр мæ сагайы мæ зæрдæ,— 
Ехх, уæддæр фæнывæндын цыдæртæ... 
Æз æрмæст нæ цæуын искæй хуыммæ, 
Искæй фыст нæ фæлдахын зыгъуыммæ. 
Искæй фæсарц абадын нæ комын,— 
Уадз, мæ лæмæгъ уацмыс уа мæ номыл! 
24.12.70 аз. 
Ж Ж -Ж 
Æз лæгыл нæ рацæудзынæн сайдæй, , 
Æз зæгъын æргом ныхас хæларæн. 
У мæнæн лæджы хъысмæт мæ катай, 
Хъуамæ йын йæ сагъæстæ æмбарон. 
Бирæ бахæрд, дари дзаума уарзын, 
Цæй, цы сты? Нæ фæлæууынц мæ зæрдыл. 
Æз мæхимæ искæй ристæ райсын 
Кæд нымайын стыр хæрзты хуыздæртыл. 
23.6.70 аз. 
51 

ж ж ж 
Лæгмæ зæгъинæгтæ куынæ уа, 
Куынæ уа адæмы лымæн, 
Ныккæндау тархуызæй куы лæууа,— 
Цæмæн фæзынд, уæууа, цæмæн?! 
Куы сыста мигъуылæн нæ сæрмæ, 
Уæд-иу дзы хуры тынау хъар. 
Дæ царды райсомæй изæрмæ 
Дæхи нæ бæсты фарныл хъар! 
14.4.70. аз. 
^ Ж Ж- 
О хъазхъуыр, хурæнгæс чызджытæ, 
Уæ цагъар дæн адзалмæ æз. 
Куы зæгъат — амонды зынджытæ 
Дæ армыл Бобронæй æрхæсс. 
Уæларвмæ сисдзæни уæ уарзт мæн. 
Фæлæ... цы нæ фæвæййы, цы!— 
Куы зæгъат — мауал цу иæ хъазтмæ, 
Уæд уын фæсайдзынæн уæ дзырд. 
17,4.70 аз. 
52 

ж ж ж 
Мæ цъæхдзæст уалдзæджы тæмæны 
Мæ арт нæ дзыллæмæ хæссын, 
Æмæ мын рæстæджы гуылфæны 
Кæд искæй батавид йæ зынг. 
Кæд мын ыл дурзæрдæ лæг калы 
Фæсвæдæй, райгæйæ, цъыфдон, 
Уæддæр нæ бауыдзæн æвзалы, 
Кæндзæн цырендæр бонæй-бои... 
26.12.70 аз. 
\ 
Ж & К 
Æгуыппæг хæхты сæрмæ мигъæй 
Фæцæуы хърихъуппыты уаст. 
Æмæ гæмæх къуылдымы тигъæй 
Сæдæазыккон тулдз ныккаст. 
Иæ машинæйы дымгæ уайы. 
Тæхы гæрæм быдыртыл цин. 
Ныр заргæ зад тыллæг æфснайы 
Фæззæг — бæркадджынкъух æфсин. 
7.9.70 аз. 
53 

СÆРГÆНДТÆ 
Хуры уæрдоны 
Æмхуызон нæ бæстæй... 
Зар мыи, зар! 
Нæ мусонджы фарсмæ 
Райсомæй 
Æз уемæ дæи 
Тала 
Æвзонгдзииад 
Быдыр æмæ хох 
Æз дæр — бæлццон 
Мæн æркодтой... 
Иыфсы хъæлæс 
Кувын 
Æз фæцæуын 
Быдираг уадымс 
Ды кæм бамбæхстæ?.. 
Алæмæты зынг 
Куы мын, зæгъан 
Сау къæдзæхтæ 
Цард 
Богал 
Зæрдæйы уалдзæг 
«Куы кæиай,% мæ хæлар, дæ тухæиты хъыг.. 
«Фæндагыл цæугæйæ дыл миты хъæпæн...» 
«Булæмæргъ тъæллаигæй зары...» 
«Мæй æрбахызти мæ уатмæ...» 
36 
54 

«Фæлæмæгъ хурзæрины тын...» 
«Мæнмæ афонмæ сагъæсгæнгæйæ...» 
«Ливæй сау чызг æрцæуæд дæ рæзты...» 
«Быдыртæй хæхтæм — фæндæгтæ...» 
«Гъей, мæ емылыкк, цы фæдæ?..» 
«Бæстæ рызт, кæуын, дзыназын...» 
«Лрв та йæ мнгътæ лæмары» 
«Сывæллæттæ æмæ бæлæттæ...» . 
«Нæ горæт бафынæй фæлладæй...» 
«Мæ фыд мæ сфæлтæрдта тымыгъты...» 
«Иæ зæххыл адардтон "мæ гутон...» 
«Мæн фæфæнды...» 
«Чидæр арвы стъалыджын къуырф арынг 
«Кадыл мæлгæйæ мæ хъиутæ нæ хæрын...» 
«Ацы фæндæгтæ мæ хонынц сæ фæдыл...» 
«Кæд хæлæгæй хорз лæгмæ мæлын...» 
«Нæ хæхты хъыг æмæ сæ цинæй...» 
«Æмбисæхсæвæй ахызт рæстæг...» 
«Лæууы æгуыппæгæй Сæна-хох...» 
«Иæ базыртæ нæ хæхты сæрмæ...» 
«Мæ зæрдæ хатт вæййы æрхæндæг...» 
«Цы фестут, мæ ныфсы, мæ лæппуйы азтæ...» 
«Æз —- дур, æндои хæхты хъæбул дæн...» 
«Бæргæ, иæртои дзырдты æхсарæй...» 
«Сывæллон у зæрдæйы зарæг...» 
«Фæззыгои комулæфт æикъаргæ...» . 
«Зымæг барджыиæй æрцыди...» 
«Мæиæн цы фæзæгъы мæ цин...» 
«Æз Къостамæ уалæ мæйау дард дæн...» 
«Æз лæгыл нæ рацæудзынæн сайдæй...» 
55 

«Лæгмæ зæгъинæгтæ куынæ уа...» ... 52 
«О хъазхъуыр, хурæнгæс чызджытæ...» — 
«Мæ цъæхдзæст уалдзæджы тæмæны...» . 53 
«Æгуыппæг хæхты сæрмæ мигъæй...» — 
Юрнй Аршкови? Т и г и 9 в 
КРЫЛЬЯ ОРЛА 
С т и х и 
Редахтор С 3. Хугаев 
Художник Т. А. Кокаев 
Художественный редактор У. К. Кануков 
Техни4еский редактор Е. У. Датприева 
Корректоры 3. М. Тхапсаева, М. Г. Гадзалова 
В №132 
Сдано в ’ набор 12-Х-1976 г. Подписано к печати 20-1-1977 г. 
Формат бумаги 60х901/32. Печ. л. 1,75. Усл.-п. л. 1,75. Учетио-изд. 
листов 1,40. Тираж 1000 эка. За*аз 1« 11699. Изд. №78. Цена 14 к. 
Вум. тип. Н2.Ш 00235. 
Издательство «Ир» Управления по делам издательств, полнгра- 
фии.и книжной торговли Совета Министров СО АССР, г. Орджо- 
никидзе, ул. Димитрова, 2. 
Книжная типография Управления по делам издательств, поли- 
графии и книжной торговли Совета Ыинистров СО АССР, г. Орд- 
жоникидзе, ул. Тельмана, 16. 

I 
Аргъ 14 кап. 


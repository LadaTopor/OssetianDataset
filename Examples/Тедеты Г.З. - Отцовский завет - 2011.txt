Тедеты Герас 

Тедеты Герас 
ФЫДЫ 
ФÆДЗÆХСТ 
(роман) 
ЦХИНВАЛ 
ДОМ ПЕЧАТИ 
2011 

84 (Осет.) 7-4 
Т11 
Т 11 Тедеты Г. 3. - Отцовский завет. Роман - Цхинвал, 
Дом печати РЮО, 2011. 
18ВЫ - Издательский №2 © Тедеев Г.З. 2011 
© Дом печати РЮО, 2011 

Редакторæй 
Зынаргъ чиныгкæсæг! Дæ къухмæ цы чиныг райстай, уый 
дыууын азæй фылдæр æнхъæлмæ каст рухс фенынмæ ра- 
уагъдад «Ирыстон»-ы. Æниу, канд ацы чиныг нæ, фæлæ ирон 
фысджытæй бирæты уацмыстæ уыдысты ахæм уавæры. 
Ацы фæстæзады хъуыддаг рауагъдады аххос бæргæ нæ уыд. 
Рæстæг æмæ хæццæ дуджы азарæй æрбакъуындæджытæ сты 
чысылнымæц адæмты фысджыты æмæ рауагъдадты уавæртæ 
дæр. Фæлæ ныр уавæр фæивта. Республикæ Хуссар Ирыстоны 
хæдбардзинад банымайыны фæстæ ацы фарстытæ сындæггай 
скъуыддзаггонд цæуынц. РХИ информаци, бастдзинад æмæ 
массон коммуникациты фæдыл комитет ссардта фæрæзтæ, 
цæмæй чингуыты рауагъдад йæ куыст рауæрæх кæна. 2011 азы 
рауагъдады нывæстмæ хаст æрцыд дзæнæттаг Тедеты Герасы 
роман «Фыды фæдзæхст» дæр. 
Тедеты Герас уыд канд зонадон кусæг нæ, фæлæ ма арæхст- 
джын прозаик дæр. Активон куыст кодта фæсивæды хъомыл 
кæныныл, ирон æвзагзонынады фарстыты фæдыл. 
Хуссар Ирыстоны Паддзахадон институты доцент, филоло- 
гон зонæдты кандидат Тедеты Зурабы фырт Герас райгуырд 
хурджын Къахеты. Тынг хорз зыдта Къахетæн йе ’рдзыхъæд, 
йæ равæрд, уæлдайдæр та ирæттæ цы бынæтты цардысты, 
уыдонæн. Уарзта, йæ уацмысы кæй æвдисы, уыцы бæсты 
цард. Адджын ын уыдысты йæ æрдз, йæ дон, йæ уæлдæф. Цы- 
мыдисаг ын уыдис йæ адæмы цард. Афтæ вæййы, адæймаг, 
уæлдайдæр та фыссæг, гомзæвæттæй фыццаг цы зæххы ри- 
уыл ауайы, уый йын ныййарæгау адджын куы вæййы, уæд. 
Чиныгкæсæг æнæрахатгæ нæ фæуыдзæн, автор хорз кæй зыдта 
йæ адæмы этнографи, сæ цардыуаг, æмæ зæрдæбынæй архайд- 
та уыцы миниуджытæй йæ уацмыс схъæздыг кæныныл. Рома- 
ны дзырдæуы Къахетгомы цæрæг ирæтты цардыл, уырдæм сæ 
ныллыгъды дугыл, афтæ ма колхозон арæзтадæн цæлхдуртæ 
чи æвæрдта, уыцы къласон знæгты ныхмæ тохы хъуыддæгтæ. 

Автор сæйраджыдæр уацмысы æвдисы дыууæ цардбæллон 
уды æмахастытæ. Номхуындæй та Уарзет æмæ Муккайы сыгъ- 
дæгуарзондзинад. Адон сты сæйраг архайджытæ. Хæсты размæ 
скъоладзаутæ, стæй та - хæсты фæлтæр. Цымыдисаг сты сæ цар- 
ды хабæрттæ... Æгъуыстаджы уарзт æмæ сæ хъизæмайраджы 
цард æркодтой уыйонг, æмæ сæ аивын бахъуыд сæ нæмттæ 
æмæ мыггæгтæ... Фæстагмæ, бирæ азты фæстæ фембæлынц 
дыууæ уарзæгой уды, фæлæ сын уыцы фембæлд ссис траги- 
кон. Уарзет амары Муккайы. Тæрхоны рæстæджы сбæлвырд 
вæййынц бирæ хабæрттæ, æмæ сæйраджыдæр та роман «Фы- 
ды фæдзæхст» цæмæн хуыйны, уый... 
Тедеты Герас ирон чиныгкæсæгæн бирæ зæрдæмæхъаргæ 
уацмыстæ балæвар кодта. Уыд цалдæр чиныджы автор. «Æнæ- 
зонгæ фыды фыстæг», «Фæлывд цардвæндаг», «Æз æмæ мæ 
бинонтæ», «Йæ сæрвæлтау», «Сусæг уарзт», афтæ ма бирæ аив 
радзырдтæ æмæ очерктæ. Йæ уацмысты фылдæр хай фыст у 
нæ дуджы адæймаджы, ирон фæсивæды удыхъæдыл, бинон- 
ты цардыл, моралон-этикон миниуджытыл. Йе сфæлдыстадон 
тæмæны куы уыд, уæд йæ цардбæллон риуы йæ уарзæгой зæрдæ 
йæ кусынæй æрлæууыд. Дызæрдыггаг нæу, Герасы æгъатыр 
мæлæт æнæрæстæджы не ’хсæнæй куы нæ атыдтаид, уæд ма 
йын дзæвгар кæй бантыстаид ирон нывæфтыд литературæйы 
къæбицмæ уæзгæ хуынтæ æрбахæссын. Афтæ ма йын зонадон 
куысты дæр кæй уыдаид егъау æнтыстытæ. 
Остьаты Алан 

ФЫЦЦАГ ХАИ 
Æнкъард,хъуынтъыз бон. Сау, мылазон мигътæарвы лæгъз 
буарыл зивæгæй лæсыдысты. Бæстæ - æмыр. Æрмæст ма 
Апены иугæндзон «шыф-шыф» хъуысы. Йæ былтыл иу 
æвзонг сылгоймаг рацæуы. Бæгъæмвад. Сæрыхъуынтæ - уæгъд- 
калд. Æвæццæгæн сывылдзджынаг у. Уыцы хъæу уæлæ уæлдæр 
ис, Апены былыл, Цыма йын а-зæххыл цæуыны бар нæй, сыл- 
гоймаг ахæм хуызæнæй цæуы доны былтыл. Уыцы арф былæй 
ахауынæй дæр нæ тæрсы! 0, о, цæрæнбонты бирæ тæригъæдтæ 
бакодта ацы дон. Ныр дæр йæ тæккæ фыдуагыл у. Дысон- 
бонмæйы къæвда та йæ сæрра кодта. Къултыл, къæдзæхтыл 
хойы йæхи. 
Цæуы сылгоймаг... Доны лакъонгъуыз уылæнтæм ныццавта 
йæ фæлмас цæстытæ. Афтæ йæм зыны, цыма дзы доны æрра уы- 
лæнтæ тæрсгæ кæнынц æмæ, кæрдинаг хуымы цъырцъырæгтау, 
кæрæдзи сæрты гæппытæгæнгæ уымæн згъорынц размæ. 
Æппынфæстаг раскъуыны сылгоймаг йæ цæстытæ донæй. 
Иæ хъæбысы, нарст цæнгтæй цæлхтыхт цы ноггуырд сывæллон 
æркодта, ууыл сæ æрхæссы. Риумæ йæ тынгдæр æрбалхъивы, 
цыма йын донмæ ахауынæй тæрсы. Кæсы йæм... Сывæллоны 
хæмпус цæсгомыл хуры лыстæг тын хъазы. Диссаг! Бæстæ 
æмæхгæд куы у сау фæлмæй, уæд æм кæцæй кæсы хуры цæст? 
Сылгоймаг уæззау схаста йæ цæст хуры тыны фæдыл. Арвы 
риуыл ауыгъд чъизигъуыз, бæзджын гауызы лæзæрдæй ху- 
ры цæст гуыдзицц кæны. Уысмæмгъуыдмæ. Стæй хуры цæст 
бæзджын мигъты æхсæн балæст... 

^ 
Тедеты Герас 
Сылгоймаг сабыр æруагъта йæ цæстытæ уырдыгмæ. Мæнæ 
та сывæллоны хæмпус цæсгомыл фæстæмæ хуры цæст хъазы. 
0, гормон фæуай, цы хур дæ! Цы æмбæхстытæ кæныс?! Зæрдæ 
ницæуылуал лæууы. Æрдз дæр нырхæндæг, ныммыр. Галиуыр- 
дыгæй - диссаджы хъæды къох. Бирæ адджын уысмытæ дзы 
æрæййæфта сылгоймаг уыцы дуджы... Æмбисонды рæсугъд 
бынæттæ!.. Æгъуыстаджы зæрдæмæхъаргæ зæрдтытæ-иу дзы 
хъуыст. Ныр... 
Сылгоймаг цадæггай йæ кæуынвæллад цæстытæ рахаста 
хъæды къохы ’рдæм. Сыфтæрæмбæрзт бæлæстæ, марды уæлхъус 
лæууæг саударæг устытау, æдзæмæй, саудалынгæй лæууынц. 
Зæрдæ суынгæг. Фæнды йæ кæддæрау куы фемæхсиккой 
йæ цæссыгтæ. Куы та йын раласиккой йæ зæрдæйы чъизитæ, 
згæтæ. Æвидигæ цы ис! Ныххус, ныххуыскъ йæ цæссыджы цæдж- 
джинаг. Æппынфæстаг дзы, тыхлæмарæгау, кæцæйдæр бæрцæй 
дыууæ цæссыджы ралæдæрст. Даргъ цæстыхауты цъуппытыл 
ацауындзæг сты, стæй расхъиудтой. Мæллæг уадулты къуып- 
пытыл сæ тъæпп фæцыд æмæ фæлурс рустыл рафæд кодтой 
дæлæмæ. 
Цæуы сындæггай сылгоймаг... Йæ размæ нымдзаст, фæлæ 
уынгæ ницы кæны. Рæстæгæй-рæстæгмæ сывæллонмæ æркæсы. 
Мæнæ æрхæццæ йæ уарзон сусхъæд бæласмæ. Дзæнæты 
бынат! Цъæх-цъæхид нæуугауызы хуызæнæй лæууы. Бирæ 
хæрзиуджытæ дары йæ зæрдыл ацы бæласæй. Йæ гуыл- 
мыз сыфтæрты уæздан сусу-бусумæ йын бирæ фехъуыста. Ам 
ын загъдæуыд фыццаг хатт «уарзын дæ!» Ныр... ныхъхъус, 
нырхæндæг бæлас. 
Æркаст та сылгоймаг сывæллонмæ. Уый йæхицæн æнцад- 
æнцойæ фынæй кæны. Уый ницы мæт ис. Нæ, мæт кæндзæн, 
куы райхъал уа, уæд. Дзидзи куы ’рцагура, уæд. «Æз йæ сафæг 
дæн? Уый та - мæн...» - ферттывта йæ сæры. - «Ацу, афардæг 
у!..» - йæ хъусы цыдæр æмыр хъæлæсæй сыбар-сыбур кæны. 
Фынæй сывæллоны хъавгæ цъæх нæууыл æрæвæрдта сыл- 
гоймаг. Донмæ ныккаст. Тæккæ хуыдымдæр ран. Абухы, дзы- 
назы, зилахар кæны йæ мидбынаты знæт дон. Тас уадзы сыл- 
гоймаджы. Фæлæ цы!.. Ам дæр ыл хуыздæр бон нæй. Худинаг 
ын ныххæцыд йæ хурхыл. Хæрдмæ скæсын æй нал уадзы Нæ, 
фæлтау... Хæстæг, зæгъ, нын у, хицон... Фыдæбоны хæстæг уын 
уæд ныр. Райгондæй-иу цæр ныр дæ хæдзары... Райгондæй 

ФЫДЫ ФÆДЗÆХСТ 
^А 
нæ - фыдæбонæй. Ды... ды лæуу ам... хъæбул... Ды цæр... Ды ни- 
цы аххосджын дæ. Улæф ацы бæласы бын. Адджын фынæй дзы 
фæкæн. Адджын фынæй, цалынмæ стонг кæнай, уæдмæ. Стæй 
дæр-иу бирæ ма фæку, ма-иу ку, ма... 
...Сылгоймаджы хъустыл æцæгæй ауад сывæллоны кæуын. 
Гæзæмæ фынфенæгау. Фæлæ йæм рæстмæ нал фехъуыст... 
* * * 
Уыцы бон суанг изæрмæ хуры цæст нæ разынд. Æрдз хъуын- 
тъыз, æрхæндæгæй фæлæууыд. 
Æризæр. Сывылдзджыны хъæуæй иугай цырагъы рухсытæ 
ракалд. Ацы хъæу ам, Апены былыл фыдæлтæй фæстæмæ цæ- 
рынц. Рагæй фæнд кæнынц ардыгæй æндæр ранмæ алидзын, 
фæлæ сын нырма дæр нæ бантыст. Æвæццæгæн хингонд фе- 
сты. Апенæй сæ уд рагъæнмæхизинаг ссис. Къæвдаты раивылы, 
ракæлы сæ хуымтыл æмæ сын сæ халсар гæныстон фæкæны. 
Ныр дæр та дысоны къæвдайы тынг раивылд. Фæлæ ацы 
хатт сæ хуымтæ аирвæрзтысты. 
Сывылдзджыны цæрджытæ изæры куыстытæ кæнынц: чи 
дон хæссы, чи суг сæтты, чи та фос æфснайы. 
Хъæугæрон, къæдзæхы рæбынæй уазал суадон лæдæрсы. 
Ам хъæуы чызджытæ сæ донгæрзты уæлхъус кæрæдзийæн сæ 
уарзæтты кой арæх фæкæнынц. Хыссæкъух æфсин дæр дзы, 
тагъдыл донмæ рауайгæйæ, æндæр сылгоймæгтимæ дам-дум- 
тыл дзæвгар рæстæг алæууы. Ныр дæр та дзы дæлæ æртæ сый- 
гоймаджы зæрдиаг сусу-бусу кæнынц. Раджы æрталынг... фæлæ 
нæ тагъд кæнынц. Æнæхъæн гарзы йас гогын йæ былтæй кæлы 
цыхцыры раз. Уый райсынмæ дæр сæ не ’вдæлы. 
- Дысон, дам, мæзæрдыйæ сæхимæ нал уыд! 
- Ахæмтæн фыддæртæ æнтысы. Уæдæ дзы мах дуджы дæр 
уыд рæстæджытæ!.. Æдзæсгом!.. 
- Уæд дын... уæд уын уæ хъæбултæ цæрой, сымах æй искуы 
уæхимæ дæр куы ныдздзурат, фæлæ, дам, æй, мæзæрдыйæ, йе 
’фсымæр хæдзармæ нал уадзы... Саубон мыл, дæлæ æрбацæуы... 
Дам-думгæнджытæ иу зæрондгомау сылгоймагæй фæтарс- 
тысты. Фæцæуæг сты. Зæронд ус цыдæр фæдисы цыд æрбакæ- 
ны. Суадоны цæгаты ’рдыгæй, хохы фахсыл, зæрватыччы ахсто- 
нау, цы ныллæгæвæрд, зæхбын хæдзар бабукъ, уымæ сарæзта 
йæ ных. 

^^ 
Тедеты Герас 
Уым цард Салтыты Афæхъо. Мæрдты рухсы бадæд. Куыст- 
уарзаг, æнæхин лæг æй хуыдтой. Ацы иумæйаг цард нæма 
æрцыд, æфтæ йæ рæсугъд бинойнаг Нуси баззад идæдзæй йæ 
дыууæ æнахъом сабиимæ. Хистæр фырт - Мукка, кæсдæр, чызг - 
Альда. Сылгоймаг нал смой кодта. Сылон сæрæй йæ сидзæрты 
се ’ххæст кармæ ракодта. Альда - хæрзконд куринаг чызг - ныр 
дæр бады уартæ цырагъы рухсмæ æмæ чиныг кæсы. Мад - урс- 
дадалиджын - пирæныл сæхъис пиры. Æрмæст лæппу нæ зы- 
ны. Мад æмæ чызг ныр цалдæр мæйы иунæг сты. 
- Ам стут, цы? - уыцы фæдисыуайæг сылгоймаг сæм ба- 
дзырдта кæртæй. 
Альда йæм рауад. 
- 0, уый Ребо куы дæ, мидæмæ нæм рацу. 
- Мидæмæ мæ не ’вдæлы. Абон Уарзетыл дæ цæст никуы 
схæцыд? 
- Абон нæ, фæлæ йæ дысон изæр дæлæ Нушкъитæм бацæугæ 
фæдтон. Мемæ кæд уыд, уæд уыдис хæлар. Ныр мæм хæстæг нал 
лæууы, - азымджыны хъæлæсыуагæй фæцис йæ дзырд Альда. 
- Æз æй абæрæг кæнон, мæ зæрдæ йæм æхсайы. - Ребо 
фæстæмæ фæцæуæг. 
- Фæлæу, æз дæр демæ ауайдзынæн, æхсæв у ныр, - хæдзармæ 
фездæхгæйæ, сдзырдта Альда. 
Йæ мадæн загъта хъуыддаг. Уый йæ пирын фæуагъта. Арф 
хъуыдыты аныгъуылд. Йæ фæлурс, æнцъылдтытæ цæсгом 
æгасæй дæр сау афæлдæхта. 
- Æз тагъд фездæхдзынæн. Ребоимæ ауайон, - йе уæхсчытыл 
цыдæр уæлæфтау æрæппæрста æмæ рахызт чызг. 
- Рынчындонæй куы сæздæхт, уæд æй лæппу хæдзармæ нал 
бауагъта, - тагъд-тагъд цæугæйæ, тыхстгъуызæй дзуры Ребо. - 
Æз æм куыннæ хæцыдтæн, фæлæ мæнмæ кæм хъусы! Чындз 
дæр, йæ усæй дын зæгъын, нæ мæ хъæуы йæ тæригъæд - бирæ 
йын фæдзырдта. Фæлæ марадз зæгъ, къæрттæй цъула не ’ппа- 
ры. Сымах дæр, зæгъ, уый фæдыл арвитдзынæн. Иу-дыууæ 
æхсæв æй дæлæ мæ хомæ арвыстон æд сывæллон. Æнхъæлдтон, 
нырма дæр уым ис. Ныр мæм чысыл раздæр мæ хо схæццæ, ды- 
сон, дам, æй нæ лæг расырдта. 
Альдайæн йæ зæрдæ уынгæг кæны. Тæригъæд кæны йе ’мкар, 
йæ хæларæн. Рамæсты йæхимæ, йе ’фсымæрмæ... йæ мадмæ... 
- Ныр ма мæ къухы куы æрæфтид, - дарддæр дзуры кæугæ- 

ФЫДЫ ФÆДЗÆХСТ 
^л 
мхасæн Ребо. - Мæ сонт сылыстæг искæй къуымты цæмæн 
хъуамæ рахау-бахау кæна. Иу хицæн уатмæ йæ бакæндзынæн 
æмæ æз дæр йемæ цæрдзынæн. 
- 0, Садул! - бадзырдта Альда. 
Хъæрмæ рауад Нушкъи. 
- Уæд дын мæ сæр амæлæд, Нушкъи, мæ чызг сымахмæ ис, 
мæзæрдыйæ! - сдзырдта Ребо. 
-0, ам... 
Мады зæрдæ барухс. Сцин кодта Альда дæр. 
- Æрмæст нæм иу æхсæв фæцис, дысон, - дарддæр дзуры 
Нушкъи. - Райсом ацыд. Нæ зонын - кæдæм. Уæ мæрдтыстæн, 
сымах йедтæмæ никуы никæуыл ницы æрцыд! - баздæхт ныр 
Ребомæ. - Иратаманы фæтк сымах æвæрут, уанцон нæу! 
- Йæхимидæг та ахъуыды кодта: «Уæд мын уæ сæры хъæбæр- 
тæй фæхъæрзут, джидзæггæгтæ, мыггагсафтæ...» 
- Райсом нæ лæг цыдæр сдзырдта... - дзуры дарддæр Нуш- 
къи, - йемæ... æвæццæгæн, æм уый фæхъыг каст æмæ... - йæхи- 
цæн та загъта: «Уæд сæйут æмæ нæтут уæ лæппынджын га- 
дзайы уын мæ хæдзары куы дарин?» - Цом-ма уалæ Уардантæм 
суайæм, уыдоны ’рдæм фæцæйцыд, - балхынцъ кодта Нушкъи 
йæ ныхас, æмæ семæ йæхи фæфыццаг кодта. 
Уардантæ цæрынц хъæуы сæр, Апены былмæ хæстæг. 
Рæстæмбискар лæг Уардан æцæгæй федта Уарзеты æд сы- 
вæллон абон райсом. Йæ зæрдæ фæкъæпп кодта лæгæн. Фæс- 
хъæуырдæм фæцæйцыд æнкъард, ссæстгъуызæй. Чызджы 
зæрдæ... Уæд та... Зынг зæгъынæй ком нæ судзы. Сылгоймæг- 
тæн не схъæр кодта, Уарзеты Апены ’рдæм цæугæ кæй фед- 
та, уый. Æрмæст сын загъта, абон æй райсомæй хъæууынджы 
сцæйцæугæ федта. Рацыд семæ. Æхсæв у, сылгоймæгты иу- 
нæгæй куыд ауадза! 
Мады ныккæуынмæ бирæ нал хъæуы. Фæлæ нырма йæ маст 
уромын фæразы. 
- Фыдæбон уын кæнын, - æфсæрмдзæстыгæй дзуры Ребо. - 
Фæлæ мын æй ныббарут. Дæлæ, зæгъын, нæ бинонтæм дæр куы 
фæхабар кæниккам. Лæппутæ дыууæ дæр уым сты ныр æмæ... 
Араст сты агурджытæ хъæуыбынмæ. 
- Саубон мæ куыд баййæфта, ме ’намонд сонт сылыстæг! - 
йæхицæн хъынцъым кæны мад. 
Æмбæлттæ йын ныфсытæ æвæрынц. Фæлæ мады зæрдæ!.. 

12 
Тедеты Герас 
Уымæй ницы бамбæхсдзынæ, алцы зоны. Цыдæр æвирхъау ха- 
бары æрцыды разæнкъарæн æй æвдæрзы. Фæлæ цæстмæ нæ 
сæтты йæхи. 
Альда дæр иннæты уæлдай тынгдæр нынкъард, нырхæндæг. 
Йæ хорз хæлар у Уарзет. Æрмæст уый тыххæй? Нæ... Мæгъа... 
Ребомæ хæстæг цæуы Альда. Фæнды йæ, исты зæрдæфæ- 
лæууæн ныхæстæ йын куы зæгъид, фæлæ йæ ныфс нæ хæссы. 
Азымджын хаты йæ разы йæхи Альда. Цыма йæм ацы тæккæ 
уысм туджджыны цæстæй кæсы Ребо, афтæ йæм зыны. 
...Ребо йе ’мбæлтты уынджы фæуагъта. Тагъд-тагъд ба- 
хызт рæсугъд, биноныг арæзт кулдуарæй. Дыууæ уæладзыгон 
хæдзармæ схызт. 
- Уæлæмæ-ма сыстут, уæлæмæ, уе сæфтмæ уын æрцæуой 
дæлæ уыцы адæм, уе ’намонд хо никуы ис æмæ йæм æддæмæ 
акæсут! - сырдиаг кодта мад йæ фырттыл. 
Бинонтæ кæрæдзимæ фæрсæджы каст бакодтой. 
- Марадз, Агуыбе, цырагърухсытæ скæн, - сдзырдта хистæр 
æфсымæр, фидæрттæконд бæзæрхыг лæппу-лæг. 
- Саукуыдз, ма та-иу æм хыл кæн, - фæдзæхсы хистæр æфсы- 
мæры йе ’мкъай Марго. 
Цырагърухсытимæ ныппырх сты хъæуыл. Хæдзари-хæдзар 
зилынц, агурынц. Чи сыл амбæлы, уый дæр та семæ бамбал 
вæййы. Базмæлыд хъæу. Фæлæ Уарзет зынæг нæй. 
- Оу, куыд æнамонд боны гуырд фæдæ, мæ цæрæццаг хъæ- 
бул! - марой кæны мад. 
Тас бацыд æфсымæрты дæр. Ныхъхъус сты фæдисы иннæ 
адæм дæр. Æвирхъау хабары æрцыды разæнкъарæн хатынц 
сæхимидæг. Иу дывыдон арты та Альда судзы. Нæ хъынцъым 
кæнын уæнды, нæ исты зæгъынмæ хæссы йæ ныфс. 
Кæдæм ма фæцæуой, кæм ма йæ бацагурой фæдисонтæ? 
Уæвгæ, алкæмæн дæр сæ йæ зæрдæ Апены доны ’рдæм бæргæ 
æхсайы, фæлæ сæ йæ хъуыды æргом зæгъынмæ йæ ныфс ни- 
чи хæссы. Ахæм æбуалгъ тæригъæдтæ бирæ бакодта ацы дон. 
Æгас хъæу дзы тарст у. 
Æппынфæстаг иу æнахъом лæппу кæцæйдæр фæзынд. 
- Æз абон райсом Хепаты хæйтты сæрмæ мæ хъуг агуырд- 
тон, æмæ æз уым Апены былыл федтон Уарзеты лæугæ, йæ къу- 
хы уыд цыдæр тыхтоны хуызæн. Адæм ныххæррæтт кодтой 
уыцырдæм. Кæй зæгъын æй хъæуы, чызг уым нал уыд. Æрмæст 

ФЫДЫ ФÆДЗÆХСТ 
0^Г\ 13 
ма дзы сæййæфтой доны былыл нысанæн цы дыууæ дзабыры 
ныууагъта, уыдон. Мад куыддæр дзабырты ауыдта, афтæ зæрдæ 
къултыл йæхи ныххоста. Цæстытæ атарытæ сты. Сæнт богъ 
фæкодта: «Оу, ме ’намонд хъæбул!» Дзабыртыл дæлгоммæ ных- 
хауд. Иннæ сылгоймæгтæ дæр сæмбу кодтой. Нæлгоймæгтæ сæ 
сæртæ æруагътой. 
Æфсымæртæн ма цы æмбарын хъуыд, сæ иунæг хо Апены 
амæттаг йæхи кæй бакодта, уый. Саукуыдзы зæрдæ суынгæг. 
Ныртæккæ иу цыргъагæй йæхи кæрдихгай куы скæнид, уый 
йæ бафæндыд. Фæлæ дзы æрмæст уый азым дæр цас уыд? Нæ 
уыд уыцы хъуыддагæн кæнæн... æмæ цы бакодтаид! Æрмæст 
гæххæтт. Фыстæг дзы ма хъуамæ бааууон кодтаид Саукуыдз йæ 
хойæ. Комкоммæ йын æй йæхимæ радтын хъуыд... 
-Агуыбе, цырагърухсытæ!.. Доны ныххизæм. Иутæта былгæ- 
рæтты агурæнт. Чизоны йæ искуы былмæ аппæрста. 
Æхсæв-бонмæ хъæуы фæсивæд сæхи æнцад не ’руагътой. Су- 
анг ма дыккаг бон дæр не ’рцыдысты хæдзармæ. Дон-дон, нæ 
зонын, кæйонг ахæццæ сты! Фæлæ никуы æмæ ницы. Йæ мард 
дæр нал разынд, йæ мард, мæгуыр! Ивылд дон! Цæмæйзон кæм 
уидæгты ’хсæн æй банадта, кæнæ йæ кæм змисы бын фæкодта. 
Уарзеты æнамонды хабар æнæхъæн комбæстыл айхъуыст. 
Алыгъуызон дам-думтæ кодтой: «Цымæ йæ сывæллоны та цы 
фæкодтаид? Уый дæр ома...» «Салтытимæ ма студжджынтæ 
уой!», «Æмæ дзы Салтытæн сæхиуыл хуыздæр бон акодта! Кæм 
ис алæ-ма сæ лæппу?». 
Саукуыдз сгуыхты боны æцæг æргом расидтис, зæгъгæ, мын 
Салтытæй мæ зианы тæфтыл куыд ничи æрцæуа, афтæ. 
Æгъдау куыд амыдта, афтæ фæхъынцъым кодтой адæм зиа- 
ныл. «Бавæрдтой» мард, уæдæ цы уыдаид. Афтид ингæны сагъд 
цыртыл ныффыстой: «Сагкаты Сандойы чызг Уарзет, 1923 - 
1941 аз». 
* * * 
Нуси æмæ Альдайы тынг фæндыд, Уарзеты сæфтыл куы 
фæхъынцъым кодтаиккой, сæ зæрдæйы рис, сæ зæрдæйы тып- 
пыртæ куы суагътаиккой. Фæлæ сын Саукуыдзы фæдзæхстмæ 
цы æнæбайхъусгæ уыд! Адæм Саукуыдзтæм сæ цæссыг калд- 
той, сæ кæрты, мыдыбындзытау, æмæзмæлд кодтой, Нуси та 

14 
Тедеты Герас 
æхгæд дуарæй бадт. Æнахуыр уæззау хъуыдытæ сæрымагъз 
цъист кодтой. Куыд сæм бацæуа, цы цæсгомæй!.. Ма сæм ба- 
цæуа, Уарзеты сæфтыл йæ цæссыг ма фæкала, уый дæр нæ ба- 
ры йæхицæн. Ардыгæй - ардæм!.. Цæрæнбонты Ребоимæ ад- 
джынæй фæцардысты. Æмæ ныр гъа! 
Альда йæ мады уавæр куыннæ хатыд. Рафт-бафт кодта уый 
дæр, тыхсти, æддæмæ-мидæмæ кодта. Цæссыгкалгæ-иу акаст 
Саукуыдзты кæртмæ. Æрбаздæхт та-иу. Де ’гæр калай Сау- 
куыдз! Альдайы аххос дзы цы ис!.. Сæхæдæг... Цы уыдысты, уый 
сæхæдæг... 
Кардзыд лæг Уардан Афæхъоты кæрты цурты рацæйцыд 
зианмæ. Альдайы сæ кæрты афтæ рафт-бафтгæнгæ федта. Фæ- 
тæригъæд ын кодта æмæ ныххатыд Саукуыдзмæ: 
- Фыдæлтæй фæстæмæ иу хæдзары хуызæнæй фæцардыс- 
тут, мæ хур акæнай... Зонд амоныныл дын нæ ныллæудзынæн, 
дæхæдæг æмбаргæ лæг дæ... фæлæ аив нæу... Æрбауадз сæ дæ 
зианмæ. Райгæ дыл, миййаг, нæ фæкодтой. Дæлæ сæхи куы ба- 
хордтой, гормон! 
- Гъай-гъайдæр, афтæ хъæуы, Саукуыдз, - йæ ныхас бап- 
пæрста хъæуы иууыл хистæр зæронд лæг Парса дæр, - раздæр- 
иу дыууæ лæджы туджджынты æхсæн куы бацыдысты, уæд 
сын цы æнæбафидаугæ уыд. Афтæ амыдта æгъдау. Æмæ сымах 
астæу та ахæмæй... хуыцау зоны... 
- Куы зæгъын, - Уардан та ног айста ныхас, - дæхицæн дæр 
номы хос нæ фæуыдзæн. Æнæхъæн комбæсты нымад лæг дæ. 
Æфсæрм дæ кæнынц дæ хъæубæстæ. Хъæуы хистæр дæ, мæ хур 
акæнай. Уæдæ районы хицæутты раз дæр... Нæ дыл æмбæлы... 
ахъуыды-ма кæн... 
Саукуыдз сындæг хъуыста. Йæ хъæуы хистæр зæронд лæгты 
ныхас æм цыма бахъардта, фæсаст. 
- Æфсæрм уæ кæнын, мæ хъæубæстæ, бæргæ... Фæлæ цы 
кæнон... Чызг æрбацæуæд... Ус... Усы мын мæ цæстæн ма фенын 
кæнут... 
Зæронд лæгтæ кæрæдзимæ бакастысты. Афтæ тынг æм цæ- 
уыл сфыдзæрдæ? Ницыуал ын загътой. 
... Нусийæн, Реботæм цы абадтаид, уый ад ницы кодта. Æмæ 
сын уыцы хæлардзинад рагæй цæуы. Сæ сæрыхицæуттæ дæр ма 
гас куы уыдысты, уæдæй фæстæмæ. Афæхъотæ сæрхъуаг, цы- 
быркъух бинонтæ уыдысты. Сидзæрæй схъомыл Афæхъо. Йæ 

ФЫДЫ ФÆДЗÆХСТ 
15 
цæрæнбонты хъæзныджыты фосы фæдыл фыййауæй фæцыд. 
Цард ыл нæ хæцыд. Мады Майрæмæй дæр арфæгонд нæ фæцис 
Афæхъо - фæсбайдианы онг ын зæнæг дæр нæ цыд... 
Сандотæ та фæрæзджындæр уыдысты. Сандо Афæхъойæн 
къухылхæцæг уыд, уымæ гæсгæ сæм сæ хъус дардтой алцæмæй 
дæр. 
Афæхъойы фæзианы фæстæ Сандомæ дæр уайтагъд паддза- 
хы æфсадмæ æрсидтысты. Цæуыны къахыл куы ныллæууыд 
Сандо, уæд йе ’фсины ныффæдзæхста: 
- Козиан, æз ма мæ хæдзарыл сæмбæлдзынæн, уый бæрæг 
нæу. Фæлæ... мæ мард дæм æрæхъуысæд, ды Афæхъойы сидзæр- 
тыл искуы дæхи куы атигъ кæнæй. Дæ цæст сæм-иу фæдар. Дæ 
арм, дæ тых дæ цæмæй амона, уымæй-иу сæм фæкæс. Удыбæстæ 
у. Дæуæн Саукуыдзитæ стыртæ сты ныр. 
Саукуыдз зæнæджы хистæр уыд. Æгомыг, сæргуыбырæй 
лæууы йæ фыды раз. Æрфыгæлхынцъæй йæм кæсы. Йæ ныхæс- 
тæ йæ зæрдæмæ нæ цæуынц. Фæлæ йын цы кæна! Фæцу æмæ 
ма ’рцуйы фæндагыл лæуд у. Тугкалæн хæст... 
- Лæппу! - Сандо ныр та йæ фыртмæ баздæхт. - Дæуæн мæ 
фæдзæхст конд у... Уæлдай фæдзæхст ма дæ цы кæнон... Ма бацу 
дæ фыды зæрдæхудты... Дæхæдæг зоныс... 
* * * 
Рагуалдзæг. Хурдзæвæн рæтты, хуссæртты фæзынд сау 
бынæттæ. Сывылдзджыны адæм сæхи рæвдз кæнын райдыд- 
той хуым кæнынмæ. 
Нуси цыдæр архайы къуымы. Йæ саутæ сисын афон ын рагæй 
у. Фæлæ сæ нæ исы. Цæуылдæр йæхимидæг тыхсы. Рагуалдзæг. 
Хъæубæстæ Рæмонбоны куывд раджы æхицæн кодтой. Тагъд 
хуыммæ цæуæнбон ныллæудзæн. Гал уымæн нæй, дзывыр - 
аннæ ахæм! Цæмæй бахуым кæндзæн йæ хуымгæнды гæппæл- 
тæ! Фыдæлтæй фæстæмæ Сандотимæ æммус бæргæ уыдысты. 
Цæдæмбал дæр уыдонимæ кодтой. Æмцæдисæй-иу бабæстон 
кодтой сæ хуымтæ. Фæлæ сын уæд гал уыд. Цæдæмбал дæр уый 
руаджы кодтой. Ныр галы Афæхъойы хæрнæгæн аргæвстой. Чи 
ма дæ исы æмцæдисонæй! Йæ мæгуыр сидзæртæ та æххормагæй 
раууатмæ æрцæудзысты. Бетърейы хæмхудджынæн та хъуамæ 
радта йæ хуымы гæппæлтæ хаццоны. Хаццоны аргъмæ. Уый, мæ 

16 
Тедеты Герас 
хур, хæдгутон у - æртæ цæды... гутон... хæдгутонæй фæхуым 
кæны йæ бирæ зæххыты. 
... Нуси тыннывæндонау кæны къуымты дыууæрдæм фыр- 
тыхстæй. Йе ’нахъом сидзæртæ нырма фынæй сты. 
- Нана, - Альда райхъал æмæ йæ мадыл скуыдта, - стонджы 
мын у! 
- Сыстут, дæ фæхъхъау фæуон! - мад йæ хъæбулы æрбахъæ- 
быс кодта. - Мукка, райхъал у ды дæр, æмæ цом, уæртæ Уарзет- 
тæм ацæуæм. Ребойæ уын ракурдзынæн фæйнæ къæбæр. 
Сывæллæттæ Уарзеты коймæ сцин кодтой. Тынг зæрдийæ 
сты кæрæдзийыл. Сæ хъазт, сæ бадт иу у. 
... Уарзет къуымы гæдыйы лæппынæй хъазыд. 
- Уый бæсты мæнæ хъултæй ахъазæм. - Мукка йæ разы 
фæбадæг. Йæ дзыппæй фыры хъултæ скалдта. 
Сывæллæттæ зæххыл тымбыл абадтысты. 
- Мæнæ уын фæйнæ хъулы. - Мукка сæм баппæрста хъултæ. - 
Радгай суилæм нæ хъултæ. Хъен кæнæ сах кæмæн абада, уый 
суилдзæн æппæт хъулты. 
Уарзет суылдта йæ хъул. 
- Нæй, - Мукка фæцырд, - цыг дын абадт. 
Уарзеты бæзджын æрфгуытæ фæтар сты, фенкъард. Ныр 
Мукка йæхæдæг ныхъхъавыд. 
- Нæй мæнæн дæр... Тæу мын абадт. 
Альдайы рад æрзылд. Мукка æмæ йæм Уарзет цыбæл 
цæстæй кæсынц. Цы бауыдзæн... 
- Сах мын абадт, сах мын абадт! - ныццин кодта Альда. 
Муккаитæ йæм хæлæджы каст кæнынц. 
- Радтут æм уæдæ хъултæ иууылдæр, - сдзырдта Мукка, - 
æмæ рауадза хъазт. - Суил сæ иууылдæр иумæ. 
Альда йæм ницызонæджы каст кæны. Дарддæр куыд у 
хъултæй хъазт, уый нæ зоны. Цымыдисæй хъусы Уарзет дæр. 
- Кæд дын æртæ хъулæй, - æмбарын кæны Мукка, - дыууæ 
цыг абада, иу - фыр, уæд махæн дзурыс: «ссарут мын дыууæ 
цыджы» - Мах суилæм радгай. Кæд нæ искæмæн абада дыууæ 
цыджы, уæд хъултæ - уый. Кæд - æндæр, уæд та хъултæ - дæу. 
Сывæллæттæ ныццин кодтой. Альда лæмбынæг ныхъхъа- 
выд уилынмæ. Цырд кæсынц Уарзетитæ. 
- А, а! Дыууæ цыджы, дыууæ цыджы! - Альдайы цинæн ма 
кæрон кæм уыд! Æртыккаг та - фыр. 

ФЫДЫ ФÆДЗÆХСТ 
17 
Мукка æрæнкъард. Базыдта; ныр уый рамбулын зын у. 
Дыууæ цыджы æмæ фыр зынæй фæбады. Уæддæр суылд- 
та. Уарзетитæ сæрæй къæхтыбынмæ цæстытæ фестадысты. 
Цырд кæсынц. Цы уыдзæн, куыд уыдзæн. Нæй. Нæ йын абадт 
Муккайæн: Фыр, тæу æмæ сах. Иунæг дæр ын дзы цыг нæ абадт. 
Уарзеты рад æрзылд. Мукка йæм бакаст. Ды ма, зæгъ, уæддæр... 
Ныхъхъавыд Уарзет. Уæлиау скалдта хъулты. Ома, зæгъ, 
афтæмæй хуыздæр абаддзысты. Муккаитæ хъулты фæдыл ска- 
стысты. Сæ куыбар-куыбыр ссыд æлыгсæрст астæрдыл. 
- А, а ! Хъултæ - мæн, хъултæ - мæн! - кæл-кæлæй худы Аль- 
да. - Рамбылдтон, рамбылдтон! 
Уарзетитæ дæр ныр хъæрæй ныххудтысты. Сæ хъæлдзæг 
хъæлæбайæ хæдзар байдзаг. Ребо æмæ Нуси къуымы бадынц. 
Сæ сывæллæтты цинæй райынц. 
- Хъæлæба ма кæнут, мæ хъæбултæ, æмæ афтæмæй хъазут. 
- Альда, цавæр хъæр у, цавæр, дæ нывонд фæуон! - Нуси дæр 
бауайдзæф кодта йæ чызгæн. 
Хорзау нал фесты сывæллæттæ. Хæдзары ма исчи кæй ис, 
уый сæ айрох. Сæхи йедтæмæ дзы никæй æнхъæлдтой. Ныггуы- 
быр кодтой. Сæ сæртæ кæрæдзимæ баввахс кæнынц, афтæмæй 
цыдæртæ сусу-бусу кæнынц, хъултимæ архайгæйæ. 
Хъултæй хъазт ма цалдæр хатты ногæй рауагътой сæрæй. 
Фæлæ дзы цæмæндæр Уарзет æмæ Муккайæн иунæг хатт дæр 
дыууæ цыджы æмæ фыр нал абадт, хъазт рауадзыны рад сæ 
никæмæуал æрхаудта... Алхатт сæ æмбылдта Альда. Фæстагмæ 
уый цыдæр хардзау æркаст Муккаитæм. Æрæнкъард сты. Хæлæ- 
джы цæстæй бакæсынц се ’мбулæгмæ. Уæддæр та райдайынц 
ногæй хъазт. 
- Цы дзæбæх хъазынц! - цин кæны сывæллæттыл Ребо. - 
Искуыдæм-иу куы фæцæуыс кæнæ кусынмæ, уæд-иу сæ уым 
дзæгъæлæй уадзыны бæсты ардæм æрбакæн æмæ-иу бон- 
изæрмæ хъазой иумæ. 
- Дудгæ бадай, нæ лæг! - Ребо скæуынхъæлæс. -Æппыныдзух 
уымæ бæллыд, цалынмæ, дам, удыгас дæн, уалынмæ, дам, мæ 
чызджы къахæй ацæугæ куы фенин! Кæстæр хъæбул, дæхæдæг 
нæ зоныс... Йæ дзыхæй йæ дæлæмæ нæ уагъта, мæгуыр. Рагæй 
дæр чызгмæ бæллыд... Зæрыбоны, зæгъ, æнæкæуæгæй баз- 
задтæн. Фæсбайдиан дæр ма мын уымæн райгуырд, де ’гæрыл, - 
Ребо фефсæрмгонд. - Уый йедтæмæ ма махæн цафон зæнæг 
уыд... Нæ фырттæ - усгуртæ... Фæлæ дзы нæ бафсæст, мæгуыр! 
2* 

18 
Тедеты Герас 
- Дæ мадыстæн, Ребо, хæринагæй куыд арæзт стут? 
Ребо нæ фæхатыд, Нуси ныхас æндæрæрдæм кæй фездæхта, 
уый. Пецы бынæй раласта, æрдæбон æнхъизæн цы хъæдын аг- 
гонды астыдта, уый. 
- Мæ лæппутæ мæ æрцардтой, мæ лæппутæ, дегæрыл! Бон- 
гай акусынц, æмæ куы кæцæй æрхæссынц ссады тæпп, куы - 
кæцæй. Сæ тæригъæдæй амæлын. Сонт æмæ сын цъæхæй сæ уд 
бахордтон. 
- Цы дæ фæнды, Ребо! Мæгуыр лæгæн, дам, йæ уæныг дæр 
гал у. Мæнæн дæр ма* Мукка чысыл стырдæр куы уаид! - Ну- 
си сывæллæтты ’рдæм бакаст. Уыдон хъазынц уæхскуæзæй. - 
Макæ, Мукка, дæ нывонд фæуон, радт ын йæ хъул. - Мукка Уар- 
зеты хъул аскъæфта. - Ды стыр дæ. Уый нырма гыццыл у. - Стæй 
дæуæн Саукуыдз ныр лæг у, - Нуси та Ребомæ баздæхт, - ницы- 
уал дын у. 
- Уас ын йæ мады фæрстæ фехæлой! Сонтæй хæдзары 
мæт ууыл æрæнцад. Мæ куыдзы сæр æхсынæд, цы дуг у! Ног 
цард, дам, ног цард. Адæм æххормагæй раууатмæ æрцыдысты, 
æндæр! Алæ мæ бинонты фыдбылызтæ ахæссæнт. - Ребо йæ 
мидбынаты базмæлыд. Цыма цыдæр фæхъуыды кодта. Нусимæ 
хатыркурæджы каст бакодта. - Мæ мард фен, Нуси... Мæхи 
койыл фæдæн. Дæхæдæг цы фæрæзтæ кæныс. Махон мын фæс- 
тæмæ дæр дæ сидзæрты фæдзæхста. 
- Мæ уд рагъæнмæ хизинаг ссис, фæлæ цы саразон! Ныр 
рауалдзæг, цæхæрайы сурфыхтæ, дыргъты муртæ, истæмæйты 
та кæд фæрæзтæ кæнин, - йæхицæн ныфсæвæрæгау дзу- 
ры Нуси. - Æнæхъæн зымæджы дæргъы нæ, мæ чысыл зæххы 
гæппæлы цы нартхоры къæрмæг æрзад, уый æрцардта. Фæста- 
уæрцгæнгæйæ нын ныры онг аххæссыд. 
- Искуы-иу акуыстытæ кæн, бонгай, дегæрыл, æмæ... 
- Цытæ кæныс, Ребо! Айфыццаг Бетърейы бирæгъмæ бацыд- 
тæн. Мæ кæлмæрзæн ын йæ къæхты бын æрæтыдтон. Мæ сы- 
вæллæттæ, зæгъын, æххормæгтæ æййафынц, æнæаргъæй, 
зæгъын, мæ ницы хъæуы. Бакусдзынæн дын. Æмæ, дæ зæрды- 
йæ, раст ын цыма уыцы уысм алывыд акалдтон - йæ пых- 
цыл æрфгуытæ, марг кæлмытау, кæрæдзийыл атыхстысты 
æмæ мæ цардыл стыр мæтгæнæгау райдыдта: «Æтт-дæттæй, 
дæттæй, чысыл раздæр мæм куы ’рбауадаис! Мæрдты ’рдыгæй 
мæ Афæхъойы æфсæрм бирæ ис, фæлæ ныр гъа! Знон мын 

ФЫДЫ ФÆДЗÆХСТ 
19 
уыйас æххуырст кусджытæ уыдис æмæ фесты мæ кусинæгтæ, 
фæстæдæр мæм-иу æрбазил. Стæй фæцæуæг. Цæугæ-цæуын 
та мæм йæ хъуыр-хъуыр æрбайхъуыст: «сылгоймаг кусæг... йæ 
аргъ - аргъ, йæ мидæг та - ницы». Уастæн сын мæ сидзæрты 
тæригъæд баззайæд уый хуызæн тугцъиртæн! 
- Уас, йæ хъæбулты фыдтæ бахæра! Мæзæрдыйæ, дам, сын 
дыууæ стыр гоныдзаг мæнæу ссыст ис, уый дæр, дам, æрæссадта 
æмæ, дам, кæмдæр уыцы ссад фæдæтты йæ кусджытæн куыст- 
мыздæн. 
- Басудзæт сын! Афтæмæй та Нушкъийы куы фæрсай, уæд 
бæстыл уыдонæй тæригъæддагдæр ничиуал вæййы. Ме ссаддо- 
ны къуымы ма, зæгъ, бæрцæй дыууæ-æртæ мæрты хор, æндæр, 
зæгъ, мын уæд Садулы хистæн... нæ дæр ссинаг, нæ дæр... Алæ 
дæлзæх фод! Быны изæр мын бацис. 
Нуси Реботæй куыддæр рацыд, афтæ Саукуыдз бахызт ми- 
дæмæ. Йæ бæзджын æрфгуытæ кæрæдзийыл - тыхст. 
- Цы хъуыдис цы Нусийы, нана? 
- Ницы... мæ сывæллæттæ, дам, æххормæгтæ сты... 
- Æмæ йын мах цы кæнæм!.. - бустæгæнгæ фæлыг кодта Сау- 
куыдз йæ мады ныхас. 
- Дæ мæрстæн, ацы лæппу, цы дæ удхæссæг дзы федтай, - пе- 
цы сæрæй фых кæрдзын райста. - Дæ фыды фæдзæхст дæ ферох? 
Саукуыдз йæхимидæг фестъæлфæгау кодта. Цыма æнæр- 
хъуыдыйæ зынгыл фæлæууыд. «Дæ фыды фæдзæхст дæ фе- 
рох!» Бæгуыдæр, нæ дзы фæрох... Æмæ йæ бæллæх дæр уый 
мидæг ис... 
- Агуыбе, - мад ныр та йæ кæстæр фыртмæ бадзырдта. - Ма- 
радз, дæ нывонд фæуон, уыцы хъарм кæрдзын Нуситæм бадав. 
Йæ сывæллон кæрдзыныл куыдта. 
Дыккаг райсом Ребо бакатай кодта йæхимидæг: «не ссады 
тæпп фæцис, ныр ма та цы фæрæз кæнæм». Саукуыдз æй фе- 
хъуыста. Фенкъардгъуыз. Уымæ хауы бинонты мæт. Зæнæджы 
хистæр... 
- Цом, Агуыбе, Бетъремæ ныххатæм. Кæд нæ абон баххуыр- 
сид. 
- Куыннæ стæй! - Агуыбе базивæг кодта, - фидгæ дæр нын 
бирæ бакæны! 
- Æмæ дын фылдæр куыстмызд кæцы фиды, зæгъ-ма? - Сау- 
куыдз ыл сбустæ кодта. 

мк* 
Тедеты Герас 
Мад сæм æгомыгæй хъуыста. Йæ зæрдæйы тугтæ ныттагъд 
сæ тæригъæдæй. Йæ сонт хъæбултæ адæмы куыстыты рафты- 
дысты. Фæлæ сын цы кæна! Тыхы дон хæрдмæ суры. Сæ фæдыл 
ма рæвдаугæ хъæлæсæй адзырдта: 
- Уæхи-иу ма бафæллайын кæнут, уæ нывонд фæуон! Улæфгæ 
дæр иу акæнут. 
Саукуыдзитæ Бетъретæм куы бахъæр кодтой, уæд сæм уый 
хъæлдзæгæй рауад. 
- Æ, æ! Уый Саукуыдз куы дæ, Саукуыдз! Мидæмæ рахизут, 
уæ хорзæхæй. 
- Мидæмæ нæ, Бетъре, кæд ма дæ зæгъын, кусæг хъæуы, 
уæд... 
Бетърейæн æхсызгон уыд Саукуыдзитæ йæм куыстагур кæй 
æрбацыдысты, уый. Уыдон куысты уæлхъус куы æрлæууой, уæд 
зæрдæхудты куыст нæ кæнынц. Йæ зæрдæ сыл дары. Æмæ уы- 
цы райсом Сихъойты лæппуйы куыд аздæхта, нæй, зæгъ, мæм 
куыст, афтæ сын бакæна, уый йæ нæ фæнды. 
- Нæ зонын... - Бетъре йæ къух ницызонæджы тылд кæны. 
Ныхъхъуыды кодта. Цыма Саукуыдзиты æвæрæз уавæрыл тынг 
тыхсы æмæ йæ, цыма, исты хорз сын сараза, уый тынг фæнды, 
ахæм хуыз равдыста. - Цы ма уын саразон... чысыл раздæр ма, 
уæд... Мæ хуымонтæ сæумæйæ сæ куысты уæлхъус сты. Кæдæм 
ма уæ... Мæнæ ма дыргъты бындзæфхæдты бын къахинаг у... 
йемæ кæд, уæд... 
- Цæй, белтæ нын рахæсс... - Саукуыдз фескъуыдта Бетъ- 
рейы ныхас. 
- Усай, уæ усай, - Бетъре фæцырд, - Мæнæ ма лæппутæн 
белтæ фен. Багъæц-ма! - цыма æваст цыдæр фæхъуыды кодта, 
фездæхт сæм. - Мидæмæ уал ахизут... исты ахæрут... Мæ куысты 
уæлхъус чи балæууа, уый хъуамæ... 
- Нæ, Бетъре-, - Саукуыдз ын фæлыг кодта йæ ныхас, - æнæ- 
уыйдæр байрæджы кодтам. Кæд ма нын исты бантысид... 
- Мæ мард фæнут, афтæмæй уæ нæ ауадздзынæн! - Йæ цон- 
гыл ын ныххæцыд Бетъре. - Фæйнæ сыкъа нуазгæ дæр... 
- Бузныг, Бетъре, - Саукуыдз та йын ногæй фæлыг кодта йæ 
ныхас, - ныртæккæ бахордтам. 
Бетъре бамбæрста: Саукуыдзитæ йын йæ цæхджын хойраг- 
мæ мæстæн нæ цæуынц. Тынг нæ батыхст. Дур сæ гуыбыны, 
кæд нæ бахæрой, уæд. Сихор дæр куынæ бахæриккой. 

ФЫДЫ ФÆДЗÆХСТ 
^1Л 
Саукуыдзæн йæхимидæг Бетъремæ йæ маст æхсыст. Сæ дуг у, 
æмæ гъа! Уæдæ уый дæр Саукуыдзы фыдæй бирæ кардзыддæр 
куынæ у, уый цæуылнæ акодтой уыцы паддзахы хæстмæ!.. Йæ 
бирæ мулкæй, зæгъ, йæхи балхæдта... Мæгуыртæ дзы сæфгæ 
фæкодтой... 
Бонсауизæрмæ дыууæ лæппуйы чъиухидæй фæкуыстой 
Бетърейы дзæгъæлзаинаг дыргъты бынты. Иуахæмы Агуы- 
бе, йæ хид цъыкк-цъыкк кæны, афтæмæй дыргъ бæласы бын 
æрхауæгау кодта. 
- Саукуыдз, баулæфæм... мæ бон нал у... 
Саукуыдз фæтæригъæд кодта йе ’фсымæрæн. Уымæн нæма 
уыйæсты бон кæм ис. Рæвдаугæ йæм сдзырдта: 
- Кæд нын, зæгъын, Агуыбе, изæрмæ нæ нардуат фæуаид... 
Стæй ма йын сом дæр хъуамæ бакусæм. 
- Куыннæ стæй!.. 
- Кæд нын, Агуыбе, гутон авæрид иу галимæ... Уæдæ нæ 
хуссар æвæрд гæппæл ацы аз зæрæстон уадзæм, кæнæ адæмы 
фосæн æмхизхæрæнæн! Байтауæм æй. 
* * * 
Уалдзыгон тæвд хур арвы тæккæ сивырмæ схæццæ. Си- 
хоры улæфтафон ныллæуыд. Бетъре йæ морæгъуыз куырæт 
æрбакодта. 
- Мæргъион, - уый йе ’фсинмæ дзуры, - хуымонтæн сихор 
хæссын афон у. Фæтындз. Дысоны цурыд фых карк дæр сын-иу 
авæр. Авджыдзаг дæ ма ферох уæд. 
- Дæ мæрстæн, хуымы сын Нафы куывд кæныс? - хыс- 
сæкъухæй сбустæ кодта Нушкъи. 
- Уый дæ уынаффæ нæу. Фæлæ дын цы зæгъын, уый бакæн! 
Бетъре рахызт кæртмæ. Йæ тарцъæх цухъхъайы æгънæджы- 
тæ нæ сæвæрдта. Йæ фæдджитæ уæгъдкалдæй фæйлауæнтæ кæ- 
нынц. Бетърейы зæрдæмæ афтæ тынг цæуы. Никуы йын сæвæры* 
йе ’гънæджытæ. Къаты бон уа, æви æнцой бон - иууылдæр да- 
ры афтæ. Æвæццæгæн хуымæтæгдæры тыххæй. Стæг бæрцыты 
сæртæ урс-урсидæй æрттивынц сæ бæрцагъудтæй. Аив нывæф- 
тыд къæдз лæдзæг йæ къухы, хуымгæнджыты ’рдæм йæ ных 
сарæзта. Йæ хуымонты абæрæг кæна. Саукуыдзитæм чысыл 
раздæр уыд. Сихор дæр семæ бакодта. Сæ нардуат фæфæуы. 

^^ 
Тедеты Герас 
Бетъре æрлæууыд хуымы кæрон. Æнæхъæн бонгæн афæл- 
дæхтой. Уардан - гутондар. Æртæ æнахъом лæппуйы - галдæр- 
джытæ, «æй» кæнынц Бетърейы æртæ цæдыл. Иу лæппу та гу- 
тоны фæстæ цæуы æмæ асадæгæй асадæн кæны - ставд къуы- 
быртæ быгъуы кæны. Бетърейæн йæ зæрдæ барухс. 
- Уардан, баулæфут, - хуымонтæ сæ галтæ куы разылдтой, 
уæд сæм сдзырдта. - Уæхи ма бафæлмæцын кæнут. 
Уардан гутоны гуслийыл йæ къахы цъыфтæ асыгъдæг код- 
та. Дыууæ лæджы гутоны гуиноныл сæхи æруагътой. 
Бетъре конд хуымыл йæ цæст ахаста. 
- Уæллæй, Уардан, диссаджы рæстæг нын скодта, диссаджы! 
Æцæг сæрибар цард! Хъыгдарæг дæ нæй. Куыд дæ фæнды, афтæ 
кæн дæ цард. Æцæг мын мæ зæххы фылдæр æмбис æрчъепп 
кодтой, фæлæ сæм æз мур дæр нæ хæрам кæнын. Æндæрты 
дæр дзы хъæуы, и? - æмæ Уарданмæ фæрсæджы каст бакодта. 
«Цæуылнæ уай райгонд, - ахъуыды кодта Уардан, - дур дæр дын 
ис æмæ æнгуз дæр...» Æргом та загъта: 
- Бетъре, æвæццæгæн, дын ацы хъугом нæ айстой? 
Бетърейы Уарданы хин фарст гæзæмæ фелхыскъ кодта. 
Уардан тынг дзæбæх зыдта, Бетърейæн ацы хай дæр кæй бай- 
стой æмæ йын æй йæ кæддæры æххуырст Афæхъойыл кæй 
ныффыстой. Фæлæ йæ ныр фæнды базонын: Бетъре ма йæ цы 
æгъдауæй хуым кæны. 
- Цæвиттон, - Уарданмæ йæ маст бауромгæйæ, райдыдта 
Бетъре, - цы дын æй æмбæхсон... Афæхъойы идæдз ныххатыд... 
Йæ бакусын, зæгъ, мæ бон нæ бауыдзæн... Дæ хуыцауы хатыр, 
зæгъ, бакæн æмæ, зæгъ, мын æй бакус... Мæ сывæллæтты, зæгъ, 
мын сыдæй ма амар. Гъе, æмæ æз дæр... Уæдæ ма æндæр цæмæн 
стæм, бахъуыды сахат кæрæдзи фарс куыннæ æрлæууæм, 
уæд... «Хаццоны йын æй радта... - Ахъуыды та кодта Уардан 
йæхимидæг, - хаццоны аргъмæ фысы фæхсыны хуызæн хуым... 
Дæтгæ дæр та йын дзы бирæ ракæндзынæ! Æртыккаг хай!..» 
- Цæй, Уардан, - Бетъре сыстад, - гас кусут. Афонмæ уæ си- 
хордзау дæр æрбацæуы. Изæры-иу рагацау ныууадзут уаг. 
Стырæхсæв у, лауызгæнæн... Дæхæдæг дæр-иу махыл рацу... 
скувæм... А-лæппутæ цы, фæлæ ды... 
- Бузныг, Бетъре, уанцон нæу! - Уардан сæфсæрм. Æхсæвæр 
хæрыныл сын дзырд нæу. Фæлæ Бетъре йæ цæхджын хойраг 
никæмæн ауæрды. Кæрдзындæттон, рæдауарм у. 

ФЫДЫ ФÆДЗÆХСТ 
^л 
Рацыди Бетъре. Йæхицæн хъуыдытæ кæны. Мæрдты дзæнæ- 
ты бадæд йæ фыд. Ацы хъугæмтты гæппæлтæ дæр ын уымæй 
баззадысты. Æмæ йын æй Афæхъойæн куы схай кодтой, уæд 
йæ зæрдæ фæцæйскъуыд. Табу скæнæг хуыцауæн! Уæддæр та 
фæстæмæ Бетърейы къухмæ æрбафтыд. Æнцад у йæ зæрдæ 
ныр. Уæвджийæдæр, цалырдæм ныссуйтæ хъуыддаг! Æмбойны 
афтæ фæфæлдæхдзæн цардыуаг, уый æнхъæл та кæцæй уыд 
Бетъре. Йæ фыд дæр ын-иу уымæн фæкодта гъе: «Лæппу, тынг 
галиутæ конд у, мæ къона, дуг. Ивæнтæ кæны. Ацы цард махæн 
хуыцауæй ратгæ нæу. Æнæаивгæ йын хуыцау хос нæ загъта. 
Змæнтæнтæ кæнынц адæм...» - Нæ мулк нын байсдзысты, уæд, 
баба? - Бетърейы æнахъом зонд уæд рæстмæ нæма ахста, цы 
уыдзæн, куыд уыдзæн. «Куыдфæнды ма уа, мæ хъæбул, тыхы 
сæрыл лæууьш нæ хъæуы. Ацы сау адæмимæ фæндæй цæрын 
хъæуы. Цæхджын хойраг... Уый мах хуызæтты бирæ батыдта... 
Адæмимæ цæрын зон. Адæмы фарн стыр у, мæ къона, тыхджын. 
Æмæ дæ иугæр адæмы хорзæх куы уа, уæд цæрдзынæ... Хуыцау 
де ’вварс куы уа, уæд иннæ лыстæг зæдтæ кæйфæнды æвварс 
уæнт. Тагъд кæнын нæ хъæуы, мæ къона. Цалынмæ йыл арф нæ 
ныхъхъуыды кæнай, цалдæр хатты йæ не сбарай дæхимидæг, 
уалынмæ йæ ма алыг кæн. Уæзбын кæс, фен, дæ хъус дар 
дæхимидæг æмæ дын лæгъздæр чердыгæй рацæуа, уыцы ’рдæм 
аздах де ’ргом. Афтæ, мæ къона! Ахæм дуг ныл скодта. Сæртæг 
гæппытæ æмæ хъæртæй бæрзæйсаст кæны лæг». 
Фыды фарн, дам, мæрдтæм нæ цæуы. Бетъре дæр фæндæй 
архайы. Паддзахы куы раппæрстой, æмæ хъæзныджытæн сæ 
фос, сæ зæхх байсын куы расидтысты, уæд Бетъре уайтагъд 
Сардомæ бацыд. Уый, зæгъ, у сæ партийы хицау. 
- Сардо, лыстæг фосæй мæм ницыуал базэад. Фадниз мын 
сыл сыстад æмæ сыбкъуыдысты. Ставд фосэбй мæм цы ис... 
Дæлæ дзы мæ мæгуыр бинонтæн исты фæуадзут, иннæты 
раскъæрут, уе ’хсæны фермæмæ. 
Сардо дисы каст бакодта Бетъремæ. 
- Афтæ, афтæ, Бетъре ! Дæ цæрæнбон - бирæ. Йæ хъуыддаг 
æнæхъаугъайæ чи хицæн кæны. 
Сардо кæд Бетърейæн афтæ бакæныны æнхъæл нæ уыди, 
уæддæр тынг сæ ныхмæ ныллæууыдаид, уый дæр нæ хъуыды 
кодта. Хъæзныджытыл нымад уыд Бетъре Сывылдзджыны. 
Фæлæ мæгуыр адæммæ хæстæг лæууыди. Семæ кæрдзын хорд- 

24 ЛР=^ 
Тедеты Герас 
та, уынаффæ кодта. Цыбырдзырдæй, цыма сæ уарзта, афтæ 
дардта йæхи. Стæй йæм мулкæй дæр, мæнæ бирæ мулк нæ уыд. 
Бетъре Сардойæ раздæхт йæхицæй райгондæй. Сардойы 
зæрдæ уал дзы балхæдта. Æмæ ныртæккæ Сывылдзджыны 
Сардо цы зæгъа, уый хуыцауы конд æгъдауæй уæлдай нæу. Кар- 
ды лыгау у йæ ныхас. Æмæ йын æнæ афтæ бакæнгæ та уæвгæ 
нæ уыдис Бетърейæн. Уæддæр ын сæ сæхæдæг байстаиккой. 
Ныр та дзы бузныг фесты. Æниу ма йæм зайгæ цы бакодта. 
Лыстæг фосæй йæм цы уыд, уыдон уайтагъд æхсæвыггæтты йæ 
хæстæджытыл байуæрста сыхаг хъæуты æвæрынмæ. Лæвар, 
зæгъ, сын сæ кæнын. Ставд фосæй дæр æрбауæйтæ кодта. Йе 
’ххуырстыты дæр арвыста. Æххуырстыты дарыны бар, дам, нал 
ис. Уый фæдыл æм цæмæн хæрам кæной. Æмæ сын загъта: 
- Фос мæнæн нал ис æмæ æндæр, цы ма кæнын æххуырс- 
тытæй. 
Уæдæ дæлæ Матетæ æмæ Хепаты хуызæн семæ тохыл схæ- 
цыдаид? Дзæгъæлы. Уæддæр сæ цы фæнды, уый бакæндзысты. 
Тых сæ къухы ис... 
... Рацæуы Бетъре хуымæй йæхицæн хъуыдытæгæнгæ. Куы 
зæгъын, фæллой кæй нæ хъæуы, кæмæн у уæлдайаг йæ ис! 
Фæлæ ахæм дуг скодта æмæ дæ цы фæнды. Кæд дзы акæной 
дыууæ хъуджы... Фæлæ уыйхыгъд, стæй Бетъре цæрдзæн æда- 
сæй. Фылдæр - йæхицæн, цъус - уыдонæн. Сæ зæрдæ сын кæй 
балхæдта, уый та уæлдай. 
Бетърейы фæндагыл æрæййæфта иу барæг. Фæурæдта. Рог 
æргæпп кодта йæ бæхæй. Зыны йыл: хъуыддаг æй ис Бетъремæ. 
- Дæ хорзæхæй, Бетъре, кæд ма цыдтæ фистæгæй? Дæ сауло- 
хæн тæригъæд кæныс? 
Бетърейæн æхсызгон нæ уыд Матейы фæзынд. Йæ уызын- 
хъис æрфгуытæ кæрæдзимæ сæхи балвæстой. Бæхыл барæй 
кæй нæ фæцæуы, уый йын цыма фæфиппайдта Мате æмæ йын 
уымæн афтæ зæгъы, афтæ йæм фæкаст. Æддæмæ нæ равдыста 
йæ маст. Загъта: 
- Фистæгæй мæм хуыздæр кæсы ... 
- Бетъре, махæн ам цæрæн нал ис, фæлæ рæстæгыл æвыдæй 
нæхи айсæм. 
- Кæдæм? 
- Дунейы адæм фæцыдысты Америкæмæ... 
- Æз мæ хъæубæстæй никуыдæм цæуын, - Бетъре фæлыг 

ФЫДЫ ФÆДЗÆХСТ 
^1Л 
кодта Матейы ныхас. - Мæ фыд дæр ам райгуырд æмæ æз дæр. 
Мæнæн дæр мæ мæлæт ам, мæхи адæмы ’хсæн хъуамæ æрцæуа. 
Мате йæм дисы каст бакодта. Ницыуал æм сдзырдта. Сар- 
гъы æгъдæнцойыл йæ къах сæвæрдта. Афардæг. Бетъре ма 
йæ фæдыл акаст. «Сæрæй дæ быны дон бацыд, мæл-мæллæг! - 
ахъуыды кодта. - Мæн уæхиуыл ма нымайут. Æз сымахæй нæ 
дæн. Мæн цæрын фæнды, цæрын, мæрддзæст...» 
Бетъре сæ кæртмæ куы бахæццæ, уæд Саукуыдз йæ размæ 
фæцис. 
- Фæцис нæ нардуат, Бетъре. 
Бетъре куыддæр фæтыхсæгау кодта. Уый афтæ фенхъæлдта, 
Саукуыдз йæ размæ уымæн рауад æмæ йæ бонмызд домы. 
- Гъе, æмæ уæдæ рацыт мемæ, уæ куыстмызд уын ахицæн 
кæнон.. 
- Нæ, уый тыххæй дын нæ зæгъын... - Саукуыдз фефсæрм. - 
Кæд ма мын, зæгъын, æндæр исты куыст дæр... Нæ хуссарæвæрд 
гæппæл фарон дæр зæрæстон баззад... Кæд мын, зæгъын, галтæ 
авæрис. 
- Цы уый зоныс, мæ къона? - Бетъре Саукуыдзы уæхскыл 
рæвдаугæ йæ къух æрæвæрдта. - Тæккæ райсом аскъæр галтæ 
дæр, гутон дæр æмæ бабæстон кæн дæ хуым. Мæнæн хæдгутон 
ис, дæхæдаг зоныс. Æндæр дæ гал курыны сæр нал бахъæудзæн. 
Ау, уæдæ ма æндæр цæмæн стæм, бахъуыды сахат кæрæдзи 
фарсмæ куынæ балæууæм, уæд... 
Лæппуйы зæрдæ барухс. Уый æнхъæл та кæцæй уыд 
Бетърейæ. 
- Бузныг, Бетъре... Стыр бузныг. 
- Афтæ, афтæ, мæ лæппу! - фæстæмæ ма йæм радзырдта 
Бетъре цæугæ-цæуын. - Дæлæ-иу пыхсадæг дæр алас æмæ æх- 
хæст таугæ дæр бакæн. 
Бетъре ахъуыды кодта: «ауадз æмæ бакæной сæ хуым. Уымæй 
Бетъре ницы фæсафдзæн. Уымæн та йæ зæрдæ балхæндзæн... 
Адæм зæгъдзысты: йæ ис, йе ’фтиаг нæ ауæрды мæгуыртæн... 
Стæй дæр сæ фыдимæ, Сандоимæ дæр хæларæй фæцард. 
* * * 
Мукка, Уарзет æмæ Альда кæрæдзийыл фæцайдагъ сты. 
Куыд стыр кодтой, афтæ хæлардзинад дæр тыхджынæй-тых- 
джындæр кодта. Æнæкæрæдзи нæ лæууыдысты. Сæ хъазт, сæ 

26 
Тедеты Герас 
бадт - иу. Бонсауизæрмæ-иу кæнæ Реботæм хъазыдаиккой, 
кæнæ та - Нуситæм. 
- Нана, мæ хъулон къаба Альдайæн дæдтын... - уый Уарзет 
зæгъы йæ мадæн. - Уымæн нæй. 
Ребойæн æхсызгон уыд. Æрбахъæбыс кодта йæ чызджы. 
- Радт ын æй, дæ фæхъхъау, фæуон! Уый мæгуыр у. Дæуæн ма 
ноджыдæр куы ис къабатæ. 
Чызг цингæнгæ азгъордта. Нуситæм бамидæг. 
- Альда, мæнæ дын мæ къаба! - лæнк-лæнкгæнгæ дзуры 
Уарзет. - Скæн æй. Мæнæн ма ноджыдæр ис. 
Нуси фæцин кодта сывæлл оны æрхъуыдыйыл. Æцæг ын Аль- 
да тынг сбæгънæг. Йæ дæрдджын къабайыл суанг кæрдзыны 
къæбæртæ дæр уыд æмпъызт. 
- Байрæз, мæ хъæбул, байрæз! - йæ хъæбысы æрбакодта Уар- 
зеты. - Дæ лæвар нын - бирæ. 
Альда морæгъуыз ставд хъулон къабайы йæ хуыз скалдта. 
Гомгæрцц, бæгънæг цæсты нæ ахады. Йæ саулагъз цæсгом ци- 
ны, æхсызгон стъæлфæнтæ калы. Райы йæ ног къабайыл. 
Мукка сæм æгомыгæй кæсы. Йæ хæлафы æмпъызтуæрагмæ 
æркаст. Хæлæг сæм не ссис. Уый чызджытæй æмбаргае дæр уыд. 
- Цом ныр уынгмæ хъазынмæ! - Уарзет Альдайы къухыл 
рахæцыд. 
Нуси сæ фæдыл кæсы, æхсызгон худтгæнгæ. Йæ зæрдæ сæ 
рухс кæны. 
Сывæллæттæ куыддæр кулдуарæй рахызтысты, афтæ сыл 
Садул дæр амбæлд. Бетърейы фырт, Муккайы æмкарæн. Йæ 
конд, йæ бакастæй бæрæг дардта Муккаиты ’хсæнæй. Хурау худ- 
ти йæ хæрзхуыз цæсгом. Мукка йын йæ сæрак дзабыртæм ба- 
каст. Стæй та йæхи бæгъæмвад къæхтæм æркаст. Хъуыды ницы 
акодта. Æнахъом зонд уыйæстæ нæма ахста. Хæлар уыд семæ 
Сгдул дæр. Уый хъæзныджы фырт уыд, уыдон та мæгуыртæ 
сты, ахæм хъуыдытæ йæ сæрмæ никуы æрцыд. Æнæуыйдæр уы- 
цы сыхы æндæр сывæллон нæ уыд. Кæимæ хъазыдаид, æмæ-иу 
хъазты арæх æрбаиу семæ. Уый Нушкъийы, йæ мады зæрдæмæ 
нæ цыд. 
- Цомут махмæ... - ныр дæр та сæ хоныныл ныллæууыд. - 
Гæррийæ ахъазæм. Махæн нæ кæрдойыл дæр лæпъатæ ис. 
Сывæллæттæ кæрæдзимæ бакастысты. Цыма цæстынгасæй 
кæрæдзи фарстой: ацæуæм, æви нæ? 

ФЫДЫ ФÆДЗÆХСТ 
27 
- Æз сымахмæ нал цæуын, - Уарзет ныццавта йæ къæхтæ. - 
Айфыццаг дæр мæ дæ мад расырдта. 
- Нана ныр ам нæй. Кусджытæн аходæн ахаста. Баба та бал- 
цы ис. Мæны йедтæмæ хæдзары ничи ис. 
Уарзетуæддæр нæ чъил кæны. Нылхынцъ кодта йе ’рфгуытæ. 
Нæ рох кæны йæ рагон маст. 
- Цом цæй, Уарзет, - Ал ьда дæр æм бахатыд, - лæпъа кæрдотæ 
бахæрæм. 
Ницыуал загъта Уарзет дæр. 
Рæсугъд, биноныг куыстгонд дыргъдон... Сывæллæттæ 
кæрдобæласыл æхсынц, йæ къухы сæ кæмæн цы бафты, уый. 
Искуыдæй-искуыдмæ дзы иу кæрдо куы æрхауы, уæд æм сæхи 
ауадзынц: 
- Æз æй æрæппæрстон! 
- Нæ, мæн у, мæ цæфæй æрхауд! 
Сæ хъæлдзæг хъæлæба, сæ цъах-цъахæй бæстæ хæссынц. 
Раст уыцафон цыдæр фыдбылызæн Нушкъи сæ уæлхъус 
æрбалæууыд. Хорзау нал фесты сывæллæттæ. Алчи сæ йæ бы- 
наты сагъдæй аззад. Сæ уæнгтæ тасы дыз-дыз скодтой, цыма 
сæ стыр фыдракæнд аразгæ баййæфтæуыд. Зыдтой Нушкъийы 
ахаст. 
Сылгоймаджы тæнхъуын æрфгуытæ кæрæдзийыл тыхстæй 
лæууынц. Фæтъæлланг ласта йæ фыртыл: 
- Алæбон дын афтæ нæ дзурын, æнæрæгъдзыд, ацы гом- 
гæрццытимæ ма хъеллау кæн, и? Фесæфут ардыгæй! - ныр та 
Муккаитæм фездæхт. - Æххормаг куыйтæ! 
Сывæллæттæ кæрæдзи фæдыл, нæмынæй тæрсгæйæ, 
хъуызгæ-хъуызгæ лидзынмæ фесты. 
Садул сæ фæдыл кæсгæйæ баззад. Смæсты йæ мадмæ. Йе 
’мбæлтты раз æй афтæ фегад кæндзæн, уый æнхъæл дзы нæ 
уыд. 
Уарзет бады хæдзары æнкъардæй. Йæ маст йæ хуылфы нал 
цæуы. Ныггуыппæввонг у. Фæлæ йæ ничи хъуыды кæны. Йæ 
масты сæрæй йæ ничи фæрсы. Бинонтæй алчи йæ куыст кæны. 
- Нана, Садултæ нын дзуллаг ссад кæй раттынц, Нушкъи нæ 
æххормаг куыйтæ уымæн хоны? - нал баурæдта йæхи Уарзет. 

28 
Тедеты Герас 
Бинонтæ бамбæрстой, сывæллоны чидæр цыдæр маст кæй 
бауагъта. 
- Куыд, куыд? Чи дын загъта, чи афтæ? - йæ маст рафыхт 
Агуыбейæн, уый Саукуыдзæй бирæ æнæрцæфдæр уыд. Сдзырд 
æм нæ уыд. 
- Алæ, ма-иу фесхъиу, калмы сæрыл цæхх куыд акæнай, уый- 
ау! - йæ маст фæсæттынæн бауайдзæф кодта Ребо йæ фыртæн. 
Иæхæдæг Уарзеты фарсмæ æрбадт ныллæг, æртæкъахыг бан- 
доныл. Йæ сæр ын йæ хъæбысы æрбакодта. Уæзæгæвæрд 
армытъæпæнæй йæ рæвдаугæ дæуттытæ кæны. - Æгонгæй 
уый дæ хъазгæ кодта, мæ чызг. Дæуыйас чызджы исчи афтæ 
куы схона, уæддæр ын ницы у... - сабыр кæны мад йæ чызджы. 
Агуыбе йæ мады уайдзæфы фæстæ йæ масты фæдыл æргом 
зæгъын ницыуал суæндыд. Фæлæ йæ дæндаджы къæрттытæ 
хаудтой. Æвиппайды йæм йе ’фхæрд райсыны монц февзæрд. 
Уæдæ Бетъре фæрæзджын кæй у, уымæй йæхицæй бузныг у! 
Æмæ фыдæлтæй нырмæ йæ къухуазал доны куы никуы атылд- 
та. Хæрзифтонг бæхыл цæли-цæл, хъæуи-хъæу хъеллау кæн! Дæ 
куыстытæ та дын де ’ххуырстытæ кæнæд. Ныр ын æххуырстытæ 
дарыны фадат кæй нал ис, уый йын искæй цæф у, искæуыл йæ 
пырх цы калы! Æниу мын ныр дæр йæ астæу куынæ скъуыйы 
фыргуыстæй.Æрæмысыд цæйдæр бонгай куыст, нардуат... Æмæ 
сæ цы хъауджыдæр ис. Ныр дæр сæ æххуырсгæ кæны æмæ уæд 
дæр. 
Астæуцæджындзы, саджы сыкъайы къахцыл ауыгъд уыд йæ 
нымæтхуд Агуыбейæн. Райста йæ. Æркодта йæ. Рахызт ныллæг 
агъуыст тыргъмæ. 
- 0, Садул! - анæрыд кæрты Агуыбейы мæсты хъæр. 
Фыдæлтыккон хъæдын хæдзарæй хъæрмæ рахызт Бетъре. 
Хъæры уагмæ гæсгæ фæхатыд Агуыбейы æрбацыды сæр. 
- А, а! Уый Агуыбе куы дæ, Агуыбе! Æмæ нæм мидæмæ 
кæдæйнырмæ нал цæуыс? Рахиз мидæмæ, дæ хорзæхæй... Рахиз 
цæй... Цытæ кæныс, дæ фыдыстæн, рахиз! 
Æвзонг лæппумæ йæ фæндыл фидар лæууыны хъуыды уыд. 
Фæлæ йæм Бетъре, йæхи æмкар, ас адæмтæм цахæм уагæй 
фæдзуры, ахæм уагæй куы сдзырдта, уæд йæ зæрдæ фæфæлмæн. 
Иæхи ныр лæг фенхъæлдта. - Ахиз-ма, цæй мидæмæ, цы ныф- 
фæрск дæ, ахиз, дæ фыдыстæн! - Бетъре ахæцыд Агуыбейы цон- 
гыл. - Дæ фыдимæ мах хæларæй фæцардыстæм. Зæрдæхæлар, 
куыстуарзон лæг уыд дæ фыд. Зæгъгæ, уый ацы ног цард 

ФЫДЫ ФÆДЗÆХСТ 
29 
æрæййæфта - афонмæ йæ фæллæйттæн ныккæнæнтæ дæр нал 
уаид. Уæвгæ, цы цард нын æрцыд цы, цæй дуг ныл скодта, цæ! 
Афтæ куы ахæссид, афтæ! 
Хæрзæфснайд уаты къæлæтджынтыл æрбадтысты. Агуыбе 
ацы уатмæ фыццаг хатт æрбахауд. Цавæрдæр æрттиваг хъæдæй 
арæзт сынтæджытыл цармæ фæцыдысты хуыссæнгæрзтæ. 
Рудзынджы фарсмæ къултыл хъæдын фæлгæтты мидæг пад- 
дзахы заманы æфсæддон хисдæры ныв. Йæ риуыл цалдæр 
дзуар. Бетъре, æвæццæгæн, йæ фыды ныв барæй дары къу- 
лыл. Зæгъгæ мæ фыд дæр хуымæтæджы лæг нæ уыд. Нывы 
бынмæ зынаргъ, алыгъуызон нывæфтыдтæ гауыз дардыл йæ 
къабæзтæ айвæзта. Агуыбе, зæххыл цы гауыз уыд тыд, уыйонг 
куы æрхæццæ, уæд æваст йæ сырхцъар цæсгом фæтар. Иæ маст 
рафыхт. Кæддæр æй Агуыбетæ сæ къулыл уæзданæн дардтой. 
Йæ зæрдыл æрбалæууыд, уыцы гауыз Бетъретæм цы æгъдауæй 
бафтыд, уыцы хабар. Сæ фыд паддзахы æфсадмæ куы ацыд, 
уæд уайтагъд æххормаг рæстæг ныллæуыд. Адæм сæ къухтæм 
æмхасæнтæ кодтой. Йæ бинонтæ ма чи куыд аирвæрзын код- 
таид, ууыл уыд. Хæдзары уæййаг ницы уыд. Нушкъи бауырдыг 
Ребомæ æмæ йын афтæ зæгъы: 
- Ныууæй кæн уыцы гауызтæ, йедтæ... Цы сæ кæныс... Æмæ 
дæ сывæллæтты раирвæзын кæн. 
Агуыбе уыцы ныхæстæм йæхи хъусæй хъуыста. Ребомæ йæ га- 
уыз ауæй кæныны зæрдæ уæдмæ дæр бирæ хæттыты æрцыд. Йæ 
цæст æй никуы бауарзта. Куы йæм-иу бакаст къулмæ, уæд ын-иу 
йæ зæрдæ цыдæр бакъуырдта. Йæ чындздзон дзаума... Йæ фы- 
ды ныхæстæ-иу йæ хъусты сгуыз-гуыз кодтой: «мæ чызг... стыр 
чындздзон дзаума дын скæнон, уый мæ тых нæ цæуы... Ацы га- 
уыз... Дæ фыды хæдзарæй дæм уый уæддæр уа!..» Йе уæнгтæ-иу 
æнахуыр дыз-дыз ныккодтой. Ныууагъта та-иу æй. 
Гъе, фæлæ йæ ныр хуыздæр бон нæ уыд. Сæ уд рагъæнмæ хи- 
зинаг ссис ацы хорхъуагæй. Æмæ кæд Ребо зыдта, Нушкъийæн 
гауыз балхæнын йæхи фæнды, йæ кой дæр ын уымæн ракодта, 
уæддæр æнкъард хъæлæсæй сдзырдта: 
- Бæргæ йæ ауæй кæнин, Нушкъи, фæлæ мын æй чи æлхæны. 
Алкæмæн йæ сæр йæ кой у. 
- Иугæр афтæ тыхст дæ, уæд дын æй æз райсдзынæн... Æф- 
сæрмæй, уый йедтæмæ... Уæд мын Садул цæра... нæхæдæг дæр 
мæнæ-мæнæ ифтонг нал стæм хорæй... 

30 
Тедеты Герас 
- Бузныг, Нушкъи, алæ... дæ хъæбулы хурæй бафсæд, цы 
сомы кæныс! Зонын æй, ныр алкæуыл дæр иубон ис!.. - Ребо 
куыннæ зыдта, Нушкъитыл иннæты бон кæй нæй, уыдон хор- 
хъуаг кæй никуы суыдзысты. Фæлæ æфсæрмæй уæддæр загъ- 
та. Фæччыгъæдæн. 
- Иу къод дын бафиддзынæн... - Нушкъи цыма Ребойæ тынг 
æфсæрм кодта ахæм хуызæнæй та сдзырдта. - Æцæг гауыз 
дæрдджын у. Уый аргъ нал у... Фæлæ дын цы кæнон. Æндæр дын 
æй чи балхæндзæн... Æмбис дын нартхор ратдзынæн, æмбис 
та мæнæу. Ребо зыдта: йæ гауыз фылдæры аргъ у. Кæддæр ын 
йæ фыд дагъыстайнаг æрцæуæггаг лекъæн йæ аргъы ныхмæ 
иу цæд гал æмæ ерæдзыпп бафыста. Фæлæ йын Нушкъи куы 
загъта, æмбис, зæгъ, дын мæнæу ратдзынæн, уæд йæ зæрдæйы 
рухсы цъыртт ферттывта. Æхсызгон ын уыд. Сæ хуссарæвæрд 
æдзæгвæзы гæппæлæн тауинаг нæ уыд. Фидæнвыддæр куы 
кæной, уый адыл ницыуал сдзырдта. 
- Цы ныхъхъус дæ, цы Агуыбе! - Бетъре бадзырдта йæ уа- 
зæгмæ. - Знаджы хæдзармæ æрбахаудтæ исты! 
- На... мæнæ афтæ... æнæуый!.. - Агуыбе фестъæлфæгау код- 
та. Фæтыхст. Æцæг фефсæрм. Бетъре хæрзаг ма зæгъа, уый 
йын йæ зæрдæйы дзæбæхæн ныхæстæ кæны æмæ Агуыбе та 
йæхицæн хъуыдытæ кæныныл схæцыд. 
- Марадз-ма, лæппу, дæ мадмæ фæдзур, - Бетъре йæ фыртмæ 
адзырдта. 
Садул нырыонг дисы каст кодта Агуыбемæ. Рæстмæ нæ ха- 
тыд: цæмæн æй æрбахуыдтаид йæ фыд. 
- Бетъре, æз æрбацыдтæн... 
- Ды æрбацыдтæ махмæ æмæ хорз бакодтай, - Бетъре фæлыг 
кодта Агуыбейы ныхас. - Афтæ нæм-иу хъуамæ æрбауайай, 
науæд ардыгæй-ардæм кæрæдзимæ не ’фтæм æмæ... 
- Нæ, фæлæ æз мæнæ сывæллоны тых... 
- Куыд дын амардтæн, Агуыбе, - йæ хъуыры та фæбадæгау 
кодта, - æгæр мах сывæллоны зондæй кæрæдзи хæрамы ба- 
цæудзыстæм? Сывæллон - сывæллон у, æмбаргæ - æмбаргæ. 
Æрбацыд Нушкъи. Хорзау нал фæцис, Агуыбейы куы ауыд- 
та, уæд. Æнæмæнг загъд кæнынмæ æрбацыд. Туджы къуыбар у. 
Æнæгъдау суцца. Æниу Нушкъи йæ мойыл йæ зæрдæ дары. Уый 
зоны, кæимæ куыд дзурын хъæуы. 
- Мæргъион, кæм дæ кæ нырмæ? Ам нæм уазæг ис, уазæг. Ды 

ФЫДЫ ФÆДЗÆХСТ 
31 
та дæ сæр фесæфтай. Кæдæй-уæдæй нæм Агуыбе иунæг хатт 
æрбафтыд æмæ. Кæд ма дæм дæ бæгæныйæ искуы аззад, уæд 
нæ дзы хорз суазæг кæн, дæ хорзæхæй. 
- Æз ныртæккæ! - къуымты срæуæг Нушкъи. 
Уайтагъд уал сын сæ разы ныллæг æртæкъахыг фынгыл 
авæрдта фæлмæн дзул, цыхт, бæгæны æмæ арахъхъ. 
- Уæхи уал истæмæйты фæсайут, - сдзырдта Нушкъи æмæ 
та федде ис. 
- Æз, Бетъре, минас кæнынмæ, мыййаг, нæ ’рбацыдтæн, фæ- 
лæ... - сыстад Агуыбе. 
- Мæ мард фен, куы сыстай! - йæ цонгыл ын æрхæцыд 
фæстæмæ Бетъре. 
- Дæ фыдыстæн, ды йæ истæмæ куы æрдарай. Ау, сывæл- 
лæтты тыххæй. Фæхъæлæба сты æмæ та бафидаудзысты. Нæ 
сывæллæтты хыл рæгъмæ куы хæссæм, уæд ма цæй сыхæгтæ 
уыдзыстæм. - Бетъре сыкъайы æркодта арахъхъ. - Рухсаг уæд 
дæ фыд мæ цæхджын хойрагæй, - райдыдта кувын. - Ды дæр 
уый хуызæн зæрдæхæлар æмæ куыстуарзаг рацыдтæ, æмæ дæ 
цæрæнбон дæр бирæ уæд. 
Анызтой фæйнæ, дыккæгтæ. Уæдмæ сын НуинЛ>и къуыдыр 
фых карк тæфкалгæ æрбаскъæфта. 
- Йе, йе, Мæргъион, афтæ гъе! Фæсивæды уарзын хъæуы, 
уарзын, мæ къона. Ныртæккæ уыдон дуг у. - Бетърейы сæры 
фæмидæг карз арахъхъ. Фæхъæлдзæгдæр. Агуыбейы уæхскыл 
йæ къух æрæвæрдта. Нуæзт фæзынд Агуыбейыл дæр. Сцырын 
минас. 
Агуыбемæ диссаг нæ кастис, йæ фысымтæ йæ афтæ рæдау 
кæй хынцыдтой, уый. Бетъре а-комбæсты цæлуарзаг æмæ кæр- 
дзындæттонæй хъуыстгонд у. Уæлдайдæр та исты æнхъæл 
кæмæй вæййы, гъе та исты аргъуц кæмæй фæкæны, уыдонимæ. 
Бирæтæ ма йылдызæрдыг дæр кодтой, нæ разы, зæгъ, ныр 
лæгъстиаг у æмæ уымæн афтæ у. Фæлæ лæгъстиаг дæр цæмæн 
хъуамæ уа? Зæгъгæ йын æххуырстытæ дарæн нал ис, æмæ дзы 
адæмы хорзæх куы уа, уæд йæ бирæ зæххытæ æнæкуыстæй 
баззайдзысты? Нæ, Бетърейæн æнæ æххуырстытæ дæр ны- 
выл цæуынц йæ хъуыддæгтæ. А-комбæсты уыйас хор æфснайд 
никæмæн ис. Ацы æххормаг дуджы... Æххуырс æмæ кусой. Уæдæ 
йæ хуыцау базонæд, ацы ног царды ныхмæ дæр нæу. Дæлæ 
Матеты, йедты хуызæн хъæзныджытæй нæ разынд Бетъре. 

32 
Тедеты Герас 
Уыдæттæ уайтагъд ныллæууыдысты ног царды ныхмæ тохыл, 
фæлæ Бетъремæ ахæмтæй ницы разынд. 
- Мæргъион, æрыхъус-ма, - Бетъре фæсидт йæ бинойнагмæ. - 
Ды мын бахатыр кæн, Агуыбе, - цыма йæ фарсмæ стыр æфсæрмы 
аккаг, ас лæг бадт, ахæм хъæлæсы уагæй бадзырдта Агуыбемæ, 
йæ арм ын йæ уæрагыл æрæвæрдта. Бетъре йæ бинойнаджы 
хъусы цыдæр бадзырдта. Нушкъийæн цыма æхсызгон нæ уыд. 
Хъуынджын æрфгуытæ сæхи фæгæмæл кодтой. «Сæ мæрдтæн 
бæх у, мæн тыххæй сын, дæлæ ма дын цы дыууæ тæригъæддаг 
хъуджы баззад, уыдон дæр сæ фыццаг скæн!» - ахъуыды кодта 
Нушкъи. Фæлæ йæ лæджы хъоппæг цæстытæ’ мæстыгъуызæй 
куы ауыдта, уæд æргом загъын ницы бауæндыд. Фæлæ йæ 
бынатæй дæр нæ феккуырст. 
Бетъре бамбæрста: йæ бинойнаг ын йæ куырдиат сæххæст 
кæнын нæ фæнд кæны. Уæд æй уый дæр фергом кодта лæгъздæр 
хъæлæсæй: 
- Мæргъион, кæд ма де ссады тæппæй ис, уæд дзы иу-дыууæ 
мæрты дзаг мæнæ Агуыбейæн куы авæрис. 
Нушкъи йæ лæджы æгъдау зыдта. Уæлдай ницыуал суæндыд 
дзурын. Цыдæртæ хъуыр-хъуыргæнгæ рахызт. 
- Цытæ дзурыс, Бетъре, уанцон нæу, нæ хъæуы! - сæфсæрм 
Агуыбе. Сыстад. 
- Æфсæрмы ма кæн, Агуыбе. Цард тæбæгъы донæй уæлдай 
нæу. Абон махмæ ис, сымах та сæрхъуаг стут. Фæкæсын уæм 
хъæуы. Райсом та... Райсом та сымахмæ уыдзæн æмæ... 
Нушкъи иу æрмæфтауыдзаг æрбахаста дзуллаг ссад. 
- Айс, Агуыбе, цæй, тыхсгæ ма кæн. Уый йæ койы аккаг дæр 
нæу, - хаты йæм Бетъре. 
Агуыбемæ йæ фæндыл фидар ныллæууыны хъуыды уыд. 
Фæлæ йын Бетъре ссады æрмæфтау йæ дæларм тыххæй бас- 
сыдта. Æмæ йын загъта, алы уазæгæн куыд фæдзуры, афтæ: 
- Цæй, уæдæ гъа! Бирæйы бæсты дын фæцæуæд. Хайыр дын 
фод мæ цæхджын хойраг. - Агуыбейы цонгыл хæцгæйæ рахыз- 
тысты кæртмæ. 
Афæндараст кодта Бетъре йæ буц уазæджы, уæдæ цы. Баз- 
дæхт хæдзармæ йæхицæй райгондæй, буцæй. Нушкъи йæм фех- 
хæлыд. 
- Ды, æвæццæгæн, сом чи райгуыра, уыимæ дæр арф уынаф- 
фæтæм æруадздзынæ дæ сæр! - æмæ фынг æфснайыныл схæ- 
ЦЫД. 

ФЫДЫ ФÆДЗÆХСТ 
33 
Бетъре бакаст йæ бинойнагмæ. Йæ цæсгомыл ын бакæсæн 
уыд: «ома куыд куысыфтæг сæр дæ, куы! Фæндæй цæрын хъæ- 
уы, фæндæй, тутсæр!» Фæлæ йæм дзургæ ницы скодта. 
Нушкъи афтæ фенхъæлдта, йæ уайдзæфтæ йæ лæджы зæр- 
дæмæ фæцыдысты, æмæ фæкарздæр: 
- Иуæн - ссад, иннæмæн - гогыз аргæвд, аннæмæн - уæли- 
быхтæ, æртыккагæн - чи сæ фæтæппæлæг кæна, уый! 
Бетъре куы фæхатыд, йæ бинойнагмæ банцайыны фæнд 
нæй, хылы къахыл лæуд у, уæд йæхи фæлæгъз кодта. 
- Æй, рауай-ма хæстæг! - æмæ йын ацамыдта, йæ фарсмæ 
цы бандон уыд, уымæ. - Мæ тæригъæд дæ уа, - райдыдта Бетъ- 
ре, - адæмимæ цæрын хъæуы, цæрын! Цал æмæ дын æй цал 
хатты загътон, ссæдтæ, йедтæ ницы сты. Фæлæ кæй рамбулай, 
уый та стыр у. Еныр Агуыбе ацæудзæн, искæмæн радзурдзæн, 
афтæ æмæ афтæ. Адæм зæгъдзысты: «Бетъре йæ цæхджын 
хойраг никæмæн ауæрды». Æмæ нæ уарздзысты. Нæ фарс уы- 
дзысты. Æмбарыс, стæй нæ адæмы хорзæх куынæ уа, уæд 
нын нæ куыстæгтæ чи хъуамæ кæна, алæ-ма, и? Иубон дын 
зæгъдзысты: «Нал мæ хъæуы дæ мæртыдзаг» æмæ фæцис. Дæ 
зæрдыйæ ацы æххормаг рæстæг мыггагмæ ахæсдзæн! Фæлæ 
ныл адæм сæ къух куы æвæрой, уæд нын нæ куыстагмæ дæр 
нæ зивæг кæндзысты. Æххуырс бонгай, цас дæ тых цæуы, уый- 
ас æмæ цæр. Ауадз æмæ нæ хъæу, куыд сæ фæнды, афтæ цæрæт 
сæ ног сæрибар царды. Мах та нæхицæн цæрдзыстæм афтæ. Мах 
уыдон хъыджы нæ цæудзыстæм, уыдон та - мах, - балхынцъ 
кодта Бетъре йæ ныхас. 
* * * 
Дыууæ хоры астæу. Уагъылы дидинæг рафтыдта. Фæззы- 
гæндтæ - æфсирхъæлæс. Хорхъуаг адæм катæйтты бацыдысты. 
Сæ тæккæ тыхстыл сты. Ног хор нæма ис, зæронд - ивады. 
Бон дзир-дзур кодта. Æрвгæрæтты зæрингъуыз тæлмытæ 
цæлхзылд æркодтой. Цъицъайы æфцæджы гуылмыз тигъ дæр 
гæзæмæ йæ был сдардта. Раст, цыма, бæзджын, талынг мигъ- 
ты æхсæнæй сбыры, афтæ зыны. Сæумæйы сатæг уæлдæф 
адæймаджы уæнгты рог кæны. Нуси цæхæрадоны цыдæртæ 
архайы. Фатхъæдуисæй каубыд æмбыдбыгъуы æрци. Иу адæг- 
гомы бæрцы дзы фос фæндаг скодтой. Цалцæг æй кæны. Дысон 
з* 

34 
Тедеты Герас 
ын гыццыл хъæдæй бæрзуисты куырисбаст æрбахаста æккойæ. 
Сæртмих æрсагъта. Дыккаг... æртыккаг... Бийы. Даргъ бæрзуис 
сисы. Суанг æм йæ цъупмæ скæсы. Ставд æмæ рæхснæг куы 
вæййы, уæд уал æй иуварс баппары. Стæй йæ тæлмбыдæн ба- 
хъæудзæн. 
Нуси уис сисы. Йæ лыг кæрон ын кауы зыхъхъыры михмæ 
фæбыцæу кæны. Стæй йыл йæ тых, йæ бонæй анцайы. Атасын 
æй кæны. Чи та дзы сæртæг къæрцц ныккæны. Уый Нусийæн 
хъыг вæййы. Æнæуый дæр йæ уистæ не сфаг уыдзысты. 
Фæцис Нуси йæ кау быд. Фæстаг хатт ма йыл æрдæбоны 
ставд уистæй тымбыл быд рауагъта, фидардæрæн. Михты цы 
къуыдырыл цыргъ кодта, ууыл æрбадт. Йæ сæрбæттæн рай- 
хæлдта. Йæ къабæзтæй йын йæ сырхфæлдæхт цæсгомы хид 
сæрфы. Чъизигъуыз къандзолы уæллаг æгънæг дæр суагъта. 
Хур скæсæн фахсыл ивазны бæрц суад. 
- Мукка, уæ Мукка! - Нуси йæ фырты кæрты хъазгæ ауыдта. 
Сыстад. Хорз аулæфыд. - Дæ разы-ма мын къæпи радав, дæ ны- 
вонд фæуон. 
Ныр та йæ нартхоры хуым рувынмæ хъуамæ бавнала. Æга- 
сæйдæр йæ сæрты кæрдæг ахъазыд. Йæ цæрæнбон бирæ, Уар- 
дан ын æй ахæххытæ кодта кæйдæр гутонæй. Ласгæ йын æй 
нал бакодта. Быхсадæг, дам, мæм нæй. Нуси йæ йæхæдæг аса- 
дæгæй асадæн кодта æмæ йæ афтæмæй къухæй фæтыдта. Уас 
басудзæд! Алцы йæхи удмæ кæсы. Нæлгоймаджы куыст... сыл- 
гоймаджы куыст... хæдзары мæт... Ницы федта йæ цардæй. 
Чызгæй дæр афтæ, ам та ноджы фыддæр. Хуыскъ, дам, акалд 
æмæ хусыл банцад. Уæлдайдæр ацы фыддуджы, лæгджын хæ- 
дзæрттæ дæр ницы фæразынц. Йæ фыдæбон, йæ тухи - стыр, йе 
’фтиаг - кадавар. Уый дын ног, сæрибар цард! Зæхх, зæгъ, дæ цас 
хъæуы, уыйас... Æнæхъæн дæсæтинтæ дæр дын уæд, цæмæй йæ 
бакусай, уый дын куынæ уа, уæд. 
Муккайы Нуси нал æрхъуыды кодта. Уый къæпийæ нартхо- 
ры хуым æрцæв-æрцæв кæны. Рувыныл фæлвары. 
- Æри, дæ фæхъхъау фæуон, æри къæпи, нырма гыццыл дæ. 
- Нæ, нæ! - ныффæрск сывæллон, - æз дæр рувын, æз дæр 
рувын! 
- Æри, стæй куы сыстыр уай, уæд рувдзынæ, - мад райста 
къæпи. Уæхскуæзæй бавнæлдта рувынмæ. Йæ хъæбулы фæл- 
варæн ын æхсызгон уыд. «Мæ уд дæр дын уый куы фестид, - 
ахъуыды кодта, - æмæ мын искуы уый хъом куы фæуаис». 

ФЫДЫ ФÆДЗÆХСТ 
<ША 
- Нана, стонджы мын у! - сывæллон ыл скуыдта. 
- Ацу дæ нывонд фæуон, мæ рацыдмæ дон авæр уæларт, æмæ 
æз ныртæккæ дзултæ скæндзынæн. - Сывæллон цингæнгæ 
алыгъд. «Дзул хæрдзынæн, дзул хæрдзынæн», зæгъгæ. Ну- 
си æндзалмау растæй аззад. Дзулы коймæ йæ зæрдыл цыдæр 
æрбалæууыд. Йæ цæсгом фæтар. Ребо йын æй авæрдта знон. 
Мæрты æмбис дæр æххæст нæ уыд. Нартхор... Дæ сывæллæттæн, 
дам, дзы, дзæрнатæ уæддæр сфыц. Йæ цæст æй нæ бауарз- 
та Нусийæн. Хепайы куыроймæ йæ куы ныддавид, кæд ын æй 
йæ хуыцауы тыххæй чырыстон ссадæй аивид. Ныллæгъстæ 
йын кæндзæн. Йæ сывæллæттæ кæдæй нырмæ чырыстон 
кæрдзыны хъæстæ нал фесты. Хъæбæр кæрдзын сын сæ гыц- 
цыл ахсæнтæ ныххафта. Æцæг ацы хъæзныджытæ сæ исмæ туг- 
гарз дарынц. Хепайæ мулкджындæр та Сывылдзджыны ничи 
ис. Æниу æй хъæугæ цæмæн кæнынц. Æвæстаг. Æфсин дæр ын 
нæ цæры. Йæ дыккаг ус куы амард, уæд йе ’фсымæры чызджы 
æрбакодта хæдзармæ фæкæсыны тыххæй. Уый дæр, зæгъ, ын 
кæм лæвæрдта ком. Цалынмæ, зæгъ, ын стыр æфтийæгтæ нæ 
ныббаста,уæдмæ. Мæ бынты æмбис, зæгъ, дыл ныффысдзынæн. 
Йæ куыройы йæхæдæг бады Хепа. Æххуырсын нал уæнды. 
Æнæуый йæ зæрдæхæлар, фæлмæнтæ адæймаг хонынц. Нуси 
дæр æм ссадгур ацæуын йæ ныфс уымæн бахаста. Йæ нартхоры 
къæрмæг æрмыфтауы акодта æмæ фæцæуæг. 
Хепа куыройы уаг арæзта. Уагаразæныл хæцы, афтæмæй 
кæсы, цас хор кæлы куыройы хъуырмæ. Æгæр уагæй лæхурæг 
кæны. Ставд ссад вæййы. Хепа хъуамæ лыстæг сса, науæд æм 
ссинаг ничиуал ласдзæн. 
Нуси къæсæрæй куыд бахызт, уый не ’рхъуыды кодта. Куыд- 
дæр æй ауыдта, афтæ йæ куыст фæуагъта. Ссадæйдзаг къухтæ 
кæрæдзийыл асæрфта. 
- Æ, æ! Уый Нуси куы дæ, Нуси! - бацин ыл кодта, йæ размæ 
рауад. - Хæстæгдæр рацу, дæ хорзæхæй. Радав де ссинаг. Ныр- 
тæккæ дын æй бавгæндзынæн. 
- Ссинаг нæу... - Нуси ныфсæрм. Йæ нарст сойгъуыз цæс- 
гомыл сырхтæлмытæ-тæлмытæ аленчытæ кодтой. Сæруæздан 
æркъул кодта. 
- Мæнæ нартхор... кæд мын æй, зæгъын, дзулаг ссадæй... аивис... 
- Гъе, æмæ цыфæнды уæд... Ахиз мидæмæ! - фæлыг ын код- 
та Хепа йæ ныхас. Йæ цонгыл ын размæ ахæцыд. 

36 
Тедеты Герас 
- Зонын æй, - Нуси мидæгдæр бахызт, - нартхор мæнæуы 
æмных нæ лæууы... 
- Хорз, хорз! - Хепа та йæ дзурын не суагъта, - æри дæ 
нартхор. - Йæ дæлармæй йын нартхоры æрмæфтау райста. - 
Мигæнæн дæм ницы ис, уый йедтæмæ дын уый дæр фæстæмæ 
аздахин, - Хепа ма йæ дзырдмæ бафтыдта. 
- Фæлтау мын, - Нуси йæ цыма хъусгæ дæр нæ фæкодта, - 
дæлæ фæлгуыры кæрæтты цы фæлгæрæттæ æмбырд кæны, 
уыдонæй радт. 
- Фæлгæрæттæ нæ, фæлæ дын æз хъуамæ раттон ссадæн йæ 
тæккæ хуыздæрæй, йæ дзыгуырæй - æппæлæгау та сдзырд- 
та Хепа. Йæхæдæг йæ куыройы раз, фæлгуыры мидæг цы ссад 
сцъупп, уый сæртæй æвгæны Нусийы æрмæфтаумæ. 
- Бузныг, Хепа... - Нуси ноджы тынгдæр ныфсæрм, - хуыцау 
дын хорз ракæнæд! 
- Цæй, бузныг... - Хепа куыройы дзыгуырæй йедзаг æрмæф- 
тау иуварс æрæвæрдта. - Дæу тыххæй Нуси...- комкоммæ йæм 
бакаст - мæ уд дæр нæ бацауæрддзынæн... 
Нусийы зæрдæ цыдæр бакъуырдта. Дурдзæджындзау йæ ра- 
зы лæугæйæ баззад. Цæмæндæр ын феккуырсын нал æнтысы. 
Калм дæр ма хæфсы ацахсынмæ куы фæцæйлæсы, уæд уый 
дæр йæ мидбынаты афтæ бандзыг вæййы. Нымдзаст Хепа Ну- 
симæ. Дзырдбæрц сæ ничи ницыуал сдзырдта. Æрмæст Ну- 
сийы къуыбыр риутæ æддæмæ-мидæмæ кæнынц. Цæсгом сырх 
стъæлфæнтæ калы. Хепа йæм хæстæйгæй-хæстæгдæр цæуы... 
Хъæдмæцъисы хуызæн цæнгтæ Нусийы гуырвидыц уæнгтыл 
æрбатыхстысты... Тынг æй æрбалхъывта йæ риумæ. Хепайы 
уызынхъис рихитæ йæ фæлмæн русыл аныдзæвдысты... Уæз- 
дæттæарæзт, уардигъуыз былтæ Хепайы бæзджын былты ’хсæн 
фесты... 
Куыддæрты йæхи атыдта Нуси. Иуварс алæууыд. Тарст 
лæнк-лæнк кæны. 
- Нуси! - фæлладгонд хъæлæсыуагæй сдзырдта Хепа. - Дæ 
сывæллæтты дын мæхи сывæллæттау схъомыл кæндзынæн... 
Мæ бынтæ сыл ныффысдзынæн... 
- Мæ сывæллæттæн цалынмæ сæ мад гас уа, уалынмæ искæй 
хъомылкæнинаг нæ фæуыдзысты, - фидарæй загъта Нуси æмæ 
фæцæуæг. 
- Де ссад уæддæр ахæсс, - Хепа йын йе ’рмæфтау йæ дæ- 

ФЫДЫ ФÆДЗÆХСТ 
37 
лармы бакодта. Уыцы ныхæстæ йын ахæм цыдæргъуызон 
худгæбылæй загъта, цыма йын зæгъынмæ хъавыд: «Уæддæр 
мын никуыдæм аирвæрздзынæ. Мæ къухы дæ. Дæхæдæг та- 
мæм æрцæудзынæ». 
...Нуси къæпи мæсты тъæпп æркæны. Йе ’вæрæз царды тых- 
хæй цъыссымы дæр бахаудзæн. Куыдзы сæр ын уа хæринаг. 
Мæнгæй нæ акæнынц, идæдз ус - дзырдæппарæн. Алчи дæр 
æм йæ ныфс хæссы. Йæ мард æмæ йын йæ дзуар йæ сæрыл 
цæмæннæ фæхоста, йæ мард æмæ йæ дзуар! Нæ бауæндыд Ну- 
си. Тыхст сахат ма уыдонмæ баулæфы лæг. 
Æниу Нуси дæр кæдæм мæрдтæм хаудта Хепайы куыроймæ! 
Мате йын æй нæ баивтаид! Хепайы куы зыдта... Айфыццаг æм 
дæлæсыхаг усы минæвар дæр æрбарвыста. 
Ацы хабар зыдта Нуси. Уæддæр æй цыдæр фыдбылызтæ 
цæуыны къахыл слæууын кодтой Хепайы куыроймæ. 
- Байрай, Нуси, байрай! - Нуси ахæм хъуыдытæ куыд код- 
та, афтæ кæйдæр хъæр йæ хъустыл ауад. Йæ рувын фæуагъта. 
Акаст. Сардо кауæмбондыл æрбанцой кодта. Нуси фефсæрм. 
Йæ къандзолы уæллаг æгънæджытæ гом уыдысты. Æрдæбон 
сæ бакодта. Стæвд. Тагъд-тагъд сæ сæвæрдта. Сæрбæттæны 
къабузæй сырхвæлдæхт цæсгомы хидсæрфгæ рацыд Сар- 
дойы размæ. Æфсæрмаггаг лæг у. Фæсхохаг. Ацы ног цардуаг 
æрæвæрынмæ йæ сæрвыстой Сывылдзджынмæ. 
- Зиу ракæн, Нуси, зиу, - хъазгæмхасæн дзуры Сардо, - æмæ 
дын æй сахатмæ асæрфой. 
- Кæй æвдæлы ныр мæ зиумæ! - æфсæрмгæнгæ сдзырдта 
Нуси дæр. - Тæккæ куыстафон, алкæмæн йæхи куыстытæ йæ 
сæрыхъуынæй фылдæр сты. 
- Æмæ уæд та иу изæрыгон, фæскуыст. - Сардо куы фем- 
бæрста, Нуси йын йæ хъазын æцæгмæ айста, уæд уый дæр 
æцæггъуызæй загъта. - Изæрзиу. Дыууæ изæры астæу дæр сын 
фæуыдзæн! 
- Зиууæттæн дæр хæлц хъæуы... - Нуси йæхи фæмæгуыр- 
гъуыз кодта. - Æнæмызд кусæг ис, фæлæ æнæхæлц кусæг нæй. 
- Фæйнæ уæливыхы сын... Зиуы дурынтæ сын куынæ хæс- 
дзынæ, мыййаг. 
- Дуцгæ дæр мын нæй, æмæ хъуыддаг уый мидæг ис!.. - Ну- 
си фæхудт. Худинаг æм фæкаст: æнахуыр лæгæн йæ мæгуыртæ 
æгæр æргом радзырдта. Æмæ худыны ’рдæм фездæхта хъуыд- 
даг. 

38 
Тедеты Герас 
- Уæдæ æнæурсагæй дæ сывæллæттæ... - Сардо тæригъæд- 
гæнæджы каст бакодта усмæ. Дзырдбæрц ницыуал сдзырд- 
та. - Зоныс цы? Рацу æма дын мах дæлæ Хепайы хъуццытæй 
иу ратдзыстæм. Сæ иу æрмахуыр у. Зыгъар. Æнцонархайд дын 
уыдзæн. 
Нуси Хепайы коймæ йæхимидæг фестъæлфæгау кодта. Мæ- 
гуыр, æвæрæз хæдзæрттæн хъуццытæ кæй раттынц, уый Ну- 
си зыдта. Йæ мæгуыртæ дæр ын фыддæр уый æнхъæлцау рад- 
зырдта Сардойæн. Фæлæ уæддæр Хепайы хъуг Нусимæ цæмæн 
æрхаудта. Кæмдæр ын йæ зæрдæйы арфы тæригъæд дæр фæ- 
кодта Хепайæн. Ног царды знаг, дам... Уæддæр адæймаг у... уд 
у уый дæр. Йæ тæригъæдæй бæстæ скъуыдтæ кодта. Йæхи 
цæстæй федта Нуси, айфыццаг ын Сардоитæ йæ фос куы рас- 
къæрдтой, уый... 
- Хепа, ам дæ цы? - Сардо æртæ æндæр лæгимæ бахызтысты 
Хепаты кулдуарæй. Æвæццæгæн уыдон та йе ’ххуысгæнджытæ 
уыдысты. Хепа сæ размæ рацыд. Йæ зæрдæ къултыл йæхи ных- 
хоста. Базыдта йæ хуыцауы цæф. Хицауады лæгтæ йæм дзæ- 
гъæлы нæ бацыдысты. Ацы ног хицауад хъæзныджытæн сæ 
фæллой байсыны уынаффæ кæй рахастой, уый зыдта. Кæмæй- 
дæрты дзы аскъæрдтой. 
- Хепа, ныббар нын... - уæздан, сабыр райдыдта Сардо. - 
Бæргæ дæ куынæ бахъыгдариккам... Фæлæ... æрмæст ды нæ дæ. 
Алкæмæй дæр скъæрæм, фосы къахæй йæм уæлдай цы ис, уый. 
Хепайы масты дзæкъул адæнгæл. Сырхцъар цæсгом туджы 
разылд. Пыхцыл æрфгуытыл хæрдмæ схæцыд. Арсы дзæмбыйы 
хуызæн къух æвзист хъамайы сæр æрæвæрдта. Фæдæлтыккон 
даргъ скъæты ’рдæм балæууъщ. 
- Уæдæ хуыздæр чи у, уый рацæуæд æмæ мын бакæнæд ме 
скъæты дуар! 
- Хепа, тыхы сæрыл ма ныллæуу! - Сардо сындæг къахдзæф- 
тæй бацыд йæ фæдыл. Æнцад, уæзбын нывæнды йæ ныхас. 
- Адон мæхи тугвæллой сты, мæхи тугвæллой! - Хепа йын 
фескъуыдта йæ ныхас. Йæ хъæлæсыуаг фæбæрзонддæр. - Ацы 
цонгæй сæ ссардтон. Давгæ сæ никæмæй ракодтон, æмæ мын 
сымахимæ иумиаг не сты, бамбæрстай? 
Адæм æмбырд кæнын байдыдтой Хепаты кæрты размæ. 
Цымыдисæй кæсынц, хъусынц. Сывæллæттæ æмбонды зыхъ- 

ФЫДЫ ФÆДЗÆХСТ 
39 
хъыртæй гудзиццытæ кæнынц. Нуси дæр кæцæйдæр рацæй- 
цыд. Устыты цур æрлæууыд. 
- Цыма йын сæ иууылдæр скъæрынц? - устытæй сæ иу афар- 
ста иннæйы. - Æмæ ма дзы цæй иуылаг ис! Сусæгæй-æргомæй 
сæ фæуæй кодта. 
- Лыстæг фосы та, дам, йе ’ххуырстытимæ Лекъы æфцæгыл 
амидæг кодта, - æртыккаг ус дæр баппæрста йæ ныхас. 
- Хепа, - Сардо уæддæр æнцад, уæзбын дзуры, - байхъус 
мæм, сабыр, æнæхъаугъа ахицæн кæнæм нæ хъуыддаг! Хы- 
лы сæр нæ нæ хъæуы. Куы зæгъын, æнæхъæн бæстæйы афтæ 
у. Махæй кæнгæ, мыййаг, нæу ацы хъуыддаг. Ау, дæлæ Бетъре 
йæхи къахæй куы æрбаскъæрдта йæ фос, уæд.. 
- Æмæ, - Хепа та фæлыг кодта Сардойы ныхас. - Бетърейæ 
мæныйас раскъæрдтат? Æртæ хъуджы, нæ! 
- Цы йæм уыд, уый нын радта. Цъус æм уыд æмæ дзы 
цъус раскъæрдтам. Йæхицæн дæр ын дзы цъус ныууагътам. 
Дæумæ фылдæр ис æмæ дын дзы дæхицæн дæр фылдæр ныу- 
уадздзыстæм. Афтæ у. 
- Ам мын аргъæуттæ кæныныл ма ныллæу, фæлæ уæхи ай- 
сут мæ кæртæй æнæфыдбылызæй. 
- Хепа, ноджыдæр ма дын зæгъын, бархийæ ахицæн кæнæм 
нæ ныхас. 
- Адон мæхи цæнгты тых сты, мæхи цæнгты тых! - Хепа ныр 
тынгдæр ныхъхъæр кодта Сардойыл. - Мард æрцæуа дæ къо- 
найыл, мæ уды тæригъдæй! Æмæ мæхи хъæуынц. 
Сардо æгомыгæй скъæты дуары ’рдæм бакъахдзæф кодта. 
Дуары хъæдын гуыдырмæ бавнæлдта. 
- Иуварс, - Хепа йын йæ къух стъæпп кодта. - Кæйдæр дзæ- 
гъæл куыдз! Куыд мын æвналыс мæ исмæ! - скарз, хъæр кæны 
йæ дзыхыдзаг. - Демæ мын иумиаг сты?! 
Сардо бæстон бамбæрста: ам хъуыддаг сабыр дзургæйæ нæ 
ахицæн уыдзæн. Йе ’мбæлттæм цæстæй ацамыдта. Уæйгуыты 
хуызæн лæппу-лæгтæ. Хæдмæцъисы хуызæн цæнгтæ. Фæлæ- 
буртой Хепамæ. Сæхъис синагæй йæ фидар сбастой. Уый æрдиаг 
кæны, æххуысмæ хъæр кæны. 
- Кæм стут, адæм? Абырджытæ мæ æргæвдынц! 
Адæм æрдæбонæй нырмæ кæсынц кæртæн æддейæ. Хъу- 
сынц Хепайы тыхст хъæр. Йæ бынатæй сæ ничи фезмæлыд. 
Сардойы æмбæлттæ скъæты дуары хъæдын гуыдыр ратыд- 

40 
Тедеты Герас 
той. Хъуццытæ, дыгæрдгуытæ радгай хизынц дуары къæсæр- 
хъæды сæрты. 
- Оу, мæнæ цæй æнæрцæугæ дудгæбон æрæййæфта ме ’на- 
монд сæры, - унæргъы, æмбу кæны Хепа бастæй. - Мæнæ мын 
мæ цæсты разæй мæ тугвæллой куыд фæтæлæт кæнынц! 0 
хуыцау, ныккал сыл дæ цæхæртæ! 
- Алæ, æвæдза, æцæг тæригъæд у! - устытæй та сæ иу 
сдзырдта. Иннæрдæм азылд, цыма йæ тæригъæдмæ кæсын нал 
фæрæзта. 
- Бирæгъæн дæр тæригъæд хъæуы! Уæд мын амæлæд, кæд 
ын æцæг йæхи хидвæллойæ не сты! - бахъуыр-хъуыр кодта 
иннæ ус. 
- У, æвæдза, Хепа йæхæдæг дæр акусы, - æртыккаг ус дæр та 
баппæрста йæ ныхас. 
- Акусы! - сфæлхатт кодта дыккаг ус. - Æххуырстытæ дарæн 
ын куынæуал ис, уæдæй нырмæ дæлæ йæ куыроймæ ныууайы. 
- Цы уын кæнын, цы, - кæуы, æрдиаг кæны Хепа. - Ме ’на- 
монд сæры тæригъæд уæ хæдзарыл ныккæла! Нæ уæ хъыг да- 
рын. Уадзут мæ æмæ цæрон мæ мæгуыр цардæй. 0, мæ бон куыд 
бакалд! Уыцы зыгъар хъуджы мын уæддæр ма аскъæрут, - Хепа 
та Сардоитыл тынг ныхъхъæр кодта, - Уыцы зыгъар хъуджы. 
Æрмахуыр мын у! 0 ме ’намонд сæр. 
- Уæд та, - Нуси Сардомæ бакаст. - Зыгъар хъуг нæ. Хепайы 
хъæр цыма нырма дæр мæ хъусты зæлланг кæны, афтæ мæм 
зыны. 
- Хорз, - Сардо кауы тæлмбыдыл йæ къух æрæвæрдта. Фæл- 
мæн æм бахудт. Кæд ын афтæ тæригъæд кæныс, уæд дзы æндæр 
ногзæддаг хъуг ис, æмæ дын уый ратдзыстæм. 0 хæдæгай! - Сар- 
до цыдæр фæхъуыды кодта. - Ауылты мæ фæндаг уымæн ракод- 
тон æмæ мæ куыд фæцæйрох кодта. Дæ сывæллæттæй скъоламæ 
цæуынафон никæмæн ма у? - фæрсæджы каст æм бакодта. 
- Куыннæ... - Нуси фæтыхсæгау кодта. - Лæппуйæн мын 
афон у. Рæвдз æй кæнын. Йæ къæхтыл мын ницы уъщ. Уардан 
мын æрчъиаг авæрдта. Æрчъитæ йын барæхсын кæндзынæн, 
æмæ тæккæ къуырисæрæй ацæудзæн скъоламæ. - Нуси хатыр- 
курæджы каст кæны Сардомæ. 
- Дæхæдæг дæр-иу, Нуси, изæрыгæтты хъæусоветмæ куы 
æруаис... Кæсын-фыссын чи нæ зоны, уыдонæн къухфыссын 
амонынц. 

ФЫДЫ ФÆДЗÆХСТ 
41 
Нусийы нарст цæсгомыл æфсæрмы нысæнттæ стыбар-ты- 
бур кодтой. Сæр уæздан æркъул кодта- Каубыд æмбондæй иу 
лыстæг къалиу рацъæл кодта. 
- Хорз... Фадат мæ куыд амона, афтæ иу ныццæудзынæн. 
Зын зæгъæн у, Нуси цæмæн ныфсæрм, уый. Æвзонг адæймаг 
уæвгæйæ, нырма йæ къухфыссын кæй нæ зоны, уый йæм 
æнахуыр лæджы цур аив нæ фæкаст æмæ уымæн, æви йын 
Сардо æгæр бирæ хæрзиуджытæ кæй кæны, уый тыххæй? 
Цыдæриддæр уыд, Сардо йæм уый фæстæ ницыуал сдзырд- 
та. Хæрзбон ын загъта. Араст. Нуси йæ фæдыл кæсы. Бæрзонд, 
бæзæрхыг... морæгъуыз риудзыппджын хæдоны нарæг æрбал- 
вæста сæракфæтæн рон. Дæрдджын цырыхъхъытæ... Морæ- 
гъуыз сгæлладæй галифе хæлаф... 
Хуыцауысконд лæг. Фæлмæнтæ. Саламдæттаг æмæ хæрз- 
æгъдау... Йæ уд, йæ дзæцц у искæмæн хæрзиуæг ракæнын. 
Мæгуырты сæрхъызой. Афтæ дихтæ кæнынц адæм. Иутæ дзы 
лæджы сæрвæлтау сæ сæр æрхæссынмæ дæр цæттæ сты, ан- 
нæтæ та адæймагыл алæгæрдыны фадат агурынц. Сæхи удты 
сæрвæлтау æнæхъæн комбæсты дæр суæлдай кæнынц... Дис- 
саг у адæймаджы зæрдæйы уаг, йæ зонды сконд! Цæмæн афтæ 
у? Хъæзныджытæ!.. Æмæ цæмæн сты хъæзныг? Аннæтæ та - 
мæгуыр? Хъæзныг æмæ мæгуырæй райгуырынц? Æви сын 
афтæ вæййы нывгонд? Ницы йын æмбары Нуси. Еныр далæ 
Сардо хъæзныг у? Мæгыр дæр нæ уыдзæн... Йæ уæлæдарæсмæ 
ма йын бакæс... Ахъæуы ахæм дарæс кæуыл ис! Фæлæ ма йæм 
бакæс, цыма йæ цæрæнбонты галы комæй хал дæр никуы ра- 
ласта, афтæ нæ зыны! Æвæццæгæн мæлдзыджы хъыджы дæр 
никуы бацыд. Афтæмæй та амæйразмæ, Хепайы кæрты цæй 
æгъатыр æмæ дурзæрдæ уыд! Афтæ, дам, сты, кæмдæр, адон... 
- Нана, - Мукка радзырдта кæртæй йæ мадмæ. Уый фес- 
тъæлфыд. Æмбондгæрон лæугæйæ баззад уæдæй нырмæ. - Ра- 
цу дон стæвд. 
* * * 
Æрæгвæззæг. Ныллæууыд скъоламæ цæуыны афон. Хур 
йæ был сдардта. Сывылдзджыны хъæууынгты сывæллæттæ 
къордтæ-къордтæй цингæнгæ згъорынц. Ахуыры фыццаг бон... 
Даргъбосджын хъуымацæй хызынтæ се ’фцæджы æфтыд. 

42 
Тедеты Герас 
Уарзет сæ кулдуарæй рахызт. Уæлæрдæм, Муккаты ’рдæм 
акаст. Уæлæ Адьда дæр æрызгъоры. 
- Фæлæу мæм; Уарзет... 
- Ралидз, æз дæр дæумæ лæууын. 
Фæцæуынц дыууæ чызджы скъоламæ. Уарзеты мыдгъуыз 
дзыккутæ дыууæ быдæй йе уæхсчыты онг æххæссынц. Уал- 
дзыгон гæлæбуйау, сæ уæлæ пæр-пæр кæнынц уардигъуыз 
лентæтæ. Кæрдæггъуыз хъуымацæй ног æдгуыр къаба. 
Альда йæм фæстæты бакаст. Йæ цыллæ лентæтæм ын ба- 
тæхуды кодта. Уымæн та йæ дзыккутæ Нуси цавæрдæр зæронд 
хæцъилы уаццагæй бабаста. 
Уæдмæ сæ Мукка дæр æрыййæфта. Йæ къухы иу ставд фæт- 
къуы хæмц-хæмц кæны. 
- Дæуæн ис, Мукка, къарандас? - Уарзет фæрсы йæ хæлары. - 
Мæнæ дын. Альдайæн дæр дзы радтон. Мæнæн сæ Саукуыдз 
æрхаста. 
Мукка ног къарандасмæ кæстытæ кæны. Цин ыл кæны.. 
- Мæнæн дæр ма дзы æри, гъо! - Садул сæ уæлхъус февзæрд. 
Йæ къухы хъарм дзул тæф калы. Йе ’ннæ къухы - цыхты къæртт. 
Садулы фæзындмæ æртæ сабийы сæ хъустæ фæхъил код- 
той. Уарзет иуырдæм акаст. Цыма йын æхсызгон нæ уыд йæ 
фæзынд. Айфыццаг сæ Нушкъи куы расырдта сæ кæртæй, уы- 
цы маст нырма уыд йæ зæрдæйы. Уæддæр сдзырдта. 
- Дыууæ къарандасы йедтæмæ мæм нæ уыд... Цы ма дын 
раттон?.. 
- Сайыс, ис дæм. Ратт мын дзы, гъо, нæй мын! - лæгъстæ 
кæны Садул. 
... Уарзет æмæ Альда сбадтысты иу партæйыл. Муккаитæ та 
фæстæдæр сбадтысты хицæнтæй. Æрбацыд ахуыргæнæг. Ном- 
хыгъд куы фарста, уæд сывæллæттыл йæ цæст ахаста. 
- Номхыгъдæй кæй не сфарстон, уый йæ къахыл слæууæд. 
Сывæллæттæ ныхъхъус сты. Къласы къуымты ракæс-бакæс 
кæнынц. 
Дыууæ лæппуйæ сыстадысты. Сыстад Садул дæр. Сывæл- 
лæттæ сæм дисы каст кæнынц. Садул æрæнкъард. Фæрсæджы 
каст бакодта Муккамæ. Уый æгомыгæй йе уæхсчытæ хæрдмæ 
фелхъывта, ницы æмбарын, зæгъгæ. 

ФЫДЫ ФÆДЗÆХСТ 
43 
- Рахиз-ма, лæплу, размæ, - ахуыргæнæг бадзырдта Садул- 
мæ. - Дæ чингуытæ райс æмæ афардæг у уæхимæ... 
Садулæн йæ гыццыл зæрдæ къултыл йæхи ныххоста. Йæ 
кæуын тыхæй ныуурæдта. Кæдæй нырмæ æнхъæлмæ каст 
ахуыры азы райдианмæ. Йæ цинæн кæрон нал уыд. Утæппæт 
æмбæлтты цурæй йæ æрвиты. Садул йе ’мбæлттæм тæхуды- 
гæнæджы цæстæй бакаст. Уыдон иууылдæр ныммыр сты. 
Æппынфæстаг цыдæр тæригъæддаджы цæстæй фæрсæджы 
каст бакодта ахуыргæнæгмæ. Цæмæн æй суры. 
- Дæ фыд хъæзныджытæй у, - сдзырдта ахуыргæнæг. - 
Хъæзныджыты сывæллæтты скъоламæ нæ уадзæм. Рацыт сы- 
мах дæр, - Ахуыргæнæг бадзырдта Садулимæ ма цы дыууæ 
лæппуйы сыстад, уыдонмæ дæр. 
Садулæн фæндагыл йæ маст йæ хуылфы нал цыдис. Йæ 
кæуын нал урæдта, афтæмæй ссыд сæ хæдзармæ. 
- Скъолайы нæ уыдтæ, мæ хъæбул? - Бетъре баздæхт йæ 
фыртмæ, хихсæны йæ къухтæ æхсы, афтæмæй. 
- Расырдтой мæ... - кæуынхъæлæсæй сдзырдта Садул. 
- Цы? - Бетърейы цыма исчи кард ныццавта, уыйау фæ- 
лиуырдта. Къухтæ æхсын фæуагъта. Хъоппæггонд цæстытæ 
æнæуыноны цæхæртæ калынц. 
- Расырдтой мæ!.. - ногæй та сдзырдта Садул. 
- Цæмæ дæ расырдтой? - ныр Бетъре бæрæг фæсабырдæр. 
Хъуыддаг цæй мидæг ис, уый фæхатыд. 
- Дæ фыд, дам, хъæзныджытæй у. Æмæ, дам, хъæзныджыты 
сывæллæттæн скъолайы бар нæй!.. - сывæллон сфæлхатт код- 
та ахуыргæнæджы ныхæстæ. 
Бетъре ницыуал сдзырдта. Хъуыдыты ацыд. Уæддæр, зæгъ, 
хъæзныг у!.. Оу, уæ бинонты сæфтмæ уын æрцæуа Бетъре! Иæ 
фæллой сымах фыццаг куы скодта, уæд ма цæмæй хъæзныг у! 
Хæдгутон уый нал у æмæ æндæр? Бетъре ноджы арфдæр ныхъ- 
хъуыды кодта. Цыма ногæй цыдæр æрбалæууыд йæ зæрдыл. 
Нæ, уый æвзæр у. Кæсыс, уæддæр æй хъæзныджытимæ ны- 
майынц. Уæд бынсæфт кæны Бетъре. Куыннæ сæ уырны! Бетъ- 
ре хъæзныг кæй нал у, уый. Афтæ у. Лæгыл сæрысуангæй фæс- 
тæмæ цы ном сбада, уый зынæй сафы. Хуыцау базонæд, уæдæ 
сын сæ ног цардмæ дæр æвзæр цæстæй нæ кæсын. Дæлæ Мате- 
тау, йедтау. 

44 
Тедеты Герас 
Цæй, ныр уый циу! Рарвыстой мын сывæллоны! Цæвиттон 
ма уый иннæ сывæллæтты уæлдай бæстæ йæ сæрыл рахаста- 
ид. Æгæр, бауадз сывæллоны, гормон фæуай, æмæ иу-дыу- 
уæ хъæрнывы базона. Хъæзныджы фырт, дам, дæ! Æмæ цы 
хъауджыдæр у! Мæгуыр сывæллоны кæд хъæуы ахуыр, уæд 
хъæзныг сывæллоны нæ хъæуы! Сывæллон - сывæллон у! 
Бетъре аходæн кæныныл нал æрбадт. Йæ морæгъуыз куырæ- 
ты хъуырмæ æгънæджытæ сæвæрдта. Йæ рыгтæ цæгъды. 
- Мæ цухъхъа-ма мын... - сдзырдта йæ бинойнагмæ. 
Бетъре та æрвыл хаттау йæ цухъхъайы æгънæджытæ нæ 
сæвæрдта. Йæ фæдджитæ фæйнæрдæм фæйлауæнтæ кæнынц. 
Араст хъæусоветмæ, Сардойы хъуамæ фена. Куыддæр къæсæ- 
рæй бахызт, афтæ Сардо йæ размæ рауад. 
- Мидæмæ, Бетъре, дæ хорзæхæй. - Уæздан ын йæ къух куы 
райста, уæд ын къуымы бандонмæ ацамыдта. - Дæхи æруадз 
æмæ рахабар кæн. Æнæхъуаджы не ’рбацыдаис. Фæдисонæн, 
дам, йæ маст йæ ныхыл фыст вæййы. - Гæзæмæ фæхудт Сардо 
йæ ныхасыл. 
Бетъре радзырдта Сардойæн хабар. 
- Хорз, Бетъре... Æз сын зæгъдзынæн... Рарвит райсом дæ 
сывæллоны скъоламæ. 
Бетъре хорзау нал фæцис. Сардо йын афтæ æнцонæй са- 
рæзтаид йæ хъуыддаг, уый æнхъæл дзы нæ уыд. Бузныджы 
цæстæй бакаст Сардомæ. Зæрдиаг арфæтæ йын ракодта æмæ 
рахызт къæсæрæй. Хуыцауысконд лæг! Ацу æмæ ныр ахæм, 
зæды хуызæн, лæгæн исты æвзæры бацу! Уæдæ йын уыцы 
иунæг ис Бетърейæн æмæ йын уый дæр къуырмайæ баз- 
зайа! Йæ фыццаг усы уымæн ауагъта Бетъре. Зæнæг ын нæ 
цыд. Мæргъионы æркодта. Уайтагъд сын лæппу райгуырд. 
Мадымайрæмæй æлгъыст фæцис. Цæрыныгуырд нæ фæцис. 
Йæ зæрдæ аскъуыд Бетърейæн. Æдзæрæг баззайдзысты йæ 
фыды стыр уæзгуытæ. Фæсбайдиан ма сын ацы иунæг лæппу 
райгуырд. Авгау ын æрхауынæй дæр уымæн тæрсы. Хъараты 
хæдзарвæндаджы фæстаг тау... 
Бетърейы ацыды фæстæ Сардо хъæусоветы сæрдар Ак- 
со æмæ ахуыргæнæг Беджызианæн радзырдта Бетърейы ха- 
бар. Загъта сын, зæгъгæ уый хъæзныджыты номхыгъдмæ 
хæссын нæ хъæуы. Бетърейы иунæг бындар райдыдта иннæ 
сывæллæттимæ скъоламæ цæуын... 

ФЫДЫ ФÆДЗÆХСТ 
^л 
Уардан йæ кæрты бæрзуистæй йæхицæн быхсадæг бийы. 
Адæгвæйнæг... Хъæдфæрсчыты æхсæнты ласы бæрз уистæ. Йæ 
хуымы гæппæлтæ æрвылаз быхсадæджы аххосæй æнæласт 
баззайынц. Тутыртæ... Нæ фыдæлтæ-иу кусæн дзаумæттæ уæд 
арæзтой. Хор, зæгъ, хуыздæр æрзайы. Йууыл хуыздæр боныл 
дыццæг цыд нымад. Дыццæджы бон та цы кусæнгарз скодтаис, 
уый ничи æмбылдта. Уардан дæр дыццæг бонмæ хъавыд. 
Бийы Уардан. Йæ фарсмæ, кæрты астæу цъæх нæууыл 
сæхицæн æнцад хизынц дыууæ карчы. Чысыл фалдæр иунæгæй 
лæууы иу гогыз. Зыны йыл: ахуыр нæма у ацы кæрты. Хизгæ 
дæр нæ кæны. Томиан æй фæсхохæй, йæ цæгатæй æрхаста 
къуырттонæн. Райгонд у йæ зæрдæ Уарданæн. Кæддæрау æнæ- 
дуар, æнæкъуым нал у. Каубыд къултæ... Æмæ уымæн ницы у. Ад- 
джын сты йæ зæрдæйæн. Йæхи тугвæллойæ ссаргæ сты. Уастæн 
ыл хæрзтæ æрцæуæд ацы цард рауадзæгыл. Цардцæрæнбонты 
йæ гуыбын кæрдзынæй никуы бафсæста, йе рагъ - дзаумайæ. 
Хепайы дзугты фæдыл рафтыд. 
Уардан йæхимидæг цыдæр зард ныллæг хъæлæсæй гуым- 
гуым кæны. Райы йæ зæрдæ. Кæртæн ныгуылæны къуымы 
хъæмпæмбæрзт мæнгагъуыстæй йæ хъоппæг цæстытæ ныц- 
цавта Уарданмæ йæ иунæг гæрæм гал. Кæд фæуыдзæн йæ хи- 
цау йæ куыстаг, æмæ та йæ хъугæмтты зæридау уыгæрдæнмæ 
кæд акæндзæн хизынмæ. 
Уардан йæ галмæ бакаст. Цыма йын æцæг лæгъстæ кодта, 
уыйау æм рæвдаугæ сдзырдта: 
- Ой, Къобор! Фæфæуын. Æмæ та мерс кæндзынæ сойджын 
кæрдæгыл. Йæ царды астæуккаг цæджындз у Къобор Уарданæн. 
Уый руаджы слæууыд йæ къахыл. Æмцæдисонæй бацæуы цæ- 
дисмæ æмæ йæ куыстæгтæ бакæны. 
Уас ын хуыцау хорз ракæнæд Хепайæн! Фæстаг хатт ма йæ 
йæ фосы фæдыл Лечъы æфцæгмæ куы арвыста, уæд уайтагъд 
иу æхсæвыгон сæ фæдыл ныммидæг. 
- Уэе афæдзы æххуырстмыздмæ уын фæйнæ æхсæз фысы 
æгъгъæд у... 
Æххуырстытæ дисы бафтыдысты. Кæрæдзимæ бакастысты, 
цы ’рцыд сæ хицауыл? Кæд ма уыд ахæм рæдау! Иу сæныччы 
хъусы тæригъæды куы никуы бацыд. 

46 
Тедеты Герас 
Æххуырстмызд дæр-иу тыхамæлттæй, тыхтонæгау фæкод- 
той. Æххуырстытæн дзы кæй ратта; йе ’ннæ фосыл ахæцыд 
Хепа æмæ сæ Дагъыстаны æфцæгыл бамидæг кодта. Уым сæ 
Лечъы фыййæуттæн саст аргъмæ ныууæй кодта. Уарданитæ 
æрмæстуæд бамбæрстой: сæ хицау сын ацы хатт сæ куыстмызд 
цæмæн æнæзивæгæй ратта - уæддæр ын сæ исгæ кодтой. Мæ 
фыййæутты зæрдæ ма, зæгъ, дзы уæддæр балхæнон. 
Уардан дæр йе ’хсæз фысы фæсхох баивта иу галæй. «Къо- 
бор» дæр æй йæ цыбыр сыты тыххæй хоны. Уæдæй ардæм ра- 
цыд уый дæр адæмы рæгъы. Гал дын ис, уæд хæдзар дæ. Цæдисы 
бацу, цæдæмбал скæн æмæ цæр. Зæхх та йын Сардоитæ радтой, 
мæгуыртæн куы лæвæрдтой, уæд. Фыдæй йын иу дзоныгъу- 
ат дæр нæ баззад. Уæрцы рæстæджы йæм йе ’фсымæртæй цы 
гæппæлтæ æрхауд, уыдон ын цъусгай-цъусгай хъæзныджытæн 
уæйгонд фесты. Цыбыркъух уыд. Хистаджы хуыммæ йын цы 
бонгæнд радтой æфсымæртæ, уый ма йын æрирвæзт фæстаг 
бонты онг. Уырдыгæй-иу цы хоры къæрмæг æрбайста, уымæй 
уыд йæ цард. 
Æфсымæртæ ныууæй кодтой сæ чысыл муртæ æмæ фæсхох- 
мæ алыгъдысты цæрынмæ. Уардан ма йæ хистаджы хуымыл 
ныффидар. Кæд тыхст, уæддæр æй нæ уæй кодта. Йæ зæронд 
мад мæллæджытæ хаста. Цæмæй йæ бавæрдтаид. Æфсымæртæ 
йын æй дæтгæ дæр уымæн ракодтой уыцы зæххы. Нæ зæронд 
мады, дам, нын цæмæй бавæрдзынæ. Хистаг хай, дам, дын кæй 
нæ уадзæм, уый, дам æгъгъæд у. Иугæр йæ мад амард Уарданæн, 
уæд ма йын цы гæнæн уыд. Тыхы дон хæрдмæ суры. Йæ цæст 
æй нæ уарзта хуымы гæппæлы. Фысы къæдзилы хуызæн хуым, 
фæлæ йæ мард цæмæй бавæра. Хæдзары мыст йæ къæдзил кæм 
атула, уый хоры къæрмæг нæй. Фосы къахæй дæр афтæ. 
- Дæ хистаджы хуымы ныхмæ дын дыууæаздзыд уæныг 
ратдзынæн.- Уый йын Мате зæгъы. Хепа йын æй фæфылдæр 
кодта. 
- Мæрдджынимæ базар кæнын не ’мбæлы. Кусæрттагæй 
уæлæмæ ма кæрдзинаг дæр алас хæрнæгæн. Дыууае къоды чы- 
рыстон ссадæй æгъгъæд уыдзæн, æвæццæгæн. 
Уæдæй фæстæмæ баззад Уардануæзæджы къæйыл.Æнæзæхх, 
æнæфосæй. Бонæй-бонмæ гæвзыккæй-гæвзыккдæр кодта. 
Афæдзæй-афæдзмæ мардæн кæндтæ хъæуы. Ницы йæ сæрæн 
зоны. Ныллæууыд хилдасæн бон. Æгæрмæгуыр, рухс цæмæй 

ФЫДЫ ФÆДЗÆХСТ 
47 
зæгъа, рухс йæ мадæн, хилдарджытæ сæ хил цæй хынцмæ ныд- 
дасой, уый дæр сæм нæй. Æппын нæ, фæлæ иу сæныччы хъусæй 
туг ма суадз дæ мады стырбоны! Йæ сабат-изæртæ дæр ын мар- 
хо хæринæгтæй арвыста. Ницыуал йæ сæрæн зыдта марды хи- 
цау. Фæстæмæ та хъуамæ Хепамæ баулæфа. Бæтгæ хæсмæ йын 
кæд иу далыс радтит. 
- Куыннæ, куыннæ, Уардан! - Нæ базивæг кодта Хепа. - 
зианджынæн куынæ саразæм йæ къух, уæд ма æндæр кæмæн. 
Хъæубæстæ ма æндæр цæмæн стæм. Акæн иу далыс. Рухс зæгъ 
дæ мæгуыр мадæн. Стæй дæ бон куы суа, уæд мын æй... 
Фæлæ Уарданæн йæ бон никуы ссис йæ хæс бафидын. Бон- 
выддæрмæ цыд йæ цард. Йæ зæрдæ та йæ мидæгæй æхсынгæ 
кодта: йæ хæс æмæ йæ хæс. Искуы йæ исчердæм куы бафи- 
дид. Æцæг ын Хепа йæ хæсы фæдыл иугай дзырдæмбарæнтæй 
уæлдай æргом, комкоммæ никуы ницы загъта. Фæлæ Уардан 
тыхсы йæхимидæг. 
Мæрдты ’рдыгæй йыл йæ мæгуыр мады зæрдæ бахуддзæн. 
Йæ фæлдисинаг æм хæццæ дæр нæ бауыдзæн афтæмæй. Боны- 
фæстагмæ йын Хепа загъта: 
- Бæргæ дæ æфсæрм кæнын, Уардан... фæлæ... Дæ мæгуыр 
мадæн йæ афæдзы бон дæр ахицæн кодтай... 
- Рох мæ нæу, Хепа... - Уардан сæфсæрм, - ницы ис мæ къу- 
хы. Цæмæй дын ахицæн кæнон дæ хæс. Кæд дын, зæгъын, да- 
лысы аргъмæ фыййау ацæуон æмæ дын мæ куыстмыздæй ба- 
фидин дæ хæс, - йæхæдæг æм фæрсæджы каст бакодта. Куынæ 
сразы уа ууыл, мыййаг. Æххуырстытæ йын бирæ ис. Уæд ма 
цы кæндзæн. Фæлæ Хепайæн уый æхсызгон уыд. Йæ далыс ын 
бæтгæ хæсмæ дæр уый æнхъæл ратта. Зыдта йæ: Уарданæн 
фæстаг сахат йæ хæс фидын йæ бон нæ уыдзæн æмæ... 
Уæдæй фæстæмæ Уардан райдыдта цæуын Хепайы дзуг- 
ты фæдыл. Йæ хæс раджы ахицæн кодта. Фæлæ йæ цыдæр 
фыдбылызтæ уæддæр ныббастой Хепайы фосы фæдыл. Бон 
уымæн нæ уыд æмæ æхсæв. Хæхты, быдырты... къæдзæхтыл... 
Йæ удæй арт цагъта. Сæрдыгон-иу хуыздæр сæрвæтты æнхъæл 
суанг фæсхох хъæутæм дæр ахæццæ Хепайы фосы фæдыл. 
Йæ бинойнаг Томианимæ дæр уым базонгæ ис. Уырдыгæй йæ 
æрхаста. Йæхи хуызæн мæгуыр, гæвзыкк лæджы чызг. Ирæд 
дзы не ’рдомдтой. 
Æгæрмæгуыр, йæхи мæгуыр хъæдкъул агъуыстмæ ма ка- 

48 
Тедеты Герас 
стаид, уый бон дæр æй нал уыд Уарданы Хепайы фосæй. Зæхх 
ын нал баззад æмæ нал. Йæ хæлæццаг агъуысты размæ чысыл 
кæрт цы ахста, уымæй дарддæр. Йæ фыдæй йын баззад уыцы 
æнæбары зæхбын агъуыст. Иу зымæг залты мит ныууарыд. 
Хæдзар бынтондæр æркалд. Йæ зæрдæ аскъуыд Уарданæн. Йæ 
фыдыуæзæг... 
... Æмæ Уардан ацы ног царды руаджы чысыл йæ къахыл куы 
слæууыд, уæд æрæздæхт йæ фыдыуæзæгмæ. Уисбыдæй дзы 
хæдзар скодта. Райдыдта цæрын. Ныр бийы быхсадæг. Йæ чъи- 
зигъуыз куатæйы фæдджийæ йæ хурмæсыгъд цæсгомы хид 
асæрфы. Адæгвæйнæгыл æрбадт. Фæллад улæфт скодта. 
- Томиан! - фæллад хъæлæсæй бадзырдта йе ’фсинмæ. - Мæ 
ком ныххус, уазал дон мын куы æрбадавис. 
Томиан йæ мойы дзырдмæ къæрта райста æмæ араст, хъæу- 
астæу цы суадон ис, уырдæм. 
Уарданы хурсыгъд цæсгомыл сау фæлм аленк кодта. Цыдæр 
йæ зæрдыл æрбалæууыд. Мады Майрæмæй æлгъыст фæцис. 
Зæнæг ын нæ цæры. Цу-ма кæмæн зæгъа, уый йын нæй> 
Томиан Бетъреты онг куы бахæццæ, уæд æм Мæргъион сæ 
кæртæй радзырдта: 
- Фæлæу мæм, Томиан, æз дæр донмæ цæуын. - Йæхæдæг 
фыдæлтыккон даргъхъуыр гогын райста. 
- Дæ мадыстæн, Томиан, - райдыдта цæугæ-цæуын. - Æз ма 
уæм хæдзармæ цæуинаг уыдтæн. 
- Исты дæ хъуыд? - фæрсæджы каст æм бакодта Томиан. 
- Цæвиттон, райсом нын кусджытæуыдзæн. Нæ цæгатæвæрд 
хуым рувæм æмæ Уарданæн зæгъ. Йæ бонмыздмæ йын фæнды 
хойрагæй... фæнды æндæр исты авæрдзынæн. 
Томианæн æхсызгон уыд. Йе ссаддоны мыст йæ къæдзил 
кæм атула, уый ссады тæпп нал ис. 
- Хорз. Зæгъдзынæн ын, - цырдгомау сдзырдта Томиан. - 
Бæргæ нæхи куыстæгтæ нæ сæрыхъуынтæй уæлдай сты, фæлæ 
цы саразæм, хорæй сыдзаг стæм. - Томиан суадонæй Нусийы 
дон фæцæйхæсгæ ауыдта. - Ай куыд фæразы... Æртæ дарина- 
джы... иунæг сылон сæрæй? 
- Мæ уд акæн! Махтæм дæр уыйæстæ куы ’фтид! 
- Кæцæй? 
- Æмæ ницы фехъуыстай? 
- На, ницы фехъуыстон. 

ФЫДЫ ФÆДЗÆХСТ 
юл 
- Йедау фæу! - дыууæ усы та размæ акъахдзæф кодтой. Далæ 
дзы Хепаимæ дзурынц. Йæхæдæг, дам, æм цæуы куыроймæ... 
Стæй, дам, ссад рантъухы. Æниу, уæд дын... - Мæргъион Томиан- 
мæ йæхи бакъултæ кодта, - ды йæ искуы дуры хуылфмæ дæр 
куы ныдздзурай! 
- Дæ мадыстæн, æцæг зæгъыс? - Томиан дæр йæ тымбыл- 
дзæф роцъо йæ амонæн æмæ хистæр æнгуылдзы æхсæн фæ- 
цавта. Дисы каст æм бакодта. 
- Ды уымæ афтæ ма кæс! Уæлæмæ дзы цы зыны, авд ахæм 
та дзы зæххы бынты быры. Зоны, пайда, æфтиаг æм кæцæй 
згъæлы, уый. Ныр та, дам, мæнæ йеды ’рдæм раздæхт, æрвыст 
лæджы ’рдæм... Сардойæ дын зæгъын... 
- Алæ, уанцон нæу! - нæ уырны Томианы. 
- Цытæ дзурыс! Уæд мын Садул цæра... Мæхи цæстæй сæ 
федтон тæккæ майрæмбоны... Сæхи æмбондгæрон цас æмæ цас 
4 фæлæууыдысты. 
- Омæ йæ уæд та арв æркъуырæд. 
Мæргъион Томианæн кæй кой нал ракодта, ахæм нал баззад. 
Фæстагмæ йын ацы ног царды фæдыл æрæфтыдта йæ ныхас. 
- Мæзæрдыйæ та, дам, æй ивынц. 
- Чи загъта? - Томиан фæтæрсæгау кодта. 
- Комахсæнты нæм фæсхохæй иу уазæг уыд. Махон æй 
ахуыргонд лæг хуыдта. Æмæ уый дзырдта. Фæстамæ, дам, æй 
раздæры хуызæн аразынц ацы царды. Цæй, хорзыл амбæл. - 
Мæргъион цыдæр фæхъуыды кодта. - Мæ хыссæйы дон уæларт 
ныууагътон. Мæрды рох мыл бафтыд, - атындзыдта. 
Томиан йæхицæн мастгæнгæ ацыд. Фæстæмæ та æххуырс- 
ты мыздмæ æрхаудзысты... Сæ зæххы гæппæлтæ сын фæстæмæ 
байсдзысты. Чысыл сæ царды ныфс куы бацыд, уæд та гъа! 
Мæгуырты дуг, дам, ныллæууыд, мæгуырты дуг! Æмæ цас аха- 
ста! Уæд ын куыдзы сæрыкъуыдыр фæлдыст фод. 
Томиан йæ зæрдæйы маст йæ мойæн рахъаст кодта. 
- Чи та дын радзырдта уыцы ног хабар? - Уардан афтид до- 
ны къус фæстæмæ Томианмæ балæвæрдта. 
- Ныртæккæ мын æй дæлæ Мæргъион дзырдта. 
- Æх! - Уардан йæ къух ауагъта. - Ма хъус адæмы хахуыртæм. 
Никуы фехъуыстай: стонг карчы фын, дам, - еууы быдыр. Сæхи 
ма фынтæй буц кæнынц. Æндæр исчи ма йæ куы радзырдтаид, 
фæлæ Бетъретæ... Хъæзныджытæ... 
4* 

50 
Тедеты Герас 
- Уыдон æй нæ радзырдтой, - фæцырд Томиан. - Фæсхохæй 
сæм цæйдæр уазæг уыд æмæ йæ уый загъта. 
- Цæй уазæг! Уæдæ ма дæлæ Сардойы бафæрсæт! Уый афтæ 
зæгъы, нæ цард, дам, ноджы хуыздæрмæ аивдзæн. Цæй, уадз 
уыдæттæ. - Уардан сыстад. Йæ куыстагмæ бавнæлдта. - Фæлæ да- 
лæ галы иу-чысыл искуы рахиз. Æз æххæст мæ адæг фæуон быд. 
- Райсом, дам, мын бакус... - Томиан дæр сыстад. 
- Чи зæгъы, чи? Бетъре та уыдзæн? 
- Уæдæ цы ми бакæнæм, ссады тæпп нæм дзаг у... - То- 
миан йæхи бамæгуыргъуыз кодта. Уардан ницыуал сдзырдта. 
Афтæ кæй уыд хъуыддаг, уый нæ зыдта. Æгомыгæй бавнæлдта 
фæстæмæ йæ куыстмæ. 
- Райсом нæ, - дарддæр дзуры Томиан, - фæлæ ма сын но- 
джыдæр иу бон куы бакусис! 
- Цæмæн? - ноджыдæр ын хъыг уыд Уарданæн. 
- Кæд ма нын иу карк радтиккой. Дыууæ карчы мыггагæн 
цъус сты. 
Уардан ницыуал сдзырдта. Бавнæлдта та йæ куыстмæ. 
* * * 
Изæрмилтæ. Сывылдзджыны цæрджытæ сæ изæры куыс- 
тытæ кæнынц. Мæргъион счъилдысæй сугсæттæнæй йæ хъæ- 
бысы æндзарæнтæ баскъæфта. Цыдæр цырд змæлд кæны. Бæ- 
рæгбонгъуыз сты. Абон хорыбон у. Уазджытæ сам уыдзæн. 
- Ам стут, цы? - уынгæй æрбайхъуыст кæйдæр хъæр. Стыр 
куыдз хъæрмæ йæхи рауагъта фыдæлтыккон хъуына бруйы 
’рдæм. Хепайы куы ауыдта, уæд йæ уынæр нал райхъуыст. Са- 
быр раздæхт фæстæмæ. Бæхбæттæн цæджындзы рæбын æр- 
хуыссыд. Ахуыр у Хепайыл. 
- Бетъре, ам нæ дæ? - хъæрмæ куынæ цыдысты, уæд та 
ногæй бахъæр кодта Хепа. Йæхæдæг биноныг арæзт кулдуары 
къæсæрхъæды сæрты бакъахдзæф кодта. 
- Дæ хуыцауы тыххæй, - ныр Бетъре рауад йæ размæ. -- 
Дардæй цы хъæр кæныс. Рахиз мидæмæ, дæ хорзæхæй! 
Хепа Бетърейы кæртыл йæ цæст ахаста. 
- Уый мæзæрдыйæ ног скъæт скодтай, Бетъре, и? - дыууæ 
кæрдобæласæн се ’хсæн цы чысыл ногарæзт скъæт ис, уымæ 
фæкомкоммæ. 

ФЫДЫ ФÆДЗÆХСТ 
51 
- 0, самандурæй... Уæдæ ма мæ цæмæн хъуыд ме стыр 
скъæт! - Бетъре фалдæр цы даргъ скъæт уыд, уымæ акаст. - Ис- 
ты ма мæ бирæ фос кæм бакæнон, уый мын нæй, æви цы? 
Хепа дæр акаст уыцырдæм. Дардыл арæзт скъæт... Цыдæр 
мæгуыргъуыз каст кæны. Раст сын цыма уайдзæф кодта: 
«нал уæ хъæуы мæ сæр æмæ мæ рохуаты ныууагътат, нæ!..» 
Ие стыр иувæхсыг дуары æхгæнæн сындзтелæй бæстытæ. Йе 
’ндзæлттæй бирæтæ ранæй-рæтты æмбыдцъæлтæ æристы. 
Къæвдабоны гогыз йæ базыртæ куыд æркалы, афтæ 
æрзæбултæ фæйнæрдыгæй йæ агъуыст. Йæ зæрдæ йын цыдæр 
бакъуырдта Хепайæн. Зын ын уыд. Йæхимæ дæр хауы уыцы 
хъуыддаг. Иу бон сыл ис. 
- Гормон, - æппынфæстаг сдзырдта Хепа, - цалцæджытæ йæ 
уæддæр бакæн... 
Бетъре ницы сдзырдта. Æгомыгæй йæ къух ауыгъта. 
Скъæты размæ фаджысдоны фарсмæ цы зæронд галгуыфтæ 
æмæ лæггуыфтæ уыд рæдзагъд, уыдоныл скъуырдта Хепа 
йæ цæст. Хурмæ ныххус, ныкъкъæркъа сты. Цыма сæ цæрæн- 
бонты куыст никуы уыд. Ацы фаджысдоны-иу фаджыс куыф- 
рæдзæгъдтæй куы лæууыд! Ныр та?.. 
- Ахиз мидæмæ, Хепа, дæ хорзæхæй! 
- Нæ фæлæ, - Хепа тыргъы дуарæй фæхизы. - Ныр цæмæй 
хъацæн кæныс дæ мысты хуымы ’ййас саппджынты? Чъылх- 
дон гæппæл æй куы хуыдтай æмæ-иу фаджыс уымæ куы лас- 
тай? Æви дын уый дæр байстой уыцы налæттæ, мæ хæрæг сын 
сæ хистаджы хуымты зæвæт дзæгъдæн скæна? - фæрсæджы 
каст бакодта Бетъремæ. 
- Мæхур акæн! - сдзырдта Бетъре. Саппджынтæ æмæ мын 
чъылхдæттæ мæхицæн ныууагътой. Сины хайы хуызæн хуым- 
тæ та мын исгæ бакодтой. - Бетъре йæ сæр мæсты тылд бакод- 
та. 
- Абоны хорзæх уæд ацы хæдзары! - Хепа бахызт мидæмæ, 
йæ нымæтхуд систа. - Хоры уацилла уын уæ хорæрзад æвдæвæр 
цы кæна, ахæм арфæ уæ уæд! 
- Хуыцау дын хорз ракæнæд, Хепа! - Мате сыстад къæлæт- 
джынæй, Бетъре фыдæлтыккон нывæвфтыд астæуцæджын- 
дзы рæбын бандон æрæвæрдта. 
- Дæхи æруадз, Хепа, дæ хорзæхæй! Æрбад ныр, Мате, ды 
дæр, - æмæ йæхæдæг дæрæрбадт. - Ацы ус, - Бетъре баздæхт 

52 
Тедеты Герас 
Мæргъионмæ, - ныр нæ каст никæмæуал у, фæлæ фынг æрæвæр. 
Хорыбоны стырбоны-иу Сывылдзджыны цæрджытæ стыр 
хорыкуывд скодтой хоры Уациллайы номæн. Сæ фæззыгæндтæ, 
сæ уалдзыгæндтæ, сæ хортæ-иу бафæдзæхстой хоры бардуагæн, 
цæмæй сын сæ хызт уадза ихы бардуагæй æмæ сын тугыл 
аскъуыйын кæна сæ хорæрзад. Фæлæ ма ныр уыдæттæ кæй 
æндæвтой. Æртæ æмсæр æмæ æмкар лæджы сæ фыдæлты 
фарн нæ сафынц уæддæр. Йæ ном хъуамæ ссарой Рæмонбонæн- 
Хорыбонæн. Науæд сæм, мыййаг, куы фæхъыза, сæ хортæ сын 
гæныстон куы фæкæна... Раздæрау сæ фосы дзугтæ Цъицъайы 
æфцæджы хуссæрттыл урс-урсид куынæ дарынц. 
Мæргъион хæссын байдыдта фынгмæ сойджын уæлибых- 
тæ... Цурыдфых карк... арахъхъ... сау бæгæны сæр-сæргæнгæ. Йе 
змæлдыл цæст нæ хæцы. 
Æрбадтысты æртæ лæджы æртæкъахыг фынджы алыварс. 
Ссыгътой æртæ цырагъы. 
- Цæй, уæдæ. - Бетъре сыстад. Уырдыг слæууыдысты иннæ- 
тæ дæр. Бетъре йæ къухмæ судзгæ цырæгътæ райста, йе ’ннæ 
къухмæ - бæгæныйы куысси. Хæрдмæ скаст. - Хоры Уацилла, 
абон дæ бон у æмæ дæм кувæм, мæ уд уа дæ къæхты бынты 
фæхъхъау! Баххуыс нын кæн. Нæ хортæ нын дæ сыгъзæрин ба- 
зырты бын бакæн! Нæ хордонтæ нын хорæй йедзаг кæм дарай, 
нæ гонтæ еууæй æмæ нæ хоры къутутæ - мæнæуæй, ахæм арфæ 
дæ уæд, мæ уд дæ къæхты бынты фæхъхъау фæуа! 
- Аммен хуыцау! 
- Аммен хуыцау, фехъуысæд дæм! - Хепаитæ хæрдмæ ска- 
стысты, сæхиуыл дзуæрттæ бафтыдтой. Бетъре кувы дарддæр. 
- Куырпы хорæрзад нын кæм радтай, ахæм арфæ нын ракæн. 
Куырпы хуымы, дам, Уацилла йæхæдæг вæййы тауæг, Уастыр- 
джи, дам, ын йæ разæй цæугæ ауæдзамонæг уыд, Майрæм та, 
дам, ын йæ фæдыл мыггаг хаста мыггагтауæны. Йæ хорæрзад 
дæр, дам-иу, тугыл уымæн аскъуыд. Уæдæ махæн дæр ахæм 
хорæрцыд цы бахæлар кæнай, ахæм арфæ нын ракæн, мæ уд уа 
дæ къахы бынты фæхъхъау фæуа, хоры бардуаг Уацилла! 
- Аммен хуыцау! 
- Аммен хуыцау! - Матеитæ дæр та сæхиуыл дзуæрттæ баф- 
тыдтой. 
Бетъре кувæггаг Хепамæ авæрдта. Уый дæр скуывта æмæ йæ 
анызта. 

ФЫДЫ ФÆДЗÆХСТ 
^л 
- Цæй уæдæ, мæ бонтæ! - Бетъре та райдыдта. - Нæ цыт- 
джын фыдæлтæ абоны бон цы диссаджы æгъдау арæзтой, уый 
абон мах дæр куынæ скæнæм, уæд нын хоры Уацилла нæ куви- 
наг нæ айсдзæн, мæ уд уа уый тæхæнты фæхъхъау. 
Уыцы æгъдау хорæрзады бæркадæн у. 
- Гъай-гъайдæр! Гъай-гъайдæр! 
- Бæркадджын хорæрцыд нын нæ уыдзæн науæд! - йæ фарс 
загътой Хепаитæ дæр. Бетъре йæ бинойнагмæ бакаст. Уый хъæ- 
дын къусы мидæг æрбахаста мæнæу. Лæгты къæхты бын дзы 
апырх кодта. Иннæ радта йæ моймæ. 
- Уæ фæдджитæ æррæвдз кæнут, - æмæ Бетъре къусы мæ- 
нæуæй йæ армы дзаг систа. Мæргъионитæ сæ фæдджитыл схæ- 
цыдысты. - Цыуæ хъæуы, цы домут? - Бетъре йæ армыдзаг мæ- 
нæу уæлдæфы рахæсс-бахæссгæнгæ фæрсы Мæргъиониты. Уы- 
дон æмдзыхæй хъæр кæнынц: 
- Хор, хор! 
- Хор, хор! 
Бетъре сæ алкæмæн дæр йæ фæдджийы армыдзаг мæнæу 
æркæны æмæ сын дзуры: 
- Куырпы хорæрзады бæркадæн, Куырпы хорæрцыды бæр- 
кадæн! 
Уый фæстæ æрбадтысты æмæ райдыдтой минас кæнын. Га- 
джидаутæ уадзын. 
- Дæуæн та, Бетъре, - Мате уæливыхы карст систа йæ къух- 
мæ, - дæ хорæрцыд ацы аз дæр тугыл аскъуыйдзæн. 
- Цы уæлдай? 
- Дæумæ та куырысмæдзæуджытæй мыггаг бафтыдаид 
æмæ уымæн. Уыдон ногазы æхсæвы уыцы куырысæйы бæстæй 
цы хоры мыггаг радавой, уымæн æмбал нæй. Ныккæнæнтæ нал 
вæййы йæ хорæн. 
- На, куынæ... - Бетъре фефсæрмау. - Мæ фыд-иу дæлæ Биаз- 
ты Антъонæй иста мыггаг. Уый, дам, куырысмæдзæуæг у æмæ 
куырысæй радавы уыцы мыггаг. 
Фæлæ ныр Антъон куы амард, уæдæй фæстæмæ... Аба-бау! 
Æркæн, лæппу! - Бетъре ныр баздæхт йæ фыртмæ. Садул сын 
уырдыг лæууыд. - Æркæн æмæ радт Хепамæ йæ уазæггаг. 
Хепа йæ сойæдзаг былтæ йæ дæрдджын цухъхъайы фæд- 
джийæ асæрфта. Ракуывта. Сыкъайыдзаг арахъхъы уыцы иу 
калд бакодта йæ дзыхы. Мате йæм дисы каст бакодта. Кæд ма 
нуæзта афтæ. 

54 
Тедеты Герас 
- Абоны бардуагыстæн, Хепа, ус куы æркодтай, уæдæй фæс- 
тæмæ слæппу дæ. - Йæ мидбылты бахудт Мате. Йæхæдæг цу- 
рыдфых карчы габазæй акомдзаг кодта. 
- Дæ хъал ма мыл ма кал, Мате! 
- Æцæг дын зæгъын, æцæг, Хепа, - ныр æцæгдæргъуызæй 
сдзырдта Мате, - тынг дыл фæзынд Хъорианы æрконд. 
Хепа бамбæрста: Мате дзы хынджылæг нæ кæны. Хираст- 
гæнæгау сдзырдта: 
- Уæдæ куыд кодтаин! Иугæр чызг моймæ куы фæцыд, уæд... 
Хæдзар сæфт æвæгæсæгæй! Æнæркастæй раууатмæ æрцыдтæн 
мæхæдæг дæр. Уас йæ цæрæнбон бирæ Хъорианæн! - ныр Хепа 
йæхæдæг здахы хъазынырдæм ныхас. - Уый руаджы ма мæ къа- 
хыл слæууыдтæн... - йæ уызынхъис рихитæ адаудта. - Уæддæр 
ма мæ Сардойы маст бадомдта, уый йедтæмæ... Емыллыкк бай- 
рагыл дæр æркæфтытæ кæнин!.. 
Хепа, иухатт ын Сардоитæ йе скъæтæй йæ фос куы рас- 
къæрдтой,^уыцы хабарæй дзырдта. Æнæхъæн къуыри йæ уат 
нал систа. Иæ зæрдæ хæлдис йæ риуы. Куы-иу æй æрбаймысыд, 
уæд та-иу йæхимидæг ныккæрзыдта. 
Сардойы коймæ Мате йæхи фæсау кодта. Туджы разылды- 
сты йæ сыкъадзæф цæстытæ. 
- Нæ фæлæ, - райдыдта, - кæдмæ афтæ къæпдзыхæй кæс- 
дзыстæм ацы æрхауæггаг куыдзмæ? - фæрсæджы каст бакодта 
Бетъреитæм. 
- Цы йын дæ зæрды ис! - Бетъре, чысыл раздæр Мæргъион 
цы хъарм уæлибых æрбахаста, уый æрцъæлтæ кодта. 
- Ау, - дарддæр дзуры Мате, - кæйдæр æрхауæггаг куыдз 
нын не ’нцад царды бын ставд мæцъистæ бакодта, нæ цæсты 
разæй нын нæ тугвæллой хæссы æмæ йын афтæ ма зæгъæм... 
- Цы дæ фæнды, мæ хур! Тых уыдон ’рдыгæй ис... - Бетъре та 
йын фескъуыдта йæ ныхас. 
- Тых махмæ дæр ис! - Матейы цæстытæ хæстмондаг æрт- 
тывд кæнынц. - Фæлæ нæ ныхас кæрæдзийыл нæ бады æмæ 
уый зæгъай! Сфыцæм нæ ныхас, нæ фæнд. Арт цалынмæ 
гуылф-гуылф нæ райдайа, цалынмæ йæ зынг æвзæгтæ дардыл 
æнхъæвзын нæ райдыдтой, уалынмæ æнцон ахуыссæн у. Ныр- 
ма бæстон не ’рфидар ацы цардуаг... Фæцырд уæм æмæ не ’нцад, 
нæ дзаджджын цард зæфцы фыдæй нæ къухæй ма аирвæза. 
- Æмæ йын мах уæд цы хъуамæ бакæнæм? - фæцымыдис Хе- 
па дæр. 

ФЫДЫ ФÆДЗÆХСТ 
55 
- Тæккæ æндæрæбон, - дзуры дарддæр Мате, - æз уыдтæн 
Гуырдзыйы. Цолохъашвилиты æлдаримæ ныхас кодтон. Мах 
бон ис уыдоныл дæр. Фæлæ сæм уыдон махау æрттæдæлармæй 
нæ кæсынц. 
- Цолохъашвили, Мате, - Бетъре дæр нал фæлæууыд Цоло- 
хъашвилиты коймæ, - æлдар у. Фæлæ мах æлдæрттæ не стæм. 
- Уæдæ цы дæ? - Мате Бетъремæ комкоммæ бакаст. Дæ алы- 
варс цæрджытæй хъæздыгдæр цæрыс? Цæрыс. Æххуырстытæ 
дардтай? Дардтай. Уæдæ ма æлдарыл сыкъатæ вæййы? 
- Цæй æлдар ис мæнæй? - Бетъре уæддæр йæхион кæны. - 
Цолохъашвилийау исты æнæхъæн комбæсты хуымзæххытæ 
мæ къухы сты! 
- Бетъре, - Мате йæ ныхас фæсындæгдæр кодта. - Ныртæккæ 
дзырд ууыл нæ цæуы. Цы чъылыхдон гæппæлтæ ма дын 
ныууагътой, уыдон дæр дын байсдзысты... 
- Уый сын, мæ хур, йæ фæллой йæхи къахæй батæлæт код- 
та! - Мæргъион уæдæй нырмæ дуары ’рдыгæй лæууыд. Æнцад 
хъуыста. Иæ мойы рæмпъузынæн сдзырдта. Бетъре йе ’фсинмæ 
ницы сдзырдта. Æгомыгæй йæм йе ’рфгуыты бынæй бакаст: 
«дæу дзы ничи фæрсы æмæ дæхицæн æртъæпæн у!..» Фæстагмæ 
Матемæ баздæхт. 
- Уæдæ сын цы саразæм? 
- Куыд дын зæгъон, - дзуры Мате. Цолохъашвили зынд- 
гонд лæг у. Суанг ын Калачы хистæртæ дæр зонгæ сты. Къахе- 
ты уезды æфсæдты хицауимæ сын иу хæдон уæгъд у. Уый ба- 
ныхас кæндзæни йемæ... - Мате йæ цæст хин ныкъуылд акод- 
та. - Æмæ ам утæппæт гæрзифтонг æфсад куы ’рбалæууой, - йæ 
цæстытæ цины æрттывд кæнынц, - уыцы Сардотæм, йедтæм, 
кæддæра ма сæ гæппыл дæр цæст хæцайы! Æмæ та фæстæмæ 
нæ сæрибар цард нæ къухы бафтдзæн. Куы зæгъын, фæлтау 
Цолохъашвилийæн... ныббæтдзыстæм. Цæмæ ма нæ хъæуынц 
нæ муртæ! Цæйнæфæлтау сæ ацы цæгæрбæрзæйтæ байуарой, 
фæлтау сæ уыдон афардæг кæнæнт. Куыд зæгъын, Хепа? - Мате 
Хепамæ фæрсæджы каст бакодта. 
- Мæ фос мæ къухы бафтæнт, уый йедтæмæ йын дзы сæ раст 
æмбис дæттын. 
- Бетъре, дæумæ та куыд кæсы? - Мате ныр та Бетъремæ ба- 
каст. Уый йæм ницы сдзырдта. Йе ’рфгуыты бынты йæм аивæй 
бакаст. «Исты сын ныббæтдзыстæм!..» Æмæ куыдзæн холлаг 

56 
Тедеты Герас 
куынæ ныккæндзæн Мате. Йæ бирæ фæллæйтæй иу сæныччы 
хъусы тæригъæды никуы бацыд. Йæ дыууæ чызджы сонтæй 
стыр ирæдыл ныууæй кодта гуырдзыйы æлдæрттæн. Иунæг 
фырт ма йын баззад. Уый та Лекъы æфцæгæй дæлæмæ нæ уа- 
дзы. Фыййæуттæм, дам, дæ хъус дар. Кæнæ йæ ахуырмæ барвит, 
кæнæ æндæр...Æмæ ныр Цолохъашвилийæн стыр гæртæмттæй 
зæрдæ æвæры!.. Мæртдзæст.. 
Бетъре æрæгмæ куы дзуапп кодта, уæд та Мате йæхæдæг 
адарддæр кодта йæ ныхас. 
- Æгæр, уæдæ нæ зæрдæйыл хъустæ нал ис! Нæ раздæры 
æххуырстытæ нын нæ ис сæхи бакодтой. Былысчъилæй нæм 
кæсынц. Хынджылæг нæ скъæрынц. Нæ цæсты разæй нын нæ 
тугвæллой тæлæт кæнынц æмæ сæм мах къæппдзыхæй кæ- 
сæм, - Мате йе ’взаг цы кæрды, уымæй ардауы æмæ ардауы. - 
Цæмæн чъизи кæнæм мæрдты ’рдыгæй фыдæлты цæсгом! 
Цы чысыл муртæ нын ныууагътой, уыдон ацы цæгæрбæрзæй 
æнæрæгъдзыдтæн цæмæн дæттæм фезмæлыны фыдæй! Нæ 
фыдыуæзæджы фарн æмæ æгъдау цæмæн сафæм! Æви, Бетъре 
дæуæн, - Мате комкоммæ бакаст Бетъремæ. - дæ мæгуыр фыд 
куы мард, уæд дын афтæ бафæдзæхста, æмæ, дам, дын цы си- 
ны хайы хуызæн хуымтæ ныууагътон, уыдон дам-иу лыскъсæр 
æххуырстытæн байуар? Дæхицæн та, дам-иу, сапджын æмæ 
къæмбырджын гакъæттæ ныууадз! 
Бетъре та ногæй ницы сдзырдта. Йæ хъуынджын æрфгуыты 
бынты æнцад кæсы Матемæ. Бетърейæн йæ фыд цы нысту- 
ан ныууагъта, уый адон Бетърейæ хуыздæр нæ зонынц. Нæ 
фæлæ йæхæдæг, йæхæдæг! Цыма йын фыдæй исты баззад 
æмæ цардыл уымæн фæхæст, уый нывæст нæ кæны йæ ныхас. 
Æрæджийау хъæздыг, дам, хъалгæнаг. Фыццаг хæст... Уый у йæ 
аразæг... Адæм сæ туг куы калдтой, уый та мæрдкъахау, мæрдты 
дзыппытæ къахта, йæ фарсыл сусæгæй быргæйæ. Сыгъзæрин... 
къухдарæн... сахат... æхца... Цæуыл хæст кодта, уыдон æмбырд 
кодта. Каистæ дæр ын хъæздыг каистæ фæцис. Æдиатæ... Сæ ис, 
сæ мулкæй хъуыстгонд хæдзарвæндаг сты. Æнæхъæн Къахет- 
гомы найгæнæн машинæ уыдон йедтæмæ никæмæн уыд. Сæ 
бирæ дуканитыл куы нæ дзурæм, уæд дæр. Уыдонæй дæр æм 
æфтыд Матемæ. 
- Хепа, - Мате ныр та Хепамæ баздæхт, - дæ куырой дæр та 
дын байстой, нæ? 

ФЫДЫ ФÆДЗÆХСТ 
^±л 
Бетъре та йæм йе ’рфгуыты бынты бакаст: « Багъæц, мæл- 
мæллæг! Цъæх нæ хæссы дæуæн дæр! Уый дын нырма рувасы 
карды ныхъхъуырдау у!» 
- Исгæ мын æй нæ бакодтой... - Хепа йæ мидбынаты баз- 
мæлыд. 
- Уæдæ дын æхгæд куы у? 
- Мæхæдæг æй сæхгæдтон. Ацы æхсæны куырæйтты фæ- 
зынд мæ бабын кодта. Ссинаг мæм ничиуал ласта. 
- Æз уын зæгъын, - уæддæр дзуры Мате, - азилæм мæнæ 
Къахетгомы иннæ ирон хъæутыл дæр. Хечил, Дзомагъ, Сихи- 
ат, Чысан, Сиотыхъæу, Гъаристау, Хошатъан, Гудзарет, Чъеци- 
аг, Хуыцъе. Уыдоныл дæр мах бон ис. Бабæттæм иумæ нæ фæнд 
æмæ æмвæндæй сархайæм. Уæртæ, дам, уырысы фæстæмæ сæ 
цардуаг æрæвæрдтой. Уымæн æмæ уымы хъæзныджытæ махау 
æрттæдæлармæй нæ лæууыдысты. Фæсарæнтæй, дам, æфсад 
æрбахуыдтой. Махæн та дæлæ нæ фындзы бын Цолохъашви- 
ли... Къахеты уезды æфсад... Æмæ нæ исты куы фæхъæуа, уый 
адæргæй æргъæвст цъиуы каст кæнæм. 
Садул уæдæй нырмæ æнцад хъусы Хепаиты ныхæстæм. Ди- 
сы бафтыд. Цытæ дзурынц адон? Ахуыргæнæг сын дзырдта, 
«нырмæ, дам зæхх æмæ фос уыдысты хъæздыджыты къухы, 
ныр та, дам, сæ хъуамæ байсæм æмæ, дам, сæ мæгуыртæн уд- 
ты сæртыл байуарæм. Уымæн æмæ, дам, хъæздыджытæ мæ- 
гуырты æфхæрдтой. Сæхицæн, дам, сæ кусын кодтой». Адон 
та иннæрдæм дзурынц: мæгуыртæй, дам, байсæм нæ фæллой. 
Æфсад, дам æрбакæнæм... Басæттæм, дам, сæ... Цæй æфсад?.. 
Кæдæм кæнынц æфсад? Сывылдзджынмæ?.. Цæмæн?.. Кæй 
хъуамæ æрцахсой, кæй хъуамæ басæттой?.. Мæгуыртæ!.. Цæгæр- 
бæрзæйтæ... Чи сты уыдон? Хъæзныджытæ та чи сты? Кæм 
цæрынц уыдон та? Рæстмæ нæ иртæста Садулы чысыл зонд 
уыдæттæ. Нæ фæлæ æлдар та чи у? Æлдар? Кæцон у? Сæ хъæуы 
афтæ ничи хуыйны... Уый дæр, Мате цæгæрбæрзæйтæ кæй хо- 
ны, уыдонæй у, æви хъæзныджытæй? Уæддæр æфсад, æфсад!.. 
Тагъд куы æрбацæуиккой æмæ сæ Садул куы фенид! Уыдонмæ 
топпытæ дæр уыдзæн... Сармадзантæ... 
- Лæппу, æркæн, - Бетъре йæ фыртмæ афтид сыкъа балæ- 
вæрдта. - Стæй ныджджих у. 
Садул фестъæлфыд, тагъд-тагъд æркодта арахъхъ. 
- Бæргæ, Мате, - Бетъре арахъхъы сыкъа райста йæ къухмæ. 

58 
Тедеты Герас 
Матейы ныхæстæм цыма чысыл фæсаст, - дæ хуыцау æй куы 
зæгъид. Нæ раздæры цардуаг нæм куы æрыздæхид. Фæлæ мах 
цы стæм! Цъус стæм. Уыдон та - бирæ. Иуæн дыууæ - æфсад. 
Чидæр арсимæ кæрдо куыд цагъта, уыйау нын куы рауайа. 
- Афтæ сæ сæхи адыл куы ныууадзæм, уæд гъай-гъайдæр. - 
Мате йæхион кæны уæддæр. - Бонæй бонмæ тыхджындæр 
кæны, йæ астæу сраст кæныны фадат ын радтын нæ хъæуы. 
Иæ астæумагъз ын мæлæтдзаг цæф фæкæнын хъæуы, калмы 
астæуау. 
- Уæд та фæстæмæ нæ фыдæлты зæхмæ ацæуиккам! - Хепа 
дæр йæ ныхас æрбаппæрста. 
- Кæдæм? - фæцырд Мате. 
- Ирыстонмæ. Бухауригоммæ, Гæдыджынмæ. Кæцæй ра- 
лыгъдыстæм, уырдæм. 
- Ууыл нæ йæ дуджы ахъуыды кæнын хъуыд. - Бетъре йæ 
къух ауагъта. 
- Æмæ ныл уым хуыздæр бон уыдзæн? - Мате Хепамæ ба- 
каст. - Ацы цæгæрбæрзæйтæ уым дæр схъал сты мæзæрдыйæ. 
- Æмæ дзы мах хуызæттæ дæр фылдæр уыдзæн, - йæхи 
фæндыл фидар лæууы уæддæр Хепа. 
- Уыдæттæ ницы сты. - Мате та йæхи хъуыдымæ раздæхт. - 
Фæлæ та æз тæккæ райсом, сæумæйæ цæуын Цолохъашвилимæ. 
Мемæ йæ рахондзынæн. Ам лæмбынæг баныхас кæнæм. Сфы- 
цæм нæ ныхас æфсад æрбакæныны тыххæй. Иугæр сын сæ 
сæрбосты, сæ бодзты куы фæиуырдæм кæнæм... Уæд ацы сау 
адæм цы æмбарынц!.. Сæ куыдзы бон базондзысты æмæ та нæм 
æгæрдæр цæудзысты сæхæдæг лæгъстæмæ. - Мате Хепаитæм 
фæрсæджы каст кæны. Ома, зæгъ, разы стут мæ фæндыл. 
- Ехх, дæттæй! - къæхтыбынæй ныуулæфыд Хепа, - уый ма 
куы æрыййафин мæ удæгасæй. 
Бетъре исдуг ницы сдзырдта. Фæлæ та йæм Мате фæрсæджы 
каст куы бакодта, уæд йæ мидбынаты базмæлыд. Чъызгæ уæз- 
зау сдзырдта: 
- Цæй хорз... Сымах уæлдай ма æз дæр цы кæндзынæн!.. 
Æнæхъæн хъæубæстæ цы кæной, æз дæр уый!.. 
Фæлæ Мате Бетърейы фæстаг ныхас нал æрхъуыды код- 
та. Хъусгæ дæр æм нал бакодта кæронмæ. Куыддæр Бетърейы 
дзыхæй схауд: «цæй хорз»..., афтæ йæ сæр райгонды тылд ба- 
кодта. Сдзырдта: 

ФЫДЫ ФÆДЗÆХСТ 
59 
- Уæдæ афтæ... Алыг хъуыддаг. 
Бетърейæн та, Мате йын йæ ныхасы фæстаг хай кæй не 
’рхъуыды кодта, уый æхсызгон уыд. Йæ къухы дзаг сыкъайыл 
схæцыд æмæ ног сидт рауагъта. 
* * * 
Æхсæв йæ тар пæлæз Цъицъайы хъæдхæцин æфцæджы 
цъуппæй дæлæмæ-дæлæмæ уадзын байдыдта цадæггай. Уæй- 
гуыты комыл йæхи рахафта. Уый ныттар. Меребайы зæйхафт 
æдзæгвæзтæм æрхæццæ. Фæстагмæ Сывылдзджыны хъæу- 
гæрон хъугæмттыл æрæнцад. Хъæуы цæрджытæй цырагъы 
рухсытæ ракалд. 
Арвы цъæх риуыл сау, къæвдамхиц мигътæ лæсынц æмæ 
лæсынц сындæггай дæлæрдæм. Раст сæ цыма уæлейæ, хохрæ- 
бынæй цыдæр растын кодта æмæ сыл дæлæмæ æнцайы, уыйау 
тындзынц дæлæрдæм, Тæрсджыны æмдынг быдырты ’рдæм, 
кæрæдзи бынты бырынц. Стæм хатт чъизигъуыз мигъгауы- 
зы лæзæрдтытæй ферттивынц стæм стъалытæ. Къæвдавæнд 
кæны. Апен йæхицæн æнцад æнцойæ цæуы. Йæ иугæндзон 
«шыф-шыф» зæрдæйыл æмбæлы. Знæт нæу, фæлæ та ахсæвы 
къæвдайы ма сæрра уа, уый гæнæн нæй. Фæстагмæ кæмдæр 
арвы æгæрон быдыры Уацилла рацæуы йе ’фсæндзалх къæм- 
бырджын фæндагыл, гуыбар-гуыбургæнгæ. Йæ гуыбар-гуыбур, 
йæ дæнг-дæнгæй бæстæ хæссы. Æфсæндзæлхытæ къæмбыртыл 
фæбырынц. Æндон ныццæхæр калы. Бæстæ ныррухс вæййы. 
Кæмтты нарджытæй растад рæубазыр дымгæ уым дæлæмæ, 
фудтытæгæнгæ. 
Се ’онджы мигъ бацыд Сывылдзджыны цæрджытæн. Их- 
дзагъд та кæндзысты. Иу æмæ сæ дыууæ хаты нæ ныссæста. 
Тыргъытæм рахызтысты æмбаргæтæ. Хæрдмæ скæсынц. 
- Хоры Уацилла, мæ уд уа дæ тæхæнты фæхъхъау! Æмбойны 
фыдбылызæй бахиз! 
- Ихы бардуаг! Ма бацу нæ тæригъæды. Ма нын фæкæн нæ 
хортæ гæныстон. 
Фæстагмæ ставд æртæхтæй райдыдта уарын. Уацилламæ 
кувджытæ се ’муд æрцыдысты. Их дзы нæй. Алчидæр сæ бахызт 
мидæмæ. Къæвда къæртайæ калæгау куы райдыдта, уæд та 
сын ног маст бацайдагъ сæ зæрдæты. Апен...Апен!.. Йæ коймæ 

60 
Тедеты Герас 
дæр зæрдæ баризы. Ацы саха къæвдайы та раивылдзæн. Цал 
æмæ сын цал хатты фæкодта сæ хъугæмтты фæззыгæндты 
гæныстон. Змислæсæны бын сæ фæкæны. 
Раст уыцы афон Сардо бадт хъæусоветы. Æнхъæлмæ кæсы 
партионтæм. Абон сæ бафæдзæхста. Цæуылдæр хъуамæ аны- 
хас кæной. Уыдон иугай æмбырд байдыдтой. Фæскомцæдисы 
нымæрдар нæма зыны. Саукуыдз. Уый дæр æрбахуыдта Сар- 
до се ’мбырдмæ. Цæуыл фæдзурой, уыдоныл, стæй та йæхи 
фæскомцæдисонтимæ ныхас кæндзæн. Куыд æрæгмæ зыны 
Саукуыдз? Тыхсы Сардо. Сæ каст уымæ у. 
Æппынфæстаг Саукуыдз къæсæрыл æрбагæппау кодта. 
Къæвдайы лидзгæ кодта. Ныххуылыдз. Йæ чингуытæ йæ ро- 
ны бамбæхста. Йæ даргъ мыдгъуыз сæрыхъуынтæ йæ сæрыл 
фæйнæрдæм бындзыггай æрзæбултæ сты. Сæ цъуппытæй дон 
тæдзы. Фысгæсы хъуынджын худæй дæр ма афтæ фæтæдзы 
къæвдайы дон. 
- Куыд æрæгмæ цыдтæ? - Сардо йæ афарста. 
- Абон дæр дын куы загътон... - йæ хæдоны фæдджитæ 
лæмаргæ дзуры Саукуыдз. - Скъолайæ комкоммæ ардæм ра- 
цыдтæн. - Йæ чингуытæ йæ ронæй сласта. Стъолыл сæ æрæ- 
вæрдта. - Ныр дæр ахуыргæнæгæй мæхи кургæ ракодтон. 
- Цæй, райдайæм ныр, - Сардо сыстад. - Цæй фæдыл дзур- 
дзыстæм, уый уæхæдæг дæр зонут. Хор... Хоры фарст...Уый у 
махæн ныртæккæ иууыл ахсджиагдæр хъуыддаг, Истыхуызон 
алыг кæнын хъæуы ацы фарста... Адæм сыдæй скъуыйынц... 
- Байсæм мæнæ хъæзныджытæн се ’мбæхст хор! - æрба- 
дзырдта кæцыдæр. 
- Кæмæ æхсайы уæ зæрдæ? 
- Зæгъæм, дæлæ Хепамæ, Матемæ, Бетъремæ. Бирæ дзы ис 
ахæмтæ. 
- Нæ зонын, - нал фæлæууыд иннæ дæр. - Матейы фосæй 
дæр ницы раскъæрдтам. Нæ йæм разынд æмæ ма йæм хор дæр 
кæм уыдзæн? 
- Уæй, нал æм ис фос, - Саукуыдз сдзырдта. 
- Кæмæ нал ис? 
- Мæхæдæг æм бацыдтæн. Хуысар æмæ, дам, мын сыл фад- 
низ схæцыд æмæ, дам, мын ныццагъды сты. Иу-дыууæ цармы 
мын дзы уынын дæр фæкæнын кодта. Сæ цæрмттæ ма, дам, сын 
бастъыгътон. Æрчъитæн, дам, уæддæр сбæздзысты. 

ФЫДЫ ФÆДЗÆХСТ 
ША 
- Æууæнк ыл нæй. 
- Лекъы æфцæгмæ, дам, ахъуызын кодта кæмдæр йæ фос. 
- Хæдзары ма, дам, дзы цæстфæливынæн дыууæ хъуджы 
æмæ иу хайуан ныууагъта, - кæрæдзи дзыхæй исынц ныхас. 
Сардо сæм хъусынтыл фæцис. 
- Уæй, - уæдæйнырмæ къуымы æнцад цы кардзыд лæг бадт, 
уый нал фæлæууыд. - Адæм тæригъæд дæр бирæ дзурынц. 
- Уæдæ йæ фырт кæм ис? 
- Дæлæ, дам, Калачы ахуыры лæуд у. 
- Хорз ахуырмæ йын ис! Лекъы æцæгыл йæ фосы фæдыл. 
- Ирон æххуырстытæ дарын нал уæнды æмæ, дам, дæлæ 
Гуырдзыйæ ракодта йæхицæн фыййæуттæ. 
• - Рагæй-æрæгмæ йын уыдонимæ иу хæдон уæгъд у. 
- Цæй, æмбæлттæ, - Сардо басабыр кодта адæмы. - Уыцы 
фарстайыл фæстæдæр ауынаффæ кæндзыстæм. Ныр та уал 
мæнæ абоны хъуыддаджы фæдыл аныхас кæнæм. 
- Уым ницы дзуринаг ис! - нал та фæлæууыд кæцыдæр. - 
Бацæуæм æмæ сын тыххæй байсæм сæ хор. Уый мах хуызæтты 
цондж’ы куыст у. Æмæ махæн нæ бинонтæ афтид футæджы 
æвджид уой, æххормагæй мæлой æмæ уыдон та... 
- Уæддæр тыхимæ нæ! - йæ ныхас ын фæлыг кодта Сардо. - 
Сабыр, уæзданæй сæм бацæуæм. Стæй кæд бархийæ нæ, уæд... 
- Бæгуыдæр! - Сардойы фарс сдзырдта æрдæбоны кардзыд 
лæг. - Сабыр ныхасмæ, дам, калм дæр хъусы. Уæд та куыд, уый 
зонут? - фæхъуыды кодта лæг. - Бавдæлæм, бамидæг уæм æмæ 
сын Парсайæн зæгъын кæнæм. Кæд хъуыддаг æнæхъаугъа 
алыг уа, уый уæ фæнды, уæд уымæй хуыздæр амал нæй. Пар- 
са комбæсты хистæр зæронд лæг у. Ау, карды лыгау куы цыд 
йæ ныхас, уæд ныр... Куы зæгъын, хъæубæсты хъаугъайаг 
хъуыддæгтæ уый лыг кодта ныры онг. 
- Парса йæхи Матейы æмгад не скæндзæн. 
- Гъай-гъайдæр. Фыдæлтæй фæстæмæ йæм Сывылдзджы- 
ны комбæстæ хицауы цæстæй кæсынц, сæ сæрбос, сæ ныфсы 
мæсыг у æмæ йæ ныр йæ урс боцъотимæ Матейы раз йæ зон- 
гуытыл æрлæууын кæн! 
- Иу дæр нæ æмæ иннæ дæр. Тæккæ ахсæв сыл азилæм 
нæхæдæг. Æмгъуыд- æргъæвд мауал кæнæм! 
Уыйадыл партионтæ адих сты цалдæр къордыл. Хъуамæ 
фæзилой, хъæуы хойраг æвæрд кæмæдæриддæр сæ зæрдæ 

62 
Тедеты Герас 
æхсайы, уыдоныл. Сардо æмæ Саукуыдз баззадысты иумæ. 
Бетъретæм скодтой сæ ныхарæзт. 
Къæвда фенцад. Фæскъæвда сатæг уæлдæф уæнгтæ рог кæ- 
ны. Æрдз - æмыр. Гæзæмæ хъуысы Апены иугæндзон шыф- 
шыф. 
- Ды бацу, - Сардоитæ Бетърейы кулдуары онг куы бахæццæ 
сты, уæд Саукуыдз æрлæууыд. - Æз мидæмæ нæ бацæудзынæн. 
- Цæмæннæ? - фæджих Сардо. 
- Афтæ æнæуый... Мæ зæрдæ мæ нæ хæссы. Мæ цæсты сындз 
у рагæй фæстæмæ Бетъре. 
Сардо йæм ницыуал сдзырдта. Бамбæрста йæ. Йæхæдæг ба- 
хызт кулдуарæй. 
- Бетъре, ам дæ цы? 
Хъæрмæ стыр бур куыдз йæхи рауагъта. Куыдзы рæйдмæ 
Мæргъион тыргъæй ракаст. 
- Номхæссæн баззай, кæд дæм Хъуды абырджытæ нæ лæ- 
бурынц! Нæ хъусыс, нæ? Дæлæ чидæр дзуры. - Мæргъион б&- 
дзырдта хæдзармæ. 
Бетъре рахызт бæгъæмсар, æгънæггом куырæты. 
- Уый Сардо куы дæ, Сардо! - æхсызгон уыд Бетърейæн, 
Сардойы йæ кæрты кæй федта, уый. Цингæнгæ йæ размæ раз- 
гъордта, - мидæмæ нæм рахиз, дæ хорзæхæй! - йæ цонгыл ын 
ахæцыд. 
- Бузныг, Бетъре... Уыйас мæ не ’вдæлы. Хъуыддаджы фæ- 
дыл дæм æрбацыдтæн. Цæвиттон... - райдыдта Сардо, - тæккæ 
дыууæ хоры астæу адæм тыхсынц хорхъуагæй. Кæд дæм уæлдай 
хор уыдзæн, уæд нын æй куы радтис... 
Мæргъион æрдæбон мидæмæ нæ бацыд. Тыргъы æрттæ- 
дæлармæй хъуыста. Сардойы дзыхæй хоры кой куы фехъуыста, 
уæд йæ маст ацæхæраджынтæ. «Уæд мын дæ бинонтæ амæ- 
лæнт, - йæхи мидæг схъуыр-хъуыр кодта, - кæд махмæ хоры 
хæзнатæ нæй!» 
Æхсызгон нæ уыд Бетърейæн дæр Сардойы куырдиат. Ие 
’рдæбоны хъæлдзæг цæсгом фæтар. Уысмы бæрц ницыуал 
сдзырдта. Цалдæр хъуыдыйы арвæрттывдау аленчытæ кодтой 
сæры. Хор дам... Йæ зæрдæйæн карды цæфау уыд ацы дзырд. 
Йе ’ппæт куыстæгтæ йæ хоры къæрмæджы руаджы бакæны. 
Бонгай баххуырсы... Сæ бонмыздмæ сын æндæр цы дæтты! 
Аннæ-иннæтау уый йæ кусджыты алыварс дарихæдоны нæ 

ФЫДЫ ФÆДЗÆХСТ 
63 
фæрацу-бацу кæны. Уый дæр семæ чъиухидæй фæкусы. Уæзæг 
æндæр цæмæн сæвæрдтой йæ кæддæры фæлмæн къухтæ. Йæхи 
цæнгты тых сты. 
Фæлæ, кæсыс, Сардо йæм йæхæдæг йæхи къахæй æрбацыд. 
Æмæ Сардо чи у, уый зоны Бетъре. Хицауады лæг... Сæ хъæу æм 
Хуыцауы цæстæй кæсынц. Йæ дзырд цæуы... Парса ма та цы у 
ай цур. Фыдæлтæй фæстæмæ æнæхъæн комбæсты фарн æмæ 
æгъдау цы зæронд лæджы бады, уый ныхас дæр афтæ нал лыг 
кæны. Æрмæст иунæг дзырд дæр куы скæна хицæутты раз... 
Дæ балгъитæг афтæ! Сыбыры хай бакæндзысты лæджы. Æмæ 
Бетърейы цæрын фæнды. 
Гъе, стæй Бетъре Сардомæ йæхи афтæ равдыста, цыма ацы 
ног цардуаджы ныхмæ нæу. Фосы къахæй йæм уæлдай цы уыд, 
уыдон сæм йæхæдæг йæхи къахæй скъæргæ дæр куы бакодта. 
Ныр зыгъуыммæ куы ныззила Бетъре, уæд æм Сардойы зæрдæ 
истæмæй фехсайдзæн. 
- Цæвиттон, - æрæджыйаугомау сдзырдта Бетъре, - æз уæ- 
дæйнырмæ ууыл хъуыды кодтон. Мæхимидæг нымадтон: цас 
ма ис хорæрцыдмæ? Цас хор ма бахъæудзæн мæ бинонтæн 
маамæлайы къæбæрæн... - Бетъре радгай йе ’нгуылдзтæ къæдз 
кæны, - Зазхæссæн, Къутугæнæн, бæлдæрæнтæ, кæрдæджы 
мæй, кæхцгæнæны мæй, сусæны мæй, суанг рухæны мæймæ 
нырма хæрын хъæуы. Фæлæ ахæм тыхст кæд стут... Фæлтау 
нæхи дæр хъуаг фæуадздзыстæм... Мæгуыры гуыбынæй, дам, 
бирæгъ кæсы. Райсом рарвит уæрдон. Иу къоды бæрц мæ бон 
у... Куы зæгъын, фылдæр мæ ма рахъаст кæн. 
- Бузныг, Бетъре!.. - Сардойæн цыдæр йæ зæрдæмæ нæ 
фæцыд. Цырд-цырд дзырдта. Цæуынмæ фæцис. Райсом рар- 
витдзæн йæ уæрдон. 
- Цытæ кæныс, Сардо! - Бетъре йыл бадиссæгтæ кодта. Йæ 
цонгыл ын фæхæцыд. - Мæ къæсæрæй уазæг афтæмæй ацæуа, 
уый мын нæ ныббардзæн нæ фыдæлты фарн, комбæсты барду- 
аг!.. Мидæмæ... 
- Нæ, Бетъре, - Сардо йын фæлыг кодта йæ ныхас, - мæ рæс- 
тæг мæ нæ амоны. 
- Ау, дæ сæрмæ нæм нæ дарыс, гормон... Нæ цæхджын хой- 
раг! - фæхъыг Бетъре. Сардо йæ фæфиппайдта. Аив æм нæ 
фæкаст. Лæг æй кад æмæ радæй хонгæ кæны йæ цæхджын 
хойрагмæ, уый та йын бустæ кæны. Йæхи фæфæлмæндæр код- 
та. Фæхудт æм йæ мидбылты. 

64 ПР^ 
(р^Ч^-г^й Тедеты Герас 
- Ацы хатт мæхæдæг æрбацæудзынæн, Бетъре, иу æнцой 
бон æмæ хорз фæминас кæндзыстæм... - ахызт кулдуарæй. 
Саукуыдз фыдæлтыккон хъуынавæрд бруйы аууонæй йæ 
размæ рахызт. 
- Нæ йын бакуымдтай? 
- Заманайы уазæгуарзаг лæг у! 
- Нæ, Бетъре æнæуый æвзæр лæг нæу. Уымæй кæрдзын- 
дæттондæр æмæ рæдаудæр, æвæццæгæн, нæ комбæсты ничи 
ис. Знагæн дæр нæ ауæрды йæ цæхджын хойраг. Стæй комбæсты 
дæр æнæхъыгдаргæ у. Сывæллоны хъыджы дæр никуы бацыд. 
Нæ дæ хъыгдары æмæ йæ ма хъыгдар. Афтæ у Бетъре. - Сау- 
куыдз балхынцъ кодта йæ ныхас. 
- Еныр та кæмæ бацæуæм? Хепатæм æви Майортæм? 
- Уыдонмæ Кудзиитæ уыдысты бацæуинаг. Матетæм скæ- 
нæм мах нæ ныхарæзт. 
...Мате Сардоиты сæ кæрты куы ауыдта, уæд йæ пыхцыл 
æрфгуытæ кæлмытау стыхстысты. Цыма йын исчи къæртайы- 
дзаг цъымарадон йæ цæсгомыл басæххæтт кодта, афтæ 
фæцис. Рагæй-æрæгмæ Сардойæ йе сæфт уыны Мате. Æппæт 
ын иууылдæр уый цæф у. Æндæра ацы меньшевиктæ куы 
æрбацыдысты, уæд ацы гомгæрццгуыбын адæм сæ куыдзы 
бон базыдтой æмæ нытътъæпæн сты сæ бынæтты. Мате дæр 
раздæрау кодта йæ цард æнцад-æнцойæ. Сдзырдхъом æм сæ 
нычи уыд. Куы зæгъын, меньшевиктæ сын хъыцъыдæттæ ба- 
дардтой. Æмæ меньшевикты хицæуттæ та Матейæн æлхæд уы- 
дысты. Йе, фæлæ ай хъæумæ куы æрмидæг ис, уæдæй фæстæмæ 
сæзмæст бæстæ. Базыртæ басагъта ацы æнæхæлаф куый- 
тыл. Митæй сын мæсгуытæ самадта. Æмæ ныр цыма цæмæ 
æрбатъанг ис Матейы кæртмæ. 
Мате æрфыгæлхынцъæй æрлæууыд Сардойы раз. 
- Мате, - сдзырдта Сардо, - дæумæ хорæвæрд хонынц. Хъуа- 
мæ мын дзы радтай. - Матемæ хъæбæр дзуры Сардо. Зоны, цы 
фæндыл хæст у Мате. Уый Бетъре мыййаг нæу. 
- Уæд йæ дзурджытæм Мате кæуынмæ æмæ æрдиагмæ 
фæцæуæд! - бадиссæгтæ кодта Мате. - Æмæ знон Мыкалгабы- 
ры бон æртæ луаси цæмæй скодтаиккам, уый нæм куы нæ уыд. 
Стæй ус дæлæ йæ цæгатæй схаста къусдзаг ссад. Кæд уæ фæнды, 
уæд рацæут. - Мате иуварс алæууыд, - Баджигул кæнут. Фенут 
уæхи цæстæй. 

ФЫДЫ ФÆДЗÆХСТ 
%&л 
Сардоитæ бараст сты мидæмæ. Мате сæ разæй фæцæуæг. 
Скъæты дуар уал сын бакодта. Цырагъ дзы ссыгъта. 
- Бакæсут, - Мате амоны мидæмæ. - Афтæ дæр дзурынц, Ма- 
темæ, дам, скъæтыдзаг фос ис. Кæй мын сыскъуыдысты, уый 
никæй уырны. 
Сардо æмæ Саукуыдз скъæты фыдæлтыккон иувахсыг дуа- 
ры къæсæрхъæды сæрты бакъахдзæф кодтой. Иу цыбырсы гал 
æмæ иу зыгъар хъуг сæ сæртæ разылдтой Сардоиты ’рдæм. Сæ 
хъоппæг цæстытæ цырагъы рухсмæ зынгæрттывд кæнынц. 
- Афтæ, кæй нæ уарзай, уымæн йæ цæуын - сæпп-сæпп, йæ 
хæрын та - цъæм-цъæм, - цыма йæ ныхæстæ Сардоиты æцæг- 
дæр бауырныдтаиккой, ахæм хуызæй ма бафтыдта йæ ныхасмæ 
фысым. 
- Мате, уæдæ дæ ацы бæхтыдугъ скъæт цæмæн хъуыд? Æр- 
мæстæй дыууæ хъуджы номыл арæзтай? 
Сардойы дæлгоммæ фарст Матейы зæрдæйыл арцы бырын- 
къау сæмбæлди. Фæсæццæ, чъызгæ сдзырдта: 
- Уый афтæ... Рагæй у...Нæ фыдæлтæй баззад... Дæхæдæг нæ 
зоныс... Раздæр фос бирæ дардтой. 
- Уæ хордон та кæм ис? - афарста Сардо. 
- Табуафси! - Мате разæй фæцæуæг. Фыдæлтыккон хъæд- 
къул хæдзары фарсыл зæрватыччы ахстонау мæнгагъуыст ба- 
ныхæст, уырдæм сæ бакодта, сæгом-кодта хордоны дуар. - Фе- 
нут уæхи цæстæй. 
Сардоитæ ныккастысты. Кæфтæй-кæсæгмæ гоны мыстытæ 
тæррæттытæ кæнынц. Цыма дзы йæ цæрæнбонты хоры нæмыг 
никуы уыд. Кæрæдзимæ бакастысты. «Цæй нæй, æмæ йæ 
ауындзгæ æркæнæм?..» 
- Мате,.æндæр дын хордон нæй? 
Матейæн Саукуыдзы ныхас карды цæфау уыд. Амæй дæр 
ма йæ уый схъуыди, кæйдæр къулбадæг æмæ хъуымызбыл! 
Пуй, бастъæлæд уæ намыс, уе ’гъдау! Сæ цъыф къæхты ’хсæн 
сæууæрстой фыдæлты æгъдау! Сандойы амаццаг мын йæ ны- 
хас рæгъмæ рахæссынхъом фæцис... Матейы цардæн мын хицау 
ссис, мæхур! 
Йæ маст нæ равдыста Мате. 
- Нæ, уæд мын ды дæр цæр æмæ Сахълæу дæр... - сдзырдта 
хиуылхæцгæ. 
...Саукуыдзитæ хъæусоветмæ куы бацыдысты, уæд се 
’мбæлтты уым баййæфтой. Рагæй сæм æнхъæлмæ кастысты. 
5* 

66 
Тедеты Герас 
- Дзæрæхаты Майорæн йæ хордоныл гуыдыр сæвæрдтам. - 
сдзырдта сæ иу. 
- Хепамæ дæр уыдыстæм, - иннæ ныхас айста, - диссæгтæ 
кодта. Бæстыцъар дæндагæй иста. Мæнæуы голлагыл ныззе- 
зелæг. Æз æй мæхирдæм ивазын, уый йæхирдæм. 
- Цыма йæ цæмæн хъæуынц, мæгуыр йæ бон! Йæ бирæ 
сывæллæттæ йыл æххормагæй кæуынц? 
- Æвæстаджы цæст - зынæфсис. 
- Раст у уыцы æмбисонд. Мæрддзæст. Йæхи удæн дæр дзы 
нæ уарзы йæ цæст. Йæ цухъхъайыл кæрдзыны къæбæртæ дæр 
ис æмпъызт. 
- Матемæ ницы разынд? 
- Нæмыг дæр нæ, - фæцырд Саукуыдз, - йæ хордонтæ бын- 
тон афтид. 
- Нæй æууæнк уыцы сæгъбоцъойыл. 
- Тæккæ райсом æрбакæнæм милицийы. Тыхæй сын сæ 
сцъуй кæнын хъæуы. 
- Афтæ, афтæ. Афойнадыл. Мыййаг та уыцы меньшевиктæ 
искуыцæй куы фæзыной. Адон сæ барæй дæр æрбакæндзысты. 
Мате рагæй-æрæгмæ гуырдзыимæ æмдзæхдон у. 
- Уыдонæй мауал тæрсут, - Сардо нал фæлæууыд. - Рæхджы 
Сырх æфсады ардæм хъæуы. Мæнæ ам дæлæты хъуамæ æрба- 
цæуой. Белекан, Закаталайыл рахиздзысты æмæ ардæм, махмæ. 
Хъусджытæ фæхъус сты. Ног уац фехъуыстой. Сæ зæрдæй 
ныфсы таг ферттывта. Цæстытæ цины цæхæр скалдтой. 
* * * 
Дыккаг бон хур бæстыл атылд. Дысоны къæвдайы фæстæ 
сатæг уæлдæф уæнгтæ рог кæны. Сардо йе ’мцæдисонтимæ 
уæрдоныл зилы Сывылдзджыны уынгты хæдзари-хæдзар. Цы 
дыууæ милиционы æрбакодтой, уыдон иу-цъус арацу-бацу код- 
той семæ. Хъæзныджытæ сæ фæтарстысты. Тыхы сæрыл нал 
ныллæууыдысты. Уæд уыдон дæр афардæг сты сæ бынатмæ. 
Сардоитæ сæхæдæг зылдысты. 
Хъæуы бæсты астæу цы фæз ис, уым æрæмбырд сты. Фы- 
дæлтыккон зæронд хъæдтыл сбадтысты. Кардзыд лæгтæй чи 
халамæрзæны дæндæгтæ аразы чысыл хырынкъайæ, чи æхсæр- 
уистæй дзоныгъы счъилбостæ здухы, чи фарсылдарæн кардæй 

ФЫДЫ ФÆДЗÆХСТ 
67 
цымхъæдæй стивдз амайы, чи та дзы нымæты бызгъуыртæй 
æфсондзы уæзæггæрц æмпъузы æрсындзæй. Лæппу-лæгтæй 
чи удæст æрчъиаджы гæппæлтæй рæхсæн уадзы, чи æрчъи 
рæхсы. Абон уæдæ æндæр куыстæн нæ бæззы. Дысоны къæвда 
ныллæхъхъир кодта мæр. Фæндæгтæ нырма дæр култæй-кул- 
тæй лæууынц. 
Уæртæ гъе, æрбацæуы фыдæлтыккон куырыхон зæронд лæг 
Парса дæр. Хуры хъæрммæ йæхи раирхæфста уый дæр. Зæронд 
лæг уазалгæнаг у. Уый æмбай, зæгъ, доны дур дæр нал ис. Уыры- 
сы стыр горæттыл, дам, арт куы бафтыдтой, уыцы хæсты дæр, 
дам, æрыййæфта. Хорзæхтæ дæр, дам, дзы æрхаста. Фæлæ нæ ба- 
куымдта сæттын рæстæджы знæт футтытæн хохаг æндонвидар 
лæджы тых. Фидар зыны нырма Парса. Æцæг йæ фæсонтæ чы- 
сыл фæгуыбыр сты. Фæлæ уый йæ бæрзонд уæнгтыл зынгæ 
дæр нæ кæны. Хæрзаив арæзт урс-урсид боцъотæ хъармандур 
хъуымацæй хуыд дæрдджын куырæты риуы æгънæджытæм 
æххæссынц. Зæбулхъуын æрфгуыты бынæй ма тыххæй зынынц 
цæстытæ. Зæрондгомау бухайраг худ. Цыбырдзырдæй, раст Уа- 
стырджийы хуызæн зыны. Йæ иу бакастæй дæр лæг æфсæрм 
кæны. Йæ даргъ цухъхъайы фæдджитæ фæйлаугæ æрбацæуы. 
Нывæфтыд лæдзæджы æнцæйтты. 
Фæзы бадæг адæм æй ауыдтой. Æмхуызон ныхъхъус сты. 
Раст цыма ’цæгæй сæ хуыцауы хай æрбацæуы. Хъыпп-сыпп сæ 
ничиуал кæны. Æмтгæй уырдыг слæууыдысты. 
- Мæнæ ам æрбад... 
- Ам хуыздæр у... хурдзæвæн бынат... - кардзыд лæгтæй 
йын алчидæр хъардта йæ бынат. Иудзæвгар сæ ничиуал ницы 
сдзырдта. Алчи сæ æгомыгæй йæ куыст кодта. Æппынфæстаг 
сдзырдта пыхцылрихи кардзыд лæг: 
- Ацы Сардо нæ æрцардта. 
- Нæ зонын, нæ зонын, мацы фыдбылыз ын скæной! Æгæр йæ 
риуы æмбæрц цæуы! - райдыдтой ныхæстæ кæнын кæрæдзийæн. 
- Мыййаг та уыцы меньшевиктæ куы фæзыной, уæд æй уы- 
дон... 
- Цæй, уыдон дæр лæгтæ нæ хордтой, - иннæ йын фæлыг код- 
та йæ ныхас. - Гуырдзыйы хъæуты, дам, кæйдæр хæдзæрттыл 
арт дæр бафтыдтой. 
- Ам дæр бæх нæ уагътой, кусæрттаг - аннæахæм. Тыхми 
кодтой. 

68 
Тедеты Герас • 
- Нæ, фæлæ Гоцъиа, сауджыны фыртæй уын зæгъын. - сæ 
иу фæлмæн бахудт. - Тæлмацæн æй куы ракæн-бакæн кодтой 
семæ. Зарыны æфсон нæ-иу куыд фæдзæхста! Нал æй хъуыды 
кæнут? 
- Уæдæ, уæдæ! Йæхицæн-иу зарыд: «Уой уæрæйдæ, бæх кæ- 
мæн ис, уый сæ хъæдмæ атæрæнт... Уæрæйдæ-рæйдæ, уæхи ба- 
хизут, гъе!» Йæ фæрсты-иу цы меньшевиктæ цыдысты, уыдон 
та-иу æнхъæлдтой, ай мæнæ заргæ кæны йæхицæн. 
- Æвзæр дуг уын не скодта, уæ рынтæ бахæрон! - уæззау 
сдзырдта зæронд Парса. - Æз дзы ницыуал æрæййафдзынэен, 
Мæнæ цæрдтæй-мæрдтæм феввахсдæр дæн. Фæлæ сымах... Йе 
’вæрын ын базонут, мæ хуртæ! Æууæнк нæй. Галиутæ конд у 
а-мæнг дуне. Ивæнтæ кæны. 
Парсайы ныхасмæ уæзæггæрц æмпъузæг рæстæмбискар 
лæг цырдгомау сдзырдта: 
- Уæдмæ Сырх æфсад æрхæццæ уыдзысты. 
- Бакойы онг, дам, æрбахæццæ сты мæзæрдыйæ, - стивдз чи 
амадта, уый йын фарс радта. 
Хур арвы сивырмæ феввахс. Нындæвта. Ныхасы адæм фæй- 
нæрдæм цæуын байдыдтой. Сындæг къахдзæфтæй фæцæуы 
Парса дæр. 
Скъолайы дзæнгæрæджы зæлтæ æрбайхъуыстысты. Сы- 
вæллæтты хъæлдзæг хъæлæба æрбайхъуыст. Лидзынц хæ- 
дзæрттæм, сæ хъуымацæйхуыд хызынтæ тилгæ. 
... Альдаитæ сæ чингуытæ нывæрдтой. Фæйнæ нартхоры 
кæрдзыны къæбæр сæ къухты хæргæ раскъæфтой æмæ Апе- 
ны ’рдæм ныййарц сты. Донбылгæрæтты дæлæмæ, сусхъæды 
’рдæм лидзынц. Сæхи хъуамæ ныннайой. 
- Гъей, ардæм, ардæм! - дæлейæ сæм Садул йæ къухтæ фæ- 
дисы тылд кæны. Чызджытæ фæдисау сты. Цæмæн сæм си- 
дынц. Атындзыдтой. Муккаитæ донбылгæрон цæуылдæр ныт- 
тымбыл сты. 
-Æвæццæгæн калм амардтой... 
...Мæнæ диссаг! Доны былыл мæнæуы кæри! Доны урс- 
барц фæйлауæнты æнхъæвзæнтæ йæм рæстæгæй-рæстæгмæ 
скæлынц. Кæри нал фæзыны, стæй та ферттивы. Йæ рыгтæ йын 
раласы. Ног найгонд цъæхыджы хуызæн тæмæнтæ калы хоры 
кæри. 
- Куыддæр доны бахызтæн, - йе ’рвгъуыз цæстытæ дисы 

ФЫДЫ ФÆДЗÆХСТ 
ззьа 
æрттывд кæнынц Муккайæн, - афтæ дзы уæраджы кæхцмæ 
аныгъуылдтæн. 
Сывæллæттæ æрымбырд сты мæнæуы кæрийы алыварс. 
Дисы каст æм кæнынц. Чи сæ цы дзуры, чи та - цы. 
- Ацæуæм, - Мукка се ’ппæтæй æмбаргæдæр уыд, - искæмæн 
зæгъæм æмæ сæ сæвгæной. Сымахуал уым, йæ цуры фæлæуут! - 
фæстæмæ дзуры Альдаитæм. 
Æрдæбоны лæгтæй ма чидæртæ бадт фæзы хъæдты уæлæ. 
Муккаитæ сæ цуры слæууыдысты. Нæ сæм уæндынц сдзурын. 
- Цæмæ хъусут, цæ сымах та, - лæгтæй сæ иу ауыдта. - Ацыт 
уæртæ фалдæр æмæ уым хъазут. Гыццыл лæппу стырты цурмæ 
нæ фæцæуы. 
- Дæлæ уым мæнæу калд!.. - Мукка йæм бадзырдта. 
- Цы, кæм ис мæнæу? - фестъæлфыд лæг. Цæстытæ цымыдис 
æрттывд фæкодтой. Сæ хъустæ фæхъил кодтой иннæтæ дæр. 
-Уымкæри... 
- Доны мидæг калд... Апены... 
Сардо æмæ Саукуыдз уæлæсыхæй æрцæйцыдысты, галуæр- 
доны фæрсуæлдуæттыл бадгæйæ. Уыдон хъусты йæ бацагъ- 
той. Уайтагъд хабар æрвнæрдау æнæхъæн хъæуыл ахъæр. Ных- 
хæрæтт кодтой æгас адæм. Æххормаг дуджы хоры кой алкæй 
зæрдæ дæр бацагайы. Маргъы æхсырæй уæлдай нæу. Æнæхъæн 
хъæу цъиуæй-бæдулæй Хæйрæджыты адагмæ фæдис згъорд 
кæнынц. Уысммæ Апены былыл балæууыдысты. Ныккасты- 
сты мæнæуы кæримæ. Хъыпп-сыпп сæ ничи кæны. Кæсынц 
утæппæт адæм мæнæуы кæримæ... Пырындзы хуызæн мæнæу 
æрттывдтытæ калы. Доны урсбац уылæнты æнхъæвзæнтæ йæ 
сæрмæ скæлынц. Хор нал фæзыны. Уылæнтæ та фæ^стæмæ куы 
фессæндынц, уæд та ферттивы. Цъæхыг хорау. Ныхсадта йын 
йæ рыгтæ Апен... Аласта йын йæ зыгуым, йæ цъæмæлтæ, йæхи 
йын ныууагъта... Æрмæст æй ноджы æхсы, æхсы... æмæ æхсы... 
хор дæр йæ хуыз скалдта. Худы адæммæ. 
Кæсынц æмæ кæсынц адæм хоры кæримæ доны фæдджи- 
тæм... Алчи дæр сæ йæ мид-зæрдæйы бары, нымайы... Чи ба- 
кодта хорæн ахæм æбуалгъы фыдми! Йæ азарæй басудза! Ма- 
куы дзы бафсæда... Йæ фыдæх ссара!.. Хоры бардуаг æй ралгъи- 
та... Æлгъыстой адæм. Тардзæгъдæн кодтой сæхимидæг. Æргом 
сæ ничи дзырдта. 
Саукуыдз дæр хъуыды кæны: дысон сыл куы азылдысты, 

70 /Т^Р 
С\*<Ь==^ Тедеты Герас 
уæд сæ фæстæ чидæр хъæзныджытæй бакодта ацы фыдракæн. 
Æнхъæл уыд, къæвдайы фæстæ дон раивылдзæн. Аласдзæн æй. 
Апен нæ раивылд. Тæрккъæвда уайтагъд фенцад. Хор - баззад. 
Фæлæ чи уыдзæн, чи уыцы цыфыддæр знаг!.. 
«Чи уыдзæн, чи!», - хоры кæримæ кæсгæйæ, хъуыды кодтой 
адæм æгомыгæй. Хатт-иу се ’рфгуыты бынты Бъетрейы ’рдæм 
бакастысты. Сæ зæрдæ йæм æхсайы. Хепа дæр фæдисонты 
кæрон лæууы. Хъуынтъызгъуыз ис уымæн дæр. Хоры азар судзы 
уый дæр. Ахæм æбуалгъы ми не ’мбæлы хорæн. Мате æрдæбон 
раджы айста йæхи. Мæ зæрдæ, зæгъ, мæ нæ тæры амæ кæсын. 
Лæууьшц адæм æдзæм, æгомыгæй. Доны фæдджитæм та 
ныккæсынц... Хор та сæм ферттивы. Сæ зæрдæ та сын цы- 
дæр ныццæвы. Маст та рафыцы. Се ’рфгуыты бынты Бетъ- 
рейы ’рдæм бакæсынц. Уый йеддæмæ сæ зæрдæ никæмæ æх- 
сайы. Æлгъаг!.. Ницæйаг, фыдцъылыс!.. Хабар фæхаты Бетъ- 
ре йæхæдæг дæр. Зæрдæ къултыл йæхи бахойы. Адæмы фы- 
дæх... Хуыцауы азарæй тыхджындæр... Уæнгтæ тасы дыз-дыз 
скæнынц. Тыхсы йæхимидæг. Фыр адæргæй ма цы акæна, уы- 
мæн ницыуал зоны. 
Фæхатыд адæмы цæстæнгас Сардо дæр. Гъай-гъайдæр, Бетъ- 
рейы йæ хъæубæстæ хуыздæр зонынц, цы лæг у, Сардо йын цас 
зоны. Бауырныдта йæ хъæубæсты зæрдæхсайгæ цæстæнгас. 
Зæрдæхсайгæ каст бакодта Сардо йæхæдæг дæр Бетъремæ. Нал 
баурæдта йæ маст, фæбогъ фæкодта цæф арсау: 
- Ард хæрын хоры азарæй, ард хæрын нæ дарæг сыджытæй! 
Æз нæ дæн гæнæг! Уæ цæстытæ мæ цы нысагътат цыргъ æр- 
цытау! 0, хоры Уацилла, ныккал ыл дæ цæхæртæ, дæ азар! Ме 
скæнæг Хуыцауæн цы кодтон! - хуыцаумæ асинтæ æвæры. - 0, 
мæ хъæубæстæ, цы уын кæнын, гормæттæ! Уе ’хсæн куы схъо- 
мыл дæн. Уе ’взæрдзинад, уæ фыд мæ куынæ фæнды, уæд мæм 
сымах цæмæн ахæм зæрдæ дарут! 0, ме ’намонд сæр! - дзыназы, 
уынæргъы Бетъре. 
Адæм иугай-иугай цæуын байдыдтой хъæуы ’рдæм. Хъыпп- 
сыпп дæр сæ ничи скодта Бетъремæ. «Уадз хоры азар фод йæ 
тæрхонгæнæг!..» 
Сардойы бæстон бауырныдта фыдракæн Бетърейы къухæй 
конд у. Дысон æм куы бацыд, æмæ йын, иугæр хоры кой куы 
скодта, уæд хæрдмæ нал скаст. Иубоныбонцау ницыуал сдзырд- 
та. Æвæццæгæн, нымадта йæхимидæг, цы бакæна йе ’мбæхст 
хортæн? Ласдзысты йын сæ! 

ФЫДЫ ФÆДЗÆХСТ 
0^ч\ 71 
Сардо цырд-цырд фæцæуæг. Æнхъæлмæ кæсын нал хъæуы. 
Афойнадыл фехъусын кæна районмæ. Цалынмæ фыддæртæ нæ 
бакодта, уæдмæ йæ... 
Бетъре фембæрста Сардойы фæнд, æмæ Сардойы фæдыл ба- 
тындзыдта. 
- Хуыцауы хатыр бакæн, Сардо, чысыл мæм байхъус, - лæгъс- 
тæ кæны. - Мæ иунæджы мардæн бахъæуæд мæхи муртæ, - 
зæронд лæгæн йæ иунæг бындары коймæ йæ зæрдæ суынгæг. 
Бæзджынгомау былтæ сзыр-зыр кодтой. Уый фæхатыд Сардо 
дæр. Нал æм бахъардта. Дурдзæсгомæй йæм кæсы, - кæд ацы 
хъуыддагæн исты мæ сæрæн зонын! - Марой кæны дарддæр 
Бетъре. Куыд ма йæ баууæндын кæна йæхиуыл, ууыл у. Ном 
скæнынæн бирæ хъæуы, йæ фесафынæн - уысм, - Дзуары хуыл ф- 
мæ бацæудзынæн, - ард хæры ноджыдæр Бетъре. - Сыджыт 
мæ дзыхмæ сисдзынæн,.. угард ныккæндзынæн Мыкалгабыры 
кувæндоны, нæ дæн æз ацы æбуалгъы фыдракæнд бакæнæг! 
Бауырнæд уæ, ма бацыт мæ мæгуыр бинонты тæригъæды! 0, 
Хуыцау!.. 
- Бетъре, - Сардо йын фæлыг кодта йæ сауджыны аргъуыд, - 
растæвзарæг рабæрæг кæндзæн æппæтдæр, - æмæ фæцæуæг. 
Хъæусоветы стъолы фарсмæ æрбадт Сардо. Фыссæнтæ си- 
ста. Уардан хъуызгæ йæ сæр дуарæй æрбадардта. Æрбахызт. 
Иу каст фæстæмæ, дуары ’рдæм кæны, иу каст Сардомæ. Кæ- 
мæйдæр фенынæй тæрсы. Сардо фæхатыд: цыдæр ног хабар 
дзурынмæ æрбацыд. Стъолæй растæгау кодта, йæ цæстытæ цы- 
мыдис æрттывд кæнынц. 
- Хъæдмæ фæцæйцыдыстæм Агуыбеимæ, - райдыдта Уар- 
дан, фæлæ ма дæумæ фездæхтæн. Цæвиттон... - Уардан та фæр- 
сагæй æддæмæ акаст. Мачи йæ фена ам. Нымæг хъæлæсæй дзу- 
ры... - Бетърейы тæригъæды дзæгъæлы цæут. 
Сæрдойы цæстытæ ноджы тынгдæр сæрттывтой. Ам цыдæр 
ис. Бандон ын авæрдта. 
- Дæ хорзæхæй, дзур ма!.. 
- Уым гæнæг æндæр чидæр, - дзуры дарддæр Уардан. - Мæхи 
цæстæй йæм кастæн. Цæвиттон дысон æз къæвдайы фæстæ мæ 
гал хызтон Апены былгæртты æртæхæвæрд кæрдæгыл. Су- 
анг дыккаг кæркуасæнмæ. Иуафон кæсын æмæ Хæйрæджыты 
адагыл цыдæр гуыбыр-гуыбыр æруайы. Мæ сæрыхъуын барц 
абадтис. Рагæй фæстæмæ Хæйрæджыты ададжы фыдбылыз- 

^ж 
Тедеты Герас 
джын хонынц. Æнæзæгъинæгтæ дзы хонынц. Ахæм ном дæр 
ыл уымæн сбадт. Иухатт, дам, дзы Закойы бæхæй æристой 
хæйрæджытæ. Æмæ а-комбæсты Закойæ гæрзифтонгдæр æмæ 
ныфсхастдæр нæ уыд. Хæдзармæ, дам, куы бацыд, уæд, дам, бай- 
гомыг. Йе ’взаг, дам, ын айстой фыдбылызтæ. 
- Стæй куыд уыдис, куыд? - Сардо æрурæдта Уарданы. 
Фæхатыд æй, æгæр адзæгъæл. 
- Омæ дын уый дзырдтон, - раздæхт Уардан йæ дзуринагмæ. - 
Къудзийы аууон нынныгъуылдтæн уæрццау. Уыцы æндæрг йе 
’ккой цыдæр уæззау æрæнтъухы. Абон мæнæу калд кæм уыд, 
уыцы былæй фæуырдыг, æмæ фæстæмæ афтидæй сгæпп код- 
та. Цæугæ-лидзгæ кæны. Цасдæр фæстæдæр та гуыбыр-гуыбыр 
æрбантухъы цыдæр. Ног та уыцы ран фæуырдыг. Фæстæмæ та 
ног сæррæтт скодта былæй. Цы уыдзæн ай! Ай чидæр мæнæу 
хæссы æмæ йæ доны калы, уый мæ фæсонæрхæджы дæр нæ 
уыд. Зæгъын, æнæмæнг фыдбылызы хай у. Абон фæдисы хабар 
куы фехъуыстон, уæд ма йæ цы æмбарын хъуыд. 
- Хæсгæ кæцæй кодта, кæцæй? - Сардо йæ цырд афарста. 
Уардан та ног фæрсагæй ахъахъхъæдта. Хæстæгдæр бабадт 
Сардомæ. 
- Матеты хайы ’рдыгæй-иу рахызт. 
- Матемæ хор нæй. Йæ хордон ын мæхæдæг федтон. 
- Кæцы хордон ын федтай? 
-Хæдзары фарсмæ, мæнгагъуысты... 
- Уымæн йæ сусæг æвæрæнтæ йæ ныккæнды вæййынц. 
- Цавæр ныккæнды? 
- Æз ын сæ зонын, - хин ныкъуылд æркодта йæ цæст Уар- 
дан. - Иуцъусдуг æм искæйон фæдæн. Уæд ын сæ базыдтон... 
йе скъæты... æрмæст, - Уардан Сардомæ комкоммæ бакаст, - æз 
дæ мад, дæ фыды фæдзæхст. Иу æхсæвыгон мын мæ мæгуыр 
къæсыл арт бафтаудзæн æмæ... 
- Тæрсгæ ма кæн, дзур, - Сардо та йæ æрурæдта. 
- Куыддæр скъæты дуарæй бахизай, афтæ къæсæрхъæды 
хæнт дæлвæдджи, фæсдуар асдæрыл схæц, æддейæ бакæсгæйæ 
иннæ астæрдæй ницæмæйхицæн кæны, къæсæрхъæдырдыгæй- 
иу рæбинаг фæйнæгыл схæц. 
Сардо фестад. Цæуыны рæвдз кæны йæхи. 
- Иунæгæй ма ацу. - Уардан æй фæдзæхсы. - Фыдбылыз лæ- 
гæн йæ фæскъæбут бады. Фыд лæг... цынæ вæййы... Цæй, мæнæн 

ФЫДЫ ФÆДЗÆХСТ 
х&л 
байрæджы хъæдмæ. - Уардан дуарæй рахызт. Аксо, хъæусоветы 
сæрдар Сардойыл къæсæргæрон хæрхæмбæлд фæцис. Сардо 
хъуыддаг бамбарын кодта Аксойæн. Ацыдысты дыууæйæ. 
...Мате Аксоиты йæ къулдуарæй бахизгæ куы федта, уæд хор- 
зау нал фæцис. Зæрдæ ныссæххæтт кодта. Тæккæ дысон æм куы 
уыдысты...уæд та... Тас нæ равдыста, сæ размæ рахызт. 
- Мате, æнæхонгæ уазæг цæстысындз у... - Аксо йæм гæзæмæ 
бахудт. - Фæлæ нын æй ныббар. 
- Мате, - Сардо райдыдта, - дæ афтид скъæт дын, зæгъын, 
мæнæ уæ хъæуы хицауæн дæр куы фенын кæнин, уымæ æр- 
бауадыстæм. Æцæг дын фос кæй нæй, уый сæ бæстон бауыр- 
на, - йæхæдæг аивæй Аксомæ бакаст. Уый йæ фембæрста. Æф- 
сон. Æвиппайд джигулæй райдыдтаиккой сæ хъуыддаг, уый 
сæм аив нæ фæкаст. Матейæн йæ зæрдæ истæмæ фæкъæпп код- 
таид. Чидæр мæ, зæгъгæ, банымыгъта. 
Матейæн Сардойы фæлмæн ныхас æхсызгон уыд. Скъæты 
дуар кæнынмæ цырд-цырд ауад сæ разæй. 
- Табуафси, фенут!.. - байгом сын кодта дуар. Уазджытæ ба- 
хызтысты мидæмæ. Скъæты къултыл сæ цæст рахæсс-бахæсс 
кæнынц сындæггай. Æвиппайд фæсдуармæ фемдзаст уой, 
уый сæ нæ фæнды. Æппынфæстаг Аксо, къæсæрхъæды сæрты 
æддæмæ хизгæ-хизын, барæй къæсæрæн мидæгæй астæрды 
фæйнæгыл йæ къах скъуырдта. Æваст фездæхт фæстæмæ. 
- Цавæр зыкъуыр дзы ис, цæ ам? - амынд фæйнæгыл схæцыд. 
Диссаг! Æнæхъæн иувахсыг дуарыйас дæргъæццон дуар сæгом. 
Лæгæмбæрцæй ноджы арфдæр къахт ныккæнд. Кæфтæй - 
кæсæгмæ гон. Цыхты хуызæн мæнæуæй йе ’мбисæй хуыздæр. 
Æрттывтытæ калы. Бæрæгæй йыл зыны: ног ист дзы ис. Гоны 
былтыл, йæ алыварс хоры нæмгуытæ калдæй лæууьшц. «Та- 
лынджы сæ нæ федта», - ферттывта Сардойы сæры. Гоны мидæг 
мæнæу дзыхъхъытæ-дзыхъхъытæй лæууы. Карчы бæгъдулæг 
кæнæн бынæтты хуызæн. Кæфойæ исæн бынæттæ сты. Кæфой 
дæр сæ фарсмæ. 
Цы æмбарын ма йæ хъуыд Сардойæн: Мате у фыдгæнæг. 
Æлгъаджы цæстæй йæм бакастысты. «Ницæйаг, лыскъзæрдæ! 
Исчи ма хорæн ахæм æбуалгъы ми кæны!..» 
Матейæн йæ хъоппæг цæстытæ туджы зилынц. Къæппæджы 
бахауд. Йæхи нал басаста. Уыцыйу богъ фæкодта: 
- Боныфæстагмæ ай мæхи фæллой у. Сымахимæ лæскъдзæ- 

74 
Тедеты Герас 
рæн мыййаг нæ кодтон, кæнæ йæ хаццоны хуымы мыййаг 
не ’ркодтон æмæ йæ сымахæн хаццоны аргъмæ раттон! Мæ 
тугвæллой у! Доны йæ калон, æви йæ судзгæ кæнон, уый мæхи 
хъуыддаг у. 
- Мате, - Сардо æдыхст, æнцадæй дзуры, - хъæр ма кæн. 
Дæхиуыл фæхæц. 
- Дæ къух дæр æм куыднæуал фæкæнай, афтæ бакæн! - Ак- 
со карздæрæй сдзырдта. Къæсæрæй рахызт, йæ фæдыл ра- 
хызт Сардо дæр. Æгомыгæй ма иу каст бакодта Матемæ. Дур- 
дзæджындзæй сæ фæдыл кæсгæйæ баззад. 
Фæдисы фæстæ Мукка æмæ Уарзетитæ хъæуы сывæллæтти- 
мæ фæстæмæ Апенмæ сæхи найынмæ баздæхтысты. Доны зилгæ 
хуыдымты дзæбæх сæ зæрдæйы дзæбæхæн фæленчытæ кодтой. 
Фæхъазыдысты. Лæппутæ - Стыр къуыргæйы, чызджытæ - 
Гыццыл къуыргæйы. Над фесты. Рацыдысты хæдзармæ. Уарзет 
æмæ Мукка аразæй сты. Æмбаргæтау ныхасгæнгæ цæуынц. 
- Æз мæ ’нæкæсгæ зонын, - æппæлы Мукка. 
- Гъо, зоны та йæ! - нæ уырны Уарзеты. Нырма нын æй абон 
куы радта, уæд æй кæм ацахуыр кодтай! 
- Къласы йæ базыдтон. Ахуыргæнæг нын æй куы райхæлдта, 
уæд. 
- Сайыс. 
- Нæ дæ уырны? Ай, хъус! 
«Æз дзыллæйæ къаддæр куы дарин, 
Куы бафидин искуы мæ хæс!..» 
- Дæнг, дæнг! - фæстейæ сыл Садул «хæдæхс» суагъта. Æваст 
фæзылдысты. Садул иу лæдзæг йе уæхскмæ топпæвæрд акодта 
æмæ сæм æй ныддардта. Альда йæ фарсмæ худæгæй бакъæцæл. 
Худы Садул дæр. 
- Æфсад афтæ æхсдзысты гъе! - Садулитæ æрбаййæфтой 
Уарзетиты. 
- Цæй æфсад? 
- Æфсад цы вæййы! - Садул иу тъæпæн дур доны сæрты 
ныззыввытт кодта. Уый доны уæлцъарыл, хæфсау, гæпп- 
гæппгæнгæ атахт. - Ардæм æрбацæудзысты. Нæ хъæумæ. 
- Æфсад нæннæ, йед!.. 

ФЫДЫ ФÆДЗÆХСТ 
0^\ 75 
- Æфсад ам цы аразынц!.. 
- Чи загъта? 
- Нæ уæ уырны? Мате дзырдта, Мате! Хорыбон махмæ куы 
уыдысты, уæд. Хепа дæр уым уыд. 
- Цæй тыххæй æрбацæудзысты? 
- Винтовкæтæ дæр, дам, сæм уыдзæн. - Садул та ногæй 
тъæпæн дур доны сæрты ныззыввытт кодта. Ныр ын хæфсау 
нал агæпп-гæпп кодта. Доны фаллаг фарс хуырыл йæ тъæпп 
фæцыд. 
- Винтовкæтæ, стæй та, йед! 
- Нæ дæ уырны? - Садулы цæстытæ зынгæрттывд скодтой. 
Карзæй дзуры. - Фондзæхстон винтовкæтæ сæм вæййы. 
- Авдæхстон дæр сæм ис. 
- Фынддæсæхстонтæ! 
- Ссæдзæхстон... - сывæллæттæй ма чи куыд диссагдæр 
загътаид, ууыл уыдысты. 
- Уыдонмæ сармадзантæ дæр ис! 
- Æндæра сæм айреплæнттæ нæй! 
- Цæй, ахсынгæйттæй ахъазæм! - афæлмæцыдысты æфса- 
дыл дзурынæй. 
- Цæй. 
- Ахъазæм! - тымбыл алæууыдысты. 
Альда райдыдта нымайын. Фæстаг дзырд кæмæ æрхауа, 
уый - ахсæг. 
- «Атта-батта, чамангур, чунчурата бетъырбох...» 
Хъазгæ-хъазгæ сывæллæттæ хъæумæ куыд бахæццæ сты, 
уый зонгæ дæр нæ бакодтой. 
...Сланон, Сардо йын цы хъуг радта, уый каумихыл æрбаста. 
Сæухиз æй æркодта. Радуца йæ. Къæртаимæ йæ быны бабадт. 
Дымствæдæгæй урс-урсид æхсыр цыхцыр ныллæууыд къæр- 
тамæ. Чысыл фæстæдæр къæртайы мидæг хъарм æхсыр, сæр- 
сæргæнгæ, тыргъы æрæвæрдта Сланон. Йæ фыртмæ бадзырдта. 
- Мукка, мæнæ æхсыр мидæмæ байс. Æз дæлæ Реботæм ныу- 
уайон. 
- Нана, - Альда йæм рауад, - гонгæй æфсад æрбацæудзæн? 
- Цæй æфсад у, цæй? - ус фæдисау. 

76 
Тедеты Герас 
- Садул дзырдта, - Мукка дæр рагæпп кодта æддæмæ. - 
Матеитæ, дам, дзырдтой махмæ. 
Сланоны зæрдæ цæмæдæр фæкъæпп кодта. Хъуыдыты ацыд. 
- Æцæг æрбацæудзысты, нана? - Мукка уæддæр цымыдис 
кæны. 
- Алæ, æфсад нæ, йед æрбацæудзысты, - ныфсæвæрæгау 
сдзырдта Сланон. - Уыдон гæдыныхæстæ сты. Фæлæ дедтæ æх- 
сыр мидæмæ байсут, - йæхæдæг ацыд Дзæрæхонтæм. 
... - Мидæмæ нæм кæдæй нырмæ нал цæуыс, кæ? - Ребо Сла- 
ноны хъæрмæ рахызт йæ размæ. 
- Уыйас мæ не ’вдæлы. Мæ хъуг сæухиз æркодтон. Рацъыртт 
æй кодтон, зæгъын æй афæрсудзон, æмæ дæм сивырмæ æрба- 
уадтæн. Мæ цыхт цæй мидæг алæмарон. 
- Ныртæккæ дын æй радавдзынæн, - Дзæрæхон фездæхт 
хæдзармæ. 
- Мæ сывæллæттæ æххормæгтæ сты, - ноджыдæр ма баф- 
тыдта Сланон йæ ныхасмæ, - айдагъ цыхт сын уæддæр бахæрын 
кæнон. 
Дзæрæхон сивыр йæ къухы рахаста. Фæндаджы онг рахизын 
кодта Сланоны. Æрлæууыдысты фæндаггæрон. 
- Футæджы сурфыхимæ сын æй схæццæ кæн. Уæд дын фыл- 
дæр уыдзæн. Æз сын дысон афтæ бакодтон. 
- Алæ, басудзæд, цы дуг у! Цæхæрайæ дæр фæцъæх сæ зæр- 
дæ, мæгуыр! 
- Уæдмæ нæуæг хор дæр æрцæудзæн! - ныфсæвæрæгау 
сдзырдта Дзæрæхон. - Уд бацыд фæззыгæндты. 
- Ног хор дæр та, мæ хур, сæ бон ныккалæнт хуыцауы цæфæй, 
кæмæн ис, уымæн уыдзæн! - Сланон йæхи бамæгуыргъуыз код- 
та. - Мæ хъугомы гæппæл хаццоны лæвæрд у. Кæд ма мæ нарт- 
хоры хуымæй исты... 
- Бадзырдтат хаццоны аргъмæ? - Дзæрæхон æй фæурæдта. 
- Уас ыл ма бахæцæд, мæ сидзæрты дзыхæй кæй атоны, уый. 
- Нæ фæлæ, уый дæр рæстæй куыд фæцæйсæфт! Мæнæу, 
зæгъ, доны ныккалдтай! 
- Уæдæ! Афтæмæй бабын вæййынц, гъе рæстæй! Бетъре 
цыфæнды дæр кæд у, уæддæр ахæм ми нæ бакæндзæн! Æгъ- 
дауджын, æнæхъыгдаргæ лæг мæм кæсы. 
- Стæй хуыскъастæутæй дæр нæу. Уарзы кусын. 
- Матеты, йедты хуызæн нæу. Уый цæли-цæл куыд хъеллау 
кæны, афтæ... 

ФЫДЫ ФÆДЗÆХСТ 
^1А 
- Уас дзы ма бафсæдой, ибон утæппæт хор доны куыд нык- 
калдта. 
- Мæрддзæст æмæ фыдцъылыс! Цæйнæфæлтау, дам, мын 
æй мæ хъæубæстæн аласой, фæлтау, дам, æй дон аласæд. 
- Куыдзы кой, дам, скæн æмæ, дам, æндзарæн дæ къухмæ 
сис. Пуй, мæ бинонты фыдбылызтæ дæ хай! 
Дыууæ усы æмхуызон акастысты хъæуы сæры ’рдæм. Ма- 
те йæ мыстрагъ бæхыл фæдисы тард æркæны. Устыты зæрдæ 
цæмæдæр фæкъæпп кодта. Фæндагæн иуварс алæууыдысты. 
Кæсынц æм, Гуырдзыйы ’рдыгæй æрбацыд. Хъæуы астæуты дæр 
фæдисы тард æркæны. Мате æгъдау зоны. Æрвыл хатт дæр-иу 
бæлцуатæй куы æрбаздæхт, уæд-иу суанг хъæуы дæллаг кæрон 
æрхызт йæ бæхæй. Уæлбæхæй дын мацæй тыххæй ма рацыда- 
ид йæ хъæууынгты. Уый, зæгъ, æгъдау нæу. Фæлæ ныр уæлæ 
æртæры Мате йæ мыстрагъ бæхы. Хайуаны фæтæн риуыгуы- 
дыр, йæ фæтæн уонты хидмæцъæл царм хурмæ ирдæрттывд 
кæны. Зыны йыл: гæппдугъæй дардæй рацыд. Цыдæр хабар дзы 
ис. Ферттывта устыты сæры. Мæнæ æрхæццæ кæны. Мате сæм 
фæкомкоммæ. Сырхфæлдæхт цæсгом фæтар. Цы фыдбылызтæ 
йын сæ февзæрын кодтой йæ разы! Цъиуызмæлæг нæ зынд 
хъæууынгты. Матейы зæрдыйæ, цалынмæ исчи зына, уæдмæ 
атæрдзæн йæ емыллыккы. Ничи йæ фендзæн. Нæуæд та йæ бæ- 
хæй æрхизын бахъæудзæн хъæуысæр. Æгъдау афтæ амоны. Æмæ 
уый та тагъд кæны. Уымæй дæр сылгоймæгтæ! Нæлгоймæгтæ 
уæддæр куы уыдаиккой. Уæд Мате йæ рæуфад емыллыккыл 
сæ иувæрсты бæргæ æрсыффытт ластаид. Фæлæ ныр гъа. Ма- 
те усгур лæппуйау рог æргæпп кодта йæ бæхæй. Йæ идоныл ын 
ныххæцыд. Идадзæй йæ раласы йæ фæдыл. Æнæ барæгæй бæхы 
фæлладгъуыз тынгдæр разынд. Нæрвæй æлдыгъдзыд цармæй 
тæбынгтæ бауымæл стьк- Цыма сæ сæрдæнæй байсæрстæуыд, 
уымæл æрттывд кæнынц. Гуыбыны хидæй схуылыдз сты 
рæхсæнуагъд æгъдæнцойбостæ. Фæллад лæнк-лæнк кæны хай- 
уан. Рæстæгæй-рæстæгмæ йе згъæллæггæмттæ йæ дæндæгты 
’хсæнты аууилæгæу кæны. Æндоны къыбар-къыбур ссæуы. 
Мате устытæм куы æрбахæццæ, уæд сын уæздан салам рат- 
та. Бухайраг худыл гæзæмæ хæрдмæ схæцыд. Хидмæцъæл дæв- 
дæг сæр серайы хуызæнæй ферттывта. Цыма йæ исчи сойæ 
байсæрста. 
Сылгоймæгтæ иуварс рагон фырнымд чындзыты лæуд скод- 
той. 

78 
Тедеты Герас 
Мате чысыл дæлдæр куы ахызт, уæд Сланон нал фæлæууыд. 
- Уæд мын сæйæд æмæ нæтæт! Æфсæрмы хъæуы ахæмæй, 
уæдæ цы! Мæрддзæст æмæ лыскъзæрдæ! 
- Цыфæнды уæд, Нуси, уæддæр зæронд лæг у. Æфсæрмы дзы 
хъæуы. 
- Æцæг нын йæхæдæг дæр æрхызт йæ бæхæй. 
- Омæ - дæ цæрæнбонтæ бирæ. 
Мате, сылгоймæгтæй цалдæр къахдзæфы дæлдæр куы ахæццæ, 
уæд фæлæууыд. Бæхы æхтæнг сæлхъывта. Æгъдæнцойы йæ 
къах фæцавта. Саргъы гоппытыл фæхæцыд. Рог сгæпп кодта. 
Зæвæтæй бацагайдта емыллыккы æмæ фатау атахт. 
Сланонитæ кæрæдзимæ бакастысты. Сæ зæрдæ та цæмæдæр 
фæкъæпп кодта. Ам цыдæр ис. Дзæгъæлы та не срæуæг ацы 
сæгъбоцъо! 
- Кæд та уыцы фыдæбоны мæньшевиктæ сты, æви цавæр 
гуыбынниз сты, уыдон та искæцæй фæзындысты! 
- Алæ, хуыцау дæ фæдзæхст! - йæхимидæг баризæгау кодта 
Сланон. 
- Фарон дæр афтæ нал ардта йæхицæн бынат. Кусарттæ сын 
кодта, лæвæрттæ. Сæ быны бырыд. 
- Уæдæ! Стæй-иу Хуыснæгон фæкодта: «Уæд мын Махарбег 
цæра! - Сланон фæзмæгау дзуры. - Кæд сæ махмæ исчи уыдис!» 
- Уыдон афтæ æнхъæлынц æмæ адæмæн цæстытæ нæй. 
- Быдыр, дам, æнæцæст нæу, хъæд - æнæхъус. 
- Акæс-ма йæм! - устытæ та ногæй барæджы фæстæ акасты- 
сты. - Йæ бæхы къæхты рыг фæздæгау сбадт уæлдæфы. 
- Дзырдбæрцмæ дæлæсыхы йæ дзæхст фæцыд. - Сланон 
сивыр йе ’ннæ къухмæ райста. Фæндагмæ хæстæгдæр æрба- 
лæууыдысты. Рæуфад емыллыккы фæдыл кæсынц. Чъизигъ- 
уыз рыг пъæззыйау ныббадт уæлдæфы. Цъиузмæлæг нæ зы- 
ны уынгты. Æнцад, æмыр. Дзæрæхониты сæрмæ уæлдæфы 
хъæрццыгъа йæ дард фæндаг ауылты ракодта. Стæм хъуахъхъ 
фæкæны. Æмæ та атындзы размæ. Æвæццæгæн йе ’мбæлттæй 
фæхицæн. Апены доны хъæлæба хъустыл ныдзæвы. 
- Цы уынгæджы бон ыл уыд æмæ хъæууынгты ахæм тард ра- 
кодта йæ бæхы. Кæд та ницы фыдвæнд æрцыд йæ хъуыдыйы, уæд! 
- Саубонмæ! - æваст фестъæлфæгау кодта Сланон. Цыма цы- 
дæр фæхъуыды кодта. - Æрдæбон мын сывæллæттæ дзырд- 
той... Мæ хъуыдыйы куыннæуал æрцыд, сыджыты зæрдæ фæ- 

ФЫДЫ ФÆДЗÆХСТ 
^1А 
уа! Садул, дам, дзырдта: Рæмонбоны, дам, нæм Матеитæ куы 
уыдысты, уæд, дам, дзырдтой æфсад, дам, хъуамæ æрбакæнæм. 
Уæд æй ницæмæ æрдардтон. 
- Нæ дын зæгъын? - Дзæрæхон йæ амонæн æнгуылдз йæ 
былтыл авæрдта. - Æ, дæлгоммæ ныгæд æрцæуай, кæд куыд 
марг дæ, куыд марг! 
- Уымæ ды афтæ ма кæс, ма! Сæрæй къæхты бынмæ маргæй 
йедзаг у. Урс дæндаг æмæ сындззæрдæ. Ай дын мæ къух, кæд 
уый уыцы меньшевикты кæнынмæ нæ хъавы. Саукуыдзæн уый 
йæ маст афтæ ныууадза, уый мæ нæ уырны. 
- Æмæ мын уый Бетъреты æмæ Хепаты уæлдай цы у? 
- Бирæгътæ иууылдæр - къуыбырхъустæ. Æмвæнд уыдзы- 
сты, зæгъын дын. Æмæ та туг уары нæ къонайыл! 
- Саубон мæ баййæфта! - Дзæрæхон бадзыназæгау кодта. - 
Мæ хъæбул! Уыцы Сардо йæ æппыныдзух йемæ ралас-ба- 
лас кæны. Исты фыдбылыз мын ыл цæудзæн. Цы цæуы, уый 
мæгуырыл! - ус сдыгъуырццæг. Фырадæргæй ма цы акæна, уы- 
мæн ницыуал зоны. - Цæй ацу, - æрæджиау сдзырдта Сланонмæ. 
Йæхæдæг атындзыдта хæдзармæ. 
* * * 
Уыцы бон Уардан æмæ Агуыбе фæччифæсронæй фæкуыстой 
Гыццыл хъæды. Хур ма бæндæнбæрц уыд, афтæ сæ сугтæ æвæрд 
фесты.Уардан цым мæцъисæй гæрчъæздухæн сарæзта. Фатхъæд 
уисуæрдæхæй сæ уæрдонмæ фидар ныббаста гæрчъæздухæнæй 
тæссармæ. Агуыбе та уæрдоны сæрыл схæцыд. Йæ гуыцъæз æм 
быцæу сæвæрдта. Галтæ ифтындзынмæ бавнæлдта. 
- Багъæц уал, Агуыбе, - Уардан æй фæурæдта. - Нæ_фысым 
дæр уал æрцæуа æххæст. Рацу æмæ уал дæ фæллад суадз. Науæд 
ахсæв бонмæ дæр кусгæ кæндзынæ, - йæхæдæг йæ дæрдджын 
куырæты дысæй йæ цæсгомы хид асæрфта. Кæлдым къодахыл 
йæхи æруагъта: - Кæй изæр дæ - баххуыс кæн. 
Уæдмæ Хепа дæр æрбацыд. Гæрчъæздухæйнаг кæнынмæ 
бауад мæнæ цæгатфахсыл. Дыууæ-æртæ æрмæрины дæргъæн 
ставд, зыкъуыритæ цым лæдзæг æрбахаста. 
Гæрчъыздухæны нылвасыныл архайы иунæгæй. 
- Хепа, нæма байдзаг дæ багалæг? - Уарданитæ йæм бацы- 
дысты æххуысмæ. 

80 
Тедеты Герас 
- Басудзæд, ласæнгæнæнæй фæстæмæ йыл ацы^ куыры- 
лæдзджытæ баззадысты æмæ йыл æгæр бирæ бацыд. Йемæ мæ 
гæрæм галыл мæ зæрдæ нæ дарын. 
- Хепа, уыйбæрц ныццамадтай дæ багалæгыл, æмæ йын йæ 
цалхæн гуыфхъæл куынæ скæнай, уæд дын Бижойы æрнæгмæ 
дæр нæ ныххæццæ уыдзæн. Мæллæг у йæ цалх. 
- Ауадз æмæ йыл мæ фыды æмбисонд æркæнæд, - Хепа 
гæрчъæздухæны кæрон уæлдуанмæ баст фæцис. Фæтæнчъил 
нымæтхуд фæн-дыры тæнтау бадыдæгътæ кодта. Йæ роны йæ 
æртъыста. Дæрд-джын цухъхъайы фæдджийæ дæвдæг тен- 
кайы хид расæрфта. 
- Басудз дæхи зынгæй! Ме уæнгтæ мæ нал хæссынц... 
- Ды æнæхъæн хъæд иу ласт куы акæнис, уый дæ фæнды 
æмæ... 
- Цы кæнон, Уардан! Хæдзаргæнæглæджы цæст не ’фсæды... 
«Афтæ куы зæгъис, кæрæф лæджы цæст - зынæфсис!» - ферт- 
тывта Уарданы сæры. 
- Ныр фæйнæ къæбæр куы ахæриккам, - Хепа цæстæнгасæй 
ацамыдта кæрдзынты хызынмæ, - æндæра бастадыстæм. - Хе- 
па ныхасгæнгæ ацыд, абон райсом йæ фæндæггæгты хæлцон 
цы бæрзбæласы саггомы сæвæрдта, уырдæм. 
- Кæрдзынтæ хурмæ ныххус сты, - Хепа кæрдзынты хæлцон 
æрæвæрдта. Систа дзы цыхты къæртт, фæнычы фых нартхоры 
кæрдзын æмæ иучысыл дзаггарзы арахъхъ. 
- Цæй, а-хъæды бардуаг, - Хепа сыкъайы арахъхъ æркодта, - 
дæ фæдзæхст нæ уадз. Уастырджи, дæ сыгъзæрин базырты бын- 
ты фæцæуæм, æмæ нæ гас хæдзарыл бафтау! 
Хепа сыкъа авæрдта Уарданмæ дæр. Фæлæ ма, дзаггарзæй 
фæстаг сыкъа Агуыбейæн тыхлæдæрст куы æркодта Хепа, 
уæд Уардан хорзау нал фæцис. «Дæ уырзтæ йыл аззайæнт, кæд 
мæрдты уд нæ уыд! Мæнгæй нæ акæнынц: «Æвæстаджы цæст - 
зынæфсис!» 
- Уæдæ дарæм нæ фæндаг, - Хепа слæууыд. Сыстадысты 
иннæтæ дæр, - æндæра изæр кæны. 
...Фезмæлыдысты хъæддзаутæ. Хепа йæ галты разæй ацыд 
сæрылхæцæгæй. 
Рæстæгæй-рæстæгмæ йе уæхсчы сæрты фæстæмæ фæкæсы. 
Æгасæйдæр дыууæ уæрдоны!.. Куыд зын у цард мысын! Рæ- 
хысау-иу цалдæр уæрдоны кæрæдзи фæдыл куы ныххал сты! 

ФЫДЫ ФÆДЗÆХСТ 
81 
Хепа-иу сæ разæй бодзы цыд кодта. Ныр та!.. Дыууæ æнæбары 
багæлæгы. Уыдонæй дæр мæнæ сæ иуæн йæ цалх скæлæццаг. 
Гуыфхъæл ын куынæ скæной быцæу хæцынæн, уæд сын Би- 
жойы æрнæгы онг дæр нæ ныххæццæ уыдзæн. 
Хепа та фæстæмæ ракæсы. Уæрдоны хъæдын сæмæн æна- 
хуыр хъыллист ныккæны. «Дæ цух ма уыдтæн, гъе!» ферттывта 
Уарданы сæры. Сæмæны знæт хъыллист бæстæ хæссы. 
- Хепа, фæуром, - Уардан ам бадзырдта, - æмæ дын дæ 
уæрдон басапон кæнон. 
- Сапоны сыкъа мын хæдзары ферох ис. 
Уардан ницыуал сдзырдта. Кæддæр Хепа æнæсæрст, æнæ би- 
ноныг ифтонг уæрдоныл куыроймæ ссинаг дæр нæ ласта. 
Хъæдын сæмæны знæт хъыллист æгас хъæды анæры. 
Кæмдæр комы нарæджы бамыр вæййы. Лæг ныккæрзы йæ 
тыхст хъыллистмæ. Хепзйæн йæ бон нал у хъусын. Раздæхы 
та фæстæмæ. Æнкъард цæстæй ныккæсы хъæдын сæмæнмæ. 
Уымæн йæ цалх фæздæг калы. Ног та мæлæтдзаг хъыллист 
ныккæны. Раст ын цыма йæ зæрдæйы таг аскъуыйынæввонг 
аЙЁæзтæуы, афтæ фæвæййы Хепа. Йæ сæр ныттилы. 
Уардан æмæ Агуыбе фæстейæ æгомыгæй кæрæдзимæ бакæ- 
сынц. Гæзæмæ сæ мидбылты бахудынц. «Дæхи бон æркодта, 
мæлмæллæг, дæ уæрдоныл дæр!» 
- Хепа, рæвдздæр ахъæр кæн, æрæджы мын кæны ахуырмæ. 
Хепа йæ хъуынджын æрфгуыты бынты хъуынтъыз каст ба- 
кодта Агуыбемæ. Ай та ма мын цы фæрсрæмпъузæн кæны? Кæд, 
зæгъ, цæфæй нæ мæлыс, уæд, зæгъ, дын уый та - рæхуыст. Фед- 
тай йын дæ цæстыдзаг, и ? Куыдзы сæрыкъуыдырæй фæхъаза 
уæ дуг рауадзæг! Д æу дын Хепа йæ куыстагмæ хæстæг дæр цынæ 
бауагътаид, уый бæргæ федтаис. Фæлæ ныр гъа! Бирæгъыл, 
дам, уынгæджы бон куы æркодта, уæд, дам, куыдзы бын схуыс- 
сыди. Дæ фыды маст дзы рох нæма у Хепайæ. Туджджынтæ! 
Цæрæнбонты Хепайы хæдзарвæндагæй Салтыты тæфтыл ни- 
чи акастаид. Ныр сын абон Хепа сæ къулбадæджы йæ цæхджын 
хойрагæй фæхъæстæ кодта. Æндæр бон дзы нæ уыд. Чи йын 
куымдта æндæр. Багъæц, кæйдæр куыдзы гуыбынæйдзыд! Хе- 
па дæр нæргæ хæдзарвæндаджы бындар у!.. 
- Цалх дæр, - Уардан ныллæг хъæлæсæй, Хепа йæ куыднæ 
фехъуыстаид, афтæ бадзырдта Агуыбемæ. - Хуыскъ ададжы æр- 
гуыппгæнæнæй кæд дзæбæхæй сирвæза, уæд йæ амонд. 
6* 

82 
Тедеты Герас 
Хепа Хуыскъ ададжы уæлбыл æрурæдта. Басгæрста йæ уæр- 
дон. Тæрсы йын йæ цалхæн. Æвзæр æрцæвæн у. Халон бæр- 
зонд фадхъæды цъуппыл абадт. Ныууасыд. Дард кæцæйдæр 
æрбайхъуыст иннæ халоны хъуахъхъ дæр. 
- Уæрдоны уæлдуæттыл хæцæм, Уардан, - чи та фæстейæ. 
Æмæ йæ афтæмæй сындæггай ныууадзæм. 
Хепа тæрсы йæхимидæг. Æргом нæ кæны йæ тас. Мæрдго- 
мыг бацис. Уыцыиу гуыпп æркодта уæрдон. Æнæуый дæр кæ- 
лæццаг цалх йæхимидæг æрæзгъæлæнтæ. Кæрæдзийыл дзы 
ницыуал фæхæцыд. Чъилæй, мæскъæй, дæндагæй æрбыгъуы 
сты. Кæсгæйæ йæм баззад Хепа. Раст цыма уый бæсты йæ зæрдæ 
фæхаудта фæрккай, афтæ фæцис. 
Кæсгæйæ йæм баззадысты Уардан æмæ Агуыбе дæр. 
Æниу Хепа нæ уыдта, йæ уæрдоны цалх ивинаг у? Искæмæн 
лæгъстæйы сæр æй куынæ хъуыд мыййаг. Йæхи къухæй цæуы 
алцыдæр. Æнæхъæн Сывылдзджыны уый йедтæмæ цалхгæнæг 
ничи ис. Хуыцауыгæрдæх у, æмбисонд ахæмтæм. Суанг ма йæм 
уартæ Дзомагъ æмæ Хслебæй дæр æрбацæуынц. Фæлæ, зæгъ, 
уый мæ фыдæлты къухæй конд дзаума у. Фыдæлтæй баззайгæ 
дзаумайы та, зæгъ, фарн бады. 
Æмæ уæдæ кæс, Хепа, дæ фыдæлты фарнмæ. Нал исы Хепа 
йæ цæст бырæгътæ цалхæй. Цыртау йæ уæлхъус лæугæйæ баз- 
зад. Æдзæмæй йæм кæсынц Уарданитæ дæр. Хуыскъ адагæн 
уæлбыл Аржийы æрдузæй булæмæргъ даргъ айвæзта йæ фæл- 
мæн зарæг. Дæллагон рæуфад уадымс лæппын цъиуы пæр-пæр 
скодта тæрс бæлæсты гуылмыз сыфтæртыл. Апены фæлмæн 
сыбар-сыбур хъусты аныдзæвд. 
- Цæй, Хепа, - æппынфæстаг сдзырдта Уардан. - Кæдмæ 
йæм афтæ кæсæм! Рæтæнагъд ын скæнæм æмæ йæ афтæмæй 
аласæм. Марадз, Агуыбе фæрæт айс æмæ фахсмæ бауай. 
Чысыл фæстæдæр Агуыбе æрбахаста уæраджы стæвдæн 
бæрз хъæдмæцъис. Иæ лыг кæрон ын цъерийы хъилы сæрва- 
сæнау селф амад акодта. Лæгдыхæй йæ хъæдын сæмæны бын 
бассыдта. Йе ’ннæ кæрон ын æфсондзы мæсыгуатыл æрæ- 
вæрдтой. Стивдз ын йæ саджилы мидæгæйты фæкодтой. Уæр- 
дæх босæй йæ фидар нылвæстой æмæ араст сты хъæддзаутæ. 
Хепайы буц уæрдоны хæр-хæргæнгæ ласынц... 
... Хъориан хъæддзæуты размæ рауад кæртмæ. 
- Уæ нывонд фæуон! Мæзæрдыйæ фæфыдæбон кодтат! - 

ФЫДЫ ФÆДЗÆХСТ 
83 
Уæрдоны цъæл цалхмæ кæсы. Сугтæ фесты æвдæлон. Хъæд- 
дзаутæ сæ кусæнгæрзтæ бафснайдтой. Хъориан сын тыргъмæ 
къæртайы дон раскъæфта. Йæ цонгыл æппæрст дзыхъхъынног 
æхсад æмæ итувæрд хисæрфæн. Сæ къухтæ æрыхсой. Фыццаг 
уал Хепайæн æркодта дон. Фæстаг лæмæрст акодта йæ къухтæ 
Хепа. Йе скъуыдтæ цухъхъайы фæдджийæ сæ асæрфта. Фæцис 
Уардан дæр æхсад йæ къухтæ. Ног æхсад урс-урсид хисæрфæнмæ 
бакаст. Ныр та йæ уæзæгæвæрд скъуыдтæ къухтæм. Æвгъау ын 
фæкодта. Счъизи йæ кæндзæн. Дæрдджын сгæллад хæлафы 
уæрджыты сæ æрсæрфтытæ кодта. 
- Цы ми кæныс, Уардан, дæ нывонд фæуон! - Хъориан ыл 
бадиссæгтæ кодта. Хисæрфæн æм бадардта. - Хисæрфæнæй сæ 
ныссæрф. Ныхсдзынæн та йæ. 
- Ам дæр сын ницы у, Хъориан, - æфсæрмдзæстыгæй сдзырд- 
та Уардан. 
Хъориан ныр та Агуыбейы къухтыл æркодта дон. Лæппу урс- 
урсид хисæрфæнæй йæ къухтæ асæрфта æмæ иннæты фæдыл 
бахызт мидæмæ. 
Уазæджы цæст уынаг у. Зæхбын хатæны иу къуымæй иннæ 
къуыммæ дардыл йæхи айвæзта фыдæлтыккон тассарвæйнæг 
тæрхæг. Рæбинаг къуымы сæгамæст цары онг цъупп амад сты 
хуыссæнтæ. Чысыл дæлдæр нывæфтыд гауыз къулæй æрттывд- 
тытæ калы. Рудзынджы бынмæ хъæзсынтæг. Хæрзаив тыхт 
хуыссæнтæ. Ногæхсад æмбæрзæнæй æмбæрзт. 
Уазджыты зæрдæмæ фæцыд хæдзары хæрзуаг. Раздæр та 
дзы лæджы зæрдæ хæццæ кодта. Тæккæ æрбахизæны фæсдуар 
лæгæмбæрц гарз - хæндыгстон. Цыхтæй йе ’мбылтæм. Суарсто- 
ны тæф, уымæл æмæ-иу чъизийы сымаг фындзыхуынчъытæ 
рæдывта. Ныр хæндыгстон дæр уым ис. Зæрдæ райы хæдзары 
хæрзæфснайдæй. Кæрæдзимæ бакастысты уазджытæ. «Афтæ, 
афтæ! Æргуыбыр Хепа цæрынмæ!».. Уардан æргом та загъта: 
- Уæллæй, Хепа, Хъорианы æрконд дыл фæзынд! - бахудт. 
- Алæ дæ нывонд фæуон, цас! - æфсæрмхъæлæсæй фæцырд 
Хъориан. Сæ разы сын æртæкъахыг фынг авæрдта. 
- Фæйнæ къæбæр уал ахæрут, уæ нывонд фæуон! - Хъори- 
ан сын хъæдын тæбæгъы сæ разы авæрдта тæфкалгæ царв- 
вæлдæхт дзаджджын уæлибыхтæ. - Хъæддзау стайаг у. Æз ма 
уын ноджы истытæ фенон. 
Йе змæлд, йæ ратæх-батæхыл цæст нæ хæцы Хъорианæн. 

84 
Тедеты Герас 
Чысыл фæстæдæр та хъæдын хæрæн къусты карчы фыдæй сой- 
джын лывзæ фынгыл авæрдта. 
- Абондæргъы мын мæ зæрдæ кæрчытæ хордтой! - дзуры ус 
æфсæрмæгæнгæ. 
- Хъæды дзыхмæ мæ цæстытæ ныуурс сты. Зæгъын мæ 
кусджытæ æххормагæй... 
Æфсины рæдаудзинадæй уазджыты зæрдæ барухс. Мæнгæй 
нæ дзырдтой, нæ, Хепайы ног ус, дам, йæ цæсты гагуы дæр 
никæмæн ауæрды. 
- Бузныг, Хъориан!.. - сæфсæрм Уардан. 
- Цæй уæдæ, - Хепа сыкъайы арахъхъ æркодта, - хуыцау æмæ 
Уастырджийы фæдзæхст уæнт а-хæдзар дæр æмæ йæ уазджытæ 
дæр. Кæй бакуыстам - хæдзарыл хæцинаг, - анызта. Ратта ин- 
нæтæм дæр. 
- Мæ мард фенут, - Хъориан уæлибых акъæбæртæ кодта. - 
Сымах дзæбæх куынæ ахæрат. 
Чысыл фæстæдæр та ногахст цыхтæй уæлкъæйфых дзык- 
кайы хæрздæф фындзыхуынчъытыл сæмбæлд. 
- Кусæгæн, бæргæ, афтæ нæ вæййы. Æнæкусарт... Фæлæ нын 
æй ныггæдзæ кæнут, уæ нывонд фæуон! 
Хепайы сырхцъар цæсгом сау афæлдæхт. Хъуынджын æрф- 
гуыты бынты йæм бакаст. «Сæ мæрдтæн фæлдыст фæу! Ды сын 
дæ хæдзары бинаг хъæдтæ дæр куынæ рафтауай!» Æргом ницы 
суæндыд. Арахъхъ æркодта. 
- Рæсты Мыкалгабыртæ, нæ хъуыддæгтæ нын рæстмæ уа- 
дзут! 
Хъорианы цæсгом ссыгъд фырæфсæрмæй. 
- Цафон бынæттæн кувыс, менæуынон фæу! Лæппутæ къæ- 
бæр... 
- Дæ разы, - йæ ныхас ын фæлыг кодта Хепа, - уæртæ лæппу 
йæ ахуырмæ тагъд кæны. - Агуыбемæ бакаст. Уый дæр йæ 
мидбадæны æфсæрм змæлд бакодта. 
- Гонгæй, гонгæй! 
- Комбæсты зæдтæ æмæ рæстмæгæнджытæ, - дарддæр ку- 
вы фысым, - нæ ис нын бæркадджын уадзут! - Сыстад. 
Кæртæй æрбайхъуыст куыдзы рæйын. Хъориан ауад дуармæ. 
- Дæ мад, дæ фыды хатыр бакæн, Хъориан, - лæгъстæ кæ- 
ны сыхæгты зæронд ус. - Кæдæй-уæдæй мæ рынчын йæхи 
дзыхæй хæрд æрцагуырдта. Мæ зæронд сæр дын дæ къæхты 

ФЫДЫ ФÆДЗÆХСТ 
^л 
бын къæхтæсæрфæнæн æрæвæрдзынæн. Ацараз мын мæ къух. 
Бæрцæй ацы хæрæн къусы дзаг чырыстон ссад... 
Уардан æмæ Агуыбе кæрæдзимæ бакастысты. Джиуæры 
бинойнаг. Дыууæ зæронды кæдæй нырмæ фыдæбон кæнынц. 
Куыстæн нал сты. Хъæубæстæй-иу сын куы чи авæрдта къусы 
дзаг ссад, куы чи. Ныр лæг æруатон. Йæхи дæр хъизæмарæй ма- 
ры, йæ зæронд бинойнаджы дæр афтæ. 
Хъориан иу гыццыл хæрæн къус йæ къухы, афтæмæй æр- 
бахызт мидæмæ. Йæ мойы æвастæй нæ бауæндыд, уæд та... 
Фæлæ ныр... 
- Бæргæ... фæлæ... - чъызгæ сдзырдта лæг, - дæхæдæг куы 
федтай, чырыстон ссадæй раджы сыдзаг стæм... 
Хъориан ныфссаст, уæнтæхъилæй ахызт фæстæмæ дуармæ. 
Уазджытæ хорзау нал фесты. Уыйас дурзæрдæ æмæ мæрддзæст 
æнхъæл нæ уыдысты сæ фысымæн. Хуыцауæн удыбæстæ скæн, 
гормон. Уый зонгæйæ йын, сæ бонмыздмæ сын цы мæрты æм- 
бистæ у, уымæй йын радтаиккой. Нæ фæцарæхстысты.. 
- Кæй уæ фæкайдтам, уый уыл авдæвæрæй бафтæд. Уæ 
цардбарæн фод... - æфсинæн ма скуывтой уазджытæ æмæ сы- 
стадысты. 
- Уыцы ус, уым нæ дæ цы? - Хепа йе ’фсинмæ адзырдта æд- 
дæмæ. Хъориан къæсæрыл æрбалæууыд. - Дæ разы мæрт- 
барæн къæрта радав. Мæнæ лæппутæн сæ бонкуыст ахицæн 
кæнæм. Афтæ нæу, мæ къона! Кусæг дын бакуыста, уæд ын ды 
дæр балæггад кæн. - Цыма уымæй стыр хæрзиуæг арæзта Хепа 
йæ кусджытæн, ахæм хуызæнæй сдзырдта. - Фенут, цæй мидæг 
сæ æркæндзыстут? - ныр та Уарданитæм баздæхт. Уыдон сæ 
дзыппытæй фæйнæ чъизигъуыз æрмæфтауы сластой. Хъори- 
ан мæртбарæн къæрта чырыстон ссадæй дурнад æмæ цъуппæй 
æрбахаста. Хепа йæхи фæсау кодта. Цы йæ сцъупп кодта. Уый 
сын халбарæй, æмвæзæй дзырд уыд. Ницыуал сдзырдта. Ие 
’мкъай барæй афтæ кæй бакодта, уый фæхатыд. Æмбисыл сын 
адих кодта Уарданитæн мæртыдзаг ссад. 
- Уæ цардбарæн фод!... - Уарданитæ рахызтысты дуарæй. 
- Багъæц-ма, багъæц! - Хепа сæ фæстæмæ баздæхта. Цыдæр 
дзы айрох. Се ссæдтæй сын фæйнæ чысыл систа фæстæмæ. 
Мæртбарæн къæртайы сæ æркалдта. Йæ фындзы бын цыдæртæ 
сыбар-сыбур кæны, афтæмæй. 
- Хæлар уын уæд, ныр, мæ хуртæ. 

86 
Тедеты Герас 
...Уыцы райсомæй фидиуæг сæумæцъæхæй хъæугæрон фæ- 
дисы къуыппæй хъæр кæны. 
- Адæмтæ, фыдохы хабар æрцыд Сывылдзджыны, Джиуæр 
фæзиан... 
Зианы хабар уайтагъд æрвнæрæгау айхъуыст, æрмæст Сы- 
вылдзджыны нæ, фæлæ æнæхъæн Къахетгомыл. Адæм чыртæй- 
чыртæй сæргуыбырæй цæуын байдыдтой зианмæ. Сæ куыст, 
сæ хъуыддаг ныууагътой. Æнæхъæн хъæуы нæлгоймæгтæ зæ- 
рондæй, нæуæгæй æрæмбырд сты Джиуæры кæрты. Чи зæ- 
рондæппæрст хъæдтыл бады, чи уискауы тæлмыдыл, чи та 
лæугæ кæны. 
Тæригъæддаг зианмæ æрбацæуы комбæсты фарн, зæронд 
Парса. Уисбыд каудуарæй æрбахызт. Æнкъард, уырдыг слæу- 
уыдысты лæгтæ. Уый сæм нæ ракаст. Худ систа. Уыцыиурастæй 
бацыд мидæмæ. Устытæ сæ хъарæг фескъуыдтой. Хъыпп-сыпп 
сæ нал райхъуыст. Уырдыг слæууыдысты. Тæригъæддаг марды 
уæлхъус æрлæууыд зæронд Парса. «Удыбæстæ уыд дæ банцад, 
мæгуыр дæ бон!..» Æндон лæг уыди зæронд Парса. Йæ цæсгомы 
нуæрттæй ницы фезмæлыд, æнамонд мардмæ кæсгæйæ. Æго- 
мыгæй йæ зæрдæйы рис суагъта. Раздæхт æддæмæ. Кæрты 
лæууæг адæм та йын уырдыг слæууьщысты. Æгъдауæмхиц фе- 
наг зæронд лæг нырма уазджыты ’рдæм бараст. Сардойæн уал 
йæ къух райса. 
-А-комбæстыфарндæхызтуадзæд,дæрынтæбахæрон,ахæм 
фыдæй! - йæ къух ын исы, - æмæ æрвыл хатт цины хъуыддæгты 
фæдыл æмбæлæм. - Бузныг... - Сардо сæфсæрм, - дæхи æруадз, 
æрулæф, - хырхæй лыг къуыдыр ын йæ быны авæрдта. Сбад- 
тысты иннæтæ дæр. Ныммыр та сты. Уырдыгмæ ныккастысты 
утæппæт нæлгоймæгтæ. Катæйтты бацыдысты. Зиан куыд ни- 
куы æрæййæфтой. Цард кæм ис, уым зиан дæр вæййы. Уæдæ 
куыд. Фæлæ сыл ай дыууæ мардæрцыд куы ркодта æнæхъæн 
хъæубæстыл! Цы дудгæ фыд бакæной! Ацы æххормаг дуджы! 
Х^едзар - ихсыд. Мыст йæ къæдзил кæм атула, уый дзы нæй. 
Хистаг хуым ын уæддæр куы баззадаид! Искæмæн æй хорыл 
уæддæр баивтаиккой. Фæлæ уый дæр йæ удгасæй, йæ тыхст 
цардæй Хепайæн ауæй кодта. Хистаг хаймæ йын мæнæ сæхимæ 
цы æнæбары иунæг хъуг ис, уый аргæвддзысты. Сотиагæн та 
йын цы кæной, маргасæн! Æнæхъæн хъæубæстæй куыройы 
хъуыры хоры нæмыг ничи ауадздзæн. 

ФЫДЫ ФÆДЗÆХСТ 
87 
Ныккастысты куырыхон урсбоцъо зæронд лæгтæ сæ къæхты 
бынмæ. Сæртæ æруагътой иннæтæ дæр. Сардо дæр сæргуыбыр, 
æнкъардæй лæууы, уисбыд кауыл æнцойæ. Алкæй маст дæр 
сæ æхсиды йæхимидæг сæ хъæуы фæрæзджынтæм. Хепатæ, 
Майортæ... Мате та ацы хъаймæты дуджы хорæн æбуалгъы 
æнæрцæугæ ми бакодта. Донæн æй фæласын кодта. Йæ хъæу- 
бæсты фыдæнæн. Уый йæ фырхъалæй йæ бон калы. Адонæн 
та дзы, сæ мард цæмæй бавæрой, уый дæр нæй. Сардо дæр ын 
ныббыхста уыцы фыдракæнд. Ранмæ йæ нæ бавдыста. Кæд, 
зæгъ, йæхиуыл фæхудид. Кæд, зæгъ, æрсæттид. Мæудакæн! 
Лæгæн йæ туджы цы фæуа, уый нæ уадзы. Майор та, йæ хоры 
гонтæ йын куы сæхгæдтой, уæд сæ æхсæвы дæлимонты хай 
æрбакодта. Йæхæдæг дæр йæ сæр фесæфта сæ фæдыл. Кеды гу- 
ырдзыйы, зæгъ, дукани бакодта. Уым, зæгъ, уæй кæны йæ бирæ 
хойрæгтæ. Уыдон хъæубæсты уадзинаг сты? 
- Хъæудзырд сыл бакæнæм! - йæ маст сæппæрста сæ иу. 
- Афтæ, афтæ, хъоды! - йæ фарс сдзырдта иннæ дæр. 
Мате уæдæйнырмæ хибарæй лæууыд. Ныр хуыснæгау сай- 
майты ахъуызыд. Адæм æй не ’рхъуыды кодтой. 
- Сæ мард сын уæлмæрдмæ мауал æруадзæм! - кæрæдзи 
дзыхæй исынц ныхас хæрам адæм. 
- Цæй, уæддæр нæхи сты, гормæттæ! - иу фæлмæнзæрдæ дзы 
фæзынд. - Фыдæй-фыртмæ не ’хсæн цæрынц. Нæ хъæубæстаг 
сты. Цы сын кæнæм! 
- Йæ хъæубæсты рис кæмæ нæ хъары, уый ницæмæн хъæуы 
хъæубæсты дæр. 
- Хъæубæсты зианмæ, хъæубæсты цинагмæ сæ нæ хъæуы 
уадзын. 
- Бæгуыдæр, йæ фынгмæ сæ мачиуал æрбауадзæд. Æмæ 
цæрæнт сæхæдæг. Хъæды халонау иунæгæй. 
- Æвдывæр бонкуыстыл дæр, сæ куыстаджы тæфтыл мачи- 
/ал ацæуæд. 
- Афтæ иу акъæрццæй нæу, уæ рынтæ бахæрон! - æрæджиау 
/æззаугомау сдзырдта куырыхон Парса. - Уæззау æнцон дзырд- 
гæй аразгæ нæу, мæ къонатæ! Алы фарсырдыгæй дæр сбарын, 
эанымайын хъæуы. Уæзбын архайд - æвæсмон. 
Знæт адæм ницыуал сдзырдтой. Ныхъхъус сты. 
Каубыд дуарæй æрбахызтысты мæрддзыгой сылгоймæгтæ. 
^æрæй къæхты бынмæ сауты конд. 

88 
Тедеты Герас 
Урсбоцъо зæронд лæгтæ уырдыг слæууыдысты. Сиоты 
хъæуы устытæ сты. Сæ худтæ систой. Зæхмæ ныккастысты. 
Мæрддзыгой устытæн сæ разæй иу рæстæмбискар бæрзонд- 
гомау саударæг сылгоймаг. Хорз кæуаг æй хонынц. Кæмдæр 
адæмæн номхæссæн æмæ æмбисонд у хъарæг кæнынмæ. Æнæ- 
хъæн комбæсты йæ ном хъæр у. Æрбацæуынц. Зæрдæхалæн 
хъарæг ныккодта раззаг ус. 
- 0, дудгæ куыд фæбадти дæ мæгуыр уд! Дæ мæгуыр уæзæг 
дзæгъæл куы баззад! - Æмдзыхæй ныгъе-гъе кодтой иннæ ус- 
тытæ дæр. Мидæгæй, хæдзары марды уæлхъус цы устытæ ма- 
рой кодтой, уыдон банцадысты. Сæ хъус радардтой уазджыты 
’рдæм. Цъусгай къахдзæфтæгæнгæ цæуынц мæрддзыгой ус- 
тытæ сæ раздзог саударæджы фæдыл. Æппынфæстаг бахызты- 
сты фыдæлтыккон зæхбын хæдзары дуарæй кæугæ. Мидæг- 
гаг устытæ дæр сыл сæмбу кодтой. Хæдзар æгасæй дæр æрдиаг, 
хъæрæй байдзаг. 
Лæгтæ сæ бынæтты æрбадтысты, сæ худтæ æркодтой. Но- 
гæй та ныккастысты сæ къæхты бынмæ, катæйтты та бацыды- 
сты. Цы бакæной сæ мардæн! Ницы сæ сæрæн зонынц. 
- Æхсæны хист ын скæнæм, -сдзырдта та адæмæй кæцыдæр. 
- Уый афтæ фод. Кæмæн йæ къухы цы ис, уый æрхæсдзæн. 
Фæлæ сотиагæн цы кæндзыстæм, сотиагæн! Кæцæй самал кæ- 
нæм кæрдзинаг! 
Адæм фæхъус сты. Сæ сæртæ та руагътой. Алкæуыл дæр 
сæ иу бон ис. Хойраджы къæрмæг сæ куыройы хъуыры ничи 
ауадздзæн. 
- Уæртæ ма Хепамæ барвитæм, - кæцыдæр сæ фæхъуыды 
кодта. - Ау, фыдæй-фыртмæ æмкъултæ куы цæрынц. Мæгуыр 
Джиуæр цæрæнбонты йæ фыды дзугты фæдыл куы рафтыд. 
- Марадз-ма, лæппу, бадзур æм, - урссæр зæронд лæджы 
зæрдæмæ фæцыд ацы хъуыды. 
Дзырдбæрцы фæстæ Хепа уисбыд каудуарæй æрбахызт. Æн- 
къард, тыхстгъуыз у. Йæ зæрдæ йæ базыдта: цæмæ йæм си- 
дынц хъæуы хистæр лæгтæ. Æгомыгæй сæ разы æрлæууыд. 
Ницы дзурынц адæм дæр. Чи йæм бахæсдзæн йæ ныфс, чи йæм 
бадзурдзæн. Аивæй се ’рфгуыты бынты кæрæдзимæ бакæсынц. 
Хъыпп-сыпп ничи кæны. Æмыр, æдзæм у æрдз дæр. Сатæг-сау 
мылазон мигътæ арвы ирд риуыл ныттымбыл сты. Сæ быны йæ 
нынтъыхтой. Апены дзыназын хъустыл ныдзæвы. Раивылд та. 

ФЫДЫ ФÆДЗÆХСТ 
^л 
Къæвда нæ уыд, афтæмæй. Кæмдæр та хæхтыл уыд сахкъæвда. 
Мæстджын адæмы зæрдæйыл ноджы æрхæндæг æфтауы. 
- Хепа, - быркуыйæ дзурæгау сæхъуыст æрæджийау æрдæ- 
боны урссæр зæронд лæджы хъæлæс, - мард хъæуæн иумиаг у, 
мæ хур! Нæ худинаг, нæ кæуинаг ныхъхъæр уыдзæн æнæхъæн 
. Къахетгомы. Сывылдзджын, зæгъ, сæ мард æнæ кæндæй ба- 
вæрдтой. Иратаманы цы не ’рцыд, уый нын ма бакæнын кæн. 
Мæрдты Барастыр нын нæ мард мæрдтæм нæ бауадздзæн. 
Хепа уæдæйнырмæ дæр æмбæрста, хъуыддаг цæй мидæг 
ис. Ницы дзуры. Цадæггай адæмыл йæ цæст рахаста. Уарданмæ 
фемдзаст. Уый дзы арцау ныссагъта йæ цæстытæ. «Гормон, лæг 
мæлæты къахыл лæуд уыд, дæуæн та йын дысон иу къæбæр 
кæрдзын дæ цæст нæ бауарзта!» Рахаста йæ цæст иннæтыл дæр 
Хепа. Алчи дæр æм лæгъстæгæнæджы каст кæны æгомыгæй. 
Уисбыд кауыл æнцойæ лæууы Сардо. Æппынфæстаг Хепайы 
цæстытæ йе ’вæндонæй фæзылдысты уый ’рдæм дæр. Фемдзаст 
æм Сардо дæр. Дзырдбæрц кæрæдзийыл амбæлдысты дыууæ 
къай цæсты. Сардойæн Хепа нæй мæм хор, зæгъгæ, загъта. 
- Бæргæ, Цъецъел... - æппынфæстаг сдзырдта Хепа, - æф- 
сæрм дын кæнын дæ урс сæрæй... Мæ хъæубæстæй... Йе стæй 
мæрдты ’рдыгæй Джиуæрæн йæхицæй дæр... фæлæ...Уæд 
мæхи уды мардæн бахъæуæд... Кæд мæхæдæг дæр мæ къухтæм 
æмхасæнтæ нæ кæнын... Нæуæг хорæрцыдмæ!... 
Адæм сæ мидбынаты æмæзмæлд бакодтой. Кæрæдзимæ ба- 
кастысты. Цыдæртæ багуым-гуым кодтой. Нал тæрсы адæмы 
фыдæх, адæмы азарæй! 0 дунескæнæг! 
- Хепа! - Парса йæ къæдз лæдзæджы æнцæйтты йæ размæ 
бацыд, - мæ урс боцъотæй мын фефсæрм кæн. Фехъуысæд дæм 
комбæсты фарн... Фехъуысæд дæм адæмы зæрдæйы хъæрзт. 
Дæ мад, дæ фыды хатыр бакæн. Бирæ нæ, фæлæ æрмæст æхсæ- 
вæрыл цæмæй скувæм, уый. Сыгъзæрин дзуары фыдæх ма нык- 
калын кæн нæ мæгуыр хъæубæстыл - зæронд лæг, хъæугæрон 
Чъебойы къуыппыл цы фыдæлттыккон фахскалд гæнах уыд, 
уый ’рдæм скаст. Йæхиуыл дзуæрттæ бафтыдта. - Фæхъыздзæн 
нæм, мæ уд йа къахы бынты фæхъхъау фæуа, нæ марды ’нæ- 
кæндæй куы бавæрæм, уæд. Никуыуал нын айсдзæн нæ куви- 
наг. Барст ын фæуа. 
Хепа йæхимидæг стыхст. Хъæубæстæ... Адæмы фыдæх... Хуы- 
цауы азар æмæ рынæй карздæр у. Æвæндонæй сдзырдта: 

90 
Тедеты Герас 
- Хорз... уæ фарн бирæ... усы афæрсон... Кæд ма уымæ искуы 
исты аззад æвæрд, уæд... - йæхæдæг рахызт каудуарæй. 
Чысыл фæстæдæр фездæхт. Йæ хъæбысы мæртбарæн хъæ- 
дын къæрта. Мæнæуæй йе ’мбис. Тыхæфсæрмытæгæнгæ 
сдзырдта: 
- Æндæр ма нæм кæд нæмыг дæр ис, уæд мæ хуыцау Джи- 
уæрау фæкæнæд. 
Цы ма загътаиккой адæм! Ныфссастæй ауагътой сæ къухтæ. 
Бетъре уæдæйнырмæ хибарæй лæууыдис. Хъуыста уæдæй- 
нырмæ адæмы лæгъстæмæ. Фæлæ ибоны мæнæу доны ныккал- 
ды фæстæ тынг фæныхкъуырд. Æдæрсгæ сдзурын, æдæрсгæ 
рацæуын нал уæнды уæдæй фæстæмæ йæ хъæубæсты. Кæд 
гæнæг уый нæ уыд, уæддæр æй фыццаг уымæй радзырдтой. 
Йе, фæлæ Хепайы къусдзаг мæнæу æрбахæсгæ куы ауыдта, 
уæд нал фæлæууыд: 
- Парса, фарн дæм бадзурæд. Æгæр къæйныхæй дæм сдзырд- 
тон. Фæлæ мын æй ныггæдзæ кæн. Бæргæ мæхи бинонтæ 
хъуаг баззайдзысты, фæлæ хорæрцыд мæнæ нæ къæсæрыл ис. 
Ардыгæй уæдмæ хъæубæстæ цы кæной, æз дæр - уый. Æуым 
ма бæрцæй иу къоды бæрц срæвдз кодтон куыроймæ. Рарви- 
тут дыууæ лæппуйы æмæ йæ раласут, - йæхæдæг атындзыдта 
хæдзармæ. 
Адæм кæрæдзимæ бакастысты. Мæхур акæн! Бетъреуæддæр 
цæрын зоны адæмимæ. Йæ цæрæнбон бирæ. Ахæм хъæздыгæн 
уадз æмæ уæд ноджыдæр. 
- Фыды фарн, дам, мæрдтæм нæ хæццæ кæны, - зæронд Пар- 
са райгондгъуызæй бакаст Сардомæ. - Уыцы хæрзæгъдаудзинад 
ын йæ фыдæй баззад. Уый дæр афтæ уыд. Хъæубæстæй дын 
макæй хъыджы бацыдаид! Æмæ йæ фырт дæр афтæ рахаста. 
Æцæг дæрзæг, æфхæрæн митæ дæр акæны. Фæлæ рæвдаугæ 
дæр бакæны лæджы. Уый адыл æм зæрдæ нæ хъæбæр кæны. 
- Ныббар мын æй... - Сардо йæ размæ къуыдырыл æрбадт. 
Цæмæй зæронд лæджы хæрдмæ кæсын мауал хъæуа. Айфыццаг 
уæртæ фæзы цæйдæр сауджыны кой куы кодтой. Ды дæр уым 
бадтæ. Йæ фырт, дам, меньшевиктимæ цыдис. Чи уыд уый? 
Зондджын зæронд лæг уайтагъд фембæрста, Сардойы цы ба- 
зонын фæнды. Йæ мидбылты фæлмæн бахудти. 
- Нæ, мæ лæппу, уый ахæм нæу. Беджызианы фыртæй зæ- 
гъыс, нæ? Уый, дæ рынтæ бахæрон, сауджыны куыст рагæй нал 

ФЫДЫ ФÆДЗÆХСТ 
91 
кодта. Уæртæ нæм нæ фыдыбæстæйæ, Дзауы комæй æрцыд. 
Иугæр ацы ног дуг куы æрцыд, уæд ныууагъта йæ сауджыны 
куыст æмæ ардæм, махмæ æрцыд. Хуыцау ын хорз ракæнæд, 
уый руаджы нæ кæстæртæ рухс федтой, чиныг сын, мæ хур, ба- 
цамыдта. Дæ зæрдыйæ нын дæлæ не скъола сауджыны скъо- 
ла æндæр цæмæн хонынц! Ам, Къахетгомы фыццаг уый скодта 
ахуыргæнæндонтæ. Дæлæ Сихиаты цæры. Нæ, мæ бон, нæ, уый 
ахæм нæу. 
- Уæдæ йæ фырт меныиевиктимæ цæмæн уыд? 
- Тæлмацæн æй ракодтой семæ. Æндæр махæй уыдон æвзаг 
чи æмбæрста. Æмæ-иу афтæмæй дæр уыдон куырм кодта. Уы- 
дон та никæуыл ауæрстой. Бæх уыдаид, кусæрттаг уыдаид - 
тыхми кодтой. Уый-иу семæ уынгты куы рацæйцыд, уæд-иу, 
мæгуыр, йæхицæн зарынæфсон фæдзæхста мах: «Бæх, фос 
кæмæ ис, хъæдмæ сæ аскъæрæнт! Уæрæйдæ, гъе!» Уыдон-иу 
æнхъæлдтой: йæхицæн зары. Уас йæ цæрæнбон бирæ уа, даргъ, 
уæрæх ацæуæд. Ныр, дам, Калачы кæмдæр стыр бынаты лæуд у, 
мæзæрдыйæ. 
* * * 
Æхсæв. Сывылдзджыны цæрджытæ сæ изæры куыстытæй 
раджы фервæзтысты. Хъæу у æрдæгфынæй. Арвыл мигъы 
къæм нæ зыны. Зынгдзæст стъалытæ тыбар-тыбур кæнынц. 
Мæй нæуæг у Ахсæв фыццаг хатт разынд. Къæлæсарæзт чыз- 
джы æрдынзылд æрфыджы хуызæнæй зыны арвы ирд цæс- 
гомыл. 
Æрдз цадæггай цæгъды йæхицæн йæ минтæнон фæндыр. 
Кæмдæр зæххы хуыскъ æскъуыдæй йæ сау цæстытæ ныйирд 
кодта æмæ афтæмæй йæ зыр-зыргæнаг зарæг ивазы цъырцъы- 
раг. Михайы цады хæфсытæ уасынæй кæрæдзийæн разыбар нæ 
дæттынц... Бонырдæм ма уасджытæ дæр афтæ фескъуынынц сæ 
бицъынæг. Бæлæсты гуылмыз сыфтæртæ сæхицæн æнцад-æн- 
цойæ сыбар-сыбур кæнынц. Æхсæвы ирдгæ сыл уæздан узæлы. 
’ Хъæуы астæу, фæзы фаллаг фарс, йæ къабæзтæ дардыл цы 
фыдæлтыккон æнгуз бæлас айвæзта, уый бын лæууынц. Цæ- 
уылдæр сыбар-сыбурæй ныхас кæнынц. 
- Цæвиттон, нана мæнæн тæрсгæ фæкодта æмæ мын æй 
дзургæ уый тыххæй ракодта. 

92 
Тедеты Герас 
- Нæ, Саукуыдз, сывæллон гæды нæ зæгъдзæн. Цы федта 
æмæ цы фехъуыста, уымæй уæлдай. 
- Уæддæр дæумæ куыд кæсы, Сардо фæдисы уад кæцæй 
æрцæйкодтаид йæ емыллыкк бæхыл? 
- Ницы мæ сæрæн зонын, Аксо! Адонæн сæуидæгтæ, бæласы 
уидæгтау, зæххы бын ныгæд æмæ фæйнæрдæм баст сты. 
- Гуырдзыйы æлдæрттимæ мацы фыдвæнд скæной? Иу хæ- 
дон сын уæгъд у Цолохъашвилиимæ. 
- Йæ рахæцæн дæр уым ис, гъе, Саукуыдз. 
- Ахсæв нæ уатыл ма схуыссæм. Бахъахъхъæнæм сæ. Изæрæй 
цыдæр цырд змæлд кодтой сæ кæрты усæй, лæгæй. Цыма искæй 
æрбацыдмæ æнхъæлмæ кастысты. 
- Ды раст зæгъыс, Аксо. Уыдон кæд исты уынаффæ кæной, 
уæддæр фæсæхсæвæртæй фæстæмæ. Адæм куы æрæнцайой, 
уæд. Стæй кæд исты базонæм ахæмæй, уæд тæккæ райсом фехъ- 
усын кæндзынæн Къахеттаг дæластæрдон ирон райкоммæ. 
- Цомуæд Хуыскъададжы цурмæ. Сæ цæхæрадонмæ фæсвæд- 
ты бахизынæн ууылты хуыздæр у. - Араст сты æртæ лæджы. 
- Сæ номхæссæн куыдз нæ базондзæн. 
- Уый æз бафснайдтон! - Саукуыдз фæхудт. 
- Ома куыд? 
- Æрдæбон ын изæры кæрдзыны къæбæримæ судзин адард- 
тон. Уайтагъд йæ тыбыртæ бацагъта. 
- Нæ хъæуы, Саукуыдз, афтæ! - рог ын бауайдзæф кодта Сар- 
до. - Цæрæгой тæригъæд у. 
Хуыскъадажы уæлбыл фыдæлтыккон тулдз бæласы хуыскъ 
цæнгтæ уæларвмæ фæцыдысты. Мыкалгабыры кувæндон. Иæ 
хуыскъ цæнгтæ йын лыг дæр уымæн ничи кæны. Иæ æнхъырд- 
тæ зæнджы аууон æрлæууыдысты. Нырма раджы у. Æнхъæлмæ 
кæсынц. Ныхъхъус сты. 
Апены знæт уылæнты хъуырдухæн æнцад æхсæвы рæнпъу- 
зы. Д иссаг у ацы доны хъуыддаг! Æртах не ’рхауы арвæй, уæддæр 
раивылы. Æвæццæгæн та хæхты къæвда лæсæнтæ кодта. Дард 
кæмдæр, Уæйгуыты комырдыгæй дудахъы уасын райхъуысы 
рæстæгæй-рæстæгмæ. 
- Диссаг сты уæ хъæуты бынæтты нæмттæ! Хæйрæджыты 
адаг, Уæйгуыты ком! - Сардо бадис кодта. 
- Уæйгуыты ком цæмæн афтæ хуыйны, уый зоныс? - ныл- 
лæууыд æмбарын кæныныл Аксо. - Стыр цымыдисаг у уы- 

ФЫДЫ ФÆДЗÆХСТ 
ЮЛ 
мæн йæ фенын. Багъæц, ацы хатт дæ акæндзынæн. Æмæ йæ 
фендзынæ. Комæн рахиз æмæ галиуырдыгæй хох раскъуыд 
æмæ ралæбырд. Фæстейæ ма дзы бæгънæгхъилæй аззады- 
сты дыууæ æнæвгъау бæрзонд, хуыскъивæзт хохцæджындзы. 
Æрврæмыхст бæлæсты хуызæнæй зыныц. Хохы скъуыдтæ ставд 
дуртæ-дуртæй уырдыгмæ, коммæ æртылдысты. Диссаг у æрдзы 
хъуыддаг! Цыма тæккæ дысон æртылдысты, уыйау бæгънæг, 
æхсады хуызæнæй зынынц. Фæлмæн мæрыл сæхицæн дзыхъ- 
хъбынæттæ дæр нæма скодтой. Цыбырдзырдæй, раст сæ цыма 
чидæртæ кæрæдзийыл зыввытт кодтой, уыйау хæццæ-мæццæ, 
амыты, уымыты калдæй лæууынц. Нæ фыдæлтæ-иу дзырд- 
той, зæгъгæ, дам, уыцы комы кæддæр фæхыл сты уæй-гуытæ. 
Къæдзæхы фахс, дам-иу, рарæмыгътой, æмæ та, дам-иу, æй 
иннæуыл ныххуырста. Уыцы дыууæ хохы, дам, фахсскъуыдæй, 
хохцæджындзты хуызæнæй дæр уымæн баззадысты. Бынæй, 
дам, комы цы дуртæ калд ис, уыдон та, дам, кæрæдзийыл цы 
къæдзæхы фарчытæ æхстой, уыдон сты. 
- Сс! сс\ - Саукуыдз æваст фæдзуццæг кодта. - æргуыбыр 
кæнут, уыны уæ! - Сардоитæ фæдзуццæг кодтой. - Хуыскъада- 
джы фæуырдыг кодта. Хуыснæджы цыд кодта. Хъуызгæ-хъуыз- 
гæ... цырд. Йæ къухты доны къæртатæ. 
Ныццавтой сæ цæстытæ Хуыскъададжы схизæнмæ. 
- Нæ фæлæ уыцы адаг хуыскъ куы у, дон дзы куынæ ис, уæд... 
- Иу ран дзы чысыл абузы дон. Матетæ уый сæхицæн суадон 
скодтой. Хъæуы иумæйаг суадонæй дæр уымæн нæ хæссынц. 
- Адон хуызæн æмбæхст адæм дзы нæма уыдзæн! Цы ара- 
зынц, цы ми кæнынц, ничи сæ базондзæн. 
- Уæртæ гъе, ссæуы! 
- Чи уыдзæн? Матейы хуызæн нæ зыны? 
- Йæ фырт у, Махар. Кæсыс, уый дæр æркодта æфцæгæй. Ам 
цыдæр ис! 
- Ацафон дзæгъæлы не ’нтъухынц дыууæ къæртайæ дон. 
Донхæссæг хъуызгæ-хъуызгæ, тагъд-тагъд Матеты цæхæ- 
радонмæ, фæсвæдты цы бахизæн ис, ууылты бахызт. 
- Уæддæр цы ми хъуамæ кæной? 
- Чи йын цы зоны. Дæснытæ мыййаг куынæ стæм. 
- Бацæуæм сæм комкоммæ æмæ фæцис. 
- Тагъд дон фурды не ’ййафы, Саукуыдз. Уæзбын архайын 
хъæуы. 

94 
Тедеты Герас 
- Ай, хъусут, се скъæты дуары хъинцъ та фæцыд! - йæхи нал 
уромы Саукуыдз. 
Скъæты дуары зыхъхъырæй рухс ферттывта. Хъахъхъæн- 
джытæн сæ зæрдæ фæкъæпп кодта. Æгомыгæй кæрæдзимæ ба- 
кастысты. Цыдæр сусæг хъуыддагыл кæй архайдтой Матетæ, 
ууыл мур дæр нал дызæрдыг кодтой. Цыма æмдзырд бакод- 
той - сæ къæхтæ æмист акодтой размæ. 
Æнæбахъæргæнгæйæ комкоммæ бараст сты скъæты дуар- 
мæ. Цæстыфæныкъуылдмæ багæпп кодтой мидæмæ. Махар, 
фидæрттæконд, бæзæрхыг лæппу уыцыиу зылд фæкодта дуары 
’рдæм. Цæстытæ æнахуыр цæхæртæ калынц. Риу сгуыпп-гуыпп 
кодта. Тасы дыз-дыз бакодтой уæнгтæ æгасæйдæр. Дыууæ 
æнæзонгæ лæджы хъуджы кусарты уæлхъус дзуццæгæй баз- 
задысты. Се стъигъæн кæрдтæ сæ къухты. Иннæ хъуджы сæр 
æд царм æмæ къæхтæ чысыл фалдæр астæрдыл. Фысым æмæ 
уазджытæ иу уысм æдзæмæй кæсгæйæ аззадысты кæрæдзимæ. 
Æппынфæстаг тыхстгъуызæй сдзырдта Махар. 
- Мæнæ... йед! Дыууæ хъуджы хицау ма уыдыстæм æмæ... 
Уæддæр сын холлаг нæ уыд æмæ... 
Фысым йæ фыртыхстæй нал фæхъуыды кодта, Сардо сын 
цы дыууæ хъуджы зоны, уыдон кæрты баст кæй сты æмæ сæ 
æрбацæугæйæ кæй федтаид. Сардо йæм ницы сдзырдта. 
- Махар, кæм вæййыс, кæм ды? 
- Уый дæ бинонты хъуыддаг нæу! - Махар фæтъæлланг ла- 
ста Аксойыл. Уый мæнæ Сардойæ аргъуц кæны, æндæра йын 
Аксо та чи у, цы хъомыл ын у! 
- Куыднæ у мæ уынаффæ! Æз хъæусоветы сæрдар дæн. Мæ 
хъæусоветы адæм мæм иууылдæр стырæй, чысылæй фыст сты. 
Æмæ сæ чи кæдæм цæуы, цы ми кæны, уый хъуамæ зонон. 
- Æгæр уæдæ йæ нæ зоныс, Калачы ахуырмæ вæййын! - 
фæфæлмæндæр Махар. - Къахæджы фарстытæ ма мæ цы кæныс! 
- Кæм ис, лæппу, дæ фыд? - æнцад æдыхст хъæлæсæй йæ ба- 
фарста Сардо. 
- Мæ фыд!.. - фæтыхст та Махар. - Мæ фыд бæлцуаты... о... 
нæ...хæдзары ис мæ фыд...бынаты!.. - йæ фыд бынаты кæй уыд, 
уый цæмæндæр нæ хъæр кодта. 
Уазджытæн та ногæй сæ зæрдæ цæмæдæр фехсайдта. Уыцыиу- 
растæй та бамидæг сты цæрæн хæдзары. Мате йæ къæсæргæрон 

ФЫДЫ ФÆДЗÆХСТ 
95 
æнæхонгæ уазджыты куы ауыдта, уæд хорзау нал фæцис, йæ 
цæстытæ фæхъоппæг кодта. Зыны йыл, рагæй бады дзаджджын 
фынгыл. Морæгъуыз куырæты хъуыры æгънæджытæ байгом 
кодта. Бæгъæмсар. Дæвдæг сæр, цыма йын æй исчи сæрдæнæй 
байсæрста - сойæрттывд кæны цырагърухсмæ. Алыгъуызон 
равзаргæ хæринæгтæ æмæ нозт фынгыл уæз кæнынц. Ног æр- 
гæвст стуры хуылфыдзаумайæ тæвд æхсырфæмбал цармæ 
фæздæгцæджындз сæвæрдта. Ныртæккæ йæ æрæвæрдта Хуыс- 
нæгон фынгыл. Фынджы цурæй йын ацæуын дæр нал бантыст 
Хуыснæгонæн. Лыгтæ дæр нæма у æхсырфæмбал. Æрмæст йæ 
фарсмæ иу комдзаг лыг - æртгоймагæн. Арты йæ баппæрстой 
æвæццæгæн. Арты хайæн. Ног æргæвст стуры сины хайæ къуЬ1- 
дырфых къуынæзтæ-къуынæзтæ. 
Хорзау нал фесты Матейы буц уазджытæ дæр. Æртхуроны 
хуызæн дзаджджын уæливыхы карст йæ къухы баззад Хепайæн. 
Йæ дзыхмæ йæ сцæйхаста. Сæрыл хæрдмæ нал схæцыд. 
Æнæзонгæ уазæг дæр фембæрста хъуыддаг, уæдæ цы. Æнæ- 
вгъау зынаргъ фæлыст, уæздæттæ конд. Андзыгау йæ мидбы- 
наты уый дæр. 
Аксо æгомыгæй Сардомæ бакаст. Уый нысан кодта: «Гуырд- 
зыйы номдзыд æлдар Цолохъашвили!..» Сардо йæ фембæрста. 
Цæстæй ацамыдта. Æгомыгæй феддæдуар сты. 
- Ау, уæдæ сæм афтæ кæсдзыстæм? - кæй сæм ницы сдзырд- 
той, уый Аксойы зæрдæмæ нæ фæцыд. 
- Уæздан архайын хъæуы, Аксо. Иугæр гуырдзыйы æлдар 
дæр ам ис, уæд уыдон цыдæр фыдвæнд скодтой. 
- Дæу куынæ уырныдта, дыууæ хъуджы йедтæмæ, дам, æм 
фосы къахæй ницыуал ис! 
- Нæ зонын, хæйрæджы арв ныццæвæд. Калмæн йæ хъулæт- 
тæ æддæмæ сты, адонæн та - мидæмæ. Йæхи сгæвзыкк кодта. 
- Доны был чи цæры, Сардо, йæ ивылæн дæр ын уый зоны. 
Адон ды нæ зоныс. А-хъæуы зæронд кæнын. Ме ’нæзонгæ не 
сты. Æууæнк сыл нæй. 
- Æз уый зæгъын, - Саукуыдз дæр баппæрста йæ ныхас, - 
уымæн йæ фырт ахуырмæ нæ, фæлæ Лекъы æфцæгыл вæййы 
йæ фосимæ. Ам ма дзы дыууæ хъуг цæстфæлдахынæн ныууагъ- 
той. 
- Æз дæр афтæ зæгъын, - йæ фарс загъта сæрдар дæр. - Уы- 
цы дыууæ хъуджы дзы æрæскъæрдта йемæ. Æмæ сæ Цолохъаш- 

96 
Тедеты Герас 
вилийæн аргæвста. Уыцы æнæзонгæ лæгтæ æлдарæн йæ фæс- 
дзæуинтæ уыдысты. 
- Сывæллæттæ раст дзырдтой. Цыдæр фыдвæнд скодтой. 
Æндæра Мате дыууæ куыдзæн холлаг куынæ ныккæндзæн... 
- Ахæм у? 
- Цытæ кæныс, Сардо! Æнæ исты æнхъæл дын дæ дзыхыл 
дон дæр не сдардзæн. Цолохъашвил ийы суанг Калачы хистæртæ 
дæр зонынц. Къахеты уезды гвардийы æфсады хицауимæ, дам, 
сын иу хæдон дæр уæгъд у. 
- Нæ, фæлæ сын цы фæуыдаид Бетъре, кæнæ Майор? 
- Майор йæ хортæ куы адавта, уæдæй фæстæмæ нал разынд. 
Кеды гуырдзыйы, дам, дукани бакодта æмæ, сæ уым уæй кæны 
саст аргъмæ. 
- Куыдзы кой, дам, скæн æмæ æндзарæн дæ къухмæ сис! - 
Саукуыдз тæссармæ фæндагмæ фемдзаст. - Уæлæ гъе, æрсимы 
сæм Бетъре дæр. 
Сардоитæ æмхуызон фæкастысты уыцырдæм. Бетъре сæ 
куы ауыдта, уæд хорзау нал фæцис. Матетæм фездæхæны нал 
фæзылд. Уыцыиу растæй рацыд комкоммæ. 
- Уе зæртæ хорз! - сæ иувæрсты тагъд-тагъд, хъуыддаг- 
гъуызæй æруад. - Хайуаны мын лæппу изæррухсæй уæгъдæй 
ауагъта. Зæххы скъуыды аирвæзт. 
Лæгтæ йæ фæдыл кæсгæйæ баззадысты. «Æй, гæми рувас!.. 
Дæ хайуан дæуæн уæртæ Матетæм ис!..» 
- Тугтæригъæды бацыдыстæм... - гæзæмæ фæхудт Сау- 
куыдз. 
- Цæмæн? - Дисы каст æм бакодтой иннæтæ 
- Æмбисонды дзаджджын фынгæй æнæхай фæкодтам Бетъ- 
рейы, - æмæ фæхудтысты иууылдæр. 
* * * 
Сусæны мæй. Сывылдзджыны цæрджытæ раджы ахицæн 
кодтой Кæхцгæнæны стырбон. Сæ ноггуырдты, сæ зæйцы Алар- 
дыйæн ныффæдзæхстой. Хуссарæвæрд фæззыгæндтæй бирæтæ 
кæрдиппæрд дæр фесты. Фæлæ цæгатфарсуалдзыгæндтæ ныр- 
ма залбын сты. 
Сардо афæстаг рæстæджы никуыцæйуал зыны. Алыхуызон 
хахуыртæ цыд адæмы ’хсæн. Чи дзырдта Матейы, дам, фосæр- 

ФЫДЫ ФÆДЗÆХСТ 
97 
гæвдгæ куы баййæфта, уыцы æхсæвæй фæстæмæ, дам, тынг 
фæтарст. Марынæй, дам, æм бардхъирæн кодтой хъæзныджы- 
тæ æмæ, дам, йæ сæр бафснайста. Чи дзырдта къахеттаг ирон 
райкоммæ, дам, ацыд фæрсынмæ, куыд, дам, сын бакæнон уыцы 
æгæнон хъæзныджытæн. Чи та дзырдта, уый, дам, гæрзифтонг 
æфсад кæнынмæ ацыд. Чи цы дзырдта, чи цы. 
Хъæздгуытæ та сæхимидæг райгæ кодтой. Гайтма фервæз- 
тысты Сардойæ. Стæлфын сæ ничердæмуал уагъта. Мæнæ лæ- 
джы буары тæккæ змæлæн ран дæлгоммæ сынкъ куыд æрзайа 
æмæ уый лæджы фезмæлын куыднæуал фæуадзы, раст сæ афтæ 
фердæхын, фезмæлын ничердæмуал уагъта. Кæдæм фæнды цы- 
даиккой, сæ уæлхъус та-иу февзæрд. Ныр дзы æрæнцадысты. 
Табу хуыцауæн. Кæд та ныр сулæфиккой сæ риуы æмбæрц. 
Сæ удхæссæг уынынц ацы хæддзу адæмæй. Сæхи адæмимæ 
уæддæр æнцон цæрæн у... зонынц: куыд цæрын, куыд архайын 
хъæуы семæ. Æмæ та, знæт мæлдзгуыты губаккау, сæхимидæг 
базмæлыдысты Матетæ, йедтæ. 
Хур дзæвгар суади скæсæн фахсыл. Адæм аивылдысты бы- 
дыртæм. Хортæ æфснайыны куыстыл сты. Сылгоймагæй, нæл- 
гоймагæй, зæрондæй, нæуæгæй. Æдзæрæджы хуызæн у хъæу. 
Рухæны æмæ сусæны мæйты алыхатт дæр афтæ вæййы. 
Сардо хæдзары иунæгæй бадынæй схъыг. Чысыл раздæр 
æрцыд йæ балцæй. Рахызт дуармæ. Фæйнæрдæм аракæс-бакæс 
кодта хъæууынгты. Хасты хуызæн. Кæдæм ацæуа. Искæимæ 
йæхи куы аирхæфсид. Хъæуы астæу. Хъæуы фаллаг фарс сывæл- 
лæттæ къахныгæнынтæй хъазынц. Бараст сæм. 
- Уарзет, Саукуыдз кæм ис? 
- Быжийы ахойы хуым кæрдынмæ нанаимæ, - сывæллон йæ 
хъазын фæуагъта, - уæртæ Садултæн кусы, - фалдæр Садулмæ 
йæ амонæн æнгуылдз бадардта. 
- Дæ фыд дæр кусынмæ ис, Садул? - Сардо ныр та Бетърейы 
фыртмæ баздæхт. 
- Нæ, уый кусджытæн сæгъ аргæвста æмæ йæ фыцгæ кæны. - 
Садул йæ хæлафы къах цæгъды. Æрдæбон æй сыджыты бын 
куы баныгæдтой, уæд ын ыл сыджыты муртæ баззад. 
- Нана дæр хуымкæрдынмæ ис!.. - æнæфæрсгæйæ сдзырдта 
Альда. 
- Нана дæр кæрдынмæ ис? - фæлмæн худт бакодта Сардо 
сывæллонмæ, - æмæ уый та кæимæ ис кæрдынмæ? 
7* 

98 
Тедеты Герас 
- Иунæгæй, - йæ хойы бæсты фæцырд Мукка. 
Сардо ницыуал сдзырдта. Хъуыдыты ацыд. Йæхимидæг фæ- 
тæригъæд кодта Сланонæн. Иунæг сылыстæг... Æнæлæгдых... 
Йæ удæй арт цæгъды. Æхсæв уымæн нæй æмæ бон. Сидзæрты 
хицау... Акæс-ма йæ сабитæм! Гомгæрццытæ... бæгъæмвад... 
Афтæмæй дзы дам-думтæ, фыдгойтæ кæнынц. Æддæмæ, зæгъ, 
дзуры... Гъай-гъайдæр. Идæдз ус - дзырдæппарæн... Æниу дзы 
дзургæ дæр кæнæт. Уый хуызæн сæрæн сылгоймаг сæ хъæуы 
ничи ис. Йе ’гады ми йын йæ лæджыхъæд бынæй кæны. 
Сабыр къахдзæфтæй рацæуы Сардо хъæууынгты. Уæртæ, 
гъе, зæронд Парса. Сæ кæрты фыдæлтыккон æнгуз бæласы 
бын йæхицæн сæрмагонд арæзт тæрсфæйнæг тæрхæгыл, 
сæхъис пæлæзыл йæхи æруагъта. Æндæр хæдзары ничи ис. 
Иæхи æруагъта зæронд лæг æмæ улæфы аууоны. Æхсызгон 
уыд Сардойæн. Йæ цуры абаддзæн чысыл. Уæдмæ адæм 
дæр цæудзысты сæ куыстæй. Æнæхъæн кæрт æнгуз бацахс- 
та. Цымæ цал азыккон у? Тулдз æмæ, дам, æнгуз æнæхъæн 
æнустæ цæрынц. Йæ уидæгтæй зæххы бын цас ис, уæлыйæ 
дзы уымæй фылдæр ис. Алырдæмыты ныкъкъæдз-мæдзытæ 
сты. Æнæхъæн хъайванстæвдæнтæ, æндзалмстæвдæнтæ... но- 
джы лыстæгдæртæ. Фыдхаст бæрнаг галы мæллæг фæрсчыты 
хуызæнæй сзындысты зæххæй уæлæмæ. Уæртæ дзы иу ставд 
уидаг, рæбыныкъæдзау кæм фæкъæдз, раст уый тæккæ хъæ- 
бысы дæлвæджджи сывæллæттæ лыхъхъ дæр скъахтой. Сатæг 
æнгузæй лыхъмæ хъазынæн. 
- Дæ бон хорз, дада! 
- Абоны хорзæх дæ уæд, дæ рынтæ бахæрон! - зæронд лæг 
рабадт йæ хуыссæны. - Сбад, æрулæф. 
- Мæллæг кæд нæ дæ, мыййаг? - Сардо, мæллæг бæхы рагъау 
хæрдмæ цы ставд уидаг ныхъхъил ис, ууыл æрбадт. 
- Гъе! - къæхтыбынæй ныуулæфыд фыдæлтыккон зæронд 
лæг. - Лæг фезмæлынæн, ацыд-æрбацыдæн куынæуал уа, уæд 
йæ банцад хуыздæр у. Акæс-ма, ацы тыхст афон... Рухæны мæй... 
адæмæн сæ сæрыл арт ирвæзы, сæ куыстæгтæ... Æз та мæнæ 
къуымы фæныкгуызы бадт кæнын. Цæвиттон мын рæмонбон 
æрцыд. - Маст кæны хæдзаргæнæнæг зæронд. Йæ зæрдæ рис- 
сы. - Сыджыт сæ бахæра... нал мæ хæссынц ацы уæнгтæ. 
- Ныббар мын, дада, мæ къæйных фарст... Цал азы дыл 
цæудзæн? 

ФЫДЫ ФÆДЗÆХСТ 
99 
- Гъе, мæ лæппу, бирæ! - ног та ныуулæфыд урсбоцъо зæ- 
ронд. - Дæ фарн бирæ... Мидæгæй, Бухауригомæй, мæ зæнæг 
конд уыдысты, афтæмæй ралыгъдыстæм. Авдссæдзмæ ’ввахс 
мыл цæудзæн. Францы паддзах Наполеоны æфсад Мæскуыйыл 
арт куы бафтыдтой, уый дзæбæх хъуыды кæнын. Мæхи цæстæй 
йæм кастæн. 
Сардо йæм тæхудыйы цæстæй бакаст. Афтæмæй дзы нырма 
иу дæндаг хъуыд нæй. Æрсындз зæронд æрчъийы куы ныффи- 
дар вæййы, уæд æй йæ дæндагæй сылвасы. Йæ уадултæ æхсыр 
æмæ туг куыд схæццæ кæнай, уый хуызæн. Цардхъомгъуыз... 
уæнгвидар... 
- Уас мæ тæригъæд фæхæссæд, - йæ ныхасмæ ма бафтыдта 
зæронд Парса. - Кæд ма мæ мæстæй мæлынæн нæ ныууагъта 
нырмæ! Адæмы дзæбæх удтæ куы скъуыны, уæд... 
- Цытæ дзурыс, дада! Хъæуы, мыггаджы хистæр... сæ 
уынаффæгæнæг. Куыд уыдзысты æнæ дæу!.. 
- Гъе, дæ рынтæ бахæрон! - арф та ныуулæфыд урсбоцъо 
зæронд. Цард мысын зын у. Хъæуæн даер æмæ комбæстæн дæр 
æгъдау, фæткæвæрæг куы уыдтæн, уæд уыдтæн. Мæ дзырд кæд 
цыд, уæд цыд... Ныр æндæр дуг скодта... Галиумæ мын ма айс мæ 
ныхас, - Сардомæ комкоммæ бакаст, - уæ дуг æвзæр дуг у, зæгъгæ, 
уый фæдыл æй, мыййаг нæ зæгъын. Йæ сæрыл хъустæ кæмæн 
ис, уый дзы ма хъуамæ рахъаст кæна. Мæгуыр, æвадат лæг йæ 
сæнтты, йæ тъымы-тъымайы цæмæ бæллыд, уый йыл æрцыд. 
Мæгуырты дуг у. Фæлæ дын æз æнæуый зæгъын, ныхасæн. 
Раздæр, мæ хур, - раздæхт зæронд лæг йæ дзуринагмæ, - закъон 
æмæ хицау нæ зыдтой нæ дзыллæтæ. Æлдар - аннæ ахæм. Хицау 
мыггаджы хистæр уыд. Закъон та - нæ фыдæлты æгъдæуттæ, 
хъæуы фæтк. Уыдонæй цардысты, уæдæ цы. Æмæ чи бахастаид 
йæ ныфс æгъдауы сæрты ахизын! Мыггаджы хистæры дзырдыл 
дыууæ зæгъын! Уыцы фыд-зыкъуыр æмæ зыгъуыммæ чи разын- 
даид! Уæд-иу ыл хъоды бакодтой, хъæудзырд. Дзуары къулыл-иу 
угард ныккодтой. Æмæ уый, мæнæ сымах хицауад цы закъонтæ 
уадзы, уыдонæй карздæр уыд. Æмæ ныр та! - йæ къух ауагъта 
зæронд лæг. - Айфыццаг, кастæ мæгуыр Джиуæры зианы! Хе- 
пайы раз мæ зоныгуылтыл æрлæууыдтæн. Маргасы охыл. Æмæ 
мæ цæмæ банымадта! Куы зæгъын, дыууæ туджджыны æхсæн- 
иу бацыдтæн - ныхъхъус-иу сты. 
Айдагъ туджы фынгыл-иу ахицæн хъуыддаг. Гъ^ та-иу туд- 

100 
Тедеты Герас 
жы аргъмæ зæххы гæппæлтæ радтой æмæ-иу хъаугъа фидыд- 
мæ ацыд. Зæхх, мæ хур, зæхх... Мыггагæй фæстмæ нæ дарæг дæр 
æмæ нæ сафæг дæр зæхх у. Зæххы фæдыл цыдысты фыдæлтæй 
фæстæмæ нæ дзыллæты æхсæн æппæт æнамонддзинæдтæ, лæг- 
мæрдтæ, туджджынтæ... кæм уыд зæхх! Не ’ххæссыд дзыллæ- 
тыл æмæ йын туджы аргъ кодтой. Хъуг кæм æрхуыссыдаид, уый 
лæджы аргъмæ цыд. Ардæм, Къахетмæ дæр зæххы фæдыл ра- 
хаудтой. Ех, уæвджийæдæр! - йæ зæрдыл æрлæууыдысты йæ 
фыдбон цæрдтытæ зæронд лæгæн. - Цы дуттæ уыд, цы дугтæ! 
Мидæг бухауригомæй ардæм æртындæс бон æмæ æртындæс 
æхсæв фæцыдыстæм галуæрдæттыл. Сывæллонæй, æмбаргæйæ, 
нæлгоймагæй, сылгоймагæй. Нæ муртæ, фосы къахæй нæ кæмæ 
цы уыд, уыдон дæр немæ. Ацы бæстæ иу хъæздыг æлдары къу- 
хы уыд. Бучков æй хуыдтой номæй. Дæлæ, мæ хур, Калачы бадт. 
Аренды сæ райстам зæххытæ. Æнæхæрд бæстæ уыд ацы бæстæ. 
Æрнæджытæ. Цæрæг дзы ничи уыд. Дæлæ еныр нæ алыварс цы 
гуырдзы цæры, уыдон иууылдæр мах фæстæ æрлыгъдысты. Рацъ 
та, Гиоргет сын куы хонынц сæ хъæу, уыдон та бынтон æрæджы 
æрлыгъдысты фæсхох, Цæгат Ирыстонæй. Мæнæ æз æмæ ды 
куыд дзурæм, иронау афтæ сыгъдæг зонынц. А-ирон хъæутæй 
дæр а-бæстæм махæй, Сывылдзджынæй раздæр ничи æрлыгъд. 
Дæлæ Хошатъан, Сихиат, Елтъура, Гъаристау, суанг уартæ 
Дзомагътæ æмæ Хслебтæ дæр мах фæстæ æрцыдысты. Иугæр мах 
куы рацыдыстæм, уæд нæ фæдыл ныххæрæтт кодтой. Кæмдæр, 
дам, Къахеты æнæхæрд бæстæ. Хъæугай æрцардысты. Сæ хъæуты 
нæмттæ дæр семæ рахастой, уæдæ цы. 
Æмæ æцæгдæр æнæхæрд бæстæ уыд ам, уæдæ цы уыд. Къæ- 
сæрæй-къæсæрмæ дзы ахизæнтæ нæ уыд. Æгæндæг тархъæд. 
Мæнæ тæрсджынтæ кæй хонынц, хъæуы фæстæ даргъ ауæдз- 
тæ, уым лæг иунæгæй ацæуын нæ уæндыд. Фæрæтæй-иу 
бæласы фæрстыл нысæнттæгæнгæ цыдыстæм. Фæстæмæ 
цæугæйæ фæндаг ма фæрæдыдаиккам, уый охыл. Ныр-ма йæм 
бакæс! Æмдынг быдыр. Иу бæласы бындзæфхад, иу къудзи 
дæр дзы нал ис. Хуымы кæрæтты уæрдонвæндаг аскъæрдтой 
суанг Гъаристаумæ. Фæкалдтам, фæкъахтам сын сæ уидæгтæ. 
Æрнæгкъахæн фæкодтам. 
- Æмæ уæдæ, Дада, кæд ам зæхх афтæ бирæ уыд, уæд ма-иу 
цæй фæдыл цыдисуе ’хсæн хъаугъатæ, туджджынтæ-иу цæмæн 
систы? 

ФЫДЫ ФÆДЗÆХСТ 
^^ 
- Сæ бон ныккалæнт, мæ хур, хуыцауы цæфæй! Уæд дæр 
чи куыд фæрæзджындæр уыд, афтæ фылдæр зæхх бацахста. 
Лæгдых, лæгдых æмбылдта алкæй дæр. Хæдзарвæндагæй 
кæмæ куыд фылдæр лæгдых уыд, афтæ фылдæр æмæ хуыздæр 
хуымзæххытæ бакодта йæхи. Мæнæ ацы мæрддзæст Хепа ныр 
фыдбындарау иунæгæй баззад æмæ, дæ зæрдыйæ, раздæр 
дæр афтæ уыд! Нæргæ хæдзарвæндаг уыдысты Хепатæ. Авд 
гуыппырсар æфсымæры... Æрдхæрæн уыдысты хъару æмæ 
æхсарæй, æмбисонд. Хуыскъастæутæ нæ уыдысты куыстмæ 
дæр. А-фыдуагæй дæр хуыцауы гæрдæх, номхæссæн. Æгас 
хъугæмттæ сæхи бакодтой. Кæм тыхы сæрыл, кæм та куыд. 
Уæлæ уæлбыл Аржийы æрдузы бæстыастæу, уыцы тæгæр 
бæлас уыныс? - зæронд лæг Сардойæн фæсхъæу æдзæгвæзы 
’рдæм ацамыдта. 
- Уый Алардыйы кувæндон у. Йæ хорзæх дæ уæд, дæ 
рынтæ бахæрон. Сыгъзæрин феста, - зæронд лæг йæхиуыл 
дзуæрттæ бафтыдта. - Нæ сывæллæттæ дзуарæй конд куы 
фæвæййынц, уæд ын къусбарæй дзуары куывд уый бын 
скæнæм. Уый дæлейæ зæйхафт æдзæгвæзыл æмдынг фахс куы 
зыны, Тутыры хъазтытæ та-иу уым фæкодтам. Гæлæмытæй, 
быныбадджытæй... Уæлейæ-иу Сыджыткъахæнæй уырдыд- 
жы рауагътой сæхи къахдзоныгътыл, тъепатыл, чи дарддæр 
ахаудзæныл. Омæ дын уый дзыртон. Кувæндон тæгæр бæласы 
фæрстыл дæлæмæ фæзы хуымы рдæм æмауæдз цыдысты ацы 
Хепаты æмæ Куыдзæгты хуымтæ. Куыдзæгтæй уабæрæг ничиу- 
ал баззад. Иунæг лæппубындар... Сандо. Ды йæ нæ æрыййæфтай. 
Мæрдты цы хуыздæр ис, уый йæ хай фот. Паддзахы æфсадæй 
нал æрыздæхт. Дыууæ фырты æмæ ма йын иу цъæх чызг баззад, 
мæгуыр. Мæнæ йæ фæсивæды къорды сæр куы сæвæрдтой, - 
фæрсæджы каст бакодта Сардомæ. - Саукуыдзæй дын зæгъын. 
Хепайы фыдыфыд хæдгутон уыд алыхатт дæр, мæ бон акæнай. 
Махтау æй цæдæмбал кæныны сæр куыннæ хъуыд. Иуахæмы 
дын йе ’ххуырстытæ, Куыдзæгтимæ сын æмауæдз цы гæппæл 
уыд, уый хуым кодтой. Хуым кæнгæ-кæнын, æмауæдз хуымты 
астæу ауæдзæн цы галы æвзаджы хуызæн зæрæстон уаццагуыд, 
уымæй æнæрхъуыдыйæ иу гутоны хатт раппæрстой. А-Сандойы 
фыдыфыд, цыбыркъух уæвгæйæ, æнæрцæф уыд, суцца. 
Фыдæнæн мимæ йæ айста Хепаты æнæхайыры æххуырстыты 
æнæрхъуыды ми. Хъаугъа сын расайдта. Уый адыл хæрам 

102 
Тедеты Герас 
хæссын байдыдтой кæрæдзимæ, табиц хæссын. Æмæ афтæмæй 
милмæ кæсæгау кастысты кæрæдзимæ дыууæ хæрам мыггад- 
жы. Хъæубæсты куывдты кæнæ æндæр ахæм исты стырбонты- 
иу æфсоны дзырд агуырдтой кæрæдзийæ. Хылкъахæнтæ-иу 
кодтой. Хъæубæстæ зыдта, ацы дыууæ мыггаджы рагæй- 
æрæгмæ кæрæдзимæ тыхы сæрыл лæуд кæй сты. Тугкалдæй 
тарстысты. Æмæ та-иу се ’хсæн бацыдысты. Йе, фæлæ уæддæр, 
дæ рынтæ бахæрон, туг йæ бон калы. Мыггагæй фæстæмæ ацы 
тугисыны æнæбайрайгæ æгъдау нæ Иры дзыллæты раууатмæ 
æртардта. Æнæхъæн мыггæгтæ-иу мыггагскъуыд фæкодта. 
Æдзæрæг, гæныстонæй-иу баззадысты сæ хæдзаруæттæ. Йемæ 
ацы дыууæ хæрам мыггаджы дæр боны фæстагмæ цы марг ха- 
стой, уый скалдтой. Ныккалдтой туг. Амардтой кæрæдзийæ 
лæгтæ. Æмæ мæстæн мæрдтæ дæр куынæ æрыййæфтон, куы 
зæгъын, кæрæдзи цæгъдын йедтæмæ та нæм цы уыд. Фæлæ дзы 
ахæм æвирхъау æмæ æнæрцæугæ мард никуы æрыййæфтон. 
Ныртæккæ дæр мæ зæрдыл куы æрлæууы, уæд ныккæрзын. 
Мæхи цæстæй йæ федтон. Кусартау ын йæ къубал ракодтой. 
Ахæм æбуалгъы хабар дзы никуыма æрцыд Ирыстоны. Уæдæй 
фæстæмæ туг ахаста дыууæ мыггагæн. Абон дæр ма зулдзых 
сты Хепатæ æмæ Сандотæ. Афтæмæй цас рæстæг рацыд уæдæй 
фæстæмæ! Уый кæд уыдис! Сандойы фыдыфыд, æмæ Хепайы 
фыдыфыд... Фыдæй фыртмæ хизы сæ хæрам. Уый дæр зæххы 
фæдыл æрцыд, гъе, мæ бон акæнай. 
- Уанцон нæу! - ныддис кодта Сардо, - Æмæ йын куыд лыг 
кодтой йæ къубал æнæхуыцауыхæйттæ! 
- Афтæ, афтæ! Дæдтæй куы дын æй радзурин. Фæлæ дæ 
æнæуый дæр æгæр схъыг кодтон мæ аргъæуттæй... 
- Цытæ дзурыс, дада, нæ бафæлмæцыдтæн. Диссаг мæм кæсы 
куыд ын ралыг кодтой йæ къубал! Радзур-ма йæ, дæ хорзæхæй. 
Хæдзармæ дæр цæмæ тындзын, схъыг дæн иунæгæй. 
- Мидæмæ ахиз дæр дын нæ загътон, - йæ мидбадæны 
æфсæрмы змæлд бакодта зæронд лæг. Батыхст. Хæдзары ’рдæм 
акаст. - Бинонтæ хуыммæ аивгъуыдтой æмæ... 
- Цытæ дзурыс, дада! Ацы диссаджы таурæгъмæ байхъусын 
мын æхсызгондæр у, радзур мын æй. 
Зæронд биноныгдæр бадт æркодта. 
- Раджы заманы, мæ хур, - райдыдта урсбоцъо зæронд лæг. - 
Æхсарбæрæггæнæг лæгнымæцæй цыдис. Цард бæрæггæнæг 

ФЫДЫ ФÆДЗÆХСТ 
^л 
та зæххфылдæр æмæ исбонæй уыди. Æгуыдзæг мыггагыл, 
мыййаг, нæ хыгътой Хепаты мыггаджы, æгас Къахеты бæсты. 
Лæгифтонг, гæрзифтонг уыди. Зæххæй та афтæ исджын уыди 
æмæ дын æлдар зæгъон æмæ кæм! Тæгиатæм дæр æвæццæгæн 
нæ уыдаид уыдон бæрц зæхх. Уæртæ Апены былыл Ривæддоны 
цур цы даргъ ауæдз бæзнæг хуымтæ ис, уыдон Хепайы мыг- 
гаджы уыдысты. Абон дæр ма дзы стæм рæтты сæ ауæдздуртæ 
сагъдæй лæууынц. Фæлæ исджын цæст зынæфсис у, мæ бон. 
Хепатæ дæр афтæ. Кæм тыхы сæрыл, кæм куыд, фылдæр кодтой 
сæ зæхх. Æмæ цардысты фагджынæй, лæгарæхæй, уæдæ цы! 
А-Куыдзæгтæ мулкæй мæнæ-мæнæ арæзт нæ уыдысты. 
Хæдгутон уыдон нæ уыдысты æмæ æндæр. Цæдæмбæлттæ 
кодтой æмæ афтæмæйты архайдтой. Æммус, æмхист уыды- 
сты мæнæ махимæ. Сæ сæрвæттæ дæр - æмхицхæрæнтæ. Иф- 
тонг нæ уыдысты хуымзæххæй дæр. Æмæ цард бæрæггæнæг, 
загътон дын, зæхх фылдæрæй уыд уæды заманы. Бæрцæй 
цалдæр дзоныгъуаты. Сæ хуыздæр хай уыдонæн дæр сапп- 
джын æмæ чъылыхдæттæ. Æрвыл аз-иу сæ уд рагъæнмæ хи- 
зинаг фæцис хуыр æхсæдынæй. Æрнæджытæй сæм не ’рхаудта. 
Зæрæстæттæй дæр афтæ. Куы зæгъын, лæгарæхæй уабæрæг 
арæзт æмæ ифтонг нæ уыд Куыдзæджы мыггаг. Зæххытæн сæ 
бæзнаг бынæттæн та, мæ хур акæнай, лæгрæгъæуттæ цы мыг- 
гаджы уыд, уыдон бацахстой. 
Фосы къахæй дæр æм цас уыд Куыдзæджы мыггагмæ! Дæ- 
лæмæдæр-уæлæмæдæр æртæ хъуджы, иу цæд галы æртыккаг 
гал сын-иу æрвылаз дæр бæрнæгæн ист уыдис иу-цалдæр сæры 
лыстæджытæ: уый уыд æгасæйдæр сæ цард, сæ бон Куыдзæджы 
чыггагæн. 
Йе, фæлæ, нæис уæвгæйæ, хъал, æнæрцæф уыд Куыдзæджы 
^æгфæсивæд. Æхсар æмæ лæджыхъæдæй дæр рыгъд кæм уыда- 
1Д, уæдæ цы. Уæдæ бæхыл хъазынæй, зæгъай, уæдæ хъабахъмæ 
ехсынæй зæгъай. Номхæссæн уыдысты Куыдзæгоны лæгфæси- 
*æд. Сæ иуы дзы Чъебо хуыдтой. Дзæбæх æй хъуыды кæнын 
ез. Мæнæ дæумæ куыд кæсын, афтæ лæууы мæ разы. Бæрзонд, 
елвæст онг. Арвуациллайы хуызæн. Уымæн дзы æмбал нæ уыд. 
1ичи йæ æмбылдта кафт æмæ зардæй. Куывдты, чындзæхсæвты, 
^зуарыбонты - адæм ыл-иу сæ цæст æрæвæрдтой. Æрвыл аз дæр- 
[у Тутыры хъæзтыты фыццаг уыд. 

104 (7^^ 
Тедеты Герас 
Уæд дын иуахæмы, хуыцау дын хорз ракæна, ныллæууыд Ту- 
тыры бæрæгбон. Уæлæ Алардыйы кувæндон уыныс, уый дæлæ 
зæйхафт æдзæгъæуы æмдынг фахсыл æрæмбырд сты адæм. 
Кæм ма уыд, лæгфæсивæд нал баззад. Фæсивæдæй та, мæ хур 
акæнай, æнæхъæн Къахетгомы мах хъæу, Сывылдзджынæй 
арæзтдæр иунæг хъæу дæр нæ уыд. Мыггагæй фæстæмæ 
афтæ уыд. Суанг-иу дæлæ гуырдзымæ дæр ахæццæ сты сæ 
хъару, сæ лæджыхъæд æвзарынмæ. Хъæбысæй хæцынтыл- 
иу ныллæууыдысты семæ. Онгхъуæгтæ, уæрагдихтæ сæ-иу 
фæкодтой. Афтæмæй-иу сæздæхтысты буц, сæрыстырæй. 
Омæ дын, уый дзырдтон, æрæмбырд сты Тутыры æдзæгвæз- 
мæ, уæдæ цы, уадæмдзу фæсивæд. Хъазынц гæлæмытæй, бы- 
ныбадджытæй, чи милмæ æхсы. Хъабахъ сæвæрдтой уæлæ 
Тутийы рындзыл. Уæлæ-ма скæс, ардæм дæр куы зыны, уыцы 
рындз фаты фындзы хуызæнæй. Фæсивæды уадсуртæ та тъе- 
патыл æмæ къахдзоныгътыл уæлæ уыцы æмдзæхгæр уыр- 
дыджы бырыдысты суанг далæ фæзы хуымы онг, чи дарддæр 
ахаудзæныл. Æмуырдыг у. Уæлæ-ма йæм скæс! Ныры фæсивæд 
дзы æдæрсгæ тагъд æруайын дæр нæ бауæнддзысты. Уæд, 
мæ хур, домбай уыдысты, арæхстджын алцæмæ дæр. Æхсар 
равдисынмæ та æрдхæрæн, хуыцауы гæрдæх. 
Чъебойы дзы ничи æййæфта. Дзырдбæрцмæ-иу дæлæ 
фæзыл йæ дзæхст фæцыд. Иу хатт, дыууæ хатты. 
Хепаты хъал фæсивæдмæ дын æгад куыднæ æрзынд. Иу 
хуыцауыкъахæргæвдæг дзы уыд. Мæнæ ацы мæрддзæст 
Хепайæн йæ фыдыфыд. Гиша йæ хуыдтой. 
Быргæ-бырын дын барæй йæ къахдзоныгъ Чъебойы тъе- 
пайы ратæхæнмæ фессыдта. 
Быргæ-бырын уыцы уадтахтæй лæг йæхи нал баурæдта 
Бырæнвадæй иуварс асхъиудта, уæдæ цы уыдаид. 
Йе, мæнæ лæппу! Ацъæхтæ-буртæ. Фегад утæппæт адæмы 
раз. Туджы разылд. 
- Кæйдæр æфтыддаг!.. - сау хъамамæ фæлæбурдта. Иæхр 
йæм бауагъта. - Мæ хуымы зæрæстон ауæдз мын дæхи ’рдæ^ 
рафæлдæхтай. Æмæ ноджы нæ лæууыс! 
Адæм сыл æрбатыгуыр сты. Зыдтой: дыууæ мыггаджы кæ 
рæдзимæ хæрам рагæй хæссынц. Хъаугъа не сытынг. Ныссабьц 
сæ кодтой. Хылгæнджытæ сæ хъаматæ ныссыдтой фæстæма 
сæ кæрддзæмты. 

ФЫДЫ ФÆДЗÆХСТ 
105 
Йæ уæлвæд, лæбурæн майрæмбоны, дæлæ гуырдзыйы, 
Бебуриан æй хонынц, уыцы хъæуы дзуарыбон æрбалæууыд. 
Уæртæ Гъаристауы дæлæ ис уыцы хъæу Теудороба йæ хонынц. 
Рахисмæ дæ фæдзæхсæд кæддæрид. Цалынмæ ма ацæуынтæн 
уыдтæн, уæдмæ йæм æз мæхæдæг арæх æфтыдтæн. Мæ уд йæ 
тæхæнты фæхъхъау. 
- Бахатыр кæн, дада, - Сардо фæурæдта куырыхон зæронд 
лæджы. - Дæ ныхас ма ферох кæн. Лæбурæн майрæмбон та 
кæцы майрæмбон у? 
- Цæвиттон, - зæронд лæг йæ урс боцъотæ йæ армы тъæ- 
пæнæй æрлæгъз кодта. Йæ мидбадæны базмæлыд. - Тутыры 
æртæ боны æмгъуыд бонтæ уыдысты æгас ирон дзыллæтæн. 
Туджджын-иу туджджыны цур дæр æрбадтаид. Нæ йæм уыд 
дзурæн, тарстысты Тутыры азарæй. Уыцы æмгъуыды бонтæ 
уыдысты Тутырæн йæ къуырисæр, дыццæг æмæ æртыццæг. 
Уыцы бонты дæ куыст кæн.Хъыгдарæг дæ нæй. Йæ цыппæрæмы 
дæр кæрæдзимæ февналæн нæ уыдис. Фæлæ йæ фæстæ, 
майрæмбоны, лæбурæн майрæмбон у. Хуыцау дæ бахизæд! 
Туджджын-иу йæ туджджыны кардæй агуырдта. Лæбурæн май- 
рæмбон дæр æй уымæн хуыдтой. 
- Æмæ дын уый дзырдтон, - зæронд лæг та раздæхт йæ 
дзуринагмæ. - Кæм ма баззад лæгфæсивæд! Ныххæрæтт кодтой 
Теодоробайы дзуармæ лæгæвзæрстæй. 
Хепаты мыггагæн Уналы Нафы боны номыл мыггаггуывд 
уыд. Йæ боны цæмæндæр бакъуылымпы сты йæ саразын. 
Иунæг Гиша сæ ныфтыд гуырдзийы дзуарыбонмæ. Уый дæр 
æнæнхъæлæджы. Йæ размæ бон йæ гуырдзиаг зонгæтæм, 
натлиатæ сты, мæ бон, куывды фæцыд. Иугæр æй Теудороба 
уым æрыййæфта, уæд æй нал рауагътой. Бацыдысты хъазты 
хъал фæсивæд; уæдæ цы уыдаид. 
- Æйтт, фæсивæд! Къæрццæмдзæгъд æркæнут! Нæ уаз- 
джытæ кафынмондагæй емылыкк бæхы чъыллипп кæнынц сæ 
мидбынаты. - Зилы чегъре хъазты зиллаччы. Хоны фæсивæды 
хъазтмæ. Зары æстдæстæнон фæндыр. Зæлы къæрццæм- 
дзæгъд. Йæ мидбынаты къахфындзтыл фæлæууыд хъал Хе- 
пайы фырт. Цæргæсау уæларвмæ сивæзта йæ цæнгтæ. Сæр 
бæрзæндты хæссы. Æвзагджын æвзист рон кæсæмир цухъ- 
хъайы астæу нылхъывта æмæ йæ фæтæхынтæ кæны. Раст 
гæркъайы хуынчъы дæр ацыдаид. 

106 
Тедеты Герас 
- Къæрццæмдзæгъд, лæппу! - чегъре ехсы бырынкъæй 
æрцъыкк ласы хъазты зиллаччы астæу, - ирон кафт у! 
Хепайы фырт къахфындзтыл иу зылд æркодта хъазты зил- 
лаччы кæрæтты. Уæдмæ йæ разæй уæздан асырдта даргъ- 
дзыкку чызг. Адæм сыл сæ цæст æрæвæртой. Нæ ирон дзыллæ 
мыггагæй фæстæмæ, дæ рынтæ бахæрон, кадыл мæлæг сты, 
цытыл. Ай Хепайы фырты адæмы зæрдæ афтæ тынг айста, 
уый Чъебо куы фæхатыд, уæд йæ мидбынаты ссыгъд. Туджы 
разылд. Æгас Сывылдзджынгомы уымæн кафынæй æмбал нæ 
уыд. Ныр ацы дзыллæты æхсæн никæцæй разынд. Фесхъиуд- 
та дын мæнæ лæппу уæларвмæ. «Æрс-тох!» - зæгъгæ. Цъилау 
æрзылд, йæ къахфындзтыл æлæууыд. Адæм æм æмдзæхгæр 
фæзылдысты. Кафгæ чызг æмæ лæппуйы æхсæн йæхи фæцавта. 
Хепайы фырты хъуыды дæр нал æркодта. Чызджы къæхты бын 
дамбац ныццавта. Айста йæ разæй чызджы. Кæсынтыл фесты 
адæмтæ. Джихтæ кæнынц, дистæ. Ахæм уарикафæг дзы нику- 
ыма æрыййæфтой. Хепайы фырт атугдæппал. Æгады бынаты 
йæ ныуурæдта. Дæндæгтæ скъæс-къæс кодтой. Сау хъамайы 
сæрыл фæхæцыд. Фæлæ йæ ныфс не схаста маст райсын. Йæ 
мыггагæй йæ фарсмæ ничи уыд. Иунæгæй куывды дæр ма 
фæцу. А-Куыдзæгонтæ та йæм фæйнæрдыгæй тар æрфыгæй 
æрбакастысты. 
Хъазты адæмы ’хсæнты фæстæмæ-фæстæмæ йæхи айста. 
Куыдзæгонтæ йыл сæрыстырæй худынц. Хъал фæсивæд дзы 
хынджылæг скъæрынц. 
- Нæннæ, мæлмæллæг, сдзур ма исты, кæд лæг дæ, уæд. 
- Хъыпп-сыпп ма суæндыдтæ, хъал Хепайы фырт! 
- Сæрæй дæ сæрхъызойты цур вæййыс æхсарджын! 
- Æвзæр куыдз дæр, дам, йæхи кæрты æхсарджын вæййы. 
Ха-ха-ха! Худынц. 
Чъебойы диссаджы кафтыл дуне адæм сæ цæст æрæвæрдтой. 
Зæххыл нал хæцы. Портиау йæхи фехсы. Чызджы къæхты раз та 
йæ зонгуытыл æрлæууы. Цынæ хуыздæр фердæхт кæны, ахæм 
нал баззад. 
- Ауадзут сахъгуырды, - кафгæ-кафын чызджы сæрты йæ 
сæр бæрзæндты хæсгæйæ радзырдта Чъебо йе ’рвадæлтæм, - 
уый ауæдз халыны йедтæмæ цы зоны! 
Уæдæ, афтæ йæм радзырдта! Кæсыс, мæ бон акæнай, мæ бон 

ФЫДЫ ФÆДЗÆХСТ 
107 
акæнай, кæдæй-кæдмæ бавæрдта йæ зæрдæйы хæрам! Уæдæй 
фæстæмæ цал азы рацыд! Æниу дзы цас раппæрста, дæзæрдыйæ 
ауæдззæххæй. Бæрцæй иу гутоны хатт. Фæлæ ауæдз халын 
никæй бон у, дæ рынтæ бахæрон. Хуыцауы азарæй карздæр у 
ауæдз халын, уæдæ циу! 
Хепайы лæппу, хуыцау дын хорз ракæна, уыцы æбуалгъы 
бафхæрды фæстæ уым нал фæлæууыд. Фæсивæд дæр ма йæ 
кæцæй æрхъуыды кодтаиккой. Сæ хъазтыл фесты, уæдæ цы. 
Уый айтæ-уйтæ нал фæкодта, фæлæ дын рафардæг сæхимæ. 
Цæлхытæ хауы фырмæстæй йæхимидæг. Сау, æвиллон хъуы- 
дытæ фæлхъазынц сæры. Цыма бæстыл хæрæмигъ ныббадт - 
йæ развæндаг дæр нæ уыдта. 
Йе ’рвадæлтæ, куы дын æй загътон, уыцы бон Уналы Нафы 
боны номæн куывд кодтой. Цъиуæй-бæдулæй, иу сæ Тымыгъ- 
си хуыдтой, æмæ уыдон кæрты æртымбыл сты. Сæ зард, сæ 
хъæлдзæг хъæлæба уæларвмæ хъуысы. Мæстджын лæг сæм нæ 
баздæхт. Уыцыгъуызæнæй сивгъуыдта сæ иувæрсты. Хъал мыг- 
гаг æй ауыдтой. Сыкъадзæф лæгфæсивæд æм хынджылæгæн 
дзурынц бруйы сæрты: 
- Дæ фæндаг фæрæдыдтæ, уæлæ лæг! 
- Æви а-бæстаг нал дæ! 
- Уый, ауадзу т æй, æвæццæгæн, махæй йæхи нал хоны! 
Мæсты лæг сæ хъуыды дæр не ’ркодта. Ууыл уыд цы! Топп ыл 
куы ныххуырстаис - туджы схъис дзы нæ рахаудтаид. Æфхæрд 
дзырд нæ быхсы, мæ хур, ирон лæг, мыггагæй фæстæмæ. Уыцы- 
иу æхстуадæй батæррæст кодта сæ кæртæй. Уæд уыдон уартæ 
уыцыфарс, Апены былыл цардысты. Сæ уæзгуытæ ма ныр дæр 
зынынц. Дæлæ Ривæддоны цур уæлбыл, Хошатъаны хæйтты 
’рдæм цы зæрондкъахт къанау цæуы, уый былтыл балбæлæстæ 
никуы æрхъуыды кодтай, уыдон Гишайы уыдысты, гъе. Омæ 
дын уый дзырдтон, фатуадæй батахт хæдзармæ Хепайы фырт. 
Хæдзары - ничи. Къулæй йæ фыды нывæфтыд ерæдзыпп 
раскъæфта. Æрдхæрæны ерæдзыпп уыд!.. Фæсхох, дам, æй æртæ 
цæд галæй баивта. Йæ хæдуагъд тæлытæ сыгъдæг æвзистæй. 
Цæсты тигътæ истой. Рæстдзæвин. Нæ ивгъуыдта. Алæ, Сардо, 
мæ лæппу сфæлмæцын дæ кодтон, - зæронд Парса Сардомæ 
комкоммæ бакаст. - уыдон амæй изæрмæ дæр нæ фæуыдзысты 
дзырд. æмæ... мæнæн ницы куыст ис, фæлæ ды... 

108 
Тедеты Герас 
- Дзур, дзур, дада! Мæнæн дæр æхсызгон у нæ фыдæлты 
цардтаурæгътæм хъусын. 
- Мæнæ-мæнæ рæвдз рæхсгæ дæр нæ кæнын таурæгъ 
кæнынмæ, мæ хур. Фæлæ мæ къуымых æвзаг цы скæрда, уымæй 
дын сæ радзурдзынæн. Йе уæд дын ацы ерæдзыпп йе ’фцæджы 
æрыфтыдта. Ирон дамбаца синысæр æрсагъта æмæ уыцыиу 
уадцыдæй йæхи ауагъта дæлæрдæм. Фæсвæдты-фæсвæдты 
уайтагъд Тæрсджынты йæ дзæхст фæцыд. Сындзджынты, 
Сикъойы богирийæ чысыл фалдæр дæлвæндаг цы къабузд- 
загъд фатхъæд ис, уый бын йæ разы бабадт йæ фыдгулæн. 
Фæлмнорст цæстытæ ныццавта фæндагмæ, уæртæ Аржийы 
суадоны рахизæнмæ. Йæ маст фыцы, æхсиды йæхимидæг. 
Фыркъæс-къæсæй дæндæгтæ фæркгай хауынц. Дугъон бæхау 
йæ мидбынаты тæлтæг змæлд кæны. 
Æризæрмилтæ. Цæст ма дзæбæх æвзæрста. Уæртæ, гъе, 
æрбазындысты æртæйæ. Сагсур Чъебо астæуæй. Кæсæмир- 
цухъхъайы стæгбæрцытæ сæ бæрцагъудтæй æргъæуæрттывд 
кæнынц æхсæвы рухсмæ. Тугисæг фатхъæды æнхъырдтытæ 
зæнджы аууон балæууыд. Æрдхæрæны ерæдзыпп æхстæввонг 
æркодта. Ныхъхъавыд. Куыддæр æхстбæрцмæ æрбаввахс сты, 
афтæ ныхъхъæр кодта тугисæг: 
- Дæхи æррæвдз кæн лæгæй-лæгмæ тохмæ, сахъгуырд 
Куыдзæгон. Уæдæ сылты цур дæ æхсарджын! 
Хъæры хæнтуæлвæд æхсæнгарзы мæлæтдзаг гæрах æгас 
Тæрсджыны анæрыд. 
- Аллах! Амардта мæ куыдзы фырт! - йæ риуыл фæхæцыд 
хъал Куыдзæгон. Ацух-мух кодта размæ. Йæхи ма фæфидар 
кодта хъæдмæцъисонгджын лæппу-лæг. Дзырдбæрц ма æндон- 
зоныг уæрджытæ нæ фæцудыдтой. Стæй, хырхæйлыг бæласау, 
дæргъæй-дæргъмæ йæ дзæхст фæцыд фæндаджы хъæбæрыл. 
Цыдæр æнахуыр æнуд унæргъд ма ныккодта æмæ бамыр, 
бацæрддзу. Ахицæн а-мæнг бæстæй комыйаргъ гуырд, уæдæ 
цы. 
А-æмбæлттæ, æнæнхъæлæджы æвирхъау хабар ауынгæйæ 
фæтыхстысты, цы ма акодтаиккой, уымæн ницыуал зыдтой. 
Æрæджиау ма сæ иу дамбацайæ бахста фыдгæнæджы. Фæлæ ма 
уый уæдмæ уым кæм бадтаид. Сындзджыны уым дæлæмæ Име- 
реты ’рдæм йæхи аппæрста æхсæвы тары. 
Йæ райсомы фыдохы хабар айхъуыст æрвнæрдау æнæхъæн 
комбæсты, уæдæ цы уыдаид. Куы дын зæгъын, йе ’хсар æмæ йæ 

ФЫДЫ ФÆДЗÆХСТ 
109 
лæджыхъæдæй хъуыстгонд уыд Чъебо. Мæрдты цы хуыздæр 
ис, уый йæ хай фот, дзæбæх æй хъуыды кæнын æз дæр. Æнæуый 
æгъдауджын, цытгæнаг гуырд уыд. Ныххæррæтт дын код- 
той адæм алы кæмттæй, алы хъæутæй æвирхъау зианмæ. Мах 
хуызæн та мардмæ кæм цæуынц, кæ, мæ хур акæнай! Хъус-хъус 
кæнынц зианджын хъæубæстæ: «Сæ туг райстой Хепатæ!..», «Сæ 
худинаджы гакк систа Хепайы мыггаг!..», «Уæддæр сын бантыст 
сæ туджджыны туг ныккалын!..» Æниу цæй туджджын! Куы 
дын загътон, ауæдзы уаццагæй иунæг гутоны хатт раппæрста 
йæхи ’рдæм. Уымæй дæр ма, йæхи йæ бакодтаид, уый фæдыл 
куы уыдаид. Фæлæ æнæрхъуыдыйæ. Уый дын сæ туджджын, 
уый дын се ’ндæр. 
Куыдзæгты мыггаг, кæм ма уыдис, мæнæ лæппу! Кæм ма 
сын уыдис иргъæвæг! Цыдæрриддæр сæм лæгфæсивæдæй уы- 
дис гæрзифтонг, хæстифтонгæй рацыдысты. Ард бахордтой сæ 
судзаггаг марды уæлхъус. Угард ныккодтой. Дзуары хуылфы йæ 
нывæрдтой. Сæ рихитæй бындзгуытæ ныллыг кодтой. Иу бынд- 
зыг ралыг кодтой марды рихитæй дæр. Иумæ сæ бакодтой æмæ 
уыдон дæр дзуары хуылфы сæвæрдтой иу ран. Куыдзæгтæй 
иу Хуыбе хуыдтой, кæм федтай ахæм æрдхæрæны æхсарджын, 
номхæссæн, - йе ’гæнон, йæ галиуæй. Марды уæлхъус йæ зоны- 
гуытыл ныллæууыд æмæ афтæ зæгъы: 
- Æгас Куыдзæгты нæл фæсивæд дын мæрдты саргъы бæхæй 
фæцæуæд, уый дын мæрдты дæ мæгуыр уды зындонмæ куы ба- 
уадза æмæ цалынмæ уæлæуыл дæ, уæдмæ дын дæ марæджы 
сæрыкъуыдыр ацы карды фындзыл куынæ æрбахæсса, æмæ 
дын æй дæ тугæрхæм риуыл куынæ сæвæра! 
Æнæхъæн комбæсты дзырддзæугæ куырыхон зæронд лæг- 
тæ æрæмбырд сты. Суанг дзы уæртæ Хуыцъе æмæ Хслебæй дæр 
уыдысты. Ныззоныгуыл кодтой, ныххатыдысты знæт Куы- 
дзæджы мыггагмæ. 
- Тугæйдзаг тугæй ничи æхсы, мæ хуртæ. Ныббыхсут, нын- 
ныхъуырут уæ маст. Дзырддаг ма скæнут уæ марды. Йæ сыджы- 
ты хайыл æй бафтаут. 
Фæлæ сæ хъуыдыйы æндæр уыд а-зæрæдтæн. Се уонджы 
мигъ рагæй бадт уыдонæн. Дыууæ хæрам мыггаджы æхсæн 
тугкалæн хæст куы бацайдагъ уыдаид æмæ та æндæртау уы- 
дон дæр кæрæдзи мыггагдзагъд куы фæкодтаиккой, уымæй 
тарстысты. 

110 (ТГ^ 
(Г^^^^^ Тедеты Герас 
Уæд дын Куыдзæгты мыггаджы хистæр, Дима йæ хуыдтой, 
æз дæр ма йæ æрæййæфтон, кæм федтай уæздан, æгъдауджын 
лæг ралæууыд сæ размæ æмæ афтæ зæгъы: 
- Бахызтысты уæ ныхæстæ нæ хъусты, нæ буц уазджытæ. 
Фæлæ нын цы исхуыздæрæн амал! Исбон, мулкæй мæнæ арæзт 
не стæм, уæхæдæг æй зонут. Цардцæрæнбонты ма худинаджы 
гакк та, хæрвæвæрд хæрамау, нæ уæлæ цæй монцмæ ныффи- 
дар кæнæм. Зæхх æмæ нæ быдыр нæ бауромдзæн нæ æбуалгъы 
худинагимæ. Къуыппæнзарæг ныл скæндзысты. Нæ лæг лæджы 
аргъмæ нал цæудзæн, нæ сыл сылы аргъмæ. Цæмæй ма уыдзæн 
нæ цард! Æнæ ном, æнæ цæсгомæй нæ иры дзыллæты æхсæн 
цæрæн куыннæ ис. Мæрдты Барастыр нын нæ мæгуыр марды 
мæрдтæм нæ бауадздзæн тугæрхæмттæй, йæ туг ын куыннæ 
ныхсæм, уæд. Афтæмæй, дæ рынтæ бахæрон, йæ ныфс ничиу- 
ал бахаста æфхæрд мыггаджы раз ныллæууын. Æрдхæрæны 
æнæрцæф Хыбе сæ разæй, афтæмæй хотыхифтонг лæгбалæй 
рафсад кодтой Куыдзæджы тугмондаг лæгфæсивæд. Сæ ных 
уыцыфарсмæ скодтой. Хепаты Гиша кæм цард, уырдæм, Апе- 
ны былмæ. А-Хепаты мыггаг, куы дын загътон, Уналы Нафы 
боны номæн куывд кодтой йæ размæ бон. Сæ лæгфæсивæд 
сасирфатæй рынчын уыд дыккаг бон. Нозтвæллад. Æддæмæ сæ 
ничи зынд. 
Æхстлæбудрæй батæррæстытæ кодтой хъамалвæст æмæ 
топпыргъæвд Гишойы хæдзармæ тугисæг, знæт Куыдзæджы 
лæгфæсивæд. Гишайы бинойнаг, Хуыбиан уыд, йæ сывæллæтты 
йæ хæрæ къабайы фæдджийы бын æрбатухæгау кодта æмæ 
къуымы слæууыд. Ставд цæссыгæй кæуы. Тарст каст кæны. Йæ 
уды зыр-зыр цæуы. Йæ сывæллæттæн ын исты фыд куы сара- 
зой. Лæбурæг адæм къуымтæ пырх кæнынц. Нæ ауæрдынц. 
- Йæ бинонтæ мæнæ сты, сисæм нæ маст. 
- Гъай-гъайдæр! Йæ сабиты мардæй йæ зæрдæ тынгдæр фæ- 
рисдзæн. 
- Багъæцут, афтæ нæ! Æрдхæрæны æнæрцæф Хыбе сæ разы 
слæууыд. - Бацагурæм уал ын йæхи. Нæ мардæн хуыздæр бан- 
цайдзæн уæд йæ уд. Уыдон нын никæдæм аирвæрздзысты. 
Знæт фæсивæд къуымты фæткыл ницыуал ныууагътой. 
Иуырдæм - гуыпп, иннæрдæм - дзæхст. Рафæлдæхтой, скъуым- 
бил кодтой хæдзар. Къонайы уæлæндгуытæй раппæрстой арт- 
дзæсты рæхыс. Бынатыхицауы фарн... Рæхыс раппарын, мæ хур, 

ФЫДЫ ФÆДЗÆХСТ 
111 
лæгмардæй уæлдай нæ уыд. Нал ис рæхыс, нал ис хæдзар, къона 
дæр. Уыдон æй Гишайæн йæхи фаджысдоны нывзылдтой æмæ 
араст сты дарддæр сæ амæттаджы агурæг. 
Хъæуи-хъæу зилынц гæрзифтонг, хотыхджынæй. Гиша зы- 
нæг нæй. Æппынфæстаг сæм фæцис хæрзгæнæг. Дæлæ, зæгъ, 
Имереты йæ натлиатæм æмбæхст ис. Афтæ у, дæ рынтæ бахæ- 
рон, адæм кæрæдзи знаг сты. Уый йедтæмæ йыл цы уæз цыд 
йеуæд ууыл! Кæд æй федтай, уæддæр æй нымбæхс дæхи мидæг. 
Куыдзæджы хæсæмхиц лæгфæсивæд дын фессæста Имереты 
’рдæм, уæдæ цы. Гишойы гуырдзиаг натлиа дæлæ Балтайы дæле 
цы гуырдзиаг хъæу ис, Ананаури йæ куы хонынц, уым цард. 
Уайтагъд сæ кæрты балæууыдысты. Куыдзæгтæй иу Тугъан ху- 
ыдтой. Уымæн зонгæ уыдысты фысымтæ. Фысым дæр-иу сæм 
кодта зонгæйы фæдыл. Хорз сын зыдта се ’взаг. Лæбурджытæ 
уый барвыстой разæй. Æнæзонгæ адæммæ уыцыиу æмгуырæй 
балæбурын аив нæ фæкаст се ’мбаргæдæртæм. Стæй дæр, зæгъ, 
уæд та уым нæй. 
Тугъан бараст мидæмæ, уæд цы уыдаид! Фысымты ус - 
рæстæмбискар, фæлмæнзæрдæ сылгоймаг фæхатыд хъуыддаг. 
- Дæ низтæ бахæрон, Тугъан! - ныллæгъстæ йын кодта. - нæ 
натлиа ам ис. Æз дæуыл æууæндын... Ма сын æй схъæр кæн... ма 
йын фесаф йæ бинонты. Йæхæдæг дæр уæртæ фæсмонæй йæхи 
хæры. Мæ маст, дам, мæ нал бафарста. 
- Кæм ис? Уынын мын æй фæкæнын кæн. 
- Йæ агъд æгасæйдæр пырх у. Фæстейæ йæ фехстой. Уæртæ 
йæ хуыссæнты бын бамбæхстон. Тугъан, нæхи лæг ам нæй... 
Уымæй дæр фефсæрм кæн. Мацы йын кæн! - фысым та ног 
ныллæгъстæ кодта. 
Фаллаг хатæны тæрхæгыл хуыссæнгæрзтæ цармæ амад. 
Уæззау бацыд Тугъан. Схæцыд хуыссæнтыл. Æнамонд Гишо 
йæ агъды туджы мæцы. Хиды ставд цæпузыртæ фæтæн ныхы 
фæйнæгыл æргæр-гæр кæнынц, сатæг æхсæрты гагатау. Офф 
кæны. Рыстытæ йæ уынгæг кæнынц. Де знаг дæр афтæ фæуæд, 
Сардо, дæ рынтæ бахæрон, уый Тугъаны ауынгæйæ куыд 
фæцис. Мæлæты тас ныццавта сæры магъз. Ахæм тæригъæддаг 
цæстытæй йæм скаст, ахæм æмæ лæджы зæрдæйы тугтæ ныт- 
тагъдис йæ тæригъæдæй. 
- Тугъан, æз дæ мад, дæ фыды фæдзæхст!.. - ныллæгъстæ 
йын кодта. - Ма мын фæкæн царæфтыд мæ мæгуыр бинонты. 

112 
Тедеты Герас 
Цардцæрæнбонты дын цырагъ дардзынæн мæ дæндагæй. Мæ 
тæрк мийæ мыл æрцыд афтæ... Удтæй дарддæр мæм цыдæ- 
риддæр исбон ис, - туджы аргъмæ сæ суæлдай кæндзынæн. 
Мæхæдæг хъæуи-хъæу къæбæргур хитдзынæн. Туджы хист дæр 
ахицæн кæндзынæн... Тугъан!.. 
Тугъан æдзæгастæй баззад æнамонд гуырдмæ. Хъыпп- 
сыпп не скодта. Æрхуым, фæлмнорст цæстытæй йæм дзæвгар 
фæкаст. Хуыцау йæ зонæг цæуыл хъуыды кодта уыцы уысм, 
цы йæм дзырдта йæ зæрдæ. Æппынфæстаг æгомыгæй рахызт 
дуармæ. Знæт лæбурæг Куыдзæгонтæ йыл æмгуырæй багуылф 
кодтой. Куыд у, зæгъгæ, хабæр, нæй ам дæр! 
- Нæй ам лæг... - фæлмас, æрхуым хъæлæсæй сдзырдта 
уый. - уыд, дам, нæм знон... Йе ’намонд хабар, дам, нын радзырд- 
та. Загъта, дам, мæнæн, зæгъ ныр фæцæрæн нал ис æмæ, зæгъ, 
Алазаны хъæдмæ абырæг алыгъд... 
Знæт лæбурæг адæм кæрæдзимæ бакæстытæ кодтой. Се 
’рвады хъæлæсыуаджы цыдæр æмбæхстдзинад кæй уыд, уый 
фæхатыдтой. Куы дын загътон а-æгæнон Хыбе Куыдзæджы 
мыггагæн фыдбылызæн гуырд фæцис. Нарты байзæддагæн 
Сырдон куыд фæцис, афтæ. Иæ хъæдмæцъисы хуызæн цонг 
дард фæхаста æмæТугъаны иуварс ассыдта йæ разæй. 
- Цомут, лæппутæ, нæхæдæг æй бацагурæм. Не ’ууæндын æз 
ме ’рвадыл. 
Уыциу æмгуырæй багуылф кодтой гуырдзиаджы хæдзармæ. 
Фысымты ус сæм æвиллон цæстытæй ракаст. Базыдта йæ ху- 
ыцауы цæф. Хыбе ууыл дæр йæ развæндагæй иуварс ахæцыд. 
Æфсæрмттæ ма фæхъуыды кæны, цы мæсты лæг. Ракалдтой 
къуымтæ. Пырх кæнынц. Агурынц. Цармæ амад хуыссæнгæрз- 
тæ дæр ракалдтой. Æнамонд Гишо сæ ауыдта... Зæрдæ къултыл 
йæхи ныххоста. Базыдта: ныллæууыд йæ адзал. Чызгау нык- 
куыдта. 
- Дæ низтæ бахæрон, Хыбе! Мæ уд мын ма аскъуынут. Цæрд- 
дзу мæ ма бакæнут... Мæ рахиз цонг мын бындзарыл ракæнут... 
Уæ мардæн фæлдисынæн æгъгъæд уыдзæн, уый... мæ агъд дæр 
сымах нæмыгæй пырх у. Лыг æрцæудзæн уый дæр... Æнæкъах, 
æнæцонгæй ма кæд ме ’намонд бинонтæн истæмæн бабæззин. 
Къæхтæсæрфæг, искæйон ныллæудзынæн мыггагæн... 
Æнамонды тæригъæддзинад нæ бахъардта знæт тугисджы- 
тæм. Фæлæбурдтой йæм цалдæр къухæй. Раппæрстой йæ уа- 

ФЫДЫ ФÆДЗÆХСТ 
113 
тæй. Астæуæй дæлæмæ тугæрхæмттæй лæууы сæ амæттаг. Йæ 
цонджы хъул ын ацахста болат Хыбе. Куыдзы мардау æй йæ 
фæдыл рахæр-хæр кодта. Мæ дзырдæй йын мацы уæд... 
мæрдты рухсы бадæд, мæгуыр йæ бон. Йæ цæф агъд уæгъд- 
змæлдгæнгæ лæсти йæ гуыры фæдыл. Æвæццæгæн йæ цармы 
йедтæмæ ницæуылуал хæцыд. Кæртмæ йæ рахæр-хæр кодтой. 
Мæлæтдзаг богъ кæны æнамонд. 
- Хъæмпын арты йæ стæгсыгъд бакæнæм!.. 
- Ауындзгæ, ауындзгæ нæ марды ингæны уæлхъус!.. 
- Афтæ, афтæ Цардцæрæнбонтæм ын мæрдты бæхæй куыд 
цæуа! - алыгъуызон тæрхæттæ кодтой знæт тугисджытæ сæ 
туджджынæн. 
- Уæй, йæ цонг раконд ын æгъгъæд фæкæнæм! - фæсбайдиан 
сæ сдзырдта иу хуыцауысконд чидæр. - Нæ мардæн уый ныф- 
фæлдисæм. 
Гæнон Хыбе, хуыцау ын мауал уа, фæцъортт ласта сау хъама. 
Æх, Сардо, сæ дзурынæй дæр ныккæрзы мæ зæрдæ. Фыдадæм 
уыдысты нæ фыдæлтæ. Фыд цагъды дæр уымæн кодтой. 
Батæррæст ласта æлвæстхъама Хыбе. Æрдæгмард æнамонды 
йæ къæхты ’хсæн æркодта. Хъама йæ къухы. 
Æнамонд Гишойæн мæрдты цы хуыздæр ис, уый йæ хай уæд, 
сатæг-сау сынты базыры хуызæн даргъ сæрыхъуынтæ уыд. 
Галиу къухæй сыл фæхæцыд æмæ къубалæргæвдыныввонг 
æрбазылдта. Адæмтæй бирæтæ иннæрдæм акастысты. Чи та 
йæм сдзырдта: 
- Ма бакæн, Хыбе, ахæм æбуалгъы ми... 
- Уæддæр мард у, Хыбе! Цардцæрæбонты дæхи ма фæтæри- 
гъæдджын кæн. 
- Æз мæ мард æрвадæн ард бахордтон! Цыртæн ын хъуамæ 
ныссадзон йæ марæджы сæрыкъуыдыр! - æмæ хъама ныд- 
дардта лæджы хъуырмæ. Æнамонд Гишо йæм тæригъæддаджы 
цæстытæ сзылдта. Лæгъстæгæнæджы каст æм скодта. 0, Хуы- 
цау! Ныббар мын æй, афтæ æргом сæ кæй дзурын... æбуалгъы 
æнæрцæугæ хъуыддæгтæ, - зæронд лæг йæхиуыл дзуæрттæ 
бафтыдта. - Уыцыиу сæрфтæн сæр къухы аззад. Йæ даргъ 
хъуынтæй йыл хæцы Хыбе. Хæрдмæ йыл схæцыд. Зæгъы: 
- Фæндаг дын ис ныр, ме ’рвад, дзæнæтмæ! Сыгъдæг у дæ 
цæсгом ныр мæрдты бæсты! Фæлдыст дын фот! 
Йе, ахæм фыдбуалгъы митæ кодтой, гъе, дæ рынтæ бахæрон, 
8* 

114 
Тедеты Герас 
нæ фыдæлтæ. А-Хыбе ма мæнæ æппынфæстаджыонг дæр гас 
уыд. Дзæвгар рацард. Фæлæй цæй цард! Уыцы æнæрцæугæ 
тæригъæддаг хъуыддаг куы бакодта, уæд уайтагъд йæ ра- 
хис цонг бахуыскъ. Хуыскъфарсæй арвыста йæ ницæйаг цард. 
Афтæ у, мæ хур акæнай, тæригъæд нæ тайы. Хуыцау дæр нæ 
быхсы йе сфæлдисгæ зæйцы фыд æфхæрд. Мах иууылдæр, 
мæ хур акæнай, хуыцауы фос стæм. Мæ уд йæ къæхты бынты 
фæхъхъау! Мæлæтæн стæм нывонд. Фæлæ марыны сæрыл 
ахæм фыдæбуалгъы тæригъæддаг ми бакæнын хуыцау дæр нæ 
гæдзæ кæны. 
Цыдæр фыдæлгъыст фæцис зæйцæй дæр. Хыбейæ дын 
зæгъын. Сахъатонг, зондхъуæгтæ. Иу ын дзы нæ уыд адæмы 
хуызæн. 
- Ныр уæдæ, дада, - Сардо æрурæдта зæронд лæджы. - Хепа- 
ты мыггаг куыд ныббыхстой сæ лæджы ахæм æвирхъау мард? 
- Куы дын загътон, уыцы бон уыдонæн Уналы Нафы боны 
номыл куывд уыд. Сæ лæгфæсивæд æртæ боны дæргъы 
сасирфатæй рынчын уыдысты. Нæзтфæллад. Æддæмæ сæ 
ничи разынд. Стæй дын сыл уæд, фæстæдæр цыдæр æнахуыр 
рын сыстад. Бындзагъд сæ скодта. Тугисыныл ма уыдысты, 
цы! Фыдбындарау ма дзы уæлæ уыцы Хепа баззад. Уымæн дæр 
цот нæ рацыд. Куы дын загътон, абоны онг дæр Куыдзæгты 
мыггаджимæ нæ дзурынц кæрæдзимæ. Дисы бацыдтæн, ай- 
фыццаг сын сæ лæппуйы йæ куыстмæ куыд ракодта Хепа. 
Агуыбейæ дын зæгъын, Саукуыдзы кæстæр æфсымæр. Уыдон 
Сандойы фырттæ сты. Æмæ Сандойы фыдыфыд æрцыд мард 
Хепайы фыдыфыд Гишойы къухæй. Гишойы сæр чи ралыг код- 
та, Хыбе, уый та Сандоты хæрзæрвадæлты æввахс æрвад уыд. 
Йе, фæлæ ныр æндæр дуг ныллæууыд, дæ фæхъхъау фæуон. 
Ивæнтæ кæны рæстæг. Бирæ рæстæг аивгъуыдта уæдæй ардæм. 
Мах та рæстæджы зæйц стæм. Рæстæг, дуг нæ чердæм здаха, мах 
дæр уыцырдæм хъуамæ скæнæм нæ арæзт. Хепайыл дæр ныр 
ахæм бон æркодта. Йæ туджджыны дæр йæ куыстагмæ уымæн 
ракодта, æвæццæгæн. Бирæгъыл уынгæджы бон куы æркæны, 
уæд куыдзы бын схуыссы. Ныр уын, дæ рынтæ бахæрон, хорз 
дуг æрцыд. Кæд йе ’вæрын базонат, уæд. Æз дзы ницыуал 
æрыййафдзынæн, фæлæ дзы сымах фæрнæй цæрут. Дæдтæй, 
мæ иу рахиз цонгæй ма мæ чысыл мæ тыхыл куы æрыййæф- 
таид. 

ФЫДЫ ФÆДЗÆХСТ 
115 
- Ныр та, дада, колхозтæ хъуамæ скæнæм, - Сардо йæ мид- 
бынаты сæрыстыр змæлд бакодта. 
- Цы загътай, цы? - зæронд лæг йæ армытъæпæнæй йæ 
хъусыл размæ рахæцæгау кодта, лæмбынæгдæр байхъуыста. 
Дзырд «колхоз» цы у, уый нæ бамбæрста. 
- Артел, артел... Иумæ цард... - фæбæлвырддæр кодта Сардо 
йæ ныхас. - Мæнæ еныр куы уыдтæн хицæуттæм, уæд мын æй 
загътой. Кусдзысты иумæ. Сæ куысты æфтиаг дих кæндзысты 
æмхуызон. Чи цас бакуыста, уый сæрыл. 
- Омæ дын хуыцау хорз ракæнæд! Уый та ноджы хуыздæр. 
Цырд фæлæуут, мæ хуртæ, цырд. Ма ауадзут уæ цард уæ къух- 
тæй. Уый дын ноджы хуыздæртæ фæуыдзæн. Афтæ мæм дзуры 
мæ зонд, ахуыргонд æмæ зондджын нæ дæн, фæлæ. 
- Цæй, дада, - Сардо сыстад. - Мæнæн бахатыр кæн... Бафæл- 
мæцын дæ кодтон... Æз ацæуон... 
- Хуыздæртыл æмбæлд у, дæ рынтæ бахæрон! - зæронд лæг 
йæ мидбадæны растæгау кодта. 
* * * 
Хур арвы сивыры тæккæ астæу ныффидар. Змæлд нал кæны. 
Йæ цæстытæ ныссагъта зæхмæ. Цъæх сыфтæрджын бæлæстæ 
цавддуртау лæууынц. Дымгæйы уддзæф никуыцæй цæуы. 
Апен æнцад у, йæхицæн æнцад-æнцойæ зарджытæ кæны. Лæг 
зæгъдзæн, ай йæ цæрæнбонты мæлдзыджы хъыджы дæр ни- 
куы бацыд. Афтæмæй та цас тæригъæдтæ фæкодта ацы знæт 
дон! 
Сардо быдырты ’рдæм йæхи аирхæфста. Изæрмæ бирæ йс 
нырма. Кæд лæппутæй дæр искæйты фенид. 
Хъугæмтты фæззыгæндтæ сыгъзæрин денджызау фæйла- 
уæнтæ кæнынц. Дардыл аивæзтой сæ къабæзтæ. Æрдынхъуыр 
бурзачъе æфсиртæ, рагон фырнымд чындзау, сæ сæртæ уæз- 
дан æркъул кодтой. Зæрдæ райы кæрдинаг хорты уындæй. 
Æрцыд хор. Кæрон уыдзæн ацы æххормаг фыдазæн дæр. Кæд 
бафсæдиккой ныр адæм. Фæлæ та уæддæр кæмæ уыд, уымæ 
уыдзæн. Хуыцауы цæфæй йæ бон чи калы, уыдон! Æнæгал, 
æнæкусæнгарз хæдзæртты зæххытæ сæхи бакодтой. Кæм хац- 
цоны - хаццон хаймæ, кæм та æрмæджы аргъмæ афæдзæм- 
гъуыдмæ. Уыдон сæ бонгай æххуырсгæ къухæй бакусынц. Сæ 

116 
Тедеты Герас 
бонмыздмæ сын цы радтой, уый сæм нæй, æви цы! Æмæ та 
раздæрау гæвзыкк, ихсыдæй зай. Багъæцут, мæ хуртæ, рæхджы 
æрцæудзысты калд бындзарæй уæ арф уидæгтæ. 
Уæртæ гъе, Гъаристауы ’рдæм фæндаджы æмауæдз, галы 
æвзаджы хуызæн цы нарæг уаццаг ис, уым кæрды иунæг хуы- 
мон. Сылгоймаг. Фæллад ист кæны йе ’хсырф. Бæрцæй иу му- 
сы зылды ’ййас ын бантыст æркæрдын. Тындзы. Фæлæ цас 
æнтысы иунæг хуымонæн? Кæрдинаг хуым та кæрдиппæрдæй 
къубалдзагъд кæны. 
- Байрай, Томиан, - Сардо хуымонмæ бахæццæ. - Æмæ дæ 
хор - бирæ. 
- Райгæ у, райгæ, дæ фæхъхъау фæуон! - хуымон дæстæг 
куырисбæттæныл æрæвæрдта æмæ раздæхт æрбацæуæгмæ. 
- Уардан дын кæм ис? Иунæгæй цæмæн кæрдыс? 
- Уый дæлæ Бетърейæн кусы. Хæсджын дзы уыдыстæм. 
А-уалдзæджы уыцы тыхст рæстæджы... Æххормæгтæ уыдыс- 
тæм. Ссад сæ райстам. Бæтгæ хæсыл. Ныр нæ нал ныууагъ- 
та, кусджытæ, зæгъ, мын ис, æмæ мын, зæгъ, сымах дæр баку- 
сут. Уый дæр ацыд. Дæлæ, гъе, кæрдынц. - Томиан Сардойæн 
ацамыдта, Гыццыл хъæды дзыхмæ, даргъауæдз хуымты цы 
кæрдджытæ зынд, уыдоны ’рдæм. 
Цалдæр хуымоны зиууæттау зыдæй æвналынц. Æнæхъæн 
цалдæр бонгæнды асæрфтой. Уыгæстæ кæрæдзи фæдыл 
адæргъ сты. Залбындæр куыристæй та хъиутæ самадтой. Дым- 
гæ сæ зилы. Кæрддзæджы. Цал æхсырфджын сты? Иу, дыууæ, æр- 
тæ... Æртындæс... Бæгуыдæр, бантысдзæн сын! Дардыл исынц сæ 
æрдынкъæдз æхсырфтæ. Епп-опп, зарæг бонрæвты тæвд æнуд 
уæлдæфы зæлы: 
Уой, йе епп-опп, йе! 
Рахæсс-ма рæвдздæрæй де ’хсырф, 
Фидар конд æфсæн æндонæй, 
Ракæрдут-ма иумæ æнгомæй! 
Сæ хъæлдзæг хъæлæбайæ бæстæ хæссынц. Гъай-гъайдæр. 
Раст кæны нæ хицауад. Адæмæн иумæ кусгæйæ фылдæр æн- 
тысы. Уæдæ ныр акæс адонмæ! Цас æркарстой! Иумæ зæрдæ 
дæр хуыздæр райы куыстмæ. Афтæ уыдзæн колхозы дæр, гъе. 
Нæ, фæлæ дзы Бетъре йæхæдæг куы нæ зыны. Сардо хуы- 
монтæм хæстæгдæр æрцыд. Уый æппæт хор та куы банай кæна! 

ФЫДЫ ФÆДЗÆХСТ 
117 
Йе ’фсир хъыбылы марды ’ййас. Хæсхæссæг сын уый у йæхæдæг. 
Дардыл æрбасæрфы йе стыр æхсырф. Йæ иу дæстæг - æнæхъæн 
куырис. 
- Цæй, л æппутæ! - Бетъре йæ фæстаг дæстæг æрæвæрдта куы- 
рисыл. - Уадзæм уал нæ уаг. Æгæр ныккаст хур. Сихорулæфтафон 
дæр у. Фæйнæ къусы уазал бæгæны ныххырхæм. 
- Дæ цæрæнбон бирæ уа, нæ рæдау фысым. 
- Кæй бакусæм, уый дын хæдзарыл хæцинаг уа. 
- Бетъре, дæ фæллой иууылдæр махæн куы бахæрын кæнай, 
уæд ма дзы дæхицæн та цы баззайдзæн! 
Арфæтæ кæнынц фысымæй райгонд кусджытæ. Знон Цыргъ- 
исæны дзуарыбон уыд. Хуымкæрдынмæ бавналын агъоммæ. 
Бетъре, фыдæлты æгъдæуттыл хæст лæг, скодта та, æвæццæ- 
гæн, сæр-сæргæнæг сау бæгæны. Йæ хуымонты та дзы, æвæц- 
цæгæн, хорз федта мыдгъуыз стад арахъхъимæ. Хъæлдзæг дæр 
уымæн сты. 
- Уæхицæй цы ныббуц стут! - Уардан дæр баппæрста ны- 
хас хъазгæмхасæн, - Бетъре æрмæст сымахæн у афтæ рæдау 
æнхъæлут! Йæ цæхджын хойраг уый йæ армы дзыхъхъы дары. 
- Йемæ йын ноджыдæр уæд. Кæй дзы фæкайæм, уый йыл 
æвдывæрæй бафтæд. 
Хуымонтæ кæрддзæджы сæ ных скодтой гуыбыр тулдзы 
аууонмæ. Куырисбæтджытæ дæр фæстаг куыристæ алхъывтой 
сæ уæраджы кæхцытæй, уыгæсты сæ сæргуыристæн сæвæрд- 
той æмæ кæрдджыты фæстæ рацыдысты. 
Сардо сын йæхи нæ равдыста. Хуымы хъусты, æхсæры къу- 
тæрты аууæтты фалæрдæм йæхи айста. Уæлмæрдты сæрмæ цы 
нарджытæ ис, уыдон цурты бацыд. 
Матейы хуымтæ... Цалдæр дзоныгъуаты уыгæстæ æмæ мæ- 
къуылтæ кæрæдзи æккæйтты лæууынц. Дæлæ хуымæн йæ кæ- 
ронæй ахызтысты Матейæн йæ кæрдджытæ. 
Кæсы сæм Сардо. Фæлæу-ма, дæ хуыцауы тыххæй! Зонгæ 
дзы куы ничи зыны. Кæрæдзи айстой Матейы кусджытæ. Хоры 
дæстæджытæ фæйлауæнтæ кæнынц уæлдæфы. Æвæццæгæн 
гуырдзыйæ скодта Мате кусджытæ. А-хъæуы бынæттонтæй 
йын йæ куыстаджы тæфтыл ничиуал кæсы. Кæцыдæр ныц- 
цæлхъ ласта зарæг. 
Хуымонтæ зарæджы æмхуызонай систой. 
Нæ дын зæгъын, гуырдзыйæ та скодта Мате æххуырст кус- 

118 
Тедеты Герас 
джытæ. Æмдзæхдон у уыдонимæ. Се ’взаг дæр сын хорз зоны. 
Цас сын бантыст иу бон! 
Æнæхъæн цалдæр дзоныгъуаты асæрфтой. Уæртæ сæ фа- 
ле, Апены былгæрæтты зыбыты иунæгæй кæрды Сланон. Дис- 
саг, йæ кæрдинагæн йæ раст æмбисæй хуыздæр - карст. Фæлæ 
кæрддзæджы уыгæстæ куынæ зыны. Сардо йæм йæхи хæстæг 
байста. 
- Нуси, байрай, æмæ дæ хор - бирæ. 
Сланон æваст йæ кæрдын фæуагъта. Цæмæндæр тынг феф- 
сæрм Сардойы ауындæй. Хидмæцъæл цæсгом арæдæнггъуыз. 
Зæронд четæн куытæйы фæдджийæ фæлладгъуыз цæсгомы 
хид расæрфта. 
- Райгæ дæ уадзæд хуыцау, Сардо! - æфсæрмдзæстыгæй 
сдзырдта Сланон. Æмæ йæ хъæдынкъухтæ æфтауыныл фæцис 
йе ’нгуылдзтæй. Йæ къух ын хъуамæ райса. 
- Нæ фæлæ, - Сардо йын исы йæ къух, - дæ хуым карст куы 
фæвæййы, æмæ дын дзы уыгæстæ куынæ ис, уæд уый куыд у? 
- Уый, мæ хур, уæртæ Хепайы бонкалинаджы хай уыд, - æр- 
хуымгъуызæй райдыдта æмбарын кæнын Сланон. - Знон æй 
æркæрдын кодта æмæ йын аласта йæ куыристæ. Цæвиттон, 
мæнæн æй чи куыста, нæ гал... нæ гутон... Æмæ йæ уымæн 
радтон хаццоны, æртыккаг хаймæ. Йæхимæ дзы цы хауд- 
та, уый æркарста æмæ йæ афардæг кодта. Мæ хай та мын дзы 
кæрдинагæй ныууагъта... 
- Æмæ дæ куыристæ æнæбастæй цæмæн уадзыс, нæ дын хус 
кæнынц? 
Ус ноджы фефсæрм. Цæсгом ноджы асырх. Сардо йын сæм 
йæхæдæг кæй рахъавыд бæттынмæ, уый фæхатыд. Афсон ын 
кодта: 
- Чысыл æм залбынæй мæ зæрдæ æхсайы... Æмæ уал æй 
дæрæн кæнын... Дымгæ сæ кæд азилид... 
- Уæдæ ды кæрд. Æз дын сæ дæрæнбæттæн акæнон. - Сардо 
фæхатыд усы æфсон. 
- Цытæ дзурыс, Сардо! - ус тынгдæр ныфсæрм. Стыхст. Йæ 
цонгмæ йын æрæвнæлдта. - Æз сæ мæхæдæг... 
Лæг баст куырис кæрддзæджы æрсадзæгау кодта. Усмæ ба- 
каст комкоммæ. Иу афон дыууæ къай цæсты фемдзаст сты 
кæрæдзимæ. Дзырдбæрц æгомыгæй алæууыдысты. Усы къуы- 
быр риутæ дæрдджын хæрæ къандзол ыл æддæмæ рахæц-рахæц 

ФЫДЫ ФÆДЗÆХСТ 
119 
кæнынц. Тыхст улæфт кæны. Æппынфæстаг нал сфæрæзта æв- 
зонг лæппу-лæджы фæлмæн цæстæнгас ус. Сæр уæздан æркъул 
кодта. Уырдыгмæ æркаст. Зæронд четæн цæнгдысимæ архайæг 
йæхи фæкодта. 
- Уай, уай, Нуси! - уæндон, æдыхст хъæлæсæй сдзырдта Сар- 
до дæр. - Уай æмæ кæрд. ’ 
Йæхæдæг æрæвнæлдта куырис бæттынмæ. Куырис бæтты- 
ныл фемхици. Уæраджы кахцæй æрылвасы куырис æмæ бæттæ- 
ны кæрæдтæ кæрæдзийыл аздухæгау кæны. 
Сланон кæсы æмæ кæсы йæ кусæгмæ. Йæ къæдз æхсырф 
йæ цонгыл æрæфтыдта, афтæмæй кæсы Сардойы фæтæн фæ- 
сонтæм, æфсæддон хæдонæй цæхджын хид куыд схъардта, 
уымæ. Хъæдмæцъис уæнгтæ... хъомысджын... уыцы дынджыр 
куыристæй йæ уæраджы кахцæй иу риуыгъд куы æркæны, уæд 
кæрддзæджы нал фæзыны. Сланонæн йæхицæн куыд бакуымд- 
таиккой бæттын! Лæмæгъ баст æрцыдаиккой. Ласæнты йын 
мусы онг дæр нæ ныххæццæ уыдаиккой. 
Дзырдбæрцмæ абаста Сардо сидзæргæс мады куыристæ. 
- Бузныг... стыр бузныг... Сардо!.. - йæ фæлмæн цæстæнгасæй 
йæм кæсы Сланон. 
- Алæ, цæй бузныг! - лæг чъизигъуыз къухтæсæрфæнæй йæ 
сырхцъар цæсгомы, йæ дæллагхъуыры хид сæрфгæ рацыд. 
Гыццыл хъæды сæрмæ Мукка æмæ Уарзет Сланонæн сихор 
æрбахæссынц. Хъазгæ, худгæ рацæуынц дыууæ сывæллоны. 
- Ды кæй лæппу дæ? - Сардо сæ æрурæдта. 
Мукка ныфсæрм. Сардо йæ кæй нал базыдта, уымæн. 
- Нусийы... - чъызгæ сздырдта æнæхъом лæппу. 
- Уый та æвæццæгæн дæ хо у, æмæ уæ мадæн кæрдзын хæс- 
сут? - Сардо Уарзеты дæр нал базыдта. Альда йæ фенхъæлдта. 
- Уый Ребойы чызг у, - фæцырд Мукка. - Саукуыдзы хо. 
Мæнæн мæ хо хæдзары ис. Хæдзаргæсæй йæ ныууагътам. Мах 
та сихор рахастам. 
Сывæллæттæ худгæ-худгæ фæцæуынц. Фæстæмæ фæкæс- 
фæкæс кæнынц Сардомæ. Уый сæ фæдыл æдзæмæй кæсгæйæ 
баззад. Ахæм диссаг никуы æрцыд! Хо æмæ сæ æфсымæр фен- 
хъæлдта. Раст цыма иу мады гуыбынæй рацыдысты. Кæрæдзи 
халдихтæ. 
- Уарзет, уæдæ Саукуыдз кæм ис! - Сардо ма фæстæмæ ад- 
зырдта чызгмæ. 

120 
Тедеты Герас 
- Мусы най кæны... 
- Æмæ райсом кæрдынмæ ис; куы загътай? 
- Куыристæ æрласта æмæ сæ нæхи æддæмусы най кæны... - 
сывæллон, Сардойы дыккаг фарст хъусгæ дæр цыма нал фæ- 
кодта, уый хуызæн сдзырдта æмæ размæ азгъордта. 
Сардо хъæуы астæу цы суадон ис, уым йæ хидæйдзаг цæсгом 
ныхсадта. Уазал дон банызта. Иæ хуылыдз къухтæ сæрфгæ Сау- 
куыдзты ’рдæм араст. 
Саукуыдз æнагъуыст мусы най бафтыдта. Мусы къæбæлыл 
æлдыгъгонд гæрзæй найдзæг бабаста. Кæрæй - кæронмæ йыл 
наййаг стуртæ бабаста æмæ най кæны. Йæхæдæг иунæгæй. 
- Дзаг мус у, дзаг мус, Саукуыдз! - Сардо йæ уæлхъус ба- 
лæууыд. 
- Бузныг, Сардо! Мæнæ зæгъын... чысыл дзы раздæр анай 
кæнон. Æххормæгтæ стæм... 
- Нæ, фæлæ ма къахынай чи кæны, дургуыбынæй цæмæннæ 
най кæныс? 
- Чъеурийы дуртæ мын нæй. Афтид лæгъз фæйнæджы 
хæдзыл сифтындз галтæ æмæ дзы цы рауайдзæн! Къахынай 
уæддæр... 
- Уыйбæрц найæгтæ дын кæм уыдис? 
- Къухдзæгæн мæнæ мæхи дыгæрдыг сивтыгътон. Йæ фарс- 
мæ цы гал ис, уый та мын бæрнаг галæн ист у дæлæ Майорæй. 
Иннæ галтæ Бетърейы сты. Куыстмыздмæ мын сæ авæрдта. 
Агуыбе йын абон куырисбæттæг уымæн ацыд. 
- Мæнмæ гæсгæ, - Сардо найæ йæ армы дзаг систа, - лæхъир 
кæны де ’фтау. Æгъгъæд æй нæм къæхты бын. 
- 0, раст зæгъыс, - сразы Саукуыдз дæр. - Йæ сæрхъæмп ын 
æрдæбон фыдæлты акалдтон. Ныр æппаринаг у най. Дæлæ йæ 
цъæхыл дæр сзынд. - Саукуыдз, наййæгты къæхтыбын цъæл 
хъæмпы дызгъуым лæзæрдтытæй æргъæу - æрттывд цы цъæх- 
цъæхид мæнæу кодта, уымæй йæ армыдзыхъмæ систа. 
- Хорз уæдæ, Саукуыдз, - ныр хъуыддагмæ раздæхт Сардо. - 
Дæ кæри куы сæппарай, уæд-иу хъæусоветмæ рацу. 
Саукуызд фембæрста: цыдæр ног хабар дзы ис. Æнæхъæн 
дыууæ къуырийы бæрц никуыцæйуал разынд Сардо. 
Æвæццæгæн хицæуттæм уыдис æмæ исты ног хабæрттæ 
æрхаста. 
- Æцæг уыцы ’хсæвæй фæстæмæ куы никуыуал разындтæ, 
уæд кæм уыдтæ, кæ? 

ФЫДЫ ФÆДЗÆХСТ 
121 
- Телауы уыдтæн. Къахеттаг дæластæрдон ирон райкомы. 
Изæры партионтимæ æмбырд скæнæм. Бауынаффæ кæнæм нæ 
хъуыддагыл. 
- Цы, ахсæм сæ? Матейы дæр? - тæл тæг л æппу нал фæл æууыд. 
Сцин кодта. 
- Нæ, ахсгæ нæма. Мæ цыды сæр фыддæр уый тыххæй уыд, 
фæлæ мын нæ радтой бар. Банхъæлмæ уал сын кæсæм сæхимæ. 
Чизоны сæхиуыл æрхудой. Æмæ рыздæха сæ зæрдæ. Уыдон дæр 
удтæ сты, ирон адæм сты... Уæлдай исæй сæм цы уыд, уыдон 
сын райстам. Кæй сын ныууагътам, уыдон та сæхи сты. Сæ бар 
сыл цæуы. Æргæвдгæ сæ кæной, æви сын цы кæной, уый сæхи 
бар у, уæдæ ма сын цы аххоссаг æрæвæрæм сæ разы, цæй ныхмæ 
сæ æрцахсæм! Æргомæй ницы зыгъуыммæ архайд кæнынц ног 
царды ныхмæ дæр. 
- Æлдар - æлдар у! Ахсын æй хъæуы. Дæхæдæг куы дзырд- 
тай, уæртæ, дам, сæ Уырысы иууылдæр æрцахстой. 
- Саукуыдз, Уырысы æцæг æлдæрттæ уыдысты æмæ сæ 
уымæн æрцахстой. 
- Æмæ Матеитæ... 
- Нæ, Матеитæ, - Сардо фæлыг кодта Саукуыдзы ныхас, - 
æлдæрттæ не сты. Ам, Къахеты ирон дзыллæты æхсæн æлдар 
нæй. Æртæ, цыппар цæды гал кæмæ ис, уый цæй æлдар у! Уы- 
дон, дæ разы, мацæмæйты-мацæмæйты цардыл фæхæст сты 
æмæ сæ алыварс цæрджытæй чысыл фæфæрæзджындæр сты. 
Фæлæ уый нæ нысан кæны æмæ æлдæрттæ сты. Уыдон дæттæ 
сæ абоны царды цæсты акастысты æмæ сæхиуыл схæцыдысты. 
Никуы фехъуыстай, æрæджиау хъæздыг, дам, - хъалгæнаг. 
Стæй акастысты ацы гуырдзыйы æлдæрттæм. Уый сæ бынтон 
сæгæнон кодта. Уыдон цытæ кæнынц, адон дæр уыдæттæм хъа- 
вынц. Æмæ сын, уый, уаллон калммæ йæхи куы ивæзта, уыйау 
у. Фæлæ абон нæ дзырды сæр ууыл нæу!.. - Сардо раздæхт йæ 
ныхасмæ. 
- Цы ног хабар ма дзы ис, цы, уыцы къахеттаг ирон райко- 
мы? Цы ма дын загътой? 
- Колхоз хъуамæ скæнæм, артел... 
- Уый та цы у? - фæдисау Саукуыдз. 
- Хорз уыдзæн... Иумиаг цард... Дæлæ Бетъреитæ куыд ку- 
сынц иумæты, афтæ кусдзысты иууылдæр адæм. Саукуыдзы 
æвзонг зонд уæддæр нæ бамбæрста, цы уыдзæн æмæ куыд 

122 
Тедеты Герас 
уыдзæн, уый. Уæлдай фарст бакæнын нал бауæндыд Сардойы. 
Мыййаг ыл йæ зæрдæ куы бахуда. Ома, зæгъ, фæскомцæдисонты 
сæргълæууæг дæ æмæ зæгъ, уыйæсты хъуамæ дæхæдæг дæр 
æмбарис. Ныллæгомау хъæлæсæй сдзырдта: 
- Хорз... бабæстон кæнон мæ най. Æрмæст æй хуыфийы 
хуылфы ауадздзынæн, æндæр ницы. Цыхауы йæ нæма кæнын. 
Зыгуым дæр уал мæнæ фæсагæнмæ бакалдзынæн æмæ фæ- 
цæуын. 
* * * 
Æризæр. Арвы ирд риуыл стæм стъа-лытæ сæрттывта. 
Апены доны æнцад шыф-шыф тынгдæр æрбайхъуыст. Сы- 
вылдзджыны цæрджытæ сæ изæры митæ кæнынц. Къодийы 
суадонмæ цæуынц сылгоймæгтæ сæ дон-гæрзтимæ. Суадо- 
ны былыл ныттымбыл сты. Радгай æвæ-рынц цыхцырмæ сæ 
гогынтæ, къæртатæ. Суадонæн иуварс акъорд цалдæр сылгой- 
маджы. Æрддæдæлармæй схæцыдысты ныхæстыл. 
- Мæзæрдыйæ, дам, зæххытæ фæстæмæ исынц æмæ, дам, 
сæ сæ раздæры хицæуттæн здахынц. - Мæргъион йæ амонæн 
æнгуылдз йæ даргъ фындзы бын авæрдта. - Сардойы тугхъæ- 
лæс, дам, æй дзырдта. 
- Фос дæр, дам, фæстæмæ æмбырд кæнынц. Хъуамæ, дам, сæ 
сæ хицæуттæн раттой фæстæмæ. 
- 0, о, мæ хъустыл дæр æрцыд. Раздæр, зæгъ, куыд уыд, 
уымæ, зæгъ, хъуамæ раива цард. 
- Æз дæр æй фехъуыстон, фæлæ афтæ нæ уыдзæн. - Томиан, 
Уарданы бинойнаг нал фæлæууыд. 
- Уæдæ куыд уыдзæн? - Мæргъион бустæйæ йæ хъуыры 
фæбадт. 
- Нæ зонын, махон мын æй куыддæрты дзырдта. - Томи- 
ан цыма Мæргъионы бустæ æппындæр нæ фехъуыста, уыйау 
æнцад, æдыхст хъæлæсæй дзуры. - Рæстмæ йыл нæ хæст кæны 
мæ зонд. Иумæ цард, зæгъ, æрцæудзæн. Æвæццæгæн цалдæргай 
хæдзæрттæй иумæты-иумæты цæрдзысты. Зæххытæ дæр, дам, 
уымæн исынц. 
- Уæй, хъуыддаг-иу куынæ бамбарат, уæд-иу уæхи пехуым- 
партæ ма фестын кæнут! - Дзæрæхон се ’ппæтæй дæр йæхи 
фембаргæ кодта. Æмбарын кæныныл ныллæууыд. - Цæвиттон, 

<*ЫДЫ ФÆДЗÆХСТ 
123 
мах лæппу се ’мбырды уыд æмæ мын сæ уый радзырдта. - Хъус- 
джытæ цымыдисдæрæй байхъуыстой. Амæн иугæр йæ фырт 
се ’мбырды хъуыста, уæд сæ уый бæстæттæ зондзæн. Уæлдай 
цымыдисдæрæй байхъуыста Мæргъион. Кæд дзы, мыййаг, ис- 
ты галиуæй уа, зыгъуыммæ, уæд æй тæккæ изæры йæ мойы 
хъусты бацæгъда. - Кæмдæр, дам, Уырысы зæххыл, - дзуры 
Дзæрæхон, - цыдæр æмбисонды цардуаг æрцыд. Сæ зæрды йæ 
ам, мах комбæсты дæр æрæвæрын ис. Иууылдæр, дам, байсдзы- 
сты зæххытæ, фос дæр - афтæ. 
- Омæ, дæ хъæбулты хурæй бафсæд! - Мæргъион сцин код- 
та. - Æз дæр уын афтæ нæ дзырдтон! 
- Æгонгæй, Мæргъион, - иу дæлæмæдзыд, къуызыппа ус 
дæр Мæргъионы фарс фæцис. - Карчы цъиу дæр, дам, нал ныу- 
уадздзысты хæдзары, карчы цъиу! 
- Пуй, мæ фыдбылызтæ уæ хай! - Дзæрæхон сыл сбустæ код- 
та. - Бауадзут мæ дзурын. Æз дæр уый зæгъын. Зæххытæ æмæ 
фос айсдзысты æмæ сæ раттдзысты иу лæджы къухы. Уый сын 
кæндзæн хицауиуæг. Уый уыдзæн æнæхъæн хъæубæстыхицау. 
Сæрдар, дам, хуындзæн. 
- Æмæ сын уыцы иу лæг цы бавдыста? 
- Тæхуды йæ къона, уый чи уыдзæн, уымæн! 
- Стæй æгас адæм уый къухмæ æнхъæлмæ кæсæм, и? 
- Уæдæ уый циу! Æмæ, зæгъ, хъæзныджытæ, йедтæ нал 
уыдзæн! 
- Сайдфæлывдæй фæцæрæнт! 
- Кусгæ та куыд кæндзысты, кусгæ? Кæнæ цы хæрдзысты 
адæм? Зæхх, фос сын куынæуал ныууадзой, уæд? 
- Мæнæ, Мæргъион, - Дзæрæхон баздæхт Бетърейы биной- 
нагмæ, - сымахæн куыд фæкусынц цалдæргæйттæй иумæ, аф- 
тæ дам, кусдзысты. 
- Уыцы иунæг лæг сæрдар у, æви цавæр гуыбынниз у, уымæн 
нæ!? 
- 0...сæ куыстмызд дæр, зæгъ, сын уый уардзæн. Цыбыр- 
дзырдæй, хъæубæсты æмæ комбæсты цыдæриддæр хъуыддæг- 
тæ уа, уымæй аразгæ уыдзысты. 
- Æвæццæгæн кæддæр комбæсты хистæр куыд уыд, афтæ! 
- Æцæг, æцæг, абоныстæн! Дæлæ Парса... Беппиты зæронд 
лæг куыд уыд, а-комбæстæн кæддæр, афтæ! 
...Сланон хъугæмттæй хус къалиутæ куырисбастæй æрбан- 
тъыхта. Дам-думгæнджытæ йæм фемдзаст сты. Сугсæттæны 

124 /7*=^ 
(7^0^^=^ Тедеты Герас 
йæ æрæппæрста. Суг æм нал ис. Иу æхсæвваг ын уæддæр уыд- 
зысты. Фæллад улæфт скодта. 
Чъизигъуыз сæрбæттæн пыхсытæ хæсгæ-хæссын сæрыл 
ныззылынтæ ис. Мыдгъуыз дзыккутæ дæр - афтæ. Ныппых- 
цылтæ сты. Сланон сæрбæттæн райхæлдта. Йæ къабазæй йын 
йæ сырхфæлдæхт цæсгомы хид ныссæрфта. Сæрыхъуынтæ æр- 
лæгъзытæ кодта. Суадоны ’рдæм ракаст. Устытæ йæм кæсынц. 
- Мæгуырæг, - Томиан ын батæригъæд кодта, - йæ удæй арт 
цæгъды... Иунæг сылон сæрæй! 
- Уæд мын амæлæд, галдзарм куы æрхæссай, уæд дзы уæфс- 
хор нал рацæудзæн. 
- Дзæрæхон фембæрста Мæргъионы дæлгоммæ ныхас. - 
Тæригъæд дæр бирæ дзурынц, Хепаимæ дæр дзы дзырдтой, 
фæлæ... 
- Уæй, Ребо, йæ сæрыл-иу гæрæхтæ ма кæн. -^Мæргъион 
ыл бадиссæгтæ кодта. - Мæхи цæстæй сæ федтон. Йæ куырис- 
бæттæг уый уыд. Ай бонсауизæрмæ уыцы астæумæ хуымы 
сæ дыууæ иунæгæй фæкуыстой. Æвæццæгæн, æнхъæлдтой, 
зæгъгæ, нæ ничи фендзæн дзæгъæл быдыры. Фæлæ, дам, хъæд 
æнæхъус нæу æмæ быдыр - æнæцæст. 
- С-с... уæлæ æрцæуы... 
Дам-думгæнджытæ Сланоны доны къæртаимæ суадоны 
’рдæм æрцæйцæугæ куы ауыдтой, уæд фæйнæрдæм апырх сты. 
Чи дзы йæ донгарз фелвæста æмæ цæуыныл фæци, чи та дзы 
уым аззад. 
- Уе зæртæ хорз! - фæлладгъуызæй сын салам радта Сланон. 
- Бузныг, Нуси, кæй изæр у, уый хорзæх дæ уæд, - уый йын 
ахæм зæрдæбын арфæ Дзæрæхон ракодта. Томиан та йæм 
æдзæмгастæй баззад. Цыдæр æнаххос, ссæстгъуыз æм фæкас- 
тысты Сланоны фæлмас цæстытæ. «Гормæттæ! Амæй афтæ 
чи радзуры, уый æнæ хуыцауыхай нæу, уæдæ! Мæнæ йæ тæ- 
ригъæдæй бæстæ куы скъуыдтæ кæны!» 
- Куыд у, Нуси, дæ рынчын? - Дзæрæхон ма бафтыдта йæ 
ныхасмæ. - Нæма фенгæсдæр? 
- Уымæн мын бæргæ ницыуал у... - фæлладгъуызæй та 
сдзырдта Сланон. - Фæлæ мын ныр та лæппу æруатон, мæ уд уа 
йæ къæхты бынты фæхъхъау! 
- Æмæ дын лæппу нæма уыд конд дзуарæй? - Дзæрæхон 
фæдисау. 
- Нæ уыд, нæ, сызгъæрин фестæд! Еныр æй æрвиты. 

ФЫДЫ ФÆДЗÆХСТ 
125 
- Тарф у? Нæма рафаста?.. 
- Зæддонæй абадæд... Фадгæ дысон ракодта. Фæстæмæ дæр 
баздæхтысты. 
- Фæлæу-ма, - Дзæрæхон йæ донгарзмæ цырд февнæлдта, - 
кæмдæр ма мæм иу-дыууæ æнгузы уыд. Ссудзæм ын сæ. Си- 
лионы хъисфæндыр нæма мæхимæ ис. Азарæм ын. Зæддонæй 
фæбадæд. Уый лæгъстæ уарзы, хъæлдзæг! 
- Мæ изæры митæ акæнон æмæ уæд æз дæр рауайдзынæн! - 
Томиан дæр цырд-цырд фелвæста йæ донгарз. Фæцæуæг сты. 
Дзæрæхон хæдзарæй уайтагъд фæстæмæ цæуыныл ныл- 
лæууыд. 
- Агуыбе, изæры зылдтытæ бакæн, дæ фæхъхъау фæуон. Æз 
тагъд фездæхдзынæн. 
- Ды кæдæм цæуыс? - фæдисау Агуыбе. Афтæ æваст кæдæм 
фæфæнд кодта, зæгъгæ. 
- Нусийы лæппу дзуарæй рынчын у æмæ уырдæм. 
- Нана, мæн дæр акæн! - Уарзет ыл йæ къæхтæ схоста. 
- Нæ, мæ чызг, нæ, рынчын фæстинон дæ. Ногæй фæрынчын 
уыдзынæ. 
- Акæн мæ, акæн мæ! - нæ сабыр кæны сывæллон. - Мук- 
кайы æз дæр фенон. 
Мад ницыуал сдзырдта. Зоны: Мукка æмæ Альдаимæ хæлар 
сты. Йæ мæллæг зæрдæ йын нал фæриссын кодта йæ чызгæн. 
...Рынчынæн йæ сурхид кæлы. Былтæ - чъырццæ. Цæстытæ 
туджы зилынц. Уарзет уайтагъд йæ цурмæ бауад. Йæ хидæйдзаг 
сæрыхъуынтæ йын фæстæмæ асæрф-асæрф кæны. 
Ма тæрс, адзæбæх уыдзынæ, - ныфсытæ йын авæры, - 
æз дæр уыдтæн дзуарæй рынчын, фæлæ йын нана æнгузтæ 
ссыгъта æмæ адзæбæх дæн. Мæнæ дæуæн дæр судзынц, - чызг 
устыты ’рдæм ракаст. Уыдон къусы цалдæр зынджы къæртты 
æрæппæрстой. Сæ уæлæ сын æртæ æнгузы æрæвæрдтой. Фу 
сыл кæнынц. Ссудзыныл сыл архайынц. Æппынфæстаг сфæз- 
дæг калдтой æнгузтæ. Сланон сæ фæздæгкалгæ рынчыны 
цурмæ бахаста. Дзæрæхон хъисфæндырæй цæгъды, куыд дзы 
рæхсы, афтæ æмæ нывæнды Алардыйы зарæг: 
«Уæлæ уæларвæй рацæуы, 
Майрæм йæ размæ рацыди, 
Мæ кæнинæгтæ - дæ фæдзæхст, 
Афтæ дын табу дæхицæн! 

126 
Тедеты Герас 
Хуссайраг хорæй дын - бæгæны, 
Фосы сæрæй дын буц нывонд. 
Алы цæндыл дын хуымæллæг. 
Афтæ дын табу дæхицæн. 
Дæ хорзæх æмæ нæ - дæ арфæ. 
Зæлдаг бæмбæджджын - дæ фæндаг. 
Дæ хорзæх нын радт, дæ арфæ. 
Афтæ дын табу дæхицæн!» 
Зарды фæстæ устытæ рынчынмæ æркастысты. 
- Фæхуыздæр йæ цæстынгас! - мады зæрдæ барухс. Цыма 
æцæг фенгасдæр йæ рынчын, афтæ йæм фæкаст. 
- Кæмæндæриддæр дзы уыдысты рынчын йæ сывæллæт- 
тæ - иннæбон æй арвитæм. Къусбарæй йын куывд скæндзыс- 
тæм уæлæ йæ быны, мæ уд йæ тæхæнты фæхъхъау. Аларды, 
сыгъзæрин фестай! - Дзæрæхон йæхиуыл дзуæрттæ бафтыд- 
та. - Дæ кувæндоны бын дын скæндзыстæм дзуары куывд. Ба- 
хиз дæ азарæй нæ цæрæццæгты, уый йедтæмæ. 
- Афтæ, афтæ, табу уа дæхицæн! - Сланон дæр йе тæрттæ 
хæрдмæ суагъта. - Фæлтау мæхи æххормаг ныууадздзынæн, 
уæддæр ссæудзынæн дæ бынмæ мæ кувинæгтимæ, мæ уд уа дæ 
къæхты бынты фæхъхъау! 
Уæдмæ Томиан дæр æрбахæццæ. Æрбацыд рынчынфæрсæг. 
Йæ дзыппæй иу карчы рæвдуан систа. Рынчынмæ йæ дæтты. 
Йæ армытъæпæнæй йæ æрлæгъзытæ кодта. 
- Ныр ын ницыуал у. - Дзæрæхон æм сдзырдта. 
Иугæр рынчынмæ сæ зæрдæ нал æхсайы, уæд ныр æндæр 
истæуылты дзурæн ис. 
- Уыцы тугцъиртæ та, цыма, цыдæр фыдвæндыл ныллæу- 
уыдысты, афтæ мæм кæсы. - Томиан райдыдта. - Ардæм куы 
æрбацæйцыдтæн, уæд та иугай-дыгай цыдысты Матетæм. 
- Алæ, - Дзæрæхон йæ къух ауыгъта, - уыдон исты куы ара- 
зиккой, уæд амæйразмæ гуырдзыйы æлдар Цолохъашвилийы 
куы скодтой, уæд сарæзтаиккой. Ныр ма цы! 
- Æгонгæй, Томиан, мæнмæ дæр афтæ кæсы. Уыдон сæ маст 
афтæ ныууадзой, уый мæ нæ уырны. Фæлæ сæм кæд æцæг дæ 
зæрдæ истæмæй фехсайдта, уæд, Ребо, ды зæгъ дæ фыртæн... 
- Саукуыдз дæр мын ныртæккæ ам нæй. - Дзæрæхон ка- 
тайгæнгæ сдзырдта. - Цæйдæр скъоламæ йæ нæ арвыстой Сар- 
доитæ горæтмæ æмæ уырдæм ацыд абон райсом. 

ФЫДЫ ФÆДЗÆХСТ 
127 
- Мæнæн сæм æцæг фехсайдта мæ зæрдæ. - Томиан дзуры 
дарддæр. - Куы зæгъын, ардæм куы рацæйцыдтæн, уæд. Хепа 
рувасы сыллынджытæ фæцæйкодта Матетæм. Мате ныр ам 
цалдæр боны нæ зынд. Абон та кæцæйдæр фæзынд. Хепайы 
уæлвæд Майоры дæлæ гуырдзыйы Кеды хуыдтой ныр цасдæр. 
Уый хæрзæбонæн нæ фæзындаид. 
- Мате, дам, йæ фыдæн фæззæджы хист кæны. Уыйау фæуæд. 
Мæнгæй нæ акæнынц: кæмæн ис, уый йæ фыды фыдæн дæр 
кæндтæ кæны. Æмæ, дам, æм хъæубæстæй ничи бацыд. 
- Дæ хаццонаргъ дын бафыста Хепа? - Томиан баздæхт 
Сланонмæ. 
- Кæрдинагæй мын æй ныууагъта. Басудзæт ыл, кæй дзы 
ахаста, уый. 
- Махæн та дзы æртыккаг хай йедтæмæ нал радта. 
- Сымах дæр ын радтат хаццоны? - Сланон фæдисау. 
- Уæдæ! Нæ хъугомы гæппæл. Чъылыхдон зæхх дын куынæ 
бакомдзысты хаццоны. Уæдæ нын æй чи куыста! Нæ лæг у, æмæ 
æппыныдзух бонгай куыстытæн бахъуыд. Нæхи куыстæгтæм 
æй нал æрæвдæлд. Бæтгæ хæсыл куыстмыздмæ хæринаг фæис- 
там. Æмæ нын сæ тæккæ куыстафон æрдомдтой. Уас гæныстон 
баззайæд, цы хъаймæтты фыдаз уыд! 
- Табу хуыцауæн! - Дзæрæхон, - ныр хор æрцыд уæддæр. 
Цыппар лæджы... Бæрцæй цыппар лæджы уыд уыцы ’хсæв 
Матейы фыды фæззæджы «хисты». Майор æм бынтон æнæн- 
хъæлæджы бафтыд. Тæккæ уыцы изæр æрхæццæ Кедæй. Рагæй 
нал уыд ам. Цы ног хабæрттæ æрцыд йæ фæстæ хъæубæсты? 
Йæхи раирхæфста Матеты ’рдæм. Æндæр кæй афæрстытæ кæна. 
Стæй йын йе ’фсин цыдæртæ дзырдта. Фæстæмæ, зæгъ, йæ фыц- 
цаг уагмæ хъуамæ раива цард. Хепайы Майор уым баййæфта. 
Бетъре цæугæ акодта «хистмæ», фæлæ зивæггæнгæ ацыд. 
Æцæг у, Мате йе ’мсæр лæг у. Хæлар, хъæрмуд сты рагæй фæс- 
тæмæ. Иу бон сыл æркодта. Сæ хъаст кæрæдзийæн ракæнынц. 
Йе, фæлæ Мате йæ хъæубæсты хъуыды дæр нæ кæны. Дугъ- 
дугъ æмæ та дæлæ уыцы гуырдзымæ. Сæ зианмæ нæ цæуы хъæу- 
бæстæн, сæ цинагмæ дæр афтæ. Емынæйы цæстæй йæм кæсынц. 
Æмæ Бетърейы та йæ хъæубæстимæ цæрын фæнды. Иæ цард 
уыдонæй у. Цæмæ хъуамæ цæуа Бетъре сæ хъыджы! 

128 (7^> 
Тедеты Герас 
Стæй ацы ног цардæвæрдмæ цыдæр уæнгæлы цæстæй ра- 
каст Мате. Йæ уды удхæссæг дзы федта. Бетърейы дæр уæл- 
вæндаг нæ фæкодта. Тынг дзы нæ барухс уымæн дæр йæ зæрдæ. 
Фæлæ... Фæлæ агæппæй нæу! Æнхъæлмæ кæсын хъæуы. Уæд та 
дуг фæстæмæ йæ фыццаджы уагмæ раивта. Цы нæ вæййы. Уæд 
ма цы номыл хæрам кæна йæхимæ йæ хъæубæсты. Науæд чи- 
зоны хуыздæрмæ цæуы цард! Чи йын цы зоны. Уæд æнæхъæн 
хъæубæстæ цы кæной, Бетъре дæр уый. Стæй дæр уымæй 
уæлæмæ куыницыуал галиу митæ бакæна ацы ног цард, уæд 
Бетъре хъæцдзæн. 
Æмæ Мате та иннæрдæм ныффæрск. Цы дæ нæ уадзы! Ал- 
кæмæ дæр дзæбæх дзур æмæ цæрай дæхицæн. Сабыр сæннык, 
дам, дыууæ мады бададта, фыдуаг - иу дæр нæ. Ныффæрск æмæ 
дзы Бетъре йæхи дард ласын дæр уымæн райдыдта. Хъæубæстæ 
йæ арæх куы уыной Матеимæ, уæд зæгъдзысты: уый дæр йе 
’мдзæхдон у. Æмæ уымæ дæр се ’рфгуыты бынты кæсын рай- 
дайдзысты. 
Уый адыл уыцы изæр дæр хъуызгæ-хъуызгæ уымæн ныц- 
цыд Бетъре Матетæм. 
Бадынц цыппарæй Матейы «хъыджы» фынджы уæлхъус. 
Чысыл куы фæсыкъадзæфтæ сты, уæд фысым æрæфтыдта ны- 
хас: 
- Æз, иумæ сæмбæлдаиккам æмæ нæ хъуыддаджы фæдыл 
ауыннафæ кодтаиккам, мæ фыдæн фæззæджы хист кæнын уый 
фæдыл æрæмысыдтæн. Æндæргъуызон сæмбæлæн нын нæ 
уыд. Сæ зæрдæ истæмæ фехсайдтаид. Майоры ам æнхъæл нæ 
уыдтæн. Фæлæ, зæгъын, мæнæ нæхæдæг... 
- Мæзæрдыйæ ма нын цы æнæбары чъылыхдон гæппæлттæ 
ныууагътой, уыдон дæр та, дам, нын исынвæнд кæнынц. - Хепа 
баппæрста йæ ныхас. 
- Мæ хъустыл дæр æрцыд! - фæцырд Майор, - фосы къахæй 
ма нын цы чысыл муртæ ныууагътой, уыдон дæр, дам, хъуамæ 
айсой фæстæмæ. 
- Афтæ уын хъæуы! - Мате сыл цыма йæ къах æркъуырдта, 
ахæм хуызæнæй сдзырдта. - Куы уын дзырдтон афойнадыл. 
Ног сагъд тала бæлас, цалынмæ зæххы йæ уидæгтæ нæ фæхæ- 
цой, уæдмæ йæ æнцонæй стондзынæ. Иугæр йæ уидæгтæ фæ- 
хæцыдысты æмæ сæ фæйнæрдæм арф ауагъта, уæд дæ гал - 
æгæвдæс. Уæйыг дæр æй нал срæмудздзæн. 
- Ды дæр, Мате, - бустæгæнæгау сдзырдта Бетъре, - Цоло- 

ФЫДЫ ФÆДЗÆХСТ 
129 
хъашвили, Цолохъашвили кодтай, фæлæ ницы нытъæпæн код- 
та уый дæр. 
- Ех, - Мате ныуулæфыд, - уый бæргæ æрлæууыдаид нæ 
фарсмæ, æмæ та нæ бирæ зæххытæ афонмæ нæхи къухы бæргæ 
уыдаиккой, фæлæ йæхиуыл дæр хуыздæр бон не ’ркодта. 
- Цы ракодта? - æртæ уазæджы йæм æмхуызонæй фæрсæджы 
каст бакодтой. 
- Ацы æнæхæлафæй хъалтæ уым дæр сæзмæстой. Цыдæрид- 
дæр æм исæй æмæ згъæлæй уыд - суанг ын сæ карчы цъиуы онг 
торджы ныффыстой. 
- Уанцон нæу! 
Сæ цæстытæ тасы æрттывд фæкодтой уазджытæн. Сæхи- 
мидæг барызтысты. Тас сæ бацыд. Иугæр нæргæ Цолохъаш- 
вилимæ бавналын сæ ныфс чи бахаста, уымæн адон, Бетъретæ 
æмæ Хепатæ цы сты! Суанг дæлæ Калакæй ацырдæм, уымæн 
стыр хицæуттæй зонгæ кæм нæ уыд. Æнæхъæн Алазаны æгæ- 
рон дæлвæзтæ уый къухы уыдысты. Паддзах та цы уыд йæ цу- 
ры. Æмæ йæ раппæрстой... Ам хъазынтæй куынæуал у хъуыд- 
даг,хъазынтæй! 
- Раст зæгъыс, Мате, - Майор дæр сдзырдта, - Гуырдзыйы 
дæр сæзмæстой. Æз, уæ зæрдейæ мæ фырхъалæй æрцыдтæн 
Кедæй! Мæ дукани мын сæхгæдтой æмæ мын загътой: дæ кой, 
дæ хъæр, дам, ам куынæуал уа, афтæ. Æз дæр æмæхсæвæджы 
мæ сæр райстон. 
- Махæн дæр цыма цъæх нæ хæссы, афтæ мæм кæсы! 
- Æз дæр афтæ зæгъын, Мате! - Майор та фысымы фарс загъ- 
та, - фæлæ афойнадыл куы фæцырд уаиккам! 
- Цы ис амал? - æрхуымгъуызæй сдзырдта Хепа. Бетъре ни- 
цыуал дзуры. Хъуыдыты ацыд. Нывыл тарст не скодта Матейы 
ныхæстæм. 
- Уæдæ мæ, - хъуыддаджы фæдыл йæ фæндон дзуры Майор, 
ис, згъæлæй нæм цы ис, уыдон æхсæвыгæтты ахъуызын кæнæм 
Лекъы ’рдæм, æмæ уым цæрдзыстæм нæхицæн æдасæй. Ау, уым 
дæр афтæ хъаймæт кæм уыдзæн! Уæд бæсты сæфт æрцыд. 
- Уæй, мæ хуртæ! - æппынфæстаг нал фæллæууыд Бетъре 
дæр. - Уæзæг ныууадзын, дуар сæхгæнын дæр æнцон нæу! 
- Мæ фыды уазæгмæ мын чи цы бар дары! - æнахуыр æрт- 
тывд фæкодтой йæ цæстытæ Матейæн. - Куыддæр иуырдæм 
æрхауа, афтæ æрыздæхдзынæн æмæ дзы цæрдзынæн. Арæби! 
9* 

130 /Т^Р 
С^О^^т* Тедеты Герас 
Нæ зæрдæйы дзурæнты фестæм! - цыма йæм æгад æркаст, 
уый хуызæн йæ мидбадæны мæсты змæлд бакодта. Йæхиуыл 
схæцыд. Армытъæпæн хъамайы сæрыл æрæвæрдта. Йæхиимæ 
хылгæнæгау дзуры: - Ирæттæ не стæм? Къæппдзыхæй сæм 
кæсæм! 
- Цы нæ хъуыд бакæнын, Мате? - пыхцыл æрфгуыты бынты 
йæм хин каст бакодта Хепа. 
- Куыд цы бакæнын, гормон! Нæ тæккæ цæсты раз нын, 
цæстмæ цæст иу кæйдæр æрхаууæггаг куыдз нæ цардæй хын- 
джылæг скъæры. Хъазæнхъул дзы сарæзта. Чердæм æй ба- 
фæнды, уыцы ’рдæм нын аздахы нæ цард, не ’гъдау! Цы ма у нæ 
удæгас! Не ’рдхæрæны фыдæлтæй нын цы цард æмæ уаг баз- 
зади, уый нын ныр кæйдæр æфтыддаг хæддзу йæ зæрдæйы 
фæндонæн раив-баив кæны! Цард ивæнтæ куы хъуыдаид, уæд 
нæ фыдæлтæм иу Сардойы хуызæн лæг нал разындаид? Фæлæ 
уый мыггагæй фæстæмæ афтæ баззад æмæ йын ивæн нæ уыд. 
Нæ фыдæлтæ та йæ сæхи фыдæлтæй райстой. Цы гъдау, цы 
фарн дын баззад дæ фыдæлтæй, уый дæхи у æмæ йыл хæц. 
Хорз у, æвзæр у, уæддæр. Уыдон, мæ хуртæ, иууылдæр хуыцауы 
рафæлдисгæ хъуыддæгтæ сты. Æвналæн сæм нæй. 
- Дæумæ гæсгæ, Мате, не ’ппæт æфхæрдтыты, нæ царды 
фехæлды ахосæгтæ иунæг Сардойæ цæуынц? - Бетъре ком- 
коммæ бакаст йæ фысыммæ. 
- Æндæр знаг æз ам нæ уынын! - фæцырд Мате, - мæнæн мæ 
прындзы хуызæн мæнæу уый аласта. Хепайæн йе скъæтæй йæ 
фос уый раскъæрдта. - Мате Хепамæ бакаст. - Раст зæгъ, афтæ 
нæ уыд, Хепа? 
- Уас ын мæ иунæг уды цæнгты тæригъæд баззайæд! - Хепа 
йæ мидбадæны мæстызмæлд бакодта. 
- Афтæ Майорæн дæр, - знæтæй дзуры дарддæр фысым. - 
Афтæ дæуæн дæхицæн дæр, - фæстаг хатт Бетърейæн йæхимæ 
баздæхт. 
Бетъре ныхъхъус. Ницыуал дзуры. Хъуыдыты ацыд. Æппын- 
фæстаг сдзырдта. 
- Хорз, Мате, фод дæ дзырд. Цы нæ фæнды, уый бакæнæм 
Сардойæн. Иунæг лæг, цас æй хъæуы. Фæлæ стæй уый фæстæ 
нывыл ацæудзæн нæ царды хъуыддаг? Нæ зæххытæ, нæ фæл- 
лæйттæ нæм раздæхдзысты фæстæмæ? Нæ, ацы хорз хъус- 
джытæ! Мæнмæ мæ талынг зонд афтæ дзуры, цыма Сардо 

ФЫДЫ ФÆДЗÆХСТ 
131 
иунæг нæ уыдзæн. Стæй адæм, адæм, Мате!.. Адæм бамбæрстой 
рæстдзинад. Дæхæдæг куы радзырдтай чысыл раздæр Цолохъ- 
ашвилийы хабар. Цы ми йын бакодтой, уый. Æмæ мах Цолохъ- 
ашвилийы цур цы стæм! Арс æмæ мæлдзыг. 
Ныхъхъус, ныммыр ис Мате. Аныгъуылд хъуыдыты. Ныхъ- 
хъус сты Хепа æмæ Майор дæр. Æрæджыйау та фысым сдзырдта: 
- Ай дæр, - Хепамæ бакаст. Цыма йæ маст ууыл калдта, уый 
хуызæн, - фыдæлтæй фæстæмæ туджджынтæ кæимæ уыд, уы- 
донимæ дæр лымæнтæ кæны! 
Хепа йæхимидæг фестъæлфыд. Йæ рагон риссагдæр хæрвæ- 
вæрд хъæдгом ын бацагайдта, уазал дон ацыд йе уæнгты мæс- 
ты лæгæн. Хъуынджын æрфгуыты бынты фæлмнорст цæс- 
тытæй æрхуым каст бакодта Матейы ’рдæм. Йæхæдæг æй нæ 
зоны! Ай та ма йын æй ноджы йæ цæсты цы тъыссы судзинау. 
Цардцæрæнбонты уæхстау ныццæхгæрмæ Хепайы зæрдæйы, 
йæ сæры магъзы ацы æнамонды хабар. Æмæ йæ фердæхын, 
фæзилын ничердæм уадзы. Цас хæцы йæхимæ сусæгæй-æр- 
гомæй. Стыр къæйдур куы ныффæлдахид уыцы æвирхъау ма- 
стыл. Айфыццаг сын сæ лæппуйы йæ куыстагмæ дæр фыддæр 
уымæн ракодта Хепа. Ныртæккæ йын мæнæ Мате дæр уымæн 
куы бауайдзæф кодта. Йæхицæн-иу тыхмитæ кодта Хепа. Æмæ 
сæм-иу дзургæ дæр скодта. Кæд... кæд... æрсæдтид зæрдæ. 
Фæлæ дзæгъæлы. Дардæй дæр-иу сæ искæй куы ауыдта Сар- 
дойы байзæддагæй, уæд-иу ын цыма исчи йæ зæрдæйы кард 
ныццавта, афтæ-иу фæцис. 
Бады Хепа æрхуымæй Матейы фынгыл. Бады æмæ алыгъуы- 
зон уæззау, æвиллон хъуыдытæ сæры сыстадысты. Мæнæ 
йæ цæсты раз слæууыдысты йæ фыдæлты царды нывтæ. Фи- 
дыцджын, уæздан лæппу хуыдтой Хепайæн йæ фыды фыды, 
кафынмæ æмæ зарынмæ - номхæссæн. Мæнæ йæ сæркъуырд гу- 
ыр... Цæстытæ дзагъырæй баззадысты. Цыма лæгъстæ кæнынц 
Хепайæн. «Ма мын ныууадз мæ туг!..»Хепа уæд гуырд дæр нæма 
уыд. Цы сын зоны. Фæлæ йын сæ афтæтæ радзырдтой æмæ нал 
ферох сты зæрдæйæ. 
Фæлæ Хепа йæ тугисыны фæндагыл ныллæууыдаид, уый 
йæм зын каст. Йæхиуыл дæр дзы хуыздæр бон нæ акодтаид, 
уæд. Даргъ мыггаг у Куыдзæджы мыггаг. Иунæг Хепа ма баз- 
зад Хепайы мыггагæй. Йæ ном дæр ын уымæн афтæ схуыд- 
той. Ома, зæгъ, æнæхъæн мыггаджы быныл зайыс, æмæ йын 

132 
Тедеты Герас 
йæ ном хæсс, Хепа... Йемæ нæ фæндыд Хепайы, йæ мыггаг мыг- 
гагскъуыд фæуыдаид, уый. Тугисын æй нæ фæнды. Уæгъд 
æй нæ уадзы йæ фыдыфыды фæлгонц. Фыныгъдауæй-иу æм 
æрбацыд. Тугæрхæмттæй, ссæст, тæригъæддаггъуызæй-иу йæ 
разы æрлæууыд. Уайдзæф ын-иу кодта: «Гормон фæуай, Хепайы 
мыггагæй ма дзы ды баззадтæ! Цæмæннæ мын ныхсыс мæ 
тугтæ. Мæ мæгуыр уд бафæллад зындоны. Афтæ тугæйдзæгтæй 
мæ нæ уадзынц дзæнæтмæ! Мæ зæйц, мæ фæдон куы дæ, ссыгъ- 
дæг мын кæн мæ цæсгом, курын дæ!..» 
Уымæн не ’ркуымдта йæ зæрдæ сæттын дæр, Сандойы бай- 
заддагмæ дзæбæх дзурынмæ. 
Цалынмæ Сандо хæсты нæ фесæфт, уæдмæ аивæй йæ фæ- 
дыл бирæ фæзылд. Фæлæ аккаг фадат никуы фæцис Хепайæн. 
Уый фæстæ та йын йæ зæйцмæ йæ хъус дардта. Никуы фæхæст 
ис, уæддæр фадат сахатыл йæ хæрам зæрдæйы маст суадзы- 
нæн. Куы зæгъын, æргом ныллæууыдаид йæ тугисыны фæнда- 
гыл, уый йæ нæ фæндыд. Аивæй сæ баййафынмæ агуырдта. 
Ныр цал азы рацыд, уæдæй ардæм! Адæмæй рох дæр фæцис, 
Хепатæ æмæ Куыдзæгтæ туджджынтæ кæй сты, уый. Хепа су- 
сæгæй йæ туг райсид. Адæмæн комкоммæ сæ зæрдæ нæ фехса- 
ид. Æндæр истæй æфсон æй фæкæнниккой мард. Хепайæн та 
йæ цæрæнбонты хæрам ссæуид. Амæй хуыздæр хос нæй. Куы 
зæгъын, кæддæрау карды фындз æмæ æхсарæй кæнгæ нæу 
хъуыддаг. Тынг раивта дуг... Куыдзæгты бар дæр æй чи ныуу- 
адзит уæд Хепайы! Сымбыры хай йæ фæкæниккой уадидæгæн. 
Цал æмæ цал хаты ныллæуыд Хепа ахæм хъуыдыйыл. Стæй 
та-иу фæсаст йæ маст. Уæд та-иу æм бынтон æндæр хъуыдытæ 
сæвзæрд: ныфтыд адæмы зæрдæйæ, ферох! Цы ма йæ ног кæ- 
нон! 
Гъе, фæлæ та йын æй мæнæ Мате йæхи фынгыл бафидис 
кодта. Дæ туджджыны, дам, дæ куыстмæ ракодтай... 
- Кæм ма ис ирон лæг! - æрбайхъуыст та Матейы ныхас 
Хепамæ. Цыма уæдæй нырмæ йæ хъустæ æхгæд уыдысты Хепа- 
йæн, - кæм ма ис ирон æхсар! Кæд уагъта ирон лæг йæ маст, йе 
’фхæрд! Уæдæ мæнæ Хепатæ сæ лæджы мард куыд ныббыхстой 
Куыдзæгтæн, уый кæцы ирон лæг ныббыхстаид! Йæ фыдыфы- 
ды йын кусарты æргæвст ныккодтой, ай та сын сæ лæппуйы йæ 
куыстагмæ ракодта. Æмæ йын йæ цæхджын хойраг бахæрын 
кодта. Иратаманы ма ахæм диссаг æрцыд! Уый дын йæ фы дæлты 

ФЫДЫ ФÆДЗÆХСТ 
133 
æгъдау! Æмæ нæм æгъдау кæй нал ис, алыгъуызон хæддзу адæм 
не ’ккой дæр уымæн сбадтысты. Раздæр, мæ хуртæ, хицауад нæ 
уыд. Закъон дæр - афтаэ. Уæд уыдис хуыцауæй рауадзгæ æгъдау 
æмæ фæтк. Уыдонæй уыд нæ цард. Бахастаид ма исчи йæ ныфс 
уыцы æгъдау æмæ фæткы сæрты ахизын! Алкæмæн дæр иуми- 
аг уыдысты уыцы æгъдау æмæ фæтк. Алкæй дæр æмхуызон 
хъуыдысты. Ныр та! Иугай лæгтæ... Сардойы æфтыдтаджы хуы- 
зæттæ!.. Уыдон слæууыдысты адæмы сæргъ, уыдон цы зæгъой, 
уый цæуы. Æгъдау æмæ фæтк цы сты уый цур! Ныр та, дам, 
цавæрдæр артел æй хонынц, уый аразынвæнд кæны. 
- Багъæц-ма, дæ хуыцауы тыххæй, - цымыдис æрттывд фæ- 
кодтой йæ цæстытæ Хепайæн. - Цы у, цы уыцы артел та? Куыд 
уыдзæн, цъиутау æй куы уасынц, уæд? 
- Айфыццаг, дам сын æмбырд куы уыд, уæд, дам, ын раха- 
стой фæндон, - йæ фарс загъта Бетъре дæр Хепайæн. 
- Куыд уыдзæн, куыд æмæ, - æмбарын кæны Мате, - хæргæ 
дæр иумæ, кусгæ дæр - иумæ, цæргæ дæр иумæ. Хисæрмагонд 
исæй дын гæды дæр нæ ныууадздзысты. 
- Афтæ уыдзæн, дæ хуыцауы тыххæй? - фæдисау Бетъре. 
- Карчы цъиутæ дæр, дам, иумæ кæнынц. 
- Мате, - знæт фысымы Майор фæурæдта, - хицауад у, æви 
цавæр гуыбынниз у, уымæн мах ницыуал кæндзыстæм. Фæлæ 
афойнадыл æвыдæй нæхи айсæм. 
- Хуыздæр хос нын нæй! - фæцырд та Мате, - Нæ хортæ æфс- 
найыныл фæтындзæм æмæ ахизæм фæсхохмæ. Науæд ма нын 
цы чысыл фосы муртæ баззад, уыдон та нын ныр байсдзысты 
сæ артелæн. Хепа, æнцон дын уыд, де скъæтæй дын дæ фос куы 
раскъæрдтой, уæд? Æмæ ма дын Лекъы æфцæгыл мæ фосимæ 
цы фос ис, уыдон дæр дын байсой, уый дæ фæнды? Æви афтæ 
æнхъæлыс, фæсхох дын сты æмæдын сæ адонæй ничи зоны! 
- Уæй, тагъд ма скæнæм! - Бетърейы уæддæр нæ фæнды. - 
Банхъæлмæ уал кæсæм. Цы æрхæсдзæн уыцы артел та? Чизоны 
мах пайдайæн разила хъуыддаг! Цæмæй йæ зонут! Кæд нын нæ 
зæххытæ нал раздахой, уæддæр чизоны уыцы ног цыдæр, артел 
кæй хонынц, уый дзæбæх исты уа! 
- Цы, уый зоныс, Бетъре! - ныр æм æргом феххæлыд Мате. - 
Ма мæ сдзурын кæн! Афтæ æнхъæлыс дæ гæми рувасы митæ 
дын ничи хаты. Сæ быны бабырыдтæ...Дæлæ дын уыцыфарс дæ 
каистæм цы æртиссæдз фысы ис æмбæхст, уыдон дæр та сын 

134 
Тедеты Герас 
баскъæр дæ галтау дæхи къахæй! Уый дæхи хъуыддаг у... - Ма- 
те Бетърейæн йе ’мбæхст фысты кой барæй скодта. Ома, зæгъ, 
афтæ ма зæгъ - мах дын сæ нæ зонæм. - Фæлæ махмæ уæлдайаг 
фæллой нал ис. Æмæ тасмæ дымыстъæр митæ та лæгау-лæгыл 
нæ фидауынц. Уадз, æмæ дæ æрцауындзæт, уæддæр лæгæй баз- 
зай. Æгаддзинад ма ’рхæсс дæ сæрмæ. 
Бетърейæн Мате йе ’ртиссæдз фысы кой куы скодта, уæд 
фестъæлфыд. Уый афтæ æнхъæлдта, уыцы фысты йын æцæг 
ничи зоны. Ныр æй куы банымудза, уæд... Фесæфт уæд йе 
’ууæнк Сардойы раз, йæ хъæубæсты раз Бетърейæн. Чи йæ зо- 
ны, кæд ын фæсхох йæ лекъаг зонгæмæ цы æхсæз хъуджы ис, 
уыдон дæр зоны ацы мæрдкъах, хуыцау уæ фæдзæхст! Цæмæй 
йæ Мате ма банымудза, уый тыххæй йын раздæхт йæхимæ: 
- Æмæ куыд æнхъæлыс, дæуæн дæ фырт фæсхох дæ фосы 
дзугты фæдыл кæй цæуы дæ лекъаг зонгæимæ æмæ ам та афтæ 
куы дзурыс, мæ фырт ахуыры лæуд у, зæгъгæ, уыдон дын ни- 
чи зоны дæхи йедтæмæ! Дæхи кæлæхы галау куы ауыгътай: 
фосæй мæм ницы ис, уæд æцæг афтæ дæ? 
- Омæ дæ цæрæнбон бирæ! - Мате фæсабыр. - Мæнмæ дæр ис, 
Майормæ дæр ис, дæумæ дæр ис, алкæмæ дæр нæ цыдæр муртæ 
ис æмбæхст. Æмæ сæ уый тыххæй ныр кæрæдзи фыдæнæн хур- 
мæ ракалæм! Кæрæдзи бамбарæм, гормæттæ, абондæргъы мæ 
дзæнгæдацагъд уымæн у! Ацы æнæбары фынг дæр уымæн 
скодтон. Иууылдæр ныл иу бон ис æмæ кæрæдзи бамбарæм. 
Æмвæнд зонд къæдзæхы дæр халы. Усай, цы фæдæ, цы? - Мате 
æфсинмæ адзырдта. 
Хуыснæгон дуарæй æрбауад. 
- Исты нын хъарм хæринаг фен. - Сыкъайы арахъхъ æркодта 
Мате, - ныхæстыл фестæм æмæ нæ хæринæгтæ ныууазал сты. 
* * * 
Рухæны мæй... Фæлæ тæвд у. Сусæны мæйы дæр нæ вæййы 
афтæ тæвд Къахеты. Дзæвгар рæстæджы дæргъы хурвæлтæр 
ахаста. Арвæй æртах нал æрхаудта. Зæхх хуыскъæскъуыдтæ 
ныццис, байсыст, ныггыццыл Апен дæр. Изæрыгæтты ма чы- 
сылтæ æрбайхъуысы йæ уынæр. 
Сывылдзджыны цæрджытæ сæ фæззыгон куыстытæ кæ- 
нынц. Чи най кæны, чи нартхор сæтты. Тугыл аскъуыд ацы аз 

ФЫДЫ ФÆДЗÆХСТ 
135 
нартхор. Уæлдайдæр та, Тæрсджыны æрнæгкъахæнты гæппæл- 
тæ кæмæн ис, уыдонæн. Зæрæстон зæхх... дыгай, æртыгай 
æфсиртæ ныззæбул сты нартхоры хъæдмæцъис зæнгыл. Раст 
æрмæрины дæргъæнтæ. Чи нартхор æвзарæн зиутæ кæны 
мæйрухс æхсæвты, чи цы куыст кæны, чи цы. 
Хъæлдзæг сты адæм. Райы сæ зæрдæ сæ бæркадджынхорæр- 
цыдæй. 
Хур бæндæнбæрц суад арвы скæсæн фахсыл. Сывылдзджы- 
ны хъæуы астæу, фæзмæ æввахс скъолайы дзæнгæрæг ныц- 
цагътой. Фæндзæм къласы ахуыргæнинæгтæ иннæтæй раздæр 
бакалдысты къласмæ. Алчи сæ йæ бынаты абадтис. Æмæ 
æнæрхъæцæй æнхъæлмæ кæсынц, ног ахуыргæнæг сæм кæд æр- 
бацæудзæн. Уæвгæ, ног нæу, рагæй кусы ам. Ацы скъола дæр, дам, 
уый сарæзта. Фæлæ сæ нырмæ нæ ахуыр кодта фæндзæм къла- 
сы. Абон сæм фыццаг хатт æрбацæудзæн. Стыр лæг æй хонынц. 
Мæнæ сын истори чи амоны, уымæй дæр, дам, ахуырдæр у. Сау- 
джын, дам, у... Æмæ циу сауджын?.. Цы хуызæн вæййы? Уæлæ, 
дам, ыл Парсайы боцъотæй дæр даргъдæр боцъотæ вæййы. 
Афтæ хъуыды кодтой сывæллæттæ. Фæлæ уынгæ никуы 
фæкодтой сауджын. Æнцад бадынц, æмæ сæ цæстытæ дуармæ 
ныццавтой. Кæд æрбахиздзæн сауджын! 
Æппынфæстаг æрбахызт ахуыргæнæг дуарæй. Рæстæмбис- 
кар лæг. Сау сгæллад костюм. Йæ урс хæдоны риуыл цыдæр, 
галæвзаджы хуызæн, хæцъилы гæппæл æрзæбул. Цыма уый та 
цæмæн у? Ног итувæрд халат. Сæрыл, уæртæ къæмисæнты æмæ 
фæскъæбутты йедтæмæ иу хъуыны ’рду дæр нæй. 
Ахуыргæнинæгтæ хорзау нал фесты. Сыстадысты. Аивæй 
кæрæдзимæ бакæстытæ кодтой: «ай у сауджын!..» Сæ уæхсчы- 
тæ ницызонæджы ’лхъывд фæкæнынц хæрдмæ. Сауджыныл, 
дам, къæхтыбынмæ къаба куы вæййы! Йæ риуыл та, дам, дзуар 
вæййы. 
Сбадын кодта ахуыргæнæг сывæллæтты. Номхыгъд фæрсы. 
Сындæггай. Кæй ном сфæрсы, уымæ та лыстæг ныккæсы. Базо- 
на сæ. Бахъуыды сæ кæна, чи сæ кæцы у. 
Уарзеты сфарста. Йæ уæлвæд - Муккайы. Ахуыргæнæг фæ- 
лæууыд, Цыдæр фæхатыд. Кæсæн цæстытæ йæ даргъгомау 
фындзы хъæлыл дæлоз фæбырын кодта. Ныккаст дыууæ сы- 
вæллонмæ. 
- Хо æмæ æфсымæр, нæ? 

136 
Тедеты Герас 
Ахуыргæнинæгтæ ныппырыччытæ кодтой. Ныфсæрм сты 
Уарзет æмæ Мукка дæр. 
- Нæ... мæнæн мæ хо уæртæ уый у. - Альдамæ къуыммæ амо- 
ны Мукка. 
- Уæдæ цы хæстæг стут кæрæдзийæн? 
- Ницы бавæййаг мын у Уарзет... Мах цур цæры. Иумæ фæ- 
ахуыр кæнæм нæ уроктæ... 
Ахуыргæнæг ницыуал сдзырдта. Сæр ницызонæджы æн- 
къуыст бакодта. Цæрмæстыгъд бакодтой кæрæдзи. Мæнгæй нæ 
акæнынц, хуызæнæй хуызæнмæ, дам, лæг амардæуыд. Дарддæр 
акодта ахуыргæнæг йæ номхыгъды фарст. 
Стыр цымыдисæй фехъуыстой ахуыргæнинæгтæ сæ ног 
ахуыргæнæгмæ æгас урочы дæргъы. Тынг стыр ахуыр лæг сæм 
фæкаст. Урокы фæстæ, хæдзармæ куы рацыдысты, уæд кæ- 
рæдзийæн разыбар нал лæвæрдтой Уарзет æмæ Садулитæ. 
- Афтæ куы дзырдтой, сауджын, дам, у. 
- Уый кæддæр уыд сауджын. Ныр сауджынæй нал кусы, - 
Мукка йæ кæмæйдæр фехъуыста. 
- Цæй нæуæг хæлаф ыл уыд! 
- Йæ сæрак дзабыртæ æрттывтытæ калдтой. - Садул йæхи 
рыгамæхст дзабыртæм æркаст. 
- Æппындæр уымæй ахуырдæр нæ уыдзæн! 
- Бæстыл цыдæриддæр ис - иууылдæр сæ зондзæн! 
- Зæххы бын цытæ цæуы, уыдон дæр зондзæн? 
- Гъо, нæ зондзæн! Æндæра хур цæмæн аныгуылы, уый нæ 
зондзæн! 
- Уый Къостайæ дæр фылдæр ахуыр у! 
- Хетæгкаты Къостайæ? Нæу. 
-У 
-Нæу. 
-У. 
- Садул, дæ фыд хæдзары ис? - Фæзы цур Мате сывæллæтты 
æрурæдта. 
Хъуыддаггъуыз бакаст ын ис. Цæуылдæр тыхсы. Йæ хортæ 
най кæныныл тыхсы. Афтæ бадзырдтой айфыццаг. Майор знон 
афардæг Лекъы æфцæгмæ, сымах дæр, дам, рацыт мæ фæстæ. 
Æмæ тындзы Мате. Гуырдзиаг кусджыты баххуырста. Чи сæ 
куыристæ ласы æфтауцдонмæ, чи най æфтауы. Иу найдар ма йæ 
хъæуы, иу найскъæрæг. Кæмæндæрты загъта. 

ФЫДЫ ФÆДЗÆХСТ 
137 
- Баба æмæ нана Уыцыфарсмæ ацыдысты, - лæджы фарстмæ 
сывæллон фæцырд. 
Уый дын гъе! Йæхимидæг бакатай кодта Мате. Цы ма кæна 
ныр! Багъæц-ма, багъæц! Цыдæр фæхъуыды кодта. Кæдæм, дам, 
ацыдис? Уыцыфарсмæ, дам, ацыдысты!.. йæ каистæм, нæ! Йе 
’мбæхст фыстæн исты хъуамæ схос кæна Бетъре. Сыджыт дæ 
бахæра, цы дзых дæ! Цæмæн ын сæ дзырдтон! Уадз æмæ æн- 
хъæлдтаид: ничи йын сæ зоны. Æмæ йын сæ байстаиккой. Кæсыс, 
махтæ йын сæ зонæм, уый куы базыдта, уæд йæ быны дон бацыд. 
Æй, бынтыбырæг æмæ дымыстъæр! Багъæц, кæд ды кæуылты 
кафыс, уымыты дын атула, уæд ам лæппу ма уæд! Ех, дæдтæй! 
Мате йæ тымбыл къухтыл дæндагæй фæхæцæгау кодта. Дæ 
амонд басудзæд... Йæ фосæй иу уæрыччы хъус дæр нæ фæхъуаг, 
афтæмæй сæ Лечъы æфцæгыл дары. Се ’фтиаг, сæ къуымбил, сæ 
цыхт сын хохыл Дагъыстаны амидæг кæны Мате. А-зæххытæ сæ 
хъуыры аирвæзæд... Цæстфæливынæн ма дзы дыууæ хъуджы 
ныууагъта хæдзары. Æппæт уыдæттæ Бетъре, Хепа æмæ Майоры 
йедтæмæ ничи зоны... Æнæуый дæр ын Мате йæ сусæг фæндтæ 
арæх фæдзуры Бетърейæн. Ацы æнæхайыры хицауады тыххæй 
дæр ын йæ хъуыдытæ куыннæ фæзæгъы. Æвзаг бахæсдзæн æмæ 
æмбойны царæфтыд фæуыдзæн Матейы сæр. 
Мате фæзы бæстыастæу, дурдзæджындзау, лæугæйæ баззад. 
Сывæллæттæ кæд аивгъуыдтой! Хъуыдыты ацыд. Кусæгагурæг 
кæй рацыд хæдзарæй, уый дæр дзы айрох. Æппынфæстаг æй 
фæхъуыды кодта. Цом-ма Уарданмæ бауайон, загъта йæхицæн 
æмæ цырдгомау фæцæуæг. Фæлтау ын æвдывæр бонмызд ныб- 
бæттдзæн. Лæгъстæ дæр ма йын нæ бакæнид Уардан æвдывæр 
бонмыздыл! Амæйразмæ-иу æм йæхæдæг куы цыд куыстагур 
Уардан. 
Мате Уарданы сæ кæрты галтæ ифтындзгæ баййæфта. Иу гал 
дзы йæхи у. Фæлæ йын иннæ гал та кæй у, дæмæрстæн! 
- Байрай, Уардан æмæ дæ абоны хорзæх уæд. 
- Дæ арфæ бирæ уæд, Мате! - Уардан дыккаг галы дæлхъуыр- 
бос тæбынгы угардмæ цæстæлхынцъ ныккодта. 
- Кæцы дзы у, кæ, дæхи гал? 
- Мæнæ цыбырсы. - Уардан йæ галы фæтæн уоны йæ армы- 
тъæпæнæй рæвдаугæ æрлæгъзытæ кодта. Буц у йæ галæй 
Уардан. Йæ цард уымæй у. - Иннæ гал дæлæ мæ цæдæмбалæй 
раскъæрдтон. 

^^ 
Тедеты Герас 
- Уардан, хъуыддаджы фæдыл дæм æрбацыдтæн, - Мате 
йын фæлыг кодта йæ ныхас. - Кусджытæ мын ис. Æмæ ма мæ иу 
хъæуы, найдарæн. Ацараз ма мын мæ къух æмæ дын фæлтау дæ 
бонмызд æвдæвæрæй бафиддзынæн, афтæ тыхст дæн. 
«Фурд, дам, суадонмæ адгурмæ бацыдис!» - ферттывта Уар- 
даны сæры. Æргом та загъта: 
- Къух ацаразын хорз у, Мате, бæргæ! Фæлæ... мæнæ, зæгъын, 
мæ куыристæй иу-цъус хъуамæ развæлгъау анай кæнон. Æххор- 
мæгтæ стæм æмæ... 
Цыма йын исчи ведрайы дзаг цъымара дон йæ цæсгомыл 
басæххæтт кодта, афтæ фæцис Мате. Уый æнхъæл кæцæй уыд, 
æмæ йæм Мате йæхæдæг æрбацæудзæн Уарданмæ лæгъстæмæ, 
уымæй дæр æвдывæр бонмыздмæ æмæ йæ афтæ куыдзы хъуы- 
ды не ’ркæндзæн! Сыдæймард, бафсæстай де ’ххормаг гуыбын! 
Тæвд боны галау-иу де ’взаг куы æрæппæрстай æмæ йæм-иу 
дæхæдæг куы цыдтæ лæгъстæмæ: «Мате, ницы куыст дæм ис?». 
Ныр мын галы хицау бацис... Кæй сæр ма йæ хъæуы. Багъæц, 
сыстбæрзæй! Дæ зæрдыл бадар абоны маст. Кæд та дæ Мате дæ 
фыццаг гаччы не сбадын кæна, уæд ын йæ мад кæй радта, уый 
туг фестæд!.. 
Мæстылгъæдæй раздæхт уыцы бон Мате. Бонсауизæрмæ 
йæхæдæг фæбадти дургуыбын чъеурийыл æмæ скъæрдта йæ- 
хæдæг наййæгты. Нывыл фæллад нæ бацис! Ноджы тынгдæр 
смæсты йæ мидхъуыдыйы Уарданмæ. Фæлæ йын иу бон кæм 
фæуыдаиккой æфснайд йæ хортæ Матейæн. Дыккаг бон йæ кус- 
джытæй дæр бирæтæ нал рацыд. Ноджы йæ тынгдæр бахъуыд 
кусæгдых. Хъуамæ та бацæуа Уарданмæ. Хуыздæр хос ын нæй. 
Ныр æй кæд нал рарвитид æгады æрвыстæй фæстæмæ Уардан. 
Хорзау нал фæцис Мате. Æнæнхъæлæджы æвирхъау хабар 
баййæфта Уарданты кæрты. Уардан æмæ йæ бинойнаг тымбыл- 
къухтæй сæ сæртæ хойынц. Æрдиаг кæнынц. Сæ тæригъæдæй 
бæстæ скъуыдтæ кæны. Сæ гал сæ разы дæргъæй лæууы. Цæс- 
тытæ дзагъырæй баззадысты. Ныттыппыр. Уæларвмæ фæцыд 
гуыбын. Ныггуыппæввонг у. 
- Куыд хурмæ ма цæудзыстæм! - марой кæны Уардан. - Нæ 
цард уымæй уыд. Мæ мæгуыр хæдзары астæуккаг цæджындз. 
0, мæнæ æмбойны куыд фесæфтæн! 
- Нæ, фæлæ йæм афтæ æваст цы рауадаид, цы? - Мате стуры 
мардмæ хæстæгдæр бацыд. Йæхи нынкъард кодта. Цыма йыл 
тынг мæт кæны. 

ФЫДЫ ФÆДЗÆХСТ 
^л 
- Дысон, уаг куы ныууагътон, - кæуынвæллад хъæлæсæй 
дзуры Уардан, - уæд æй дæлæ хæйрæджыты адагмæ ныздæх- 
тон. Зæгъын иу-гыццыл рахиза. Æхсæвы йæ дзæбæхæй сыс- 
къæрдтон. Райсом сæумæйæ сыстадтæн, зæгъын, ма мæ найæф- 
тыдæй цы аззад, уый æххæст фæуон. Рахызтæн галмæ æмæ йæ 
афтæмæй раййæфтон. 0, ме ’намонд сæр! 
- Æвæццæгæн хъæстæ кæрдæг ахордта... 
- Уас ыл мæ мæгуыр хæдзары тæригъæд ныккæлæд, кæд 
утæппæт хъомы цур мæ иунæг галмæ кæцæй хаудта! 
- Ауалдзæджы мæнæн дæр иу фыццаг зæддаг дыгæрдыг 
афтæ фæцис, - æппындæр ницы амард Матейæ. Барæй дзуры. - 
Раст хъæбулы хуызæн уыд, хъæбулы. Ус æй æрмахуыр скодта. 
Къæсæрæй-иу æрбакæс-æрбакæс кодта кæрдзынæнхъæл. Нæ 
маст ыл аскъуыд. 
- Омæ ма мын æндæр куы уаид, Мате, - Уардан ноджы маст 
кæны, - уæд... Фæлæ ныр мæ цæдæмбалæн йæ галгуысты ных- 
мæ кæд мæхæдæг бакусон, æндæр ын цы дудгæбон хъуамæ 
бакæнон! 
- Цæй, ницы кæны,Уардан! - зæрдæфæлæууæн ныхæстæм 
раздæхт Мате. - Цы дæ фæнды! Хуыцауы бон бирæ у. - Дæхи ма 
ауадз, уый чи ссардта, уый та ноджыдæр ссардзæн... - Матейы 
йæ фæстаг ныхæстæй фæндыд зæгъын: «Ды сæрæн лæг дæ, Уар- 
дан! Ссардзынæ та!..» Барæй дзы раппæлыд. Зæрдæлхæнынæн. 
Матейы хин йæ нысаныл сæмбæлд. Фæфæлмæндæр Уарда- 
нæн йæ зæрдæ. 
- Исты дæ хъуыд, Мате? Цæмæ æрбацыдтæ? 
Мате Уарданы уисбыд кауæмбондыл банцой кодта. Тыхæф- 
сæрмытæгæнгæ сдзырдта: 
- 0, фæлæ дæм мæ цæсгом нал бахъæцыд... Иугæр афтæ, 
уæд... Кусæг мæ хъуыд æмæ... - Æниу Мате ницызæгъгæйæ цæу- 
гæ дæр барæй фæцæй кодта. Зыдта: Уардан æй æнæафæрсгæ 
нæ фæуыдзæн йе ’рбацыды сæрæй. Æмæ куы базона Уардан, ай 
хъуыддаджы фæдыл æрбацыд, фæлæ ницыуал загъта, уæд та 
дзы бузныг фæуыдзæн Уардан. Мæ зианыл, дам, мын уый дæр 
маст кæны. 
- Æмæ рацæудзынæн, Мате! - фæлмаст хъæлæсæй сдзырдта 
Уардан. - Уæддæр мын гал нал ис æмæ ма цæмæй най кæнын! 
- Уæдæ-иу рацу. Æз дæм хæдзары æнхъæлмæ кæсдзынæн. 
Фæцæуæг Мате. Хъуыдытæ кæны йæхицæн. Нæ, фæлæ, къæс- 

?ж, 
Тедеты Герас 
сафæлдæхт куыд фæдæ знонæй ардæм! Сымахæн куы ницы уа, 
ихсыд æмæ гæвзыкк куы уат, уæд хуыздæр къух дæттут мæнæн! 
Уæд адæм стут...Æрмахуыр фысау къухылтухгæ... Науæд пыс 
æфсирау уæ сæр бæрзæндты хæссут. 
Нæ фæлæ афтæ æвиппайды куыд фæтæппæлæг, куы, нæрай- 
гонд дзы фæуа йæ хицау! Цавæр марг хос уыд!.. Ныхысæрыйас 
йедтæмæ йын дзы куынæ радта Мате... Йæ хъуырæй дæр куынæ- 
ма ныххызт... Нæ, афтæ тагъд фæмардæнхъæл ын нæ уыд... 
Уый йедтæмæ йæм абон райсом нал æрбацыдаид кусæгагурæг 
Мате. Уæд та йæ цæсгомыл исты фæзынд Матейæн æмæ йæ 
фæфиппайдта Уардан, уæд!.. Æниу ыл зынгæ дæр цы хъуамæ 
ракæна! Стур уыд æмæ æндæр цы? Уый йыл Уардан кодта 
иронвæндæгтæ, æндæра Мате æргæвдгæ дæр дзæбæх акæны 
ахæмты, стуры фыд йæ зæрдыл куы æрбалæууы, уæд. 
Уыцы бон изæрмæ Матейы кусджытæн цы бантыст, уый най 
кодтой. Зиуызмæлд кодтой. Цырд сæ кодта сæ фысым. Дис код- 
той сæхимидæг. Цæмæн тындзы Мате йæ хортæ æфснайыныл. 
Абон ын Агуыбе дæр кусы Матейæн. Барæй йын рацыд. Сау- 
куыдз горæтмæ куы цыд йæ ахуырмæ, уæд æй ныффæдзæхста. 
Фæскомцæдисонтæй, дам, искæмæнты зæгъ, уæхи, дам, хæстæг- 
дæр дарут ацы хъæзныджытæм. Кæд, зæгъ, искæуылты базо- 
никкат, сæ фæндтæ, сæ хъуыддæгтæ, сæ хъуы дытæ. Уыдон, зæгъ, 
мацы фыдбылызы къахыл ныллæууой, уый гæнæн, зæгъ, нæй. 
Саукуыдзы бæсты фæскомцæдисонты сæргълæууæгæй кæй 
сæвæрдтой, - Асæх, уый йæхæдæг дæр Хепайæн кусы абон. 
Æмæ йæ хъус дары лæмбынæг Агуыбе абондæргъы кусгæ- 
кусын. Чи цы аразы, чи цы дзуры. Абон райсом уал фæсаходæн 
Мате Уарданы хъусты цыдæр бацагъта. Уардан, мæгуыр, йæ 
иунæг галы марды фæдыл сагъæсгъуыз уыд. Мате йæм æввахс 
йæхи баласта. Хъæдын фиййагæй кæри хæрдмæ сæппæрста 
æмæ йын афтæ зæгъы: 
- Дæхимæ цы ныхъхъуыстай, Уардан, дæ галы мардыл? Уæд- 
дæр дын æй байстаиккой... 
- Чи мын æй байстаид? - æнахуыр æвиллон æрттывд фæ- 
кодтой Уарданы цæстытæ. 
- Мæнæ сæ артелæн... 
- Уыдон иугай галтæ нæ исынц... 
- Куыд дын амардтæн, Уардан! - Мате йæм хæстæгдæр балæу- 
уыд. Цыма йын йæ цардыл тынг маст кæны, ахæм хуыз æвдисы. - 
Цытæ дæ уырны, цытæ! Иу гал нæ, фæлæ дын дæ хæдзары гæды 

ФЫДЫ ФÆДЗÆХСТ 
^л 
дæр нал ныууадздзысты, гæды! Ды сæрæн кусæг лæппу дæ... Иу 
гал æмæ дын иу бонгæнд куы ныууадзиккой, уæд рындзы цъуппыл 
дæр фæдарис дæ бинонты... Фæлæ дын сæ чи уадзы! Мæ хъустыл 
æрцыд, хæдзæрттæ, кæртытæ дæр, дам, хъуамæ айсой. 
- Цытæ дзурыс! - бадиссæгтæ кодта Уардан. - Уый гæнæн 
нæй. Æмæ стæй цæргæ та кæм кæндзыстæм! 
- Иумиаг даргъ саратæ аразынц æмæ уым. Фосы калд-иу 
ныккæндзыстæм иумæ. 
Уардан фенкъард. Хъуыдыты ацыд. Сардо адæттæй куыни- 
цы загъта! Иумæ, дам, кусгæ кæндзыстæм. Цæргæ - нæ. Куыст- 
мызд, дам, уыдзæн куысты бæрцы сæрыл!... Æмæ куыд амоны, 
уый куыд?.. Куысты бæрц!.. Уый циу?.. Æвæццæгæн кусæгдыхы 
сæрыл!.. Ома хæдзарæй цалæй рацæуой колхозы куыстмæ, уый 
сæрыл. Æмæ афтæ дæр фод. Уарданы хæдзарæй дæр дыууэейæ 
цæудзысты... Цы дыууæ бонгæнды ма йæм ис Уарданмæ, уыдон 
дæр йæхи уыдзысты... 
- Цыфæнды кæнæт, мæнæн мæ дыууæ бонгæнды ныууадзæт, 
уый йедтæмæ... 
- Æмæ дын сæ чи уадзы, чи! - Ай уæддæр йæхион кæны. - 
Мах дæр ууыл кæуæм, зæххытæ нын фæстæмæ кæй байсдзы- 
сты. Куырм, цæуыл, дам, кæуыс, мæ цæстытыл! 
- Уæд нын сæ нæ байуæрстаиккой!.. - йæхион кæны уæддæр 
Уардан. 
- Гормон куыд фæдæ, гъе, Уардан! Æмбаргæ адæймаг куы дæ, 
уæд уыцы хуымæтæджы хинвæнд нæ ахсы дæ уæзбын зонд? - 
Мате Уарданмæ ноджы хæстæгдæр бацыд. Йæ дæрдджын кæт- 
таг куырæты дысыл ын йæхирдæм æрхæцыд. Йæ хъусы йын 
бадзырдта. - Уый сæ цæстфæливынæн байуæрстой. Цæмæй уал 
сыл адæм хуыздæр баууæндыдаиккой. Уый йедтæмæ уыдонæн 
сæ абоны артелы фæнд сæрысуангæй фæстæмæ дæр конд уы- 
дис. Фæлæ йæ æвиппайд аразын нæ бауæндыдысты. Адæм 
сыл рахæтыдаиккой. Æмæ уал æрцархайдтой фæндæй, хæй- 
рæгдзинадæй... - Адæмы цæстфæлдахынæн уал йæ райдианы 
махтæй, йедтæй зæххытæ байстой. Адæмæн сæ байуæрстой. Ома, 
зæгъ, кæсут, мæгуыртæн, зæгъ, æххуыс кæнæм. Ныллæууыд, 
зæгъ, мæгуырты дуг. Нал, зæгъ, уыдзæн хъæзныджытæ. Кæсут, 
мæнæ, зæгъ, сын сæ мулк, сæ фæллой байстам. Адæмы дæр ба- 
уырныдта. Сæрибар цард... Мæгуырты дуг... Тугцъиртæ. Æндæр 
дзырд нал уыд. Ралæууыдысты сæ фарс. Бауырныдта сæ фи- 

142 
Тедеты Герас 
дарæй, ай æцæг мæгуырты дуг кæй ныллæууыд! Адон æй куы 
базыдтой, бæстон ныл баууæндыдысты, уæд схæцыдысты сæ 
кæддæры фæнд аразыныл. Æмæ йæ ныр адæмы сайынæн ахъæр 
кодтой, ныллæууыд, дам, ног цыдæр...Ноджы хуыздæр царду- 
аг. Афтæ цард мын сæ сæры къуыдырты, уым ногæй цы нæ ис! - 
Мате хъæдын фиййагæй кæри хæрдмæ мæсты æппæрст скод- 
та. - Уый сæ кæддæры фæнд у, уый йедтæмæ. - Акæс-ма дæлæ 
гуырдзымæ, дардмæ цы цæуæм, мæнæ нæ тæккæ фындзы бын 
цæрынц. Мæхи цæстæй сæ федтон. Зæххæй, фосæй, æндæрæй 
сын сæ иууылдæр куыд байстой æмæ сæ фосау тых æскъæрд 
куыд бакодтой сæ артелмæ, уый. Тæккæ райсом рацу мемæ æмæ 
дын æй дæхи цæстæй фенын кæнон, кæд дæ нæ уырны, уæд. 
Уардан та ницыуал сдзырдта, ныхъхъус та. Найы халдзæгъд- 
тæ хъæдын фиййагæй мусы чъилы ’рдæм ссоны. Алыгъуызон 
хæццæ хъуыдытæ та сæры фæлхъæзæнтæ систой. Йæ хъæдын 
фиййаджы хъæды цъупп йæ роцъомæ сбыцæу кодта æмæ аф- 
тæмæй джихгастæй баззад. 
...Матейы кусджытæй алчи йæ куыст кæны. Гуырдзиаг æх- 
хуырст кусджытæй чи ног найгонд цъæхыг мæнæу цыхуайы 
уадзы, чи та йæ хуыфийæ сыгъдæг кæны, чи та сыгъдæггонд 
цъæхыг мæнæу уисбыд кæфойæ фаджыссæрст тæсчъытæм æв- 
гæны. 
Уардан æмæ Мате йæхæдæг та кæри æппарыны куыст кæ- 
нынц. 
Агуыбе бады дургуыбын чъеурийыл æмæ æй кæны найгæ- 
нæг галтыл. Цæлхзылд кæнынц мусы чъилы алыварс. 
Дæлæ Хепа цæмæдæр æрбауад йе ’мсæр лæгмæ. 
- Дзаг мус ут, дзаг мус! - раарфæ кодта найгæнджытæн. 
- Æфсæст дзы у, мæ хур, æфсæст! - Мате йæ куыст фæуагъта. 
Мусы чъилмæ йæ размæ ахызт. Цыдæр зæгъынмæ йæм кæй 
ахызт, уый бæрæг у. Йæ фиййаджы хъæды цъупп роцъомæ 
быцæу авæрдта. Æрывнæлдта аивæй цыдэёр дзурынмæ. Кæсы 
сæм Агуыбе. Йæ цæст сæм дары... Йæ наййаг цæд,|Мусы зил- 
ладжы алыварс иу зылд куы æркæны, æмæ та Матейы онг куы 
æрбахæццæ вæййы, уæд та йæм æрбайхъуысы сæ сыбар-сыбур 
ныхас: 
- Цы ми кæныс, нæма рæвдз кæныс? 
- Æхсæз кусæджы мын ис. Мæнæ дæумæ æрбацыдтæн бæ- 
рæггæнæг, зæгъын цы бадæ. Майор æмæ Бетъре та цы баисты? 

ФЫДЫ ФÆДЗÆХСТ 
143 
- Майор афардæг. Бетъре дæр цæуы... Дысон изæр мæм æр- 
бауад бæрæггæнæг... - Гæды йын загъта Мате. Æппындæр нæ 
федта Бетърейы. Уый уыцыфарс, йæ каистæм ис. - Мæ хортæ, 
дам, фæфæуынц найгонд. 
Уæдмæ та Агуыбейы найгæнæг цæд дыккаг зылд æрбакодта 
мусы чъилы алфæмбылай. Хепаиты онг куы æрбахæццæ сты, 
уæд та сæ барæй сындæггай ауагъта Агуыбе. Байхъуыста та 
аивæй дзурджытæм: 
- А-дыууæ боны хъуамæ расидой сæ артел. Телауæй, дам, 
сæм лæг æрцæуинаг у, æмæ, дам, уымæ кæсынц. Куыддæр нæ 
фос сæ къухы бафтой, афтæ нын сæ артелмæ батæрдзысты. 
- Уæдæ, уæдæ\ Уыдон нын куы баззаиккой нæхицæн! 
- Цытæ дзурыс! Цæрæнбонты фаг фæллой нын уаиккой. 
Æмæ уæд уыдон сæхицæн артел нæ, цы сæ фæнды, уый аразæнт. 
Мах цæриккам нæхицæн. 
- Ахсынæй тас нæу, ахсынæй? 
- Бæгуыдæр у! Афтæ нын къæбырттæгæй хъауджы размæ 
куынæ æнтыса, уæд уæдæ цы кæндзысты! Мæ хъустыл æрцыд, 
Аксойы, дам, мелиционтæ кæнынмæ арвыстой. Фæлæ фæцырд 
хъæуы... 
Агуыбейы наййаг цæд та ногæй æрбазылд. Ног та сæ са- 
быргай ауагъта. Цæмæндæр æм Хепа фемдзаст... Цыма йын 
исчи йæ зæрдæйы кард ныццавта, афтæ фæцис лæг. Ссыгъд 
сæрæй къæхты бынмæ. Йæ туджджын!.. Ноджы йын æй исчи йæ 
цæстмæ куы бадары, уæд ын бынтон сног вæййы. Амæйразмæ 
йын æй Мате куы загъта, уæдæй ардæм бынтон йæхицæн бы- 
нат нал ары Хепа. Ехх, тæхуды дæуыл искуы хибарæй рахæст у!.. 
Хепа йæ æвиллон цæстытæ ныццавта Агуыбемæ. Бирæгъ дæр 
ма ахæм цæстæй фæкæсы йæ амæттагмæ. 
- Лæппу, - Агуыбемæ фемдзаст фысым дæр. - Дæ най куы 
слæхъир, уæд ма йыл цы ратæр-батæр кæныс? - Найæфтауæй 
иу армыдзаг систа Мате. - Нæмыг ма дзы ис? Йæ сæрхъæмп ын 
акалдтай? 
- Æрдæбон фыдæлты, - сæфсæрм лæппу. 
- Най æппаринаг у. Фæлæ рауадз наййæгты. 
- Цæй, гас бакусут! - Хепа фæцæуы. - Æз ацæуон. 
- Афтæ... афтæ Хепа... Хорзыл амбæл. - Адзырдта ма йæм Ма- 
те æмæ най æппарыныл ныллæуыдысты. Уыцы «афтæ...афтæ» 
цы нысан кодта, уый Агуыбе куыннæ бамбæрста! 

144 
Тедеты Герас 
* * * 
Сардойæ дарддæр ма хъæусоветы бадтысты ноджы цалдæр 
партионы. Уым уыд хъæусоветы хицау Аксо дæр. Бадынц æмæ 
ныхас кодтой сæ хъуыддаджы фæдыл. 
- Цæмæ ма у нæ каст, цæ? Цæмæннæ расидæм колхоз? 
- Афтæ расидгæйæ нæу, лæппутæ! - сдзырдта Сардо. - Ба- 
цæттæ уал хъæуы адæмы... 
- Уый та куыд? 
- Куыд, куы æмæ байтауын хъæуы адæмы ’хсæн дзæбæх 
æвзаг колхозы тыххæй. Лæмбынæг сын бамбарын кæнын хъæ- 
уы: колхозы сæ цард бæрæг кæй фæхуыздæр уыдзæн, кæй сын 
фæахъаз уыдзæн. Уый йедтæмæ стæй æмбырды боны æмткæй 
нæ ныхмæ куы сыстой, уæд нын дзы ницы рауайдзæн. 
- Гъай-гъайдæр. Дамтæ кæнынц. Нæ зæрдæ ма, дам, нын цы 
æлхæдтой. 
Зæххытæ, дам, нын радтой. Ныр, дам, нын сæ фæстæмæ 
исынц. 
- Дæлæ, дæлæ Уардан! Мæ зæххы гæппæлмæ, дам, мын исчи 
чысыл дæр фæныхилæд. Цыргъаг, зæгъ, дзы нæ раздахдзынæн. 
- Уæй, ацы Матетæ æмæ Бетъреты хуызæттæ бæстæ са- 
фынц. Ардауынц адæмы. Ахъæр кодтой адæмы ’хсæн: уæ фос, 
уæ фæллой, зæгъ, уын байсдзысты æмæ, зæгъ, уæ тыхæй фосы 
скъæрд бакæндзысты сæ артелмæ. 
- Уæдæ, уæдæ! Æмæ сусæгæй-æргомæй куынæг кæнынц сæ 
фос. 
- Æмæ ма фермæ дæр цæмæй сараздзыстæм! Афтæ сæ куы 
ныццæгъдой, уæд! 
- Уæй, рагæй-æрæгмæ махæн нæ сафæг ацы Матетæ æмæ 
Хепатæ сты. Цалынмæ уыдон не ’хсæн уой, уæдмæ махæн нæ 
хъуыддæгтæ нывыл никуы ацæудзысты. 
- Нæ, фæлæ ма сæм кæсгæ цы боны хорзмæ кæнæм, кæсгæ! 
Цæмæннæ сæ ахсæм? 
- Ахсгæ нæ, Аксо! - уæзбын сдзырдта Сардо. 
- Къулæкты ахсын хъæуы. Дæхæдæг нæ дзырдтай, Сардо, 
уæртæ, дам, сæ Уырысы иууылдæр æрцахстой. 
- Уыдон, Аксо, - уæзбын æмæ æдыхстæй дзуры фæстæмæ 
Сардо, - æлдæрттæ уыдысты, кулæктæ, хъæзныджытæ. Æмæ 
Хепа дæр кулак у? Бакæсут-ма йæм. Хуымы быдыргъы хуызæн. 
Иу мæртыдзаг ыл еуу куы рауадзой, уæд дзы зæхмæ ницы- 

ФЫДЫ ФÆДЗÆХСТ 
145' 
уал æрхæццæ уыдзæн, афтæ бызгъуыртæ у йæ цухъхъа. Бан- 
хъæлмæ сæм кæсæм, мæ хуртæ! Не ’мирон адæм сты. Бамбард- 
зысты сæ рæдыд æмæ нæм раздæхдзысты. Афтæ сæм адæм 
сæ чъылдым куы аздахой, се ’мгæрæтты куы ничиуал цæуа, 
уæд æгæрдæр цæудзысты нæ фæдыл. Адæмы фыдæх хуыцауы 
азарæй карздæр у, мæ хуртæ. Иугæр æнæхъæн хъæубæстæ нæ 
фæдыл куы рацæуой æмæ ныртæккæ нæ иууыл ахсджиагдæр 
хъуыддаг та уый у, уæд уыдон дæр æрхуддзысты сæхиуыл. 
Хъæды халон дæр нæ цæры иунæгæй. Зын у иунæгæй цæрын 
æмæ уын æз зæгъын, лæппутæ, раздæхдзысты нæм сæхæдæг. 
Тыхы сæрыл сæм нæ хъæуы ныллæууын. Сымах сæ куыд скод- 
тат, уыйас тæссаг адæм не сты. Ма сæ барут гуырдзы æмæ уы- 
рысы æлдæрттимæ, кулæктимæ. Ноджыдæр уын зæгъын, ам, 
махмæ, Къахеты ирон адæмы æхсæн нæй æлдæрттæ, къулæктæ, 
кæнæ стыр хъæзныг адæм... 
- Уæдæ сæм ды æнхъæлмæ кæс! - уæддæр нæ сæттынц адæм. 
Нæ фæлмæн кæны сæ зæрдæ сæ хъæуы хъæзныджытæм. - Уы- 
дон уал уæдмæ сæ фæллой фæсхохмæ ахизын кæндзысты, сæ 
уæлвæд сæхæдæг дæр афардæг уыдзысты сæ фæдыл. Æмæ сын 
стæй ды сæ фæдыл дур фехс. 
- Тæккæ знон мын дзырдта Агуыбе мæхицæн, - Аксо дæр 
дзуры йæ хъæубæсты фарс, - Матейæн, дам, най кæнынмæ уыд- 
тæн. Æмæ, дам, сæ мæхи хъусæй хъуыстон. Хепаимæ, дам, сæ 
алидзыны тыххæй куыд дзырдтой, уый. 
- Майор уал афардæг. 
- Уыдонæн уым уыйас фос ис, æмæ цардцæрæнбонты сæ 
къух уазал доны къусы дæр куынæуал фæтъыссой, уæддæр 
ницæмæй схъуаг уыдзысты. Æмæ сæ ды уадз сæхи бар! 
- Кæм сын ис фос? - Сардо цæхгæр афарста. 
- Дæу рагæй дæр нæ уырныдта, Сардо. Матемæ, зæгъ, уæл- 
дай фос нæй. Фæлæ уыдонæн фæсхох, Лекъы ахæм зонгæтæ 
ис, æмæ сын æнæхъæн дзугтæ дæр бавæрдзысты. Æз дæуæн 
зæгъон, уыцы лекъ хицауадæй тæрсынц, æви цы! Мыггагæй 
фæстæмæ кæм цы тардæр хъæд æмæ арфдæр ком ис, уым - сæ 
цæрæн бынат. Цас дæ бон у, уыйас дар фос. Хизæнтæ, ацæуæнтæ 
дзы нæй, æви! Дзæкъулы хæсгæйæ дæр хицауады лæг уырдæм 
не сæфтдзæн. 
- Ныр, дам, мæзæрдыйæ, уым сæхицæн хæдзæрттæ скæнинаг 
сты. Уым, зæгъ, цæрдзыстæм нæхицæн сæрибарæй. 
ю* 

146 
Тедеты Герас 
- Чи уæ зоны, кæм ис уыцы æфцæг? Кæм сты сæ фос? - Сардо 
сыстад йæ бынатæй. Ныр æй бауырныдтой цæмæндæр хъæубæсты 
ныхæстæ. Тынг сыл не ’ууæндыд нырмæ. Хъуыды кодта: цæрæн- 
бонты иуран цардысты. Матеитæ уыдонæй фæрæзджындæр уы- 
дысты. Хæлæг сæм кодтой. Æмæ сыл хæлæджы охыл алы хæрам 
ныхæстæ мысыдысты. Æндæра сæм Сардо иу æмæ дыууæ хатты нæ 
уыд хæдзары йæхæдæг! Цы сæм ис ахæмæй! Ирон лæг æрмæстдæр 
фос æмæ зæххæй хъæзныг у. Æндæр æм цы ис! Базар кæнын уый 
нæ зоны æмæ æндæр. Æмæ сæм иугæр фос нæ ’рыййæфта Сардо, 
уæд ма уæдæ хъæзныг цæмæй сты. Сæ зæххытæ сын раджы айстой, 
Сардойы æрцыды агъоммæ. Хепамæ уыд цъус цыдæртæ æмæ йын 
сæ Сардо йæхæдæг раскъæрдта йе скъæтæй. Æниу уыдон дæр цас 
уыдысты! Иу рæстæмбис цæрæгмæ цас вæййы, уый дæр нæ уы- 
дысты. 
Ныр хъæубæсты ныхæстæ дызæрдыджы баппæрстой Сар- 
дойы. Чизоны сæм æцæг ис фос. Доны был чи цæры, йæ ивылæн 
дæр ын уый зоны. Адон цæрæнбонты семæ цæрынц æмæ сæ 
Сардойæ хуыздæр зонынц, цы адæм сты. Æмæ Сардо йæхæдæг 
хъуамæ фена уым, æфцæгыл... бынаты. Йæхи цæстæй сæ фе- 
на... Стæй уæд лæмбынæг баныхас кæндзæн Матеитимæ... Са- 
быр ныхасмæ, дам, калм дæр хъусы. Ау, сырдтæ, мыййаг, не сты. 
Сæ иуæй се ’ннæ æмбаргæдæр, сæ иуæй се ’ннæ фенæгдæр æмæ 
уæздандæр лæг. Куыднæ йæ бамбардзысты Сардойы. Цы хорз 
рауаид! Кæд æцæг адон раст дзурынц, уæд утæппæт фос... Кол- 
хозы фермæ уайтагъд сырæзид. Æмæ кæд бархийæ нæ уисæн 
кæной, уæд ма дзы цы хос уыдзæн... Иу уал дзы фос уæнт, фос, 
уый йедтæмæ! 
Аксо куы фæхатыд, Сардо сæ ныхасмæ æрцыд æмæ фосы бы- 
наты басгарын сфæнд кодта, уæд цингæнгæ фестад! 
- Цом, Сардо, æз сæ зонын, кæцы æфцæгыл сты, уый. Иумæ 
сæм ацæуæм. 
- Нæ, Аксо, ды нæ. Уæд ам ничиуал зайы. Ам хъус дарын 
хъæуы. Мæнæн иучысыл лæппу ссарут. Фæндаг чи зоны, ахæм. 
Æмæ æз мæхæдæг уыимæ ацæудзынæн. Тæккæ райсом. 
- Уæртæ Агуыбе! - чидæр фæцырд. - Цырд лæппу у. Авд 
хохæй дæр дæ ахизын кæндзæн. Мæнæ нæхи Саукуыдзы кæс- 
тæр æфсымæрæй дын зæгъы. - Аксо бæстондæр бамбарын код- 
та Сардойæн уыцы кардзыд лæджы ныхас. 
- Хорз, хорз! - сразы Сардо, - зонын мæхæдæг дæр Агуыбейы. 

ФЫДЫ ФÆДЗÆХСТ 
147 
* * * 
Бон дзир-дзур кæны. Æрвгæрæттæ сырх тæлмытæ-тæлмы- 
тæй æргъæуæрттывд кæнынц. Фынæй у Сывылдзджын. Улæ- 
фынц куыствæллад адæмы куыстдзагъд цæнгтæ. Æнцад у æрдз. 
Каркбадæнтæй уасджытæ æз фæтыхджындæронæй хъихъири 
кæнынц. 
Апены знæт къуыс-къуыс æхсæвы æнцад уæлдæфы рæхуыс- 
тытæ кæны. Дысоны тæрккъæвда та йæ сæгæнон кодта. Ныр 
раирд арв. Авд хойы арвы тæккæ сивырмæ феввахс сты. Дæлæ 
бонвæрнон дæр скæсæн фахсыл бæндæнбæрц суади тæмæнтæ 
калгæ. 
Æхсæв у нырма, уæдæ циу. Дæлæ гъе, хъæуæй рахицæн 
сты дыууæ бæлццоны. Сардо æмæ Агуыбе. Тындзынц. Бонмæ 
Цъицъайы æфцæгæй хъуамæ ахизой. Æмæ хурыскастмæ та Гъо- 
лоианы куыд уой. Науæд абон нæ фæхæццæ уыдзысты бынатмæ. 
Зын æмæ дардвæндаг у. Цæуынц бæлцæттæ. Хъугæмттыл ахыз- 
тысты.Æнцад у æхсæв. Дард кæмдæр, Цъицъайы æфцæгæй дым- 
гæйы æгæнон уынæр æрбайхъуысы. Бæласæй-бæласмæ хизы... 
Хизы... ноджы... дæлæмæ... Æппынфæстаг йæ дымджытæ мæнæ 
хъæдрæбын, фæзы хуымты цы иугай гуыбыр тулдзытæ ис, уы- 
доны онг æрхæццæ вæййынц. Йе знæт футтытæ ма райхъуы- 
сынц уыдон гуылмызхырх сыфтæрты ’хсæнæй. Йемæ бын- 
тон фæстаг хатт дымгæйы ,уазал рæуфад уылæнтæ бæлцæтты 
хидмæцъæл буарыл æрбафу кæнынц. 
Тындзынц, цæуынц бæлццæттæ. Цъицъайы æфцæджы зæнг- 
рагъыл цы нарæг мыствæндаг цæуы, ууылты. Цыма фæстейæ 
истæмæй тарстысты, уыйау тындзынц размæ. Тагъддæр куы 
бахизиккой хъæды арæхмæ, хъæды хуылфмæ. Фæфæсзæнг сты. 
Цæуынц, бырынц пыхсвæндагыл. Æхсæвы сæ пыхс къалиутæ 
æрбацæвынц. Цъæх арт суадзы бæгънæг цæсгомы царм цъæхс- 
наг къалиуы цъыккæй. Ницы дзурынц. Æппынфæстаг Сардо 
сдзырдта. Фæччыгъæдæн. Тархъæд... Æвзонг лæппу æгомыгæй 
цæугæйæ куы тæрса, - уый хынцгæйæ. 
- Агуыбе, уæдæ, дам, Матеитæ Лекъмæ лидзынц? 
- 0... мæхи хъустæй сæм хъуыстон... 
Стæй та бæлццæттæн сæ уынæр нал райхъуыст. Раздæрау та 
цæуынц æмырæй. Иукъах мыствæндагыл куы сæ иу фæвæййы 
разæй цыд, куы се ’ннæ. Фæллад лæнк-лæнк райдыдтой. Æм- 
дзæхгæр хæрды æнцон цæуæн нæу. Сыфтæрджын бæлæсты 

148 
Тедеты Герас 
къабузтæ арвы рухс уырдыгмæ нæ уадзынц. Ноджы нытталынг 
хъæд. Сардо фæстейæ цæуы.Æппындæр нæуыны йæ развæндаг. 
Дысоны къæвдайы фæндаг сбырæнцъап Хатт фæцуды. Диссаг у 
лæджы хъуыддаг. Кæдæмыты нæ ахаудзæн! Уæдæ ныр Сардо ам 
цы аразы ацафон!.. Æрдæгæхсæв! Тархъæды мидæг. Сардойæн 
уый искуы йæ фæсонырхæджы дæр уыдаид, æмæ ацы æнахуыр 
бæстæм æрхаудтаид! Йæхæдæг уæртæ фæсхохаг... Йæ зæхбын 
хæдзары цæртты йын афонмæ цъиутæ ахстæттæ кæнынц, æмæ 
уый та ам хъæдты хиты. Йæ уæзæгыл кæрдæг схæцыд афонмæ!.. 
Бæгуыдæр! Æдзæрæг хæдзар! 
Уæвджийæдæр ма иу куыройы цалх нæ разылд йæ сæрыл 
Сардойæн, уый йедтæмæ фыдæбонæй цынæ бавзæрста, ахæм 
нал баззад. Революцийæн суанг йæ райдианæй йæ фæуынмæ... 
Иæ рахиз цонг ма дзы æрдæг хуыскъæй дæр куы æрхаста. Тæккæ 
фæкъæдзгæнæны хъулы стæг ныппырх кодта хæлæн нæмыг. 
Гас бацис, фæлæ цонг æхсырфау къæдзæй баззад. Æцæг ын æй 
ам Сывылдзджыны ничи зоны. Тынг ын нæ зыны. Йæхæдæг 
та йæ дзургæ никæмæн ракодта. Никуы йæ ничи фарста æмæ 
нæфæрсгæйæ куыд райдыдтаид дзурын йæхи тыххæй. Уый нæ, 
фæлæ сын Сардо æнæуый дæр никуы ницы радзырта йæ цар- 
ды тыххæй. Сывылдзджыны зыдтой æрмæст: революцийы, 
дам, хæцыд. Телауæй, дам, æй къахеттаг ирон райкомæй æрæр- 
выстой махмæ. Уый йедтæмæ чи уыди, цы уыди, Сардо кæцон 
у, чи йын ис бинонтæ æмæ æндæр ахæм хабæрттæн æппындæр 
ницы зонынц. 
Ех, бинонтæ та!.. Сардо къæхты бынæй ныуулæфыд. Талын- 
джы донмæцъæл мыствæндагыл тынгдæр акъахдзæф кодта 
размæ. Зын ын у йæ цард мысын. 
Иунæг зæронд мад!.. Цæрддзу бакодта йæ хъæбулы фæстæ. 
Не сфæрæзта йæ цардæфхæрд зæрдæ йæ иунæг хъæбулы фæ- 
дыл дзыназын. Тулдзы цъæхæй ма цырт ныссагъта Сардо йæ 
мады уæлмæрдыл. Æндæр ын ницы лæггад бакæнын бацис йæ 
бон. 
Ех, Косер, ех, Косер! Сардо дын амард! Ды йын уæддæр исты 
балæггад кодтаис, йæ хъæбулы бæсты... Дæ мойы æфсæрмæй!.. 
Ай фæлтау дæхи къухæй куы ныккалдтаис сыджыт Сардойыл. 
Æмæ ды ахæм ми куынæ бакодтаис! Гормон фæуай, уый уы- 
дис дæ дзырдлæвæрд? Æндæр фаг не ссис дæ цæхæркалгæ 
тæмæссаг уарзт! Йæ ацыд, йе ’рбацыдыл куынæ хъæцыдтæ! 

ФЫДЫ ФÆДЗÆХСТ 
149 
Хæстмæ куы цыд Сардо, уæд йæ хъуырыл дæхи куы стыхтай, 
дæ цæссыгæй йын йæ ногдаст рустæ куы æхсадтай! Йæ мад!.. 
Дæуæн æфсæрмы бынаты уыд. Де ’фсин уыд... Æнæуый уый цур 
хъæрæй дæр куы никуы сдзырдтай. Ех, æнамонд гуырд Сардо! 
Æниу хæраймаг дæр нæу. Нæй йæ азымы бадарæн. Куыддæр 
ацыд хæстмæ Сардо, афтæ мæзæрдыйæ, уайтагъд йæ мард 
æрæхъуыст. Кæдмæ бадтаид! Æвзонг цардбæллон сылгоймаг... 
Стæйдæр афтæ æвзонгæй хæдзары иунæгæй... Мад нал уыд. 
Идæдз ус та, дам, дзырдæппарæн вæййы. Йæ сæрæн цы хос 
уыд, уый бакодта. Куы зæгъын, зæйцæй ма йын исты уæддæр... 
Фæлæ цæй монцмæ бадтаид!.. Цæй цы уыд, уый уыд. Цы ма йын 
риссын кæны Сардо йæ зæрдæ! Ныр кæд нывыл ацæуид йæ 
цард. Æппæт йæ зынтæ аивгъуыдтой. Мæнæ ма чысыл, стæй 
афардæгуыдзæн сæхимæ, фæсхохмæ. Бацалцæджытæ кæндзæн 
йе ’дзæрæгуагъд агъуыст... Ног та дзы сулæфдзæн цард. Райдай- 
дзæн йæхицæн цæрын Сардо. Æрхæсдзæн йæхицæн бинонтæ, 
зæрдæрайæ цæрдзæн. 
... Цæуынц тархъæды дыууæ бæлццоны. Сæ хид кæлы. Агуыбе 
йæ кæттаг хæдоны дысæй йæ ныхы хид расæрфта. Йæ фæдыл 
цæуы Сардо. Не скъуыйы йæ хъуыдыты хал Сардойæн. Разден... 
Уый æфсæрм æй басаста. Къахеттаг ирон райкомы сæргълæу- 
уæг уæд Разден уыд. Æндæра афонмæ йæ цард кæнид Сардо. 
Фæсхох, дам, не ’мирон адæм цæры. Баххуыс, дам, сын хъæуы. 
Дыууæ нал загъта Сардо дæр. Æмæ ныр мæнæ фæхилы талын- 
джы хæхты ’хсæнты. Афтæ æркуырдта йæ хъуыддаг. Йæхæдæг 
хъуамæ бабæрæг кæна алцыдæр. 
Æрæджы куы уыд Сардо Телауы, уæд дæр сын куыд ныл- 
лæгъстæ кодта. Суæгъд æй кæной ныр уыцы бæрнæй æмæ дæ- 
лæ йæ мæгуыр агъуыстмæ ныккæса. Афонмæ йе ’дзæрæгæй йæ 
къултæ уымæл хъуына сæвæрдтой. Ныр дзы, зæгъгæ, уæддæр 
аразинаг куыницыуал ис. Æрбиноныг Сывылдзджыны ног цард. 
Æмæ Сардойæн дæр цард аразинаг у... Зноны саби куынæуал у. 
Тагъд йæ фынддæс æмæ ссæдз азы йæхи фæуыдзысты. Æххæст, 
дам, дæ хорз хорз у, æмæ колхоз дæр расид. Ног лæг ма, дам, сæм 
цы номыл æрвитæм. Дæу, зæгъ, базыдтой ныр. Æмæ зæгъ, дыл 
хуыздæр баууæнддзысты адæм. 
Уыцы фæндагæн ныууад сæхимæ дæр. Æнæхъæн дыууæ къу- 
ыри йæ йæ къах нал рахаста. Сывылдзджыны дамтæ дæр кодтой, 
мæзæрдыйæ. Не ’рвыст лæг, дам, фæтарст æмæ, дам, фæлыгъд. 
Сардойы та йæ райгуырæн хъæуæй йæ къах нал хаста... 

150 
Тедеты Герас 
...Æваст топпы гæрах Цъицъайы æфцæджы кæмтты анæ- 
рыд. Дыууæ бæлццоны сæ мидбынаты фæлæууыдысты. Цæй 
гæрах уыд, уый? Ацафон ам чи цы аразы? Цуанонтæ... Йæ хæнт 
уæлвæд дыккаг гæрах ныййацарыдта æхсæвы æнцад уæлдæф. 
Бæстæ сзылд Сардойыл. Цæстытæ цæхæртæ акалдтой. Хырхæй 
лыг бæласы бындзæфхадау йæ дзæхст фæцыд цъыф зæххыл. 
Фергъуыйау Агуыбе. Ныххаудта йыл. Фæйнæрдæм аракæс- 
бакæс кæны. Цы ’рцыди, чи фехста? Цъиузмæлæг никуыцæй 
зыны. Ныттилы та Сардойы. 
- Сардо, цы кодтай? - ныууынæргъæгау кæны. 
Нал ис Сардо!.. Мæрдон сабыр бацис... Æнæсдзырдхъом фæ- 
цис. Ахицæн бæстон а-мæнг дунейæ фæлмæн, зæрдæхæлар 
адæймаг... Банцад цардбæллон, тохæфхæрд зæрдæ. Йæ рухс 
бæллицтæ, йæ цардвæндтæ йæ хъуыры фæбадтысты... 
0, æгæнон дурзæрдæ æмæ фыдкæрæф адæм! Цы уын ракод- 
та кæйдæр цардæфхæрд уд\ Сымах цардвæлтау йæ сæр куы ха- 
ста... Алкæмæн дæр уæ хæрзиуæг куы арæзта! 0, талынг, къуыр- 
ма адæм, рухс фидæнмæ уæ уый куы кодта! Кæмæндæр, дам, йæ 
бæхæн йæ бон нæ цыд æмæ йæ саргъы надта. Æрсурдзæн уæ йе 
’наххос уды тæригъæд. 
Агуыбе фæмаст кодта æбуалгъы зианыл. Æрæджиау йæ 
фарсмæ æрбадт. Чи йæ фехстаид! Дзæгъæл нæмыг?.. Нæ. Дыууæ 
æхсты фæцыд фæд-фæдыл. Фыццагæн æй не скъуырдта, æвæц- 
цæгæн. 
Æрдз ныхъхъус, ныссабыр. Æрдæбоны дымгæ кæмтты ды- 
дæгъты афардæг Понайы æфцæджы ’рдæм. Ам ныссабыр хъæд. 
Нал хъуысы Апены знæт уылæнты къуыс-къуыс дæр... Æвæц- 
цæгæн адард æмæ уымæн. Уæйгуыты комы йæ кой дæр нал ис 
дудахъхъæн. Нал хъуысы йæ уынæр. Кæмдæр бæласы къалиу- 
ты бæзджын сыфтæрты æхсæн нынныгъуылд... 
* * * 
Æрвнæрæгау айхъуыст æнæхъæн Сывылдзджыны хъæуы 
зианы хабар. Фыдохы хабар сæмбæлд æгас хъæубæстыл. Иу- 
нæг лæг дæр нал баззад фæстейæ. Æвирхъау марды алыварс 
æрæмбырд сты. Ныккастысты уырдыгмæ æнæхъæн хъæу- 
бæстæ. Ныхъхъуыстой зæхмæ. Æмхуызон риссы сæ зæрдæ. Тæ- 
ригъæддаг зианыл дæр куынæ маст кæнынц. Фæлæ сын æндæр 

ФЫДЫ ФÆДЗÆХСТ 
151 
сагъæс тынгдæр агайы сæ удрæбынтæ. Худинагæй бæстæ бай- 
дзаг. Æгас Къахетгомы айхъуысдзæн Сывылдзджыны, зæгъ, сæ 
уазæджы амардтой... Фехæлдтой, зæгъ, фыдæлты æгъдау æмæ 
фæтк. Æмæ уый кæмæн цы кодта? Зæды хуызæн лæг. Æнæхъæн 
хъæубæстæн хъæбулы ад куы кодта. Сывæллоны хъыджы дæр 
куы никуы бацыд. 
Тасæй дæр æдас нæ уыдысты Сывылдзджын. Хуымæтæджы 
лæджы мардмæ сын æй миййаг нæ банымайдзысты. Хицауа- 
ды лæг!.. Суанг æй уартæ Телауæй рарвыстой иууыл хистæртæ. 
Æрцагурдзысты сæ лæджы. Æгас хъæубæстæй æрдомдзысты 
дзуапп. Скъуымбил кæндзысты æнæхъæн хъæуы. 
Ныккастысты æрхуымзæрдæ адæм уырдыгмæ зианы уæл- 
хъус. Хъыпп-сыпп сæ ничи кæны. Чи систа йæ къух æнаххос 
удмæ? Уæртæ чысыл хибарæй лæууы Мате. Уырдыгмæ нык- 
каст уый дæр. Хæрдмæ скæсын нæ уæнды. Йæ дæллаг фарс 
лæууы Бетъре. Йе ’рфгуыты бынты йæм æрбакæсы. Мате дæр 
æй фæхаты. Йе уæнгтæ тасы дыз-дыз скæнынц Матейæн. Гъай 
гъайдæр йæ зæрдæ йæм æхсайдзæн Бетърейæн. Йæ цуры- 
иу дзырдта: Уый у не сафæг, Сардо!.. Дæлæ кауæмбондыл бан- 
цой кодта Хепа. Тъæнджы мæйы цъиуау баргъæвст, ныррыгъд. 
Фæлмнорст цæстытæй рæстæгæй-рæстæгмæ хъуызгæ каст 
ракæны адæммæ... Æмæ та фæстæмæ сæ арф къуырфыты ба- 
ныгъуылынц мидæмæ. Цымæ исты хъуыды кæндзысты Хепайы 
’рдæм... Хуыцау дæ фæдзæхст... Майор ам уæддæр куы уыдаид. 
Уый æфсон фæуыдаид... фыд-зыкъуыр, æгæнон лæг!.. Карчы 
къубал акъуырдæй уæлдай йын нæу лæджы амард. Уымæй сæ 
бауырныдтаид адæмы... Мате та...нæ зонын... Арæх дзырдта 
йæ ныхмæ Сардойæн... Йæхи хъусæй-иу æй хъуыста Хепа. Æмæ 
мыййаг исты уæз куы цæуа Хепайыл, уæд дзæбæх зæгъдзæн... 
Уæртæ йæ лæдзæджы æнцæйтты уæззаугай æрбацæуы хъæ- 
уы хистæр зæронд лæг Парса. А-фæстаг рæстæджыты адæммæ 
нал ракаст. Йæ сæрæн нæ уыд. Фæлæ йын Сардойы зианы ха- 
бар йæ зæрдæ тынг фæриссын кодта æмæ нал фæлæууыд. 
Адæм фæйнæрдæм алæууыдысты. Фæндаг радтой сæ хъæуы 
хистæрæн. Уый йæ дæрдджын нымæтхуд систа, йæ даргъ мит- 
дзагъд боцъотæ парахатдæрæй разындысты æмæ æгомыгæй 
ныккаст æрхуым цæстытæй æвирхъау зианмæ. Мæгуыр дæ 
бон! Дæ худгæ былтæ мæрдæндæгъд ныккодтой. Æппынфæстаг 
схæцыд йæ сæрыл зæронд Парса. 

152 
Тедеты Герас 
- Гъе-уæууæй, гъе, нæ хъæубæстæ! Уый фæлтау мæ мард- 
мæ куы æрæмбырд уыдаиккат æмæ ацы кæуинаг æмæ æрдиаг- 
гаджы хъуыддаг нæ хъæуæй куынæ айхъуыстаид! Кæмæн цы 
кодта, æнæхуыцауыскæндтæ, ацы æнаххос адæймаг? Чи йæм 
систа йæ къух? Уый бæсты уын фæцыдысты йæ хæрзтæ! Чи 
сæвæрдта æнæхъæн хъæубæстыл худинаджы гакк? 
Адæм ныхъхъус, ныммыр сты. Аивæй кæрæдзимæ бакæсынц. 
Цыма цыдæр зæгъынмæ хъавынц. Фæлæ æххæст нæ уæндынц. 
Æппынфæстаг Хепайы цур цы зачъеджын лæг лæууыд, уый нал 
фæлæууыд. Тызмæг, æрхуымгъуызæй сдзырдта: 
- Дурты бын æй фæкæнæм, афтæмæй йæ амарæм... 
Æваст йæ фарсмæ Хепа фестъæлфыд. Цыма йæ кардæй ныр- 
рæхуыстæуыд. Цæстытæ æнахуыр æввиллон æрттывд фæкод- 
той. Риу сгуыпп-сгуыпп кодта. Фæйнæрдæм аракæс-бакæс код- 
та. Ничи йæм кæсы... Йæ ’муд æрцыд. Æрцахста йæ уд. 
- Дурты бын нæ, фæлæ йæ комдзаггай, кæрдихгай ныккæнын 
хъæуы! - хæрам адæм кæрæдзи дзыхæй исынц сæ масты дзырд. 
- Æд бинонтæ, æд сывæллæттæ йæ сындзын арты басудзæм. 
- Хуыцауы бар æй ма ныууадзæм. Нæхæдæг ын рахæссæм 
тæрхон. 
Зæронд Парса æгомыгæй йæ къухыл хæрдмæ схæцыд. Знæт 
адæм фæхъус сты. Уынæр сæ ничиуал скодта. Фыдæлттыккон 
зæронд лæг æрхæндæг цæстытæ сындæггай адæмыл ахаста. 
- Уæ, мæ хъæубæстæ! - сдзырдта æппынфæстаг зæронд Пар- 
са æнкъард, фæлмас хъæлæсæй. - Фыдæй-фыртмæ ам цæрæм, 
иу бинонты цард фæкодтам. Нæ куывд, нæ зиан - иу. Нæ зæдтæ, 
нæ дзуар дæр афтæ. Иу у нæ кувæндон дæр. Уæлæ нæм кæсы 
бæрзондæй Сыгъзæрин дзуар, - зæронд лæг йæхиуыл дзуæрт- 
тæ бафтыдта, - йæ хорзæх уæ уæд алкæй дæр. Уый бынмæ фæ- 
хæссæм нæ кувинæгтæ дæр. Уым фæфæдзæхсæм иумæ нæхи, 
нæ цард, нæ бон. Кæрæдзи хæрам нæ зыдтам. Ахæм æбуалгъы 
кæуинаг хъуыддаг никуы æруагътам не ’хсæн. Ма бацауæм ныр 
дæр кæрæдзи хæрамы. А-комбæсты фарнæй фефсæрм кæнæд, 
фехъуысæд æм йæ мæгуыр хъæубæсты зæрдæйы хъæр æмæ 
æргом рацæуæд, чи у не ’хсæн гæнæг. Кæй цонг æртасыд ахæм 
фыдракæндмæ? Йæ барвæндонæй чи æруагъта рæдыд? Ард 
хæрæм æнæхъæн хъæубæстæй мæнæ! - зæронд лæг адæмыл 
ахаста йæ къух. - Угард ныккæндзыстæм. Уæлæ йæ Сыгъзæрин 

ФЫДЫ ФÆДЗÆХСТ 
153 
дзуары хуылфы сæвæрдзыстæм. Ныббыхсдзыстæм ын йæ 
рæдыд. Ныббыхс-дзæнис ын æй Сыгъзæрин дзуар дæр. Нывонд 
ын скæндзыстæм йæ номыл. Ныллæгъстæ йын кæндзыстæм... 
Зианы бавæрынæн хардз цы слæууа, уый йæхимæ айсдзæн, 
ууыл ахицæн уыдзæн йæ фыдракæнд. Хицауады къухмæ дæр 
æй нæ ауадздзыстæм æфхæрд райсыны охыл. Æрмæст рацæуæд 
æргом. Разынæд æм уыйас хъару æмæ æхсар. Рацæуæд мæнæ 
нæ размæ. Сæркъулæй æрлæууæд йæ хъæубæсты раз. 
Зæронд лæг фæцис йæ ныхас. Сындæггай йæ цæст адæмыл 
хæссы. Фæрсæджы каст сæм кæны. Æнхъæлмæ кæсы. Чи рахиз- 
дзæн размæ. Чи рацæудзæн комдзог йæхиуыл. 
Ныхъхъус сты адæм дæр. Хъыпп-сыпп ничиуал кæны утæп- 
пæт адæмæй. Аивæй се’рфыгуыты бынты кæрæдзимæ бакæ- 
сынц. Иуафон Бетъремæ фемдзаст вæййынц цалдæр къай цæс- 
ты. Нæ... Бетъре нæ бакæндзæн ахæм тæригъæд. Æнæуый цы- 
фæндыдæр кæд у, уæддæр. Хæрам зæрдæ нæ дардта мæгуыр 
Сардомæ... 
Ныр та Хепайы ’рдæм фессæста адæмы знæт цæстæнгас. 
Уый æмбондгæрон æргъæвст цъиуы лæуд кæны. Ныррыгъд. 
Хæрдмæ дзы ницыуал зыны. Уызынхъис æрфгуыты бынæй ма 
фæлмнорст цæстытæ тыххæй зынынц. Кæд уый уыд... Сардо 
йын йе скъæтæй йе стурвос раскъæрдта... Кæм æм нæ уыдаид 
фыдæх, куыднæ бавæрдтаид йæ зæрдæйы хæрам. Хастаид æм 
табиц! Нæ... фæлæ уый нæ ныллæуыдаид мастисыны къахыл. 
Цы хуыцау дæдты Хепайæн ахæм уæнгты айст! Хæппæй дæр 
тæрсгæ кæны. Цард-цæрæнбонты мæнæ Куыдзæгтимæ тудж- 
джын куы уыд. Йæ фыды туг райсынмæ куынæ схаста йæ ныфс, 
уæд!.. 
Æппынфæстаг хæрам адæм се знæт цæстæнгас Матейы 
’рдæм базылдтой. Уый фæхатыд йæхæдæг дæр. Кæд сæм кæсгæ 
нæма ракодта, уæддæр. Уæнгтæ тасы дыз-дыз скодтой. Чысыл 
тас нæу уый. Лæгмард дыл æрæвæрой! 
Бетърейы ’рдæм уал бакаст Мате. Уый йæм æрфыгæлхын- 
цъæй кæсы «Куы дын-иу дзырдтон, Мате, Сардо ницы гæнæг у! 
Уый амардæй хуыздæр нæ фæуыдзæн махæн нæ уавæр. Ныр чи 
у гæнæг? Дæуы йедтæмæ чи дзырдта уый фæдыл!..» 
Раскъуыны Мате йæ цæстытæ Бетърейæ. Иннæ адæмыл сæ 
ахæссы. Ау, уыдон дæр ыл рахæтыдысты? Цалдæр къай цæс- 
ты дзы æрцытау сæхи ныццавтой. Тасы дыз-дыз байдыдтой 

^^ 
Тедеты Герас 
йе уæнгтæ Матейæн. Риу тынгæй-тынгдæр гуып-гуыпп рай- 
дыдта. «Мате, дæу йедтæмæ Сардойы ныхмæ æргом ничи уыд. 
Дæуы йедтæмæ йæм ничи æртхъирæн кодта марынмæ. Басæтт 
дæ фыдракæндыл!..» Йæхимидæг сдыгъуырццæг Мате. Фыр 
адæргæй ма цы акодтаид, уымæн ницыуал зыдта. Чердæм 
фæкæсы, уырдыгæй та дзы хæрам адæмы знæт цæстытæ сæхи 
фæцæвынц æрцытау. 0, хуыцау! Раст цыма бæрзонд, хъуын- 
авæрд сисамад къулты æхсæн фæцис. 
- Æрбацæуынц! - Æнкъард адæмæй кæцыдæр сдзырдта 
æппынфæстаг. Æмткæй фæкастысты хъæуыбыны ’рдæм зиан- 
джын адæм. Аксо æмæ дыууæ милиционер фæдистард æрба- 
кæнынц сæ хæрзхаст бæхты. Адæмы цур æваст фæурæдтой сæ 
дугъонты. Дугъонтæ сæ фырхъалæй армаццагæй аллæууы- 
дысты. Рогæргæппытæ кодтой барджытæ. Зианы адæм сæхими- 
дæг базмæлыдысты, мыдыбындзытау. Хепа æмбонды бын 
фæцæйныгъуылд. Риу дзæхст-дзæхст баллæууыд. Æрхауынмæ 
йæ бирæ нал бахъуыд. Æдас нæ уыдысты Мате æмæ Бетъ- 
ре дæр. Адæмæн сæ зæрдæ уыдонмæ æхсайы. Искæуыл сæ сæ 
къух куы æрæвæрой, уæд дæ куыд фæнды. Милицийы кусæг 
бауад Матемæ. Мæсты риуыгъдтытæгæнгæ йын йæ къухтæ 
фæстæмæ абаста. 
- Æз нæ дæн гæнæг! - нырдиаг кодта Мате. Диссæгтæ кæны. 
Бæстыцъар дæндагæй исы. - Ард хæрын, мæ бинонтæ аскъуы- 
йæт! Ницы зонын ацы хабарæн! Уыцы ’хсæв æз ам дæр куынæ 
уыдтæн, бауырнæд уæ! 0, мæ хъæубæстæ, кæм стут! 
Фæлæ милицийы кусæг нæхъусы Матейы тыхст лæгъстæмæ. 
Къуырдтытæгæнгæ йæ акодта йæ разæй. 
- Мæ артыл дон ныккалд! - йæ уæрджытæ ныххоста Хуыс- 
нæгон, Матейы æмкъай. - Мæнæ æмбойны хуыцауы цæхæр нæ 
хæдзарыл куыд ныккалд! 
Зианы адæм Матейы фæдыл кæсгæйæ баззадысты. Бæгуы- 
дæр! Æндæр чи хъуамæ уыдаид! Æргом æртхъирæн æм уый 
кодта. Афтæ йын хъæуы! 
Зæронд Парса æрхуымгъуызæй каст милицийы кусæджы 
фæдыл фæлмнорст цæстытæй. Фæхæрам сæм йæхимидæг. Айæп- 
пæт адæм! Æгæр, æфсæрм дзы нал ис? Фæрсгæ уал сæ уæддæр 
бакодтаит. Тæфæрфæс ракæн. Æгъдау афтæ домы. Стæй бакæн 
дæ фæнд. Мæхæй дæ разы ничи æрлæууыдаид. Ех! Гæндон 
фæцис фыдæлты æгъдау, фыдæлты фæтк. Ныр сын, мæ хур, за- 
къон ис! Хицауад... 

ФЫДЫ ФÆДЗÆХСТ 
^л 
Æрынцадысты знæт адæм. Йе ’муд æрцыд Хепа дæр. Айсæфт 
йæ маст Бетърейæн дæр. Йæ зæрдæ йæхиуыл ницæмæй худт, 
фæлæ уæддæр тас уыдис. Адæмы зæрдæ уыдонмæ æхсайдта. 
Тæрæзтыл лæууæгау уыд хъуыддаг. Адæмы хæрам сæ кæй 
æрдæм фессæстаид, уый... дæ балгъитæг афтæ... Раст дæ, зылын 
дæ, уымæй ма дæ чи фæрсы. Ныр фæбæрæг гæнæг. Бетърейæн 
йæхи зæрдæ дæр Матемæ æхсайдта. Йæ дæндæгты къæс-къæс 
æм цыд Сардомæ. 
* * * 
Æртхъирæны мæй аивгъуыдта. Ныллæууыдысты Тутыры 
бонтæ. Сывылдзджыны адæмæй алчи йæ кусæнгæрзтæ рæвдз, 
цалцæджытæ кæны. Быхсадæгтæ, асадæгтæ, хуымæфсæндзтæ. 
Тутыры æртæ боны хæдуæлвæд æрбалæууыд астæумархо- 
йы хуыцаубон. Абон дæр ма сын мысинагæн баззад уыцы бон 
сывылдзджынæгтæн. Диссаджы хур бон скодта уæд. Хъæуас- 
тæу цы фæз ис, уый сæ уарзон бынат у фыдæлтæй фæстæмæ 
сывылдзджынæгтæн. Кæд сын Ныхас фыдæй нæ баззад, уæддæр 
сын фæз Ныхасы бынаты цæуы. Къаты бон уа æви бæрæгбон - 
ам рабадынц рагон æппæрст хъæдтыл æмæ алы уынаффæтæ 
фæхæссынц. Уыцы бон дæр æмбырд кæнын байдыдтой сывыл- 
дзджынæгтæ фæзмæ. Бетъре дæр рацарæзта йæхи. Кæуыл 
амбæлы, уымæн йæ бухайраг худ сисы, уæздан салам ын ратты. 
Бетъремæ йæ хъæуы салам раттынмæ ничи фæраздæр уыдзæн. 
Дæлæ, йæ разæй, фæндаг дæллаг сыхы ’рдæм кæм фæсаджил, 
уым ссæуы Уардан. Кæнæ Уардан хъуамæ схызтаид Бетърейы 
рæзты, кæнæ та Бетъре - Уарданы рæзты. Дыууæ дæр уыцы 
иурæстæджы схæццæ сты, фæндаг кæм фæсаджил, уыцы бы- 
натмæ. Дзыхъхълæуд ныккодтой дыууæ дæр. 
- Де зæр хорз, Уардан!.. Ахиз дæ хорзæхæй! - Бетъре йæ къух- 
тæй амоны Уарданмæ уæзданæн. 
- Уанцон нæу, Бетъре, дæ разæй! Ахиз, хуыцауы хатыр ба- 
кæн! - Уардан иуварсгомау алæууыд. Фæндаг радта Бетъре- 
йæн. - Ахиз, хистæр дæ. 
- Нæ, мæ фыдыстæн, Уардан! - ноджы цæхгæрдæр сдзырдта 
Бетъре. Нæ ахиздзынæн дæ разæй. Ахиз. 
Уардан зыдта Бетърейы ахаст: лæггадгæнаг æмæ цытгæнаг 
лæг у. Суанг æм кæркуасæнтæм куы фæхатыдаид, уæддæр 

?5^ 
Тедеты Герас 
Бетъре нæ ахызтаид йæ рæзты. Нæ йæ скодтаид фæдæргæвст. 
Дыууæ нал загъта, ахызт разæй. 
- Уардан, кæм фесæфтæ, дæ мæрдтыстæн, - дыууæ лæджы 
араст сты иумæ. - Нæ тæфтыл куынæуал акастæ. Исты нæ 
фехъуыстай, мыййаг? Мæргъион замманайы бæгæны скодта! 
- Цытæ кæныс, Бетъре! Куыдз дæр ма, дам, куыройы дуар 
гомæй баййæфта, фефсæрм, æмæ фæстæмæ раздæхт! Алхатт, 
алхатт... Дæхæдæг нæм уабæрæг никуы æрбафтыс. 
- Цæмæн сайыс дæхи, Уардан? 
- Цæмæн, Бетъре, афтæ у! 
- Уардан, æндæр нæ уæдæ цæмæн хъæуы нæ цард! Цæй, уый 
дæр афтæ фод, фæлæ ныр кæдæм у дæ арæзт? 
- Дæ разы фæзмæ. Цыдæр ног хабар расидынмæ, дам, дзы 
хъавынц. 
- Цавæр ног хабар? - Бетъре цыма æппындæр ницыма фе- 
хъуыста, цыма цæугæ дæр уырдæм нæ кодта, уыйау хин фарст 
акодта. 
- Мæнæ мæгуыр Сардо цæйдæр артелы кой нæ кодта, уый, 
дам, дзы хъуамæ расидой. Иумæ цард, дам!.. Зæхх, зæгъ, зæ- 
гъынц, иумæ хъуамæ кусæм. Æмæ йыл нæ хæст кæнын рæстмæ. 
Куыд хъуамæ уа? Æвæццæгæн афтæ уыдзæн: абон мæуон бакус- 
дзыстæм, райсом - дæуон. 
- Нæ, Уардан, афтæ нæ уыдзæн. Уæдæ æмæ, зæхх иууылдæр 
райсдзысты, сиу сæ кæндзысты. Æмæ сæ кусдзысты уыцыиу- 
гуырæй. 
- Æмæ уæд се ’фтиаг та? Уый дæр иумæ хæрдзысты? 
- Мæгъа, Уардан, уыйонг лыстæджытæ сæ æз дæр нæ ахсын. 
Уым кæд уаид бæрæг. Ау, нæ нын æй расиддзысты? 
- Мате афтæ зæгъы, цыдæриддæр, дам, нæм исбонæй ис, уы- 
дон, дам, нын иууылдæр байсдзысты, æмæ, дам, нæ стæй тыхæй 
баскъæрдзысты сæ артелмæ. 
«Ахæм фыдæвзаг ын кæй уыд, - ферттывта Бетърейы сæ- 
ры, - ахæстоны дæр æй уымæн бакодтой. Мæ бон акæнæт». Иу 
цъыфæйдзаг хуы, дам, æгас хуыты дзуг сцъыф кодта. Адæтты, 
тыххæй Бетъремæ дæр зул цæстæй кæсын райдыдтой хъæу- 
бæстæ. Æгæр, æнцад, æнцой дар дæхи... Ма цу сæ хæрамы. Бар, 
нымай дæхимидæг æмæ дын чердыгæй хуыздæр уа, уыцы 
’рдæм аздæх!.. Æргом та загъта: 
- Æмæ йын Мате дæуæй уæлдай цы зоны? 

ФЫДЫ ФÆДЗÆХСТ 
157 
- Дæлæ, зæгъ, сæм гуырдзыйы мæхи цæстæй кастæн. - Уар- 
дан Матейы ныхæстæ дарддæр дзуры. - Милиционтæ, дам, сæ 
тыххæй ластой сæ артелмæ. 
- Уый та цæрæнбонты ацы гуырдзыйы бын бырд у! - буц- 
тæгæнæгау сдзырдта Бетъре. 
- Мæ хур акæн! - йæ фарс сдзырдта Уардан дæр. - Фыдбы- 
лызæй дæр æй уыдон фервæзын кодтой? 
- Цæй фыдбылызæй? - Бетъре дисы каст бакодта Уарданмæ. 
- Ахæстонæй йæ уыдон не суæгъд кæнын кодтой! 
- Мате ахæстонæй рацыд? - Бетърейы цæстытæ æнахуыр 
æрттывд фæкодтой. Æваст Уарданы раз фæлæууыд. 
- Æндæрæбон ссыд, - æнцад, æдыхстæй дзуры дарддæр Уар- 
дан. - Цæвиттон, уыцы æнамонды хабар цы æхсæв æрцыд, уы- 
цы æхсæв Мате ам дæр нæ уыд. Йæ гуырдзиаг зонгæтæм, зæгъ, 
хуынды уыд чындзæхсæвы. Йæ дыккаг бон, дам, суанг сихор- 
тæм дæр не ссыд сæхимæ. Æгас гуырдзыйы хъæу ын æвдисæн 
ныллæууыдысты. Æмæ йыл не сбæлвырд кодтой лæгмард. 
Бетъре, æнæнхъæлæджы хабар фехъусгæйæ, хорзау нал фæ- 
цис. Хъуыдыты ацыд. Ныр та уæд уымæ дæр исты табиц куы 
хæссой. Сæ зæрдæ йæм куы æхсайа! Куы йыл æрæвæрой сæ къух, 
уæд цы дудгæбон хъуамæ кæна! Мате уыцы æхсæв ам нæ уыд... 
Æмæ фервæзт фыдбылызæй!.. Фæлæ Бетъре раст уыцы æхсæв 
Хепаимæ сæ хæдзары суанг фыццаг кæркуасæнтæм минас код- 
той. Знæт адæм ма ноджы уый куы базоной, ай Бетъре уыцы 
æхсæв Хепаимæ бадтысты... Уæд гъай-гъайдæр зæгъдзысты: 
æмдзæхтон адæм... Æмхуызон хæрам хастой Сардомæ сæ дыууæ 
дæр... Бауынаффæ кодтой йæ амарыны фæдыл æмæ... 
Æппынфæстаг æнкъард, саст хъæлæсæй сдзырдта Бетъре. 
- Уæдæ мæгуыр лæджы мард фесæфт, и ? - йæхæдæг аивæй 
хинкаст бакодта Уарданы ’рдæм. Фæндыд æй базонын: цы 
хъуыды кæны уый та ацы хъуыддаджы фæдьць 
- Уæдæ уый циу! - бынтондæр æдыхстæй сдзырдта Уардан. - 
Кæуыл ма йæ хъуамæ сæвæрой æндæр! Матейы хуызæн уый 
ныхмæ æргом ничи дзырдта. Æниу хъæды цуанон цъус цæуы, 
дæ хорзæхæй! - йæ къух ауыгъта Уардан. - Дзæгъæл нæмыгæй 
дæр æдас нæу. 
Æхсызгон уыд Бетърейæн Уарданы хъуыды. Афтæ куы хъуы- 
ды кæниккой иууылдæр. 
Бетъре æмæ Уардан, ныхæстæгæнгæ, бахæццæ сты фæзмæ. 

158 
Тедеты Герас 
Уым æрæмбырд бирæ адæм. Чи зæрондæппæрст хъæдтыл бад- 
тис, чи та лæугæ кодта. Æрхъæцмæ нал лæууынц æмбырды 
адæм. Цы сын расиддзысты. 
Сырх хæцъилæй æмбæрзт стъолы алыварс бадынц цалдæр 
лæджы. Гæххæттытимæ цыдæртæ архайынц. Рæстæгæй-рæс- 
тæгмæ кæрæдзи хъусты цыдæртæ бадзурынц. Адæм сæм сæ 
цæстытæ ныццавтой. Кæрæдзи мидæг хъус-хъус кæнынц: 
- Сæ милиционтæ та кæм сты? 
- Уыдон та дзы цæмæн хъæуынц? 
- Чи, зæгъ, нæ кома, уый, дам, тыхæй хъуамæ бакæной. 
- Куы нæ ныууагътаиккой нæ мæгуырыл. 
- Уæй, цæмæй зонут, чизоны уыцы артел у æви циу, дзæбæх 
цыдæр у! Банхъæлмæ уал кæсæм. Цы нын расиддзысты. 
- Мæгуыр Сардо дæр бæргæ афтæ дзырдта, мæрдты цы хуыз- 
дæр ис, уый йæ хай. Æмæ Сардо сайыны лæг нæ уыд. Æмбырды 
адæм къуымтæ-къуымтæ лæууынц. Алыгъуызон ныхæстæ кæ- 
нынц. Уартæ хибаргондæй лæууынц Хепа æмæ Мате дæр. Нæ, 
фæлæ дзы Саукуыдз та цы гæс у, Дзæрæхоны фырт? Уазæджы 
цур æрбадт. Æвæццæгæн горæты базонгæ сты. А-фæстаг рæс- 
тæджыты ауай-ауай кодта Саукуыдз горæтмæ. Цыдæр ахуыры 
лæуд, зæгъ, дзы у. 
Æрæджиау стъолы алыварсбадджытæй сæ иу, Аксо сыстад. 
Адæмыл йæ цæст ахаста. Адæм фæхъус сты. Ныхасы бар радта 
уазæгæн. Уый лæмбынæг фæдзырдта колхозы царды миниу- 
джытыл. Лыстæггай йын рафæлгъуыдта йæ хорздзинæдтæ. 
- Гъе, æмæ сæ, - йæ ныхасы кæрон балхъынцъ кодта уа-зæг, - 
æгас Уæрæсейы бæстæйы кæм скодтой ацы колхозты, уым сæ ам, 
махмæ дæр саразæм. Зæгъын уын, хицæн лыстæг хæдзарадæй 
бирæ пайдадæр æмæ æфтиагджындæр у стыр, иугуыр æхсæны 
хæдзарад. Уымæн æмæ ам кусдзысты зæхкусæн машинæтæ, 
трактортæ, комбайнтæ. Уыдон та зиуæй уæлдай не сты. 
Адæм хъусынц цымыдисæй. Уæддæр рæстмæ не ’мбарынц 
хъуыддаг: цы уыдзæн, куыд уыдзæн? Кæрæдзимæ фæрсæджы 
каст бакæнынц. «Зæххытæ, зæгъ, сиумæ кæнæм! - дзурынц 
аивæй кæрæдзимæ, - «Уыдон баиутæ кæнæт, гъа. Уыдон нын 
уæддæр сæхи ратгæ сты. Исгæ сæ кæной æви сын цы кæной, 
уый сæхи бар у, сæ бар сыл цæуы. Фæлæ фос æмæ кусæнгæрзтæ 
та цæмæн исынц? Уыдон нæхи къухæй арæзт сты. Нæхи туг- 
вæллой сты!» 

ФЫДЫ ФÆДЗÆХСТ 
159 
Æппыфæстаг хъæлæсмæ æрæвæрдтой фарст. 
- Кæй фæнды, - дзуры уазæг, - колхоз аразын, уый йæ къух 
сдарæд. 
Адæм ныхъхъус сты, кæрæдзимæ фæрсæджы каст кæнынц. 
Уардан дæр Бетъремæ бакæсы. Ацы уаг уый хорз ахсы. Ис- 
ты æфтиаджы сæрыл дзы куы цæуид дзырд, уæд æй Бетъре 
æнæрахæтгæ нæ фæуыдзæн æмæ сдардзæн йæ къухуæд Уардан 
дæр. Хепа æмæ Мате æнцад хъусынц, афтæмæй сæ хъус дарынц. 
Кæд дзы тыхмийæ ницы уа, уæд цыфæнды колхоз кæнæд 
сæхицæн. 
Уазæг цадæггай хæссы йæ цæст адæмыл. Хъыпп-сыпп сæ ни- 
чи кæны. Бирæтæ дзы, фæйнæрдæм аракæс-бакæсгæнгæйæ, 
чъызгæ схæцынц сæ къухтыл чысыл. 
Уазæг фæсæццæ. Фергъуыйау сты хъæусоветы сæрдар æмæ 
иннæтæ дæр. 
- Уæд та кæй нæ фæнды, уыдон сдарæнт сæ къухтæ, - баха- 
тыд та уазæг. 
Цæстынгасæй ацагуырдта къухтæ. Нæй. Ничи та схæцыд йæ 
къухыл ныр дæр. 
- Нырма уал нын исты равдисут уæ иумæйаг цардæй, - 
æрбадзырдта чидæр. 
- Нæ цæстæй уал исты фенæм, - æрбайхъуыст дыккаг хъæ- 
лæс. 
- Раст у, раст, бæгуыдæр, стæй нæ уый фæстæ бакæнут уæ 
колхозмæ, - сдзырдта, стъолмæ хæстæг цы лæгтæ бадт, уы- 
донæй сæ иу. 
- Йе, уæд нæ алчидæр ныффысдзæн йæхи колхозы! - схор- 
хор кодтой æмдзыхæй. 
Аксо Саукуыдзы хъусы цыдæр бадзырдта. Уый сыстад. 
- Чысыл ма фæлæуут, - адзырдта знæт адæммæ, уыдон фæ- 
хъус сты. - Сымах не ’ууæндут уый тыххæй æмæ æвзæр, фыд- 
æвзаг кæй байтыдæуыд уе ’хсæн. Уæ зæххытæ, уæ фос, зæгъ, 
уын байсдзысты æмæ, зæгъ, уæ сæхицæн кусын кæндзысты 
гуыбынхæлцыл. Уыдон ардауæн ныхæстæ сты. Зæхх дæр ма нын 
уыдзæн фæйнæ бонгæндæй хуыздæр. Нæхицæн дыргъдæттæ 
æмæ сæндæттæ скæнынæн, хъуг дæр, дзæргъ дæр сæ цотимæ. 
Лыстæджытæ дæр дæс сæры онг гæнæн ис. Æмæ нæм бирæтæм 
уыйас фос ныртæккæ дæр куынæ ис. 
Знæт адæм кæрæдзимæ бакæстытæ кодтой. Сæ сæртæ ра- 
зыйы тылд кæнынц. Афтæ куы уаид бæргæ! 

160 
Тедеты Герас 
- Кусгæ та кæндзыстæм, - дарддæр дзуры Саукуыдз, - æнæ- 
хъæн хъæубæстæй иумæ. Уымæн æмæ бирæйæ иумæ фылдæр 
æнтысы. Мæнæ зиутæ цæмæн ракæнæм? Цæмæй нын цъус 
рæстæгмæ фылдæр бантыса. Ам дæр афтæ. Нæ куысты æфтиаг 
та уардзыстæм нæхиуыл æмхуызон. Куысты сæрыл. Чи фылдæр 
бакуса, уый фылдæр фæллой раласдзæн. Суанг царв æмæ цых- 
ты онг дæр. 
- Уый афтæ фод, - кæцыдæр æрбадзырдта фæстейæ, - фæлæ 
уæд та иуы нæ фæнды иумæ кусын, йæхицæн хицæнæй куса, 
уый йæ фæнды, уæд уымæн та куыд бакæндзыстут? 
Уазæг нал фæлæууыд. Фестад. 
- Афтæ ма æнхъæлут, æмæ уæ мах тыхæй кæнæм колхозмæ! - 
дзуры уый, - бархийы хъуыддаг у. Кæй фæнды, уый бацæуæд, 
ныффыссæд йæхи колхозы, иннæ цæрæд, нырмæ куыд цард, 
афтæ. 
Ацы хабар бирæты зæрдæмæ фæцыд. Сæ мидбынæтты баз- 
мæлыдысты. Цыдæртæ хъус-хъус кæнынц. Сæ сæртæ разыйы 
тылд бакæнынц. Мате Хепамæ йæ цæст хин ныкъуылд фæкодта. 
Йæ мидбылты йæм фæхудт. «Хъуыддаг хорз цæуы!..» 
Бетърейы зæрдæмæ дæр фæцыд ацы хабар! «Уæдæ мæн 
мæхи уагыл ныууадзут, уый йедтæмæ сымах цыфæндыгъуызон 
колхоз кæнут!» - загъта йæхицæн. Айтæ-уйтæ нал фæкодта, 
фæлæ сдартда йæ къух, кæд хъуыддаг дыккагæй хъæлæсмæ 
нæма æрывæрдтой, уæддæр. Йæ уæлвæд Уардан дæр, дыккаг, 
æртыккаг... Æппынфæстаг йæ къух чи нæ сдардта, ахæмтæ ма 
дзы аззад хæрз стæмтæ. 
Афтæмæй Сывылдзджыны расидтысты колхоз. Æрмæст Сау- 
куыдзы сæрдар кæй скодтой, уый Бетърейы хуызæтты зæрдæ- 
мæ нæ фæцыд. «Нырма йæ хъуымыз йæ донгæмттæй кæлы. Чы- 
сыл дзы æмбаргæдæр искæй сæвæрын хъуыд». Афтæ дзырдта 
æргомæй адæмæн. Æцæгæй та йæ ахоссаг бынтон æндæр уыд. 
Æмбырды адæм райхæлдысты æмæ фæйнæрдæм се ’мбырды 
фæдыл ныхасгæнгæ фæцыдысты. Хъæубæсты сылгоймæгтæ 
чыртæ-чыртæй лæууыдысты æмбырды адæмы раз. Æнхъæлмæ 
кастысты кæд фæуыдзæн æмбырд, æмæ кæд базондзысты 
бæрæг. Сывылдзджыны хъæуы кæддæры хистæр, зæронд Пар- 
са дæр сæ кауæмбонды раз æппæрст хъæдыл бадти æмæ æн- 
хъæлмæ кастис æмбырдонты рацæуынмæ. Мæнæ ссæуынц 
Бетъреитæ. 

ФЫДЫ ФÆДЗÆХСТ 
^хл 
- Дæ хуыцауы тыххæй, Бетъре, - ныххатыд зæронд лæг 
Бетъремæ. - Цы баистут, истытæ ма мын рахабар кæн. Зæронд 
лæг дæн, æмæ ацæуынтæн нал дæн. 
- Цы дын радзурон, Парса! - цыма сыл йæхимидæг худгæ 
кодта, ахæм хуызæнæй райдыдта Бетъре. - Расидтысты сæ 
иумæ цард. Сæрбосæй та йын, мæ хур, уæлæ Сандойы хъуы- 
мыздзыхы сæвæрдтой! Уæдæ! Æнæхъæн хъæуæн кæйдæр дзид- 
зидай - хицау!.. Бæсты сæфт æрцыд æмæ уый зæгъай! Ех, Пар- 
са, хъæубæсты мидæг дæ хуызæн зондджын æмæ фенаг зæронд 
лæгты дзырд куынæуал цæуы, нæ хъуыддаг галиумæдæр 
уæдæй фæстæмæ аздæхы, гъе! Уæдæ дзы ды дæр уыдтæ хъæуы 
хистæр æмæ еныр далæ Сандойы хъуымыздзых дæр! - æмæ 
фæцæуæг Бетъре. 
Зæронд Парса, цыма Бетърейы ардауæн ныхæстæ хъусгæ 
дæр нæ фæкодта, уыйау йæхимидæг бахъынцъым кодта. Ех, 
дæдтæй, Парсайы ма йæ тыхы куы æрыййæфтаид ацы цард! 
Куыд ивæнтæ кæны, куы, йæ арты бындар фæуа рæстæг! Куыд 
бакусай, афтæ рахæсдзынæ! Цы ма уа уымæй хуыздæр! Дæ цон- 
джы тых дæхæдæг хæр!.. Ех! Зæронд лæг йæ къух ауыгъта. Лæ- 
дзæджы æнцæйтты сындæггай сыстад. Фæрнæй дзы цæрæт! 
Парса дзы ницыуал æрыййафдзæн!.. 
Хъæуы суадоны был тымбылæй æнхъæлмæ кæсынц 
сылгоймæгтæ æмбырдонты рацыдмæ. 
- Дæ бон ныккал, Дзæрæхон, - Уардан хъазгæмхасæн дзуры 
устытæм. - Дæ фырты дын хъæуы хицауæй сæвзæрстой æмæ 
дын циу! 
- Алæ-ма, радзур ма, цы баистут? 
- Расидтысты иумæ цард? 
- Ал кæй дæр дзы ныффыстой? - цымыдис устытæ æрхъæцмæ 
нал лæууынц. Схурх кодтой Уарданы. 
- Расидтысты, - йæ хынджылæг фæуагъта, - фæлæ тæккæ 
райсом уæ уæлдай фос уæхи къахæй ныскъæрут. - Бетърейы 
бинойнаг Мæргъионы ’рдæм бакаст. 
- Фосæй, зæххæй - иуылдæр сæ исынц? 
- Нæ, цæмæн! - Уардан радзырдта куыд уыдзæн, уый усты- 
тæн. Уыдон кæрæдзимæ бакæстытæ кодтой. 
- Нæ зонын, алы дамтæ кодтой æмæ!.. 
- Уас мæрдты рухсы бада Сардо! - Сланон йæ сæр тæригъæд- 
гæнæджы къултæ бакодта. - Уый-иу бæргæ дзырдта! Мæгуырæг, 
æййафгæ дæр дзы ницы æркодта, æййафгæ! 
11* 

162 
Тедеты Герас 
Мæргъион йе ’рфгуыты бынты хъуынтъыз каст бакодта Сла- 
ноны ’рдæм. «Налат цыдæр! Æрæмысыдтæ йæ, нæ? Йæ бахæс- 
синæгтæй фæцух дæ!» 
Дзæрæхонитæ фембæрстой Мæргъионы хъуынтъызæрфыг. 
Сардойы кой сæ ничиуал скодта. Æндæры ’рдæм азылдтой сæ 
ныхас. 
- Искæй ма дзы æнæныффысгæ фесты сæ колхозы? 
- Дæлæ Хепа æмæ Мате нæ бакуымдтой. 
- Мæнæ дзы Бетъретæ дæр нæ ныффыстой сæхи... - Уар- 
дан дæр Мæргъионы ’ рдæм бакаст. Ныр устытæй ничи ницы- 
уал сдзырдта. Фæхатыдысты: Мæргъион тарæрфыгæй лæууы. 
Дзæвгар рæстæг æгомыгæй алæууыдысты. Стæй Томиан, 
Уарданæн йæхи æмкъай, фæцарæхст. 
- Цомут ныр, - йæ донгарз систа. - Ныр æнафон у. 
Уыйадыл апырх сты сылгоймæгтæ. 
Рагæй нæ фæадджын Бетъре Саукуыдзæн. Æрæгвæззæджы 
бонау æм хъуынтъызæй лæууыд иудадзыг. Суанг ма-иу æм бон- 
гай куы куыста Саукуыдз, уæддæр-иу йæ куыстмызд йæхæдæг 
никуы ахаста. Кæнæ-иу ын æй хъуамæ барвыстаиккой Бетъретæ 
сæхæдæг, кæнæ та-иу æм Уарзеты хъуамæ æрбарвыстаид. 
Бетъре никуы хъуыды кæны, æмæ йæм Саукуыдз искуы 
куысты фæстæ æхсæвæрмæ æрлæууыд. «Мæ рæстæг нæу» - 
æмæ-иу афардæг. Æниу а-хъæуæй Бетърейы цæхджын хой- 
рагæй чи нæ фæхъæстæ, ахæм нал баззад. Фæлæ Саукуыдз йæ 
тæфтыл нæ цæуы. 
Фæлæ Бетъре уæддæр тыхстис, афтæ дыркъуымæй йæм 
кæй лæууыд ууыл. Хъуыды кодта йæхимидæг. Фæлæ ницы йæ 
зæрдæмæ хаста. Уæлдай тынгдæр тыхсын байдыдта Бетъре, 
Саукуыдзы колхозы сæрдарæй куы сæвæрдтой, уæдæй фæс- 
тæмæ. Хъæуы хицау!.. Æнæхъæн хъæубæстæн се скаст уымæ у, 
ныры онг Сардо уыд. Ныр та ай у. Сардойы зæрдæ хорз балхæдта 
Бетъре?.. Фæлæ ацы хъуымыздзых!.. Цы æгъдауæй йын рамбу- 
ла йæ зæрдæ Бетъре!.. Нæ, æмæ тых уый къухы ис... Хицауады 
урæд лæг!.. Йæ хорзæх æй куынæ уа Бетърейы, уæд... Иунæг 
дзырд æй хъæуы Саукуыдзы æндæр нæ, æмæ Бетърейы Сыбы- 
ры хай фæкæндзысты. 

ФЫДЫ ФÆДЗÆХСТ 
163 
Уый адыл æхсæвæй-бонæй хъуыды кодта Бетъре, Саукуыдз 
æм афтæ хъуынтъызæрфыгæй цæй фæдыл лæууы? Йæ цæст-иу 
рахаста фыдæлтæй фæстæмæ сæ царды хабæрттыл. Барста-иу 
сæ лыстæггай йæхимидæг. 
...Саукуыдзы мад, чызгæй фыдрæсугъд уыд. Дзырдта йыл 
Бетъре. Дæлфадихсыд æм бацис. Цал æмæ йын цал хатты 
раздæхта йæ минæвæрттæ! Фæлæ йын нæ бакуымдта. Сандойы 
фæдыл афардæг. Æмæ Бетъре уый фæдыл Сандомæ, мыййаг, 
табиц нæ хаста. Иу хъæуккæгтæ... сыхæгтæ... Æрхаста бинонтæ 
Бетъре, уæдæ цы уыдаид. Æртæ зæнæгон фæцис Дзæрæхон дæр. 
Фæлæ Дзæрæхон ноджы рæсугъддæр цы фæцис, уый йедтæмæ 
фыдконддæр нæ. Бетърейы цæсты разæй нæ æмæ нæ хицæн 
кодта йæ даргъæлвæст гуырвидыц уæнгты конд. Стæй йыл 
ноджы алыбон ныдзæвд йæ цæст. Цас хæцыд Бетъре сусæгæй 
йæхимæ, фæлæ бонæй-бон цырендæр байдыдта кæддæр Дзæ- 
рæхоны ’рдæм Бетърейы зæрдæйы, æнæус лæппуйæ цы уæл- 
монц æнкъарæн сæвзæрд, уый. Уæлдай тынгдæр та йæ мой 
хæстæй куынæуал сæздæхт, уæдæй фæстæмæ. 
Иубон йæхи нал баурæдта Бетъре. Йæ разы æрлæууыд 
Æхсæрджыны иу къахвæндагыл. Идæдз ус æй куыддæр ауыд- 
та, афтæ йæ зæрдæ ныссæххæтт кодта. Кæддæр ыл дзургæ кæй 
кодта, уыцы нывтæ йæ цæстытыл ауадысты æваст. Фидар хъæ- 
лæсæй йæм сдзырдта сылгоймаг: 
- Дæхи уæздан æмæ æгъдауджын лæг куы хоныс, уæд дæм 
худинаг нæ кæсы?.. Цытæ дæ сæрмæ хæссыс, уый! - æмæ ус 
фæцæуæг. 
Ихдзагъд нартхоры сыфтау ын йæ къабæзтæ æрцагъта Бетъ- 
рейæн сылгоймаг йæ уæздан æмæ æгъдауджын ахастæй. Йæхи- 
уыл æрхудт нæлгоймаг. Ныр æй искæмæн куы радзура Ребо, уæд 
ма цы цæсгомæй хъуамæ ацæуа йæ хъæубæсты ’хсæн Бетъре! 
... Ацы хабар-иу арæх æрбалæууыд Бетърейы зæрдыл, Сау- 
куыдз æм цæй фæдыл саудалынгæй кæсы, зæгъгæ, ууыл-иу 
куы хъуыды кодта, уæд. Кæд ын æй, мыййаг, радзырдта йæ мад. 
Сывæллон иугæр куы рахъомыл, уыдæттæ æмбарынхъом куы 
фæцис, уæд. Лæппу йæ йæ зæрдæмæ бахаста æмæ... Цæмæндæр 
уæддæр афтæ кæсы Бетъремæ, цыма йын æй нæ радзырдтаид. 
Æмбаргæ сылгоймаг у Ребо. 
Уæдæ ма йæм æндæр цæмæн дыркъуым уыдаид Саукуыдз 
Бетъремæ? Сæ колхозы йæхи кæй нæ ныффыста Бетъре, ууыл 

164 
Тедеты Герас 
дæр æм тыхдзырд ницы скодта Саукуыдз. Куыд, зæгъ, дæ фæн- 
ды, афтæ. 
Иугæр Саукуыдзы колхозы сæрдарæй куы сæвæрдтой, уæд 
цасдæр фæстæдæр Бетъре, йæ каистæм ын æмбæхст цы фыстæ 
уыд, уыдон раскъæрдта. Уыдонмæ, зæгъ, мын хæссынмæ уыды- 
сты. Æхцайыл, зæгъ, тыхст дæн æмæ, зæгъ сæ дæлæ хицауадмæ 
скъæрын, кæд, зæгъ, мын иу-дыууæ суарийы авæриккой. 
Уый адæмы цæстмæ дзырдта афтæ Бетъре. Æнæуый та 
хъуыды кодта: «Абон уа, сом уа - æнæбазонгæ мын сæ нæ 
фæуыдзысты уæддæр æмæ мын сæ байсдзысты. Доны къусы 
сæфт фæкæндзысты. Мæхи та мын къулæкты чиныджы ныф- 
фысдзысты æмæ мæ Сыбыры хай фæкæндзысты. Фæлæ сын 
афойнадыл исты схос кæнын хъæуы!..» 
Адæм æнхъæлдтой, Бетъре æцæг йæ фысты хицауадмæ 
скъæры. Фæлæ Бетъре йæ фосы фæсхох гуырдзыйы базары куы 
балæууьш кодта, уæд ыл уым Саукуыдз æнæнхъæлæджы хæрх- 
æмбæлд фæцис. 
- Мæнæ ацы дæрчъы муртæ... хицæуттæм сæ, зæгъын, рад- 
тон, æхцайы сæр мæ хъæуы...Йе, фæлæ сæ бынаты ничи ра- 
зынд... - йæхи растгæнæгау дзуры Бетъре. 
Саукуыдз æм ницы сдзырдта. Бетъре афтæ фенхъæлдта 
Саукуыдзитæ йæ фæдыл хъахъхъæнæг рацыдысты, ома, зæгъ, 
кæддæра йæ фыстæн цы ми кæнид, æмæ æваст афарста Сау- 
куыдзы, ацы мæрдты бæстæм уыдон та цы æгъдауæй æрбаф- 
тыдысты. 
- Колхозæн нын кусæг фос нæ фаг кæны. Радзырдæуыд нын, 
ацы базары, зæгъ, гал аслам аргъыл ссарæн ис æмæ уый тых- 
хæй рацыдыстæм. 
Бетъре йæ фæдыл кæсгæйæ баззад Саукуыдзæн! Кусæг фос, 
зæгъ, нын нæ фаг кæны! Фосджын адæмæй йæхи колхозы ни- 
чи ныффыста. Чи дзы ныффыста йæхи, уыдон та мæгуыр, гæв- 
зыкк!.. Иу гал баскъæр! Чи та -уый дæр нæ. Нæ, ацы фосджынтæн 
мацы æрымысой, уый гæнæн нæй. 
Уæддæр гайтма галтæ æлхæныны тыххæй рацыд Саукуыдз 
æмæ гайтма Бетърейы фæдыл нæ рацыд хъахъхъæнæг! 
Фыстæ уæйгæнгæ йæ федта... Чизоны уый тыххæй тарæрфыг 
лæууы Саукуыдз Бетъремæ. Ома, зæгъ, мах нæ къухтæм æмха- 
сæнтæ кæнæм, ды та, зæгъ, фос уæй кæныс... Бæргæ куы сæ 
фæлæвæрттæ кæнид, иуаз сын йæ галты йæхи къахæй куыд 

ФЫДЫ ФÆДЗÆХСТ 
165 
баскъæрдта, афтæ. Фæлæ Бетърейы дæр цæрын хъæуы. Йæ 
каистæм ма дзы цалдæр сæры ныууагъта. Хæдзаргай сæ бай- 
уæрста. Уыдон дæр лæвар сты, уæдæ цы сты. Сæ пайда, се ’фтиа- 
гæй ницы уыны Бетъре. Хицауад сын сæ куы иса, уæддæр сæ 
хъуамæ ма схъæр кæной, Бетърейы кæй сты, уый. Фæлæ ацы 
хатт хъуыддаг иуырдæм куы æрхауа, уæд ын сæ сæртæм та цы 
бар дарынц Бетърейæн! 
Уæдæ æндæр ницы йæ зæрдæмæ хæссы Бетъре. Цæмæн æм 
афтæ æлхынцъæрфыгæй кæсы Саукуыдз. Хуыцау æй зоны, йæ 
фыд Сандоимæ дæр æнæадæй нæ фæцардысты. Ницы йæ зæр- 
дæмæ хæссы Бетъре. 
Кæфты мæй. Арв хъуынтъызтæ байдыдта. Къæвдатæ фæа- 
рæх сты. Фæлæ уыцы бон замманайы хъарм бон ракодта. Фæз- 
зыгон хуры тынтæ лæджы уæнгтæ рæуæг кæнынц. Адæм ных- 
хæррæт кодтой сæ куыстытæм. Кæдæй-уæдæй ма хур ракодта. 
Скъолайы ахуыргæнинæгты дæр цыдæр куыстмæ кæнынц. 
- Нана, хъæдмæ цæуæм æмæ нын стонджы у, - скъолайæ 
ссæугæйæ бадзырдта Мукка йæ мадмæ æмæ йæ чингуыты хы- 
зын къуымы баппæрста. 
- Цавæр хъæдмæ у, цæ? - фæдисау Сланон. 
- Хъæды дыргътæ тонынмæ нæ кæнынц скъолайæ, - йæ 
сырх галстук айхæлдта Альда. 
- Чи уæ кæны? 
- Сауджын цæуы немæ. - Альда къуымты хæринаг агуры. 
- Сауджын нæ, фæлæ ахуыргæнæг! - бараст æй кодта Сла- 
нон. - Сауджын кæд уыд, уæд уыд. Ныр та ахуыргæнæг у. 
- Афтæ йæ хонынц иууылдæр. 
- Стæй уымæн йæ цæг ном Беджызиан у. Хъæуы ма чи цæуы 
уе ’мбæлттæй? 
- Нæ сыхæй дæлæ Уарзет, Садул, æз. 
Уарзеты коймæ Сланоны цæсгом фæтар. 
- Уарзет, Уарзет! Уæд та уый нæ уыд, уæд та кæимæ сбæндæн 
уыдаиккат! - сбустæ сыл кодта мад. 
- Нана... - йæхи йыл бакъул кодта Альда, -уый бæсты нын, дæ 
разы, дæ гуымбылæй авæр æмæ дын мугæтæ æрхæсдзыстæм. 

166 
Тедеты Герас 
Сланон бадт ныллæг æртæкъахыг бандоныл. Хъæдын къусы 
дзаг гуымбыл сивыры æрæвæрдта æмæ йын йæ сылы лæдары. 
- Уымæй изæры бынаты æртæ кæрдзын скæнын ис мæ 
зæрды æмæ дзы скувын хъæуы. Дæ разы та истытæ ахæрут, 
сылытæ, йедтæ. Изæры та уын - уæливыхтæ... - рæвдаугæ ба- 
худт мад йæ хъæбултæм. - Æрмæст-иу далæ Садулитимæ ацыт... 
Уарзет йæхæдæг ацæудзæн... 
- Нана, цытæ дзурыс, Уарзет не ’мбал у. Бирæ нæ уарзы, - 
диссæгтæ кæны фырт. 
- Айфыццаг дæр нæм чиныгмæ куы æрбацыд, уæд дæхи 
ныхъхъуынтъыз кодтай, рæстмæ йæм не сдзырдтай æмæ хъы- 
гæй аздæхт, - Альда бауайдзæф кодта йæ мадæн. 
- Уæд та-иу изæры рагацау рацæут. Æз фермæйы бафæстиат 
уыдзынæн, хъуг искуыдæм адзæгъæл уыдзæн. 
Мукка æмæ Альда сæ къухты чысыл къалатитæ райстой. 
Згъоргæ агæппытæ кодтой кæртæй. 
Мад сæ фæдыл кæсы. Йæ зæрдæ рухс кæны йæ хъæбултæй. 
Буц сæ у. Знон дæр ма сабитæ уыдысты. Ныр тагъд Мукка лæг 
уыдзæн. Хæдзардарæг. Альда чындздзон. Йæ цæрæнбонты ту- 
хи, фыдæбон дзæгъæлы нæ фæуыдзæн Нусийæн. Ахуыртæ куы 
рацæуиккой, ахуыртæ! 
... Уарзет дæр баййардта йæ мады: 
- Нана, кусынмæ цæуын, цы бахæрон? 
Дзæрæхон цурыдфых карчы хæйттæ æрæвæрдта йæ чыз- 
джы раз. 
- Дзæбæх бахæр, дæ сæрыл мæ æрхæссай, науæд хъæды 
бастайдзынæ. 
Уарзет карчы фыды хæйттæ гæххæтты атыхта. Къалатийы 
сæ авæрдта. 
- Фæндагыл ахæрдзынæн, науæд мын изæр кæны. Афонмæ 
ме ’мбæлттæ рацæуынц. 
Дзæрæхон фæхатыд: йæ чызг та йæ дзидзайы хæйттæ Мук- 
каитæн кæй хæссы. Цурыдфых карчы æмбис гæххæтты атыхта 
æмæ йæм рæвдаугæ сдзырта: 
- Гъа, дæ нывонд... ноджы ахæсс, уыдон уæ фаг нæ уыдзы- 
сты. Кæрдзын дæр фылдæр нывæр. 
Уарзет фефсæрм. Йæ мад ын йæ сусæг хъуыды фæхатыд. Ра- 
сæррæтт кодта кæртмæ. Кулдуары размæ йæм лæууыдысты 
Муккаитæ. Араст сты. Дзæрæхон сæ фæдыл кæсы. 

ФЫДЫ ФÆДЗÆХСТ 
167 
Æнгæстæ кæй сты, уый, æвæццæгæн, сæхæдæг дæр хатынц. 
Æндæра афтæ зæрдыйæ, уанцон нæу?! Æнæкæрæдзи нæ лæу- 
уынц. Ахæм диссаг никуыма æрцыд! Æппынфæстаг искæмæ 
аив нæ фæкæсдзæн. Ныр сывæллæттæ нал сты. Хæстæг ни- 
цы бахæссынц кæрæдзийæн. Æцæг Дзæрæхоны сæрыхицау 
Афæхъойæн къухылхæцæг уыд. Фæлæ ма ныры дуджы ахæмтæ 
чи хъуыды кæны! Æниу чи цыфæнды зæгъæд. Дзæрæхонæн 
ныр рахъомыл йæ чызг! 
...Скъолайы ахуыргæнинæгтæ чыртæй-чыртæй цæуынц. 
Æппынфæстаг иуран æртымбыл сты. Сæ ахуыргæнджытæ дæр 
семæ. Гуыбыр æфцæгмæ сарæзтой сæ фæндаг. 
Хъæдыфæткъуы æмæ кæрдо ацы аз тугыл аскъуыдысты. 
Зæххæн уæз кæнынц. Ахуыргæнинæгтæ апырх сты. Беджы- 
зиан сæ фæдзæхсы, цæмæй иугæйттæй ма цæуой хъæды, ма 
ныдздзæгъæлтæ уой. Зыдæй уидзынц, тонынц. 
Мукка æмæ Уарзет лыстæг уисæй быд къалатийы æрдын- 
хъæдыл ныххæцыдысты иумæ æмæ афтæмæй кæнынц сæ 
куыст. 
Садул дæр сæм æрбаиу æцæг. Уый Альдайы къалатийыл 
ныххæцыд æмæ афтæмæй се ’мбæлттæй ахицæн сты дыууæ 
къайы. Æндæр кæрдобæласы бын уидзынц. 
Ахуыргæнинæгтæ сæ мигæнæнтæ куы байдзаг кæнынц, уæд 
сæ æрбахæссынц, ахуыргæнæг цы бæласы бын бады, уырдæм. 
Ауадзынц сæ голлæгты. 
- Ахуыргæнæг, ацы зылды нал ис. Ныр æндæр ран агурын 
хъæуы, - сдзырдта Садул. 
- Æрмæст иугæйттæй ма ацыт. Дард ма адзæгъæл ут, - бафæ- 
дзæхста сæ ахуыргæнæг, Беджызиан. 
Садулитæ хъæды дыргътæ агургæ иу бæласæй иннæ бæла- 
сы бынмæ цæуынц. Иннæтæ фылдæр куы æруидзой, уæд сæ 
ахуыргæнæджы раз фегад уыдзысты. Фылдæр ссарыны æн- 
хъæл дыууæ дихы фесты. Иу къай дзы цæгат фахсыл тæссар- 
мæ бацыд, аннæ - риуыл хæрдмæ, рагъыл. 
Хъæд бæзджынæй-бæзджындæр кæны. Арвы æгæрон 
тыгъдад цыдæр фæцис. Бæлæсты къабузты ’хсæнты ма дзы 
фæскъауты хуызæнæй пискъуылгæндтæ разыны. Утæппæт 
бæлæстæ дурдзавдæй лæууынц. Джихæй кæсынц. Иунæг хъæр, 
иунæг уынæр никуыцæй хъуысы. Æрмæст тар хъæд йæ мин- 
тæнон фæндырæй цавæрдæр æгъуыстаджы фæлмæн зарæг 
цадæг нывæнды. 

168 
Тедеты Герас 
- Мукка, цом аздæхæм. Æгæр уæлиау сивгъуыдтам, куы фæ- 
дзæгъæл уæм, - тæрсын байдыдта Уарзет. 
- Афтидæй куыд аздæхæм? - батыхст лæппу. - Ноджыдæр ма 
фенæм. 
- Фæлæу-ма, фæлæу! - Уарзет сусæгæй дзургæйæ Муккайыл 
фæстæмæ фæхæцыд - Адон чи сты? 
Мукка дæр æваст фæлæууыд. Цымы пыхс къутæры аууон 
æрдзуццæг кодтой. Кæсынц. Ставд гуыбыр тулдзы зæнджы ау- 
уон бадынц дыууæйæ. Уыдон сты... Æвæцæгæн æфцæгыл уы- 
дысты сæ фосимæ. Мате æмæ Хепа... Цæуылдæр зæрдиаг ныхас 
кæнынц. 
- Ай дын мæ къух, кæд уый Бетърейы йедтæмæ исчи уы- 
даид! Ды ацы гæми рувасмæ афтæ ма кæс! - Мате йæ амонæн 
æнгуылдз æрдхъирæны тылд кæны. - Ахæм хуыз æвдисы, 
цыма ацы ног цардуаг йæ уд йæ дзæцц у, æнæуый та дзы йæ 
мæрдты удхæссæг уыны. 
Хепа ницы дзуры. Уырдыгмæ ныккаст. Цæуылдæр хъуыды- 
ты ацыд. 
- Дæумæ куыд кæсы, - йæ уæраг ын бакъуырдта Мате. Уый 
æваст фесхъиудта. Цæстытæ æнахуыр тыбар-тыбур скодтой. - 
Уый йæ нæ амардтаид? 
- Чи?.. Бетъре? - исдуг фæтыхст Хепа. Стæй йе ’муд æрцыд. - 
Уæдæ йæм æндæр чи хъуамæ æрцыдаид! Иннæ адæмæй уымæ 
йæ къух ничи систаид!.. Дзæгъæл нæмыг та... Уыцафон Цъи- 
цъайы æфцæгыл чи цы арæзтаид! Æниу ын хъæугæ афтæ код- 
та. Зæххыл нал лæууыд. Нæ фос бæрæг кæнынмæ нын цыд! 
Ацу ныр дæр! Æгæр, æрцæуæггаг лæг дæ æмæ дæ бынаты 
æртъæпæн у. Мæ уд йæ къухты нывонд, чидæриддæр æй агæ^эах 
кодта! Махæн уæддæр уый цур æфсир рафтауæн нæ уыд. Йæ 
фæдыл аласта æнæхъæн хъæуы. Ныр ма та цы! Сæ колхозмæ 
дæр иугæр тыхæй нæ кæнынц, уæд ма Лекъмæ дæр цæмæн 
лидзæм, фæсхохмæ. Майор дæр фæстæмæ æрыздæхинаг у. 
- Нæ фос, Мате, нæ фос! Куы нын сæ байсой, уымæй тас у! 
- Ацы фæндагæн дзы цы ауæй кодтам Дагъыстаны æфцæ- 
гыл, уый ауæй кодтам. Иннæтæ уал афтæ уадзæм. Кæд сын ис- 
ты тас фæхатæм, уæд та сын хос кæндзыстæм. Æнæфос дæр 
цæрæн нæй. Де ’хца æмæ дæ сыгъзæринæй цы кæныс, фос дæм 
куынæ уа, уæд! Стæй, ацы цардуаг иуырдæм куы ’рхауа, уæд та 
сæ нæхæдæг æлхæнгæ кæндзыстæм! Сæгъ ауæй кæн æмæ сæгъ 
балхæн! 

ФЫДЫ ФÆДЗÆХСТ 
169 
- Уæдмæ нын сæ куы байсой, уæд та? 
- Бæгуыдæр, ды дæр раст дæ! - Мате дæр та бакатай код- 
та. - Ех, ацы фермæ, ацы фермæ! Уый куынæ уаид, уæд ма нын 
сæ кæдæм кæниккой. Нæ фосы! Багъæц-ма! - Матейы цæстытæ 
цыдæр æнахуыр æрттывд фæкодтой. Хепамæ комкоммæ ба- 
каст. - Цыма сын æдæппæт цал сæры ис сæ фермæйы? 
- Мæгъа! - ницызонаджы къултæ бакодта йæ сæр Хепа, - 
дуцгæтæн дæлæ Алардыйы бынмæ скодтой скъæт, йæ азар сæ 
басудзæд. Галтæ, дам, Саукуыдз фæсхох гуырдзыйы базарæй 
æрбаскъæрдта, мæзæрдыйæ, æртæ цæды. 
- Æмæ сæ цæмæй балхæдтой, кæм сын уыд æхца? 
- Хицауад сын дæтты, мæ хур! 
- Омæ кæсыс, хицауад сын æххуыс кæны! Афтæмæй æрфидар 
уыдзæн сæ колхоз. Æмæ иугæр куы ныффидар уа, уæд абон уа, 
сом уа - мах дæр тыхæй баласдзысты, уæдæ нын цы кæндзысты! 
Стæйдæр сын афтæ куы æххуыс кæна хицауад, уæд сæ колхоз сæ 
къахыл слæудзæн. Схъомысджын уыдзæн. Дзырд дæр ыл нæй, 
йе ’фтиаг дæр фæфылдæр уыдзæн. Адæм æм сæ зæрдæ радт- 
дзысты. Иууылдæр уым кусдзысты, стæй дæуæн та чи кæны дæ 
куыстытæ!. Æвдæвæр мызд дæр кæмæн ныббæттай, уый дæр 
дын нал ракомдзæн. Нæ зоны ацы сыстбæрзæй адæмы!.Æфтиаг 
сæм чердыгæй фылдæр хауы, уыцы ’рдæм здыхсынц. 
- Уый дæр раст у, - сразы йемæ Хепа дæр. - Фæлæ мæнæн 
иугæр мæхи фос куынæуал уа, уæд зæххытæ дæр сæ хъуыры 
аирвæзæд!.. 
- Багъæц-ма! - Мате та ногæй раздæхт æрдæбоны ныхасмæ. - 
Дуцгæтæ сын уыцы скъæты вæййынц, зæгъыс? 
- Хъахъхъæнæг сын уыдзæн, Мате! - Хепа фембæрста Ма- 
тейы фæнд. 
- Мæ хур акæн, Сланоны æндæр мæт нæй, æмæ æхсæв уым, 
сæ цуры хуысдзæн! 
- Сланон та дзы... 
- Дæ иухатты лымæны нал зоныс! - Мате фæлыг кодта Хе- 
пайы ныхас. Худгæйæ йын йæ фарс басхуыста. 
- 0, фæлæ дзы уый цы давы дын зæгъынмæ хъавыдтæн? 
- Дуцæгæй сын уый равзæрстой. Бахъахъхъæнæм æй. Куыд- 
дæр уый хæдзармæ фæуа, афтæ... - хин ныкъуылд æркодта йæ 
цæст Мате. 

170 
Тедеты Герас 
Бæлццæттæ сыстадысты. Сæ рифтæгтæ систой. Сæ уæхсчы- 
тыл сæ баппæрстой, ныхæстæгæнгæ араст сты зæнгыл дæлæмæ, 
хъæуы ’рдæм. 
«Дæ иухатты лымæн!» - ферттывта Муккайы сæры. Уый 
циу? Ахуыргæнинæгтæ кæрæдзимæ бакастысты. 
- Цыдæр фыдвæнд скодтой нанайы фермæйæн. 
- Фыдвæнд нæннæ йед ын скодтой, - æнæмæтгондæй 
сдзырдта Уарзет. Æмæ Муккайы къухыл ахæцыд. - Цом, цæй, 
сыст. Æруидзæм. Афонмæ Садулитæ сæ къалатитæ байдзаг код- 
той. 
- Нæ, фæлæ цы фæуыдаиккой Садулитæ? - ногæй та сæ сæ 
фыццаг маст сцагайдта. 
- Куы дын загътон, нал сæм хъуысы нæ хъæр. 
- Афтæ дард куыд радзæгъæл уыдаиккам? Дыууæ сахаты 
бæрц рацыдаид, куы рахицæн стæм, уæдæй ардæм? 
- Фылдæр. 
- Хур дæр нал зыны, хур! - Мукка тыхстгъуызæй хæрдмæ 
скаст. - Уарзет, уæлæ-ма, уæлæ! - æваст сцин кодта Мукка. 
- Цы у? - скаст хæрдмæ чызг дæр. 
- Уæлæ-ма скæс, уæлæ! 
Стыр къабузджын кæрдобæлас дардыл айвæзта йæхи. 
Зæронд лæджы астæуау, фырзадæй æркъæдзтæ сты йæ цæнгтæ. 
Зæу-зæу кæны. 
Куыройы доны фынчытау, уысммæ айсæфт сæ маст, сæ тас 
лæппу æмæ чызгæн. Цингæнгæ бауадысты кæрдойы бынмæ. 
Хуртуаны хуызæн. 
- Æй, Садул! Ардæм, ардæм! - анæрыд Муккайы хъæр тар 
хъæды. Зыдæй февнæлдтой уидзынмæ. Уайтагъд айдзаг сæ 
къалати. Ныр кæрæдзимæ фæрсæджы каст бакодтой. Цæм сæ 
ныккæной? 
- Уарзет, мæнмæ иу фæнд ис. 
-Цы? 
- Ам уал сæ иуран кæнæм. Скæри сæ кæнæм. Стæй ацæуæм, 
ракæнæм иннæты æмæ сæ голлæгты сæвгæндзыстæм. 
Уидзынц маст кæрдотæ чызг æмæ лæппу. Мукка - къала- 
тийы, Уарзет - йæ фæдджийы. Сæ кæри стырæй-стырдæр кæны. 
Рæстæгæй-рæстæгмæ йæм райгонды каст бакæнынц. Сæхицæй 
ныббуц вæййынц! 
- Ацæуæт æмæ ныр дæр æруидзæт махæй фылдæр не 
’мбæлттæ! - загъта Уарзет. 

ФЫДЫ ФÆДЗÆХСТ 
171 
- Уыдон Цъицъайы æфцæджы ’рдæм фæцæйцыдысты. Уым 
бирæ нæ хонынц хъæды дыргъ. Чизоны æппындæр нæ сæм- 
бæлой. Кæрдойы бын цы уыд, уыдон фесты уыгъд. Бæласмæ 
скастысты хæрдмæ. Тынг бæрзонд фæцыд. Фæлæ зад у. 
- Æз ыл суæнддзынæн! - йæхи фехсарджын кодта Мукка. 
- Куы рахауай, Мукка! 
- Уæдæ ма фæкæс! - Мукка гæдыйау фæбыры кæрдойыл. 
Уысммæ йе ставддæр къабузтæй иуыл слæууыд. Иу лыстæг 
къабуз рацъæл кодта. Цæгъдæн хъил дзы скодта. Цæгъды, уи- 
гъы кæрдойы. Ихуарæгау гæр-гæр кæны дыргъ. 
- Мукка, æз дæр ыл схизон! 
- Нæ, ды ма схиз. Бæрзонд у æмæ дæ сæр разилдзæн. 
- Ам иунæгæй нæ уæндын. Æз дæр дæ цурмæ схиздзынæн. 
Суæнддзынæн. 
Уарзетæн дæр тынг нæ фæзын Муккайы цурмæ схизын. Рай- 
гондæй ныххудт. 
Мукка цы къабузыл лæууыд, уымæ бакаст. Иу къухæй Мук- 
кайы уæхскыл хæцы, иннæйæ - къабузыл. 
- Зæххмæ ма кæс, тынг бæрзонд у æмæ дæ сæр разилдзæн. 
- А-а! Дæлæ-ма, дæлæ, Мукка, дыууæ кæрдойы кæрæдзийыл 
куыд баныхæстысты! Хъусцæджы хуызæн. 
Чызг дыргъы гагамæ бавнæлдта. Нæ йæм æххæссы. Ноджы 
тынгдæр бавналон, зæгъгæ, куыд загъта, афтæ йæ къах къабу- 
зæй фæиппæрд. Ныцъцъæхахст кодта. Уæддæр ма иу хуы- 
цау хорз уыд, æмæ, йæ къабайы фæдджи куыддæрты Мукка- 
йы къахы бын фæцис, бæласы цонгыл. Уый йæ чысыл уро- 
мы. Цъикæйы хуызæн ацис тарст чызг. Йæ иу къухæй лыстæг 
къабузыл фæзезелæг ис, иннæ къух уæлдæфы уæгъд змæлд 
кæны. Фæхæцæн агуры. Къаба Уарзеты уæз нæ баурæдта. Суанг 
астæумæ сфасти. Чызг æрдæгæй дæлæмæ бæгънæгæй аззад. 
Мукка иу цонгæй фæлæбурдта чызгмæ. Æнцайы йыл йæхи 
’рдæм. Нæ йæ фæразы. Йæхæдæг дæр тæрсы. Фезмæлæн та йын 
уæвгæ нæй. Къабайы фæдджи куыддæр феуæгъд уа, йæ къахы 
бынæй, афтæ дæ фыдгул... 
Уыцы-иу лæбурд фæкодта Уарзеты уæхскмæ. Тæнæг къаба 
æнгуылдзты æмбæрц æрбарæдывта. Буар та гомæй аззад. Уæд 
ын фæхæцыд йæ цонгыл. Тынг æрбанцад дыууæ къухæй. Уар- 
зет дæр ын æххуыс кæны. Æппыфæстаг æй ставддæр цонджы 
онг æрбаласæгау кодта. 

172 
Тедеты Герас 
Фервæзт чызг фыдбылызæй. 
... Хур акъул. Хъæд змæлын байдыдта. Цæгаты ’рдыгæй рæу- 
базыр уадымс расимы. Бæрзæндтыл йæхи расæрфы æмæ уым 
дæлæмæ, быдыртæм аселф кæны. 
Альда æмæ Садул уабæрæг ницæуыл фæхæст сты. Сæ ми- 
гæнæн æрдæгæй æрбахастой. 
Скъоладзаутæ сæ боны куыст æрбæстон кодтой. Цæуынмæ 
хъавынц. Голлæгтæм уæрдон ссæудзæн. 
- Ахуыргæнæг, Уарзетитæ ам куынæма сты... - æфсæрмгæн- 
гæ сдзырдта Альда. 
Ахуыргæнæг стыхст. 
- Сымахимæ куы ацыдысты, цы фесты? 
- Уыдон хæлддзуары ’рдæм ссыдысты, - тыхстгъуызæй дзу- 
ры Садул. 
- Иууылдæр афтæ æмвæтæнæй ссæууæм, чердæм ацыдысты, 
^ыцырдæм, - сдзырдта Беджызиан. Ноджы тынгдæр стыхст. 
Йæхицæн та загъта: «Ацы хъæды сырд дæр арæх у... Цæмæн сæ 
уагътон!» 
Утæппæтæй апырх сты Гуыбыр æфцæгыл. Рæстæгæй- 
рæстæгмæ сæм ныхъхъæр кæнынц, фæлæ нæй, никуы æмæ ни- 
цы. Хъыпп-сыпп никуыцæй хъуысы. Хъуысы æрмæст тар хъæды 
иугæндзон къуыс-къуыс. Ахуыргæнæг старст. Дыууæ лæппуйы 
арвыста хъæумæ фæдисы. 
Лæппутæ хъæугæрон æрæййæфтой колхозы кусджыты. Му- 
сонджы цурмæ ластой нартхоры æфсиртæ. Уым разынд Агуыбе 
дæр. Уый фæсонтау. Йе ’мбæлттæй кæмæндæрты афæдзæхста, 
хъæуы фæсивæдыл куыд азилой æмæ цырагърухсытимæ Гуы- 
быр æфцæгмæ тагъд куыд рацæуой, афтæ. Йæхæдæг фæцæуæг. 
Изæр байдыдта. Æхсæв йæ тар пæлæз дæлæмæ-дæлæмæ 
уадзын байдыдта цадæггай. Æрвгæрæттæй къæвдаæмхиц мигъ- 
тæ сæхиуыл схæцыдысты. Фæйнæрдыгæй лæсынц, бырынц 
зивæгæй арвы сивырмæ. Лыстæг сæлфынæг хæссы. Æнусон 
хъæды гуыбын тарæй-тардæр кæны. Арвы стъалытау æртти- 
вынц талынджы алырдыгæй цырагърухсытæ. Гуыбыр æфцæг 
цыма æгасæйдæр цæрæг фестад, афтæ зыны. Агурынц. Хъæр 
кæнынц. Дзæгъæлы. Алкæй зæрдæйы дæр тас бацыд, фæлæ 
æргом ницы дзурынц. 
Агурджытæн сæ фæсонæрхæджы дæр нæ уыд, Муккаитæ 
фæсрагъмæ, Понайы æфцгуыты ’рдæм кæй адзæгъæл сты, уый. 
Æрмæст сæ чидæр сдзырдта: 

ФЫДЫ ФÆДЗÆХСТ 
173 
- Хæлддзуары ’рдæм-ма ссæуæм, Хæлддзуары ’рдæм! 
- Алæ, уыйонг сæ цы ахастаид, йе сæфтæн зын у! 
Уæддæр ацыдысты. Дзæвгар суадысты. 
- Ардæм-ма, ардæм! - Райхъуыст кæйдæр цины хъæлæс. 
Агурджытæ æрбатымбыл сты. Мæнæ сæ кусæн бынат. Сæ 
кæрдоты кæри. Сæ къалати - кæрийы цур. Муккайы худ уæл- 
гоммæ хаудæй лæууы пыхсыты. Ноджы тынгдæр старстысты. 
Уæлдайдæр Агуыбе æмæ ахуыргæнæг. 
Цы фæуыдаиккой сæхæдæг? Ногæй та апырх сты. Цалдæрæй 
схæццæ сты Хæлддзуармæ. Фыдæлттыккон амад гæнах. Бацы- 
дысты мидæмæ. Мæнæ кæм сты, гъе, сæ сæфтытæ! Сыфтæр- 
тæй сæхицæн иу къуымы лыстæн скодтой. Æнцад-æнцойæ 
сæ фæллад уадзынц. Æнæмæтæй фынæй кæнынц. Лæппуты 
цины хъæрмæ адæм æрбамбырд сты. Мукка æмæ Уарзет фес- 
тъæлфыдысты. Сцин кодтой, фæлæ фефсæрмы сты. Сæртæ 
æруагътой. Уарзет йæ къабайы скъуыдтыл кæрæдзимæ æрба- 
хæцыд. Йæ гом буар дзы æмбæрзы. 
Æвæццæгæн фæндагæй сæ бон куы базыдтой, зæгъгæ, йæ 
уæддæр нал ссардзыстæм талынджы, уæд бонмæ ам æрлæууын 
алыг кодтой. Ацы Хæлддзуары кой рагæй хъуыстой. 
Агуыбе, Уарзеты къабайы скъуыдтæм куы фæкомкоммæ, 
уæд туджы разылд. Муккамæ мæсты каст бакодта. Фæлæ йын 
Уарзет куы бамбарын кодта хабар, мæлæтæй, зæгъ, мæ фервæ- 
зын кодта, уæд та дзы бузныг фæцис Муккайæ. 
Фæдисонтæ ракодтой чызг æмæ лæппуйы. 
Райдыдта къæвда уарын. Бæстæ мады гуыбыны хуызæн у. 
... Саукуыдз, Уарзеты ахæм хуызæнæй, скъуыдтæ къабайы 
куы ауыдта, уæд йæ сырхцъар, нарст цæсгом сау афлдæхта. 
- Нана, цал хатты дын загътон сывæллоны уыцы лæппуимæ 
ма уадз! - феххæлд йæ мадмæ. 
- Дæ мæрдты стæн ацы лæппу, - мад дæр ыл сбустæ кодта, - 
уыцы лæппуйы аххос цы уыд? Нæ дын æй радзырдтон куыд 
уыд, уый! Мæ чызг ма ирвæрзгæ кæй фæкодта, - мад йæ чыз- 
джы æрбахъæбыс кодта. - Уый тыххæй кувгæ хъуамæ кæнон, 
æмæ ай та хыл кæны. Цы дын кæны , дегæрыл, уыцы лæппу! - 
фæфæлмæн йæ зæрдæ мадæн. - Бакæс-ма сæм, цыма сæ иу мад 
ныййардта, уый хуызæн не сты! Мæ цæст сæ нæ уарзы. Куыд 
сын зæгъон: иумæ ма цыт. - Дзæрæхон йæ чызджы уæгъдкалд 
сæрыхъуынтæ дæуттытæ кæны. 
«Иу мады хъæбулты хуызæн кæй сты, йæ бæллæх дæр уый 

174 
Тедеты Герас 
мидæг ис!..» - загъта йæхицæн Саукуыдз. Мæстыйæ рахызт 
дуармæ. Хæрæмигътæй æмбæрзт арвмæ йæхи кæсæг скодта. 
Дыккаг бон æнæхъæн хъæуыл айхъуыст фыдгой. Мукка, 
дам, Уарзеты хъæдмæ асайдта æмæ, зæгъ, ын йæ дзаумæттæ 
ныскъуыдтæ кодта. 
* * * 
Фыццаг уалдзæг колхозæн сæ къухы трактор нæ бафтыд. 
Галтæ сæм колхозонтæ кæй æрбаскъæрдтой, уымæй уæлдай ма 
цалдæр цæды самал кодтой. Хицауады æххуыс æхцайæ. Цалдæр 
гутоны срæвдз кодтой. Дыгай-æртыгай гутæттæй адардтой 
кæрæдзи фæдыл хъугæмтты дæргъауæдзты. Адæм ыл кæд 
æххæст нæма æууæндыдысты колхозыл, уæддæр хуыздæр æн- 
хъæл сæ зæрдæ ради куыстмæ. Æхсæвыгæтты дæр хуым кодтой. 
Мæйрухсмæ. Уый, кæй зæгъын æй хъæуы, бирæты зæрдæмæ 
нæ фæцыдаид. Æмæ-иу бустæ кодтой: 
- Ай циу! Æхсæв махæн нæй, афтæ бон дæр. Æмæ дзы цы 
уынæм! Цы æххуырст мах хуызæн уавæры уыдаид, уый мауал 
уæд! 
- Мæ хур акæн! Æххуырст-иу бон бакуыста æмæ-иу æхсæв 
йæ уаты схуыссыд! 
Йæ хъус дардта ахæм ныхæстæм Саукуыдз. Хæраммæ сын æй 
нæ иста. Зæрдæфæлæууæн ныхæстыл-иу сын ныллæууыд. 
- Уæ зæрдæ ма амарут! Уый мæнæ ацы аз... Тæккæ нæ 
къуырцмæ æрсырдта. Трактор нæ къухы нал бафтыд. Кæсут-ма 
уæдæ фидæнмæ! 
Æмæ æцæгдæр нæ асастой сæ зæрдæтæ адæм. Фидæнмæ дæр 
дард нал у. Бæхæнхъæлц фистæг бæлццон, дам, нæ фæллайы. 
Æмæ æмгъуыд бонмæ ахицæн кодтой сæуалдзæджы куыстытæ. 
Абон ма сын баззад. Абон фæстаг бон, уæлæ Мыкалгабыры 
кувæндоны сæрмæ цы æдзæгвæз ис, уый ма сын баззад кæнинаг 
æмæ байтауинагæй. Иннæ гутонджынтæ сæумæйæ фæстæмæ 
ело кæнынц Мыкалгабыры æдзæгвæзæй. Иу гутон ма дзы баз- 
зад æнæифтыгъд. Фæстиат кæны зæфцыфыдæй. Тыхсы сæрдар. 
Галдæрæг нæй. Агуыбе дæр уæлæ гутонджынтимæ ис, уæдæ 
цы. Гутондарæй йæхæдæг ацæуид Саукуыдз. Районмæ цæуинаг 
уыд. Соммæ йæ аргъæвид. Фæлæ йын галтыл та чи ахъæр 
кæндзæн, галтыл? Багъæц-ма, дысон изæр Уарданæн куы загъ- 

ФЫДЫ ФÆДЗÆХСТ 
175 
та, райсом, зæгъ, хуым кæнынмæ рацу. Æмæ куы никуыцæй ра- 
зынд. 
Саукуыдз цырд-цырд ауад Уарданмæ. Ныр уæлæ стыр ахо- 
дæнафон у... Гутон фæстит кæны. Томианы счъил цонгæй сæ 
каукъул хæдзар сæрдгæ баййæфта Саукуыдз. Ранæй-рæтты 
йе сæрст æркалд. Йæ фадхъæд уистæ разындысты. Рæвдз æй 
кæны, цалцæг Томиан зымæгмæ. Йæ бæгънæг цæнгтæ, суанг 
фæкъæдзгæнæнтæй дæлæмæ - æлыг цъыфы амæхст. 
- Байрай, Томиан, æмæ дæ бон хорз, - ус фефсæрм, бæгънæг 
цонг кæй уыд, уый тыххæй. Саулагъз цæсгом фæсырх. Ницы 
сдзырдта. Æрмæст йæ роцъойæ йæ фæныкгъуыз къандзолы 
счъил дыстæ уырдыгмæ тулыныл фæлвары. 
- Уардан бынаты нæй, Уардан? - ногæй та сдзырдта уæдмæ 
сæрдар. Саукуыдзы уынæрмæ Уардан йæхæдæг рахызт кæртмæ. 
Æнкъард, хъуынтъызгъуыз. 
- Дысон дын куы загътон, гормон, - уайдзæфгæнгæ йæм 
сдзырдта Саукуыдз. - Гутон галдæрæджы фыдæй фæстиат кæ- 
ны. Цæрдæг рауай. Уæлæ кæдæм сфардæг хур. Гутондар дын 
мæхæдæг уыдзынæн. 
- Æфсæрм дæ кæнын, Саукуыдз, бæргæ, - æнкъард, саст 
хъæлæсæй сдзырдта фысым, - фæлæ мæ рæстæг нæу абон. 
- Цæуылнæ, цы кусыс? 
- Мæхицæн ницы. Дæлæ Бетърейæн хъуамæ ацæуон ныртæк- 
кæ хуым кæнынмæ. Армытъæпæныйас цæхæрадон... Бакæс-ма 
йæм уартæ! Кæрдæг йæ сæрты ахъазыд, æнæконд мын у ныр- 
ма. Бетъре мын галтæй зæрдæ бавæрдта. Æмæ, йæ зæгъын, 
кæд ахæххытæ кæнин. Адæмæн сæ нартхæрттæ дыккаг ру- 
винаг сты. Мæхицæн, дæхæдæг зоныс, гал нæй æмæ уæдæ цы 
кæнон! - ноджы тынгдæр нынкъард Уарданы хъæлæс. 
- Уардан, - ныфсæвæрыны хуызæн райдыдта Саукуыдз. - 
рацу мемæ абон. Абон колхозы куыстытæ ахицæн кæндзыстæм. 
Галтæ фæсæрибар уыдзысты. Тæккæ райсом сифтындз гутон. 
Агуыбейæн зæгъ. Уый дын галдæрæг рацæудзæн æмæ баху- 
ым кæн дæ цæхæрадон. Таугæ дæр æй бакæн. Адæг дæр дзы 
уыдзæн. 
- Куыд, колхозы галтæ?.. - дисы каст бакодта Уардан сæрдар- 
мæ. - Æнæаргъæй сæ раскъæрон? 
- Гъай-гъайдæр æнæаргъæй, Уардан! - Саукуыдз Уарданы 
уæхскыл йæ къух æрæвæрдта. - Уæдæ ма исчи йæхи галæн аргъ 
фиды! 

176 
Тедеты Герас 
- Куыд мæхи гал, Саукуыдз! Рæстмæ дæ не ’мбарын. Мæнæн 
мæхи гал раджы амард. Цæй гал ма мын ис? 
- Уардан, колхозы цы галтæ ис, уыдон махæй алкæй дæр 
сты. Иумæйаг нын сты. Куы дæ бахъæуа галы сæр, уæд бацу 
къантъорамæ, ракур сæ æмæ сæ дæ куыст бакæн. 
Уарданы æрдæбоны æрхуымгъуыз цæсгомыл цадæггай ци- 
ны стъæлфæнтæ зынын байдыдтой. Фæстагмæ бынтондæр 
схудæндзаст. 
- 0, дæ цæрæнбон бирæ уа, Саукуыдз, æмæ дын хуыцау хорз 
ракæна! - арфæтæм фæцис цардæфхæрд, мæгуыр лæг. - Æз ма 
та мæхимидæг катæйттæ кодтон. Ацы куыстафон иу бон га- 
лы куысты ныхмæ Бетърейæн æнæхъæн æртæ боны хъуамæ 
фæкуыстаин чъиухидæй. Уæдæ колхозы галтæй мæнæн дæр 
хай ис! - йæ цинæн кæрон нал ис Уарданæн. - Æз та афтæ 
æнхъæлдтон, иугæр сæ айстой адæмæй, уæд уыдон хъуамæ 
хицауады уой! Ус, нæ хъусыс, нæ, - Уардан баздæхт ныр йе 
’мкъаймæ. - Радав-ма мын, дæ разы, ме скъæрæн уис. 
Томиан уæдæй нырмæ хъуыста Саукуыдзиты ныхасмæ. Æх- 
сызгон уыд уымæн дæр. Йæ зæрдæ барухс. Худгæбылæй рас- 
къæфта йæ моймæ бæрз скъæрæн уис. 
- Ды цæуылнæ рацæуыс? - Саукуыдз ныр та усмæ баздæхт. - 
Æви дын ахсджиаг куыст ис хæдзары. 
- Æз та цы сараздзынæн хуымы? 
- Сланон тауджытæн мыггагхæссæны тауинаг хæссы. Ды та 
тауджыты разæй ауæдздарæй ацу. Згъуыдтæ ма баззайа тыд 
хуымы. 
- Сланон фермæйы нал кусы дуцæгæй? 
- Дуцæгæй - изæр æмæ райсом. Бонæй та колхозы æндæр 
куыст фæкæны. Сæрæн адæймаг у Сланон. 
- Хорз уæдæ. Мæхи арæвдз кæнон æмæ фæцæуын æз дæр. 
Мæ сæрдинаг къултæ изæрыгæтты дæр айсæрддзынæн. 
Ахицæн кодтой сывылдзджынæгтæ сæ уалдзæджы куысты- 
тæ. Афтæмæй æрбалæууыд Майрæмыкуадзæны мæй дæр. 
Адæм ныллæууыдысты зæрдæрайæ сæ хортæ æфснайыны 
куыстыл. Тугыл аскъуыд хор уыцы аз. Иудзоныгъуат фады- 
джы фындæс-æхсæрдæс уыгæсы æмбырд кодта. Аннæ ахæм 
нартхæрттæ! Адæмæн диссаг та уыдон фесты. Æрмæрины 
дæргъæн, æртыгай, цыппæргай æфсиртæ ныззæбул сты нарт- 
хоры хъæдмæцъисы стæвдæн зæнгтыл. Мæнæйма, куыннæ 

ФЫДЫ ФÆДЗÆХСТ 
177 
æрзадаиккой хортæ! Ныры онг ацы зæххытæ хæдзаргай дихтæ 
уыдысты. Алчи йæ хуымы гæппæлмæ цæстыгагуыйау зылд. 
Æрвылаз æй сау фаджысæй хъацæн кодта. 
...Хъæуы астæу, фæзы цы хъуарийæ æмбæрзт даргъ сара 
скодтой, уырдæм ласынц æвзаринаг цъæл нартхоры æфсиртæ. 
Стæй сæ ам изæрыгæтты зиугусджытæй равзардзысты. Суанг 
цармæ схæццæ æрмæрины дæргъæн æфсирты кæри. 
Колхозы хорæрцыдыл Мате æмæ Хепайы маст цæхæра- 
джынтæ кодта. Сæхицæн ма-иу ныфсæвæрæгау дзырдтой: 
- Фæлæууæт, уый сын нырма еныр рувасы карды аныхъуыр- 
дау у. Æлхæнæггаг галты руаджы ахицæн кодтой сæ уалдзаджы 
куыстытæ. Фæлæ уал æрбалæууа найгæнæнтæ. Рухæны мæй 
мæнæ нæ уæлæ ис. Утæппæт хортæ най кæнын нæ хъæуы? Кæм 
сын уыдзæн уыйбæрц чъеуритæ, цыхауитæ, кæфойтæ, кæнæ 
мустæ. Æз мæ мусмæ хæстæг никæй æрбауадздзынæн. Ды та, 
Хепа? 
- Цытæ кæныс, Мате! Сæрддæргъы йæ фаджысдзар уыдон 
дудгæбонæн куы кодтон! Къулæгæй нæмынæй мæ армытъæ- 
пæнтæ хаугæ скодтой, æмæ сын æй ныр авджы хуызæн лæгъз 
æмæ цæттæйæ радт! Уалынмæ лæууæт! 
- Нæ, фæлæ, дам, сын Сандойы фырт цæйдæр машинæйæ 
ныфс куы æвæры! - Хепа фæсабыр. - Найгæнæн машинæ, зæгъ, 
у. Йæ нæмыг, дам, ын хицæнæй калы, йæ хъæмп - хицæнæй, йæ 
зыгуым - хицæнæй, суанг ма, дам, æй æхсæдгæ дæр кæны. Йæ 
цъæмæл, йæ халдзæгъдтæ, дæр, дам, ын хицæнæй калы. 
- Цытæ дæ уырны, цытæ, Хепа! Уый сæ сайгæ кæны. Цæй 
машинæ æрцæудзæн ардæм! Науæд цæугæ дæр æркæнæд. 
Цæмæн бæззы! Æрдæг фæкæны хор. Нæмыгæй æвзаргæ цас 
кæны, иуахæм та дзы зыгуымимæ калы. Уым хæрзæбонæн ис- 
ты куы уаид, уæд æй Сандойы лукъа фындз фыртмæ чи уадзы! 
Машинæ... Машинæ цард хæссы! Нæ фыдæлтæ машинæйæ нæ 
най кодтой, фæлæ сын уыдон цард хуыцау куы радтид! Æх, Хе- 
па, - Мате йæ къух ауыгъта, - махæн фыдæлтæй цы дургуыбын 
чъеури æмæ къахынай баззад, уыдон нын уæнт, уый йедтæмæ 
уыдон сæ машинæйæ райгонд уæнт. 
Æрбалæууыд рухæны мæй, найгæнæны рæстæг. Катæйтты 
бацыдысты сывылдзджынæгтæ. Цæмæй банай кæной сæ хор- 
тæ. Мусонгмæ сæ æрластой. Бæрзонд, даргъ зынатæ сæ самад- 
той. Гуыбыр æфцæджы йæстæ сты. 
12* 

178 
Тедеты Герас 
Колхозонтæй алчидæр йе ’ххуыс хъардта Саукуыдзæн, йæ 
зæрдæмæ бæргæ цæуынц йæ колхозонты фæндтæ, фæлæ сын 
сæ зæронд кусæнгæрзтæй стыр ныфс не ’вæрдта, йæ зæрды уыд 
районмæ ныууайын, кæд сын ныр равдæлдаид сæ найгæнæн 
машинæ. 
Дыккаг бон æцæгæй дæр æгас Сывылдзджыны ахъæр ис: 
Саукуыдз, дам, найгæнæн машинæ æрбаласы. Ныххæррæтт 
кодтой адæм. Йæ размæ згъорынц. Уынынмæ. Йæ фæдыл ных- 
хал сты сывæллæттæ. 
- Гъа-гъа! Кæййас у, кæ! - дис ыл кæнынц сывæллæттæ. 
- А-хъæуы уыйас хæдзар никæмæн ис. 
- Колхоз къанторæйæн цы дынджыр хæдзар сарæзтой, уы- 
мæй дæр стырдæр уыдзæн! 
Найгæнæн машинæ æрурæдтой мусы. Сывæллæттæ йыл 
мæлдзгуытау схылдысты. Иæ алы хаймæ дæр ын къухæй фев- 
нæлдтой. Лыстæджытæ йæм кæстытæ кæнынц. 
- Цæй, ныр кæсгæ нал! - Саукуыдз цырдгæнгæ дзуры адæм- 
мæ. - Æртæ бонмæ нын хъуамæ фæуой най. Стæй машинæ дæлæ 
Сихиатæн куырд у. Рахæссут сагæйттæ, халамæрзæнтæ. 
Адæм кæрæдзимæ бакæстытæ кодтой. Æртæ бонмæ айæп- 
пæт зынатæ куыд хъуамæ фæуой найгонд! Афтæ тагъд най 
кæны найгæнæн машинæ, уый сæ нæ уырныдта. 
Скуыста машинæ. Йæ гуыбар-гуыбурæй бæстæ хæссы. Сцы- 
рын куыст. Машинæйы гуыр-гуыр, нырма сындæггай байдайы, 
стæй тынгæй-тынгдæр кæны... ноджы, ноджы... стæй æвиппай- 
ды фæсыккау вæййы. Схъуырдухæнгонд кæны. Раст цыма йæ 
хъæлæсы исты фæбады æмæ йæ сулæфын нал фæуадзы. Йæ 
æмыр хыр-хыр ма фехъуысы. Уый йын уæд лыг куырис йæ хъæ- 
лæсы ауадзынц æмæ йын йæ хъæлæсы дзаг суынæр кæныны 
фадат нал вæййы. Дзырдбæрц афтæ фæхъуырхъуырæгау кæны, 
стæй та æваст тынг хъæрæй ныххуыфæгау кæны. Сармазаны 
дæнгау уый айхъуысы тынг. Æмæ та ногæй райдайы тынгæй- 
тынгдæр гуыр-гуыр кæнын. Уый уæд бынтон «аныхъхъуыры», 
йæ хъуыры цы куырис фæбады, уый. Найгæнæн машинæйы 
уынæр Гъаристаумæ хъуысы. Зæрдæрайæ кусынц адæм. 
Цæуынц найгæнæн машинæмæ уынынмæ. Уартæ фæстæмæ 
фездæхы Бетъре. Уæдæй нырмæ æгомыгæй фæкаст машинæмæ. 
Адæммæ. Ницы сдзырдта. Йæ цæсгомыл дæр ницы фæзынд. 
Ныр фездæхы. Хуыцау зоны: цы ахъуыды кодта. Дæлæ йыл Хепа 

ФЫДЫ ФÆДЗÆХСТ 
179 
æмæ Мате амбæлдысты. Уыдон та еныр æрбацæуынц найгæнæн 
машинæ уынынмæ. Уырдыгæй мидæгдæр нал æрбацыдысты. 
Бетърейы цур æрлæууыдысты. Уырдыгæй йæм кæсынц. 
- Нæ, фæлæ ничи кæсы ацы Сандойы бæккамæ! - йæ маст 
скъуыйы Матейæн Саукуыдзмæ. 
- 0... сæрæн гуырд у Саукуыдз, - загъта Бетъре дæр. 
- Æмæ дзы цы сæрæндзинад хъæуы уым! - сæ ныхмæ ныл- 
лæуыд Хепа. - Æнæхъæн цасдæр горæтмæ куы фæлекка кодта! 
Бацамыдтой йын æмæ сæ кæны. 
- Бакæс-ма сæм, бакæс, уæртæ уыцы сыстбæрзæйтæм, - 
йæ маст фæтоны Матейæн найгæнджытæм. - Куыд схъал сты! 
Зæххыл нæ хæцынц! Уæ гомгæрцц гуыбынтæ кæрдзынæй баф- 
саддзыстут ныр, нæ! Багъæцут, нырма уал уæ «бирæ» хорæн йæ 
уарыныл ныллæуут! Нырма уын иумæ у æмæ цæсты бирæ зы- 
ны. Фæлæ уал æй уарыныл ныллæуут, кæддæра уæ дзы фæйнæ 
мæрты дзаг дæр фæуа! 
- Æмæ та гуыбыны хæлцыл куыстагур лекка кæндзысты 
уынгты!.. - загъта Матейæн Хепа дæр. Ницы сдзырдта æрмæст 
Бетъре. Æгомыгæй сæм хъусы. 
- Ех, райгонд уæнт сæ машинæйæ! - Мате йæ къух ауыгъ- 
та. Аздæхт æмæ фæцæуы. - Мæн иумиагæй ницы хъæуы. Æз 
мæхи хуымы мæхæдæг куынæ æркæнон хор, уæд æрбаласæггаг 
хорæй хор нæй. Иумиаг дзыккайæ, дам, хицæн сир хуыздæр у. 
Уæд нæ фыдæлтæ дæр цардаиккой иумæ. 
* * * 
Сывылдзджын сæ хортæ бафснайдтой. Ныллæуыдысты Хо- 
рысæры куывд скæныныл. Народзаты стыр цæджджинаджы 
бæгæны бахсыстой. Народзатæн сæхи агуаты. Саукуыдз сын 
фермæйæ иу хуыскъ хъуг ракодта. Æгас бон адæм æмæзмæлд 
кодтой. Цæттæ кодтой изæрмæ. Хъæуæн æгасæйдæр уыд бæ- 
рæгбонгъуыз. 
Æризæрмилтæ. Æнæхъæн хъæубæстæ хъуариæмбæрзт са- 
райы рабадтысты. Сæ хъæлдзæг хъæлæба, сæ зардæй бæстæ 
хæссынц. Фæндырдзæгъдæг, Косер, йæ æстдæстæнон фæндыр 
дардыл айвæзта. Фæсивæды къæрццæмдзæгъд, лæппуты «æрс- 
тох!» дардмæ хъуысы. Куывды уæвджыты хъæлдзæг хъæлæба 
Матейы хъустæ рæдувы, рафт-бафт кæны йæ кæрты иу къуымæй 

180 
Тедеты Герас 
иннæ къуыммæ. Йæхицæн бынат нæ ары. Хъазты хъæлæба 
ноджы тыхджынæй-тыхджындæр кæны. Кæрдæнтæ кæны Ма- 
тейы хъустæ. Йæхи ма цы фæкæна, уымæн ницыуал зоны. Куы 
цы ми кæнинагыл ныццæвы йæхи, куы цы ми кæнинагыл. Кæд 
дзы айрох уаид. Фæндыры зæлланг хъæлæс фатау асæррæтт 
кæны иу хъусæй иннæ хъусмæ. Йæ дæндæгты къæс-къæс 
цæуы Матейæн, Цæф арсау йæхимидæг ныууынæргъы. Уæдмæ 
дын Уардан «Уастырджийы зарæг» ныццæлхъ кодта. Кардау 
сæмбæлд Матейы зæрдæйыл. 
- Гъы!.. Сыстбæрзæй! Бафсæстай де ’ххормаг гуыбын, нæ! - 
йæхимидæг ныууынæргъæгау кодта Мате. 
- Кæимæ дзурыс, кæ? - Хуыснæгон æм тыргъæй радзырдта. 
Мате хорзау нал фæцис. Ай та дзы кæцæй фæцис! - Рамæсты 
йæ бинойнагмæ. Кæрты бæстыастæу хъæбæрæй алæууыд. 
Æдзынæг æм ныккаст. «Æнæмбудæн!.. Дæ уæцъæфы ис дæ зæр- 
дæ дæуæн!» Дзургæ йæм ницы скодта. Иу боныбонцау æм афтæ 
æдзынæг фæкаст. Стæй та рацу-бацуйыл схæцыд. 
- Дæ хорзæхæй, цы дыууæрдæм кæныс кæрты къуымты 
тыннывæндæгау? Мидæмæ цæуылнæ рацæуыс? - ног та йæм 
радзырдта Хуыснæгон тыргъæй. 
Ацæхæраджынтæ Матейы маст. Кæд, дам, цæфæй нæ мæлыс, 
уæд, дам, дын уый та - рæхуыст. Йæ мидбынаты фæлæууæг: 
- Бахъуыдты у деттæ мидæмæ! Æз цы кæнон, уый дæ 
уынаффæ нæу! 
Хуыснæгон ницыуал сдзырдта. Зыдта йæ мойы ахаст. Йæ- 
химидæг хъуыр-хъуыргæнгæ баздæхт мидæмæ: «Ацу, мæ фыд- 
былызтæ дæ хай æмæ дзы дæ дæндаг рафтау!..» 
Куывддонты уынæр нæ мынæг кæны. Тынгæй-тынгдæр кæ- 
ны. Кæрдæнтæ кæны Матейы хъустæ. Æхсæвы сатæг уæлдæфы 
ма рæстæгæй-рæстæгмæ Апены знæт уылæнты къуыс-къуыс 
æрбайхъуысы. Æвæццæгæн та хохы саха къæвда уыд. 
Ницыуал зоны Мате йæ сæрæн. Уæд та ахæм ран куы ссарид, 
кæдæм æм нæ хъуыса. Уæдмæ та Саукуыдз «Ботазы зарæг» са- 
мыдта. 
- Æ, æххормаг куыйтæ, багъæцут, фыдæнæн ми куыд хъæуы, 
уый уын æз бацамондзынæн! - Мате цыдæр фæхъуыды кодта. 
Йæ ных сарызта Хепаты ’рдæм. Сæ кæрты балæууыд. 
Хъæрмæ Хъориан рахызт. 
- Хепа бынаты ис? 

ФЫДЫ ФÆДЗÆХСТ 
181 
- 0, бынаты ис. Уæдæ бæрæг æхсæвы кæдæм ацыдаид! Мæ- 
нæ иу-æртæ уæливыхы скодтам æмæ... 
Матейæ рох дæр фæцис йæ фырадæргæй, ахсæв Лæгты æх- 
сæв кæй у. Хуыснæгон дæр цыдæртæ цæттæ кодта æрдæбон. 
Ныр йæ зæрдыл æрбалæууыд. Уæддæр загъта: - Фæдзур-ма 
Хепамæ. 
- Рахиз дæхæдæг мидæмæ, - хоныныл æй ныллæууыд рæ- 
дау фысым. - Иумæ скувут. 
Матейы хъæлæбамæ Хепа йæхæдæг рахызт бæгъæмсарæй. 
Хъориан мидæмæ атындзыдта. Йæ кæрдзын чъецийыл фæ- 
уагъта. 
- Нæ хъусыс адонмæ? - Мæстыгъуызæй райдыдта Мате. - 
Сæ тай-тайæ бæстæ хæссынц. 
- 0, мæ хур, о! - йæ фарс сдзырдта Хепа дæр. - Дæ хуыцаумæ 
скæс, цы систой! Уналы нафы бон сын скодта, æви цы? 
- Сагæйтты æхсæвæр, дам, кæнæм. Хорысæры куывд кæ- 
нынц æмæ йæ уыдон та афтæ схуыдтой! - дзуры Мате бус- 
тæгæнагау. Нал æввæрсынц, мæ бон, не ’рдхæрæн фыдæлты 
æгъдау æмæ стырбоныл! Сæхи нæмттæ сын дæдтынц. Ацы 
Сандойы бæкка, ацы Сандойы бæкка. Уый фесæфта бæстæ! 
Æнæхъæн хъæубæсты акодта йæ фæдыл. Мæлæты хъал не си- 
сты! Ныр уыдон мах фыдæнæн афтæ кæнынц, гъе! Ома, зæгъ, 
аскъуыйæд уæ маст. Æмæ уый Саукуыдзы фæнд у. Иу Сардойæ 
дзы фервæзтыстæм æмæ ныр та дыккаг. 
Хепа Сардойы коймæ йæхимидæг фестъæлфæгау кодта. 
Дзургæ ницы скодта. Æнцад хъусы Матемæ. 
- Сардойы фæстæ хъуыддаг бæргæ æрлæгъз уыдаид, фæлæ 
та йæ ай фесæфта. Нæ зонын, нæ зонын, ма та йæ ракъуырой 
лæппутæ, уый мæ нæ уырны!.. Мате Хепамæ бакаст. Уый та йæм 
ногæй ницы сдзырдта. Матейы æвиллон фæнд йæ зæрдæмæ 
фæцыд. Бæргæ, дæ хуыцау æй куы зæгъид, Мате! Уæд Хепа 
куывд скæнид, куывд. Фыдæлтæй фæстæмæ йæ зæрдæйы арф 
æвæрд хæрам ссæуид. Сæрибарæй бæргæ сулæфид йæ риуыдзаг. 
Йæ туджджын!.. Йæ фыды фыды йын кусарты æргæвст акодтой 
Куыдзæгтæ. Фæлæ Хепа йæхæдæг нал... Нал фæрæдидзæн... Уы- 
дон азар ма уæлæ кæйдæр лæджы дæр басыгъта... Бæргæ, искуы 
йæ куы баййафид ахæм æдас ран. Марæг Хепа у , уый куыд ни- 
чи базона, афтæ... Фæлæ, гъа... Æх, дæдтæй, ахæм фадат! Хепайæ 
æнхъæл ничи уаид... Адæмы раджы ферох, кæддæр Хепайы 

182 
Тедеты Герас 
фыдæлтæ æмæ Куыдзæгтæ туджджынтæ кæй уыдысты, уый. 
Æмæ Хепайæн та йæ зæрдæйы хæрам ссæуид. Йæ туг райсид. 
- А, куыд дæм кæсы? - Мате Хепайы ныр комкоммæ бафар- 
ста. - Нæ бафтид нæ къухы? 
- Мæгъа, цы дын зæгъон!.. - Хепа йæ уæхсчытыл хæрдмæ 
фæхæцыд. 
- Нæ лекъаг зонгæтæй йæ искæй хъусы бацæгъдиккам. 
Фæлтау ын стыр аргъ ныббæттиккам. - Хин ныкъуылд æркод- 
та йæ тугмондаг цæст Мате. - Æз дын зæгъын, æнæмæнг фехæ- 
лид, ныппырх уаид сæ колхоз. Сæ сæрбос уый у. Æмæ та ацы 
сыстбæрзæйтæ куыстагур хъæуи-хъæу лекка кæниккой. 
- Рамазан бакæнид уыцы хъуыддаг! Хуыцауы къахæргæвдæг 
у. Лæджы амард ын карчы къубал акъуырдæй уæлдай нæу. 
- Тæккæ райсом æм цæуын мæ сираг бæхыл Лекъмæ... - алыг 
кодтой дыууæ лæджы се ’виллон фæнд. 
- Ныр та уал, - дзуры дарддæр Мате. Йæ тугмондаг цæстытæ 
æнахуыр æрттывд кæнынц. - Нæ ибоны дзырд бакæнæм. Ах- 
сæвы хуызæн фадат нын никуы фæуыдзæн. Æнæхъæн хъæу 
иууылдæр куывды сты. Нозтджын... 
- Цæй дзырд бакæнæм? - Хепа йæ нал хъуыды кæны. Фæр- 
сæджы каст бакодта Матемæ. 
- Амæйразмæ, æфцæгæй куы æрцæйцыдыстæм... Ферох дæ? 
Уæртæ фермæ... 
- 0, о! - æрхъуыды йæ кодта Хепа дæр. 
- Кæд дæ уый фæнды æмæ нæ фос нæхицæн баззайой, уæд 
ахсæв ацы хъуыддаг бакæнæм... - дзуры дарддæр Мате. - Науæд 
нын сæ æнæмæнг байсдзысты сæ фермæйæн. Знон æз Лечъы 
æфцæгыл уыдтæн фос бæрæггæнæг. Æмæ уырдыгæй æрхастон 
хос... Куыддæр дзы иу ныхы сæрыйас дæр аирвæза хъуырмæ, 
афтæ, дæ балгъитæг уыйау... 
Хепа ницыуал дзуры. Хъуыдыты ацыд. Йæ ныфс нæ хæссы 
ахæм тæссаг хъуыддаг бакæнынмæ. Уæд та сын исчердæм 
фæхъæр, уæд?.. Дурты бын æй амариккой æнæхъæн хъæубæстæ. 
Æнæуый дæр æм мæнæ хорз цæстæй нæ кæсынц мыййаг. 
Æнæуый йæ исчи куы бакæнид æнæ Хепа, уæд ын æхсызгон 
уаид. Æгæр-æгæр райдыдтой. Хепамæ ацы хъуыддаг бакæнын 
зын кæм каст, уым фæдсафæн ныхæстæ райдыдта Матейæн. 
- Цыма Бетъре та кæм ис? - ома , зæгъ, уый дæр æрбамбал 
кæнæм, ахæм хуызы бафарста. 

ШДЫ ФÆДЗÆХСТ 
183 
- Уый гæми рувас у, афтæ йæм ма кæс. Уæлæмæ дзы цы ис, 
цыууæ ахæм та дзы зæххы быны быры. Куыддæр уый базыдта, 
адон Хорысæры куывд кæнынц, афтæ Уыцыфарсмæ афардæг 
йæ каистæм. Ома сын сæ хъæлдзæг хъæлæба хъусын куынæ 
бафæразон. Афтæмæй та сын дымыстъæр, цæстмæ митæ 
фæкæны. 
- Уæдæ дыууæйæ... - базивæг кодта Хепа. 
- Мур дæр дзы ницы хъæуы, - разæнгард æй кæны Мате. - 
Ды мын æрмæст дуармæ æрлæуу хъахъхъæнæг. Исчи куы æр- 
бацæйцæуа, уæд мæм фехситт кæн. Æз бацæудзынæн скъæт- 
мæ мидæмæ. Тæрсгæ ма кæн, нæ нæ базондзысты. - Мате 
фæфиппайдта, Хепа йæ ныфс кæй нæ хæссы. - Фыдбылыз Сау- 
куыдзæн йæхи сæрыл æртухдзыстæм, - йæ цæст та йæм хин 
ныкъуылд фæкодта Мате. 
- Уый та куыд? - фæдисау Хепа. 
- Куыд куы, æмæ Саукуыдз абон кæцæйдæр дуцгæ хъуццы- 
гæн цавæрдæр цæхджын холлаг æрбаласта. Æхсыр, дам, фылдæр 
эеркæной. А-изæр сын æй бахæрын кодтой. Зæгъдзысты, уыцы 
коллагы цыдæр марг уыд, æмæ фос аскъуыдысты. Афтæмæй 
Саукуыдзæн йæхи аххос фæуыдзысты. 
Фыдбылыз Саукуыдзæн йæхи сæрыл æртухынмæ кæй хъа- 
вынц, уый æвæджиау фыдракæнд бакæныны агъоммæ барæй 
радзырдта Мате Хепайæн. Уый зыдта, Саукуыдзмæ цы зæрдæ 
цары. Саукуыдзыл исты зын куы æрцæуид, уæд Хепа кафгæ 
кæнид, кафгæ. Æмæ йын æй еныр куы радзырдта, уæд ын 
æнæзивæгдæр æцæудзæн. Науæд куыддæр быры. Тæсмæл æмæ 
гæппуд у цæрæнбонты. 
Æмæ раст æрцахста Матейы æгæнон зонд. Куыддæр ын æй 
радзырдта, афтæ Хепайы цæстытæ хинæрттывд скодтой. 
- Æмбисонды фæнд! Иу æхстæн - дыууæ тæрхъусы... 
- Фæстиат нал хъæуы. Дæлæ мæм Хуыскъададжы сæрмæ 
фæлæуу. Æз ныртæккæ фездæхдзынæн. Хос мемæ нæй... 
Цасдæр фæстæдæр дыууæ фыдгæнæджы Хуыскъададжы 
сæмбæлдысты. Лæууынц. Тæрхон кæнынц. Сæ хъуыддаджы 
нывæст аразынц. 
Æхсæвы æрдз æнцад йæхицæн улæфы. Уынæр никæцæй хъу- 
ысы. Æрмæст куывддонты хъæлдзæг уынæр, фæндыры зæл- 
ланг хъæлæс æхсæвы сабыр уæлдæфы ныррæхойы. Чысыл 
куы фæсабыр вæййы къæрццæмдзæгъд, уæд та Апены знæт 

184 
Тедеты Герас 
уылæнты æгæнон къуыс-къуыс хъустыл амбæлы. Стæй та зар/1 
куы сытынг вæийы, уæд та никуыцæйуал æрыхъуысы доны 
уынæр. Дард кæмдæр, Уæйгуыты комæй уыджы дæргъвæтин 
уаст æрбайхъуысы. Стæй та уый дæр фæмынæг вæййы. 
Феккуырстысты дыууæ тар æндæргы сæ бынæттæй 
Хъуызгæ-хъуызгæ, гуыбыр-гуыбыр сæ ных скодтой дыууае 
хуыснæджы колхозы фермæйы скъæты ’рдæм. Баввахс æм сты 
Фæлæууыдысты. Кæсынц скъæтмæ. 
- Ды ам æрлæуу! Куыддæр исты, афтæ - æхситт!.. - Мате ас- 
хуыста йæхи размæ, скъæты кæрты февзæрд. Стыр куыдз йæхи 
раппæрста. Скъæты къæсæргæрон баст. Рæдувы йæ бæттæн, 
Хæстæг нæ уадзы хуыснæджы. Диссæгтæ кæны. Йæ рæйынæй 
бæстæ хæссы. Тасы хъуыды сæр ныццавта. Куыдз æнхъæл дзы 
нæ уыд Мате. Куыд бакæна? Цы бакæна? Йæ рæйын фехъуыс- 
дзæн хъæумæ. Базондзысты: чидæр скъæтмæ фæцæуы. Цар- 
æфтыд кæны лæг. Йæ фæндтæ йæ хъуыры фæбадтысты, 
Айтæ-уыйтæ нал фæкодта Мате. Йæ хосæй иу-чысыл къуы- 
бар æрæппæрста куыдзы раз. Уый фенцад йæ рæйынæй. Кæр- 
дзыны къæбæр æнхъæлцау æм æрæсмыста. Марг нартхор сса- 
димæ змæст уыд. Ахордта йæ. Уайтагъд йæ тыбыртæ бацагъта 
цæрæгой. Ныр сæрибарæй балыгъд фыдгæнæг. Скъæты иувах- 
сыг дуар фегом кодта. Сырды гæпп бакодта мидæмæ. Стуртæ 
йæм сæ сæртæ разылдтой. Сæ зилæг æй фенхъæлдтой. Кæд 
та сын холлаг æрбахаста. Хуыснæг тагъд-тагъд архайы. Фыр 
адæргæй къухтæ нал арæхсынц, зыр-зыр кæнынц. Риу гуыпп- 
гуыпп кæны. Мæнæ стурты раз кæвдæсты сæ цæхджын хол- 
ладжы хæрæнтæ... Уыдоныл дзы æркæндзæн... тагъд... тагъд.., 
иу... дыууæ... æртæ.... цыппар... фондз... Æваст æхситт хъусты 
ныццавта, фестъæлфыд хуыснæг... Æрбацæуынц. Мæлæты тас 
ныррæхуыста сæры магъз. Риуы дзæхст-дзæхст суанг æддæмæ 
райхъуыст... Уыцыиу тæррæст а^кодта хуыснæг скъæты дуарæй, 
Хепайы цур йæ тъæпп фæцыд. Йæ лæнк-лæнк цæуы. 
- Куывды адæм райхæлдысты!.. - сусу-бусуйæ дзуры æххуыс- 
гæнæг. - Дæлæ дзы дыууæ ацырдæм ссæуы. Лидзгæ. 
Хуыскъададжы зæронд æхсынцъыйы пыхцыл къутæрты 
бын сæхи бааууон кодтой дыууæ фыдгæнæджы. 
- Куыддæр адон æрæнцайой сæ цоппайæ, афтæ фæстæмæ 
цæуын. Фондзæн йедтæмæ мын дзы нæ бантыст радтын. Иу- 
уылдæр сын сæ хъуамæ сыскъуынон. Тæккæ райсом сæ фер- 
мæйæ афтид куыд абадой. 

ФЫДЫ ФÆДЗÆХСТ 
185 
Фæлæ Матейæн нал бантыст скъæтмæ фæстæмæ баздæхын. 
Æхсæв-бонмæ нозтджын адæм иу ран нæ æрынцадысты. Хъел- 
лау кодтой уынгты. 
Уыцы райсомæй Сланон куыддæр скъæты дуар бакодта, 
афтæ æрвдзæфау фæцис. Нырдиаг кодта. Фондз дуцгæ хъуджы 
тулдз астæрдыл дæргъæй лæууынц. Дзагъырæй баззадысты сæ 
цæстытæ. Гуыбынтæ, дымст лалымау, хæрдмæ фæцыдысты. 
Фæдисы хъæрмæ уайтагъд хъæубæстæ æрбамбырд сты. 
Удаистæй æрбахæццæ Саукуыдз дæр. 
- Æнæмæнгæй сæ уыцы цæхджын холлаг фæцагъта! 
- Нæ зонын... Цæй цæхджын холлаг сæ хъуыд! Ныры онг сын 
нæ хæрын кодтам цæхджын холлаг, уый тыххæй цъус æхсыр 
кодтой? 
- Уæй, схъал стæм, мæ хуртæ! Фыдæлтæй фæстæмæ нæм 
фосы холлагæн баззад хос, зыгуым æмæ æндæр ахæмтæ. Ныр 
сыл нал æввæрсæм. Æрымысыдысты цæхджын холлæгтæ, 
йедтæ! - хъыгзæрдæ адæм аивæй се ’рфгуыты бынты Саукуыд- 
зы ’рдæм кастысты. Азым уый ’рдæм æппæрстой, уый ма йын 
цы æмбарын хъуыд. Кæд ын сæ афтæ æргом зæгъгæ ничи код- 
та, уæддæр сæ алкæй цæстынгасыл дæр бакастис: «Фесæфтай 
нын нæ фæллой!..» 
- Нæ, лæппутæ! - нал фæлæууыд Саукуыдз. Дзурджытæм 
хæстæг бацыд. - Сымах аххос мæнырдæм æппарут. Фæлæ ам 
æнæфыдбылызы къух хуыцау хос нæ загъта. Гъа, хъуццытæ 
цæхджын холлагæй амæлæнт, фæлæ куыдз та цæмæй амард 
уæд? Уый дзы куынæ бахордта уыцы цæхджын холлагæй! - 
знæт адæм уæдæйнырмæ не ’рхъуыды кодтой куыдзы мард. 
Ныр æм æмхуызон фæкастысты. Стыр бур куыдз дæргъæй 
лæууы кæрты иу къуымы. Раст уыцафон Мате хъæдмæ цæуын 
æфсон йæ фæндаг скъæты цурты ракодта. Йæ къухты - хъæд 
амайæн фæрæт. Фæдисы адæммæ аивæй йæ хъус бадардта. 
«Æтт, Сыгъзæрин дзуары фыдæх мæ сæрыл куыд ныккалдис! - 
ферттывта йæ сæры магъзы. - Дысон мæ фыртагъд-тагъдæй 
æмæ мæ фырадæргæй хосæй куыдзæн дæр аппæрстон. Уый 
нал æрцахста мæ зонд, куыдз дæр куы амæла, уæд фосы мард 
цæхджын холладжы æфсон нал фæуыдзæн! Æниу фæлæууæт... 

186 
Тедеты Герас 
Ныртæккæ мæ уырдæм нæ хъæуы... Тæккæ райсом лекъаг Рама- 
заны ам æрмидæг кæндзынæн... Æмæ та Сандойы лукъафындз 
фырт дæр Сардойы фæдыл... Йæ мард та колхозонтæй искæй ах- 
хос фæуыдзæн. Зæгъдзысты: сæ фос сын байста, стæй сын хос 
бадардта æмæ сæ фæцагъта. Ныр дзы сæ маст райстой!..» 
Мате тагъд-тагъд фæдисы адæмы иувæрсты Цъицъайы æф- 
цæджы ’рдæм хъæды сфардæг. 
- Стæй хъуццытæй амард æрмæст фондз, - дарддæр дзуры 
Саукуыдз. - Цæхджын холлаг та фермæйы дуцгæ хъуццытæй 
алкæмæн дæр ныккодтой. Нæ, ноджыдæр ма йæ зæгъын, ам 
æнæ фыдбылызы къух хуыцау хос нæ загъта. Не ’хсæн ис æв- 
зæргæнджытæ. Ацы Матетæн æмæ йедтæн мах куыницы хос 
скæнæм, уæд нæ уыдон цæлæнцой не ’руадздзысты. Афтæ 
нын не ’нтыстыл арт æндзардзысты сусæгæй. Ацы æвирхъау 
фыдракæнд æнæмæнг уыдон къух у. Ныртæккæ æрбалæууыд 
мæ зæрдыл, мæ хо Уарзет мын цы хабар радзырдта, уый. Уыдон 
скъолайæ хъæдмæ хъæды дыргътæ тонынмæ акодтой. Уæртæ 
сæ Сланоны фыртимæ федтой, кæмдæр Хæлддзуармæ æввахс 
сусæгæй уынаффæгæнгæ. Нæ фермæйы нын бынтондæр хъуамæ 
сыскъуыдтаиккой. Фермæ, зæгъ, сын куынæуал уа, уæд ма, зæгъ, 
нын нæ фос кæдæм баскъæрдзысты. Æмæ, зæгъ, нæхицæн баз- 
зайдзысты. Знонмæ мын æй нæ радзырдта Уарзет. Знон афтæ 
тагъд скъæтæн хъахъхъæнæг бауромын мæ къухы нал бафтыд, 
Уæхæдæг уыдтат куывдыл уыдыстæм. Æз уал дзы Сланонæн 
куыдз бабæттын кодтон. Ахсæв уал дзы, зæгъын, кæд ницы фыд- 
былыз æрцæуид. Фæлæ кæсут, фыдгæнæг хорз рæстæгмæ бахъа- 
выд. Æнæхъæн хъæу куывды уыдысты, уыдон та - ардæм фесты. 
- Фæдисы адæм сæхимидæг знæт змæлд бакодтой. Сæ 
дæндæгты къæс-къæс ссыд. 
- Сардо дæр сыл йæ къух æвæрдта! 
- Уæдæ! Не ’мирæттæ, зæгъ, сты! Не ’мирæттæ нæ, фæлæ 
ахæмтæн хъæубæсты уадзæн нæй! 
- Цалынмæ уыдон не ’хсæн уой, уæдмæ мах дидинæг нæ 
рафтаудзыстæм. 
- Хорз, басабыр ут! - Саукуыдз та баздæхт знæт адæммæ. - 
Аксо, - ныр та хъæусоветы сæрдармæ баздæхт, - ды бынæттон 
хицауад дæ. Æз, мæнæ æппæт колхозонты номæй, мæ хъаст 
дæумæ хæссын. Фехъусын кæн ранмæ. Тæккæ абон дæр 
æрбацæуæнт æмæ сæ скъулак кæнæм. Фервæзæм сæ. Ау, уартæ 

ФЫДЫ ФÆДЗÆХСТ 
^хл 
сæ кæд Уырысы бæстæйы скъулак кодтой, уæд ам мах кæдмæ 
хъуамæ афтæ хъизæмарæй марой. 
- Æнæмæнг дæр сын афтæ хъæуы! - йæ фарс загъта Аксо 
дæр. - Æцæг Сардо, мæрдты рухсы бадæд, дзырдта, зæгъгæ, ам, 
махмæ Къахеты кулактæ æмæ æлдæрттæ нæй, фæлæ цы сты 
Матетæ, Майортæ æндæр, кæд къулактæ не сты, уæд. 
- Æз уын зæгъын, Сардо дæр уыдон къухæй мард æрцыд! 
- Уæдæ йæм æндæр чи æрцыд! 
- Гъай-гъайдæр! Кæмæн цы кодта æндæр! Æнæхъæн хъæ- 
уæн хъæбулы хуызæн уыд. 
Хъыгзæрдæ адæм апырх сты. Алчи сæ йæ хъуыддаджы фæ- 
дыл ацыд. 
Аксо уырдыгæй комкоммæ араст районмæ. Хур дзæвгар 
акъул, афтæ æрвыст лæгтимæ æрбамидæг сты фæстæмæ. Уыд 
семæ цыппар гæрзифтонг милицион дæр. 
Цыдæр йе ’намондæн Матейæн уыцы бон æфцæгмæ йæ зон- 
гæ Лекъмæ ацæуын нал бантыст. Йæ бæх йæ къухы нал баф- 
тыд. Цæвиттон, æхсæвы Хепатæй фæстæмæ куы æрбаздæхт, 
уæд ын тæгæнайы иу мæртыдзаг еуу айдзæгъта. Рæвдздæр, 
зæгъ, уайдзæн райсом хохфæндагыл. Стæй йын йæ къæхтыл 
сахсæн сæвæрдта æмæ йæ Хæйрæджыты адагмæ ныздæхта. 
Боныцъæхтæм, зæгъ, уал уым рахиза. Фæлæ райсом йæ кой, 
йæ хъæр никуыцæйуал разынд дугъонæн. Кæркуасæнтæй 
фæстæмæ йæ фæцагуырдта Мате. Фермæйы скъæты цурты 
хъæдмæцæуын æфсон куы сцæйцыд, уæд дæр йæ сираджы 
агуырдта. Фæлæ никуы æмæ ницы. Зæххы скъуыды аирвæзт 
хайуан. Иугæр дзы йæ бон куы базыдта Мате, уæд æй ныууагъ- 
та. Ардыгæй райсоммæ дæр, зæгъ, ницыуал æрцæудзæн. Æмæ 
æнæмæтæй бадтис йæ хæдзары. 
Аксо йе ’мбæлттимæ Матейы кæрты куы бæлæууыдысты, 
уæд уый хорзау нал фæцис. Милицийы ауындæй базыдта йæ 
хуыцауы цæф. Уæнгтæ æркалдысты. 
Милицийы кусæг комкоммæ бацыд Матемæ. Йæ къухтæ йын 
фæстæмæ абаста. 
- Цы та уын кодтон, уæ бон ныккалат хуыцауы цæфæй! - 
нырдиаг кодта фыдгæнæг. - Амæйразмæ дæр ма мыл рæстæй 
лæгмард афтæ æвæрдтат! Цæмæн мæ æфхæрут, гормæттæ, 
æнæхъуаджы! 
- Тыхсгæ ма кæн, ныр æнæхъуаджы нал у, - сдзырдта йæм 

188 
Тедеты Герас 
районы æрвыст лæг. Æмæ йæ ныхасмæ бафтыдта: - Ныр ахиз 
нæ разæй... Фенын нын кæн дæ хæдзар. 
- Табуафси, ахизут! - фысым сæ разæй фæцæуæг. Афтæ 
фенхъæлдта, зæгъгæ йæм уазджытæ хæдзары исты æмбæхст 
æнхъæл сты. - Фенут уæхи цæстæй. 
Фыдæлтыккон ныллæг æртæкъахыг бандоныл æрбадт æр- 
выст лæг, йæ гæххæттытæ стъолыл æрæвæрдта. Йæхи фыс- 
сынмæ æррæвдз кодта. 
- Дзур ныр дæхи дзыхæй, цы дæм ис фæллой? - уазæг дзу- 
ры Матемæ. 
- Цы мæм ис! Акæсут къуымты... Цæст цы уыны, уый мæ 
цард, мæ бон. 
- Æмæ дæм Лекъы ’фцæгыл цы фос ис, уыдон та кæй сты? - 
Аксо йæм бадзырдта мæстыгъуызæй. 
- Цæй фос мын ис Лекъы ’фцæгыл? - Мате феххæлыд 
Аксомæ. Районæй æрвыст лæг ма... Фæлæ дзы ай та цы гуы- 
бынниз хъæуы. - Уыдон иууылдæр сымах æрæмыссæггаг дам- 
думтæ сты. 
- Уæдæ дæ фырт кæм ис, кæд дын уым нæй дæ фосимæ, 
уæд? - Саукуыдз нал фæлæууыд. 
- Мæ фырт ахуырмæ ис... горæты!.. - нæ сæтты уæддæр Мате. 
- Нæй ахуырмæ! - ноджы фидардæр хъæлæсæй сдзырдта 
Саукуыдз. 
- Омæ уæд та боныфæстагмæ ис мын фос æмæ мæхи сты, - 
йæхи нал басаста Мате дæр, - мæхи тугвæллой сты. Сымахимæ 
мын иумиаг не сты. 
- Мах дæр дын сæ исгæ куынæ кæнæм! - æнцад, æдыхст 
хъæлæсæй сдзырдта районы æрвыст лæг. Æмæ йæ гæххæтты 
цыдæртæ афыста. - Æрмæст нын зæгъ, кæцы ’фцæгыл дын сты, 
кæуылты сæм ис фæндаг? 
Аксо æрвыст лæгмæ комкоммæ бакаст. Уый нысан код- 
та: «Уымæй йæ ма фæрс. Мах æй зонæм!..» Уазæг æй фæхатыд. 
Æндæр фарстмæ ахызт. 
- Зæгъ-ма уæдæ, ацы хорз лæг, цæмæн фæцагътай колхозы 
ф.ермæйы хъуццыты, уыдон дæр дæхи уыдысты æмæ сыл дæ 
бар цыдис? 
- Уый мæнг у! - цæхгæр сдзырдта фыдгæнæг мæстыйæ. - 
Мæнæ уыдон æрымысгæ хъуыддæгтæ сты. - Саукуыдзитæм ба- 
каст. - Сыбырмæ мæ фесафой, уый сæ фæнды. Æмæ мыл алы 

ФЫДЫ ФÆДЗÆХСТ 
189 
тугтæ мысынц, айразмæ та мыл лæгмар сæвæрдтой. Уым куыд 
раст уыдтæн, ам дæр афтæ гъе! 
- Басæтт, Мате, дæ фыдракæндыл, - сабыр, æдыхст хъæлæ- 
сæй йæм сдзырдта Саукуыдз. - Æмæ дын сæ гæдзæ кæнæм. 
Уынæг дæ фæцис, уæддæр. 
- Тугтæ мыл мысут! - тынгдæр фæхъæр кодта фыдгæнæг. 
- Мате, - фæстæмæ та сабыр, æдыхст хъæлæсæй дзуры Сау- 
куыдз. Л екъы æфцæгыл куы æрцæйцыдыстут, уæд Хæлддзуары 
цур, стыр тулдзы бын нæ уынаффæ кодтат, фермæйы хъуццытæ 
куыд хъуамæ сыскъуыдтаиккат, ууыл? - комкоммæ йæм нык- 
каст Саукуыдз. 
Мате хорзау нал фæцис. Кæсгæйæ йæм баззад. Кæцæй йæ ба- 
зыдта? 
- Цæй, ныр цæугæ мæ разæй! - æрвыст лæг сыстад. - Ды дæр 
ацу! - ныр та баздæхт Хуыснæгонмæ. Уый уæдæй нырмæ иуварс 
лæууьщ æмæ йæ цæссыг лæдæрста. Ныр тынгдæр ныккуыдта. 
- Æз та цы ракодтон?! - æмæ рахызт уый дæр сæ разæй. 
Æрвыст лæгтæ Матейы хæдзарыл гуыдыр сæвæрдтой. Ма- 
тейы сæ разæй акодтой. Хуыснæгоны фæдзæхсгæ бакодтой: 
- Дæ къух дæр куыднæуал фæкæнай хæдзармæ, афтæ бакæн. 
Кæдæм дæ фæнды, уырдæм цу. 
Нырдиаг, ныхъхъарæг кодта Хуыснæгон: 
- 0, мæнæ мæ хæдзарыл хуыцауы цæхæр куыд ныккалд! 
Кæмæн цы кодтам, нæ тæригъæд фæхæссат! 
Æрвыст лæгтæ афтæ бакодтой Майорæн дæр. Йе ’ддæгуæлæ 
хъæдын хæдзар ын хъæуы скъолайы агъуыстæн снысан код- 
той. 
Фæстаг хатт Хепамæ сæ ных сарæзтой æрвыст лæгтæ. Уый 
сын цæхгæр «нæ»-тыл нæ ныллæууыд. Тæрсгæ-ризгæйæ сын 
радзырдта йæхи дзыхæй алцыдæр. 
- Ставд фосæй мæм цы ис, уыдон мæнæ Саукуыдз зоны, Сардо 
мын сæ аскъæрдта. Иу-дыууиссæдз сæры ма мæм лыстæджытæ 
баззад. Æфцæгыл мын сты. Мæнæ мæ, зæгъын, кæд мæхицæн 
иу æнæбары агъуыстæн исты хос скодтаин, уый æнæбары сæ 
мæ цæст ауæй кæнын нæ бауарзта... Фæлæ кæд нæй бар... Уæд 
сæ тæккæ райсом æрыскъæрдзынæн мæхæдæг... Кæд мыл,.. уæд 
мын уæхи лæгты дæр рарвитут мемæ. 
- Матейы фос дæр уым сты? - фæурæдта йæ Аксо. 
- Уыдонæн, мæ хур, бирæтæ сты... уым сты, уæдæ кæм сты... 
Дæлæ Майорæн дæр. - Хепайæн фыр тæсæй йе ’взаг йæ дзыхы 

190 
Тедеты Герас 
нал арæхсы. Цытæ дзуры, уый йæхæдæг дæр нал хаты, - Уыдон 
дæр уын бацамондзынæн. Æз сæ зонын... Кæм сты... йæ лæппу... 
йæ фырт ис семæ... Матейы фырт... Иу гуырдзиаг æмæ иу лекъаг 
æххуырстимæ. Гуырдзиаг Матейы æххуырст у... Лекъаг - Майо- 
ры... Мæнæн дзы ницы ис... Æз сын хизæггаг фидын. 
Æрвыст лæгтæ кæрæдзимæ бакастысты. «Ай ма ноджыдæр 
истытæ зондзæн...» 
- Бетърейæн дзы нæй уæдæ, Хепа, æфцæгыл фос? - фæлмæн, 
сабыр хъæлæсæй йæ афарста Аксо. 
- Нæ. Уымæн дзы нæй... уæд уый дæр зæгъин... Иу-дыууиссæдз 
сæры онг ын лыстæджытæ уыд йæ каистæм æмбæхст. Фæлæ нæ 
зонын, æнхъæл дæн ауæй сæ кодта... 
Æрвыст лæг Саукуыдз æмæ Аксомæ бакаст. Уыдон æй фем- 
бæрстой: «Дыууиссæдз сæры цы сты! Уый тыххæй скъулак- 
гæнæн нæй!..» 
- Хорз, Хепа, - Аксо баздæхт Хепамæ дыккагæй. - Уый афтæ 
фод, фæлæ фермæйы хъуццытæ та цæмæн фæцагътат? 
Хепа ноджы тынгдæр старст. Фырадæргæй ма цы акодтаид, 
уымæн ницыуал зыдта. Ацы хатт ма исчердæм куы фервæзид, 
уæд сын йæ ис, йæ фæллой иууылдæр сæ разæй скæнид. 
- Уый дæр æз нæ уыдтæ... Мате йæхæдæг уыд... Æз ын нæ 
куымдтон... Ничи, дам, нæ базондзæн... Саукуыдзæн, дам, æй 
йæхи æфсон фæкæндзысты. Ард хæрын, уæлæ Сыгъзæрин дзуа- 
ры азарæй, æз скъæтмæ æввахс дæр нæ бацыдтæн... - Хепа ахæм 
тæригъæддаг хуыз æвдыста, æмæ йын цыфæнды дурзæрдæ 
адæймаг дæр фæтæригъæд кодтаид. 
Раздæхтысты уал æрвыст лæгтæ. Хъуыддæгтæ уал лыстæг- 
гай базоной ноджы. Стæй сын уæд кæдæм ирвæзы. 
* * * 
Фæуынхъус у кæфты мæй. Бæлæстæ бæгънæг байдыдтой. 
Дæллагон рæуфад уадымс куы æрбаулæфы, уæд хуыскъ- 
салд сыфтæртæ бæгънæг къабузтыл къуыбар-къыбургæнгæ 
æрæзгъæлынц зæхмæ. Æгасæйдæр бур адардтой Цъицъайы 
æфцæджы хъæдхæцин фæхсытæ. Иу цъæх гæппæл нал зыны 
Уæйгуыты комы ’рдыгæй дæр. 
Æрсабыр, æрынцад ныр æгæнон Апен дæр йе знæт къуыс- 
къуысæй. Ныггыццыл. Кæмдæр ма дæлæ донмарæны бын лыс- 
тæг æвзист ронау дæргъæй зыны. Цæуы Апен йæхицæн æнцад- 

ФЫДЫ ФÆДЗÆХСТ 
191 
æнцойæ, бынтон æнæхъæлæбайæ. Афтæ сабыр, афтæ æмыр зы- 
ны æмæ лæг зæгъдзæн, ай йæ цæрæнбонты мæлдзыг дæр ни- 
куы аласта, мæлдзыг! Фæцис уымæн дæр йæ дуг мæнæ хъам- 
булдзæст дидингуытау, Цъицъайы æфцæджы цъæх-цъæхид га- 
уызау, гуылмызхырх сыфтæртау. 
Нал æндавы хур. Скæсæн фахсæй тæссармæ кæсы æрдзмæ. 
Бæркадджын фæззæг!.. Æрдз йæ фæрныг хæрзиуджытæ ныу- 
уагъта йе сфæлдисгæ цотæн, йæхæдæг бамыр, бастъæлд... 
Каугуыффæ уæрдæттæ дыууæрдæм кæнынц колхозы къан- 
торайы раз. Адæм сæ фæрныг куысты æфтиаг ласынц сæ хæ- 
дзæрттæм. Мæнæ дзы иу уæрдон баллæууьщ Сланоны кæрты 
раз дæр. Кæрты бæстастæу ракалдтой нартхоры уæрдон. Цины 
денджыз ныггуылф кодта Сланоны цардæфхæрд зæрдæмæ. 0, 
дунескæнæг! Уыйбæрц хор Сланон йæ хæдзары никуыма фед- 
та! Суанг ма йæ сæрыхицу гас куы уыд, уæд дæр. Æрмæрины 
дæргъæн нартхоры æфсирты хæдзарыйас кæри!.. Не ’ууæнды 
фысым йæ цæстытыл. 
- Агуыбе, уыйас хор иууылдæр мæн у?.. 
- Ды дзы дæхион федтай! - Агуыбе афтид уæрдоны каугуыф- 
фæ дзæбæхтæ, рæстытæ кæны. Галты разæй ацыд. - Бирæты 
дзы дыгай, æртыгай уæрдæттæ фæцис. 
Кæсгæйæ баззад райгонд фысым хоры кæримæ. Нартхоры 
нæмгуытæ йæм æрмæрины дæргъæн æфсирты нæмыгрæнхъы- 
тæй сæ мидбылты худынц. Æхцон у уый куыстдзагъд зæрдæ- 
йæн. «Мах дæу стæм, дæу\ Ахæсс нæ ныр мидæмæ!..» 
- Кæй у, нана, уыцы нартхор? - Мукка йæм рауад. 
- Нæхи, нана дæ нывонд фæуа, нæхи, - цины худтгæнгæ йын 
дзуапп радта мад. 
- Иууылдæр? - ныддис кодта æнахъом лæппу. 
- Иууылдæр, дæ фæхъхъау, иууылдæр! Фæлæ фен, марадз 
æмырбыд тæсчъытæ. Бахæссæм сæ мидæмæ. Колхоз нын æй 
æрбаласта. 
Уыцы бон Бетъре та йæ фыртимæ хъæдмæ аскъæрдта сугмæ. 
Зымæг æрæввахс. Джиуæргуыбайы мæйæ фæстæмæ æртдзых 
хъæуы хæдзары. Стæй карз зымæг кæй уыдзæн, уый бæрæг у. 
Ныридæгæн уæлæ Цъицъайы æфцæджы лæзгъæр фæхстыл 
мит æрхæцыд. Афойнадыл, цалынмæ сур у, уæдмæ æрæфтауц 
хъæуы суг. Хепайы йедтæмæ ничи бафтыд йæ къухы Бетърейæн 
уыцы бон. Никæй равдæлд. Уый йын рацыд æд гал, æд уæрдон. 
Æфстау, стæй та Хепайæн хъуамæ æрласой дыууæ уæрдоны суг. 

192 
Тедеты Герас 
Æрцæуынц хъæддзаутæ. Уæйгуыты комы, Хъæдуадзæны 
рæбынæй раластой дзæнгæрæджы хуызæн хус фатхъæд суг. 
Бетърейы уæрдон, йæ хæрзхаст зыгъар галтимæ разæй 
цæуы. Садул уæрдоны сæрхъæдыл бады. Фатхъæд талауисæй 
æвзиды галтæм. Бетъре уæрдоны фæрсты цæуы фистæгæй. 
Фæлладгъуыз. Морæгъуыз хъарамандур куырæты æгънæджы- 
тæ суанг риуы фæйнæджы онг - гом. Бæгъæмсар. Хидмæцъæл 
дæвдæг сæр сойæрттывд кæны фæззыгон хуры тынтæй. 
Фæллад къахдзæфтæгæнгæ цæуы Бетъре суджы уæрдоны 
фæрсты. Йæ фæстæ сындæггай лæсынц Хепайы фæллад галтæ. 
Дæлæ Хуыскъададжы схæрдгæнæны кæйдæр галтæ сæгъ- 
лæуд ныккодтой. Йедзагуæрдоны æххæстуæлбылмæ сæппарын 
нал цæуы сæ тых. Хъæр сыл кæнынц. Сæхæдæг дæр ахæцынц 
голлæгтæй йедзаг уæрдоныл. Нæй æмæ нæй, фæстæмæ тулы 
уæрдон, размæ нæ. Уæрдонджынтæ базыдтой сæ бон: нæ йæ 
сæппардзысты. Фæйнæрдæм æххуысæнхъæл аракæс-бакæс 
кодтой. 
- Дæ хорзæхæй, Бетъре, - хъæддзауты ауыдта Уардан, - дæ 
галтæ-ма мæм авæр. Адон æй нал фæразынц. Мæнæ уæлбылмæ 
сæппарон мæ уæрдон! - балæгъстæ кодта тыхст лæг. Бетъре 
исдуг ницы сдзырдта. Бакаст Уарданы галтæм. «Дæрчъы хуы- 
зæттæ!.. Мæнгæй нæ акæнынц, иумиаг мард, дам, æнæныгæд. 
Бæрнаг галы хаст сæ кæнынц!..» Æргом загъта: 
- Омæ сыл цъус сæвæр, гормон, цъус! Тæригъæд сты галтæ. 
Цы рафæразой, уый сыл сæвæр. - Йæхæдæг йæ галты дæллаг- 
хъуырбостæ райхæлдта. Уарданы уæрдоны сæ ифтындзы. 
- Æмæ уæдæ цы бакодтаин... Се ’мбис сын кæмæн ныууагъ- 
таин! - Уардан æфсæрмы худт бакодта. Хортæ иууылдæр уымæн 
йæхи кæй сты, уый æргом нæ загъта. Бетърейæ æфсæрм кодта. 
Афтæ куы зæгъа, уый цæстмæ дзуры Уардан. 
Бетърейæн æцæг хъыг уыд, утæппæт хортæ Уарданæн йæхи 
кæй разындысты уый. «Æвзæр дæлæмæдзыд, бафсаддзынæ 
ныр дæ гуыбын, и? Сымахæн уыцы фадæттæ чи кæны, уыдо- 
нимæ кæрæдзи бинонты сæфтмæ фæцæут!..» Æргом ницы загъ- 
та. Хъыггъуызæй ницы фæзынын кодта йæ цæсгомыл дæр. 
Галтыл ахъæр кодта, сæ тых, сæ бонæй анцадысты. Сæ рагъы 
стджыты къæс-къæс ссыдис фырæнцадæй. Стеу-теу кодтой хо- 
рæй йедзаг уæрдон уæлбылмæ. Уарданы галтæ сæм иуварсæй 
æнкъардгъуызæй кæсынц. 

ФЫДЫ ФÆДЗÆХСТ 
193 
- Багъæц-ма, Уардан, дæхи сты ацы хортæ иууылдæр? - 
Бетъре, цыма æцæг нæ зыдта, хортæ кæй сты, ахæм фарст акод- 
та Уарданы, иугæр уæлбылмæ куы сæппæрстой йедзаг уæрдон, 
уæд. 
- 0!.. Уыдон мын бахай кодтой мæ афæдзы куыстмыздмæ!.. - 
Уардан та ногæй æфсæрм худт бакодта æмæ ныр йæхи галтæ 
ифтындзы æфсондзы. 
- Алардыйыстæн, Уардан, æмбисонды иумæ цард уын сарæз- 
та Саукуыдз, æмбисонды! - Уый та Агуыбейы цæстмæ загъта 
Бетъре. Уый дæр Уарданимæ уыд. Ныр лæппу ацæудзæн æмæ 
йæ йе ’фсымæрæн радзурдзæн: Бетъре, зæгъ, дæ æппæлыд. 
Æмæ йын йæ зæрдæ балхæндзæн Саукуыдзæн. 
- Уастæн йæ цæрæнбон бирæ! - раарфæ кодта Уардан дæр 
Саукуыдзæн. 
- Цæй, Уардан, ныр хорзыл сæмбæл, мæ хур! Куывдтæн, ци- 
ны хъуыддæгтæн бахæр дæ хортæ... Бæгæны скæн ныр, бæгæ- 
ны, Уардан, æмæ мæнмæ дæр фæдзур, - йæ галтæ раздæхта 
фæстæмæ æмæ ма хъазгæмхасæн дзуры фæстæмæ Уарданмæ. 
- Бузныг, Бетъре, бузныг! - йæхицæй ныббуц мæгуыр Уар- 
дан. - Дæуæн дæр дæ лæггад - бирæ! - æмæ Агуыбеимæ ахъæр 
кодтой сæ галтыл дарддæр. 
- Нæ, фæлæ дæ ацы фæлладæй æндæр ницы æндæвта? - 
Бетъре фæстæмæ сæ суджы уæрдæтты цурмæ куы баскъæрдта 
йæ цæд галы, уæд æм феххæлыд Хепа. 
- Цы дæ фæнды, Хепа, - æнцад хъæлæсæй йæм сдзырдта 
Бетъре, - тыхст лæг уыд. Афтæ нæ цардæуы хъæубæсты, мæ 
хур! Адæмы фарн стыр у. 
- 0, кæд дæ цард уыдонæй нæу! - Хепа дæр уæрдоны сæрæй 
æрхызт. Бетърейы цурты фæцæуæг. 
- Бæгуыдæр! Уæдæ нын æндæр чи кæны нæ куыстæгтæ! 
- Афтæ уæрдоныдзæгтæ куы лухой колхозæй сæ хæдзæрт- 
тæм, уæд ма дын дæ мæртыдзагмæ йедмæ хаудзысты! 
- Адæмы хорзæх дæ куы уа, Хепа, уæд дæм æнæ мæртыдзаг 
дæр цæудзысты. 
- 0, уæдæ сын-иу æррæвдз кæн кусæнгæрзтæ! - йæхион 
кæны уæддæр мæрддзæст Хепа. 
- Нæ фæлæ, Хепа! - Бетъре ныхас аздæхта æндæрырдæм. - 
Уый цыфæнды фот, фæлæ Алардыйы стæн, кæд ацы колхоз 
дзæбæх цыдæр нæ уыдзæн. 
13* 

194 
Тедеты Герас 
- Райгонд дзы уæнт сæ «дзæбæх цыдæрæй». Мæн ныууадзæт 
мæ мæгуырыл. 
- Нæ, æмæ дзы æз дæр мæхи ныффыссынмæ мыййаг нæ хъа- 
вын... Мæнæ афтæ нæхицæн дзурæм, уый йедтæмæ!.. Кæсыс, зи- 
уы мидæг цыбыр рæстæгмæ куыд бирæ бантысы зиууæттæн. 
Ам дæр афтæ. Иумæ кусынц æмæ... 
- Кусæт иумæ! - Хепа та ногæй фæурæдта Бетърейы. - Мæ- 
нæн мæ иунæгæй куыст адджындæр у. Æхцондæр у зæрдæ- 
йæн. Æз мæнæ мæ къобор галыл, - Хепа пæлæхсар сыкъа га- 
лы фæтæн рагъы йæ армытъæпæнæй æрдæуттытæ кодта, - иу 
ласт хъæдæй суг цы æркæнон, уый аргъ Сывылдзджыны нæ, 
фæлæ æгас Къахетгомы цы артелтæ скодтой, уыдон дæр не 
сты. Колхоз!.. Куыдз дзы йæхион нæ зоны. Алчи дæр сæ йæхи 
хоны æмæ сæ æцæгæй дæр кæй сты, уый бæрæг нæй. Ам та йæ 
зонын, мæнæ ай у мæн... Мæхи ссаргæ æмæ йыл мæ бар цæуы.. 
Æргæвдгæ йæ кæнон, уæй йæ кæнон, цы йын кæнон - мæхи 
хъуыддаг у. Бар мын æм ничи дары. 
- Мæнмæ гæсгæ, Хепа, утæппæт фæллой колхозæн сæхи 
быдырты æрзадаид, уый уырнинаг нæу! - Бетъре йæ цæст 
хинныкъуылд æркодта Хепамæ. Стæй фемдзаст Садулмæ, йæ 
фыртмæ. Уый галты цъусгай уадзы æмæ сæм уæрдоны сæрæй 
хъусы. - Лæппу, - Бетъре фездæхт йæ фыртмæ. - Ахъæр кæн 
галтыл, баизæр. 
Садул фæлмæн фатхъæд талауисæй æрцъыччытæ ласта гал- 
ты. Уыдон атындзыдтой размæ. Ныр та Бетъре раздæхт Хепамæ. 
- Уæдæ æмæ сæм хицауад фæкаст хорæй... Адæмы тынгдæр 
баууæндын кæной. Науæд, зæгъ, колхозтæ нырма ног арæзт 
сты æмæ, зæгъ, дзы куы ницы уыной, уæд, зæгъ, дзы сæ зæрдæ 
фæцъæхуыдзæн æмæ, зæгъ, фехæлдзысты фæстæмæ колхозтæ. 
- Æвæццæгæн афтæ уыдзæн! - йæ фарс сдзырдта Хепа 
дæр, - уый йедтæмæ ацы хуымзæххытæ не ’нæзонгæ не сты, 
цы! Кæцæй æркодтой уыйас хор! 
- Ацы Сандойы фыртмæ ды куыд кæсыс! Хуыцауы къахæр- 
гæвдæг разынд. Сæрæн лæппу у, хъаруджын. Уый сыл базыртæ 
æфтауы. Æмæ ды куыд æнхъæлыс, хæдзары бинонтæн дæр 
дзæбæх сæрбос куы уа, уæд цард нывыл цæудзæн алкæд дæр. 
Саукуыдзы коймæ Хепа фестъæлфæгау кодта йæхимидæг. 
Ницыуал сдзырдта. Хъуыдыты ацыд. Сæрдарæй йæ куы сæ- 
вæрдтой, уæдæй фæстæмæ ноджы тынгдæр ныхсын байдыд- 

ФЫДЫ ФÆДЗÆХСТ 
195 
та йæ цæсты. Фыдæлтæй фæстæмæ йæ зæрдæйы æмбæхстæй 
цы хæрам хæссы, уый йын ноджы стыхджындæр. Сандойы 
байзæддагæй искæй куы ауыны, уæд ын карды цæфау вæййы. 
Æрдæбон уæртæ уæрдонимæ цы лæппу уыд, уый дæр æм кæд 
фæкаст Агуыбейы хуызæн... 
- Бетъре, уый та Уарданимæ кæцы уыд, кæ? 
- Агуыбе уыд!.. - дисы каст æм бакодта Бетъре. - Уæлæ 
Куыдзæгты Сандойы кæстæр фырт... 
Хепа ницыуал сдзырдта, Бетърейы дзуапп дæр æм фыдæ- 
нæнгæнæгау фæкаст: «Мæрдты бæхæй сын фæлдыст фæу! Ды 
мын æй ноджы хъæбæрдæрæй куынæ ныдздзурай: «Куыдзæг- 
ты Сандойы фырт!..» айдагъ «Агуыбе» зæгъгæйæ дæ нæ бам- 
бæрстаин. Йæ мыггаджы кой ма та йын цы кæныс! Æви та ма 
мын ды дæр Куыдзæгтæ æмæ Хепатæ туджджынтæ кæй уыды- 
сты, уый æрæмысын кæнынмæ хъавыс!..» 
Хепа Уарданиты фæдыл акаст. Уыдон адард сты. Агуыбе!.. Ех, 
дæ амонд басудза!.. Уæдæй фæстæмæ ноджы тынгдæр фесæфт 
йе ’нцойад Хепайæн. Йæхимидæг кæлдым къодахы сыгъд кæны 
сусæгæй... Ацы кæйдæр æфтыддаджы азар мæгуыр лæджы ба- 
сыгъта... Хуыздæр æнхъæл - фыддæр!.. Ноджы фæтыхджындæр 
йæ зæрдæйы сусæг хъизæмар... Йæ зæрдæйы рагон хæрвæвæрд 
хъæдгом ын ноджы тынгдæр схæрам... Æхсæвæй-бонæй йæ 
цæсты разæй нæ ’фты уыцы мæгуыр лæджы фæлгонц... Быз- 
гъуыртæ, гæвзыкк, тæригъæддагхуызы йæм æрбацæуы фыны 
Хепамæ. Йæхи йыл бакъултæ кæны: «Цы дын кодтон, гормон, 
Хепа! Цæмæн бацыдтæ мæ тæригъæды...» Йæ сæрыхъуын арц 
сбады Хепайæн... Стæй та æваст фæдæлдзæх вæййы йæ разæй... 
Милицион та фесты... Йæ фæдыл æй хæр-хæргæнгæ фæцæйласы 
Хепайы. Йе ’муд куы æрцæуы, уæд та йæхиуыл дзуæрттæ бафта- 
уы Хепа. Гайтма фын уыд... гайтма сæнттæ сты!.. 
Айæппæт ын дæлæ уыцы æфтыддаджы аххос у Хепайæн. 
Ногæй та Уарданиты фæдыл акаст Хепа. Йæ амонд басудза! 
Афонмæ æрæнцадаид Хепа йæ цæрæнбонты сусæг хъизæмар 
æмæ утæхсæнæй... Фыдæлтæй фæстæмæ йæ зæрдæйы цы 
судзаг хъæдгом хæссы, уый йын ссыдаид æмæ сулæфыдаид йæ 
риуы æмбæрц сæрибарæй. Ныр та гъа! Куы зæгъын, хуыздæр 
æнхъæл - фыддæр.. 
- Мате дын æй марынмæ куы хъавыд, - æнæввæрсон худт- 
гæнгæ дзуры дарддæр Бетъре. - Саукуыдзæй дын зæгъын. Нæ 

196 
Тедеты Герас 
мæм хъусыс, нæ, мæнæ лæг? - Бетъре Хепайы æдзынæг кæсгæйæ 
куы ауыдта, уæд æм комкоммæ бадзырдта. Уый фестъæлфыд. 
- 0... хъусын, хъусын... дзур... - тагъдгомау сдзырдта Хепа. 
- Уый зæрдыйæ, - дзуры та дарддæр Бетъре. - Сандойы мард 
ын батад, æмæ та йын Саукуыдзы мард дæр батайдзæн! Йæ гу- 
ырдзиаг зонгæтæн кувæд... Бирæ гæртам сын ныббаста æмæ 
йын мæнг æвдисæнтæ балæууыдысты. Уый йедтæмæ уый 
хуызæн стыр фыдракæндæй афтæ æнцæйтты цы суæгъд уыда- 
ид, уый федтаид... 
Хепа та ногæй ницы сдзырдта. Ногæй та хæрамæмхиц ды- 
дзæхсæн хъуыдытæ зилдух кæнынц сæры. «Сардойы мард ын 
батад!..» Дардæй рацæугæ фатæхстау сæмбæлдысты Хепайы 
зæрдæйыл ацы дзырдтæ. Зад дыргъы цонгау æй ныдздзорт- 
дзортт кодта сæрæй къæхты бынмæ. «Бирæ гæртам сын ныб- 
баста...» «Мæнг æвдисæн ын балæууыдысты!..» 0, рæстæвзарæг 
Сыгъзæриндзуар!... Ныббар... 
Фæлæ та Хепайы бирæ хъуыды кæнын нæ бауагъта Бетъре. 
Уайтагъд та йæм сдзырдта. 
- Нæ с^æлæ цы фæуыдаид, цы, мæгуыр йæ бон? Матейæ дын 
зæгъын. Иæ кой, йæ хъæр куы никуыцæйуал разынд? 
- Нæ зонын... - фæллад, саст хъæлæсæй сдзырдта ныр Хе- 
па. - Чи зæгъы, æхсты тæрхон, дам, сын рахастой Майорæн 
дæр æмæ уымæн дæр. Чи зæгъы, Сыбырмæ сæ фесæфтой. Цæ- 
мæйзон, кæуыл сæ баууæнда лæг! Ныры адæммæ галдзарм куы 
æрхæссай, уæд дзы уæфсхор нал рацæудзæн. Хуыснæгон, дам, 
гуырдзымæ ацыд æмæ уым йæ чызджытимæ цæры. 
- Йæ фырт та абырæг алыгъд, и? 
- Уæдæ ма цы кодтаид, мæгуыр! Иугæр æм милици куы ссы- 
дысты æмæ йын йæ фос тыхæй куы скъæрдтой, уæд сæм уый 
дæр тыхы сæрыл ныллæууыд. Дыууæйы дзы куы агæрах код- 
та, мæ уд йæ къухты фæхъхъау. Стæй ахсынæй фæтарст æмæ 
хъæды йæхи бааууон кодта. Уæдæй абонмæ хъæди-хъæд, 
кæм цы арфдæр ком, кæм цы тардæр хъæд ис, уымыты хæты. 
Хъæумæ æмгæрон нæ уæнды. 
- Уыцы иунæджы хицау уыд æмæ уый дæр йæхийау æвзæр- 
гæнæджы фæндагыл ныуурæдта. 
- Уæдæ! - сразы ис йемæ Хепа дæр. - Кæмæндæр, дам, йæ 
куы}эой фезгъæлста æмæ, дам, ын йæ сасир дæр йæ фæдыл фех- 
ста. Иæхæдæг гъо, фæлæ ма сывæллоны та цæуыл хæтæнхъуаг 
кодта! Цæмæйзон, кæй дзæгъæл нæмыгæй рафтдзæн уый дæр. 

ФЫДЫ ФÆДЗÆХСТ 
197 
- Дæ зæрдæ - де ’вдисæн, цас ын дзырдтам æз æмæ ды! 
Æгæр, бæстæ батонынмæ ды нæ хъавыс. Цы дæ тыхы сæрыл 
лæууинаг ис. Арсимæ мын кæрдо цагъта. Æнцад бад дæхицæн 
æмæ цæрай. Гæдзæйы мидæг зæрин бады. Адон дæр бирæгътæ 
не сты. Удтæ нæ хæрынц. Мæнæ æз æмæ ды нæ бацыдыстæм 
сæ артелмæ æмæ нæ тыхæй ласынц? На. Цæрæм нæхицæн, нæ 
фысты дæр нын нал байстой. Цы бирæгъ мын мæ дзугмæ нæ 
лæбура, уый бæстæ дæр бахæрæд. Афтæ, афтæ! Куы зæгъын, 
сæ колхоз мæ нæ хъæуы æмæ мæ ауындзæнмæ нæ кæнынц уый 
тыххæй. Цæрын мæхицæн. 
- Мæзæрдыйæ, дам, иу изæрыгон уæлæ хъæугæронмæ æр- 
цыд! - Хепа уæддæр Матейы цæрæццаг фырты мæт кæны. - 
Æнæдаст, бызгъуыртæ, кæмдæр! Хуымы быдыргъы хуызæн. 
Сывæллæттæй, зæгъ, кæрдзын куырдта. Æмæ куыд æмбаргæ, 
куыд æфсæрмдзæстыг сывæллон уыд! Тугтæригъæд нæ уыд 
зæфцыфыдæй фесæфынæн, уый хуызæн цæрæццаг хъæбул. 
Æмæ сæфгæ та... Афтæ фесæфæд не ’взæрмæ бæллæг дæр. 
- Уæдæ, уæдæ, мæгуыр! - бамæт кодта Бетъре дæр. - Уæв- 
джыйæдæр, куыд диссаг дæ цард! Тæбæгъы донæй уæлдай нæу. 
Матейы нæргæ хæдзар! Æмæ ма дзы цы ис! Хъæддаг цъиутæ 
дзы ахстæттæ кæнынц. Хæмпæлгæрдæг схæцыд йæ кæрты 
ацæуæнтыл. Гæныстонæн баззад... Афтæмæй бæстæ бато- 
нынмæ хъавыд. Хепа, дæ галты размæ бацу, - Бетъре дзургæ- 
дзурын йæхи галты размæ бауад. - Æрбахæццæ стæм. Сабыр сæ 
æрбауадз, кулдуары мацæуыл схæцæд уæрдон. 
- Æрбахæццæ стæм? - бадис кодта Хепа. 
- Ныхæстæгæнгæ кæуылты æрбахæццæ стæм, уый хъуыды 
дæр нал æркодтам. Æргæпп кæн, лæппу. - Бетъре йæ фыртмæ 
сдзырдта. Галты дæлхъуырбостæ халгæйæ. - Дæлæ уæрдоны 
сæрмæ гуыцъæз сбыцæу кæн. 
Уыцы бон изæрмæ каугуыф уæрдæттæ иуран нæ ’рынца- 
дысты. Тыннывæндæгау дыууæрдæм кодтой Сывылдзджыны 
уынгты. Дæлæсыхæй-уæлæсыхмæ, уыцыфарсæй-ацыфарсмæ. 
Адæм ластой зæрдæрайæ сæ фæрныг куысты æфтиаг. 
Кæдæмдæриддæр цыдаиккой хорæй йедзаг уæрдæттæ - 
сæ фыццаг фæндаг уыд зæронд Парсайы кæрты фæрсты. Уый 
фæулæфы дыркъуым-мыркъуым уидаг пæлæхсар æнгузбæ- 

198 
Тедеты Герас 
ласы бын, тæрс фæйнæджытæй конд тæрхæггондыл, лæзæр- 
дтытæ сæхъис пæлæз æрытыдта æмæ ууыл. Уырдыгæй кæ- 
сы зæронд Парса хорæй йедзаг уæрдæттæм. Йæхимидæг сæм 
батæхуды кæны. Фæстагмæ нал фæлæууыд хъæубæсты фарны 
зæронд Парса. Хæстæгдæр сæм бацæуы. Хæстæгдæрмæ фена йæ 
хъæубæсты бæркад. 
Чысылгай йæхиуыл схæцыд куырыхон зæронд лæг. Къæдз 
лæдзæг райста. Æнцæйтты-æнцæйтты, сындæг къахдзæфтæй 
рацæуы. Йе уæнгтæ йæ тынг нал хæссынц зæронд Парсайы. 
А-фæстаг дыууæ мæйы тынг æрхауд. Уыцы лæзæрд сæхъис 
тæрхæгæй æддæмæ нал хизы. Нырмæ-иу цыд æддæмæ. Хъæу- 
бæсты хъыджы бон, йе та цины бон. Ныр нал. Хъæубæстæй йæ 
бирæ уынгæ дæр никуыуал фæкодта. Рæстмæ нал уыны зæронд 
Парса цæстæй дæр. Нæ фæцудыдта уæддæр йæ кæддæры куы- 
рыхон зонд. 
Каубыд дуарæй рахызт зæронд лæг. Кауы рæбын, зæронд 
æппæрст тæрс хъæдыл уæззаугай йæхи æруагъта. Хурдзæвæн 
бынат. Зæронд стæджы тавы хур. Кæсы фæндагмæ, фæйнæр- 
дæм зæронд лæг. Мæнæ йæ иувæрсты схызт каугуыф уæрдон. 
Ног æвзæрст нартхорæй йæ тæккæ дзаг. Кæсы зæронд лæг 
йæ фæдыл. Тæхуды уæ къона! Бахæлæг кодта куыстуарзаг, 
хæдзардзин зæронд лæг. Адæм хæлæфæй фæллой хæссынц, 
уый та æддæмæ нал кæсы. Цæвиттон ын Рæмонбон æрцыд. 
Ехх, цæргæс куы базæронд вæййы, уæд цады былтыл фæхизы. 
Маст кæны куыстуарзаг лæг. Уастæн куыдзы сæры къуыдырæй 
фæхъазæд, Парсайы удыл ма фидар цы хæцы! Кæд ма йæ маст- 
халынæн нæ уадзы нырмæ удыгас. Лæг фезмæлынæн, ацыд, 
æрбацыдæн куынæуал уа, уæд ма цæмæн у йæ цард! Æгæр, 
ахæсс ын йæ уд æмæ æрынцайа. Æрынцайой йæ хицæуттæ 
дæр... Науæд æнæниз буарыл дæлгоммæ сынчъы хуызæн у Пар- 
са уыдонæн. 
Кæсы фыдæлтыккон зæронд лæг хорæй йедзаг каугуыф 
уæрдоны фæдыл. Мыдадзгъуыз нартхоры æфсиртæ æргъæ- 
уæрттывд кæнынц фæззыгон фæлмæн хуры тынтæм. Цæсты 
тигътæ исынц. Зæрдæйыл æмбæлы сæ уынд. 
Æх, уæвджыйæдæр! Цы рæстæджытæ, цы дугтæ уъщ, цы! 
Зæронд лæг йæ мидбадæны базмæлыд. Æнæхъæн комбæсты 
иунæг адæймаджы удæнцойы сæраппонд хъар дæ тых, дæ хъа- 
ру!.. Æмæ ныр та?.. Куыд ивæнтæ кæны дуг! Ныр та разылд 
иннæрдæм!.. Ныр та ныллæууыд хæлæфы дуг, лæджыхъæд 

ФЫДЫ ФÆДЗÆХСТ 
199 
æмæ хъаруйы дуг! Чи куыд хъаруджындæр у, чи куыд рæвдз- 
дæр фезмæла, афтæ йæ дзы фылдæр фæуыдзæн! Куысты, хъа- 
руйы сæрыл у ныр цардуаг! Æмæ ма цы! Ныр ницæмæнуал у 
Парса... Арæби, чысыл ма йæ йæ тыхы куы æрыййæфтаид ацы 
дуг! Кусæг лæг йæ сæнтты, йæ фыны цæмæ бæллыд, уый йыл 
æрцыд... Мæгуырты дуг, зæгъ, ныллæудзæн, мæнгæй нæ дзырд- 
той!.. Æвæццæгæн ацы дуг у!.. 
Колхозы къантъорайы ’рдыгæй Саукуыдз тагъд-тагъд су- 
айы. Парсайы æмбондгæрон бадгæйæ ауыдта. Йæ цыд фæ- 
сындæгдæр кодта. Зæронд лæджы цурты уыцы уадтахтæй куыд 
ссæуа, уæд аив нæ уыдзæн. Фарн бады зæронды... 
Кæсы колхозы сæрдар зæронд Парсамæ. Хъæубæсты хис- 
тæр... Хъæубæсты фарн!.. Кæддæр йæ дзырд, карды лыгау, цыд. 
Уый цы загътаид, уый æнæхъæн хъæубæстæн æгъдау æмæ 
фæтк уыд. Ныры закъонæй дæр фидардæр æмæ карздæр. Æцæг 
уыдæттæй Саукуыдз йæхæдæг ницыуал æрыййæфта, ныр 
дæр ма йæм бирæтæ уыцы цæстæй кæсынц зæронд Парсамæ. 
Хъæуы зæрæдтæ йæм ныртæккæ дæр фæцæйцæуынц уынаф- 
фæ кæнынмæ. Суанг сæ бинонты царды исты хъуыддаджы фæ- 
цыл дæр. 
Æмæ колхозы сæрдар ссæуы æфсæрмытæгæнгæ. Йæ цур- 
гы уадтахтæй хъал цыд дæр уымæн не скодта зæронд лæгæн. 
Загътаид: фыдæнæн ми йын кæны. Ома, зæгъ, кæсыс, кæддæр 
цы уыдтæ, абон та - æз. Кæддæр, зæгъ, дæ бон уыд, абон та - 
иæ бон!.. Æмæ цæмæн риссын кæна цытуарзаг зæронд лæджы 
вæрдæ! Саукуыдзмæ ахæм хъуыды куынæ ис!.. Æниу, уæдæй 
-шрмæ Парсайæ цытæ хъуыды кæны, уыдонæй йæм йæхи зæр- 
\æ дæр не ’хсайы Саукуыдзæн зæронд лæгмæ. Хорзæй дарддæр 
}зы никуы ницы фехъуыста ацы ног цардуаджы тыххæй. Фæлæ 
^æддæр кæмдæр йæ зæрдæйы арфы иу чысыл сау стъæлф ма 
га, уый гæнæн нæй. 
- Дæ бон хорз уа, дада! - Саукуыдз схæццæ ис зæронд Пар- 
:айы цурмæ. Йæ разы æрлæууыд. Уый йæ армытъæпæнæй йæ 
енцъылдтытæ ныхы сæрмæ къухаууон акодта. Хæрдмæ йæм 
:каст. Кæцы у? Базыдта йæ. 
- А-комбæсты зæдтæ дын хорз ракæнæд, Саукуыдз! - Зæронд 
[æг йæхиуыл схæцыд. Растæгау кодта. 
- Бад, бад, дада! - Саукуыдз фæтыхст. Фæстæмæ æрхæцыд 
æронд лæгыл. - Стгæ ма скæн. 

200 
Тедеты Герас 
- Афтæ амоны æгъдау, дæ рынтæ бахæрон, - зæронд лæг 
фæстæмæ йæ бадæнмæ йæхи æруагъта сындæггай. - Нарты 
бурæмæдзæй хуыд мыййаг нæ дæн мæ бандонмæ. Цыт хъæуы, 
кад æрбацæуæгæн. Уый кæстæр æмæ хистæры сæрыл нæу! 
Уардан æмæ Агуыбе нартхорæй йедзаг каугуыффæ уæрдон 
сласынц Хуыскъададжы цурты. Мæнæ схæццæ сты Саукуыдзи- 
ты цурмæ. 
- Уый та кæмæн ласут? - афарста сæ сæрдар хъуыддаггъуы- 
зæй. 
- Силионмæ ма рамбæлд уый дæр, - тагъд-тагъд сдзырдта 
Уардан уæрдоны сæрæй. - Иу уæрдон ма йын æрдæбон бала- 
стам. 
- Фæцырд кæнут, фæцырд, - ног та хъуыддаггъуызæй 
сдзырдта сæрдар, - абон уын куыд фæуой уæрст, афтæ. 
- Æмбисонды цардуаг сын сæвæрдтай, Саукуыдз, дæ рынтæ 
бахæрон, æмбисонды нæ хъæубæстæн, - зæронд лæг хорæй 
йедзаг уæрдоны фæстæ хæлæггæнæджы каст кæны. - Акæс-ма, 
хæлæфæй ласынц фæллой, царды фæрныг!.. 
- Алæ, æз та цы... - сæрдар сæфсæрм, - адæм сæхæдæг сты 
аразæг!.. 
- Адæм дæр куынæ... Фæлæ адæмæн дæр аразæг хъæуы, сæр- 
бос, мæ хур акæнай. Сис æй мæнæ бинонты цардæй. Хæдзары 
дзæбæх сæрбос куы уа, уæд нывыл цæуы сæ цард, сæ бон! Раз- 
дзог хъæуы, дæ рынтæ бахæрон! Раздæр дæр афтæ уыд. Хъæуæн 
уыд хистæр, уынаффæгæнæг... Суанг ма комбæсты хистæр дæр 
уыд. Ды сæ нал æрыййæфтай, дæ рынтæ бахæрон!. Фæлæ дæ 
фыд Сандо, дзæнæты бадæт, хорз зыдта ацы хъуыддæгтæ. 
Колхозы сæрдар лæмбынæг хъусы зæронд лæджы ныхæс- 
тæм. Л ыстæг ын ныккаст йæ ’нцъылдтытæ цæсгоммæ. «Хъæуæн 
уыд хистæр, уынаффæгæнæг...» Цæмæн сæ дзуры, цы зæрдæйæ? 
Саукуыдзы хъæуы сæрбосæй кæй сæвæрдтой, уый йæм хъыг 
кæсы, табидз æм хæссы æмæ, уымæн? 
- Мæрдты цы хуыздæр ис, уый йæ хай уа, - дзуры дарддæр 
зæронд лæг, - Сардойæн. Йæ уд хъардта, мæгуыр, ацы цар- 
дуаг æрæвæрыныл æмæ дзы ницыуал æрыййфта. Ау, цыма 
афтæ фесæфт йæ мард мæгуырæн? - зæронд лæг Саукуыдзмæ 
фæрсæджы каст бакодта. 
- Уæдæ уый цы у! - хъынцъымгъуызæй сдзырдта уый дæр. - 
Нæ рабæрæг йæ марæг. Ницы уабæрæг бæлвырдгæнджытæ 

ФЫДЫ ФÆДЗÆХСТ 
201 
бафтыд къухы. Матемæ не ’гасы зæрдæ дæр æхсайдта. Æгас 
гуырдзы йын æвдисæн балæууыдысты. Суæгъд æй кæнын код- 
той. Æндæр ма кæуыл æрæвæра лæг йæ къух! Дæхи цæстæй 
куынæ фенай, уæд зын у... 
- Худинагæй бæстæ байдзаг! - хъынцъым кæны зæронд 
лæг, - Л æг иу афæдз калм дæр бавæры йæ роны. Къуыппæнзарæг 
ныл скæндзысты!.. Æнæхъæн хъæубæстæм нæм иу уазæг æр- 
цыд æмæ йæ нæ бавæрдтам. Уымæ къух сисæн уыд? 
- Цæй, дада, - Саукуыдз сыстад. Цæуыны къахыл ныллæу- 
уыд, - ныххатыр мын кæн. Æз акæсон мæ хъуыддæгтæм. Æгæр 
мын ацайдагъ бадын. 
- Цу, дæ рынтæ бахæрон, цу, - рæвдаугæйæ йæм сдзырд- 
та зæронд лæг. - Акæс, акæс! Цырд фæлæу. Дзæбæх цард уын 
æрцыд æмæ йæ мауал ауадзут уæ къухтæй, - Саукуыдзы фæдыл 
ма дзуры ноджыдæр зæронд Парса. 
* * * 
Æрбалæууыд цыппурсы мæй, уазæлттæ хæссын байдыд- 
та. Бæстон сбæгънæг æрдз. Цъицъайы æфцæджы æгас хъæды 
бæлæсты бын бæзджын, пух зæрингъуыз гауыз æрæвæрдта. 
Бæгънæг къалиуты æхсæнты йæм æрæгвæззæджы фæлмæн ху- 
ры тынтæ куы бакæсынц, уæд æргъæуæрттывд скæны. Къахæй 
йыл куы бацæуай, уæд ногуард митау, къæхты бын къыбар- 
къыбур кæны. Æхцон у зæрдæйæн йæ уæздан сыбар-сыбур. 
Ныццагътой дзæнгæрæг. Ахуыргæнинæгтæ кълæстæй ныг- 
гуылф кодтой. Альда æмæ Уарзет уæдæй нырмæ лæууыдысты, 
скъолайы кæрты цы сусхъæд бæлæстæ ис, уыдон бын. Ныхæстæ 
кодтой. Сæ къæхты бын - сусхъæды зæрингъуыз сыфтæрты га- 
уыз æвæрд. Рæстæгæй-рæстæгмæ-иу сæ мидбынаты барæй 
базмæлыдысты. Хус сыфтæрты уæздан сыбар-сыбур сæм æх- 
сызгон кастис. 
Ныр атындзыдтой дыууæ чызджы къласмæ. Беджызиан ба- 
хызт къласмæ. Йе ’рбахызтæй йе сдзырд фæтагъддæр: 
- Уарзет, Саукуыдз хæдзары ис? 
- Райсом къантъорамæ рацыд. 
- Иууылдæр цæуæм колхозы къантъорамæ! - ахуыргæнæг 
ныр та баздæхт æнæхъæн къласмæ. - Майоры æддæгуæлæ 
хæдзар хицауадæй махæн лæвæрд у. Скъолайы агъуыстæн. 

202 
Тедеты Герас 
Сæрдар мын уæрдæттæй зæрдæ бавæрдта. Цырд ацæуæм. Ма- 
кæдæм нын аивгъуыйа сæрдар. Райхалæм нæ агъуыст æмæ 
йæ æрласæм. Æрмдæснытæ дæр нын сæрдар рарвитдзæн. Мах 
сæм фæкæсдзыстæм афтæ æнæуый истæмæйты, лыстæг куси- 
нæгтæм. 
Ахуыргæнинæгтæ ныххæррæтт кодтой сæ ахуыргæнæджы 
фæдыл. Цин кæнынц ног скъола сын кæй уыдзæн... 
Колхозы куыстæгты фæдыл дзургæ баййæфта Беджызиан 
Саукуыдзы йæ адæмимæ. Уыцы бон сæ чи цы куыстмæ хъуамæ 
ацыдаид, уыдæтты фæдыл. 
- Уардан, Силион æмæ Агуыбе, сымах та мæнæ Беджызиа- 
нимæ ацыт, - сæрдар скъолайы директоры ауыдта йæ фарсмæ 
лæугæ, - Уæрдæттæ сифтындзут. Майоры хæдзар хъуамæ рай- 
халæм æмæ йæ скъолайы кæрты æрæвæрæм. 
- Саукуыдз, - æфсæрмгæнгæ йæм сдзырдта Беджызиан, - 
æрмдæснытæ, къухæй чи арæхсы, ахæмтæ дæр бахъæудзæн... 
Кусгæ мæнæ нæхæдæг бакæндзыстæм, - ахуыргæнæг ацамыд- 
та йæ алыварс скъоладзаутæм. 
- Райсом сæумæйæ арвыстон æз лæгтæ. Афонмæ йæ æры- 
хæлдтой. Фæлæ цæугæут. Фæстиат нал. - Хъуыддаггъуызæй та 
сдзырдта сæрдар. 
Чысыл фæстæдæр утæппæт скъоладзаутæ Майоры кæрты 
балæууыдысты. Мыдыбындзытау æмæзмæлд кæнынц кæрты. 
Чи цы куыст кæны, чи та цы куыст. 
Бурбын сыгъд æмбæрзæн дуртæ дыууае фæйнæгæй арæзт 
нукгонды рауадзынц æддагуæлæ хæдзарæй. Хæр-хæргæнгæ 
рацæуы æмуырдыг. Зæххыл йæ тъæпп фæцæуы. Скъоладзаутæ 
йæм фæлæбурынц. Иуварс æй авæрынц. Дыккаг, æртыккаг... 
Сцырын куыст. Хъæр... хъæлæба.... Фæрæты цæгаты гуыпп- 
гуыпп,.. Алыгъуызон уынæрæй байдзаг æгасæйдæр Майоры 
кæрт. Цыма дзы сыкъадзæф зиууæттæ змæлынц. 
Майорæн йæ хистæр чызг Сывылдзджынæн йæхи мидæг 
уыдис куырд. Æдиатæй кæцыдæры лæппумæ. Раст уыцафон 
иу æрмæфтауыдзаг бæгæныйы зад куыроймæ рацæйхаста. Йæ 
цæгаты уæзæг афтæмæй куы ауыдта, уæд риу ныдздзæхст- 
дзæхст кодта. Фескъуыйы зæрдæ. Дурдзæджындзау лæугæйæ 
аззад йæ мидбынаты. Кусджытæ сæ куыст кæнынц. Скъола- 
дзаутæ, уалдзыгон гæлæбутау, ратæх-батæх кæнынц кæрты 
къуымты. Йæ фыды уæзæг!.. Йæ фыды къона!.. Сæ буц æд- 

ФЫДЫ ФÆДЗÆХСТ 
203 
дагуæлæ хæдзар!.. Æнæцыд чызг ма уыд уæд Сеуди... Сыгъдæг 
тулдзы цъæхæй йæ сарæзтой хæдзары. Цал хатты-иу бабад- 
тысты æнæмæт, хъæлдзæг бинонтæ сæ буц хæдзары къуымы 
сæрыстырæй... Рыг абадын нæ уагътой бинонтæ сæ хæдзарыл... 
Ныр ма сæм бакæс, уæртæ йын цы митæ кæнынц!.. Хæдзары 
уæлхæдзарæй агъуындæн дур разыввытт кæнынц... Зæххыл йæ 
дзæхст фæцæуы... Сеуди æваст фесхъиуы. Агъуындæн дуртæй 
бирæтæ ныцъцъæл вæййы... Дурзæрдæ... æнæхуыцауы хæйт- 
тæ!.. 
Ныррызт къæхтыбынæй Сеуди. Нал бафæрæзта йæ цæгаты 
дудгæбонмæ кæсын. Æваст фæцæуæг... Лæсæнтæ кæны цæссыг... 
Фескъуыйы зæрдæ... Ницыуал базыдта йе ’ннæ бинонтæй дæр... 
мад... хо, гыццыл æфсымæр! Лекъмæ фæлыгъдысты, сæ лекъаг 
зонгæтæм! 0, йе ’намонд сæр!.. 
Уарзет, Мукка æмæ Садулитæ бурбын сыгъд агъуындæн 
дуртæ уæрдоныл æвæрынц иугай. Алы хъæлдзæг, алы худæг 
ныхас кæнынц. Сæ худын, сæ кæлкæлæй бæстæ хæссынц. 
Нæ худы æрмæст Садул. Сабыр, æгомыгæй æвæры агъуын- 
дæн дуртæ уæрдоныл. Алыгъуызон дыдзæхсæн хъуыдытæ абу- 
хынц сæры магъзы. Фехæлдтой Майоры æддагуæлæ хæдзар... 
Скулак æй кодтой... Хъæзныджытæй, зæгъ, уыд... Иухатт 
кæддæр, гыццыл ма куы уыд Садул, уæд Мате æмæ Хепаитæ 
уыдонмæ куы минас кодтой Рæмонбоны, уæд кодтой сæ кой уы- 
дон... Æлдæрттæ... хъæзныджытæ... Фæлæ уæд Садул æнахъом 
уыд нырма. Рæстмæ йæ нæ ахста йæ зонд. Ныр кæсыс... Майор 
æмæ Мате уыдонæй разындысты... Скулак сæ кодтой... Тох, зæгъ, 
расидын хъæуы ацы сыстбæрзæйты ныхмæ!.. Æфсад, зæгъ, 
сæм æрбакæнæм... Мате дзырдта. Сыстбæрзæйтæ кæд хуыдта 
мæгуырты. Фæлæ сæ хин сæхиуыл æртыхстис... Бæрзæйсаст фе- 
сты. Чысыл ма бахъæуа Садулты дæр ма скулак кæной! Сымах 
дæр, зæгъ, уыдонæй стут. Хъæзныджытæм, зæгъ, хаут сымах 
дæр... Тигъмæ сæм кастысты адæм. Æмæ æртæ галæй хъæзныг 
ис?.. Ноджы иу саргъы бæх, Æрфæн... Баба йыл балцы фæцæуы. 
Æцæг, дам, сын уыд мæзæрдыйæ бирæ фос Садултæн. Æмæ сæ 
баба ныскъæрдта хицæуттæм... Ныллæвар сын сæ кодта. Адæм 
та дзырдтой: «Бетъре йæ фос фæуæй кодта». Мæгъа! Чи сæ у 
раст? Æмæ уæд цы фæцис се ’хца, сæ аргъ? Хæдзармæ сæ не ’рба- 
хастаид баба? Садул сæ цæуылнæ зоны! Ницы æмбары, ницы зо- 
ны Садул!.. 

204 
Тедеты Герас 
Æндæр ма сæм цæмæн кæсынц хъæубæстæ тигъмæ Садул- 
тæм? 0, хæдæгай! Уыдон, зæгъ, колхозы нæ кусынц! Нæ, дам, 
хæццæ кæнынц адæмимæ!.. Мæнæ дзы йæхи æмбæлттæ дæр 
сæхи дард ласынц. Уарзет... Мукка... Альда... Се ’ртæ хицæнæй 
фæкъорд вæййынц... Цæмæн? 
Куыстмæ дæр иумæ ацæуынц колхозмæ... Садулы дæр уы- 
донимæ фæнды. Фæлæ йæ чи уадзы! 
- Айс цæй! - Уарзет Садулы ’ртты агъуындæн дур фæцавта. - 
Стæй ныджджих у. Донмыст нæ федтай! 
Садулæн æхсызгон уыд Уарзеты хъазæн ныхас. Йæ мидбыл- 
ты бахудтис. 
- Дæ амонд уыд, - хъазы дарддæр Уарзет, - æндæра дын 
афонмæ уæ хæдзар дæр бæргæ æрыхæлдтаиккам! 
Уый æхсызгон нал уыд Садулæн. Йæ худæндзаст цæсгом 
фæтар. Арæх ын афтæ кæны Уарзет. Хъазгæмхасæн ын сæ йæ 
цæстмæ фæдары. 
Фæлæ йæм хæрам нæ кæны уæддæр Садул. Ныр дæр та йæм 
фæлмæн цæстæнгасæй бакаст: «Цæй-ма гъо, Уарзет!..» Дзургæ 
йæм ницы скодта. 
- Садул, хуычъыйысæртæм та цæудзынæ? - Альда йæм 
сдзырдта бынтон æцæггъуызæй. 
Æхсызгон уыд лæппуйæн, Альда ныхас æндæрырдæм кæй 
аздæхта, уый. Цырдгомау сдзырдта. 
- Цæудзынæн. Ды дæр цæуыс? 
- Цæудзынæн, фæссихæртты. 
- Цы сæ кæнут, цы, Садул, уыйас хуычъыйысæртæй! Сæрд- 
дæргъы æндæр куыницы кусыс, уæд? - Мукка бацымыдис кодта. 
- Хус сæ кæнæм зымæгмæ. 
- Æмæ сæ зымæджы хæринаг кæнут? - фыдахин Уарзет та 
фелхыскъ кодта лæппуйы. 
- Уæдæ стыр мархо куы ныллæууа, уæд æндæр цы хæр- 
дзыстæм! - Садул фæмæсты Уарзеты ныхасмæ. - Æнæхъæн авд 
къуыри... Дзидза хæрæн нæй, цыхт, æхсыр дæр афтæ. Хъæдындз, 
нуры, кæрдæджы, дыргъы хустæ æмæ хъæдур хæр. 
Мукка Садулмæ кæсгæйæ баззад. Зымæгмæ, дам, сæ хус 
кæнæм! Æз зæгъын гъы, сæрддæргъы Мæргъион фæткъуы 
æмæ кæрдойы кæрстытæ хурмæ цæмæн дзидзалæг кæны! 
Æндахыл сæ схал кæны æмæ... Мархойы бонмæ зæгъ!.. Бетъре 
уæддæр зæронд æгъдæуттыл хæст у... 

ФЫДЫ ФÆДЗÆХСТ 
205 
- Омæ, Садул, - Уарзет та йæ хынджылæг кæны, - цы у, уыцы 
мархо, цы? 
Садул фембæрста фыдахин чызджы дзырдæппарæн. Омæ, 
зæгъ, ныр чи æвæры мархо. Уымæй дæр, зæгъ, уыл нæ зыны, 
адæмимæ кæй нæ хæццæ кæнут, уый. Бустæгæнæгау сдзырдта: 
- Æмæ йын æз цы зонын, баба йæ кæны... 
Бенджызиан скъоладзаутæм хæстæг æрбалæууыди. 
- Æгъгъæд ыл æвæрут. Байдзаг уæрдон. Марадз, Бетърейы 
дзæбæх лæппу, сгæпп кæн уæрдоны сæрмæ. 
- Ныртæккæ! - фæцырд Садул. Уæрдоны цалхы дæндæгтыл 
гæдыйау сгæппытæ кодта. 
- Гонгæй, ахуыргæнæг, уымæн мархо у, - йæ хынджылæг ны- 
хас уæддæр нæ уадзы Уарзет. - Нæ йын фæччы, мæнæ æндæр 
искæй арвит. Мæнæ Муккайы. 
Муккаитæ ныкæл-кæл кодтой. Ахуыргæнæг фæджих. Цæй 
мархотæ кæнынц адон! Фыдахин чызджы уайдзæф та Саду- 
лы зæрдæйыл сæмбæлд. Дзургæ йæм уæддæр ницы скодта. 
Æндæр исчи куы уыдаид, уæд ын алывыд акалдтаид!.. Фæлæ 
Уарзет... Уарзетмæ хæрамгæнæн нæй!.. Уæрдоны сæрæй йæм 
фæстæмæ ракаст. «Гормон фæуай, Уарзет, цæмæн мæ худи- 
наг кæныс ахуыргæнæджы цур!..» Чызг лæппуйы фæлмæн, 
лæгъстæгæнæджы цæстæнгас фæхатыд... Ницыуал сдзырдта, 
йæхимидæг ын фæтæригъæд кодта. Æгæр-æгæр æй систа... 
* * * 
Цыдысты бонтæ. Хаттис рæстæг. Фесты Стыр мархойы бонтæ. 
Адæмæй ма мархо чи æвæрдта, уыдон сæрибарæй сулæфы- 
дысты. Мæнæйма! Фыдыкомбæттæны стыр бонæй æнæхъæн 
авд къуырийы рацыд. Уæд «бабастой» сæ кæмттæ. Сæхи фы- 
дызгъæлы хъæстæ нал фæкодтой. Урсагæй дæр афтæ. Хъæдур- 
дзæхтон... хурмæ хус хуычъыйы сæртæ...хъæдындз, касдон, хо- 
мыс...æндæр ницыуал федтой сæ цæстæй. Сæ^уазæджы хæлц - 
мыдамæст. Йемæ ныр «суæгъд ис сæ ком». Йæ къухы кæмæн 
цы уыд, уымæй йæхиуыл цин кодта... Уæлкъæйвых дзыкка... 
Цæрвджын уæливых... Цурыдфых карк... 
Уыцы аз саузым ахаста. Æрмæстдæр уалдзæджы ’рдæм ныу- 
уарыд залты мит. Ирдгæйы ныдздзода ис. Адæм тыхсынц сæ 
мидзæрдæйы. Уалдзыгон куыстыты афон ныллæуыд æмæ гъа!.. 
Æппынфæстаг уалдзæджы хъарм комы тæф кæлын бай- 

206 
Тедеты Герас 
дыдта. Фæсæлæф ис мит. Хурдзæвæн бынæттæ расыгъдæг сты 
митæй. Суанг ма æфцджыты мит дæр феккуырст. Апен цæуы 
змæстæй, лакъонæй. Æрдæгсалд миты цæмттæ рæдзæгъдтæй 
ласы. Æрсдон рацыд. Йæ разæй ласы æнусон æфцджыты чъи- 
зитæ, згæтæ. 
Колхозты куырдæдзты рæвдз кæнынц кусæнгæрзтæ. Гутæт- 
ты æфсæнтæ, дзыргъаты цæгъдынц. Саукуыдз бафæдзæхста, 
айфыццаг сæм район цы трактор æрбарвыста, уый куыстæввонг 
урæд куыд уа, афтæ. Йæхæдæг ма районмæ хъуамæ бауайа. Кæд 
ма иу тракторæн исты амал скæнид. 
Бетъре дæр йæ сарайы цыдæртæ архайы. Айразмæ йæм кæ- 
цæйдæр иу æфсæнгутон æрбафтыд. Дзæбæхтæ йæ кæны. Йе 
стыр пæлæхсар базыр ын чысылдæр базырæй ивы. Æндæра 
йæм иу цæд йедтæмæ нал ис галтæ æмæ йæ нæ фæраздзысты. 
Тагъд кæны Бетъре. Хъугомы ма йын цы хаццонзæхх баз- 
зад, уый раздæр конд хъуамæ æрцæуа. Кæддæр-иу æй хац- 
цоны лæвæрдта! Ныр йæхимæ æрхауд йæ кусын. Фæлæ йын 
галдæрæг чи ныллæудзæн. Адæмы здæхт колхозы куыстмæ у. 
Æмæ цæмæннæ, сæ иу боны куысты мызд дыууæ-æртæ мæрты 
дзагæй фылдæр у. Æмæ иу боны куыстмæ уыйас суæлдай кæнын 
нæ фæнды Бетърейы. Йæ тых дæр нæ цæуы. Садул у, æмæ уый 
та фæсауæдзгæнæг хъуамæ уа. Фæсауæдз кæндзæн гутоны 
фæдыл. Уартæ фæцис уый дæр ифтонг йæ асадæг. Йæхæдæг гу- 
тондар ныллæуа, гъа. 
Абон райсом Хепамæ бауад Бетъре. Уыимæ ма акæны йæ 
куыстæгтæ. Æфстæутты акусынц кæрæдзийæн. Хепа дæр йæхи 
рæвдз кодта Хуыммæцæуæн бонмæ. Кæрты астæумæ рала- 
ста йæ фыдæлттыккон хъæдын гутон. Ног гутоны къокъоса 
йын скодта хус цымы зæнгæй, æлдыгъгонд цармæй са- 
матъы йын йæ размæ айтынг кодта. Кæстытæ йæм кæны 
лыстæг. Аскъуыйынæввонг макуы уæд. Хуымæфсондз дæр 
сын æрæвæрдта сæ уæлæ. Хус дзæлвы цонгæй йын йæ къа- 
лоз раивта, стивдз дæр афтæ. Æууад нымæты гæппæлæй ног 
уæзæггæрцытæ скодта æфсондзы хъустыл. Ныр ма дыууæ га- 
лы... Æмæ йæхæдæг хæдгутон нæ уаид Хепа!.. 
Бетръе йæм кæсгæйæ баззад. Алардыйы æлгъысты фæуай, 
Хепа! Уæддæр йæ зæронд хъуыддæгтæ куыднæ уадзы! Хъæдын 
гутон...Гæрзсаматъы...Æгæр, фæйнæрдыгæйæфсæнгутæттæй 
байдзаг, æфсæнрæхыстæ аннæ ахæм. Иу гутон дзы сфæрæз кæн 
искæцæй... 

ФЫДЫ ФÆДЗÆХСТ 
207 
- Нæ, Бетъре! Адон мидæг фыдæлты фарн бады. Нæ царда- 
монд уыдон мидæг ис. Ныр цы æфсæн гутæттæ æмæ æндæртæ 
рауагътой, уыдон хæйрæджыты митæ сты, Мæнæн адон мæ 
фыдæлтæй баззадысты, æмæ цалынмæ цæрон, уæдмæ сæ нæ 
фесафдзынæн.Æмæ...æнæуый алкæмæн йæ бар - йæхи. «Æмæ... 
æнæуый алкæмæн йæ бар йæхи» - ферттывта Бетърейы сæры. 
Омæ, зæгъ, мæн ныууадз мæхи адыл, æмæ дæу куыд фæнды 
афтæ кæн. Фæхæрам æм Хепа. 
- Хепа, хъыгмæ мæ куы айстай! - йæ мидбылты æфсæрмы 
худт фæкодта Бетъре. - Æз дын уый тыххæй, мыййаг, нæ зæгъын! 
Æфсæн гутон, зæгъын, галтæн дæр æнцон хæссæн уаид!.. 
- Æмæ æз дæр уый фæдыл куыницы дзурын!.. - йæ бустæ 
нæ уадзы уæддæр Хепа. Уæдмæ хæдзарæй рахызт дыууæ лæ- 
джы. Хъориан сæ фæдыл рахызт тыргъы онг. Уазджытæ сæ 
былтæсæрфгæ рацæуынц. Цæсгæмттæ гæзæмæ - сырх. Зыны 
сыл, кæрдзын кæй хордтой. Бетъре сæ нæ зоны. Фæрсæджы 
каст бакодта Хепамæ. 
- Æххуырсгæ сæ бакодтон. Мæнæ мæм хуым кæнынмæ хъуа- 
мæ фæкæсой. 
- Дæ хуыцауы тыххæй, æмæ сыл кæм фæхæст дæ? - хæлæг- 
гæнæджы æрттывд фæкодтой Бетърейы цæстытæ. 
- Цæмæйзон... Æрцæуæг адæм сты. Ам зылдысты. Куыст 
агуырдтой. Дæлæ гуырдзыйæ хъуамæ уаиккой. 
Уæдмæ уазджытæ æрбаввахс сты дыууæ лæгмæ. 
- Нæма ифтындзæм, фысым? - йæ дæндæгтæ схъаугæ 
сдзырдта сæ иу Хепамæ. 
- Кæм сты галтæ! Æз сæ æрбаскъæрон. Хур сфардæг. Сихормæ 
дын цы бантыса, уый дæхи, иннæ - хæйрæджыты! - бафтыдта 
фыццаджы ныхасмæ иннæ уазæг дæр. 
- Дæ хорзæхæй, - Хепа дæр фæцырд, - дæлæ сæ Хæйрæджыты 
адагмæ ныздæхтон. Зæгъын гыццыл сæ былтæ рахафой. Æр- 
баскъæр сæ, дæ рынтæ бахæрон. Байрæджы æцæг! - Хепайы 
къухы кусджытæ кæй бафтыд, уымæй ахæм райгонд уыд, цы- 
ма æнæхъæн зиуы адæм ныртæккæ йæ хуымы уæлхъус балæу- 
дзысты æмæ йын æй сихормæ фæуыдзысты. 
Ницыуал сдзырдта Бетъре. Æфстау кусæг æнхъæл кæй ба- 
цыд Хепамæ, уый дæр ын нал загъта. Цы ма йын дзырдтаит! 
Ай мæнæ йæхæдæг ифтонг гутон у. Кæсыс, йæ фыр зыд æмæ 
кæрæфæй соммæ, Хуыммæцæуæнбонмæ дæр нал лæууы. Ома, 

208 
Тедеты Герас 
зæгъ, мын мыйаг куы алидзой мæ кусджытæ. Æгъдау æмæ 
фæтк дæр нал ис. Рæмонбоны фæтк фехал! Хуыцау загъта - алы 
хъуыддагæн дæр йæхи æгъдау. Хоскæрдынмæ бавналынæн 
Цыргъисæны бæрæгбон баззад, хортæ бафснайыны фæуды 
бонмæ - Хорысæрты куывд. Хуыммæцæуæн бонмæ та нын 
фыдæлтæй баззад Рæмонбон! Уацилла, мæ уд дæ тæхæнты 
фæхъхъау фæуа, дæ хорзæх радт! 
Бетъре цæугæ-цæуын æгомыгæй йæхиуыл дзуæрттæ баф- 
тыдта. Æмæ дæ фыр кæрæф æмæ зыдæй ацы дзуæртты сæрты 
ахиз! Мæнгæй нæ фæкæнынц: æвæстаджы цæст, зæгъ, зын 
æфсис. 
...Басудзай дæхи зынгæй!.. Йæ астæу фæрыст Бетърейæн. 
Уæдæй-уæдмæ гуыбырæй... Йæ кæттаг куатæйы фæдджийæ йæ 
къухты чъизитæ асæрфта. 
- Мæргъион, уым нæ дæ цы? 
- Дзырдтай мæм? - хыссæкъухтæ сæрфгæйæ рауад ус. 
- 0, дзырдтон. Зæгъын галдæрæджы тыххæй никæмæ ба- 
уадтæ? 
- Дæ мæрдтыстæн, ацы лæг, цы стыхстæ, нырма æххæст сау 
дæр куынæма сси. Стæй дзывылдар дæр нæма æртахт! 
- Æмæ уæд та дзывылдар нал тæхы, уæд хуым кæнын нал 
ис дæ зæрды? - сбустæ кодта Бетръе. - Уый бæсты ауай æмæ 
искæмæ бахат. Цы, зæгъ, æрдомат, уый, зæгъ, уын уæлдай- 
джынтæй фидæм. - Гутоны гуиноныл йæхи æруагъта Бетъре. 
- Уыдтæн, уыдтæн. Загътон кæмæндæрты, - ног та сдзырд- 
та Мæргъион. - Суанг ма дæлæ Силионмæ дæр ныхæццæ дæн. 
Æфсæрм, зæгъ, мæ ис сымахæй, фæлæ, зæгъ, мæхи хъуыддæгтæ 
мæ сæры хъуынтæй уæлдайдæр сты. 
Бетъре бапъироз йæ дзыхы бакодта. Æниу ма дымгæ та кæд 
кодта! А-фæстаг рæстæджыты байдыдта. Ссыгъта йæ. Иу зыд 
дымд дзы скодта, стæй йæ гутоны гуиноныл ныцъцъистау код- 
та. Йæ къахы бынмæ йæ æрæппæрста æмæ йæ мæсты æууæрст 
акодта. 
- Уæд та Агуыбемæ куы бауадаис. Бæрцæй, зæгъ, иу бон... 
...Мæргъион фæстæмæ ныфссастæй æрбаздæхт. 
- Йæ мадæн дзырдтон, йæхæдæг мæм нæ ракаст æддæмæ. 
Дыууæ-æртæ боны, дам, уын афтæ дæр аххуыс кæндзæн Агуы- 
бе, фæлæ, зæгъ, ныртæккæ, хурхæй ауыгъдау стæм нæхæдæг 
дæр. Фæлтау, зæгъ, фæстæдæр... 

ФЫДЫ ФÆДЗÆХСТ 
209 
Нæ, Бетръе йæ фæстæдæрмæ не ’ргъæвы. Тæккæ райсом 
хуыммæцæуæнбон хъуамæ скæна. Ныллæууыд Рæмонбон. Хепа 
мыййаг нæу. Æгъдау афтæ амоны. 
- Лæппуйы ма дæлæ Уарданмæ арвит. Баба, зæгъ, дæм сиды 
иу дзырды бæрцмæ, зæгъ, æрцу, - сдзырдта ма Бетъре, йæхæдæг 
быхсадæджы бæрз уистæ дзæбæхтæ кæныныл балæууыд. 
Чысыл фæстæдæр кулдуары хъæлаеба ссыд. Сарайы иу 
къуымæй куыдз мæсты рæйд ныккодта. Йæхи раппæрста. Кæр- 
ты цы гогызтæ æмæ кæрчытæ хызт, уыдон куыдзы æнæнхъæ- 
лæджы фезнæтæй фæтарстысты. Фæйнæрдæм фæпырх сты. 
Сæ къубæлттæ хæрдмæ сивæзтой. Знæт куыдз йæхи ауагъта 
кулдуары ’рдæм. Фæлæ Уардан куы æрбахызт, уæд дзыхълæуд 
фæкодта. Фемыр... Йæ гуыдынмæрзæн къæдзил йæ быны ас- 
сыдта. Цыма йæ мийыл фæсмон æркодта, уыйау. 
- Ацу, фесæф, номхæссæн фæу, кæд дæ туджджынмæ нæ 
лæбурыс! - куыдзыл схъæр кодта Бетъре. - Хонгæ дæ мыййаг 
нæ кæнын, Уардан. Хуыммæдзæуæн бон ныллæууыд, - Бетъ- 
ре баздæхт ныр та Уарданмæ. - Хоры Уацциллайы ном ссарын 
æмбæлы. Райсом æз сæумæйæ цæудзæн хуыммæ. Кæимæ ску- 
вон, уый нæ уыд æмæ йын, зæгъын, абон демæ мæ кувинаг сак- 
каг кæнон. - Бетъре адæгвæйнæгыл йæхи æруагъта. Уарданæн 
та лæггуыфы цъæлмæ ацамыдта. 
- Куыд кæимæ? Хуым кæнынмæ дын чи рацæуа, уыимæ 
цæуылнæ ис скувæн, - фæдисау Уардан. 
- Никæмæн фæцис фадат, Уардан, æнæвдæлон сты адæм 
сæхи куыстагæй... Хъæстаг дæр не сты. 
Уæдмæ Мæргъион рахызт кæртмæ, бахуыдта дыууæ лæджы. 
Аходæн цæттæ у. Æрбадтысты æртæкъахыг фынджы алыварс. 
- Уæд та Саукуыдзмæ баулæфис, - дзуры Уардан. - Мæнæн 
зæрдæ бавæрдта, хуыцау ын хорз ракæнæд, тракторæй, дам, 
дын æй ахæххытæ кæндзынæн дæ хай. 
- Æз колхозы фыст нæ дæн, Уардан, æмæ мын ахæм хæр- 
зиуæг цæй монцмæ хъуамæ бакæной. Мæнæ мæ сæ зæххыл 
цæрын кæй уадзынц, уымæй дæр - бузныг, - Бетъре сыкъайы 
æркодта стад арахъхъ, - нæхæдæг мæнæ лæппуимæ фæрæзтæ 
кæндзыстæм, - акуывта æмæ анызта. Радта йæ уазæгмæ. 
- Уæд та дæ цæхджын хойраг сæ фæдыл æфтыд фæуæд, дæ 
бахъуыды сахат дæ уæлхъус чи нæ æрбалæууыд. Цавæр у, иу 
бон мæрдты уд у? - Уардан фыдæлтыккон къæдз сыкъа йæ ар- 
мы арф æртъыста. - Райсом мæ не ’фсин районмæ æрвыста. 
14* 

210 
Тедеты Герас 
Цæвиттон, дæ фарн бирæ, фæлæ бæгънæджытæ стæм æмæ, дам, 
истытæ алхæн. Уалдзæджы дзыхыл... Уыцы хъуыддаг фæстæ- 
дæрмæ аргъæвдзынæн, æмæ дын æз рацæудзынæн. 
- Сыгъзæрин дзуары стæн, Уардан, ацы Стыр мархойы бон- 
ты раууатмæ æрцыдыстæм. Æнæ фыдызгъæл, æнæуæливых... 
Афтид хъæдурдзæхтон, хурмæ хус дыргъты муртæ, йедтæй лæг 
дардмæ нæ фæцæудзæн. 
- Дæ хуыцаумæ скæс, Бетъре, æвæрыс ма мархо? 
- Уæдæ куыд, куы, мæ бон! - фысым бадиссæгтæ кодта Уарда- 
ныл. - Не ’рдхæрæны фыдæлтæ нын Цы æгъдау, цы стырбонтæ 
ныууагътой, уыдон кæнын хъæуы, уæдæ цы. Айразмæ саба- 
ты Зазхæссæн скодтон, йæ хуыцаубоны къутугæнæн. Знон 
хуыцаубон уыд - Бæлдæрæнтæ. Ацу æмæ йæ ма сараз! Абон 
та, дæхæдæг æй зоныс, Рæмонбон у, Хорыбон. Абоны бонæй 
раздæр хуыммæ цæуæн нæ уыд. Зæххы бардуаг хъызыд. Зæхх, 
зæгъ, абонмæ улæфгæ кæны, æмæ, зæгъ, æй ма хъыг дарут. 
Кæддæр-иу абоны стыр куывдтæ скодтам, фæлæ ныр - Бетъ- 
рейы фæндыд зæгъын: «Фæлæ ныр адæм схъал сты». Æндæры 
’рдæм фæзылдта йæ ныхас. - фæлæ ныр мæнæ нæ къухы цы ис, 
уымæй йын йæ ном ссарæм. 
- Уæдæ, Бетъре, ныр ацы бæгæны дæр, æвæццæгæн, бæрæг- 
бонмæ скодтай? - Уардан бæгæныйы куыссийы сау бæгæны 
æркодта. 
- Мæргъион æй Бæлдæрæнтæм скодта, барст ын фод! - фы- 
сым йæхиуыл дзуæрттæ бафтыдта. - Рæмонбонмæ нал скодтам 
бæгæны. Бæлдæрæнтæ йæ кæй æрыййæфтой, уый ахоссæй. 
- Тæхуды дæ къона, Бетъре! - Уардан батæхуды кодта зæ- 
ронд æгъдæуттыл хæст лæгмæ, - мæн ма та кæм æвдæлы стыр- 
бонтæ кæнынмæ ацы колхозæй! Æхсæвæй-бонæй!.. Рох дæр мæ 
фæвæйынц, чи сæ кæд вæййы. 
- Дæ хорзæхæй, Уардан! - Бетъре колхозы коймæ, æрдæбон 
цæуыл дзырдтой, уымæ раздæхт æваст,- Саукуыдзы хæрамы 
ма бацу. Ды мæнæн хуым кæнынмæ куы рацæуай, уымæй, мый- 
йаг, йæ колхозы куыст исчердыгæй куы фæкъуылымпы уа. 
Уардан Хоруациллайы кой скодта æмæ анызта йæ сыкъа. 
- Уæдæ ма æндæр цæмæн стæм, бахъуыды сахат кæрæдзи 
фарс куынæ балæууæм, уæд. 
- Уанцон нæу, Уардан, алхатт-алхатт, - сæфсæрмау Бетъре. 
Дзаджджын уæливых æрцъæл кодта. Уарданы размæ йæ бала- 
ста. - Цалынджы хъарм сты уалынджы къæбæр сис. 

ФЫДЫ ФÆДЗÆХСТ 
^л 
- Куыддæр дæ хъугомы фадыг бабæстон кæнæм, афтæ 
ауайдзынæн районмæ не ’фсины æлхæнинæгты фæдыл. Стæй 
уæд æрæвдæлдзæн колхозмæ дæр, - Уардан акомдзаг кодта 
уæливыхы карст. - Уæдмæ уал не ’фсин йæхæдæг ауайдзæн кол- 
хозмæ. 
«Æлхæнинæгтæ... - ферттывта Бетърейы сæры, - æвæццæ- 
гæн цæстмæ дзурынц, уый йедтæмæ сæм ацы æмдзæрины 
цардуагæй уый бæрц æфтиаг хаудзæн? Ау, хойрагæй уæлдай ма 
сын æхца дæр фиддзысты сæ куыстмыздмæ? Цæмæй æлхæны!.. 
Æххæст мæ нæма уырны. Фæлæ гæды зæгъыны лæг дæр нæу...» 
Бетъре æмæ Уарданæн бонсауизæрмæ цы бантыст, уымæй 
алы гаджидæуттæ, алы сидтытæ фæуагътой. 
* * * 
Æрбабон. Хъугомы хуымты ма ранæй-рæтты миты хъæпæн- 
тæ зæххы сау буарыл урс æмпъузæнты хуызæнæй зынынц. 
Фæлæ уыдон уабæрæг ницы къуылымпы кæнынц хуымонты. 
Бетъре æрæвнæлдта йæ хаццонзæхх хуым кæнынмæ. Йæ- 
хæдæг - гутондар, Уардан - сæрылхæцæг. Галты сæрбосыл ахæ- 
цыд æмæ сæм æвзиды. Садул дæр кæны йæ куыст, уæдæ цы. 
Асадæгæй фæсауæдз кæны. Гутонвæдыл быгъуы кæны ставд 
къуыбæрттæ. Иуварсмæ, къæмбыртæм калы ставд дуртæ. 
Бетърейы хуымы нывæрзæн цæхгæрмæ, колхозы даргъ 
ауæдзты, лæф-лæфгæнгæ, слæгæрды трактор. Бетърейы галтæ 
сæгълæуд скодтой, сæ хъустæ ныхъхъил кодтой. Дисы каст кæ- 
нынц трактормæ. 
- Дæлæ, гъе, Саукуыдз дæр ссæуы тракторы фæдыл. 
Бетъре æваст фæзылд. Фефсæрм. Мыййаг ын исты куы зæгъа, 
Уарданы абон колхозы куыстæй кæй ракодта, уый фæдыл. 
- Байрат, æмæ хорз азæй ацыт, Бетъре, хорз азæй, - раарфæ 
сын кодта Саукуыдз. Стæй Уарданмæ бакаст. Уый дæр æм фем- 
дзаст. Æрмæст дзургаг ницы скодта сæрдар. 
- Хоры Уациллайы армы æфтыд фæут, мæ хуртæ, Хоры Уа- 
циллайы! - дзуапп ын радта Бетъре. 
- Исты уын æнтысы, цы? - афарста Саукуыдз æфсонæн, кæд 
сын се ’нтыст йæхæдæг уыдта, уæддæр. 
- Уый бæсты дæ трактор фездæхын кæн æмæ йæ афæлдæх- 
тытæ кæн... - хъазгæмхасæн æм суæндыд Уардан. - Науæд ын 
кæд хъуамæ фæуа иу цæдæй! 

212 
Тедеты Герас 
- Бетъре, мæ хур, нæ колхозмæ йæ сæр нæ дары, - дзуры 
Саукуыдз дæр. - Иуæгон цард æм хуыздæр кæсы. Æмæ уадз 
æмæ цæра. Цæй, гас бакусут æмæ Саукуыдз ацыд дарддæр. 
«Цыбырдзырдæй, номхæссæны зонд! - ахъуыды та кодта 
Бетъре. - Амæй хъауджыдæр мæ хæрамы ма цу æмæ дын мæрд- 
ты мæ дæндагæй цырагъ дардзынæн!» 
* * * 
Афтæмæйты ахицæн кодта Бетъре йæ уалдзыгон куыстытæ. 
Сæрдыгон куыстытæ дæр афтæ, уæдæ цы! 
Ныллæууыд Сусæны мæй. Хуымгæрдæнтæ. Зæххæн уæз кæ- 
ны халсар. Фæззыгæндтæ кæд ’нырма залбын сты, уæддæр кол- 
хоз бавнæлдтой кæрдынмæ. Мит æрыййафынæй сын тæрсынц. 
Фæйнæрдыгæй быдыртæй хъуысы хуымдзæутты хъæлдзæг 
хъæлæба. 
Бетъретæ дæр хæдзарыдзагæй рараст сты хуыммæ. Дысон 
ахицæн кодта цыргъисæны бæрæгбон. Куыд бавнæлдтаид аф- 
тæмæй хуым кæрдынмæ! Йе ’гъдау ын кæнын хъæуы. Æмæ йын 
сарæзта Бетъре йæ бон. 
Кусæджы фыдæй ацы аз йæ цæгаты хуым æнæконд баззад 
Бетърейæн. Уарданæн æй ныууагъта. Йæ астæу ын æрцхъил 
ныссагъта. 
Рацæуынц. Сæгъдзарм раздарæнтæ æркодтой. Сæ æхсырф- 
тæ астæуыл цæлхтыхтау æрбакодтой, цæнгдысты æмæ хъæ- 
дынкъухтæ райстой æмæ сæ арæзт скодтой Хуссарæвæрд хуым- 
мæ. 
Хурварс Дæргъыты колхозы хуымдзæуттæ кæрæдзи айстой. 
Рахисырдыгæй сылгоймæгтæ уæззау дæстæг æхсынц хæрдмæ. 
Галиуæрдыгæй нæлгоймæгтæ сæ «епп-опп»-æй бæстæхæссынц. 
Сæ фæдыл куырисбæттджытæ уымæлдзæф куыристæ хъиутæ 
кæнынц. Стæм рæтты та сæ дæрæнæй дæр ныууадзынц. 
- Уой, уæ хор бирæ, уæ хор! - раарфæ сын кодта Бетъре. 
Хуымдзæуттæ йæм æваст фæкастысты. Сæ иу ын куырис рас- 
къæфта йæ размæ. Дзуры йæм куырис тилгæйæ: 
- Æфсæст дзы у, æфсæст, мæ хæдзар! Бетъре систа сомы 
гæбаз. Хуымдзаумæ йæ радта. Не ’рдхæрæны фыдæлтæ, зæгъ, 
афтæ кодтой. Хор фылдæр æрзайыны монцæн. Æмæ дарддæр 
йæ фæндаг акодта. 

ФЫДЫ ФÆДЗÆХСТ 
213 
Хуымдзæуттæ кæрдгæ-кæрдын Бетърейы ныхас кæрæдзи 
дзыхæй истой. 
- Дæ мад æмæ дæ фыд - рухсаг! Ничи йын дæлдæр абад зæ- 
гъы, ничи - уæлдæр. 
- Алæ, ахæм лæгъстиаджы цардæй мæ иунæг хуыцау пад- 
дзах дæр ма скæнæд! Кусæгкъух æнхъæл уый кæмæ нал бауыр- 
дыг вæййы, ахæм нал баззайы. 
- Бæгуы, бæгуы! Уæддæр ма иу хуыцау хорз, æмæ йæ йæ 
кæрдзындæттон аразы. Уый йедтæмæ-иу йæ куыстæгтæ хæ- 
лæттагæй базаиккой, уæлæ йæ цæгатæвæрд хуымау. 
- Нæннæ, мæ хæлæрттæ, дзæбæх дзы æргуыбыр йæхæдæг 
дæр. Раздæр дын ма февнæлдтаид! 
- Мæллæджытæ дæр, мæгуырæг, æвæццæгæн, уый аххосæй 
кæны. Сæрддæргъы фылдæр хай хъæрзгæ уыд. Куыстахуыр нæ 
уыд æмæ... 
- Сымах уал æй рабар-бабар кæнут! Уый уал дзы йæхицæн 
æнцад-æнцойæ хъаны цард дзæбæх кæны. Хæрдæн - хæрд. 
Уæлæдарæсæн - иннæ ахæм. Фосы къахæй маххуызæттæм дæр 
фылдæр нæй. 
- Уæдæ, уæдæ! Афæдзæй-афæдзмæ хицæуттæм дæ фиддон- 
тæ баппар æмæ сбад. Тых дæм ничи хæссы, - хæсхæссæг зæронд 
лæг балхынцъ кодта. 
Бетъреитæ фæлæууыдысты сæ хуымыхъус. Цыма стыр алæ- 
мæттаг цъæх гауызыл исчи морæгъуыз уаццаг батъæпæн код- 
та, уый хуызæн зыны. Æфсиртæ сидзæр сабийы къул æркодтой 
сæ сæртæ. 
Цæгаты ’рдыгæй сæумæйы рæуфад уддзæф йæ рæубазыртыл, 
сыллынджытæгæнгæ, расимы. Бетърейы армытъæпæныйас 
хуымыл йæхи расæрфы. Цагъдбазыр бæлонау уæздан спæр- 
пæр кæны бурзачъе æфсиртыл. Уыдон дæр æм, уайсадæг чынд- 
зау басусу-бусу кæнынц. Бетърейы хурсыгъд цæсгомыл райгон- 
ды стъæлфæнтæ ферттивы. Йæ зæрдæ рухс кæны йæ хуымæй. 
Рогуддзæф дарддæр аселф кæны. Колхозы фæтæнтыл акæны 
йæ фæндаг. Æгæрон зæринвæлыст хуымтыл. Æрдынхъуыр æф- 
сиртæ йын фæйнæрдыгæй сæмдзæгъд кæнынц æмгуырæй. Цы- 
ма сыгъзæрин денджыз базмæлы æнæхъæнæй, рæууылæнтæ 
кæны, афтæ зыны. 
Бетърейы ауæдзтæ цæсгомыл тæнфæлмы рæууылæн ахъ- 
азыд гæзæмæ. Йæхимидæг базмæлыд. Аракæс-бакæс кодта. 

214 
Тедеты Герас 
Чысыл фалдæр Мæргъион æмæ Садул куырисбæттæнтæ ара- 
зыныл балæууыдысты. Бетъре дæр бацыд Садулиты цурмæ. 
Æрæвнæлдта куырисбæттæнтæ аразынмæ. 
Уыцыхуызæнæй Бетърейы бинонтæ æркарстой хуым цал- 
дæр бонмæ. Бетъре æмæ Мæргъион-иу дæрæн кодтой, Садул - 
дæрæнбæттæн. 
Абон - хуыцаубон. Абоны бон Бетъре бæргæ никуы куыста. 
Фæлæ та ныр хуымы хъус бавналыны æввонгæй лæууынц йæ 
чысыл бинонтимæ. Уæвгæ, цас хъуамæ бантыса дыууæ кæр- 
дæгæн! Уымæй дæр Бетъре йæхæдæг фылдæр хъæрзгæ вæййы. 
Ныр дæр та мæнæ нæу йæ сæрæн. Æнкъард у. 
- Цы кæныс, исты дæ риссы, æнкъардгъуызæй цæмæн кæ- 
сыс? - афарста йæ Мæргъион. 
- Мæ астæу цæлхытæ хауы, цыдæр мын дзы ныллæууыд, 
фæзилын мæ нал уадзы, - схъæрзыдта Бетъре. 
- Омæ уал дæхи æруадз, дæ разы куырисыл. Мах уал нæ- 
хæдæг архайдзыстæм. 
Бæгуыдæр, бæргæ æрулæфид Бетъре, фæлæ йын чи кæны йæ 
куыстæгтæ. Иæ кæрдинæгтæ куы фæкæрдиппæрд уой, уæд къу- 
балдзагъд кæндзысты. Кæдæй-уæдæй ма абон иу æрхауæггаг 
кусæгыл фæхæст. Уымæн дæр цалынмæ стыр бонмызд ныбба- 
ста, уæдмæ йын нæ лæвæрдта ком. 
Кусынц цыппарæй. Дæстæджытæ æвæрынц кæрæдзийыл 
куырисгай. Ныхъхъус сты. Цыма кæрæдзимæ зулдзых сты - ал- 
чи дæр сæ æгомыгæй йæ куыст кæны. Æмыр, сабыр у æрдз дæр. 
Æрмæст дæллагон уадымс колхозы хуымгæрдджыты «епп-опп» 
хъустыл цæвы гæзæмæ. Куыд фæстагмæ колхозонты хъæлдзæг 
уынæр, «епп-опп» тыхджынæй-тыхджындæр кæны. Кæрдгæ- 
кæрдын сæввахс кæнынц. Нæры, зæлы сæ зард: 
«Уæй, йе, епп-опп! 
Рахæсс-ма де ’хсырф, 
Фидар къæдз æфсæйнаг æндонæй 
Ракæрдут-ма иумæ æнгомæй!» 
Хуымонты хъæлдзæг зард тынгдæр цæвы хъустыл. Бетъре 
æваст фæлæууыд, армы тъæпæнтæй хъустæ ахгæдта. Афтæ гъе! 
Фæмыр хъæлдзæг хъæлæба. Бетъре суагъта йæ хъустæ. Ногæй 
та ныцæлхъхъ кодтой. Уый дæр та ахгæдта йæ хъустæ. 
- Цы аразыс, цы? - афарста йæ Мæргъион. Дæстæг куыри- 
сыл æрæвæрдта. - Сонт фæдæ? 

ФЫДЫ ФÆДЗÆХСТ 
215 
- Мæнæ...ед... Мæ хъусы хъисхъулæг фæцæйбырыд, æмæ йæ 
раппæрстон, - афсон кодта Бетъре. Бавнæлдта кæрдынмæ. 
Садул каст æдзынгæй. Уый фæхатыд йæ фыды «хъисхъулæ- 
джы» хабар. Фæлæ дзургæ ницы скодта. Не суæндыд. 
Хур арвы сивырмæ феввахс. Бæстæ - ныггуыппæввонг. Хус 
хуымы къæс-къæс, къыбар-къыбур цæуы. 
Бетъреитæ стыр пæлæхсар тулдзы бынмæ сæ ных скодтой. 
Сихоры улæфтафон ныллæууыд. Æрбадтысты аууоны, цъæх 
нæууыл. Бетъре бапъироз сæздыхта. Ссыгъта йæ æмæ сдзырдта: 
- Афтæмæй ницы бакæндзыстæм, æхсæнмæ-æхсæнты изæр- 
зиутæ куынæ ракæнæм, уæд. 
- Æмæ дын чи цæуы? Ацафон алкæмæн йæхи куыстытæ йæ 
сæрæй уæлдæр сты, дзуаппгæнæгау, загъта Мæргъион. 
- Фæсивæдæй искæмæ, Агуыбеитæм, йедтæм бахатын хъæуы. 
- Агуыбе дæм рувæнты дæр фæкаст, йе ’фсымæрæй аргъуц 
кæны. 
- Арахъхъ ма дæм истыгар ис? 
- Исмадзы... 
- Уæдæ сын кусарт акæндзыстæм æмæ... 
- Кусарт!.. - Мæргъионы зæрдæмæ нæ фæцыд Бетърейы 
«ъуыды. - Фондз фысы къах ма дæм ис, æмæ ма дын уыдон куы 
^æуиккой хæрд! 
Бетъре бапъирозæй арф ныуулæфыд. Йæ бæзхъуын æрфгуы- 
гы бынты йæм бакаст. Мæргъион, цыма йæ мойы тызмæггъуыз 
сатгæ дæр нæ фæкодта, уыйау дарддæр калы йæ маст. 
- Тауæнты - кусарт, рувæнты - кусарт! Æмæ мын, иугæр 
:æ хæлц сæ сæры аргъæй фылдæр куы слæууа, уæд ма цы у сæ 
})ыдæбон! 
- Уый дæ уынаффæ Нæу! - йæхи йæм нал баурæдта Бетъре 
],æр. - Дæуæн дæ сæр голладжы ис!.. 
Мæргъион хъыпп-сыпп нал скодта. Йæ мидбынаты арафт- 
>афт кодта, стæй фалдæр æрбадт. 
Садул йæ ныййарджыты æнæнхъæлæджы хъаугъамæ цадæг 
пьуыста. А-фæстаг дугты сæ ныхас загъдмæ арæх ахизы. 
Цыдæрзæгъынмæкæйхъавы,уыйбæрæгуыд.Æппынфæстаг 
1æ дзых схæлиу кодта. 
- Баба... 
- Марадз, лæппу, уазал дон æрбадав, - фæлыг ын кодта йæ 
гыхас фыд. 

216 
Тедеты Герас 
Садул ницыуал сдзырдта. Æгомыгæй араст Уазал суадонмæ. 
...Хур ма бæндæны бæрц уыд, афтæ Бетъре азылд кусджы- 
тыл. Цалдæрæй йын зæрдæ бавæрдтой. Уагуадзынафонæй фæс- 
тæмæ йæм хъуамæ фæкæсой. Ныр мæйрухс вæййы. Кæд сын ис- 
ты бантысид! Æнæуый дæр дыууæ дзоныгъуатæй уæлдай нал 
уыдзæн. Дæлæмæдæр, уæлæмæдæр цыппар-фондз лæггарсты. 
А-изæр сæ хъуамæ ахицæн кæна. 
Кусарт акæнын Садул æмæ Агуыбейы бæрн бакодта. Æр- 
мæст сæ ныффæдзæхста, дзидза куы бафтауой, уæд уыдон дæр 
хуыммæ куыд рацæуой, афтæ. 
Æризæр. Адæм иугай-дыгай здæхынц хуымæй сæ хæдзæрт- 
тæм. 
Бетъре та еныр бавнæлдта. Мæнæ йæм худгæбылæй æр- 
бацыд Уардан æд æхсырф. Йæ фæдыл дыккаг, артыккаг. Ууыл 
банцадысты. Уæддæр ма сæм Агуыбе æмæ Садул дæр æрбамбал 
сты. Зиумæ уабæрæг кæй ничи фæзындзæн, ууыл алчидæр цы- 
ма йæ мид-зæрдæйы хъынцъым кодта - ныхъхъус сты. 
- Хуыцауы тыххæй, ма ныхъхъус ут - зиуы афтæ нæ фида- 
уы, - цыма йæм ацы маст æппындæр нæ бахъардта Бетъремæ 
ахæм хуызæнæй сдзырдта. - Мæнæ, зæгъын, иумæ никуыуал 
абадтыстæм æмæ... Уый йедтæмæ нын уыйас кæрдинаг куы 
радтаид хуыцау... 
- Бетъре, дæуæй мæ æфсæрм бæргæ ис... Зæгъын дын иу- 
дыууæ боны аххуыс кæнон, - хатыркурæгау сдзырдта Агуыбе, - 
фæлæ хурхаей ауыгъдау стæм æмæ гъа. 
- Гъай-гъай, раст дæ, раст, Агуыбе. Æз мæхæдæг дæр афтæ! - 
йæ фарс загъта Уардан дæр, æмæ дæстæг йе ’нгуылдзтæй æр- 
балхъывта. 
- Уæвгæ Бетърейæ та афсæрм кæмæ нæ уыдзæн нæ хъæу- 
бæсты. Фæлæ, гъа... Æгайтма йæхæдæг уыны... - сдзырдта ин- 
нæтæй дæр чидæр. 
- Уæ цæнгты тых бирæ уæд. Æз уæ алкæмæй дæр бузныг 
дæн, - йæ арфæйы дзырд кæны Бетъре. Фæлæ уæ хорзæхæй, - йе 
’рдæг дæстæг йæ армы, афтæмæй йæ кæрдын фæуагъта. - Сауку- 
ыдзы хæрамы мацæмæй бацыт. Мæ куысты фæдыл ын йæ кол- 
хозы хабæрттæ макуы фæкъуылымпы кæнут. Хорз хицау уын у. 
- 0, о, цы æнхъæл нæ уыдыстæм, ахæм разынд, - фæкъæртт 
æппæлынмæ Уардан. - Мæзæрдæйы, дам горæтæй инженер 
æрхонынмæ хъавы. 

ФЫДЫ ФÆДЗÆХСТ 
217 
- Апены доныл, дам, хырхы завод хъуамæ саразой, - ны- 
хас айста иннæтæй чидæр, - электроны станц дæр, дам, дзы 
хъуамæ рауайа. 
- Дæлæ, дам, Фæзы къуылуб аразынмæ дæр хъавынц. Фæси- 
вæд, дам, дзы хъазæд, - сдзырдта Садул дæр. Баст куырис æр- 
дæгамад уыгæсыл æрæвæрдта. 
Бетъре йæ фыртмæ бакаст. Уый нысан кодта: «Дæу дæр дзы 
фæцис дзырды рад, гъи!..» 
- Уæллæй, замманайы царды уаг уын скодта, замманайы! - 
райдыдта та æппæлын Бетъре дæр. - Раздæр дæр дзы, мæ хур, 
ахæмтæ гæнæнтæ уыдис, цы! 
Цалхыдзаг мæй дзæвгар суад арвы фахсыл, уæдмæ фæкарс- 
той уыцы æхсæв Бетърейы зиууонтæ. Стæй уæд, «Кæй изæр дæ, 
баххуыс кæн» загътой æмæ араст сты хъæлдзæгæй минасмæ. 
* * * 
Бетърейæн ма зиууæттæ æххуыс кодтой,фæлæ Хепайæн уый 
дæр нæ уыд. Чи йын æххуыс кæны Хепайæн! Нæй йæ адæмы 
хорзæх. Цардцæрæнбонты никæй зæрдæ ссардта хъæубæстæй. 
Цины бон уыдаид, æви хъыджы бон - хæстæг нæ лæууыд 
хъæубæстæм. Дыууæ куыдзæн холлаг нæ ныккæндзæн. Мæрд- 
дзæст. Дыууæ туджджыны дæр фидауынц кæрдзынæй. Хойраг 
лымæнгæнæг у. 
Гъе, æмæ сæрдыгон сæрддæргъы сæ кæрдинаг хуымыл сæ- 
хæдæг фыдæбон, тухи кæнынц Хепа æмæ йе ’фсин. Уæртæ ныр 
кæрдынц, Алардыйы кувæндоны цур сын цы фæззыгæнды 
гæппæл ис, уым. 
Хур арвы сивыры тæккæ астæу ныффидар. Змæлд нал кæны 
размæ. Иæ зынг цæстытæ ныццавта зæхмæ. Бæстæ ныггуыппæг. 
Æрдз ныхъхъус. Иу дымгæйы уддзæф никуыцæй кæлы. Судзы 
бæстæ. Афтæ зоны Къахеты, сæрды тæккæ хурхæтæны. 
Хепа фæстаг дæстæг æрæвæрдта куырисыл. Йæ астæу сраст 
кодта. Фæллад улæфт ныккодта. Хид цъыкк-цъыкк кæны 
сырхвæлдæхт цæсгомыл. Цæххы хуызæнæй схъарыди суанг 
фæсонтæй. Морæгъуыз куырæты æгънæджыты нарст риуы- 
фæйнæджы онг гом. Куырæты дысæй расæрфта Хепа цæсгомы 
хид. Араст кæрддзæджы тулдзаууонмæ. Æндон æхсырф тулдзы 
бындзæфхады хъæбысы æрæвæрдта æмæ аууоны цъæх нæу- 
уыл йæхи æруагъта. 

218 
Тедеты Герас 
Уæдмæ æрбахæццæ Хъориан дæр. Ныууагъта йæ кæрдын уый 
дæр. Кæстæр, æнæном æмæ астæуккаг æнгуылдзтæй хъæдын 
къухтæ феппæрста. Феппæрста йæ кæттагæй цæнгдыстæ дæр. 
Чъизигъуыз кæлмæрзæн райхæлдта. Йæ къабузæй йын йæ 
сырхфæлдæхт цæсгом, йæ дæллагхъуырты хид сæрфы. 
- Цæй, ныр ай циу! - цыдæр йæ зæрдæмæ нæ цæуы Хъо- 
рианæн. Хепа йæ хъустæ фæхъил кодта. Йæ усы бустæйы сæр 
фæхатыд. Дзургæ йæм ницы скодта. - Æгæр, дæлæ адæм кæм 
кусынц, уым бакус ды дæр æмæ уа! - дзуры дарддæр знæт ус, - 
бонсауизæрмæ мæ дзых ныннуд, сысмаг вæййы æгомыгæй. 
Макæмæ сдзур кусгæ-кусын, æмырдзыхæй дæ гæндзæхтæ 
цæгъд. Лæгыл йæ фæллад ноджы тынгдæр æртæфсы. Мæнæн, 
дам, мæ фыдæлтæн дæр нæ уыд артел!.. Æмæ дæ фыдæлты 
дуджы афтæ уыд, уæд артел нæ дæр уыд, ныр та ис... Æгас 
хъæуы уæлдай ма мах цы стæм! 
- Дæлæ ацу æмæ кус сæ колхозы æмæ сæ мæрдтæн фæлдысты 
фæу! - нал фæлæууыд Хепа. Фæтъæлланг ыл ласта. - Куынæ 
нынныхсай мæ хъуыры! 
- Омæ уæдæ ныффæрск у, - Хъориан, цыма йæ мойы знæт 
хъæр хъусгæ дæр нæ фæкодта, уыйау æнцад хъæлæсæй йæ 
бустæйы хай кæны дарддæр. - Æмæ уал мæнæ уалдзæг æрба- 
лæууа! Цы дыууæ галы ма дын ис, уыдон дæр уал æруæй кæнай. 
- Цæмæн хъуамæ ауæй кæнон мæ галты?! - Хепа ногæй фес- 
хъиудта. Фæлыг кодта йæ бинойнаджы ныхас, йæ галты кой 
йын хъыг уыд! 
- Уæдæ хæринагæй куы схъуаг уай, уæд арсау дæ зæвæттæ 
стъæрдзынæ! - знæт сылгоймаг баздæхт йæ моймæ. - Дæ фондз 
мæкъуылуаты хор дын алцæуыл дæр аххæсдзæн! Хæрыны фаг 
дæр нын суыдзæн æмæ уæлæдарæсы фаг дæр? Уæлæ ма скæс! 
Хъориан йæ мойæн ацамыдта, Цъицъайы ’фцæджы рæбын цы 
зæйхафт æдзæгвæз зыны, уырдæм. - Нæ Цæгаты хуым кусæ- 
джыфыдæй æнæкондæй баззад æмæ дзы адæм сæхицæн æм- 
хизхæрæн скодтой. Цы фидыс алæ-ма кусæгæн? Æниу ма дын 
кусгæ дæр чи кæны, фæлæ уæддæр. Адæм бонæй-бонмæ размæ 
цæуынц. Мах та фыдбылызы æфтыдау фæстæмæ. Рæгъмæ нын 
ницыуал цæуы. 
Хепа фæлмнорст цæстытæй йе ’рфгуыты бынты кæсы йе 
’мкъаймæ. Хъусы йæм лæмбынæг. Дзургæ йæм ницы скодта. 
Галты дæр ауæй кæн!.. Æмæ ма уæд цæмæй уыдзæн йæ 

ФЫДЫ ФÆДЗÆХСТ 
219 
цард Хепайæн! Сыгъдыйæ баззайа, цас бирæ диссæгтæ хъæуы 
хæдзары! Фæнды дзы иу уд уæд, фæнды фарастæй уæнт, иу 
хардз хъæуы уæддæр хæдзары. Уый цæхх...уый фæтæген... 
уый сапон...уый уæлæдарæс.хуыссæнгарзы цъар...цæмæйзон 
ноджы ма цы гуыбыннизтæ! Кæд æмæ кæд фесты Хепайæн йæ 
фысты аргъ! Бæрцзонгæйæ сæ хардз кодта. Уæддæр ын цæйас 
æрыххæссыдысты! Хæдзармæ никæцæйуал ницы æфтиагхауы. 
Ацы æххуырсгæ кусæг, ацы æххуырсгæ кусæг! Йæ мæгуыр муртæ 
йын сихсийын кодта Хепайæн. Уастæн ыл цъыббыртты сыгъд 
сирвæза, цы цардуагу! Иуырдæм æрхауыны хъомыс дæр ын нал 
ис! Ныр уал æмæ уал аздæргъы Хепайæн та йе ’нхъæлмæкаст 
уымæ у. Ие ’вæрд фæстауæрцтæ дæр бонзонгæйæ уымæн хардз 
кодта... Гъа абон уыдзæн, гъа сом уыдзæн. Фæлæ марадз зæгъ! 
Бонæй бонмæ тыхджындæр, хъомысджындæр цы кæны, уый 
йедтæмæ!.. 
Бацу æмæ, зæгъ, дзы кус! Куыд мард æрцыд Хепайы хæ- 
дзарыл! Куыд æрлæууа цардцæрæнбонты йын æххуырстæй чи 
хырхта, йе ’ххормаг гуыбын кæмæн æфсæста, уыдон фарсмæ 
æмæ куыд куса уыдонимæ? Дæлæ Уардан, Уардан! Хепайæн 
коммæгæс фыййау уыд цæрæнбонты. Йæ гуыбын кæрдзынæй 
никуы бафсæста. Æнæхæдзар, æнæдуар. Ныр ма йæм бакæс! 
Мæлæты хъал не ссис! Йæ сæр бæрзæндты хæссын байдыд- 
та. Йæ сæрмæ ма дзурын искæмæ дары? Ацу æмæ ныр уый цур 
æрлæу! Æмæ сын чъиухидæй кус сæ колхозы! 
Изæры Хъориан рагацау рацыд хæдзармæ. Уагуадзын афо- 
нæй чысыл раздæр. Хъуг афонмæ æрцыдаид фыййæуттæй æмæ 
йæ род бадæйдзæн. 
Хепа дæр ма фæстаг куырис алхъывта куырисбæттæнæй. Мæ- 
къуылы сæр æй æрывæрдта сæргуырисæн. Æхсырф къæлæт- 
æвæрд æркодта йæ цонгыл. Сындæг къахдзæфтæгæнгæ, араст. 
Хуымы кæронмæ куы схæццæ Хепа, уæд фæстæмæ ракаст. 
Цас ма йын дзы баззад кæрдинаг? Цас ын бантыст ныккæрдын 
абон? Кæрæй-кæронмæ ма галæвзаджы хуызæн нарæг уаццаг 
баззад кæрдинаг. 
Цыдæр мæгуыр, тæригъæддаггъуыз фæкаст Хепамæ йæ кæр- 
динаг хуымы нарæг уаццаг. Йæ фарсмæ колхозы кæрдинаг хуы- 
мы æгæрон быдыр, зæрингъуыз денджызау, дардыл айвæзта йæ 
къабæзтæ. Цæст ыл не ’ххæссы. Хъыбылы мардыйас æфсиртæ 
сæрыстыр каст кæнынц фæйнæрдæм. Изæры ирдгæ куы æрбау- 

220 
Тедеты Герас 
лæфы, уæд, зæрингъуыз денджызау, ныффæйлауæнтæ, ныффæл- 
хъæзæнтæ кæны. Ныссыбар-сыбур, ныхъхъæлæба кæнынц бур- 
зачъе, сæрыстыр æфсиртæ. Уыцыиу гуылф ныккæны хоры ден- 
джыз Хепайы кæрдинаг хуымы нарæг уаццагыл. 
Уæззау къахдзæфтæгæнгæ араст Хепа уæрагмæ кæрдæджы. 
Уæззау, æнтъыснæг хъуыдытæ сæрымагъз цъист кæнынц. 
Мæнæ куыд зыгъуыммæ æрзылд хъуыддаг, мæнæ! Афтæ æр- 
цæудзæн, уый Хепайæн йæ фæсонæрхæджы дæр никуы уыд. 
Уый афтæ æнхъæлдта, ацы цардуаг уыдонæн хуыцауæй ра- 
уадзгæ у æмæ йын мыггагмæ аивæн ницы амалæй уыдзæн. 
Арæби, цы дугтæ, цы цæрдтытæ уыд, цы! Фосæфсæст... Хой- 
рагæфсæст... Дæ фагæй фылдæр дæ зæххытæ... Æмæ æндæр 
цæрынæн цы хъæуы! Ех, дæдтæй, цымæ ма йæ удыгасæй ис- 
куы Хепа йæ хæдзары уыйас хор фендзæн! Лæгбæрзæндæн 
гонтæ. Иу хорæрцыдæй сæм-иу иннæ хорæрцыдмæ агайгæ 
дæр нæ фæкодта. Æмæ ныр та!.. Ныр та йæ гонты, йæ хордон- 
ты мыстытæ ахстæттæ кæнынц. Цалдæр мæкъуылуаты цы хор 
æрцæуа, уый... Хепайæн йæ кæддæры хæндыгстоны гарз дæр 
нæ байдзаг кæнынц æххæст. Цы зын у цард мысын!.. 
Æрæби, Мате-иу дзæгъæлы нæ дзырдта! Ног сагъд талабæ- 
лас цалынмæ зæххы арф уидæгтæ нæ ауагъта, уæдмæ æнцон 
срæмудзæн у, йæ афоныл фæцырд уæвгæйæ... Æниу сдзурæнтæ 
уыд, цы! Тыхы, æхсары сæрыл куыннæ ныллæууыдаис ныхмæ. 
Матеитæ цыдæртæ схъуыррыдтытæ кодтой æмæ... Уыйхуызæн 
цæргæ, нæргæ хæдзæрттæ... гæныстон баззадысты сæ нæргæ 
уæзгуытæ. Цъиутæ æмæ сын хæлынбыттыртæ ахстæттæ кæ- 
нынц сæ буц хæдзæртты. 
Æмæ Хепа цы уыд уыдон цур! Иунæг ракъæрццы фаг дæр 
сын нæ уыд. Æз дæуæн зæгъон йæ дæлдæр-уæлдæртæ æрба- 
лæууыдаиккой йæ фарс. Йæ фыды мыггагæй ма цагъдуæл- 
дай, ацы иунæг тæригъæддаг баззад, Хепа йæхæдæг. Хъæмпы 
халы сæфт фæкодтаид йæ мард Хепайæн. Афонмæ кæрдæг 
схæцыдаид йæ уæзгуыты рацæуæнтыл. 
Хепа йæ кæрты дуарæй бахызт. Йæ цæст ахаста йæ афтид 
уæзгуытыл. Ех, дæттæй! Кæддæр фосæй йæ тæккæ дзаг куы 
уыд ацы уæзæг! Дуцгæтæ - иуырдыгæй, галтæ - аннæ къуымы... 
Царды тæф дæр дзы уæд, калдис ацы уæзæгæй... Ныр та æдзæ- 
рæггъуыз... иунæг хъыпп-сыпп, иунæг уынæр дзы никæцæй 
хъуысы. Иунæг хъуг... Уæртæ зæххы къуырд къæбæлыл баст... 

ФЫДЫ ФÆДЗÆХСТ 
221 
Æнкъард каст кæны... Йæ фале, кæддæр-иу хæрзхаст, хъал галтæ 
уæгъдæй конд кæм уыдысты, уыцы æндзалмзылд æхгæды Хе- 
пайы дыууæ галы. Цæй зын у хорз цард мысын!.. Уæртæ йе стыр, 
даргъ скъæт. Кæддæр ын фосæй йæ тæккæ дзаг уыд. Ныр - йæ 
дуар - гом. Сохъхъуыр уæйыджы цæсты хуызæнæй зыны та- 
лынджы скъæты гом дуар... Сардо... Сардо йын рауагъта йæ 
фос ацы скъæтæй... Хепа хъамалвæстæй сæ разы æрлæууыд... 
«Мæ тугвæллой!..» «Иуварс!..» Иуырдæм æй ахсыстой. Æрдиаг 
кæны, хъæр кæны Хепа... Æнæхъæн хъæу йæ кæрты размæ 
ныттымбыл Хепайæн...Сывæллæттæ æмбонды зыхъхъыртæй 
гудзиццытæ кæнынц. Ничи тæригъæд кæны зæрдæскъуыд 
лæгæн... Багъæц-ма!.. 0, Сыгъзæрин дзуар, уый цытæ уайы йæ 
цæстытыл Хепайæн!.. Мæнæ раздæхт фæстæмæ!.. Сардо. Мæ- 
гуыр, тæригъæддаггъуыз...Тугæрхæмттæ... Къæмисæнттыл, уа- 
дултыл лæдæрсы туг... Æрбацæуы комкоммæ Хепамæ... «Мæхи 
фæндæй дын куынæ аскъæрдтон, Хепа, дæ фосы, цæмæн 
бацыдтæ мæ тæригъæды!..» Нæ, Сардо, уый тыххæй нæ уыд!.. 
Кæйдæр азар дæ басыгъта! Æваст йæхи ныууыгъта Сардо... 
Цавæрдæр тæссаг, æвиллон æрттывд ныккодтой цæстытæ. 
Лæгмарæджы хуызæн фестад... Къухтæ фæлæбурынæввонг 
фæкодта... Сæ туг лæдæрсы къухтæн дæр. Цæй къухтæ!.. 
Цавæрдæр æнæфенддаг алæмæты хъæрццыгъайы цъыргъ- 
ных дзæмбытæ...Æ, дунескæнæг!.. Мæнæ æрбацæуы... 
æрбацæуы Хепамæ... Тугамæхст къухтæ фæлæбурынæввонгæй 
æрбахæссы... Дæндæгты къæс-къæс цæуы... Æрбацæуы... 
æрбаввахс... ныртæккæ... Ныртæккæ фæлæбурдзæн Хепамæ!.. 
0, сфæлдисæг хуыцау!.. Лæнк-лæнк кæны Хепа... Йæ къухтæй 
цæсгом амбæрзы. Йæхи хизы... Фæстæмæ-фæстæмæ цæуы... 
Тæссаг лæджы дзæмбытæ æрбаввахс сты... мæнæ... мæнæ... 
Фæлæбурдта йын йæ хурхмæ... Хурх æй кæны... Хепайы къæхты 
фæстæ цыдæр фæбыцæу... Сугсæттæн къуыдыр... Цыргъ 
дзæмбытæ хурхы бауадысты. Хурх кæны лæг... Йæ хыр-хыр 
ссыд Хепайæн... Улæфт нал фаг кæны... Ныртæккæ... ныртæккæ 
фæуыдзæн... фæуыдзæн... Куырæты хъуыры æгънæджытæм 
фæлæбурдта знæт лæг. Айхæлдта сæ ^эиуыуонг... Сулæфыд 
сæрибарæй. Йæ сурхид кæлы Хепайæн... Иæ лæнк-лæнк цæуы... 
сугсæттæн къуыдырыл бады!.. Куыд!.. 0, Сыгъзæрин дзуар!. 0, 
Алардыйы дзуар!.. Хепа йæхиуыл дзуæрттæ бафтыдта... Нал 
æмæ нал цæуы йе муд знæт, тарст лæг. Талынг скъæты гом ду- 

222 
Тедеты Герас 
ары ’рдæм акæсын нал уæнды... Уæддæр та фатау сæмбæлы 
талынг дуар цæстытыл, сохъуыр уæиджы цæсты хуызæнæй. 
Дæлæ, гъе!.. Скъæты талынг хуылфæй рахызтысты... Агуыбе 
разæй... Сардо йæ фæстæ, Сардо разæй... Ныр та Агуыбе... 
Уæдмæ дыууæ талынг æндæргæй иу нал фæзынд. Иннæ дзырд- 
бæрц йæ мидбынаты, æндзалмау, растæй аззад... «Сардо!..» 
Ныууынæргъыдта уый!.. 
0 хуыцау, баххуыс кæн!.. Хепа та хæрдмæ скаст... Ай йыл 
цы фыд æрцыд! Ныр та Агуыбе нæ!.. Милицион! Уый иу тахт 
æрбакодта Хепамæ... Йæ къухтæ йын фæстæмæ абаста!.. Ла- 
сы йæ размæ. Хæр-хæр æй кæны йæ фæдыл... Хепа нæ комы... 
Сугсæттæн къуыдырыл ныззезелæг... Æд къуыдыр æй фæласы 
йæ фæдыл... 
- Æз нæ уыдтæн, кæдæм мæ ласыс! - хъæрæй сирвæзт знæт 
тарст лæгæй. Æваст йæ дзыхыл къухæй фæхæцыд... Уый циу!.. 
- Цæмæ бадыс, цæ ам? - Хъориан та ногæй йæ мойы размæ 
рацыд. 
- Ницы... - саст, фæллад хъæлæс. - Мæнæ, зæгъын, сыгъдæг 
уæлдæфмæ иучысыл аулæфон. 
- Рацу мидæмæ, хидæйдзагæй дæ уазал бацæудзæн. 
* * * 
Сæуæхсиды зæрин тынтæ цæлхзылд æркодтой æрвгæрæт- 
ты. Зынг стъæлфæнтæ калынц фæйнæрдыгæй. Сæ рухсмæ, ар- 
гъæутты уæйгуытау, саудалынгæй разындысты æгомыг æфц- 
гуыты гуылмыз тигътæ. 
Цæст цадæггай æвзарын байдыдта. Сланон æмæ Альда 
раджы сытадысты. Сæ дзаумæттæ кæнынц. Альда дæр абон йе 
скъола рауагъта. Йæ мадæн та хъуамæ аххуыс кæна. Утæппæт 
хъуццыты дуцыныл иунæг къухæй нæ феххæссы. 
- Уæлæмæ сыст, Мукка, ды дæр, дæ нывонд фæуон, ныр афон 
у, - рæвдаугæ бадзырдта мад йæ фыртмæ, - фæлæ та-иу ды 
абон скъолайы фæстæ макуы бафæстиат у, комкоммæ-иу рацу 
дæ хæдзармæ. Ам нын цыдæртæ кæнинаг ис. 
Мукка йæ цæстытæ армы тъæпæнтæй аууæрста. Райсомы 
фынæй адджын у. 
- Дæ разы-иу Уарзеты чиныг демæ айс æмæ-иу ын æй радт. - 
Альда афæдзæхста йе ’фсымæры. 

ФЫДЫ ФÆДЗÆХСТ 
223 
- Дæхæдæг ын æй бадæтдзынæ изæры. Ауадз лæппуйы, - 
сдзырдта мад æмæ дуарæй рахызт. 
- Æгонгæй, ахæсс ын-иу æй, ма дæ ферох уæд. Абон æй хъæу- 
дзæн. - Мады фæдыл рахизгæйæ, ноджы тынгдæр ныффæ- 
дзæхста Альда, 
Мукка ницы сдзырдта. Фæлæ ахъуыды кодта: «Диссаг, Уар- 
зеты кой йын йæ къубал ракæнæгау вæййы нанайæн. Цы йын 
кодта». Рæстмæ йыл нæ хæст кæны сæр!.. 
Уайтагъд фæгæпп кодта Мукка йæ хуыссæнæй. Акодта хæлаф. 
Дон скалдта йæхиуыл. Акодта хæдон дæр. Дзулы къæбæр къу- 
хы февзæрд, чингуытæ - дæлармы. Хъæуы фæстæты цæргæсау 
ауагъта йæхи скъоламæ. Нырма раджы у, фæлæ та йæм афонмæ 
Уарзет æнхъæлмæ кæсы скъоламæ ныххизæны, Кæфойауы. 
Стæй абон радгæс у, раздæр рацæудзæн. 
Муккайæн уысммæ Кæфойауы йæ тъæпп фæцыд. Йæ фын 
æй фæсайдта. Уарзетæн йæ кой дæр уым нæй. Æвæццæгæн ын 
аирвæзт. Афтæ æхсæвыцъæхæй? Нæ... Уарзет æнæ Мукка нæ 
ацыдаид. 
Муккайы цæсгом ныттар. Уырдыгмæ ныккаст. Æваст ын 
фæстæрдыгæй чидæр йæ цæстытæ ахгæдта. Тынг ын сæ ныл- 
хъывта. 
- Садул... Гигу... - Мукка йе ’мбæлттæй цалдæры ранымад- 
та. Нæй. Уæдæ чи уыдзæн? Уарзет уа? Йæ къухтæй æрысгæрста 
æнæзонгæйы къух. Фæлмæн, уæргъуынхъуынау. Чызджы къух! 
Уый у! Йæ зæ^эдæ барухс. Цæсгомы тар, æхсидгæ доны тæфау, 
уысммæ атад. Йæ къух ын фидар æрцахста. Фестад. 
Уарзет æм йæ мидбылты æнæхин худт кæны. 
- Нæ, фæлæ куыд æрæгмæ цыдтæ? 
- Саукуыдз нырмæ нæ ацыд куыстмæ, æмæ мæ нæ уагъта. 
Нырма, дам, раджы у, - йæхи фецæггъуыз кодта Уарзет. 
...Къласы ничима уыд. Уарзет хуылыдз хæцъилæй фыссæн 
фæйнæг сæрфы. Цыдæртæ кусы. Мукка дæр ын æххуыс кæны. 
Æппынфæстаг иугай цæуын байдыдтой скъоладзаутæ. Са- 
дул куы æрбахызт, уæд æм дыууæ дæр фемдзаст сты. Иннæ 
хæттыты-иу сæм цыдæр хъазæн ныхас скодта. 
Ныр сæм ницы сдзырдта. Фæлæ йын йæ цæстæнгасыл бака- 
стысты: «Фæстæмæ та иумæ стут, нæ!» 
Ныццагътой дзæнгæрæг. Æрбахызт ирон литературæйы 
ахуыргæнæг. Уый скъоладзауты куы бафарста, цы уын уыд 
абонмæ лæвæрд, зæгъгæ, уæд Уарзет фестад: 

224 
Тедеты Герас 
- «Азау». 
- Хорз. Уæдæ ма йæ радзур, - загъта йын ахуыгæнæг. Ныл- 
лæууыд урок дзурыныл. Кæронбæттæн куы скодта йæ дзыр- 
дæн, уæд æй ахуыргæнæг бафарста: 
- Цæмæннæ сиу сты Азау æмæ Таймураз, цы сæ бахъыгдард- 
та? 
Уарзет хъуыдыты аныгъуылд. Кълас ныхъхъус. Фæйнæрдæм 
аракæс-бакæс кодта. Бирæтæ йын цæстæй цыдæртæ амонынц. 
Бирæтæ та йæм былтæ æгомыг змæлынгæнгæйæ цыдæртæ 
дзурынц. Уый сæ нæ ахсы. Æппынфæстаг тыхстгъуызæй бакаст 
Муккамæ дæр. Сæ цæстынгæстæ аныдзæвдысты кæрæдзийыл. 
Мукка рамæсты йæхимæ! Йæ хæлар æм æххуысæнхъæл æрба- 
каст æмæ йын ницы йæ бон у. Æнкъард йе ’мбæлттæй йæ бон 
куы базыдта, уæд æвиппайды сдзырдта: 
- Цæмæн цæ æмæ сæ Боба нæ бауагъта. 
Скъоладзаутæ ныппырыччытæ кодтой. Уарзты хиуарзонд- 
зинады æнкъарæнтæ цæхæртæ суагътой. Нæ худт æрмæст 
Мукка. Фыдохы цæстæй кæсы дзæгъæлы худджытæм. Уарзеты 
фегадæй цыма уый дæр хайджын у. 
Ахуыргæнæг къарандасæй стъол æрхоста. Скъоладзаутæ 
фæсабыр сты. 
- Чи радтдзæн дзуапп фарстæн? - фæрсы ахуыргæнæг 
ахуыргæнинæгты. 
Къуымы цы лæппу бадт, уый сдарта йæ къух. Æнæхъæн 
къласы скъоладзаутæ йæм цымыдисæй ныккастысты. 
- Уым Боба ницы аххосджынн уыд, фæлæ уæды царды уаг... 
хъæздыгдзинад, исбон...- ахуыргæнæг разыйы тылд бакодта 
йæ сæр. 
Уарзетæн цæмæндæр Саукуыдз йæ зæрдыл æрбалæууыд. 
Скъоладзаутæ се ’мбалмæ хæлæджы каст кæнынц. Æнæуыйдæр 
уый сегасæй хуыздæр ахуыр кæны. 
Мукка гæххæтты гæбазыл афыста: «Урокты фæстæ-иу мæм 
Кæфойауы фæлæу». Уарзетæн æй йæхи чиныджы бавæрдта 
æмæ йæм чиныг алæвæрдта. 
Урокты фæстæ скъоладзаутæ ракалдысты æддæмæ. Уарзет 
йе ’мбал чызджытæй йæхи фæхицæн кодта. Скъолайы агъуы- 
сты фæстæты фæтагъд кæны. Мукка дæр йæхи айста йæ фæдыл. 
Уæлæ Уарзет Кæфойауы ныууырдыг кодта. Йæ хæдуæлвæд 
Мукка дæр уым балæууыд. 

ФЫДЫ ФÆДЗÆХСТ 
225 
- Æрбад нæууыл, - бахатыд Мукка чызгмæ. Иудзæвгар æнæ- 
дзургæйæ абадтысты. Кæрæдзимæ-иу куы фемдзаст сты, уæд- 
иу зæрдæхæлар худт бакодтой кæрæдзимæ. 
- Мукка, æгонгæй Бобайы аххос нæ уыди? Гъай-гъайдæр 
уый аххос уыд. Фæлæ цæмæннæ уагътаид Азауы Таймуразмæ? 
Мæнмæ гæсгæ æрмæст ирæды тыххæй нæ уыдаид, - цыма 
абон къласы Муккайы раз кæй фегад, уый фæдыл йæхи сраст 
кæнынмæ хъавыд, ахæм æгъдауæй сдзырдта Уарзет. 
Мукка ахъуыды кодта. Йæ мад йæ зæрдыл æрбалæууыд. 
Абон райсом æм æрдæгфынæйæ цыдæртæ куы дзырдта. Рага- 
цау, дам-иу рацу. Уый та ам бадыныл схæцыд. 
Уарзеты чингуыты хызыныл дыууæйæ ныххæцыдысты. 
Даргъ босджын редикъулау æй тилгæ хæссынц, афтæмæй ра- 
цæуынц. Мæнæ сæ иукъахвæндаг фæсаджил. Рахисы ’рдæм Уар- 
зет хъуамæ ацæуа, Мукка - комкоммæ. 
- Дæ алгебрайы рардтæ кæм сараздзынæ? - афарста Мукка. 
- Нæхимæ. 
- Рацу махмæ изæры. Уым сæ ракæнæм иумæ. Альда дæр 
уым уыдзæн. 
Уарзет ницы сдзырдта. Сæр æркъул кодта. Мукка фæхатыд, 
Нусийæ аргъуц кæны. Рæстмæ цæстæй йæм нæ ракæсы. 
- Цы уый зоныс? - хъæлдзæгæй сдзырдта Уарзет. - Апены 
былмæ ацæуæм. Сусхъæды бын рагæй нал уыдыстæм. Альдайы 
дæр-иу ракæн демæ. 
* * * 
Бонтæ сæ цыды хай кодтой. Æртхъирæны мæй нæма фæцис, 
фæлæ хъарм бонтæ ахаста. Адæм сæхи рæвдз райдыдтой 
уалдзыгон куыстытæм. 
Бадынц хъæуы астæу фæзы. Зæронд æппæрст хъæдтыл. Ба- 
дынц хъæубæсты кардзыд лæгтæ æмæ сæхи тавынц рагуал- 
дзæджы хъарм хуры тынтæм. Нырма куыстæн уадиссаг нæ 
бæззы. Зæхх нырма лæхъир у-, зæхкуыстæй дарддæр иннæ куы- 
стытыл архайынц колхозы. 
Бадынц хъæубæстæ сæ уарзон фæзы. Чысыл фалдæр сæ 
размæ цы æрдæг арæзт хъæдкъул хæдзар ис, уымæ скодтой 
сæ каст. Æрмдæсны схызт æрдæг арæзт хæдзары сæрмæ. Йæ 
джидæ фæрæт йæ сины тъыст. Мысалгъ æмæ сарт йæ къухы. 
15* 

226 
Тедеты Герас 
Йæ фæдыл схызт дыккаг æрмдæсны дæр. Тæрс хъайвантæ ны- 
вæндын райдыдтай. 
- Æмбисонды хъаруджын разынд ацы Саукуыдз, æмбисон- 
ды! - сдзырдтаурсзачъе лæг, æрдæгарæзт агъуыстмæ кæсгæйæ. 
- Уæдæ, уæдæ\ - Загъта путрихи зæронд лæг. - Кæсыс, йæ 
клуб дæр та фæфæуы арæзт. 
- Уас рухс цард фæкæнæд! 
- Нæ, фæлæ дзы кæнгæ цы кæны, кæнгæ! - скъуыдтæ кæрц- 
джын зæронд лæг сдзырдта бустæгæнæгау. - Уымæй дарддæр 
не ’ннæ хъуыддæгтæ иууылдæр конд фесты! 
- Кинотæ дзы хъуамæ æвдисой, кинотæ, Димо! - саузачъе 
лæппу-лæг сдзырдта зæронд лæгмæ. 
- Кинотæ нæ, фæлæ нын мæнæ нæ Ныхасы йæхи адыл куы 
ныууагътаид! Уым дзы сара нытътъæпæн кодта, ам та ныр 
клуб! 
- Бæгуыдæр, - уымæн дæр дзы фæзынд фарсхæцæг. - Аразгæ 
хорз кæны Сандойы фырт. Фæлæ æгæр-æгæр кæны. Фесæфта 
фыдæлты фарн, фыдæлты æгъдау! Ацы фæз нын фыдæлтæй 
баззад Ныхасы бынатæн. Ам-иу фæкодтам нæ бадт. Нæ мæгуыры 
хъæстытæ-иу дзы фæкодтам. Ныр дзыуый саратæ, къантъортæ 
æмæ цыдæртæ скодта. Æгæр, бæстæ стыр у, фыдæлты æгъдау 
та уадз йæхи адыл. 
- Уæдæ, уæдæ! - йæ зæрдæмæ фæцыд ацы хъуыды æндæр 
кардзыд лæгæн. - Уæлæ Алардыйы кувæндоны фарсмæ цы 
æдзæгвæз уыд, уымæн дæр афтæ нæ бакодта? Мыггагæй 
фæстæмæ нæ фыдæлтæ сæ Тутыры хъæзтытæ уым кодтой. 
Конд никуы æрцыд мах рæстæджы дæр. Ныр дзы уый трак- 
тор аскъæрдта. Афæлдæхта йæ. Алардыйы азарæй дæр нæ 
фæтарст, Алардыйы! Ныр дзы цæйдæр къæцæлтæ ныссагъта. 
Сæндон, зæгъ, хъуамæ суа! Дзæгъæлы зæхх фæстиат кæны, уый 
йедтæмæ хус къæцæлтыл цæй сæнæфсиртæ хъуамæ æрзайа! 
- Æцæг, æцæг! Уый хуызæн бæзног зæхх! Фысы фæхсыны 
хуызæн зæхх! - зæххы «фæстиатыл» бамаст кодта, уæдæй ныр- 
мæ æнцад чи хъуыста, уыцы рæстæмбискар лæг дæр. 
- Ды та йыл цы мæт кæныс, Гæбил, ды йæ куынæ кусдзынæ 
мыййаг! - хъазгæмхасæн æй фелхыскъ кодта æндæр лæг. 
Цæвиттон, Гæбил колхозы куысты тæфттыл никуы акаст. 
Рынчын æфсонгæнгæ расхъиу-басхъиу кæны хъæуи-хъæу хос- 
гæнæджы фæдыл. Иу диссаджы хосгæнæг хонынц йæ каисты 

ФЫДЫ ФÆДЗÆХСТ 
227 
хъæуы. Дæсны дæр, зæгъ, фæрсы. Аххосагæн хос кæнынмæ, дам, 
æй, кæмдæр, хуыцауылгъыст хонынц. Æмæ Гæбил йæ астæуы 
«рыст» аххосагæй хоны. Æнæхъæн сæрддæргъы уазæджы хæл- 
цыл дзæбæх йæхи схаста фæсхох. Куы базыдта, куыстæгтæ фе- 
сты, уæд та фæзынд. 
Гæбил колхозы куыстæй йæхи кæй тылиф кæны, рынчынæф- 
сæнттæ кæй кæны, уый хъæубæстæ зыдтой. Ныр дæр æй Фæзы 
бадджытæй сæ иу уымæн фелхыскъ кодта. Адæм ыл куы схуд- 
тысты, уæд Гæбил фырмæстæй йæхимидæг ссыгъд. Уызын- 
хъис æрфгуытæ кæрæдзимæ сæхи балвæстой. Фæлæ йæ масты 
фæдыл зæгъын ницы суæндыд. 
Уæдмæ чидæр сдзырдта: 
- Саукуыдз æрбацæуы дæлæ! - Æмхуызон фæкастысты ин- 
нæтæ дæр. Саукуыдз клубы кусджыты куыст сгæрст фæцис. Йæ 
ных скодта адæмы рдæм. 
- Фарн уæ ныхасы! 
- Фæрнæйдзаг дæ уадзæд Сыгъзæрин дзуар, дæ рынтæ ба- 
хæрон. - Зæрдиаг арфæ йын ракодта урсбоцъо зæронд лæг. 
Саукуыдзы ауындмæ Гæбил йæ синыл фæхæцыд. Цыма йын 
дзы исчи туас ныззылдта. Йæхи сæнцъылдтытæ кодта. 
- Сæрæй та, Гæбил, дæ сæрæн нæ дæ? - хъынджылæгы хуы- 
зы йæ афарста сæрдар. 
- Иу къæдзнизæй мæ уд рагъæнмæ хизинаг фæцис... - хъæрз- 
гæ сдзырдта магуса. - Нæ мæ маргæ кæны, нæ мæ цæрын уадзы. 
- Мæнæ Апеныл дзырдтам де ’рбацыдмæ, сæ ныхасы сæр 
бамбарын кодта сæрдарæн Фæзы бадджытæй сæ иу. 
- Цæргæ-цæрæнбонты мах хинæфтыд куыд фестæм, æмæ 
нын ардыгæй сыстын куы ничердæм æнтысы, афтæ макуы 
æрцæуæд! 
- Мах никæдæм сыстдзыстæм, фæлæ уымæн йæхи сыс- 
тын кæндзыстæм ардыгæй. Айфыццаг районæй индзылер æр- 
бакодтон. Доны æндæры ’рдæм хъуамæ аппарæм. Дæлæ Тедойы 
обауы цур, донвæд рæбынкъæдзау кæм фæкъæдз, уым ын хæрз 
чысыл бакъахын йедтæмæ нæ хъæуы йæ раз. Тедойы обауы 
фалæты йæ аппардзыстæм. Иугæр обауæн куы фæфале уа, уæд 
махæн мур тас нал уыдзæн. 
- Уазæгæн, дам, кæрдзын бахæрын кæнын кæй фæндыд, уый 
йын карк аргæвста, иннæ та - гал, - сдзырдта адæмæй сæ иу. 
- Цæмæн зæгъыс> Тугъан! - сæрдар уæддæр фæндвидарæй 

228 
Тедеты Герас 
дзуры. - Æнæхъæн хъæуæй æмвæнд, æмхуызон куы февналæм, 
уæд æртæ боны куыст дæр нæу. Мах правленийы рахастам 
фæндон. Тæккæ райсом хъуамæ райдайæм. Цалынмæ æндæр 
ницы куыстæн бæззы, уæдмæ. Уæддæр адæм дзæгъæлы ба- 
дынц нырма. Æз уын зæгъын, нырмæ дæр зæфцыфыдæй тасы 
бын цардыстæм. 
Адæмæй ничи ницыуал сдзырдта. Кæрæдзимæ бакæстытæ 
кодтой аивæй. Гъа, уæдæ, зæгъ, исты сараз, уый йедтæмæ, зæгъ, 
мах дæр мæнæ стæм. 
* * * 
Дыккаг бон æгас хъæуыл ахъæр ис: колхоз, зæгъ, зиу кæ- 
нынц. Адæм ныххæррæтт кодтой. Нæлгоймагæй, сылгоймагæй, 
стырæй-чысылæй - иууылдæр фæдисы цыдæй базмæлыдыс- 
ты. Чи - белимæ, чи - джиркъаимæ, чи - къæпиимæ. Тындзынц 
Тедойы обауы ’рдæм. 
Саукуыдз хъæууынгты стындзы уæлæмæ. Адæмы арвыста 
куыстмæ. Ныр йæхæдæг дæр аива йе ’нцойбонон дарæс, æмæ 
ауайа донвæд къахынмæ. Гæбил æм сæ кæртæй йæ размæ ра- 
цыд. 
- Æуым æз дæр лæппуты арвыстон. 
- Гæбил, дæхæдæг дæр рацу, дæхæдæг! Зиумæ лæг фæсхохæй 
куы цæуы! 
- Бæргæ, Саукуыдз, мæ уд дæр уый куы фестид, фæлæ... - 
Гæбил йæ синыл фæхæцыд. Хъæрзгæ дзуры. - Знон, æвæццæ- 
гæн, дæлæ Фæзы нæ абадтæн ирдгæмæ... дысонбонмæ даргъ 
уыд, цыбыр уыд - цъынд не ’рхæцыд мæ цæстытыл. Цыдæр 
ныллæууыд ам мæ сины, æмæ мæ фезмæлын нал уадзы. 
- Омæ дын, Гæбил, уъщы къæдзниз кæнæ тыхджындæр нæ 
кæны, кæнæ сæфгæ нæ кæны? Æви куыд у дæ хабар? - сæрдар 
хъазгæмхасæн фелхыскъ кодта магусайы. 
- Уæд мæ куыдзы сæры къуыдыр хæрæд!.. Гæбил тынгдæр 
схъæрзыдта. Фæлæ уæдмæ сæрдар дарддæр ацыд. Нал æй 
фехъуыста. Хепаты фарсмæ цы иунæг зæронд ус цæры, уый 
кæлæддзаг хæдзармæ фемдзаст. Æдзынæг æм ныккаст. Æх- 
хормаг рæстæджы амард йæ мой. Йæ хæрнæгæн ын Хепа иу 
мæрт хор дæр куынæ авæрдта. Уæвджийæдæр, куыд æм ных- 
хатыдысты адæм... суанг хъæуы хистæр зæронд Парса дæр. 
Нæ бауарзта йæ цæст. Уæдæй ардæм баззад æнæхицау зæронд 

ФЫДЫ ФÆДЗÆХСТ 
229 
ус иунæгæй. Йæ зæхбын хæдзар æркæлынæввонг ссис. Тæрс 
хъуаритæ фæйнæрдыгæйты, къæвда боны каркы базыртау, 
æрзæбултæ сты. Уæртæ дзы иу сæгамæст хъайван æмбыдцъæл 
дæр æрцис. Уыцы бынаты æндзалм дæр æрсаст. Уым тæдздзæн, 
уæдæ цы кæндзæн. Нырмæ никуы æрхъуыды кодта сæрдар 
æнæхицау зæронд усы кæлæддзаг хæдзар. Исчи йæ куы фена 
афтæмæй - лæджыхъæд кæм уыдзæн сæрдарæн. 
Атындзыдта Саукуыдз. Бахызт сæ кæртæй. Æрдæгамад сис- 
къултæ... чъырзмæст... дойнаг дуртæ... Тарбур сырх агуыритæ... 
Кæрты базмæлæнтæ нæй аразæн æрмæджытæй. Бæрæгæй зы- 
нынц сисамайджыты кусæнвæдтæ. Сæрдары гæзæмæ йæ на- 
мыс фелхыскъ кодта... Æмæ зæронд усæн та!...хæдзар æркæлы... 
Æниу Саукуыдз мыййаг, æвæлмон фæллойæ нæ кæны ног хæ- 
дзар. Дыууæйæ сын æхсæв æмæ бон нæй колхозы куысты. Сæ 
мад^æмæ хо дæр ауайынц, уæдæ цы. Цыппар удæй кусынц... 
Йе ’нцойбоны дарæс раивта сæрдар. Сарамæ бауад. Бел 
райста, сарайы къулмæ Уарзет æмæ Альда хуры хъæрммæ 
сæ уроктæ ахуыр кæнынц. Фемдзаст сæм Саукуыдз. Алдайы 
та ам, сæ уынджы кæй ауыдта, уый йын хъыг уыд... Цæсгом 
фæтар. Уæддæр куынæ сæттынц... гъай-гъайдæр... Чысылæй 
фæстæмæ фæцайдагъ сты кæрæдзийыл... Нæ фæлæ куыд дис- 
саг дæ, æрдзы хъуыддаг! Адон не сты æнгæстæ... Фæлæ лæппу, 
лæппу!.. Цæрмæстыгъд бакодтой Уарзетимæ кæрæдзи... 
- Дæ мад кæм ис, чызг? - Саукуыдз афарста Альдайы, кæд 
æй тынг хорз зыдта, йæ мад Апены донвæд къахынмæ ацыд, 
уæддæр, æфсонæн. 
- Муккаимæ зиумæ ацыдысты... - фæцырд чызг. 
«Муккаимæ!..» - йæхимидæг сфæлхатт кодтта Саукуыдз. Сæ- 
рæн лæппу у æнæуый Мукка. Цæхæрæй уæлдай нæу... Кæсыс, 
ныр дæр та адæмы разæй куыд фæцис куыстмæ... Æмæ йæ Сау- 
куыдз барæй йæхицæн хъуамæ æнæуынон кæна... Науæд чыз- 
джимæ сæ хъуыддаг... 0, хуыцау, ныббар!.. 
- Цæугæут сымах дæр, фенут белтæ... - сæрдар райста сы- 
джыт æвгæнæн пæлæхсархъæбыс бел. Цæугæ-цæуын дзуры 
чызджытæм, - уæгъд сыджыт уæддæр ракалдзыстут иуварс. 
Чызджытæ сæхицæн кусæнгæрзтæ агурыныл аллæууыдыс- 
ты. Сардар Хуыскъададжы схæрдгæнæнæй схызт. Уæртæ Бетъ- 
ре йæ дыууæ галыл уæрдонимæ рабалц кодта кæдæмдæр. Са- 
дул уæрдоны гуыффæйы хоры голлæгтыл бады. 
- Уа фæндаг раст, Бетъре! Кæдæмдæр рараст стут. 

230 
Тедеты Герас 
- Мæнæ, зæгъын... - Бетърейы йæ намыс гæзæмæ фел- 
хыскъ кодта. Дунейы адæм иумæйаг хъуыддагмæ ацыдысты. 
Уый та йæ хæдзары хъуыддаджы фæдыл... Адæм, дам, хуыммæ, 
Бибыл та - куывдмæ... 'Фсæрмдзæстыгæй сдзырдта. - Æхца 
мæ бахъуыд... дæ фарн - бирæ, фæлæ сбæгънæджытæ стæм... 
Йемæ, зæгъын, кæд мæнæ ацы хоры муртæй дæлæ базары ис- 
ты... Æниу хорæй дæр мæнæ-мæнæ арæзт нæ дæн. Фæлæ никуы 
фехъуыстай, рагъæй - гуыбынмæ, гуыбынæй - рагъмæ. 
- Уый раст у, Бетъре, фæлæ мын ныббар ацы хатт мæ къæй- 
ныхдзинад. Дæ зæрдæ де ’вдисæн, тых дæм никуы ницæмæй 
бахастон нырмæ. Фæлæ ацы хъуыддаг колхозы хъуыддæгтæм 
никуыцæй хауы. Уый æнæхъæн хъæубæстæн иумæйаг хъуыд- 
даг у. Фыдæлтæй фæстæмæ ацы дон алкæмæн дæр æмхуызон 
зиан кæны. Дæхицæн дын, гормон, дæ хъугомы хуым цалдæр 
ласты фæкодта. Рацу ды дæр... раирхæфс адæмы ’хсæнмæ дæ- 
хи... Хор та сом дæр аласдзынмæ. 
Садулæн æхсызгон уыдысты Саукуыдзы ныхæстæ. Йæхи 
дæр уырдæм фæндыд. Абондæргъы адæм чыртæй-чыртæй куы 
цыдысты, уæд ын цас фæлæгъстæ кодта йæ фыдæн. Аба-бау, 
къæрттæй цъула нæ æппæрста. Ныр мæнæ Саукуыдз дæр йæ 
фарс фæцис. 
Сæрдары рогуайдзæф цыма Бетъремæ дæр бахъардта. Цæх- 
гæр «нæтыл» нæ ныххæцыд. 
- Уæд мæнæ лæппуйæн уæрдон дæлæ гуырдзыйы онг ных- 
хизын кæнон. Æмæ мæхæдæг фездæхдзынæн. Кæд сæ уый йæ- 
хæдæг ауæй кæнид. 
Уæдмæ Уарзетитæ æд къæпитæ Саукуыдзы фæдыл æрба- 
хæццæ сты. 
- Цом, Садул! - чызджытæ йæм дардæй сæ къухтæ тилынц. - 
Ралидз, нæ цæуыс зиумæ? 
Ныр лæппу йæхи нал баурæдта. Фестад. Уæрдоны гуыффæйæ 
хизыныл ныллæууыд. 
- Ацæудзынæн, гъо, баба! - лæгъстæгæнæджы цæстæй ба- 
каст йæ фыдмæ. Нал уыд гæнæн Бетърейæн дæр. Бар-æнæбары 
сразы. Ахызт йæ галты размæ. Фæстæмæ сæ здахы. 
- Хорз, Саукуыдз...уæд ныртæккæ фæцæуæм нæ дыууæ дæр. 
Уыдон сом дæр аласдзынæн. Мæхи хъуыдыйы дæр бæргæ уыд, 
фæлæ, куы дын загътон, хæдзары тыхст уыдыстæм æмæ... 
- Дæ хорзæхæй!.. Æнхъæлмæ уæм кæсдзынæн, - æмæ сæрдар 
фæцæуæг. 

ФЫДЫ ФÆДЗÆХСТ 
231 
Æхсызгон уыд сæрдарæн, Бетъре йын иумиаг куыстмæ ра- 
цæуыныл кæй сразы, уый... Уадз, æмæ фена йæхи цæстæй. Цы у 
адæмы æхсæн кусын... Куыд кусынц адæм иумæ... 
...Тедойы обауы цур адæм мыдыбындзытау æмæзмæлд кæ- 
нынц. Чи белæй къахы, чи - джиркъайæ, чи та уæгъд сыджыт иу- 
варс калы пæлæхсархъæбыс белтæй. Къахынц Апены донвæд. 
Алыгъуызон хъазæн ныхас кæрæдзи дзыхæй исынц. Хынджылæг 
кæнынц, худынц. Раст цыма чындзæхсæвы бадынц. 
Хъæлдзæг у Бетъре дæр. Райы йæхимидæг. Йæ зæрдæмæ 
цæуы афтæ. Гъай-гъайдæр æнæхъæн зиуы бæрц адæм иумæ 
куы кусой, уæд хъæлдзæг у. Лæг йæ фæллад ницæмæ æрдары, 
зæрдæ дæр хуыздæр фæрайы, æнтысгæ дæр фылдæр фæкæны. 
Уæдæ Бетъре та кæнæ Садулимæ, кæнæ Мæргъионимæ иунæ- 
гæй... Бонсауизæрмæ макæмæ дзургæ скæн, æгомыгæй лæг но- 
джы нырхæндæггъуыз вæййы. 
Сæ хъæлдзæг хъæлæбайæ бæстæ хæссынц донвæдкъах- 
джытæ. 
- Бетъремæ, æвæдза, изæры зиуы куывды дзæбидыры нуа- 
зæн æмбæлы!.. 
- Уæд цæмæн, Тутыры хъæзтыты мын фесгуыхт, æви? -хъа- 
зынц зиууæттæ. 
- Цæмæн, цæ æмæ абон фыццаг хатт рацыд не ’хсæнмæ 
куыстмæ. 
- 0, о! Æнæмæнгдæр, æнæмæнгдæр! - схор-хор кодтой æм- 
хуызон. - Æмбæлы йæм нуазæн, æмбæлы! 
- Æгонгæй, Бетъре, ма сын баком сæ дзæбидыр. 
- Уæд цæуылнæ? 
- Цæуылнæ, цæ æмæ нуазæн циу! Уæдæмæ йын кусарт хъуа- 
мæ акæнæм! Уазæг æрбацыд не ’хсæнмæ. 
- Кусарт Бетъре йæхæдæг хъуамæ акæнид, йæхæдæг! 
- Цæмæн? 
- Колхозмæ кæй æрбацыд, уый цинæн, æндæр цæмæн. - 
Бетъре уæдæйнырмæ хъуыста æнцад, худгæбылæй. - Мæнæ 
ацы доны аздахæм фалæты, уый йедтæмæ мæ дыууæ галæй иу 
æргæвдын... Ау, мыггагæй фæстæмæ нын цы зиæнттæ ракæны, 
уыдон иу галы аргъ йедтæмæ не сты! 
- Цæй, лæппутæ, чысыл нæ фæллад суадзæм! - сæрдар ба- 
дзырдта йæ адæммæ. Йæ ныхы хид амонæн æнгуылдзы къæ- 
дзæй рахафæгау кодта. Æрбадт йæ къæпийы хъæдыл. Зиу- 

232 
Тедеты Герас 
уæттæ дæр ныууагътой сæ куыст. Чи ногкъахт къанауы бы- 
лыл æрбадт, чи - кæрицъупп уæгъд сыджыты рагъыл. Бетъ- 
ре йæ цæст ахаста, цы бакуыстой, ууыл. Æнæхъæн адаггомы 
фæтæнæн донвæд... Цы сыджыт скалдтой, уый рæдзæгъдтæй 
лæууы... Дзæвгар сын бантыст. Мæнæйма! Утæппæт адæм!.. 
Иунæг лæгæн та кæд фæуыдаид! Хуыцауы ’лгъыст у ацы Сан- 
дойы фы{зт. Рæхсы адæмы зæрдæ æлхæнынмæ... Зиу, зæгъ, уын 
кæнын... Йæ фермæйы та сын иу хуыскъ хъуг ракодта... Изæры 
та... Сæ зæрдæ хуыздæр райы адæмæн. Минасæнхъæл. 
- Нæ, фæлæ нæ кæсут ацы сылгоймагмæ! - зиууæттæй кæцы- 
дæр сдзырдта, Гъаристауы фæндаджы ’рдæм кæсгæйæ. Къанау 
къахджытæ æмхуызон фæкастысты уыцы ’рдæм. Хуыснæгон 
Тедойы обауы онг æрбахæццæ. 
- А-хъæуы тæфтыл куы никуыуал акаст, мæгуыр! - фæтæ- 
ригъæд ын кодта фæлмæнзæрдæ лæг. 
- Дæлæ йын Балтайы цы чызг ис куырд, уыимæ æрцард. 
- Уæвджийæдæр, куыд диссаг дæ, цард! Цалырдæмыты æр- 
зылдтытæ кодта! Уый хуызæн нæргæ хæдзар... Æмæ æмбойны 
царæфтыд фæцис! 
- Афтæ у, мæ къона, цард тæбæгъы донæй уæлдай нæу. 
«Тæбæгъы донæй уæлдай нæу цард!..» Бетърейы зæрдæ ба- 
къуырдта ацы æмбисонд. Кæддæр æй йæхæдæг дзураг уыд 
йæ дæлдæртæн, йе ’ххуырстытæн. Уæд йæ цардæй бухъ уыд. 
Дзургæ дæр-иу уымæн кодта. Ома, зæгъ, абон мæн у цард. Æмæ 
ныр та!.. Ныр та цæхгæр ныззылд иннæрдæм... Кæсыс, мæгуыр, 
Мате æмæ ма дзы Майор бынсæфт дæр баисты... Афтæ у царды 
хабар. Мæнæ Апены ивылд донæй уæлдай нæу. 
- Иу фырты хицау уыд, - зиууæттæ Матейыл ныхас дард- 
дæр кæнынц. - Æмæ йын уый та фыдгæнæджы фæндагыл ныл- 
лæуыд. 
- Уæдæ, уæдæ! Æнæхъæн Къахетгомы айхъуыст йæ абырæ- 
джы ном. Гуырдзыйæ, ирæй - æмризæджы дзы ризынц, кæмдæр. 
- Лæджы къубал акъуырд, дам, ын карчы къубал акъуырдæй 
уæлдай нæу. 
Телаумæ, Белеканмæ, Лагодехмæ цæуæн стыр фæндæгтыл, 
дам, бабады фæндаггæтты раз æмæ, дам, сæ стигъы. Тыхæй, дам, 
сын байсы се ’хца, зынаргъ дзаумайы сæм цы вæййы, уыдон. 
- Сиуоты хъæуы Габитæм, дам, арæх вæййы. Мыггагæй 
фæстæмæ хуыцауы ’лгъыст кæм не сты ацы Габитæ дæр сæ 
хин æмæ сæ кæлæнæй. Иуахæмы йæ банымыгътой. Уайтагъд 

ФЫДЫ ФÆДЗÆХСТ 
233 
дыууæ милиционы сæ кæрты æрбаллæуыдысты. Махар дын 
сæ куыддæр ауыдта, афтæ, зæгъ, дын кæмдæр рудзынгæй, сæ- 
гуытау, расæррæтт ракодта. Сгæрах дзы кодта иуы. Иннæмæ, 
зæгъ, уæлбæхмæ пуртиау йæхи фехста. Разыввытт æй кодта 
саргъæй. Йæхæдæг ын йæ бæхыл абадт æмæ гъæйда-гъа, цæст 
дæр, зæгъ, æй нал ауыдта, цæст! 
- Арæби, уый хуызæн гуырд! - кардзыд зæронд лæг батæхуды 
кодта. 
- Е, е, лæппутæ, уый йæ маст ныууадза, зын уырнæн у. 
Адæм аивæй сæрдары ’рдæм бакастысты. Ома йе ’ртхъирæн 
дæумæ у. 
- Кæмæй у йæ маст райсинаг? Сардойы хуыдтой сæ цыфыддæр 
знаг æмæ йæ зынгхуыст фæкодтой. - Агуыбе нал фæлæууыд. 
Фембæрста: адæм йе’фсымæры ’рдæм кæй дзурынц. 
Хуыснæгон схæццæ ис кусджыты онг. Цалдæр сылгойма- 
джы йæ размæ рауадысты. Цинтæ йыл кæнынц. Фæрстытæ йæ 
кæнынц. 
- Лæппутæ, бавналæм та! - сæрдар сыстад. Уæдæйнырмæ 
æнцад хъуыста. - Хорз аулæфыдыстæм. Кæд нын изæрмæ 
уæртæ къудзийы онг уæддæр фæуаид. 
Зиууæттæ та сæзмæлыдысты. Бавнæлдтой та сæ куыстмæ. 
* * * 
Хур акъул. Боны тæвд фæсаст. Уарзет, йæ урокмæ кæсгæйæ, 
Апены былтыл сындæг къахдзæфтæй цæуы дæлæмæ. Нæ тагъд 
кæны. Муккаиты уым æнхъæл нæма у. Æппынфæстаг æрæввахс 
сусхъæдмæ. Сусхъæды лæгъз зæнгтæй йæм чысыл разынд. 
Куыд æввахс кæны, афтæ бæласы зæнг даргъæй-даргъдæр 
кæны. Йæ фарсмæ ма цыдар сау æндæрг дæр зыны. Садул та ма 
уа! Уый дæр арæх фæцæттæ кæны йæ уроктæ ам. 
Уарзет фæхицæн кодта йæ цæстытæ чиныгæй. Мукка цæмæ- 
дæр ныггуыбыр. Цæуылдæр уæззау ныхъхъуыды кодта. Уарзет 
æм йæ къахфындзтыл сындæг бахъуызыд чъылдымырдыгæй. 
- Хæпп! - ныккæл-кæл кодта Уарзет æмæ йæ цуры фæбадæг. 
- Уарзет, кæс-ма, æз абоны рард ракодтон. Йæ дзуапп дæр ын 
ссардтон, - цингæнгæйæ дзуры Мукка. 
Уарзет куыстыл йæ цæст рахаста. Йæ зæрдæ барухс. Æгæрон 
æм фæкаст йæ хæлары зонынад. Фæлмæн цæстæнгасæй йæм 
бакаст. 

234 
Тедеты Герас 
Уарзет сгæллады хуызæн нæууыл йæхи ауагъта. Цæнгтæ 
фæйнæрдæм аппæрста. Æдгуыр къабайы фæдджитæ фæкъæдз- 
гæнæнтæй бæрæг уæлдæр ссыдысты. Зæнгтæ - гом. 
- Ох, цæй хорз у ам, рæсугъд! Апены иугæндзон уæздан сæр- 
сæр... Аргъæутты галуан! - дзуры Уарзет. 
- Уæртæ дæ Тулдзы къохы æгъуыстаджы рæсугъд ма ферох 
уæд! - схынджылæг кодта Мукка. Дыууæ дæр æмхуызон ных- 
худтысты. 
- Иудзырдæй, æнæхъæнæйдæр романтикæ! - Уарзет рабадт. 
Муккайы сæрыхъуынтæм фемдзаст. Чиныджы хуылфæй айдæн 
фелвæста. Ныккаст дзы. 
- Æнгæстæ, дам, сты! - æваст фæивта йæ дзырды сæр. - 
Уæдæ дæуæн дæ сæрыхъуынтæ мæ уæтты хуызæн цæуылнæ 
сты! Дæуæн сау сты, мæнæн - мыдгъуыз. 
Мукка ницы дзуры. Æгомыгæй кæй бадт, уый Уарзетмæ хорз 
нæ каст. Афарста та йæ: 
- Альда цы фæцис? Цæуылнæ рацыд? 
- Ныртæккæ йæ ардæм хъæуы, - ныр дзуапп радта Мукка. 
Дыууæ æвзонджы иудзæвгар æгомыгæй алæууыдысты. Ал- 
чи дæр йæ мидхъуыдыйы аныгъуылд. 
- Ам та стут, нæ, Тедо æмæ Симон! - кæцæйдæр уынæр ауад 
сæ хъустыл. Мукка æмæ Уарзет, цыма зынгыл фæлæууыдысты - 
æмæстъæлфт фæкодтой. 
Садулæн йæ къухы даргъ æнгуыр. 
- Цы расхъиу-басхъиу кæныс, цы, дæ хорзæхæй! - сбустæ 
йыл кодта Уарзет. - Уый бæсты сбад æмæ дæ рард рафысс... 
цæттæйæ!.. 
- Æз мæ урокты хъуыддаг абон раджы ахицæн кодтон. Ныр та 
кæсæгтæ хъуамæ æрцахсон, - йе ’нгуыр доны баппæрста Садул. 
- Дæ хорзæхæй, нæл æмæ ма-иу дзы сыл ныууадз цотæн! - 
схынджылæг кодта Мукка. 
- 0, о, Альда дæр æрлидзы уалæ! - сцин кодта Уарзет, Аль- 
дайы æрцæйлидзгæ куы ауыдта, уæд. 
Фæкастысты иууылдæр. Садул йе ’нгуырбос даргъ хъилыл 
стыхта. Сусхъæды зæнгыл æй банцой кодта. Æрбадт. 
Альда худгæйæ æрбалыгъд. Салам сын радта. Садулы куыд- 
дæр ауыдта, афтæ йæм сдзырдта. 
- Бетърейы хъал фырт, мæ алгебрайы тетрад мын цæуылнæ 
æрбахæссыс? 

ФЫДЫ ФÆДЗÆХСТ 
235 
- Райсом дын æй скъоламæ æрбахæсдзынæн мемæ, Афæхъо- 
йы буц чызг! - хъазгæйæ дзуапп радта Садул дæр. Стæй æм- 
хуызон ныккæл-кæл кодтой цыппар хæлары. 
- Изæры иумæ концертмæ ацæуæм, - сдзырдта Мукка. 
- Цæй концертмæ? - фæдисау Садул. 
- Колхозы цы клуб сарæзтой, уый изæры гом кæнынц, æмæ, 
зæгъ, дзы горæттæгтæ концерт æвдисдзысты, - бамбарын ын 
кодта Мукка. - Фæлæ-иу махыл рацу. Уарзет дæр махмæ уыдзæн 
æмæ иумæ ацæуæм. 
- Тыхсгæ ма кæн, Мукка, Садул та нæм клубмæ иунæгæй дæр 
дзæбæх æрлидздзæн! - хъазгæмхасæн сдзырдта Уарзет. 
Стæй зæрдиагæй ныккæл-кæл кодтой. Нæ бахудт æрмæст 
Садул. Мидæгæй йæ хиуарзондзинады æнкъарæнтæ ссыгъды- 
сты. Алхатт-алхатт ын хъазгæйæ-хъазгæмæ йæ зæрдæйы су- 
дзинтæ тъыссынц. Нæ, ныр дæр ын ма хъуамæ базоной йæ маст. 
Садул дæр зоны хынджылæг. 
* * * 
Цыд рæстæг. Сывылдзджынмæ æрбахизæны Лашейы фæнда- 
гыл цадæггай æрбацæуы иу бæлццон. Ацæргæ уæвгæ, йæ хæрзконд 
уæнгтыл аив фидауы дæрдджын цухъхъа. Усгур лæппуйау æвза- 
джджын ронæй балвæста йæ астæу. Цухъхъайы бæрцагъудтæн сæ 
фылдæр - афтид. Тæбæккæй лæууынц афтид лалымау. Иннæтæй 
ма иугай бæрцыты сæртæ нымæг æрттывд кæнынц. 
Фæндаггоны рахис къухы - цыбыр къæдз лæдзæг. Уый сæр æй 
цыма нæма хъæудзæн. Йæ уæнгты айстыл зыны. Æвæццæгæн 
æй буцæн хæссы. Хатт ын йæ цъупп зæххы æнцой дæр не ’ркæны. 
Цæстытæ ныццавта йæ размæ. Цæуылдæр уæззау кæй ныхъ- 
хъуыды кодта, уый йыл зыны. Рæстæгæй-рæстæгмæ йæ сæр ба- 
тилы, куы - иуырдæм, куы - иннæрдæм. Хатт та йæ къухæй дæр 
цыдæр ацамоны. Куы йæ ницызонæджы тылд бакæны, куы та 
йæ æнæмæты уагъд акæны. Цавæрдæр ахсджиаг хъуыддаг ахи- 
цæн кæныныл кæй архайы, уый бæрæг у. 
Уый Бетъре у. Кæдæй-уæдæй ма абон райсом æрцыд йæ 
хъуыдыйы, йæ каистæм уазæгуаты фæцæуын. А-фæстаг рæс- 
тæджы сæм цæмæндæр арæх нал æфтыд. Уыдонмæ цом ын ма 
загътаис, æмæ йын йæ къубал ракæн. Суанг ма-иу æй Мæргъион 
йæ уайдзæфты бын фæкодта: 

236 
Тедеты Герас 
- Æз дын цы ад кæнын, уыдон дæр уый. 
- Мæ фæндæй дæ къуыдипп æфсымæртæм баздæх æмæ сæ 
дзыхтыл цъуттатæ уæддæр сæвæрæнт. Боныфæстагмæ сæ чи 
скодта мæ хæдзары хъуыддæгты уынаффæгæнæг. Фыссон кол- 
хозы мæхи æви нæ фыссон, уый мæхи хъуыддаг у. 
Ныр абон райсом ахицæн кодта: дыууæ-æртæ боны дæр 
дзæбæх нал æрбаздæхдзæн йæ каистæй. Йæхи аирхæфсдзæн. 
Йæ куыстдзагъд уæнгтæ сулæфдзысты. Садул ныр хæдзары 
фезмæлынхъом фæцис. Хæдзармæ йæ зæрдæ не ’хсайы... 
Фæлæ фыдæнхъæл фæцис Бетъре. Æнхъæл куыд нæ уыд, 
афтæ ацыдысты йæ хъуыддæгтæ. Ай царциаты диссаг нæу, 
адæм, æнæхъæн хъæубæстæ, ничи йын зæгъы, уфтæ бакæн, 
афтæ бакæн! Фæлæ адон, адон! Йæ уд сæ рагъæнмæхизинаг фæ- 
цис! Уый дæр ма, гъа, æфсымæртæ...фæлæ зæронд, зæронд лæг! 
Цæрдтæй мæрдтæм феввахсдæр. 
Абон дæр куыддæр бахызт Бетъре мидæмæ, афтæ зæронд йæ 
пыхцыл æрфгуытæ йе ’нхъырдтытæ ныхы фæйнæгмæ гæзæмæ 
фæбырын кодта æмæ æнæбары сдзырдта: 
- А, а! Уый ды куы дæ! - стæй йæ цæстытæ йæ хæнт размæ 
æруагъта. 
Нæ, мæ бон, Бетъре дæм-иу фысы мæрдтимæ куы цыд, уæд- 
иу ыл хуыздæр баузæлыдтæ. Ныр æм цыма иу æхсæвæрыл 
дыууæ цыды кæны, ахæм цæстæй йæм ракаст. 
- Куыд дæ, куыд, мæллæг ма вæййыс, цы? - Бетъре афар- 
ста йæ бинойнаджы фыды. Зæронд лæг æм знæт каст бакодта. 
Баздæхт æм: 
- Æз иуырдæм хаудзынæн, фæлæ ды куыд дæ, ды дæхæдæг? 
Не суыдзæн иунæгæй дæ тых, мæ къона. Дæ алыварс цы кæной, 
ды дæр - уый. Ныффыс уыцы сыгъдыйы артелы дæхи. Дедтæ 
дзы лæппу хъомыл кæны æмæ йын сараз йæ фæндаг. 
Цалынмæ иннæ бинонтæ колхозы куыстæй фæстæмæ здæх- 
таиккой, уæдмæ дæр нал фæлæууыд Бетъре, сыстад æмæ ра- 
фардæг. 
Хур скæсæн фахсыл бæндæнбæрц суад. Хепа йæ галты хи- 
зæнæй æрбаскъæрдта. Хъæдмæ хъуамæ ацæуа хъайвайнæгтæ 
ласынмæ. Йæ зæхбын хæдзары агъуыст æркæлынæввонг у, 

ФЫДЫ ФÆДЗÆХСТ 
237 
кæдыккон арæзт у! Хепа йæ рæстмæ хъуыды дæр нал кæны. 
Абон уа, райсом уа - æркæлдзæн æмæ йæ быны фæуыдзысты. 
Йе æмæ йæ хъуамæ раива. Хъуарийæ йын понайаг зонгæ зæрдæ 
бавæрдта бæтгæ хæсмæ. Хъайвантæ æмæ æндзæлттæ хъуамæ 
æрласа Хепа. 
Хепа райгонд, сæрыстырæй сапон кæны йæ ног арæзт уæр- 
доны хъæдын сæмæн. Фæцис сапонгонд. Сапоны сыкъа фæс- 
тæмæ сыкъадоны сæвæрдта уæрдоны гуыффæйыл. Уæрдоны 
сæры гуыцъæзыл æрæнцой кодта: ифтындзынæввонгу. 
Йæхæдæг йæ хæдзары æгъуыстмæ хæрдмæ кæстытæ кæны. 
Цал хъайван дзы уыдзæн ивинаг. Фисынмæ æвæрд сæгамæст 
хъайван æркъæдз, æрцъæл кæнынмæ йæ бирæ нал хъæуы. 
Иннæ фисыны хъайван дæр афтæ. Ранæй-рæтты æндзæлттæ 
дæр æмбыдцъæл æристы. Йæ дæллаг фарс йæ сыхаг тул- 
дзы цъæхæй цы ног агъуыст сыскъæрдта, уый фатау Хепайы 
цæстытыл сæмбæлд... Æргъæвст цъиуы хуызæн зыны Хепайы 
фыдæлтыккон зæхбын хæдзар йæ цуры. Кæддæр йæ сыхагæн 
дæр зæронд зæхбын агъуыст уыд. Ныр, дам, æй ацы артел 
сцæрæг кодта... Афтæ цард уа мын уæд йæ сæры къуыдыры! 
Хепа мæстæйдзагæй ныр та йæ фарсмæ цы æнæхицау, зæ- 
ронд ус цæры, уый хæлæддзаг хæдзармæ бакаст. Сыгъдыйæ баз- 
зайа, уæдæ уый цæмæннæ кæлы! Йæ агъуыст, хуылыдз карчы 
базыртау, куы æрзæбултæ фæйнæрдыгæй. Уый та циу, дæ хуыца- 
уы тыххæй! Хорзау нал фæцис Хепа. Колхозы æрмдæснытæ 
æрæхæлдтой æнæхицау зæронд усы кæлæддзаг хæдзары агъ- 
уыст. Ногæй йын æй ивынц. Зæронд ус сæ алывæрсты рауай- 
бауай кæны къæдз-къæдз, арфæтæ сын кæны. 
- Уæ сывæллæтты хурæй бафсæдат! 
Хепа дисы бафтыд. Стыхст йæ мидхъуыдыйы. Цæмæн ын 
æй араздзысты? Цæй хынцмæ? Уый сæ колхозы фыст куынæ 
у... Æххуырсгæ? Æмæ сын уæд цæмæй фиды сæ куыстмызд та?.. 
Куыд? Уанцон нæу! Ау, сæ колхоз мæгуыртæн æххуыс кæны! 
Мæгъа... Ницы зоны, ницы æмбары Хепа. Æгæр, æнæхицау 
зæрæдтæм дæр дары йæ хъус ацы артел у, æви колхоз у! Æх! Хе- 
па йæ къух ауагъта. Уыдон иууылдæр цæстмæ митæ сты... Мах- 
ты цæстмæ... Ома зæгъ, кæсут, куыстæн, зæгъ, чи нæуал у, уы- 
дон дæр рохуат нæ уадзæм. 
- Цы æдзынæг кæсгæйæ баззадтæ, цы! - Хъориан тыргъæй 
радзырдтта йæ моймæ. - Цæвæгхъæд аныхъуырдтай! 

238 
Тедеты Герас 
- Кæсыс, - Хепа ацамыдта æнæхицау усы кусджытæм. - Æз 
ацы зæрондæн æхсæвæй райсоммæ йæ мæлæтмæ æнхъæлмæ 
кæсын, дæлæ йын, зæгъын, кæд йæ зæхх мæ хаймæ æрбаиу 
кæнин, амæн та йæ хæдзар аразынмæ ныртæккæ æрæвнæлдтой. 
- Дæ мæрдты стæн, ацы лæг. - Хъориан фæтъæлланг ласта 
йæ мойыл. - Дæхи зæххытæ уæлæ æнæкуыст куы баззадысты 
кусæджы фыдæй æмæ дын сæ адæм сæхицæн æмхизхæрæнтæ 
куы скодтой, уæд ма искæй зæхх райсынмæ чердæм хъавыс! 
Хепа йæхимидæг рамæсты йæ бинойнагмæ. Уæддæр ыл уый 
ныхас куыд ныххуырсы, афтæ ничи. 
Ницыуал сдзырдта Хепа. Мæстæйдзагæй галтæ ифтындзын- 
мæ фæраст. 
- Байрай, Хепа æмæ дæ бон хорз! - Аксо Хепаты кулдуарыл 
балæууыд. Хæрзæбонæн не ’рбацыд Хепамæ. Кæд ма йæм цыд! 
Æвæццæгæн æрхæццæ йæ сæфты бон... Базыдтой йæ... Сардо!.. 
Ахсынмæ йæм æрбацыд. 
Ныллæг, састхъæлæсæй йæм сдзырдта æрæджиау Хепа. 
- Райгæ дæ хуыцау уадзæд... - йæхæдæг дзедзылæйттæгæн- 
гæ зæронд æппæрст хъæдын гутоныл йæхи æруагъта. Æмæ 
тæрсгæ-ризгæйæ æнхъæлмæ кæсы: цы сдзурдзæн ацы сау ха- 
лон. 
- Хепа, - Аксо бахызт кæртмæ. - Фиддонты тыххæй дæм æр- 
бацыдтæн. Паддзахады фиддонты тыххæй. 
Тарст лæг йæ уд æрцахста. Гайтма æндæр ницы у... Уый 
йедтæмæ ууыл хъæцдзæн. Ныр ныфсджынæй сдзырдта. 
- Цавæр фиддонтæ сты, цæ? 
- Цæвиттон, - хъæусоветы сæрдар Хепайы фарсмæ æрбадт 
хъæдын гутоны гуиноныл. Лæмбынæг ын æй хъуамæ бамба- 
рын кæна, - ныры хицауады фæткæвæрд афтæ у, колхозы 
зæххыл цæрыс, пайда кæныс колхозы зæххæй, уæд зæххæн 
йæ фиддон фидын хъæуы паддзахадмæ. Дæ фос хизыс колхо- 
зы сæрвæтты, колхозы хъæдæй ласыс суг, хъæдæрмæг, - æппæт 
уыдæттæн хъæуы фидын фиддонтæ афæдзæй-афæдзмæ! Дæ- 
уæн дæхи зæрдæ - де ’вдисæн, нырмæ дæ никуы батыхсын 
кодтон. Фæлæ... - Аксо сæфсæрмдзæстыг. - Ауал азы сæ нæ ба- 
фыстай æмæ... Цас сæ æрæгмæдæр фидай, уыйас сæм ноджы 
уæлæвæрæн æфты. Ныр дæр дын æртындæс туманæй ахызты- 
сты. Фæлæ сыл фæстæмæ муал хæц. Дæхицæн зындæр уыдзæн 
сæ фидын. - Аксо сыстад. Цæуынмæ хъавы. 

ФЫДЫ ФÆДЗÆХСТ 
239 
- Æмæ уæд а-хъæуы иууылдæр бафыстой уыцы фиддонтæ? - 
Æваст фæбогъ кодта Хепа. 
- Уыцы фиддонтæ, Хепа, - æнцад, æдыхст хъæлæсæй æмба- 
рын кæны хъæусоветы сæрдар. - Хъæубæстæй алкæмæ нæ 
хауынц. Колхозы фыст чи нæу, уыдонмæ æмбæлынц æрмæст. 
Цæй, хæрзбон. - Аксо рацыди. - Фæстæмæ сæ мауал æргъæв, 
фылдæр дын кæнынц. Æнæбафидгæ та сын уæвгæ нæй. 
Хепа йæ бынаты бадгæ баззад. Ай æнхъæл ма та дзы кæцæй 
уыд. Æртындæс туманы, дам!.. Æмæ кæцæй æркъахдзæн Хепа 
уыйбæрц æхца? Йæ галтæй иу куы ауæй кæна, уæддæр ын не 
сфаг уыдзысты. Уастæн куыдзы сæрыкъуыдырæй фæхъазæд, 
цы цардыуаг у. Иуырдæм æрхауæн ын нал ис, иуырдæм 
æрхауыны хъомыс!... Адæмы къулбадджытæ систы царды рох- 
ты хицау... Арæби, Хепа йæ дыууæ галы дæр цины куывдæн 
бæргæ аргæвдид. Нафы куывд скæнид æнæхъæн хъæубæстæн 
бæргæ... Фæлæ гъа... 
- Мæ тæригъæд дæ уæд, еныр ацу æмæ ныффидар у! - Хъо- 
риан тыргъæй лæгыл бадзыназæгау кодта. Хепа фестъæлфæгау 
кодта. Æваст фæкаст йæ бинойнагмæ. Дзургæ йæм ницы скодта. 
Ус та хъарæгау кæны дарддæр. - Нæ мын комы колхозмæ! Уым, 
зæгъ, исты хорзæй куы уаид, уæд, зæгъ, æм дæлæ Димотæ æмæ 
Оккитæ йедтæ дæр бацæуиккой. Ныр уыдон дæр фыдæлты куы 
бацыдысты, уæд ма цæмæ уыд дæ каст! Иунæг уæ дыууæ Бетъ- 
ре ма дзы баззадыстут хъæуы уæлдай. Ай царциаты диссаг нæу, 
уыны йæ йæхи цæстæй: адæм размæ цæуынц, махта бонвыддæр 
кæнæм, уæддæр, зæгъ, нæ цæуын колхозмæ æмæ нæ цæуын! Ма 
бацу! Мæнæ ма дыууæ галы хицау дæ æмæ уал уыдон дæр ауæй 
кæн еныр! Стæй дын фендзынæн дæ цæрдтытæ! 
- Галты кой ма кæн дын зæгъын! - æваст фæбогъ код- 
та Хепа. Раст ын цыма исчи æнæнхъæлæджы йæ фарсы хъама 
ныррæхуыста, уыйау. 
- Уæдæ утæппæт фиддонтæ цæмæй дæ зæрды ис бафидын! - 
Хъориан дæр фæкарздæр, - цы ма баззад дæ хæдзары уæййаг? 
Иу сау къапекк куынæ райсдзынæ удыхосæн дæ къуымæй, уæд! 
Хепа та ницыуал сдзырдта. Хъуыдыты ацыд. Раст у йæ би- 
нойнаг. Цæмæй сæ фиды! Уæййаг кæндзæн йæ гал. Цыдæр 
тæригъæддаг цæстынгасæй бакаст кæрты къуыммæ йæ дыууæ 
хæрзхаст галмæ. Уыдон дæр æм сынæрдзæгъдгæ разылдтой 
сæ сæртæ. Йæ зæрдæйы тугтæ ныттагъд Хепайæн. Уый куыд!.. 

240 
Тедеты Герас 
Æнæгал!.. Æмæ ма уæд Хепайæн йæ цард цы у? Уæд ма Хепайæ 
цæй Хепа ис!.. Хепайæн йæхи сæрмагонд исбон куынæуал уа, 
уæд Хепа дæр нал уыдзæн. Фыдæлтæй йын цы æгъдау, цы фарн 
баззад, уый куы фесафа, уæд ын цы зæгъдзысты йæ фыдæлтæ 
мæрдты ’рдыгæй... Фесæфтай, зæгъ, нын нæ фарн, не ’гъдау... 
- Цæй-ма, гъо, бацæуæм, ацы лæг, мах дæр ацы колхозмæ! - 
Хепа куыницыуал дзырдта, уæд Хъориан фенхъæлдта: æрсаст 
æмæ ууыл хъуыды кæны. Фæлмæн æм уымæн сдзырдта 
лæгъстæгæнæгау. - Кæд нæ утæппæт фиддонтæй дæр суæгъд 
кæниккой. Нæ галтæ та нæхицæн баззаиккой.. 
Хепа та ницы сдзырдта. Ногæй та хъуыдыты ацыд. Чизоны 
раст у йæ бинойнаг!.. «Суæгъд нæ кæниккой фиддонтæй... Нæ 
галтæ та нæхицæн баззаиккой!..» Бæргæ афтæ куы рауаид... 
Багъæц-ма, уæд та бацæуид æцæг артелмæ?.. 
Алыгъуызон нывтæ сыстадысты Хепайы цæстыты раз... 
Мæнæ бацыд колхозмæ... Цæуын æм байдыдта æфтиаг... хо- 
ры уæрдæттæ. Раздæхт æм цард... йæ дæллаг фарс йæ сы- 
хаг тулдзы цъæхæй цы агъуыст сыскъæрдта, уый хуызæн са- 
рæзта Хепа дæр... Мæнæ дзы рахызт сæрыстырæй. Райы, цин 
кæны йæ бинойнаг Хъориан дæр. Æрфыгæлхынцъæй йæм нал 
кæсы иудадзыг... Мæнæ Хепа æрлæууыд иннæ адæмы фарсмæ 
хуымгæрдæны... Алчи дæр ын дзы цыма йæ цæстыдзаг фед- 
та, ахæм каст æм æрбакæнынц... Гъы!.. Куыд у, уæздан Хепа, 
æгæрдæр æркъæдз дæ!.. Мæнæ йæ кæддæры æххуырст Уар- 
дан йæ хæнт фарсмæ æрдынкъæдз æхсырф дардыл исы. Куы- 
рисыйас дæстæг уæлдæфы сыллынг кæны... Æхсырф дардыл 
сæрфгæйæ йæм дзуры йæ кæддæры æххуырст. «Фæцис дæ дуг. 
Ныр мæнæ дæ, мæ фарсмæ... Æмгуыстæй бавзарæм нæ хъару!..» 
Æваст фæдæлзæх сты ацы нывтæ Хепайы цæстыты разæй. 
Мæнæ ныууагътой сæ уаг. Рацæуынц. Алардыйы кувæндоны 
цурмæ фемдзаст Хепа. Йæ хайæн дзы йæ кой дæр нал зыны. 
Колхозы хуымимæ баиу. Ауæдзбæрæг дзы нал зыны, йæ фы- 
ды йын кусарты æргæвст кæй тыххæй акодтой, уыцы хайы 
ныр колхозы хоры хуым фæйлауæнтæ кæны... Ныккæрзыдта 
Хепайы зæрдæ, къултыл йæхи ныххоста. Кæрт дæр - афтид. 
Йæ галтæ нал сты ам... Ницы дзы зыны цыппæркъахыгæй... 
Уæртæ дзы дыууæ карчы хизы цъæх нæуыл... Уый дын, Хепа, дæ 
фæллой!.. Кæддæр та йæ кæрт йе ’мыдзаг уыд...иуырдыгæй - 
лыстæджытæ, аннæрдыгæй - ставд фос.бæхтæ - аннæахæм... 

ФЫДЫ ФÆДЗÆХСТ 
241 
Дзаджджын бакаст уыд Хепайы кæртæн. Цард дзы абызта, 
æнхъызт. Ныр та? Мæрдон, æдзæрæггъуыз ыл бафтыл. Цыма 
дзы æппындæр змæлæг нæй... дыууæ карчы ма дзы хизы... Нал 
ис йæ уæрдон дæр ам Хепайæн... Аластой йын æй колхоз. 
0, нæ!.. Фесæфт Хепайы фыдæлты фарн, æгъдау... Цы цæс- 
гомæй ма сæм бацæудзæн мæрдтæм!.. Фæллой, исбон, фарн, 
æгъдау ын ныууагътой, уый сæ ныссæрфын кодта... Мæрдты 
ноджы авд марды акæндзысты, куы фехъусой, хуыцауæй сын 
цы цардуаг æмæ æгъдау баззад, уый сын сæ фæдон ныппырх 
кодта. Æнæуый дæр мæнæ-мæнæ сыгъдæг нæу Хепайæн йæ 
цæсгом йæ зынгхуыст фыдæлты раз... Сæ туг сын нæ райста... 
цардцæрæнбонты, сæтæлæгау, йæ хъузджы бабырыд тасмæ. 
Уырдыгæй ракæс-ракæс кæны. Фæлтау æххормаг, гæвзыккæй 
йæ мæлæт æрцæуæд Хепайæн... 
- Усай! - æваст галы богъ фæкодта Хепа. - Нæ хъусыс, нæ? 
Хъориан уæдæйнырмæ тыргъы лæууыд. Йæ мой æрæгмæ- 
æрæгмæ куы дзырдта, уæд фенхъæлдта: разы кæны, æвæц- 
цæгæн, йæ фæндоныл. Бацæудзæн колхозмæ. Ныр æм æвиппайд 
куы сдзырдта, уæд æм цингæнгæйæ рауад: 
- Мæнæ дæн, мæнæ! Цы дзурыс? - æмæ йын æнæрхъæцæй 
нымдзаст йæ дзыхмæ. Ныртæккæ сдзурдзæн: «Ацу, зæгъ Сау- 
куыдзæн æмæ ныффыссæм нæхи колхозы». 
- Тæккæ райсом, - знæтæй сдзырдта Хепа. - Аскъæр уыцы гал 
уæймæ æмæ сын ахицæн кæн сæ дзæгъæлзаинаджы фиддонтæ. 
- Пуй, мæ бинонты фыдбылызтæ дæ сæрыл æртыхсæнт! Æмæ 
дын иннæ гал та дæ уды мардæн бахъæуæд! - стардзæгъдæн 
кодта мæстджын ус æмæ хæдзармæ фæцæуæг. 
* * * 
Уалдзæг. Кæрдæг фенкъуыст æмæ æрдз дæр йæ алæмæттаг 
хъулон пæлæз æркодта. Апен змæст æмæ ивылдæй цæуы. 
Скъолайы дзæнгæрæг ныццагътой. Беджызиан рахызт 
къласæй. Мукка æд чингуытæ йæ фæдыл ратæррæтт кодта. 
Ахуыргæнæг æм фездæхт. 
- Салтыйы фырт, хæдзармæ ма ацу. Фæскомцæдисон æмбырд 
ис. 
- Нæ, нæ...- фæтыхст ахуыргæнинаг, - цæугæ нæ кæнын... 
Фæлæ Беджызиан куы ахызт, уæд скъолайы агъуысты 
16* 

242 
Тедеты Герас 
фæстæты ныййарц Мукка. Кæфойауы Уарзетмæ хъуамæ фæ- 
лæууа. Абон æм урокыл цыдæр фæлмæн цæстынгасæй бакаст. 
Цæвиттон æм цæстæй цыдæр амыдта, афтæ йæм фæзынд. Ам 
æм хъуамæ банхъæлмæ кæса. Садул æмæ Альда æмбырдмæ 
æрлæууыдысты. 
Мукка æмбырдæй йæхи фæтылиф кодта. Уарзет æй федта 
рацæугæ. Кæд уый дæр рацæуид... 
Уæддæр ын цы амыдтаид йæ цæстæй Уарзет.. Ахæм узæлгæ 
цæстæнгасæй йæм-иу бирæ хæттыты бакаст урокыл. Фæлæ-иу 
ын Мукка йæ цæстæнæнгас не сфæрæзта. Уырдыгмæ-иу æркаст. 
Кæд æм-иу Мукка фæраздæр ахæм уарзæгой цæстæй бакæсын, 
уæд та-иу Уарзет не сфæрæзта йæ фæлмæн цæстæнгасмæ кæ- 
сын. Æмæ-иу уæздан æркъул кодта йæ сæр уый дæр. 
Æрмæст абон, фæстаг урокыл фыццаг хатт фембæлдысты 
цæхгæр сæ цæстæнгæстæ. Иу дзырды бæрц æдзæмæй аззады- 
сты. Стæй æмхуызон æруагътой сæ сæртæ. 
...Мукка схæццæ Кæфойуамæ. Фæсвæндаг, къутæры аууон 
æрбадт. 
Чысыл фæстæдæр Уарзет дæр, цыма йæ исчи расуры, уыйау, 
фæстæмæ фæкæс-фæкæсгæнгæ, суайы. Æмбырдæй рахъуызыд 
уый дæр. Тагъддæр Кæфойауы куы ныууырдыг кæнид. 
Мæнæ Муккайы фæрсты æруайы. Уарзет æй нæ уыны. Йе 
’рдынконд æнæвнæлд æрфгуыты бынæй æрвгъуыз цæстытæ 
цырд каст кæнынц. Уæгъдкалд сæрыхъуынтæ фæтæнгомау 
уæхсчытыл æмвæтæнæй зæу-зæу кæнынц. Джиппæйфыст æд- 
гуыр къаба аивæвæрд синтыл æмдынг бады. Раст ын æй цыма 
йæ уæлæ ныитучынди. 
Муккайæ аивгъуыдта Уарзет, сæнт ракæс-бакæс кæны. Агу- 
ры. Нæй, Мукка зынæг нæй... 
- Дитт-дутт! - Уарзеты хъустыл ауад дидтуттгæнæджы хуы- 
зæн уасын. Æваст фæзылд. Цъиузмæлæг никуыцæй зыны... 
- Мукка, æмæ дæ куы уынын! - хъæлдзæгæй сдзырдта Уар- 
зет. - Уæртæ гъе, ныгъуылыйау кæм нынныгъуылдтæ... 
Мукка рахызт къутæры аууонæй. Ауыдта йæ Уарзет. Йæ 
зæрдæмæ цины рæууылæнтæ багуылф кодтой. Раст æй цы- 
ма æнæхъæн афæдздæргъы нæ федта. Хæстонау æм рауагъ- 
та йæхи. Ныртæккæ йе ’фцæджы хъуамæ фæцауындзæг уа. Ад- 
джын хъæбыс æй хъуамæ ныккæна. Мукка дæр фенхъæлдта 
афтæ. Фыдæнхъæл фесты сæ дыууæ дæр. Уарзет Муккайы хæнт 

ФЫДЫ ФÆДЗÆХСТ 
243 
раз дзыхъхъæлæуд фæкодта. Раст дзы цыма зæхх аскъуыд. 
Æгаитма... Уæддæр Мукка тыхст. Куыд хъуамæ уыдаид уæд!.. 
Уарзеты цæстытæ цины стъæлфæнтæ калынц. Зæрдæйыл æм- 
бæлынц... Сæуæхсиды зæрин тынтау йæ саулагъз цæсгомыл уар- 
дигъуыз тæлмытæ тыбар-тыбур кæнынц. Худы, райы йæ цæсгом. 
Йæ дыркъуымтæ риу æддæмæ-мидæмæ кæны. Бæзджынгомау 
былтæ худын фæлварынц. Æппынфæстаг фæзыхъхъыр сты. Се 
’хсæнæй разынд митхъæпæныхуызæн дæндæгты рæнхъæвæрд. 
Мукка дæр фæхудт. Уæд Уарзет ноджы фæуæндондæр. Тынг- 
дæр ныххудт. Мукка дæр. Сæ хъæлдзæг кæл-кæл айзæлыд. 
- Уæдæ ацу æмæ та абондæргъы уыдон дзæнгæдамæ хъус! - 
æмбырдæй кæй рахъуызыд, уый хирастгæнæгау сдзырдта Мукка. 
- Мæнæн дæр Агуыбе фæдзæхста, мæ хæлафыл, зæгъ, мын 
иту сæвæр. Уымæн ратындзыдтон! - Уарзет дæр кæй рахъуызы- 
ди, уымæн æфсон ссардта. 
Стæй, цыма байгомыг сты, ницыуал сдзырдтой. Алчи дæр сæ 
йæ къæхты бынмæ нымдзаст. Сæ дзуринæгтæ цыма фесты. Нæ. 
Дзуринаг сæ бирæ ис. Афтæ зыны сæ дыууæмæ дæр. 
Æппынфæстаг Мукка, гауызы хуызæн фæлмæн, цъæх нæу- 
уыл йæхи ауагъта. Æрбадт Уарзет дæр йæ фарсмæ. Ныккастыт- 
сты та уырдыгмæ. Æрæджиау Мукка схæцыд йæ сæрыл. Йæ 
къæсхуыр цæсгомыл æцæггъуызы фæдтæ зынд. Йæ цъæх цæс- 
тытæ фæлмæн, узæлгæ кæсынц Уарзеты нарст цæсгоммæ. Зы- 
ны йыл, цыдæр зæгъын æй фæнды. 
Æрæджиау Уарзет дæр схæцыд йæ сæрыл. Фемдзаст Мук- 
кайы сабыр, сагъæсгъуыз цæстытæм. 0, о! Раст хæрзиуæджы 
дыууæ æнæбын цады! Рæсугъд цадау сæ йæ ныв уыны Уар- 
зет. Уæртæ йæ цыбыркъуырд дадалитæй иу бындзыг галиумæ 
фæсаджил. Рог уадымс ыл æрбаулæфы. Уæздан базмæлы. Уар- 
зет, Муккайы цæстмæ кæсгæйæ, бараст кодта йæ хивæнд дада- 
лийы бындзыг. Айдæны кæсæгау. 
- Уарзет!.. - сдзырдта æппынфæстаг фæлмæн, узæлгæ хъæ- 
лæсæй Мукка. 
- Мукка, афонмæ æмбырд фæцис, - Уарзет цыма зыдта, 
Мукка цы хъуамæ загътаид уый, уыйау ныхас æндæрырыдæм 
фездæхта. - Ам та нæ ’рæййафдзысты, фæлæ цом. - Сыстад. Мук- 
кайы къухыл схæцыд. - Марды сыджыт дыл нæ байзæрдæуыд? - 
хъазынмæ здахы ныхас Уарзет. - Сыст æмæ дын цыдæр фенын 
кæндзынæн! 
-Цы? 

244 
Тедеты Герас 
- Сыст æмæ дын æй зæгъон. 
Мукка рог фестад. 
- Ай! - Уарзет Муккамæ æвдисы хиаразгæ чысыл конверт. 
Фыст ыл уыд иунæг дзырд: «Уарзетмæ». 
- Кæмæй у? 
- Мæгъа, мæ партайы лагъзы йæ ссардтон. 
- Алæ-ма, фенон æй. 
- Куыннæ стæй! - тынг ныххудт Уарзет. Сæгуытау агæпп код- 
та. - Кæд мæ æрцахсай, уæд, - кæл-кæлгæнгæ лидзы. 
Асырдта йæ Мукка дæр. Хъæрæй худы уый дæр. Кæфойауæй 
схызтысты. Феййафы йæ Мукка. Ныртæккæ йæ рацахсдзæн. 
Байсдзæн ын æй. «Нæ, Мукка, уый ма хъуамæ базона! » - ферт- 
тывта чызджы сæры. Фыстæджы йæ тары амбæхста. Фæллæу- 
уыд. Фæзылд Муккамæ. 
- Нал ис, цыдæр фæцис! - мæкъулæджы улæфтгæнгæйæ, ху- 
ды Уарзет. 
- Цы йæ фæкодтай? - тыхулæфтгæнгæ, фæлæууыд Мукка 
дæр. 
Уарзет йе ’рфгуыты бынты уарзæгой цæстæй бакаст Мукка- 
мæ. Йæ амонæн æнгуылдзæй йын æгомыгæй йæ риумæ амоны. 
Ома, зæгъ, дæ гал - æгæвдæс, иугæр уырдæм бирвæрзт, уæд, 
- Æри-ма, гъо, фенын мын æй кæн! - лæгъстæйыл ныл- 
лæууыд Мукка. 
- Сау бон мыл! Уæлæ нана æрцæуы! - Уарзет йæ чингуыты 
хызыны йæ къух фæцавта. Цыдæр архайыныл дзы схæцыд. 
- Кæм? - гом чиныг февзæрд Муккайы къухы дæр. Алчи дæр 
сæ ахсджиаг «куыст» рауардта. Уæхскуæзæй ныккастысты сæ 
чингуытæм. 
Дзæрæхон æруайы бæрæгбоны дарæсы. Ауылты, хъæуы фæс- 
тæты цыбырдæр фæндаг у Дæллаг хъæумæ. Мæнæ æрхæццæ. 
- Нæ, фæлæ цæвæгхъæдтæ аныхъуырдтат, - хъазгæмхасæн 
сдзырдта ус дыууæ хæлармæ, - цы растæй баззадыстут! 
- Мæнæ йед...иу рардыл фæбыцæу стæм, - фæцарæхст Уар- 
зет. - Архайæм ыл æмæ нын нæ цæуы... Абондæргъы нын нæ 
туг банызта. - Муккайы чиныгмæ ныккаст. - Æмæ ды кæдæм 
цæуыс? - афарста йæ мады. 
- Нæ чындз мæ дæлæ дуканимæ рарвыста, - Маргойы коймæ 
Уарзеты хъæлдзæггъуыз цæсгомыл тæнфæлмы рæууылæн 
ахъазыд. - Цыллæ къабайæгтæ, дам, дзы æрбацыд æмæ, зæгъ, 

ФЫДЫ ФÆДЗÆХСТ 
245 
мын дзы балхæн. Цом ды дæр мемæ, - Дзæрæхон бахатыд йæ 
чызгмæ. - Ды сæ хуыздæр равзардзынæ. 
Уарзет йæ мадимæ куы араст, уæд ма Муккамæ радзырдта 
фæстæмæ: 
- Дæхæдæг-иу ракæн уыцы рарды æмæ мын иу йæ дзуапп 
зæгъ... 
* * * 
Сывылдзджыны сæрмæ хъæдхæцин æфцæджы хæнт рæ- 
бынты Лагодехæй Телауы ’рдæм цæуы лæгъз сосæвæндаг. Уый 
сывылдзджынæгтæ хонынц Лашейы фæндаг, гъе та - Стыр 
фæндаг. Ауылты фæцæуынц Хъуарелмæ, Ахметъамæ, Лагодех- 
мæ, иудзырдæй, Къахетгомы алыранмæ дæр. Ацы фæндагыл 
фæцæуынц ирон хъæутæм дæр: Понамæ æмæ æндæр хъæутæм. 
Уыд кæфты мæй. Фæбур хъæд. Бæркадджын, фæрныг фæз- 
зæг. Адæм сæ хортæ æфснайд фесты æмæ бавнæлдтой фæз- 
зыгæндтæ тауынмæ. 
Хуыцаубон. Хур акъул. Уарзет æмæ Муккаитæ абон фæсахо- 
дæнты ацыдысты мугæ тонынмæ. Æмбисонд у йæ мугæ ам. 
Зæххæн уæз фæкæны. Бон-изæрмæ фæуыгътой рæгъæд мугæ. 
Ныр, хъазгæ-худгæ, рауырдыг кодтой Гуыбыр æфцæджы зæнг- 
рагъыл. Рæбынмæ æрхæццæ сты. Æдзæхх суадонмæ сæхи бап- 
пæрстой. Сæ кæмттæ ныххус сты абондæргъы дойныйæ. Ра- 
гъыл нæй дон уарæн. Ацы суадон сондоны ад кæны. Фæлæ дзы 
Садулитæн ам, æфцæгыл хуыздæр нæй. 
Ахъаззаг ныуулæфтытæ кодтой дойны скъоладзаутæ сон- 
донтæфгæнаг донæй. Стæй, суадон цы гуыбыр тулдзы бын- 
дзæфхады дæлвæдджийæ абузыдта, уый бын æрбадтысты, 
мæллæг, бæхы рагъау, къуыпп уидæгтыл. Сæ фæллад суадзой. 
Сосæфæндагыл адæм чыртæ-чыртæй цæуынц. Къабалы база- 
рæй здæхынц гуырдзыйы хъæуты адæм: Хъуарел, Чъикъан, Га- 
уаз æмæ æндæр хъæуккæгтæ. Здæхынц, цы бабазар кодтой, уы- 
донимæ. Лæгтæ, устытæ, лæппутæ. Чи бæхуæрдоныл, чи сар- 
гъы бæхыл, чи та - фистæгæй. 
Альдаитæ сæм кæсынц. Уæртæ тархъæды хъæбысæй 
æрхызт иу æнæзонгæ лæг. Хъæдрæбын цы æрдуз ис, ууылты 
æрцæуы. Бæрзонд, бæзæрхыг, уæйгуытæарæзт. Хъæдмæцъисы 
хуызæн цæнгтæ уæззаугай тилы. Сатæгсау зачъе. Æнæдаст. 

246 ГЯ=Ф 
(7"\Ч^^й Тедеты Герас 
Раст уызынхъисыйæстæ сты йæ русты хъуынтæ. Сау хъуын- 
джын худ. Цæстытæ ма дзы тыххæйты зынынц. Иудзырдæй, йæ 
бакастæй лæджы зæрдæ баризы. Уарзет æмæ Альда старсты- 
сты. Мукка æмæ Садулыл бандæгъдысты. Хъæд у, тар хъæд... 
-Цом...ацæуæм! 
- Хæрзгæнæг нæу уый, Мукка, алидзæм! - чызджытæ фыр- 
тæсæй лæгъстæ кæнынц дыууæ лæппуйæн. Уыдон уæддæр цы- 
мыдис сбырста. Змæлд нæ кæнынц сæ бынæттæй афтæ лыстæг 
ныккастысты æнæзонгæ лæгмæ. 
- Ма тæрсут, махырдæм нæ цæуы, - лæппутæ, хъуынджын 
лæгмæ кæсгæйæ, ныфсытæ æвæрынц тарст чызджытæн. - Ба- 
зары адæмы ’рдæм у йæ ныхарæзт. 
Æнæзонгæ лæг уæндон къахдзæфтæй уæззаугай æрцæуы 
сосæвæндаджы ’рдæм. Йæ уæнгты змæлдыл бæрæг у: кæд 
æнæдæстытæ у, уæддæр нырма æвзонг кæй уыдзæн. Куыд- 
дæр фæндагмæ æрхызт, афтæ рахис къухы ферттывта дамба- 
ца. Йæ ронбастыл хъама размæ æрбабырын кодта. Хæстæввонг 
æркодта йæхи. Базары адæмы раз æрлæууыд. Æрдæбон фæндаг- 
гæрон цы дзаумагонд æрæтыдта, уымæ сын тызмæггъуызæй 
амоны. 
- Дахъарет пули манд!1 
Базары адæм ныллæууыдысты. Сæ мидбынаты зыр-зыр кæ- 
нынц фыртæсæй. Базыдтой се ’намонд. Кæрæдзи хъус-хъус дзу- 
рынц: 
«Матес бичъиа!..», «Матес бичъиа!» «Сивилджинели, хъача- 
хи!..»2 Суанг сæ æппæты фæстаг чи лæууыд, уыйонг ахæццæ 
уайтагъд ацы дзырд. Матейы фырты коймæ базары адæм нод- 
жы тынгдæр старстысты. Рагæй хъуыст у йæ ном ацы абы- 
рæгæн. Цал æмæ, зæгъ, ыл цал хатты æрхъула кодтой милици. 
Фæлæ та, зæгъ-иу, дзы фæмард кодта æмæ-иу уайтагъд йæ фæд 
æрбайсæфт. Цæст нæ хæцы йæ фезмæлдыл. Нæмыгæй уæлдай, 
зæгъ, нæу. 
Ныр мæнæ æрлæууыд сæ разы базары адæмæн уыцы тæссаг 
абырæг. Фырадæргæй ма цы акæной, уый нал зонынц. Сæ мид- 
бынаты сагъдæй баззадысты. Сызмæлын сæ ничиуал уæнды. 
Æрфгуыты бынты кæрæдзимæ бакæстытæ кæнынц. 
1 Æркалут æхца уым! 
2 Матейы лæппу! Матейы лæппу! Сывылдзджынаг абырæг! 

ФЫДЫ ФÆДЗÆХСТ 
247 
- Амоигъет меткви пули, рагъас уцдит!1 - ноджы сыл карз- 
дæрæй фæхъæр кодта тæссаг фыдгæнæг. 
Адæм иугай-дыгай калын байдыдтой се’хцайы къапеччытæ 
фæсвæндаг тыд дзаумамæ. Дыууæ лæджы дзы разынд ирæттæ, 
Къучъатанæй. Уыдон зыдтой Матейы фырты. Лæгæй-лæгмæ 
нæ. Йæ кой йын хъуыстой. Сæхи йæм бакъултæ кодтой. Кæд 
нын, зæгъгæ, фæтæригъæд кæнид. Иронау æм сдзырдтой: 
- Мах ирæттæ стæм... Ма нын байс махæн не ’хцатæ... Нæ 
сывæллæттæ æххормагæй амæлдзысты!.. 
Абырæг сæм исдуг ницы сдзырдта. Йæ хъуынджын худы 
бынты сæм бакаст... Сæрæй къæхты бынмæ сæ сбарста... Иннæ 
адæммæ дæр акаст... Стæй сыл æвиппайд фæхъæр кодта: 
- Чкара меткви, пули!2 - дамбацайæ сæм бавзыста. Мæгуыр 
лæгтæ сдзурын ницыуал суæндыдысты. Æвæндонæй систой се 
’хцайы къапеччытæ. Æрæппæрстой сæ иннæтимæ. 
Æнæзонгæ абырæг æхцайы тыхтон систа. Дамбацайы дзых 
баздæхта тарст адæммæ: 
- Ар даиндзрет адгилидан!..3 - æмæ йæхæдæг уæззау, æнцад 
къахдзæфтæй араст хъæды ’рдæм. Раст цыма мæнæ искæмæй 
йæ хæс æхцатæ райста æмæ уыдон фæхæссы, уый цыд фæкæны 
æнцад-æнцойæ. 
Растуыцафон дæлæ сосæвæндагыл дыууæ бæхджыны фæдис 
тард æрбакæнынц сæ бæхты. Милиционертæ... Цæвиттон, ацы 
абырæджы кой æнæхъæн Къахетгомы хъуыстгонд уыд. Æмæ- 
иу базары адæмæн семæ рарвыстой æдасæн милици. Адон чы- 
сыл кæмдæр бафæстиат сты. Ныр сæ дæлæ æрбаййафынц. 
Тарст адæм, знæт мыдыбындзыты губаккау, æмæзмæлд скод- 
той. Æмхуызон сыл сæмбу кодтой. Чи - кæугæйæ, чи тыхст 
хъæрæй амонынц абырæджы ’рдæм. 
Милиционтæ дæнг-дæнг систой абырæджы. Уый æппындæр 
нæ фæтарст. Не стагъд кодта. Уæззаугай ставд тулдзы зæнджы 
аууон балæууыд. Ныхъхъавыд милиционмæ. Фæлæ та йын 
адæмы ’хсæн фæвæййы. Дамбаца та æруадзы. Ногæй та ныхъ- 
хъавы. Фæлæ адæм афтæ сæмхæццæ, сæмтъери сты, æмæ дзы 
куыдз йæхион нал зыдта. Милицион та йын иннæ адæмимæ 
фæхæццæ вæййы. Æмæ йын милиционы бæсты иннæ адæмæй 
1 Сисут, зæгъын, æхца, цæмæ ма кæсут! 
2 Тагъддæр, зæгъын, æхца! 
3 Ма фезмæлут уæ бынæттæй! 

248 П^> 
Тедеты Герас 
исчи фæцæф уа, уый нæ фæнды абырæджы, æрæджиау сæм 
фæхъæр кодта: 
- Ту важкъацеби харт цотъа зевит амодит!1 
Æнæрцæф, сæрыстыр милиционмæ æгад æркасти. Айæппæт 
адæм уыдонæй ныфс ис. Сæхи тæппуд æмæ тæсмæлтæй куыд рав- 
дисой. Ливорæй, дæнг-дæнггæнгæ фæлидзы абырæджы ’рдæм. 
Фæлæ абырæджы уынæр нал райхъуыст. Зынгæ дæр никуы- 
цæйуал ракодта. Фæцæф, æвæццæгæн, фæтугхъæлæс, адæмы 
цинæн кæрон нал уыд. Иæхимидæг сцин кодта милицион дæр. 
Амардта, æнæхъæн районы милици æмризæджы кæмæй рыз- 
тысты, уыцы зындгонд тæссаг абырæджы. Йæ цæстытыл ауад, 
куыд дзы æппæлдзысты. 
Тындзы милицион размæ гæзæмæ хæрдаив æрдузы. Тагъд- 
дæр куы схæццæ уаид абырæджы мардмæ! Мæнæ фæхæццæ 
кæны ставд тулдзмæ. Абырæг уый аууон æмбæхст уыд, Цалдæр 
къахдзæфы ма... Раст ыл уыцафон æваст бæстæ аталынг мили- 
ционыл... Цæхæртæ акалдтой цæстытæ... Ставд тымбыл дур йæ 
размæ æрхаугæ ауыдта гæзæмæ... Хырхæйлыг бæласы зæнгау 
йæ дзæхст фæцыд зæххыл милиционæн... 
- Дæ хуызæны тыххæй нæмыг æвгъау уыд, куыдзы хъæв- 
дын!.. - æрдзырдта йæм тæссаг абырæг æмæ тар хъæды сфар- 
дæг. 
Уыцы ныв ауынгæйæ, адæм хорзау нал фесты... Уыдон æн- 
хъæлдтой: амардтой сын се стигъæджы æмæ ныртæккæ се 
’хцайы къапеччытæ фæстæмæ райсдзысты... Ныр тарст хъомты 
уынæр ныккодтой. Сæрдиаг кодтой сылгоймæгтæ. Иннæ мили- 
цион йæ мард æмбалмæ йæхи аппæрста. Ныггуылф æм кодтой 
знæт адæм дæр. 
Æппæт уыцы нывтæм кастысты Муккаитæ сæхи цæстæй 
Лашейы суадоны былæй. Иугæр тох куы сцырын, уæд тулдзы 
аууон баныгъуылдысты æмæ уырдыгæй кастысты. 
- Ай, дæ мады мæрдтæ! Кæд цæй рæстдзæвин дæ! Иу цæфæн 
æй скъуырдта! Тæккæ къæмисæн!.. Хъыпп-сыпп нал сфæрæзта! 
- Арæби, уый лæппу у, гъе! - дыууæ æвзонг лæппуйы тæхуды 
кæнынц зындгонд абырæджы хъару æмæ ныфсхастмæ. - Тæрс- 
гæ дæр сæ нæ кодта, тæрсгæ! Топпæргъæвдæй æрлæууыд сæ 
разы! Ех, иу уый хуызæн дамбаца! 
- Цыма æцæг Матейы лæппу уыдаид? - бацымыдис кодтой 
чызджытæ дæр. 
1 Кæд лæгтæ стут, уæд уæлæмæ ссæут! 

ФЫДЫ ФÆДЗÆХСТ 
249 
- Уæд уыцы дыууæ ирон лæгмæ иронау не сдзырдтаит? - Нæ 
уырны Садулы. 
- Æнæмæнг Махар у! - фидарæй дзуры Мукка. - Ныртæккæ 
æнæхъæн Къахетгомы уый йедтæмæ абырæг лыгъд ничи ис. 
Милици дæр æй зыдтой æмæ базары адæмы фæдыл уымæн ра- 
цыдысты. 
- Æмæ уæд гуырдзиагау афтæ сыгъдæг кæм базыдта? - нæ 
разы кæны уæддæр Садул. 
- Гуырдзиагау нæ, фæлæ, дам, лекъагау дæр æмæ мæхъæло- 
нау дæр донау зоны. Гыццылæй фæстæмæ хæдзары та кæд 
уыд! Фыййауæй расхъиу-басхъиу кодта хъæдты, æфцджыты. 
Алы æмæ алы адæмтимæ цард æмæ сахуыр. 
- Цæй тыхджын хъуынджын уыд! 
- Абырæгæн æндæр гæнæн нæй. - Муккаитæ, абырæгыл 
ныхасгæнгæ, рацыдысты сæ хæдзармæ. 
* * * 
Сывылдзджыны хъæу йæ хуыз ивын байдыдта цадæггай. 
Фæзынд дзы цына дурæй конд æддæгуæлæ агъуыстытæ. 
Мæнæ, гъе, хъæуы бæстыастæу дзы иу хæдзар дардыл 
айвæзта йæ къабæзтæ парахатæй. Бæрзонд фæцыд. Арвыл 
æмбæлы. Фæлгæсæнтæ кæны. Бынæй, йæ хæддæлвæдджи йæ 
фарсыл бабукъ, зæрватыччы ахстонау, фыдæлтыккон хъæдын 
бæстыхай. Цауд, рыгъд каст кæны. 
Кæсы æддæгуæлæ æгъуыст уæлейæ уырдыгмæ хъæдын 
бæстыхаймæ. Кæсы йæм сæрыстырæй. 
Хъæдын бæстыхайы кæрты, хъæмпынагъуыст сарайы раз 
ацæргæ лæг бæхуæрдонимæ цыдæртæ архайы. Æрæгвæззæджы 
сæлфынæдджын бонау йæ цæсгом тар. Уæвгæ бæхуæрдон у, 
фæлæ йыл иу галæфсондз ис æвæрд. Иæ рæтæнæгъдты ’хсæ- 
нæй гал фæлладгъуыз каст кæны. Уæрдоныл голладжыдзаг 
хойраг. Лæг сæрхъæд райста. Рæтæнагъдмæ йæ быцæу радта, 
гуыцъæзы бæсты. Стæй галмæ бацыд. Йæ иу къухæй йын йæ 
хъусыл æрхæцыд. Иннæ къухæй дæллагхъуырбосы кæрон агу- 
ры. Йæ гал хъуамæ рауадза. Бафæллад. 
- Бетъре, уæ Бетъре! - ауад йæ хъустыл кæйдæр хъæр. Хæрд- 
мæ фæкаст. Иæ сыхаг æм фæрссагæй дзуры. - Бетъре, дæ мад, 
дæ фыды стæн, уæлæмæ нæм куынæ рахизай! Уазджытæ мæм 
ис æмæ сæ цуры абад. 

250 
Тедеты Герас 
Бетърейы æрфгуытæ кæрæдзимæ сæхи æрбалвæстой. Æвæц- 
цæгæн æм барæй æрдзырдта дыккаг уæладзыгæй. Ома, зæгъ, 
кæсыс, мæнæн дыууæуæладзыг хæдзар ис. Æндæра йыл кæд 
фæдзæрдыйæ ис йæ сыхаг Бетърейыл. 
- Фæстæдæр суайдзынæн, - сдзырдта уый хъæлдзæггъуы- 
зæй йæ сыхагмæ. - Мæнæ уал мæ гал бабæстон кæнон. 
- Дæ хорзæхæй, æнхъæлмæ дæм кæсдзынæн. Базары хабæрт- 
тæй дæр дæ афæрсон. - Мидæмæ бахызт хонæг. 
Бетърейы æрфгуыты ’хсæн масты къуыбæрттæ фæзынд. Га- 
лы хъус йæ армы тынг æрбалхъывта. Гæххæттау æй æрбатым- 
былтæгонд кодта. Æнæрхъуыдыйæ. Тæлтæг гал йæ сæр мæсты 
тылд ныккодта, атыдта йæхи. 
- Фыдæбоны уазджытæ дæм фæцæуæд, - Бетъре йæ сыхаг- 
мæ хæрдмæ скаст æмæ йыл хъæрзгæ стардзæгъдæн кодта. 
Тарст гал фалдæр æрлæууыд. Фæстæмæ ракаст. Раст цыма 
йæ гуымир мийыл фæсмон æркодта, ахæм æнкъард цæстæй 
кæсы йæ хицаумæ. 
Иубоныбонцау нал сыстад Бетъре. Куы слæууыд, уæд бацыд 
галмæ. Йæ армы тъæпæн ын йе уоныл æруагъта. Лæгъзытæ 
йæ кæны. Абон райсом базармæ тагъд кодта. Галхафæнæй йæ 
нал æрсæрфта. Æниу ын йæ къах-къухтæ бындзарæй куы ахау- 
ын кодтаит, уæддæр æм фæхарам уыдаид йæ галмæ Бетъре. Йæ 
бинонтæй хъауджыдæр æй нæ кæны. Йæ куыстæгты астæуккаг 
цæджындз у. Иæ сыхæгтæ дæр сæ хæдзары куыстытæ галтæй 
фæкæнынц. Фæлæ уыдон Гæрæмы хуызæн не сты. Ай хорз у, 
раст адæймагау - æмбаргæ. Уыдон та - фыдхъуын, æнæркаст. 
Уыдон иумæйаг фос сты. Иумæйаг мард - æнæныгæд. 
Бетъре хъавгæ райхæлдта галы дæлхъуырбос. Гал сарамæ 
атындзыдта. Уым ын еуу æркæнынц. 
Бетъре йæ хойраджы голлагмæ куы фæкомкоммæ, уæд, 
æндзалмау, растæй аззад. Йæ зæрдæ йын цыдæр бакъуырдта. 
Цыдæр фыдбылызы æфтыд фæцис йæ хойраджы къæрмæгæй 
иу голлаг тыхскъуынæгау ракодта. Суæлдай йæ кодта. Рагъæй - 
гуыбынмæ, гуыбынæй - рагъмæ. Æхца бахъуыд хæдзары. Æн- 
дæр æхцайы æфтиаг никæцæй хауы лæгмæ. Фæлæ лæджы 
хъуыддаг куынæуал цалх кæны, къуылымпыйы хос ыл куы 
бафта, уæд дæ гуырæй - райгæ. Бетърейы фыдæнæн æппæт 
дуканитæ сæ цармæ амад сты хойрагæй. Къазолнæ1 аргъмæ 
1 Къазолнæ - паддзахады аргъ. 

ФЫДЫ ФÆДЗÆХСТ 
251 
сæ уадзынц. Ай калакбоны йæ голладжы уæлхъус фæлæууыд. 
Фæрсгæ дæр ын æй ничи бакодта. Цæвиттон зæххы цъарыл 
Бетърейæ мæгуырдæр змæлæг нæ уыд, афтæ хадыт йæхи бон- 
изæрмæ. Нæ уæй кæны йæ уæййаг. 
- Æгæр, æппын дын ницы иста? - Бетърейы хъустыл Мæр- 
гъионы хъæлæс куы ауад, уæд фестъæлфыд. Цыма йæ фы- 
нæйæ фехъал. - Радтаис æй, цы иста, ууыл. Лæппуйыл куыдз 
цы атона, уый нал ис. 
Бетъре йе ’мкъаймæ йæ пыхцыл æрфгуыты бынты бакаст. 
Æвæццæгæн ын афтæ зæгъынмæ хъавыд, «дæу хъуаг ма уыд- 
тæн, гъе! Цыма мын мæхи маст æгъгъæд нæу!» Æргом æм ницы 
сдзырдта. 
Мæргъион нæ фæхатыд йæ лæджы уавæр. Дарддæр кæны 
йæ хъаст: 
- А-уæлæдарæс цыфæнды фод. Фæлæ хæдзары сапон хъæ- 
уы, цæхх, æндæр, фæтæген иннæахæм! 
Бетърейы бæзхъуын æрфгуытæ, уызыны хъистау, арц слæу- 
уыдысты. Цæстытæ хæрамы стъæлфæнтæ калынц. Зæрдæйыл 
æмбæлынц. Нæ хъарынц Мæргъионмæ. Уый æнхъæлдта: йæ 
лæг йæ фарс у. Уымæн æм ницы дзуры. Æмæ ноджы ныфсджы- 
нæйдæр ныллæууыд йæ дзырды дарддæр. 
- Пуй, мæ бинонты фыдбылызтæ дæ сæрыл стыхсæнт, кæд 
цæвæгхъæд нæ аныхъуырдтай! - Бетъре читт нæ кæны уæддæр. 
Сæр æруагъта. Ницы хъусы. - Мæ фæрстæ куыднæ фехæлой 
мæстæй! Ацыйаз та, дам, сын кæмдæр сæ иу куыстбонмæ афтид 
æхца æнæхъæн туманæй фылдæр æрхаудта. Фæдджийыдзаг 
æхцатæ та ма рантъухой уыцы фыдæбоны къанторæй. - 
Мæргъион фемдзаст галмæ. Уый афтид тæгæнайы былтыл йæ 
былтæ хафы. - Садул, уæ Садул, мæнæ уыцы галæн еууы къус 
æркæн. 
Бетъре уæрдоны рæтæнагъдыл йæхи æруагъта. 
Мæргъион йæ фарсмæ февзæрд. 
- Адæм бонæй-бонмæ размæ цæуынц, цæрынвæндтæ кæ- 
нынц, мах та!.. - Мæргъион цыбырæй бæргæ загътаид: «Цæй- 
ма, мах дæр дзы ныффыссæм уыцы сыгъдыйы колхозы нæхи!», 
фæлæ нæ уæндыд. Дардыл дæр уымæн дзырдта. - Мах та цыдæр 
хингонд фестæм. Раууатмæ æрцыдыстæм. 
Садул галы цур лæууы. Сындæг хъусы йæ мадмæ. Уый йæм 
бакæсы. Йæ фæнд рæгъмæ рахæссынхъом фæцис ныр. Кæд йæ 

252 
Тедеты Герас 
фарс исты зæгъид. Куыдз дæр сæ разы йæ фæстæгтыл бады. 
Куы сæ иумæ бакæсы, куы - се ’ннæмæ. 
Садул æнæдзургæйæ бакæсы йæ фыдмæ. Фæлæ Бетъре уы- 
доныл нæ уыд. Йæ мидхъуыдыйы цыдæртæ хынцы, нымайы. 
Иу куыстбонмæ туманæй фылдæр... 
Амæйразмæ Уарданы фарста: «Уæ хид куы фæкалут, уæд уын 
дзы цæй аргъмæ ацæуы уæ иубоны куыст?» «Сæ бон ныккалæт! 
Цавæрдæр куыстбонтæм нын ракæнынц нæ боны куыст», Цы- 
ма разы нæ уыд Уардан дæр, ахæм хуызæнæй йын лæвæрдта 
дзуапп. «Стæй уæд афæдзы сæр куыстбонты сæрыл радих кæ- 
нынц мæнæутæ, цыдæртæ», «Уæд дæ боны куыст цал куыстбо- 
ны цæуы?» «Афтæ...дыууæ, дыууæ æмæ æрдæг... Æниу ма дзы 
исгæ цы ракæнæм, уый дæхæдæг феныс. цы ма дзы рауадзынц 
мæ хур, махты онг!..» 
Бетъре зыдта: йæ хæлар куыд дзырдта, йæ зонд афтæ лæуд 
нæу. Барæй афтæ кæны. Зæгъгæ, зæгъ, æз уæддæр дæ фарс дæн. 
Сæ иумæ цардуагæй разы кæй уыдысты, уый фæдыл дын 
Бетърейы цур мацы загътаиккой! Æфсæрмы дзы кодтой. Йæ 
хъыджы бацæуын сæ нæ фæндыд. Уæд, зæгъ, афтæ фенхъæл- 
дзæн, ома, зæгъ, уый фыдæнæн афтæ дзурæм. 
Фæлæ Бетъре йæ мид-зæрдæйы нымадта йæхæдæг алцы 
дæр. Йæ цæст дардта лæмбынæг. Рæуæууæнктæй нæу. Ныр дæр 
та мæнæ йе ’мкъайы дзырды фæстæ уæззау ныхъхъуыды кодта. 
Йæ хурмæсыгъд цæсгомыл сау тæнфæлм бады. 
Иу бон дыууæ куыстбоны æмæ æрдæг... Дыууæ дæр фод, 
гъа... Афæдзæй-афæдзмæ уал æмæ уал боны. Иу куыстбон æнæ- 
хъæн туманæй фылдæр... Уый уал дын афтид æхцайæ уыйас... 
хойраг, цыхт, царв та - сæ уæлдай... 
- Æмæ, уæд та адæм цы кæнынц, уый... - калмы æхситтау 
ауад Бетърейы хъустыл йæ бинойнаджы чъызгæ дзырд. Ца- 
дæггай йæ сæрыл схæцыд. Йæ маст та не ’вдисы. Йæ фыртыл 
дæр йæ цæст схæцыд. Æнхъæлцау каст æм кодта уый дæр. 
- Баба, раст зæгъы нан... йæ дзырд кæронмæ зæгъын нал 
бафæрæзта Садул. Бетъре йын æй фæлыг кодта. 
- Лæппу, марадз-ма, дæ разы галæн дон бадар. 
Садул æгомыгæй ацыд. 
- Мæ цæгатæй æдзæгат фæдæн, адæмæй - æрмист! - йæ 
хъынцъымы хай кæны уæддæр Мæргъион. - Дæ зæрдыйæ дæм 

ФЫДЫ ФÆДЗÆХСТ 
253 
худгæйæ фæдзурынц æмæ сæ зæрдæ дæр афтæ у! Урс дæндаг 
æмæ сындз зæрдæ сты. Цалынджы дæм исты æнхъæл уой - 
дæ тугисæг сты. Уый дзы нал ис, фæцудыдтай, - емынæйæ 
хъауджыдæр дæм хæстæг нал æрлæудзысты. 
Мæргъионы фæстаг ныхæстæ Бетърейы зæрдæйыл, ихы га- 
гатау, амбæлдысты. Фæлæ йæм хæрам нæ кодта. Нæу азымы ба- 
даринаг. Рæстытæ дзуры. Фæлæ уый фæдыл Бетъре æргом ма- 
цы хъуамæ зæгъа. Нæ фыдæлтæм сылгоймаджы фæнд рæгъмæ 
чи уагъта! Чи йæ кодта уынаффæгæнæг! Нæ, фæлтау ыл Бетъре 
йæхи мид-зæрдæйы ахъуыды кæндзæн. Йæхæдаег... Йæхæдæг 
хъуамæ базона алцыдæр. Йæхи цæстæй фена. Йæхи хъусæй 
фехъуса. Йæхæдæг банкъара. Алцыдæр бæстон, биноныг хъуа- 
мæ равзара уырзæй. Тагъд дон фурды не ’ййаффы... Хъуыды 
кæны дарддæр. 
Араст Бетъре Уарданмæ. Æрдæгарæзт хæдзары сискъултæй 
чи - ныллæг, чи бæрзондæй лæууынц. Хъæрмæ рауад Уардан. 
- А, а! Уый ды куы дæ, ды, Бетъре! Мидæмæ рахиз, хуыцауы 
тыххæй! 
- Мидæмæ мæ не ’вдæлы, Уардан, - тыхстгъуызæй сдзырд- 
та Бетъре. Мæ хъуыддаг дæуæй кæнгæ у. Мæ хуым кæнинаг... 
Дæ бæх мын, зæгъын, куы авæрис. Аргъмæ дын æрмæджы 
зæрдæ не ’вæрын. Фæлæ дын æй фæззæджы уæлдайджынтæй... 
бафиддзынæн. Дæ мад, дæ фыдыстæн, сараз мын мæ къух! - 
ныууырдыг æм Бетъре. 
Уарданы æрфгуытыл цы иугай хъуынтæ уыд, уыдон арц 
слæууыдысты. Бетърейы куырдиат ын æхсызгон нæ уыд. 
«Нæннæ, мæлмæллæг, - ахъуыды кодта йæхимидæг фысым. - 
Æрбалæстæ мæм дæхæдæг! Фурд, дам, суадонмæ курæг бацыд!.. 
Æз дæм-иу куы цыдтæн лæгъстæмæ... цу ныр та ды!..» Æргомæй 
та загъта Уардан: 
- Бетъре, де ’фсæрмæй ам зæхх куы аскъуыйид æмæ дзы куы 
аивæрзин, уæд мын æнцондæр уаид!.. Йе фæлæ... бæх йæ сæрæн 
нæу æмæ... Куы зæгъын, де ’фсæрм мæ ис, бæгуы, фæлæ... 
Бетърейы зæрдæмæ их доны уылæнтæ багуылф кодтой. 
Гъа, æндæр исчи ма, фæлæ Уарданæй уый æнхъæл йæ тъы- 
мы-тъымайы дæр никуы уыд. Тайгæ æмæ йыл руайгæ уыд. 
Уастæн йæ цæхджын хойраг йæ фæдыл æфтыд фæуа! Уæдæ ^ла 
та йæм хынцынмæ æрбацыдаид! Лæгæн йæхи нæ уарзынц. Йæ 
ис, йе ’фтиаг. Цæй рынчын у йæ бæх! Уæлæ йын сæрвæты зад 
кæрдæгыл мерс куы кæны. Йæхæдæг æй куы федта. 

254 
Тедеты Герас 
Бетъре йæ маст бамбæхсыныл ныллæууыд. Сындæг цæст- 
æнгасæй хъусы йæ хæлармæ. 
- Цы, уый зоныс? Мæнæ ма Саукуыдзмæ бахат, - фæзæрдыйæ 
Уардан Бетърейыл. - Нæ дын бацауæрддзæн... Иу цæд гал, æмæ... 
цас хуым кæнинаг дæуæн ис! - цыма Бетърейы хъуыддагыл 
тынг тыхсы, ахæм хуызæнæй дзуры даддæр Уардан. - Дæлæ 
гъе, куыдзы кой скæн, æмæ лæдзæг сис дæ къухмæ! Дæлæ, 
гъе, суайы. Ныр уый мæнмæ цæуы. Дæ зæрдæйы... Электроны 
заводæн, зæгъ, хъæдмæ телхъæдтæ ласынмæ ацу. Зæгъ ын-иу, 
æз дæр ын...- хин ныкъуылд æркодта йæ цæст Уардан. 
- Фарн уæ ныхасы! - схæццæ сæм Саукуыдз. 
- Хуыцау дын хорз ракæнæд, Саукуыдз... Æгæр дæ хъыгда- 
рын... Фæлæ мын иу цæд гал, - æндæр фадат ын куынæуал уыд 
Бетърейæн, уæд ныххатыд сæрдармæ. 
- Куыннæ, куыннæ, Бетъре. Æрмæст-иу уый хыгъд дæхæ- 
дæг колхозы акус цалдæр боны. - Ком ын радта Саукуыдз. - 
Иумæйаг фос сты, уый йедтæмæ дæ уый дæр чи домид! Раскъæр 
æмæ бахуым кæн. Уардан, дæуæн дæр де ’мбæлттæ араст сты. 
Аййаф сæ, - бафтыдта ма Саукуыдз йæ ныхасмæ æмæ фæцæуæг. 
- Гъы, кæсыс Сандойы хъал фыртмæ! Йæ сæрмæ дæр ни- 
кæйуал дары, - сдзырдта йæ фæдыл кæсгæйæ Уардан. - Дæ- 
уæн дæр сифтонг дæ хъуыддаг. Нæ дын дзырдтон, - баздæхт 
Бетъремæ. - Цæй, ныр цæуон. 
- Уардан, дæ фыдыстæн, изæры махыл дæ фæндаг куынæ 
ракæнай! - бахатыд Бетъре. - Кæд ма Мæргъионы къуымы ис- 
куы авджыдзаг уаид. Иумæ кæдæй нырмæ нал абадтыстæм. 
- 0, о! Уанцон нæу, Бетъре, дæ лæггæдтæ!.. - цыма тынг 
сæфсæрм, ахæм хъæлæсæй дзуры Уардан. - Æрвылхатт... Мæ 
быгъдуан... рагацау рацæудзынæн куыстæй. Айбонсауизæрмæ 
уыдонæн куынæ хырхон! 
Бетъре Уарданмæ йе ’рфгуыты бынты хин каст бакодта. 
«Æ,æ, рувас! Ай дын къæппæджы куыннæ баппарон! - ахъуыды 
кодта. Æргомæй загъта: 
- Уардан, хуыздæр ма кæмæ бауæндон. Æхца мæ хъæуы иу- 
чысыл... Хæсмæ. Ды колхозæй райстаис... Фæстаг бон дыл сæ 
уæлдайджынтæй сæмбæлын кæндзынæн... 
Уарданы тæнхъуын æрфгуытæ кæрæдзийыл стыхстысты. 
Йæ къæсхуыр цæсгом сау афæлдæхта. 
Бетъре хæсыл æвзæр нæ уыд. Афæстаг дугты йыл цыдæр 

ФЫДЫ ФÆДЗÆХСТ 
255 
фыд æрцыд. Кæд æмæ кæд уыди, Уарданæй дæс туманы кæд ай- 
ста мæй æмгъуыдмæ! Суанг ма абон дæр йæ уæлæ сты. Уæд та 
йын изæры ацæуынæй зæрдæ куынæ бавæрдтаид. Ахæм дуджы 
йын загътаид: «Нырма нæ райстон мæ куыстмызд колхозæй». 
Æниу Бетърейæ ахæмтæ нæ ирвæзынц. 
Дывыдон арты тæнæг æвзæгтæ арауынц Уарданы зæрдæ. 
Цы кæна! Æфсæрм æй сбынæй кодта. Загъта: 
- Куыннæ, куыннæ, Бетъре! Уæдæ ма æндæр цæмæн стæм! 
Бахъуыды сахат кæрæдзи фарс куынæ æрлæууæм, уæд! - Уар- 
дан хъæлдзæггъуызæй кæй дзырдта, уый Бетърейы дисы баф- 
тыдта. Суанг ма дызæрдыгдзинады стъæлфæнтæ дæр фæзынд 
йæ цæсгомыл. Уæддæр йæ зæрдæ барухс. Ком ын радта. - Цæ- 
мæн ма нæ хъæуы, - дарддæр дзуры Уардан, - нæ ис, не ’фти- 
аг! Рæмпæджыты хъуыры аирвæзæд ахæм ис! Цæй, иу-дыууæ 
туманы уал дын радавон. Стæй та уæд ам уыдзыстæм. - Бауад 
хæдзармæ. Чысыл фæстæдæр Уардан Бетърæйы къухы нымайы 
æхцатæ. Бетъре ныррыгъдгонд. Æфсæрмы судзаг стъæлфæнтæ 
йын судзынц йæ цæсгом. Фæхатыд æй Уардан. 
- Тыхсгæ ма кæн, Бетъре, - ныфсæвæрæгæу сдзырдта Уар- 
дан. - Цард тæбæгъы донæй хъауджыдæр нæу. Абон дæумæ ис 
æмæ мыл ды фæхæцдзынæ, сом та - мæнмæ æмæ афтæ... Куы 
зæгъын, æндæр цæмæн стæм кæрæдзийæн! 
Уарданы æмбисонд, тæвд уæхстау, сæмбæлд Бетърейы зæр- 
дæйыл. Цъæх арт суагъта сæрæй-къæхты бынмæ. Цард тæ- 
бæгъы донæй хъауджыдæр нæу... Уый Бетърейы уарзон æм- 
бисонд уыд. 0, басудзай дæхи зынгæй! Мæнæ куыд галиутæ 
конд у цард, мæнæ!.. 
Афтæ у, раст у Уардан. Раст уыд Бетъре дæр йæ дуджы. Цард 
æцæгæйдæр тæбæгъы донау дзойтæ кæны. 
...Бетъре иубоныбонцау бадгæйæ баззад бæхуæрдоны рæтæ- 
нагъдыл. Алыгъуызон æнтъыснæг хъуыдытæ йыл, пъæззæйау, 
сæ уæз æруагътой. Йæ бинойнаг хæдзармæ куыд бацыд, уый 
дæр не ’рхъуыды кодта... 
Кулдуары уынæр æй æрчъицын кодта. Куыдз йæ хъустæ 
фæхъил кодта, срæйдта. Кæрты сæхицæн æнцад-æнцойæ цы 
æртæ карчы уыд, уыдоны тас бауагъта. Сæ къубæлттæ хæрдмæ 
сивæзтой. Хъахъхъæнынц. Æппынфæстаг куыдз раппæрста йæхи 
рæйгæ. Кæрчытæ фæтарстысты. Хъуыдаттгæнгæ фæйнæрдæм 
апырх сты. Кулдуарæй æрбазынд Агуыбе. Куыдз æм нынныхæй- 
ныхмæ. Диссæгтæ кæны. 

256 
Тедеты Герас 
- Лæппу, кæм дæ, кæм! Уыцы номхæссæнмæ акæс! - сдзырдта 
Бетъре хъæрæй йæ фыртмæ. 
Садул куыдзы баиргъæвта. Уынæрмæ та Мæргъион рахызт 
хæдзарæй. Куатæ йæ хъуырыл æфтауы. Æвæццæгæн хыссæ 
кæнынмæ хъуамæ бавнала. 
Агуыбе арбахызт, Садулмæ зул цæстæй бакаст. Амæй дæр мæ 
дзы уый схъуыд. Адонæн се стæг дæр къахы ныхсы. 
Агуыбе йæ конд скодта Бетърейы ’рдæм. Йæ нарст цæсгомыл 
сау фæлм уылæнтæ кæны. Цæуылдæр æнæвгъау мæсты у. 
Тугдыппырæй лæууы. Фæхатыдысты йæ Мæргъион æмæ Сгдул. 
Дисы бафтыдысты. Бараст сты Агуыбейы фæдыл. 
- Бетъре, цæрæнбонты фæцардыстæм хæларæй, - йæ маст 
тыххæй уромгæйæ райдыдта Агуыбе. - Загъд, хъуагъа никуы ра- 
уад не хсæн. Ныр... Цыбырдзырдæй дæ къуыдипп фыртæн макæ 
зæгъ. 
Бинонтæ кæрæдзимæ фæрсæджы каст бакодтой. Ницы 
æмбарынц... 
- Агуыбе, цы рцыд, цы хабар у? Фæбæлвырддæр ма кæн дæ 
ныхас. - Бахатыд Бетъре. 
- Дæ фырт мын мæ хомæ фыссы фыстæджытæ, - Агуыбе 
райхæлдта Садулы фыстæг. Кæсы йæ. - Хъус ардæм. «Уарзет 
дæ фенынмæ рагæй бæллын фæнды мæ демæ аныхас кæнын... 
Нæ уарын рæстæг, фадат. Мукка дын цы бавдыста мæ уæлдай! 
Нæ зонын. Иудадзыг иумæ... Æз дæ хъуыдыйы кæрон дæр нæ 
дæн. Афтæмæй та... кæд дын фæуыдзæн рæстæг? Фенон дæ... 
Фенынмæ. Садул.» 
Садулы цæсгом цыдæр сæлхысчъытæ кодта. Ссыгъд. Цъæх 
пилон суагъта æгасæй дæр. Зæххы скъуыды куы аирвæрзтаид, 
уый йæ бафæндыд. Нæ, фæлæ,уый фыстæг Уарзеты партæйы 
куы бавæрдта. Амæ кæуылты бафтыд. Æвæццæгæн æм æй Уар- 
зет йæхæдæг радта. 
Бетърейы цæсгомыл æхсызгондзинады стъæлфæнтæ абадт. 
Гæзæмæ мидбылхудты рæууылæн ыл ахъазыд. Йæ фырт уый 
карæн кæй фæцис, уый йын йæ зæрдæйæн цыдæр æхцондзинад 
лæвæрдта. Фæлæ ма дзы кæмдæр хæрамы лыстæг таг дæр 
æрттывта. Ацы хабар сын цæй фæдыл цæхæраджынтæ кæны сæ 
маст Сандойы фырттæн? Бетърейы фырт кæмæй цауддæр æмæ 
рыгъддæр у? Æви дæлæ Афæхъойы гёнæхæлаф къулбадæгау йæ 
сæрæй дуæрттæ нæ кæны æмæ уымæн! 

ФЫДЫ ФÆДЗÆХСТ 
257 
Афтæмæй Бетърейы цæсгомы хъæлдзæггъуыз цадæггай ив- 
та. Сау стъæлфæнтæ дзы фæзынд. 
Иууыл диссаг та Мæргъион фæцис. Йæ цæстытæ æнæуынон- 
дзинады судзгæ ’хсидавтæ калынц. Æргом сдзурын ницы бауæн- 
дыд. Бетърейæ тарст. Фæлæ йæхимидæг дзырддæгтæн баззад. 
Бузныг не сты. Фæлæ... Сæ чызгæй сын Салтыты лæппу хъулау 
фæхъазыд æмæ... Хъæды дæр ма иумæ куы сбон кодтой. Йæ 
фæлыст, йæ дзаумæттæ йын быны скъуыдтæ ныккодта æмæ уын 
æй ныр Мæргъион йæ иунæгæн хæсдзæни! Уæдмæ уал уæ сæры 
хъабæртæй фæхъæрзут!.. 
Æрæджиау Бетъре сдзырдта зондамонæгау. 
- Агуыбе, чызг æмæ лæппу афтæтæ фæкæнынц. Фæсивæд!.. 
Уыдæттæ дæ зæрдæмæ ма ис. - Бетъре сыстад. Агуыбейы цонгыл 
ахæцыд. - Дæ хорзæхæй саккаг кæн... Кæд нын не фсин фæйнæ 
сыкъайы... 
Мæргъион ауад хæдзармæ. Агуыбейы зæрдæ фæфæлмæн. 
Уæддæр ма сдзырдта: 
- Æз дæр лæппу дæн, фæлæ никæй ердойы ныххаудтæн. 
Бетъре Агуыбейы бакодта хæдзармæ. Нæ бацыд Садул. 
Уæнгтæхъилæй дыргъты бынты ’рдæм азылд. Йе - уæуу-ай- 
гъе, Уарзет! Де ’мгары сусæг фыстæг де ’фсымæрмæ радт! Цас 
лæджыхъæд у! Дæ зæрдæмæ нæ фæцыд - лыстæг пирæнгæмттæ 
йæ ныккæн. Басудз æй. Фæлæ афтæ, уанцон нæу! 
* * * 
Уыцы бон Уарзет йæ мадимæ уайтагъд фездæхт дуканийæ. 
Йæхицæн дæр цыллæ къабайаг кæй балхæдта, уый хъыг уыд 
йæ чындз Маргойæн. Йæ рæсугъд, нарст цæсгом æгасæйдæр 
сау афæлдæхта. Ацы цъæхæйрæгъæд дæр Маргойы къабайагæй 
къаба хъуамæ скæна, и!.. Æмæ дзы стæй Маргойыл дæр къа- 
ба куы феной, уæд ын чи цы хъуамæ зæгъа! Æниу айæппæт 
иууылдæр йæхи аххос сты Маргойæн. Фыддæртæ йын хъæуы. 
Суанг ма-иу ын йæхи хуыд къабатæй дæр куы скæны Уар- 
зет, фыддæр ын хъæуы. Саукуыдзы тугвæллой не сты адон 
иууылдæр? Æмæ чи у Саукуыдз? Маргойы сæрыхицау. Иæхи у 
иууылдæр. Йæ ис, йе ’фтиаг дæр. Мад...хо...уыдон кæд уыд, уæд 
уыд. Ныр та Маргойы у. 
17* 

258 
Тедеты Герас 
Дзæрæхон фæхатыд йæ чындзы уавæр. Фæлæ йæм хæрам 
нæ кæны. Фæлмæн, рæвдаугæ йæм сдзырдта: 
- Чындз æмæ ходыгъд æмхуызон фæлысты куы ацæуой, 
уымæй аивдæр ма цы хъуамæ уа! Уæ дыууæйæн дæр дзы уымæн 
балхæдтон. Иухуызон сæ бахуыйут. Тæхуды уæм кæндзысты. 
Марго, калмы сæрыл цæхх куы акæнай, уыйау йæхи скъæдз- 
тæ кодта. Ноджы йæ маст алæгуын. Тынгдæр рафыхт. Чындз 
æмæ ходыгъд!.. Какосындзытыл дæ фæндаг, уалынмæ!.. Дæ 
æнæрæгъдзыдимæ дын æмхуызон дарæс куы дарид Марго! 
Фæлтау æй нæ хъæуы. Фесафдзæн æй, басудздзæн уыцы хъуы- 
мацы. Æргомæй та загъта: 
- Нырма æнахъом у, ахуыргæнинаг...æмæ йæ æгæр рага- 
цау райдыдтай бибитæ кæнын, æндæра!.. - стæй йæ бырынкъ 
акъуырдта. Йæ хъæдабæ даргъ халаты фæдджитæ фæйлауæн- 
тæгæнгæ аленк кодта йæ уатмæ. 
Уарзет бадт къуымы. Йæ сæр æруагъта. Уæхсчытæ кæрæдзи- 
мæ æрбалвæстысты. Уый та дуканийæ ам уæлæмæ цингæнгæ 
цыд, ног къаба скæндзæн, фендзысты йæ ахуыргæнджытæ, йе 
’мбæлттæ, стæй Мукка дæр... Уымæн айхуызæн хуыз йæ зæр- 
дæмæ тынг цæуы. 
Фæлæ Уарзет уыцы уысм ацы маст тынг ницæмæ æрдардта. 
Уый уæд æндæр цæуылдæр хъуыды кодта. Йæ фыстæг!.. Абон 
æй Садул партæйы лагъзы кæй бавæрдта, уый... Кæсыс! Уар- 
зет æм æмгарау хæларзæрдæ цæстæй каст. Уый та цытæ хъуыр- 
рыдтытæ кæны! Уæддæр хорз уыд, æмæ Муккамæ нæ бафтыд. 
Чысыл ма бахъауа æмæ йын æй байса! Цыма цы æрцыдаид 
уæд? Фæхæрам уыдаид Садулмæ? Хъаугъа сын рацыдаид? Æмæ 
уæд цæмæн, цæй тыххæй хъуамæ фæхыл уыдаиккой? Æниу 
фыстæджы Муккайæн æвдисгæ дæр цæмæн кодта, æвдисгæ 
Уарзет, кæд сæнтдзæф æмæ сæрхъæн нæу, уæд! Цæмæндæр 
æм афтæ каст, цыма йæ Муккайæн æнæмæнг хъуамæ равдиса. 
Афтæ йæм дзырдта йæ зæрдæ. 
Мæргъион, йæ чызджы æнкъардæй бадгæ куы ауыдта, 
уæд йæ зæрдæ фæрыст. Уый фенхъæлдта: Маргойы маст æм 
бахъардта. Йæ зæрдæмæ йæ айста. Мад бацыд йæ чызгмæ. 
Æррæвдыдта йæ. 
- Æгонгæй, мæ чызг, дæхицæн дзы дзæбæх къаба схуый. 
Марго дæр куыд дзуры, афтæ нæу. 
Уарзет йæ мадмæ скаст хъæлдзæггъуызæй. Гайтма, æнкъар- 

ФЫДЫ ФÆДЗÆХСТ 
259 
дæй кæй бадт Уарзет, уый йын Маргойы масты аххос фæкодта... 
- Нана, цæй æз мæ къабайаг Альдайæн балæвар кæнон. Раст 
сом йæ гуырæнбон дæр у, - бахатыд Уарзет йæ мадмæ. Фæрсæ- 
джы каст æм бакодта. 
Мад исдуг ницы сдзырдта. Æрвырдтывдау йæ сæры ален- 
чытæ кодтой алыгъуызон хъуыдытæ. Кæрæдзийыл æрхъæцмæ 
нæ лæууынц. Альда ма гъа, чызг у уæддæр. Фæлæ лæппу, 
лæппу! Муккаимæ дæр афтæ у. Æцæг сæ цæст дæр нæ уарзы 
кæрæдзийæ бахизын. Раст сæ цыма иу мад ныййардта, уый 
хуызæн æмхуызон, æнгæстæ сты. Фæлæ адæм цы зæгъдзысты, 
адæм! Адæмы кой - денджызы уылæн. Стæй лæппутæм дæр 
хорз нæ кæсы ацы хабар. Саукуыдзæн йæ къубал ракæндау 
вæййы. Уæд та кæнгæ хо æмæ æфсымæр куы скæниккой. Уæд 
сæ хæлардзинадæн æфсон уаид. Æппынæрæджиау йæ чызджы 
уæгъдкалд сæрыхъуынтæ йæ армæй æрдаудта. 
- Цæй, иугæр дæ афтæ фæнды, мæ чызг, уæд бакæн дæ 
фæндон, - сразы йæ чызгæн. 
Уарзеты зæрдæмæ цины уылæнтæ багуылф кодтой. Йе ’рвы- 
гъуыз цæстытæ æхсызгондзинады цæхæртæ скалдтой. Ад- 
джын хъæбыс ныккодта йæ мады Уарзет. Пъа дæр ын акодта 
æмæ сæгуытау асæррæтт кодта дуармæ. 
* * * 
Æрбалæууыд рухæны мæй æмæ колхоз сæ хортæ æфснайын- 
мæ æрæвнæлдтой. Тугыл та сын аскъуыдысты ацы аз дæр. 
Æнæхъæн мæртыдзагмæ æввахс æрхаудта иу куыстбонмæ. 
Адæм уæрдон-уæрдоны фæстæ сæ фæрныг хæдзæрттæм ла- 
сынц сæ куыствæллой. 
Хепа сæ кæрты цыдæртæ архайы. Йæ уæрдон ныр кæдæй- 
нырмæ æппæрстæй лæууы. Цы ма дзы сифтиндза. Йунæг га- 
лы йедтæмæ йæм нал баззад. Ныр æй мæнæ дзæбæх кæны. 
Сапон ын кæны йæ хъæдын сæмæн, ног сæрбос ын скодта та- 
ла фатхъæды рæхснæг уисы уæрдæхæй. Цымы цонгæй йын 
стивдз ныссагъта. Цалцæджытæ йын кæны йæ гуыффæйы 
цъæл фæйнæджытæ. Йæ алыварс æрзилы Хепа йæ уæрдонæн. 
Кæд дзы исты нывыл нæ вæййы, уæд æй бадзæбæхтæ кæны. 
Йæ фæрсуæлдауæныл ын ныххæцы. Бауигъы йæ. Фидарæй йæ 
сгары. Раст цыма дард балцы ацæуинаг у йæ уæрдоныл Хепа, 
ахæм бæстæттæ йæ кæны. Афтæмæй та дзы ныр кæдæйнырмæ 

260 
Тедеты Герас 
æппындæр ницы бакуыста. Кæрты иу къуымы йын уæгъды 
лæууы. Уæддæр æй цалцæджытæ кæны... Æхцон ын у Хепайæн 
йæ уæрдонимæ архайын... Йæхи уæрдон у Хепайæн... Йæ бирæ 
фæллæйтты фæстаг таг!.. Йæ мыггагдзагъд фыдæлты фарн... 
- Айбонсауизæрмæ уыцы уæрдоныл сбукъ у, - Хъориан тыр- 
гъæй сбустæ кодта йæ мойыл. - Æмæ уымæй уыдзæн нæ цард! 
Æгæр, дæлæ Бетъремæ уæддæр бауадаис. Кæд нын цæдæмбал 
æрбалæууид æмæ нын йæ гал æвæрид! Колхозы фæззыгæндты 
стур фæхиздзæн æмæ нырма махæн иунæг нæмыг сыджыты 
бын нæй. Фидæнмæ дæр та афтæ мæлæм? 
Хепа ницы сдзырдта йæ бинойнагмæ. Æвиппайд æм æнæр- 
хъуыдыйæ куы сдзырдта, уæд æваст фестъæлфæгау кодта. 
Йæхимидæг рамæсты йæ бинойнагмæ. Уый йæ зæрдæйы 
дзæбæхæн йæ уæрдонимæ...йæ мондæгтæ уадзы, ай та... 
Фæлæ раст уыд йæ бинойнаг. Æгасæйдæр дыууæ-æртæ боны 
Бетъреимæ цæдæмбалæй цы банай кодта чъеурийæ, уый у йæ 
ацы азы хойраг. Дæлæмæдæр æмæ уæлæмæдæр йæ раздæры 
хæндыгстоныдзаг. Кæдмæ йæ ахæсдзæн! Сусæны мæймæ 
фаг дæр ын не суыдзæн. Ацы Бетъремæ ма уæддæр бирæ хор 
æрцæуы. Хъæубæстæй йæм куы чи фæкæсы, куы чи. Æмæ 
афтæмæй дзæвгар хор байтауы. Фæлæ Хепа! Аба-бау, емынæйæ 
уæлдай сын сæ тæфтыл мачи акæса! Айфыццаг Уарданмæ 
куы ныххатыд, уæд ын куыд бафæрæзта! Рацу, дам, æмæ, дам, 
дæ мæхæдæг баххуырсон. Мæнæ, дам, мæ хуымтæн фыййау 
нæй. Æрвдзæфау фæцис Хепа уæд. Йæ кæддæры æххуырст ын 
куыд загъта! Фæлæ нынныхъхъуырдта йæ маст. Æвæццæгæн 
бафсæстысты сæ сыд гуыбынтæ! Æмæ кусæджы фыдæй баз- 
зайынц æнæкуыстæй Хепайы хуыздæр зæххытæ. 
Хепа ахæм хъуыдытæ куыд кодта, раст уыцафон Мукка æмæ 
Сланон уæрдоныл колхозæй сцæйластой сæ куыстмызд. Хоры 
голлæгтæй уæрдоны гуыффæ йедзаг. Сланон фемдзаст Хепамæ. 
«Дæхицæн куырой куы уыд, уæд хуыздæр уыдтæ, и! - ахъуыды 
кодта йæхимидæг. - Дæ куыроймæ дæм ссадгур куы бацыдтæн 
иухатт! Рацу æмæ дын ныр мæнæ мæхæдæг радтон хор!..» 
Хепа дæр фемдзаст йæ кæддæры уарзон сылгоймагмæ. 
Нæ, фæлæ йын куыд аирвæзт, куыд! Йæ сывæллæттæ дæр 
æххормагæй сыдмæрдтытæ кодтой, фæлæ йын уæддæр нæ 
радта ком!.. Уый мæгуыр Сардойы тыххæй.. Уый йæ зæрдæйы 
æвæрд уыд Сланонæн. Слымæн сты... Æндæр дзырд нал уыд 

ФЫДЫ ФÆДЗÆХСТ 
261 
хъæубæсты. Цъиутау æй уасыдысты... Йæ куыстæгтæ дæр, 
зæгъ, ын Сардо кæны... Мæ бон акæнæд æмæ федта! Æгæр, цы 
дæ уæлфад гал лæууы! Æрцæуæг лæг дæ æмæ дæхицæн æнцад 
æрбад. Цы дæ искæй идæдз усмæ дзуринаг ис! Уый куынæ уы- 
даид, уæд бафтыдаид Сланон Хепайы къухы. Сæрæн сылыстæг 
у, хъаруджын. Акæс-ма, уый хуызæн фыддуджы куыд рахаста 
йæ сывæллæтты! Ныр дæр ма йын бакæс йæ пайдатæм! Лæджы 
æмсæр ус1. Нæ фæлæ, цæй æмбисонды рæсугъд уыд, йеуæд, цæ! 
Йæ арты бындар фæуа! Мæгуыр... Фæзæрæрдæм... Мæнæйма! 
Ацы колхозы æхсæв уымæн нæй æмæ бон. Изæрæй - фермæйы, 
бонæй та - быдыры куысты. 
- Баззай йæм еныр афтæ кæсгæ! - Хъориан ома, йæ мой 
Сланоны хортæм хæлæг бакодта æмæ хъуыдыты уымæн 
ацыд. - Сланоны дзы иунæг сылон сæрæй уый бæрц фæллой 
кæм фæцис уыцы сыгъдыйы артелы, уым мах дыууæйæ уый 
æрдæгмæйы бæрц дæр нæ фæуаид? Фæлæ мын ай, мæ хур, нæ 
цæуы колхозмæ! Цæрæнбонты йæ мæлæт иунæгæй хъуамæ 
æрцæуа. 
- Деттæ хæдзармæ бахиз! - фæтъæлланг ласта Хепа йæ би- 
нойнагыл. - Æз цы кæнон, уый дæ уынаффæ нæу, бамбæрстай? 
- Ацу æмæ ноджыдæр адæмы фыддæр фæу! - къуырдты- 
тæгæнгæ фездæхт Хъориан хæдзары ’рдæм. Фæстæмæ ма 
йæм радзырдта. - Дæлæ ныццу лæгмæ галы тыххæй, æмæ дæ 
цæрæнбонты дæр уымæй уæлдай адæмы хъæр макуы бамбар! - 
йæхæдæг фæмидæг хæдзары. 
Хъуыдытæгæнгæ уæззаугай араст ис Хепа Бетъремæ. Мæр- 
гъион æм ракаст. Хепа йын бамбарын кодта йе ’рбацыды сæр. 
- Лæг ам нæй æмæ... - йæхи бакъултæ кодта Мæргъион. 
- Кæм ис? 
- Дæлæ, дам, Апены йæ ног донвæдыл ауагътой, мæзæрдыйæ, 
æмæ уырдæм ацыдысты иууылдæр æгас хъæу. 
Ницыуал сдзырдта Хепа. Атындзыдта йæхæдæг дæр уыцыр- 
дæм. Ау, æцæг сын бантыст, уый бакæнын! Хъусгæ йæ Хепа 
раджы фæкодта. Апены, зæгъ, æндæрырдæм хъуамæ аздахой. 
Зæгъгæ дæр ын кодтой, рацу æмæ, зæгъ, дзы ды дæр иу бон ба- 
кус. Мæнæ, зæгъ, дзы Бетъре дæр кусы. Фæлæ Хепа нæ ацыд. 
Ныр сын йæ раздæры æххуырст Уарданы фарсмæ куы æрлæууид 
æмæ сын куы кусид чъиухидæй! Рынчынæфсон скодта. Фæлæ 
йæм сæ фæнд, сæ куыст мæймæ рæйæгау каст Хепамæ. 

262 
Тедеты Герас 
Нæ йæ уырныдта. Мыггагæй фæстæмæ дон кæуылты цæуы, 
уымæй йæ æндæры ’рдæм куыд хъуамæ аздахай. Гыццыл къа- 
дадон мыййаг куынæ у, уæд. Уæлæ Цъицъайы æфцæджы дæр 
сæмлæгъз кæндзысты æмæ дзы хуымзæхх сараздзысты. 
Æмæ ныр мæнæ фехъуыста Хепа: аздæхтой, дам, Апены 
æндæр рæтты. Дисы бафтыд, тындзы размæ. Хъуамæ йæ фена 
йæхи цæстæй. Дæлæ Тедойы обауы цур адæм ныттыгуыр сты. 
Лæгæй, усæй, сывæллонæй, æмбаргæйæ. Æвæццæгæн раджы 
тутыры хъæзтытæм дæр уыйас адæм никуы æрæмбырд уыда- 
ид! Ныттыгуыр сты адæм æмæ дисы каст кæнынц æдзæмæй. 
Сæ цæсгæмттыл зыны райгонды, цины нысæнттæ. 
0, мæнæ æбуалгъы диссаг! 0 Сыгъзæрин дзуар! Хепа йæхи- 
уыл дзуæрттæ бафтыдта. Ай цæй æнæрцæугæ диссаг æрæййæф- 
та Хепа йæ царды! Апены дон гуылфгæнгæ згъоры ногкъахт 
донвæдыл. Тедойы обауы фалæты фæцис. 0, Алардыйы дзу- 
ар! Ай цы уыны Хепа йæ цæстытæй! Цæргæ-цæрæнбонты ацы 
æгæнон знæт донæй хъæубæстæн сæ уд рагъæнмæ хизинаг 
фæцис, арв-иу чысыл куы æрбасæста, уæд-иу сæ зæрдæйы тугтæ 
тагъди фыртасæй. Ныр ма йæм акæс, дæ хуыцауы тыххæй! Ду- 
нейы диссæгтæ æнхъæл дæр уыд Хепа, фæлæ Апен... Апены 
дон æндæрырдæм аздахын... Нæ тъымытъымайæ фæстæмæ 
афтæ цæуы ацы дон... кæй бон бауыдаид, уый бакæнын! 0 
дунескæнæг! Чи бакодта, чи уый?.. Кæмæ разынд уыйас хъару, 
уыйас тых?... Адæм? Æмвæнд адæм, дам, къæдзæх халынц... Гъа, 
фот афтæ дæр... Фæлæ цы ’гъдауæй бамбæрстой кæрæдзи, цы 
хуызы æрцыдысты иу фæндмæ, цы, утæппæт адæм! Иу хæдзары 
бинонтæ дæр ма куынæ фембарынц кæрæдзи хъæр! Цы бардуаг 
сын сиу кодта сæ зонд! 0, рафæлдисæг хуыцау! Цæвæр æнахуыр 
кæлæнгæнæг хъару йæм разынд, уый цы у, цыма!.. Зæды хай 
у, æви цавæр бардуаг у!.. Фыдæлты æгъдау, фыдæлты фарн, - 
уыдысты ирон дзыллæтты иууыл карздæр æмæ тыхджындæр 
хъуыддæгтæ... Парса... Зæронд Парса... Уый уыд æнæхъæн ком- 
бæсты фарн... Хуыцауы азарæй карздæр уыд йæ дзырд... Хуы- 
цауы, зæды цæстæй йæм кастытсты æгас комбæстæ!.. Парса 
цы зын хъуыддаг нæ бакодтаид нæ царды, ахæм цы уыдаид! 
Ныр цы у Парса йæ цуры! Æрдз...æрдз!.. Уый хъуыддæгтæм дæр 
бавнæлдта!.. Уый хъуыддæгтæ дæр аздахы æндæры ’рдæм!.. 
Апен!.. Æгæнон тæлтæг Апен!.. Цы митæ йын бакодтой! 
Апены йæ цæрæнбонты фæндагæй æндæры ’рдæм чи аз- 
дæхта, уымæн фыдæлты æгъдау æмæ цард раивын цы хъæуы! 

ФЫДЫ ФÆДЗÆХСТ 
263 
- Цы дурдзавдæй йæм кæсыс, цы? - кæйдæр барджын хъæ- 
лæс йæ хъустыл ауад. Æваст фестъæлфыд. Бетъре йæ уæлхъус 
æрбалæууыд. Фæстæмæ раздæхт цинфæдисæй. - Федтай, цы 
митæ йын бакодтой Апенæн! 
- Дæ хуыцауы тыххæй, Бетъре, цы æгъдауæй сын бантыст? 
Цы зæд, цы бардуаг сын бауагъта се уæнгты уыйас хъару ацы 
сыдгуыбынтæн! Ау, мыггагæй фæстæмæ нын нæ фыдæлты дæр 
раууатмæ куы ’ртардта ацы дон, уæд ын уыдон цæуылнæ исты 
фæрæз кодтой? - дзургæ-дзурын раздæхт Хепа дæр Бетъреимæ. 
- Е, е! Хепа, - Бетъре ныуулæфыд. - Ныр æндæр дуг ныллæу- 
уыд, æндæр дуг, мæ хур акæнай! Чиныджы дуг, чиныджы! Зон- 
ды, рухс зонды дуг! Раздæр кæм уыд чиныг! Талынг уыд зонд! 
Чиныг...хъуыды... Уый сын æвдывæр кæны сæ хъару. 
Хъуыдыты ацыд Хепа. Уæддæр ацы Бетъре рагæй-æрæг- 
мæдæр зондджындæр у, алцы ахсы йæ зонд. Стыр ахуыргонд 
лæгау. Чиныг...хъуыды... Уæдæ уый у, уæдæйнырмæ Хепа йæ 
сæр цы хъуыддаг базоныныл сæтты, уый? Хепа та йæ чидæр 
æнхъæлдта...лæг!.. Цавæрдæр стыр, кæлæнгæнæг, хъару кæмæ 
ис, ахæм лæг... Уый æнхъæлдта: кæмдæр иууыл уæлейæ ис ацы 
лæг... 
- Кæсыс, - йæ ныхас кæны дардæр Бетъре цæугæ-цæуын. - 
Сандойы фырт ацыд районмæ, æрбахуыдта инженер... Ахуыр- 
гонд... Æркастысты Апены донмæ. Арф ыл ныхъхъуыды код- 
той. Лæмбынæг æй банымадтой æмæ алыг кодтой: ис ацы 
фыдахин донæн æндæр рæтты аздахæн. Цæмæй мауал кæна 
зиан хъæубæстæн. Развæлгъау ын гæххæттыл снывтæ код- 
той, кæуылты йæ хъуамæ аздахой, кæуылты хъуамæ æрцæуа 
къахт æмæ æндæр ахæм хъуыддæгтæ. Стæй цæттæйæ, уы- 
цы гæххæтты нывмæ гæсгæйæ, скъахтой донвæд. Уæдæ адон 
сæхæдæг цы хъуамæ сарæзтаиккой! 
Саукуыдзы коймæ Хепа йæхимидæг фестъæлфæгау код- 
та. Йæ зæрдæйы йын карды цæфау уыд йæ кой. Фыдæлтæй 
фæстæмæ йæ риуы цы арф æвæрд хæрам хæссы Хепа, уый йæ 
фæстаг азты ноджы тынгдæр агайын байдыдта... Колхозы 
хъуыддæгты йын цал æнтысты уыны Саукуыдзæн, уал хатты 
карды цæфау вæййы Хепайæн. Уæдæ та ацы доны хабар дæр 
уый хъуыддаг уыд!.. Стæй, дам, ын бацу йæ колхозмæ! Уæдмæ 
мын йæ сæрыхъæбæртæй фæхъæрзæд, цалынмæ Хепа йæ зынг- 
хуыст фыдæлты туджджыны колхозмæ нæ цæуа! 

264 
Тедеты Герас 
- Цæй, уый цыфæнды фод, - Бетъре йæ ныхас æндæрырдæм 
фездæхта, - Хепа, ног хабар нæ фехъуыстай? 
- Цавæр ног хабар? 
- Махар, дам, фæзынд кæмдæр, Махар, Матейы фырт. Йæ 
маст райсынмæ, дам, хъавы. Саукуыдзы фæдыл, дам, зилы... 
Милмæ ист, зæгъ, ын фыццаг уый у. 
- Чи загъта, кæм? - Хур бакаст Хепайыл. Цæстытæ цинæрт- 
тывд фæкодтой. 
- Дæ фарн - бирæ... Лæппу мын æй дзырдта...нæхи лæппу. 
Цæвиттон, сывæллæттæ Гуыбыр æфцæгмæ ацыдысты мугæтæ 
тонынмæ. Уым æй федтой... Сæхи цæстæй. Лашейы фæндагыл, 
дам, базары адæмы стыгъта... 
Садул йæ фыдæн Махары тыххæй цы радзырдта, уымæй 
уæлдай ма сæм Бетъре бафтыдта, зæгъ, Махар Саукуыдзы ма- 
рынмæ хъавы. 
Уый фехъусгæйæ, Хепайы зæрдæйы æваст ныггуыпп ласта 
туграйсыны монц. Ссардзæн Махары бадæн... Уый Уæйгуыты 
комæй дарддæр никуы уыдзæн. Тæккæ райсом æм атæхдзæн. 
Æвæстиатæй!.. Тæссаг абырæджы хъусты йæ бацæгъддзæн... 
Йе гвзаг цы кæрда, уымæй йæ сардаудзæн ноджы Саукуыдзыл. 
Йæ маст æм цæджджинагау куыд рафыца, афтæ йын бакæн- 
дзæн. Æнæуый йæм йæхæдæг дæр мæсты уыдзæн. Йæ фы- 
ды уæзæг бындурзылд уый аххосæй фæцис Махарæн. Тæлтæг, 
æнæрцæф лæппу... Туджы къуыбар... Уайтагъд фæраст уыдзæн 
Хепайы фæдыл... Лæджы къубал акъуырд, дам, ын карчы къубал 
акъуырдæй уæлдай нæу. Уæдæ йын Саукуыдзы тæнтъихæджы 
ракъуырын цы хъæуы! Æмæ афтæмæй Хепа иу æхстæн дыууæ 
тæрхъусы амардзæн. Иуæй уал цæрæнбонты йæ риуы арф 
æмбæхстæй цы хæрам хæссы, уый йын сараздзæн. Мæрдты 
’рдыгæй йæ мыггагдзагъд фыдæлты раз йæ цæсгом ныхсдзæн. 
Аннæмæй та Саукуыдзы амардæй сæ сыгъдыйы колхоз нып- 
пырх уыдзæн. Уæдæ йын иугæр сæрбос куынæуал уа, уæд 
æндæр цы хъуамæ кæна! Йæ бынаты йын кæй сæвæрой, ахæм 
та а-хъæуы ничиуал ис...Æмæ та фæстæмæ цард йæ фыццаг гач- 
чы абаддзæн... 
Цæуы Хепа Бетърейы фæрсты. Йæхимидæг цин кæны. Æм- 
бисонды фæнд æрцыд йæ хъуыдыйы. Хуыцау дын хорз ра- 
кæнæд, Бетъре, кæд ын æй цæй амондæн радзырдтай. Иууыл 
цин та ууыл кæны Хепа æмæ йæхæдæг сурæй кæй баззайдзæн 

ФЫДЫ ФÆДЗÆХСТ 
265 
æмæ афтæмæй йæ фыдæлты туг кæй райсдзæн... Науæд йæхæ- 
дæг иу хатт ныллæууыд тугисыны фæндагыл æмæ фыдæнхъæл 
фæцис. Кæйдæр мæгуыр æнаххос лæджы басыгъта сæ азар... 
Хуыздæрæнхъæл фыддæр фæцис Хепа... Уæдæй фæстæмæ но- 
джы фесæфт йе ’нцойад... Кæлдым къодахы сыгъд кæны йæхи- 
мидæг. 
Ныр афтæ нал... Ныр ыл бандзардзæн уыцы хуыцауыæл- 
гъысты æмæ... Искæй къухæй какосындзытæ тонын æнцон- 
дæр у... 
Уарзет тыхулæфтгæнгæ бахызт Альдаты кулдуарæй. Йæ сау- 
лагъз цæсгомыл мидбылхудты рæууылæн хъазы. Цинæрттывд 
кæнынц цæстытæ. Хъæлдзæг у. 
Муккайы куыдз йæ размæ рауади, йæ къæдзил тилгæ. Цин- 
тæ йыл кæны. Йæ раззаг къæхтæ йын йæ дыркъуымтæ риу- 
ыл авæры. Йæ зæнг ын йæ дзыхы акæны. Æлхъивгæ йын æй 
нæ бакæны. Куыдзы цин - дæндагæй. Куы та йын йæ къабайы 
фæдджийыл фæхæцы. Айвазы йын æй. 
- Иугæр дзæбæхæй нæ уисæн кæныс, уæд афтæ гъе! - арцау 
сымбæлд кæйдæр знæт хъæлæс Уарзеты хъустыл. Уый хæдзары 
Сланон йæ фыртмæ хæцы. Уарзеты зæрдæ ныссæххæтт код- 
та. Дзыхъхълæуд фæкодта. - Уæдæ дын цал хатты загътон, - 
хъуысы дарддæр Сланоны хъæлæба. - Уыцы чызгæн йæ тæфтыл 
мацу! 
Уарзеты цæсгомы райдзастгъуыз уысммæ атад. Раст цы- 
ма ихын чырыны æвæрд фестад, афтæ фæцис. Уæнгтæ адон 
сты. Ай диссагæн дзуринаг нæу! Цы æвзæры йын бацыд Уарзет 
Сланонæн. Цы йын кæны! Уæдæ сæм ахæм арæх дæр куынæуал 
цæуы. Къæсæрæй-къæсæрмæ ... æмæ ма кæдæй-уæдæй абон 
æрбахызт сæ кæртмæ. Уæд-иу йæхи ныссау кодта Сланон. 
Дзыхæй-иу нал дзырдта. Уæддæр ын цы æвзæрдзинад бавды- 
ста Уарзет? Цы йæ удхæссаæг дзы федта?.. 
Уарзет чысыл къахдзæфтæгæнгæ фæстæмæ раздæхт. Нал 
бауæндыд. Куыдзы рæйдмæ Альда рауад. Ауыдта Уарзеты. Ра- 
уагъта йæм йæхи. Йæ хъуырыл ацауындзæг. Раст æй^ цыма 
æнæхъæн афæдздæргъы цæстуынон дæр нæ фæкодта. Йæ тар 
цæсгоммæ йын фемдзаст. 

266 
Тедеты Герас 
- Цæй, дæ фындз цы æруагътай, - хъазы дзы Альда. - Цом 
уæртæ суадоны цурмæ. Уым абадæм. 
Уарзет исдуг йæ мид-зæрдæйы ахицæн кодта: хъуамæ ба- 
фæрса Альдайы, Сланон Муккамæ цæмæн хыл кодта. Стæй та 
йæхиуыл фæхæцыд. 
Суадоны цур фæхсбандоныл куы æрбадтысты дыууæ хæлар 
чызджы, уæд Уарзет сдзырдта хъæлдзæггъуызæй: 
- Альда, сом дæ гуырæнбон куы у, мæнæ дын къабайаг 
æрбахастон лæварæн. 
Альдайæн æхсызгон куыннæ уыд Уарзеты æрхъуыды. Фæлæ 
ма кæмдæр йæ зæрдæйы къуымы уазал таг дæр ферттывта: цы 
’фсон скæндзæн йæ мадæн? Альда бахудт Уарзетмæ. 
- Ды цыдæртæ дзурыс, фæлæ мæнæй рох дæр дзæбæх уыд, 
сом мæ гуырæнбон кæй у, уый! - сдзырдта Альда. Стæй сæ 
дыууæ дæр зæрдиагæй ныкæл-кæл кодтой. 
- Цы, уый зоныс, Альда? 
-Цы? 
- Æз райстон фыстæг... 
- Цавæр фыстæг? 
- Фыстæг цы вæййы. 
- Кæмæй? 
- Садулæй. Мæ партайы лагъзы мын æй бавæрдта. 
- Алæ-ма! - скарз йæ цымыдис Альдайæн. 
Чызджытæ райхæлдтой фыстæг. Хъуамæ йæ бакæсой. Раст 
уыцафон уæлейæ, сæ сæрты ’рдыгæй чидæр æрæвнæлдта 
хъуызгæ. Гæххæтт аскъæфта. Чызджытæ æваст фестадысты. 
Агуыбе фыстæгыл бæрзонд схæцыди йæ къухæй. Афтæмæй йæм 
нæ сæххæсдзысты. Худы. Хъазы. Æрмæст Уарзетитæ хъазыныл 
нæ уыдысты. Хорзау нал фесты. Уæлдайдæр Уарзет, мæгуырæг! 
Йæ хурхуадындзтæ ахгæдтой. Йе ’фсымæры ахаст зоны. Туджы 
дзæкъул у. Йе уæнгтæ сдыз-дыз кодтой фыр тасæй. 
- Ардæм æй æри, цæй! - куыддæрты схаудта Уарзеты дзыхæй 
мæстыгъуызæй. 
Агуыбейы зæрдæ фæкъæпп кодта. Уый сæ хъазгæ кодта. Нæ, 
ам цыдæр ис. Æркаст фыстæгмæ. Йæ цæсгом фæтар. Æрфгуытæ, 
знæт кæлмытау, кæрæдзийыл атыхстысты. Мæстыйæ бакаст 
чызджытæм. Уыдон ныхъхъус сты. Сæ сæртæ æруагътой. 
- Цæугæут хæдзæрттæм! - фæхъæр сыл кодта Агуыбе. 
Чызджытæ сдзурын ницыуал бауæндыдысты. Æгомыгæй 
араст сты. 

ФЫДЫ ФÆДЗÆХСТ 
267 
* * * 
Фæззæг. Райсомæй къæвда, къæртайæ калæгау, уарыд. 
Бæстæ лæсæнтæ кодта. Апен дæр та йæ пырх калы, сæзнæт. 
Æппынфæстагуарынæй фæлæууыд. Фæлæдæрст. Стæм рæт- 
ты ма къæвдайы дон култæ-култæй лæууы. Фæлæ бонсауи- 
зæрмæ уæддæр хуры цæст никуыцæй разынд. Чъизигъуыз, 
къæвдамхиц мигътæ ауыгъдæй лæууыдысты арвы сыгъдæг 
риуыл. 
Изæрырдæм сау, мылазон мигътæ скъуыдтæ байдыдтой, 
лæзæрынтæ. Фæскъаутæгæндтæй зивæгæй лæсын байдыд- 
той фæйнæрдæм. Æрвгæрæтты срæдзæгъдтæ сты. Зæрæхсиды 
сыгъзæрин тынтæ сыл сныдзæвдысты. Цæхæртæ скалдтой. Сæ 
сау гуыбыны сырх тæлмытæ-тæлмытæ зынгæрттывд кæнынц. 
Раст сын цыма исчи сæ тæккæ бын, æфцджыты гуылмыз тигъ- 
тыл, гуыр-гуырон арт бандзæрста. 
Иу мигъы бындзыг никуыуал ис арвыл. Сæгъы цæстау - ирд. 
Стæм стъалытæ фæзынд. 
Куыд хорз у фæскъæвда хуры цæст! Уæлдæф - сатæг, рог. 
Лæгыл цыдæр уæлтæмæн базыртæ æфтауы. Ног чындзау йæ 
хуыз скалдта æрдз. Райы, худы, зары... 
Афтæ у лæджы цард дæр. Фыдцард, фыдтухийы фæстæ 
хæрзиуæджы сахат. Райгонд, удынцой цард. Мæстылгъæды 
уæлвæд - æхсызгон, æхцондзинад... 
Рацæуы уынджы сындæггай Бетъре. Йæ ронбæгъд цухъ- 
хъайы фæдджитæ фæйнæрдæм сæхи æнæбары æппæрст акæ- 
нынц. Чысыл раздæр æмбырды залæй куы рахызт, уæд бай- 
гом кодта Бетъре йæ цухъхъайы æгънæджытæ. Йæ уд ма дзы 
тыххæйты раирвæзт уыцы æнуд уæлдæфæй. Цыдæр сагъæс ыл 
бафтыдта Бетърейыл уыцы æмбырд... Цы диссæгтæ дзы фед- 
та, уыдон зæгъын дæр йæ цæст нæ уарзы. Уæлдай зын кæны 
уымæй йæхицæн. Кæронмæ хъусын сæм нал бафæрæзта. 
Кæуылты феддæдуар, уымæн йæхæдæг дæр ницы базыдта. 
Куыддæр сатæгуæлдæфмæ рахызт, афтæ фæскъæвдауддзæфмæ 
сæрибарæй сулæфыд. Цыма уæдæйнырмæ кæмдæр арф, æнæ- 
уæлдæф ныккæнды конд уыд. Хъуыры æгънæджытæ суагъта. 
Йæ сурхид асæрфта. Æмæ ныр мæнæ рацæуы сындæггай, йæ- 
химидæг хъуыдытæгæнгæ Бетъре. 
Дывыдон арт ын бандзæрста йæ риуы уыцы æмбырд. Ны- 

268 
Тедеты Герас 
майы, хынцы йæхимидæг, куыд бакæна, цы бакæна. Рæстæгæй- 
рæстæгмæ йæ къух ницызонæджы тылд бакæны. 
Ницы алыг кæнын цæуы Бетърейæн йæ бон. Æниу кæдæм 
мæрдтæм хаудта, кæд æй йæхицæн зын скæнын нæ фæндыд, 
уæд!.. Кæд ма цыд колхозонты æмбырдмæ. Афтæ йын хъæуы. 
Уæдæ Хепа цæуылнæ рацыд! Уый зыдта, цы æрцæудзæн. Æмæ не 
скодта йæхицæн уæлдай зын. Мæфæндæй, рæуæг лæгæй рæуæг 
куыдз хуыздæр у. Багъæц-ма, багъæц, дæ хуыцауы тыххæй! 
Кæд æй мыййаг Саукуыдз хинæн рахуыдта æмбырдмæ, исты 
монцæн! 
- Бетъре, кæд дæ зæрдæ агуры, уæд нæм рацу ды дæр æм- 
бырдмæ. Зæгъ Хепайæн дæр. Рацæут... 
- Хуыцау дын хорз ракæнæд, Саукуыдз. Де ’рхъуыды - бирæ. 
Æз сымахимæ фыст нæ дæн...колхозы... Мæн аххосæй та дæм 
уайдзæф æрхаудзæн дæ адæмæй, фæлтау... 
- Ма тыхс, Бетъре, ууыл. Фæлæ-иу рацу. Æппæт хъæубæстæ 
уымуыдзысты. Байхъус, фен!.. 
- Цавæр æмбырд уын у? Цæй фæдыл дзы дзурдзыстут? 
- Горæтæй нæм ссæудзæн уазæг, стыр лæг... Кæд уæ фæнды, 
науæд уæ бар - уæхи. 
- Дæ цард - бирæ, Саукуыдз! Мæ фадат мæ куыд самона, 
афтæ бакæндзынæн. 
Нæ, Саукуыдз хины лæг нæу. Дæ разы йæ сыгъдæг зæрдæ- 
йæ... Кæд, зæгъ, дæ фæнды...кæсыс, тых нæ хæссы. 
Цæуы Бетъре Сывылдзджыны хъæууынгты сындæггай. Ни- 
кæй уыны, ницы хъусы. Суанг ма йæ фæрсты чи ахизы, уый дæр 
нæ фæхаты. 
Бетъре йæ хæдзары дуармæ кæй схæццæ, уый хатгæ дæр нæ 
ракодтаид, йæ куыдз йæ къæхты бын куынæ атылдаид, уæд. 
Бацыд кæртмæ. Гал сарайы баст. Бетъре йæм бацыд хæстæг. 
Йæ армы тъæпæн ыл æруагъта æмæ йæ æрлæгъзытæ кодта. 
Ам цæмæн ис? Æрвыл изæр дæр æй лæппу хизынмæ фæкæны 
хуымыхъустæм. Нырма хур бæндæнбæрц у, ацафон никуы 
æрбаскъæры лæппу йæ галы фæстæмæ. 
Бетърейы зæрдæ фæкъæпп кодта. Хæрзбонæн нæй ацы гал 
ам. Бацыд хæдзармæ. Бинонтæ фæйнæрдыгæй мæстыйæ ба- 
дынц. 
- Лæппу, уыцы гал хизынмæ цæуылнæ ис? - стæй йæ цухъ- 
хъа раласта Бетъре. Астæуцæджындзы уæлæ йæ саджы сы- 
къайы къахцыл сауыгъта. 

ФЫДЫ ФÆДЗÆХСТ 
269 
- Уыд хизынмæ, - æнкъардгъуызæй цыбыр дзуапп радта Са- 
ДУЛ. 
- Æмæ? - Бетъре фыдæлтыккон къæлæтджыныл йæхи æруагъ- 
та. 
- Рантъæрдтой мæ куыдзы æнтъæрд!.. 
Бетърейы зæрдæйы уидæгтæ бындзарæй нызмæлыдысты. 
Базыдта йæ хуыцауы цæф. Уæддæр йæ маст нынныхъхъуырын 
бафæрæзта æмæ уæззау, сабыр хъæлæсæй сдзырдта: 
- Чи дæ расырдта, цæмæн? 
- Чи, чи, уæлæ Гиго, бадыргæс. Фесæф, дам, ардыгæй. Мауал, 
дам, скъæрутуæ фос колхозы сæрвæттæм. 
- Æз æм цыдæртæ сдзырдтон, - йæ маст калы дарддæр Са- 
дул. - Æмæ дын мæм феххæлыд. Дæу, дам, æз скъолайæ дæр 
куынæ фæтæрын кæнон, кæйдæр къулбадæг! Скъола дæр, 
дам, мах у æмæ дзы дæ хуызæттæн кæсыны бар дæр нæй. - 
Скæуынмæ бирæ нал хъуыд æвзонг лæппуйы. 
Ныр рамæсты Бетъре. Рафыхт йæ маст. Ничи кæсы уыцы 
æнæрæгъдзыдмæ! Дзырдхъом фæцис, и! 
- Уастæн мæстылгъæдæй фæцæрæд! - йæ масты дзырд 
баппæрста Мæргъион дæр. - Уый йын фод мæ дзæбæхдæр арфæ 
гъе! Алæ-ма, уымæн йæ кой авддæлдзæх, фæлæ та сын цавæр 
æмбырд уыд, цæ? - баздæхт йæ моймæ. 
Фæлæ Бетъре ууыл нæ уыд ныртæккæ. Дзурын æм нæ цыд. 
Йæ сæры магъз ын æфсæйнаг хъадамантæй æрбалхъывдæуыд. 
Хъуыдыты малы та аныгъуылд. 
* * * 
Фæуынхъус у джиуæргуыбайы мæй. Тагъд æрбалæудзæн 
Цыппурсы мæй. Сур уазал хæссын байдыдта. Æхсæв халас ап- 
пары. Фæлæ Хепайæн нæма фæцис конд, Алардыйы кувæндоны 
цур ын цы бонгæнд ис, уый. Бетърейы гал ракуырдта. Дзывыр 
ыл сыфтыгъта. Иу цæд гал. Йæ бинойнагг Хъориан - сæрыл- 
хæцæг, Хепа йæхæдæг - гутондар, афтæмæй анцай-анцай кæ- 
нынц къулаивæвæрд хуымы дыууæ галы. 
Хæцы Хепа дзывырыл. Рæстæгæй-рæстæгмæ галдæрæн уи- 
сæй бавзиды фæстейæ галтæм. Сындæг къахдзæфтæй цæуы 
гутонвæды фæдыл. Алыгъуызон уæззау, æнтъыснæг хъуыдытæ 
зилахар кæнынц сæры. Нæ хъуыстай Бетъремæ! Саукуыдз, дам, 
мын колхозы галтæй иу цæд авæрдта. Йæ хъуыддæгтæ нывыл 

270 
Тедеты Герас 
дæр уымæн цæуынц ацы Бетърейæн... Бынты быры ай дæр. 
Афтæмæй та мын Уарданыл худы. Гæми рувас, зæгъ, у рагæй- 
æрæгмæ. Суангуартæ Матеиты дуджы дæр афтæ уыд. Сæ быны 
быры. Фæсвæдæй та-йæ цыфыддæр знæгтæ сты. Дымыстъæр 
митæ... Урс дæндаг æмæ лыскъзæрдæ!.. 
Нæ, Хепа йæ зынгхуыст фыдæлты туджджынмæ курæг нæ 
бацæудзæн. Кæддæр ын йе ’фсымæр, Агуыбейы æххуырсты 
мыздмæ йæ куыстмæ ракодта Хепа. Æмæ уый барæй бакод- 
та афтæ. Адæмы цæстмæ. Мауал æнхъæлой: Хепа Сандойы 
байзæддагмæ туджджыны зæрдæ дары. Фæлтау мæнæ афтæ 
тухитæ кæндзæн Хепа иу цæд галæй. 
Багъæцæд уыцы хæрæджы ’фтыддаг! Хепа дзывыры гуылус 
йæ армыдзыхъхъы тынг нылхъывта. Дæндæгты къæс-къæс 
ссыд. Кæд бирæ схъæлæй нал фæхæссис дæ сæр бæрзæндты. 
Æнæхъæн хъæуыхицау мын ссис Сандойы гомгæрцц фырт! 
Тæккæ райсом!.. Тæккæ райсом фæцæудзæн Хепа сæумæйæ Ма- 
тейы абырæг фырты агурæг. Абон уал мæнæ йæ хуым бабæстон 
кæна. Афтæ ма кæсут Хепамæ сымах! Уый йедтæмæ йæ сабыр, 
дзаджджын цард кæй тыххæй схæлæттаг, уымæ афтæ æнцад нæ 
фæкæсдзæн. Кæд та-иу Хепамæ нæ цæуат уæхæдæг лæгъстæмæ, 
уæд багъæцут! 
Суанг талынгтæм фæархайдта Хепа уыцы бон йæ хуымыл. 
Тых æмæ йæ амæлттæй бабæстон кодта. 
Йæ райсом, куыддæр кæрчытæ фыццаг уаст скодтой, афтæ 
фестад йæ хуыссæнæй. Хъæдамайæн фæрæт райста йæ къухмæ. 
- Фынæй ма дæ, цы? - хуыссæнмæ бадзырдта йæ биной- 
нагмæ. -Æз хъæдмæ цæуын. Зымæг нæ къæсæрыл æрбалæууыд. 
Суг æрæфтауц хъæуы. 
Хъориан йæ хуыссæны фæбадæг. Дисы бафтыд йæхимидæг. 
Знон æм куынæ уыд йæ моймæ хъæдмæ цæуыны фæнд, уæд 
æвиппайды цы фæфæнд кодта. Стæйдæр абон стырбон куы у. 
Æмæ Хепа стырбоны йæ къух куы никуы ницæмæ фæкодта!.. 
Куыддæр йæ кулдуарæй рахызт Хепа, афтæ йыл Саукуыдз 
хæрхæмбæлд фæцис. Уый дæр раджы сыстад. Йæ кусджы- 
тыл азила. Тамакойы хъæрмадзтæн сæ æндзæлттæ ласынмæ 
хъуамæ арвита хъæдмæ. 
- Дæ райсом хорз уа, Хепа! - зæрдæхæлар салам радта сæр- 
дар Хепайæн. Уый йæм йæ хъуынджын æрфгуыты бынты æр- 
хуымгъуызæй æрбакаст. Хæрæг, дам, битъынайæ тарст æмæ 
йæ фындзы бын æрзад. Цы мæрддагæн та февзæрд йæ разы. 

ФЫДЫ ФÆДЗÆХСТ 
271 
- Бузныг!.. - йæхимидæг багуым-гуымæгау кодта мæсты лæг. 
- Кæдæм рараст дæ афтæ раджы? - цæугæ-цæуын ма йæм 
сдзырдта ноджыдæр Саукуыдз. Æмæ атындзыдта йæ хъуыд- 
даджы фæдыл. 
- Суг мын дзаг ис æмæ!.. - Хепа æрфыгæлхынцъæй кæсы 
йæ фæдыл. Багъæц, мæлмæллæг, бирæ нал фæхиздзынæ! Ам 
дын Мате нæй! Уый куыд æнцонæй æрбадæлзæх кодтай, мемæ 
бы-цæу дын афтæ нæ рауайдзæн! Æндæр у Хепайæн йæ фæнд, 
æмæ йæ архайд, багъæц! Адæмы æхсæн - рыгъд, тæригъæддаг. 
Чи дзы цы æнхъæл у... Æмæ фæсфæдæй та хуыцауылгъысты 
митæ кæны Хепа... Матейы абырæг фырты йыл бандзардзæн... 
Йæхæдæг та йæ раздæры мæгуыр, тæригъæддаг хуызы æрбад- 
дзæнис... 
Сæрыстыр, райгондæй араст Хепа йæ фæндагыл. Гуыбыр 
æфцæгыл схæрд кодта. Зын у йе сыфтæн Хæйрæджыты комæн. 
Сырд йедтæмæ дзы адæймаджы къах никуы æрлæууыд. Фæлæ 
йæм хъуамæ фæцæуа. Йæ цыппæртыл дæр æм хъуамæ фæбыра 
Хепа. 
Цæуы, тындзы знæт лæг размæ. Йæ лæнк-лæнк ссæуы. Æнцон 
нæу уый цахъхъæн кардзыд лæгæн уый хуызæн хæрды цæуын. 
Рæстæгæй-рæстæгмæ фæлæууы. Уæргъулæфт акæны. Стæй та 
агуыбыр вæййы размæ. Цъицъайы æфцæджы хуссарвахсыл цы 
Гом æрдуз ис, уымæй ахызт. Дзæвгар суади Цъицъайы æфцæджы 
тар хъæды хуылфы. Кæм ис нырма Хæйрæджыты коммæ 
баздæхæн! Хуры цæст никуыцæй кæсы тархъæды хуылфы. 
Æрлæууыд та Хепа. Улæфы. Дæрдджын цухъхъайы фæдджийæ 
йе ’нхъырдтытæ цæсгомы хид расæрфта. Мæкъулæджы улæфт 
кæны. Араст та. Бæстæ - æмыр. Æрæгвæззæджы бæгънæг хих- 
джын хъæд æгуыппæгæй лæууы. Иунæг къæрцц, иунæг уынæр 
никуыцæй хъуысы. Æрмæст къæхты бын сæлдхус сыфтæрты 
хыбар-хыбур хъу стæ къуырма кæны. Раст цыма стыр пæлæх- 
сар къабузджын бæлас исчи сыфцæй раласы, афтæ зыны. Рæс- 
тæгæй-рæстæгмæ дард кæцæйдæр дудахъхъы ныллæг уаст 
æрбайхъуысы. Æвæццæгæн кæмдæр арф комæй, науæд та кæм- 
дæр фæсзæнгæй уасы. Æмæ рæстмæ нæ хæццæ кæны айонг. 
Феккуырст та лæг йæ бынатæй. Тындзы. Искуы куы схæццæ 
уаид Хæйрæджыты коммæ! Уайтагъд æй рауарид уыцы хуыцау- 
æлгъысты. Иу арф байбын бынат дзы зоны Хепа. Лекъы æф- 
цæгыл фыййау куы уыд Матейы фырт, уæд-иу Хепайæн арæх 

272 
Тедеты Герас 
кодта йæ кой. Кæддæр, дам, дзы лекъаг абырæг йæхицæн бадæн 
скодта. Фæлæ, зæгъ, кæмдæр, йе сæфтæн тынг зын у, тæссаг. 
Бацæуæн, зæгъ, кæмдæр, къардиуы тæккæ былгæрæтты, мыст- 
вæндагыл хъуамæ хъавгæ хилай халæй-халмæ. 
Уæдæй ардæм æй бахъуыды кодта уыцы байбыны. Махары 
ныхæстæм гæсгæйæ ис стыр пæлæхсар къабазджын бæласы 
бын. 
Цæуы Хепа. Тындзы. Йæ хид йæ къæхты бынæй кæлы. Зæ- 
ронд нымæт худ ронбасты æртъыста. Дæвдæг сæр сойæрттывд 
кæны хидæйдзагæй. 
Æваст Хепайы хъустыл фæрæты хъæр фæцыд. Фæлæууыд. 
Айхъуыста. 
Чи уыдзæн ацы тар хъæды? Ракæс-бакæс кæны Хепа хих- 
ты æхсæнты. Дæлæ коммæ ныххизæн бырцыл, тæккæ былыл 
чидæр цонджы стæвдæн фатхъæды æндзæлттæ кæны. Сандойы 
æфтыддаджы колхозонтæй кæцыдæр... Кæцы сæ у, дæ хуыца- 
уы тыххæй? Хепа аууæтты-аууæтты хæстæгдæр ныууад. Афтæ 
уæлиау сæ кæцы схæццæ? Агуыбе!.. Æваст æнахуыр гуыпп- 
гуыпп ныккодта йæ риу Хепайæн. Цæстытæ æвиллон туг- 
мондаг æрттывд фæкодтой. Тугисыны монц ныггуылф кодта 
сæры. Агуыбейæн йæ чъылдым - Хепайы ’рдæм. Цырд æвналы, 
фатхъæд æндзæлттæ чъеппытæ кæны. Æхсæды сын сæ лыс- 
тæг хихтæ. Кæсгæйæ йæм баззад Хепа. Æмбисонды фадат!.. 
Хуыцауæй ракургæ бынат!.. Тар хъæд... Цъиузмæлæг никæцæй 
зыны...Иунæгæй...Чиуйæагурæг!.. Куыдзы мардау фесæфдзæн 
йæ мард!.. Дзæгъæл нæмыджы аххос фæуыдзæн... Йæ мард ын 
дæлæ уыцы сæрсæфæн бырцæй фæдæлæмæ кæндзæн Хепа. 
Сæрæй йын кæддæр аирвæрзтæ, хæрæджы æфтыддаг! 
Ныр нал аивæрздзынæ куыдзы хъæвдын! Фæцис ныр 
бæстон фадатХепайæн, цæрæнбонты йæ зæрдæйы арф æмбæхс- 
тæй цы хæрам хæссы, уый суадзынæн... Знæт лæг йæ туг- 
мондаг цæстытæ ныццавта Агуыбемæ. Афтæмæй сындæггай 
бавнæлдта йе уæхскмæ. Топп æриса... Æх, мæ куыдз дын фæл- 
дыст куыд фæцис, цы зæрдæ дæ! Йæхимидæг ныррыхыдта 
фыдгæнæг. Райсом тагъд-тагъдæй йæ бирæгъсурæн хæдзары 
айрох. Йæхи мæстæй бахордта. Зæфцыфыдæй ирвæздзæн мæ- 
нæ йæ туджджын йæ къухæй... Ай хуызæн фадат. Мæнæ йæхи 
къахæй æрцыд саг фæрæтмæ æмæ йын ирвæрздзæн!.. Арæби! 
Цонджы фыдтæм фæлæбуры знæт лæг фырфæсмонæй! Æваст 

ФЫДЫ ФÆДЗÆХСТ 
273 
та цæстытæ æнахуыр æрттывд фæкодтой... Цыдæр фæхъуыды 
кодта фыдгæнæг. Стыр хъæдамайæн фæрæт йæ къухы февзæрд 
æрцæвынæввонгæй!.. Фæрæт!.. Фæрæтæй йæ рудайдзæн! 
Фæстæты йæм бахъуыздзæн... Æртъæппæввонгæй фæхæссы 
фæрæт... Фæцæуы хъавгæ... Риу дзæхст-дзæхст кæны... Сурхид 
кæлы... ныртæккæ... ныртæккæ йæ æрудайдзæн... ныртæккæ 
тугкалгæ афæлдæхдзæн йæ разы йæ фыдгул... Йæ къахы фын- 
дзæй йæ батулдзæн сæрсæфæн бырцы ’рдæм... Фехсойдзæн 
æй... Уым - дæлæмæ, сæрбихъуырæйттæгæнгæ, атæхдзæн. Фер- 
вæздзæн Хепа йæ мыггагдзагъд фыдæлты цыфыддæр тудж- 
джынтæй, йæ дзаджджын царды халджытæй... Быры, хилы 
фыдгæнæг хъавгæ халæй-халмæ æнæкъæрцц, æнæхъинцъæй... 
Мæнæ феввахс кæны, феввахс... 
- Агуыбе, ис дзы уарæн! - æваст ныццарыдта кæйдæр хъæр 
æгас хъæд. Тæвд уæхстау сæмбæлд Хепайы зæрдæйыл... Дзыхъ- 
хълæуд фæкодта йæ мидбынаты фыдгæнæг. Иунæг нæу уыцы 
куыдзы æфтыддаг!.. 
- Ардæм, ардæм, Уардан! - хъæры уæлвæд анæрыд Агуы- 
бейы хъæр дæр. - Ам бирæ ис æндзалмæгтæ!.. 
Йæ тæвд æрцыд Хепайæн. Фыдæнхъæл фæцис. Уæнгтæхъи- 
лæй раздæхт фæстæмæ. Къæхты бынæй фæллад улæфт нык- 
кодта. Раст цыма стыр уæззау куысты бафæллад. Араст кодта 
дарддæр æфцæджы фарсыл тæссармæ йæ фæндаг. 
Иæ маст аскъуыд Хепайæн, йæ хъуыддагæй кæй ницы ра- 
уад, уый тыххæй. Фæлæ йын Матейы абырæг фырты ныфс 
уæддæр йæ риумæ рухсы цъыртт уадзы. Уымæй уæддæр нæ 
фæуыдзæн фыдæнхъæл. Уый йын суадзын кæндзæн йæ маст. 
Мæнæ гъе, æрбахæццæ иу къардиумæ. Ай хъуамæ уа, Махар ын 
цы къардиуæй дзырдта, уый? Йæ тæккæ былтыл галиуы ’рдæм 
цæуы хæрз нарæг мыствæндаг. Дæлæ гъе, уыцы пæлахсар 
бæласы къабузты цъуппытæ дæр æм разындысты Хепамæ. Йæ 
алыварс уыйас бæлас нæй. Ай у. Æфцæджы рагъвæндагæй, дам, 
галиуырдæм цæуы уыцы мыствæндаг къардиуы былтыл. Ам 
дæрафтæу... 
Рачъепп кодта Хепа ставд цым лæдзæг. Ацыргъ ын кодта йæ 
иу кæрон. 
- Аларды, Сыгъзæрин дзуар, баххуыс кæнут! - Хепа йæхиуыл 
дзуæрттæ бафтыдта. - Æвыдæй мæ баивæрзын кæнут фаллаг 
фарсмæ! - йæхæдæг араст. Цым лæдзæг къардиуы былырдыгæй 
18* 

274 
Тедеты Герас 
æрсадзы. Стæй йын йæ къах йæ уæллаг фарс æрæвæры. Хилы 
размæ фыдгæнæг. Дзæвгар дзы бауад. Æдас нæу. Сурхид кæлы 
фыртæсæй. Куыддæр чысыл иуырдæм фæдзой кæна, - райгæ у 
дæ гуырæй. Мæнæ феввахс кæны бæласмæ. Уый у, уый у!... Ци- 
ны хæлбурцъ скодта Хепайы зæрдæ риуы. Ноджы фæцырддæр 
кодта йæ цыд. Раст уыцафон цымлæдзæг былырдыгæй мæнг 
сагъд фæцис фыртагъд-тагъдæй. Къах ыл куыддæр æруæз код- 
та, афтæ лæдзæджы цыргъ бырынкъ фæиппæрд сыджытæй. 
Къах мæнджы аззад. Тасы хъуыды ныццавта зæрдæ. Йæ амонд 
ма куыд уыд, афтæмæй ма рахис къухæй уæлбыл цыдæр хихыл 
фæхæст. Æмæ ауындзæггондæй аззад лæг. Цым лæдзæг æмæ 
фæрæтæн далæ комы сæ дзæхст фæцыд. Иубоныбонцау йе ’муд 
нал æрцыд тарст лæг. Ныффæлурс. 
Былтæ ачъырццæ сты. Æвзаг ахус. Æппынфæстаг æрцахста 
йæ уд. Слæууыд. Акаст размæ. Йæ фæндагмæ. Нырма йæ бирæ 
хъæуы. Фæстæмæ ракаст. Уым дæр дзæвгар рауад. Дыууæ до- 
ны астæу баззад лæг. Чердæм ма ацæуа. Æнæлæдзæгæй нæй 
цæуæн. Цыргъаг нал ис. Цæмæй ма ракæна лæдзæг! Нал дæр 
фæстæмæ цæуын уæнды, нал дæр размæ. 
- Ех, мæлон, цæрон! - ныррыхыд Хепа йæхимидæг, къар- 
диуы был мыствæндагыл лæугæйæ, - размæ уæддæр! - фæн- 
фидарæй акъахдзæфтæ кодта размæ знæт лæг. Иу, дыккаг, 
æртыккаг!... Донмæцъæл уымæл сыджыт нал баурæдта Хе- 
пайы уæззау къахдзæф. Æрсаст, æрлæбырд къардиуы был... 
Къах мæнджы аззад... Фæдзой кодта гуыр... Мæлæты тас ныц- 
цавта сæры магъз... Ницыуал ауыдта... Цъæхтæ-буртæ аисты 
цæстытæ... Бæсты йыл сзылд... 
- Фесæф...тæн!.. Баххуыс мын... - райхъуыст ма æнамонд 
лæджы мæлæтдзаг хъæр. Стæй бамыр, басабыр... Йæ хъæр, йæ 
уынæр никуыцæйуал райхъуыст, мæгуыр. Бамыр тар хъæд дæр... 
Иунæг къæрцц, иунæг хъинцъ никуыцæй хъуысы. Æрмæст ду- 
дахъхъы знæт уаст хъустæ арауы... Æвæццæгæн кæмдæр æввахс 
бады бæласыл. Цыма фæдисы хъæр кæны искæмæ. 
Хепайы тæссаг хъæр æнæхъæн комы æнæрыд. Колхозы 
хъæддзаутæм фехъуыст. Фæфæдис кодтой. Цъæлтæй, бырæгъ- 
тæй ссардтой мæгуыр Хепайы. Иу ставд тæрсы зæнгыл банцад. 
Йæ амонд... Суанг бынмæ куы ныттылдаид, Уæйгуыты комы 
арфмæ, уæд дзы стæг-стæгыл нал фæхæцыдаид. Уыцы ставд 
дуртыл æмæ къæдзæхтыл. 

ФЫДЫ ФÆДЗÆХСТ 
275 
Хъæддзаутæ дисы бафтыдысты. Цы арæзта Хепа ацы тар 
хъæды? Ацы зын сæфтæн бынаты? Цы йæ схаста аййонг! Чи 
дзырдта тæрс уидзынмæ рацыдаид, чи та дзырдта, йæ хæдзары 
агъуыст, зæгъ, æркæлынæввонг у æмæ, зæгъ, ын, æвæццæгæн, 
хъайванæгтæ бæрæггæнæг рацыд. Фатхъæды къалиутæй сынт 
скодтой хъæддзаутæ æмæ æрластой мæгуыр Хепайы йæ хæ- 
дзармæ. Чысылтæ ма удымидæг уыд. Йæхимæ фæлæбурдта 
Хъориан, хъæр, цъæхаст!.. Фæфæдис кодтой хъæубæстæ. 
Æрвнæрæгау айхъуыст уайтагъд æнæхъæн Сывылдзджыны 
æнамонды хабар. 
Уарзет æмæ Альдайæн Агуыбе сæ фыстæг куы аскъæфта, 
уæд æнкъардæй фæцæйцыдысты фæйнæрдæм. Уарзет тарст, 
мыййаг уый сæрыл йе ’фсымæр искæимæ хъаугъайыл куы 
ныллæууа. Ныхъхъæр уыдзæн хъуыддаг. Уæдма куыд хъуамæ 
рацæуа Уарзет адæмы ’хсæнмæ. 
Ахуыргæнджытæн ма йæхи куыд равдисдзæн. Йе ’мбæлт- 
тæн - аннæахæм. Стæй дзы Садулæн йæхицæй дæр ис æфсæрм 
Уарзеты. Йæ зæрдæ йыл бахуддзæн. Йæ дзыхы, зæгъ, ницы уро- 
мы. 
Альда дæр йæ сæр æруагъта, афтæмæй рацæуы. Йæ царды 
йæм фыццаг хатт сæвзæрд Уарзеты ’рдæм цахæмдæр æбæрæг 
æнкъарæн. Хæрам æм фæцис Альда? Нæ, Уарзеты аххос дзы цы 
ис? Садулæн фæдзæхсгæ мыййаг нæ бакодта, Уарзетмæ фыстæг 
ныффыссын. Уæд та йæм хæлæг фæкаст Альдамæ? Тæхуды йæм 
бакодта Уарзетмæ? Нæ йыл хæст кæны хъуыды рæстмæ. 
Йæ къæсхуыр, саулагъз цæсгомыл сау тæнфæлм бады Аль- 
дайæн. Бахызт хæдзармæ. Чиныг райста æмæ раздæхт. Чы- 
сыл йæхи аирхæфса хъæугæронмæ. Кулдуармæ йыл Мукка 
хæрхæмбæлд фæцис. 
- Кæдæм рараст дæ? 
- Дæлæ сусхъæды былмæ... Мæ урок сахуыр кæнон... - æн- 
къард дзуапп радта Альда. 
Муккайы зæрдæ фæкъæпп кодта. Фæхатыд, йæ хо хъын- 
цъымгъуыз у. 
- Цы кæныс, цы, Альда? 
Альдайы нæ фæндыд, æнкъард кæй уыд, уый йын йе ’фсы- 
мæр фæхатыдаид. Йæхи фæхъæлдзæггъуыз кодта. Йе ’взаг æм 

276 
Тедеты Герас 
фелвæста æмæ сæгуытау агæпп кодта. Уæд фæхудт Мукка. Ба- 
цыд хæдзармæ. 
Альда сæргуыбырæй фæцæуы сусхъæды ’рдæм. Цавæрдæр 
æнæхайырыфæуинаг æбæрæг хъуыды, уæхстау, ныццæхгæрмæ 
сæрымагъзы. Уæддæр уыцы фыстæджы тыххæй цæмæн фе- 
сæфт йæ зæрдæйы æнцойад Альдайæн? Цæмæн æй бафтыдта 
хъуыдыты?.. 
Альдарафæлдæхтачиныг. Кæсы. Сындæгкъахдзæфтæгæнгæ 
цæуы. Раст ын уыцафон иунæг хуыцау Садулы йæ цуры фев- 
зæрын кодта. Фæстæты йæм æрбахъуызы. 
- Хæпп! - Садул æй фæтæрсын кодта. Альда фесхъиудта. Чи- 
ныг къухæй ахаудта. Садул худæгæй афæрсыл. 
- Зæдтонæй фæбадæд, дæуæн ма цы зæды бардуаг баххуыс 
кодта. - Худгæ-дзургæ кæны Садул. - Бын бауай! Æвзæр, дам, йæ 
удæн тæрсы. Дæ хорз уд дзы куынæ скъуыд мыййаг! - йæ кæл- 
кæлæй бæстæ хæссы лæппу. 
Альда æндзалмау сагъдæй аззад. Садулы фенд ын хъыг уыд, 
æви æх-сызгон, уый сæр рæстмæ нæ ацахста. Кæмдæр дзы цыма 
æх-сызгондзинады таг æрттивы. Æхсад хæцъилы хуызæн ацис 
саулагъз цæсгом. Æппынфæстаг йæ цæсгомыл лыстæг сырх 
стъæл-фæнтæ фæзынд. Фæстагмæ сырх-сырхид афæлдæхта 
цæсгом. 
Садул фæдисау. Цы растæй баззад ацы чызг! 
- Хъаз донмæ куыд кæса, уый каст цы кæныс, - мæстæй та 
мары Садул. - Исты дзур. Де ’взаг аныхъуырдтай? 
- Дæ уындæй мæ зæрдæ бахъарм. Фæуадзыгмæ мæ бирæ нал 
бахъуыд. Æмæ ма цы загътаин! - дыууæ æвзонджы ныххудты- 
сты æмхуызон. 
- Афтæ зæрдыйæ мыл кæй дæ, уый мын æхсызгон у. 
- Фæлæу-ма, Альда, хъазын-хъазын у, фæлæ æппын абон 
Уарзетыл дæ цæст никуы схæцыд? 
Чызджы зæрдæ цыдæр бакъуырдта... Пысырайы надаухдыз- 
дыз кодта йæ буар. Ссыгъд. Уæзбынгомау, хъазæгау къахæджы 
фарст акодта йæхæдæг Садулы. - Дæ хорзæхæй, кæрæдзийы 
Азау æмæ Таймуразау цы агурут? 
Сгдул фæтыхст. Тых æмæ амæлттæй афарста: 
- Кæм...æцæг мæ агуырдта? 
Альдайæн Садулы тыхст уавæр æхсызгон нæ уыд. Уарзеты 
коймæ йе ’нцойад кæй айсæфт лæппуйæн, уый йын йæ зæрдæ 

ФЫДЫ ФÆДЗÆХСТ 
277 
агайдта. Фæлæ йæ, ома хатгæ дæр нæ фæкодта. Йе ’рфгуыты 
бынты йæм хин каст бакодта. 
- 0, о, агуырдта, абондæргъы дæлфадихсыд бацис дæ агу- 
рынæй, - ногæй та йæ сайы. 
- Цæй-ма, Альда, æгъгъæд хъаз! - фæхъыг Садул. 
- Æгæр уæдæ, куыднæ федтон Уарзеты! Абон ма йæ скъо- 
лайы уæддæр федтон. - Ныр æцæггъуызæй загъта Альда. 
- Исты дын загъта, мыййаг? 
- Куыдницы мын загъта, уæдæ йæ дзыхыл цъутта конд уыд! 
- Æцæг дын зæгъын, æцæг, Альда. Ды йæ зондзынæ?.. 
-Цы? 
- Æз Уарзетæй уый æнхъæл нæ уыдтæн... Хъазгæйæ йæм иу- 
чысыл гæххæтты гæбаз афыстон. Уый дын æй куы сæцæг кæ- 
нид. Фыстæг йе ’фсымæрмæ радта. Агуыбе махмæ балæбурдта... 
Æмæ... Агурын æй. Дæу суадоны цурæй ауыдтон. Ды, зæгъын, 
исты зондзынæ! 
Альда хорзау нал фæцис. Агуыбе сын сæ фыстæг уымæн 
аскъæфта, æмæ йæ суанг Бетъретæм бамидæг кæндзæн, уый 
йæ фæсонæрхæджы дæр нæ уыд... Загъта: 
- Федтон дын дæ фыстæджы, 
- Бакæсын дын æй кодта, Альда, дæ хорзæхæй? - сцырын йæ 
цымыдис Садулæн. 
Чызг Садулы фарстæн дзуапп нæ радта. Загъта æндæр: 
- Уарзеты дзæгъæлы хæрам кæныс. Уымæ дзы ницы азым 
хауы. 
- Уæдæ? Мæхи цæстæй федтон Агуыбейы къухы мæ фыс- 
тæг, - фæкарздæр Садул. 
- Уæдæ æмæ йын æй Агуыбе исгæ бакодта. Æз дæр æй мæхи 
цæстæй федтон. 
Садул йе’муд æрцыд. Æгайтма Уарзетæн йæхивæндæй не 
’рцыд афтæ хъуыддаг. Худинаг, æгад кæй фæцис, ууыл хъæцдзæн. 
Сгдул хæрзизæр загъта Альдайæн. Тæлтæг сычъийы сæр- 
рæттт акодта. Гæппытæгæнгæ згъоры сæхирдæм. Альда йæ 
фæдыл кæсгæйæ баззад... 
* * * 
Уарзет бады иунæгæй йæ уаты. Чиныг кæсы. Кæсы цæсты- 
тæй, зæрдæйæ æндæр кæмдæр ис. Йæ хъуыдытæ æндæр цæ- 
уылдæр сты. 

278 
Тедеты Герас 
Дуар æрбахостæуыд. 
- Мидæмæ рацу, цæй, йедмæ нæ къуырцц-къуырцц кæныс! - 
Уарзет хицоны хъæлæсæй адзырдта æддæмæ. 
Марго æрбахызт аив балцарæзтæй. 
- Кæдæм рачындз кодтай дæхи? 
- Районмæ. Мæзæрдыйæ, дам, горæтæй артисттæ кон- 
церт æрластой. Зæгъын сæ фенон. Кæдæйуæдмæ ма... Мæ 
хæлæрттæ, мæ зонгæтæ... - Марго, уаты бæстыастæу, тымбыл 
стъолыл цы айдæн уыд къулаивæй æвæрд, уый систа. Йæхимæ 
дзы кæстытæ кæны. 
Уарзеты сæры, æрвæрттывдау, аленк кодта: «Æвæццæгæн 
мæнмæ æрбацыд, йемæ мæ кæндзæн æмбалæн». Æргомæй та 
загъта: 
- Кæимæ цæуыс? 
- Агуыбеимæ, зæрдæ мын бавæрдта. Изæры, дам, куыстæй 
рагацау æрцæудзæн. Дæуыл, мæ хур де ’фсымæртæ не ’ууæн- 
дынц. Куринаг чызг, зæгъ, у æмæ цынæ вæййы. А-мæхион у 
æмæ, Саукуыдзæй дын зæгъын, бирæгъ топпы хъæрæй куыд 
фæтæрса, уымæй уæлдай хæдзары тæфтыл нæ кæсы. 
Уарзетæн Маргойы фæнд æхсызгон уыд. Æгайтма. Ацæуæнт 
Агуыбеимæ. Уарзет ын уæддæр нæ акуымдтаид. 
- Уарзет, уый нæ фæлæ, - йæ дзырд æндæрырдæм фæзылд- 
та Марго, - Садул дæ федта, мæнæ йедты...цы хуыйны... Бетъ- 
рейы лæппуйæ дын зæгъын. Айфыццаг дæ агуырдта... - Марго 
Уарзеты сайгæ кодта. 
Уарзетæн зæрдæ ныссæхæтт кодта. Йæ хиуарзондзина- 
ды æнкъарæнтæ цъæх арт, цъæх пиллон суагътой. Цæсгом 
ацъæхтæ-буртæ. 
- Æцæг мæ агуырдта? - тарстгъуызæй афарста Уарзет. 
Исдуг ницы сдзырдта Марго. Уарзеты цур бандон æрæвæрдта. 
Æрбадт. Чызджы уæгъдкалд сæрыхъуынтыл йæ арм æруагъта. 
- Æвæдза, мæгуырау лæппу нæу Садул, - хинкаст бакод- 
та чызгмæ. - Уынд, бакаст цы давы... Хæрзæгъдау, зондджын 
лæппу мæм кæсы... 
Фæлæ Уарзет ууыл нæ уыд. Фыстæджы хабар чындзмæ дæр 
кæй бахæццæ, уый йын йæ зæрдæ бакъуырдта. Знæт мæлдзы- 
джытау схæлбурцъ кодтой хъуыдытæ сæры. Æвæццæгæн æй 
Агуыбе æнæхъæн бинонтæн радзырдта... Æмæ йын уæд Сау- 
куыдз ницы загътаид Уарзетæн? Нана дæр та йæ ма бафар- 

ФЫДЫ ФÆДЗÆХСТ 
279 
стаид Уарзеты, уый зын уырнæн у. Æцæг æм Агуыбе йæхæдæг 
хæцыд. Дæхи дæр, зæгъ, афтæтæ фæнды, науæд, зæгъ, дæм нæ 
бауæндыдаид фыссын. Фæлæ йын Уарзет фидарæй загъта, уый 
раст нæу. Агуыбе дæр баууæндыд йæ хойыл. Зæрдæ дæр ын 
бавæрдта, куыд йæ кой дæр никуыуал скæндзæн. Бетъретæм 
дæр, зæгъ, мæ мастæй атахтæн. Нæ, Агуыбе гадзрахатæй нæ 
рацæудзæн йæ иунæг хойыл. Алыг кодта йæхимидæг Уарзет. 
Ницы загътаид Агуыбе бинонтæн. Уæдæ ма йæ кæцæй базыд- 
таай? 
Уарзет æгомыгæй сыстад. Чиныг райста йæ къухы. Рахызт 
дуармæ. Мур дæр ницы сдзырдта йæ чындзмæ. Уый Маргомæ 
хорз нæ фæкастис. Йæ хиуарзондзинады æнкъарæнтæ йын 
ацæхæраджынтæ кодта. Æгæр, уый аккаг ын куыннæ уыд, æмæ 
йæм исты сдзырдтаид, афтæмæй амæрддаг уыдаид! Куыд æй 
ницæмæ æрдардта! Амæй дæр ма дзы уый схъуыд Маргойы. 
Уый аккаг у, æмæ Марго йемæ ахæм... ахæм арф хъуыдытыл 
уынаффæтæ кæна!.. Æнæрæгъыдзыд!.. 
* * * 
Уарзет араст хъæугæронмæ, сусхъæды бынмæ. Ахæм рæстæ- 
джы уырдæм фæцæуы. Цыдæр æхцон ын вæййы ам. Ныр дæр 
та рацæуы сындæггай. Апены былгæрæтты. Тедойы обаумæ 
æрбахæццæ. Апены йæ ногвæдыл кæм аздæхтой, уымæ бирæ 
фæкаст. Араст та. Хъуыды кæны йæхицæн. Уæддæр чи загъта- 
ид йæ чындзæн уыцы фыстæджы хабар? Кæцæй йæ базыдтаид? 
Агуыбейынæй... 
Алæ, уанцон нæу. Афтæ уæндон уыдзысты кæрæдзимæ? 
Уæд та сæ Марго йæхæдæг федта айразмæ Садулимæ иумæ 
лæугæ? Уымæ гæсгæ зæрдæаив ныхæстæ кодта. Æмæ уый 
фæныкгуызæй хъауджыдæр хæдзары къуымæй æддæмæ 
куынæ кæсы. Æниу цæй лæуд уыд уый! Иу дзырды бæрц. Уай- 
тагъд куы фæцæуæг Уарзет... Къæпиимæ тамако рувынмæ куы 
фæцæйцыд Уарзет, уæд. Фæсхъæу Садул йæ размæ февзæрд. 
Уый та хъугæмттæм йæ гал рацæйкодта хизынмæ. Уарзеты 
куы ауыдта, уæд галы хуымы хъус æрурæдта. 
- Уарзет, ныр ды мæнмæ хæрам уыдзынæ?.. - æфсæрмгæнгæ 
сдзырдта Садул. Йæхæдæг галы хъуырбос йæ хистæр æнгуыл- 
дзыл тухыныл фæцис. 
- Дæ амонд уыд, æмæ дæ «гениалон» фыстæг ахуыргæнджы- 

280 
Тедеты Герас 
тæй никæмæ бафтыд, - хъазгæмхасæн дзуры Уарзет. Стæй йæ 
ныхас фæзылдта. - Уыцы гал æмæ ды!.. Иу галæн ма фыййау 
цæугæ дæуы йедтæмæ никæй æрæййæфтон мæ цард-цæрæн- 
бонты. Къæпи райс, къæпи, кæсыс мæнæ мæнмæ! - хынджылæг 
кæны Уарзет. 
Садул амæсты. Йæ цæсгомыл судзаг зынг стъæлфæнтæ 
абадт. Ацарыдтой йæ. Фæлæ йæ маст нынныхъхъуырын бафæ- 
рæзта. Ныллæг, саст хъæлæсæй сдзырдта: 
- Уарзет!.. 
Уарзет фездæхт. 
- Дæмæрстæн ном мыл æвæрыс! - хъазынмæ та здахы 
хъуыддаг. 
Садул йæхимидæг тыхсы. Зыны йыл, цыдæр зæгъын æй 
фæнды. Фæлæ уый бакæнын æххæст йæ къухы нал бафтыд. 
Муккайыл йæ цæст скъуырдта. 
Уæлæ æртындзы къæпиимæ. Æвæццæгæн уый дæр тамако 
рувынмæ цæуы. Æрхæццæ. 
- Цы уадзыггондæй лæуут, цы? - хъазгæмхасæн сæ афарста 
Мукка. 
- Дæумæ æрлæууыдтæн, - фæцырд Уарзет. - Зæгъын, бы- 
дырмæ иумæ ацæуæм. 
Садул ницыуал фæцарæхст. Раст, цыма йе ’взаг аныхъуырд- 
та. Ам дæр та чызг фæцарæхст: 
- Садул, дæ разы гал хуыммæ æвналы æмæ афонмæ быдыр- 
гæс æрбацæуы. - Стæй Муккамæ баздæхт: - Цом, цæуæм, не 
’мбæлттæ фыдæлты афардæг сты. 
Мукка æмæ Уарзет араст сты иумæ. Садул сæ фæдыл кæсгæ- 
йæ баззад. Уарзет ма йæм йæ къух хæрзбоны тылд фæкодта 
фæстæмæ. 
Уæдмæ Садулæн йæ гал хуыммæ баирвæзт. 
...Цæуы Уарзет Апены былтыл цадæггай. Гъе, уый уыдис дæ- 
лæмæдæр-уæлæмæдæр, Садулимæ цы дзырдбæрц алæууыд, 
уый. Куыд æй федтаид ам йæ чындз Марго? Фæсхъæу цы 
арæзтаид? Уæдæ ма кæцæй зондзæн, кæцæй уыцы æнæхайыры 
гæххæтты гæбазы хабар? Ницы ахсы сæр. Уый дæр ма цыфæнды 
фод, фæлæ йын Мукка куы ницы загъта уыцы фыстæджы 
тыххæй! Садулимæ сæ иумæ лæугæ дæр куы æрыййæфта!.. Уар- 
зет æнхъæл уыд, зæгъгæ, ныр Мукка йæхи ныссау кæндзæн. 
Мукка афтæ нæ бакодта. Раздæрау æй рæвдыдта йæ фæлмæн 
цæстæнгасæй. Уæздан, рæвдаугæ хъæлæсæй йæм дзырдта: 

ФЫДЫ ФÆДЗÆХСТ 
281 
- Уарзет, алæ-ма æрбадæм иу-чысыл цъæх нæууыл... 
Æрбадтысты. Уарзет йæ æдгуыр къабайы фæдджитæй йæ 
хæрзвидыц зæнгты æрæмбæрз-æрæмбæрз кæны. 
Ницы дзурынц дыууæ æвзонджы. Æгомыгæй бадынц. Алчи- 
дæр сæ йæ хæнт размæ нымдзаст. Цæвиттон, цы хъуамæ сдзырд- 
таиккой, уый уыцы ран агуырдтой. Æппынæрæджиау сыхъуыст 
Муккайы фæлмæн хъæлæс: 
- Уарзет! 
- Мм... 
- Мæнмæ нана хыл кæны... Дæумæ мæ нæ фæуадзы... 
- Мæнмæ та - Саукуыдз. Йæ къубалракондау ын вæййы. На- 
на ма йын уайдзæф дæр фæкæны. 
- Цæмæн афтæ тынг слæууыдысты нæ хæлардзинады ных- 
мæ цымæ? Иннæтæй ничи ницы дзуры, фæлæ ацы дыууæ!.. 
Уарзет ницы сдзырдта. Йе уæхсчытыл хæрдмæ фæхæцыд. 
Цы йын зонын, зæгъгæ. 
- Уарзет! 
-Мм... 
- Ме уæнгты мын цыдæр тас уадзы... 
-Цы? 
- Нана æмæ Саукуыдз нæ ныхмæ кæй слæууыдысты, уый. 
Уарзет уырдыгмæ ныккаст. Йæ уæгъдкалд дзыккутæ йæ хъу- 
сты фæрсты æркалдысты. Кæрдæджытæ тоныныл схæцыд. 
- Уарзет, уыдон цыфæнды дæр куы кæной, уæддæр... уæд- 
дæр... Уарзет, мæнæн нæу æнæ дæу мæ бон. Цы бон дæ нæ фе- 
нын, уыцы бон мыл бæстæ фæгуыр-гуыр кæны. Мæхицæн бы- 
нат нал фæарын... - Мукка бакаст Уарзетмæ. - Уарзет, схæц-ма 
дæ сæрыл. Ракæс-ма. 
Уарзет схæцыд йæ сæрыл. Бакаст Муккамæ. 0, дунескæнæг! 
Цæй диссаджы цæстытæй йæм бакаст, цæ! Раст уарзондзинады 
дыууæ цæхæр арты. Судзынц фыруарзтæй. 
Æнæдзургæйæ йæм кæсы Уарзет. 0, æнæдзургæйæ... Фæлæ... 
0, ме скæнæг хуыцау! Куыд бирæ дзуры, куы, чызджы ахæм 
æгомыг цæстæнгас! Утæппæт ныхæстæ, хъуыдытæ!.. Нæ бау- 
рæдта лæппу чызджы фæллад цæстытæ. Уырдыгмæ æркаст. 
Афтæмæй та сдзырдта: 
- Уарзет!.. 
Уарзет фестад. Йæ ныхас ын фæлыг кодта æрдæгыл: 
- Мукка, цом, баизæр. - Мукка не сты. Æдзынæгæй йæм кæ- 

282 
Тедеты Герас 
сы. - Цæй-ма, сыст, донмыст нæ федтай, стæй æдзæмæй кæс, - 
хъазынмæ аздæхта хъуыддаг Уарзет, - Ралидз, раййаф мæ, æр- 
цахс мæ... - Уарзет худгæ-худгæ алыгъд. 
Лæппуйы зæрдæ дæр та нал фæлæууыд. Аппæрста йæхи йæ 
фæдыл. Хъазгæ-худгæйæ бахæццæ сты быдырмæ. 
...Цæуы Уарзет Апены былгæрæтты сындæггай хъуыдыгæн- 
гæ. 0, фæлæ цы байгомыг йæхæдæг! Цæуылнæ исты загъта 
Муккайæн уыцы бон Уарзет! Æмæ йын цы загътаид: «æз дæр 
афтæ дæн... Мæнæн дæр æнæдæу нæу мæ бон!..» Æмæ дзы уæд 
цы рауадаид? Куыд уыдаид? Мæгъа! Æммыст ма йæ дзурын 
куы суагътаид Уарзет! Цы ма йын зæгъинаг уыд цымæ? Кæд 
ын афтæ зæгъынмæ хъавыд: «Уарзет, уарзын дæ!..» Алæ, уанцон 
нæу! Цафон уарзын у нырма! Æмæ йæ уæд та хуыцау ралгъы- 
ста Муккайы æмæ йын æцæг загъта афтæ! Цымæ йын уæд цы 
загътаид Уарзет йæхæдæг? Нæ, уымæн ис хос. Йæхи та ныммыр 
кодтаид, æмæ фæцис. Æмæ йæ уæд та баййардта Мукка. Исты, 
зæгъ, зæгъгæ, уæд та? Уæд ын Уарзет дæр загътаид: «Уарзын 
дæ, Мукка, æз дæр!..» Æмæ йæ сайгæ нæ кодтаид уæд? Æцæг æй 
уарзы? Мæгъа! Ницы зоны Уарзет. Мысгæ йæ фæкæны Муккайы 
уæвгæ, йæ фенынмæ фæбæллы. Иудадзыг иумæ куы уаиккой, 
уый йæ фæфæнды. Æмæ уый уарзын хуыйны? Уый мæнæ афтæ, 
æнæуый... чысылæй фæстæмæ иуран хъомыл кодтой... Сахуыр 
сты кæрæдзийыл. Æндæр дзы мурдæр ницы ис... Æмæ йын 
уæд иннæты уæлдай Муккайы фенд уæлдай æхсызгон цæмæн 
вæййы? Зæгъæм, сисæм мæнæ Садулы. Уыйимæ дæр иумæ 
схъомыл Уарзет. Иу уыд сæ хъазт, сæ цыд. Уый дæр Муккайæ 
цауддæр нæу, æнæзонддæр. Садулы фенд ын уæлдай æхсызгон 
цæуылнæ вæййы? Фæнды йæ фенæд, фæнды ма... Æмгар!.. Æм- 
гар у Садул! Нæ, бынтон æндæргъуызон хъары Мукка Уарзеты 
зæрдæмæ. Уарзы йæ æвæццæгæн... 
... Уарзет сусхъæды бынмæ æрхæццæ. Цъæх нæууыл æрбадт. 
Чиныг рафæлдæхта. Æргуыбыр зæрдиагæй кæсынмæ. 
* * * 
Садул Мукка æмæ Уарзеты фæстæ фæкаст бирæ. Цалынмæ 
сыл йæ цæст хæцыд, уæдмæ. Цæмæн? Æвæццæгæн йæ зæрдæйы 
цыдæр æнкъарæн сæвзæрд. Уарзы йæ. Муккаимæ афтæ уæлдай 
хæлар кæй у Уарзет, уый дæр ын хъыг уымæн у. Æмæ уæд 
дзæгъæлы, хæрз дзæгъæлы. Ницы йын дзы рауайдзæн. Ис- 

ФЫДЫ ФÆДЗÆХСТ 
283 
ты Муккайау Садул дæр рæ-сугъд æмæ хæрзконд у! Уарзеты 
хуызæн рæсугъд чызджытæ та Муккайау рæсугъд лæппуты 
агурынц. Кæсыс, ныр дæр та иумæ асенг кодтой!.. 
Цы ахады Садул Уарзет æмæ Муккайы цур! Йæ фыдкъуызыр- 
тæ цæсгом раст æнæхъæн мусы зылдыйас у. Йæ тæккæ бæсты- 
астæу стыр кæлдымау нытътъæпæн æнæвгъау стыр фындз. 
Цæстытæ, хæфсы цæстытау - хъоппæг. 
Гормон фæуай, æрдз! Дæ хæрзиуджытæй алкæмæндæр æм- 
хуызон бахай кæн æмæ уа!.. Науæд иутæн сæ рæсугъддзинад 
цæсты тигътæ исы, аннæтæм та лæджы цæст бакæсын дæр 
нæ тæры. Фыдуынд у. Никæй хъæуы. Æмæ цæрæнбонты сæхи- 
мидæг бутъро къодахы сыгъд фæкæнынц. Нæ бавзарынц сæ 
царды уалдзæджы æхцонад... 
Садул ахæм хъуыдытæ куыд кодта хуымы хъус, йæ гал 
хизгæйæ, раст уыцафон Альда къæпиимæ рацæйцыд тама- 
ко рувынмæ Муккаиты фæдыл. Садулæн хъыг уыд Альдайы 
фæзынд. Йæ цæсгомыл сау тæнфæлм аленк кодта. Дæ мæрдты 
стæн, адон абон цы систой! Садулы фыдæнæн колхозы зæрдиаг 
кусджытæй агæпп кодтой! Ома, зæгъ, кæсыс, куыд хъæлдзæг 
æмæ райгондæй кусæм иумæ. Ды та, зæгъ, уым иунæгæй, дæ 
галимæ... 
Альда цыдæр фæлмæн цæстæнгасæй кæсы Садулмæ æго- 
мыгæй. Уæд Садулы маст атад. Альдамæ ахæмтæй ницы ис. 
Дзæгъæлы йæм рамæсты Садул. Æнæхин сонт фарст акодта 
Альдайы: 
- Альда, гонгæй тынг фыдыуынд дæн? Альда йæм тæри- 
гъæдгæнæджы каст бакодта. 
- Нæ, Садул... Æппындæр нæ дæ фыдуынд. Æгæр рæсугъд- 
дæр ма дæ, æгæр рæсугъд!.. 
Садулы нæ бауырныдта. Ныфсæвæрæн ныхæстæ... Уый нæ, 
фæлæ ма йæм хъыг дæр фæцис, хъыг Альдамæ йæхимидæг. 
Рæсугъд æй рахуыдта. Диссаг! Афтæ цард мын йæ къоп- 
пайы! Барæй йын афтæ загъта. Худгæ йыл кæны... Æмæ уый 
хорз нæу. Лæт цы у, уый йын комкоммæ зæгъ. Фæлæ афтæ чи 
кæны! Чи дзуры дзыхмæ! Уæд хæлæрттæ цъус уыдзæн цар- 
ды, фыдгултæ - бирæ. Уæдæ йеныр Альдайы цы дæлгоммæ 
ныхæстæ кæнинаг ис? Исты адæймаджы рæсугъддзинад 
йæхицæй кæнгæ у? Алкæмæн йæ уынд йæхи бар куы уаид, уæд 
дзы Садул дæр йæхицæн нæ бахæлæг кодтаид. Зæгъ æргом: 

284 
Тедеты Герас 
цы уыныс, цы хъуыды кæныс. Уастæн йæ цæрæнбон бирæ уа 
Уарзетæн. Уымæ ахæм дæлæ - уæлæтæй ницы ис. Уымæй раст 
дæр ын ничи фæзæгъы Садулæн. «Дæ цæсгом, дам, Нартæ сæ 
тымбыд симд цы фæзыл кодтой, уымæй стырдæр у». Æмæ йæм 
нæ мæсты кæны Садул. Раст ын зæгъы. Кæд ын æй хъазгæйæ 
фæзæгъы, уæддæр. 
Садул йæ маст нынныхъуырдта. Ныллæг, саст хъæлæсæй 
загъта: 
- Алæ, цытæ дзурыс, Альда, мæхæдæг мæхи нæ уынын. 
Айдæны ныккæсынмæ мæ зæрдæ куынæ тæры... 
Альда арф ныуулæфыд. Узæлгæ хъæлæсæй сдзырдта: 
- Ех, Садул! Æцæг рæсугъддзинад равдисын айдæны бон нæ 
цæуы. Уымæн æндæр, зæрдæйы айдæн хъæуы!.. 
Садул та хъуыдыты аныгъуылд. Йæ гал хуымы куыд ба- 
дзæгъæл, уый дæр нал æрхъуыды кодта. Альда дæр æм йæ 
бæзхъуын æрфгуыты бынты фæлмæн, рæвдаугæ каст кæны 
æгомыгæй. Бакæсы йæм Садул дæр. Фæлæ та ногæй хъуыдыты 
малы аирвæзы... 
Нæ, фæлæ куыд диссаг у, куыд зæрдæйы хъуыддаг! Йæхæдæг 
куынæ рисса, йæхæдæг куынæ судза, уæд æм æндæр зæрдæйы 
рис нæ хъары! Йæ судзаг, йæ дудаг æй не ’ндавы. 
Æппынæрæджиау Альда сдзырдта састгонд хъæлæсæй. 
- Садул, Уарзет тынг цæуы дæ зæрдæмæ? 
Садул фефсæрм. Йæ цæсгом ын цыдæр сылхысчъытæ код- 
та. Сæр, кæрдиппæрд æфсирау, уæздан æркъул. Йæ дзабыры 
фындзæй кæрдæджытæ асхъаудта. 
- Нæ... Уанцон нæу!.. Афтæ æнæуый... 
- Хорз чызг у Уарзет, рæсугъд, хæрзæгъдау... - загъта ма Аль- 
да æмæ фæлидзæг... 
Садул йæ фæстæ кæсгæйæ аззад. 0, о! Ай дæр та йын ног 
Америкæ бакодта! Уæдæ, Уарзет цы у, уый йын Альдайы амо- 
нын хъæуы Садулæн! 
Уæдмæ Садулы быдыргæс æрæййæфта. Расырдта йæ. Сымах, 
дам, колхозы не стут æмæ, дам, уæ фос колхозы хизæнты ма хи- 
зут. Садул рафыхт. Æнæуый дæр Уарзеты тыххæй мæсты уыд. 
Кæд, дам, цæфæй нæ мæлыс уæд, дам, дын уый та - рæхуыст. 
Мæстæйдзагæй ацыд хæдзармæ. Ныртæккæ йæ фыдæн æргом 
хъуамæ зæгъа. Цæмæннæ цæуы уый колхозмæ. Бетъре та уы- 
цы тæккæ колхозы æмбырдæй æрбацыд. Уый дæр мæсты уыд. 

ФЫДЫ ФÆДЗÆХСТ 
^^ 
Кæйдæрты дзы схорзæхджын кодтой. Загъта Садул йæ фыдæн 
алцыдæр. Фæлæ Бетъре уæд ууыл нæ уыд. Ницы сдзырдта йæ 
фыртмæ. 
Изæрмилтæ. Адæм сæ изæры куыстытæ кæнынц. Хъæуы 
астæу суадоны былыл ныттымбыл сты сылгоймæгтæ. Сæ дон- 
гæрзтæ сæ фарсмæ. 
- Цымæ куыд у Хепа, ничиуал уæ йæ абæрæг кодта? 
- Уыйау уæд де знаг дæр!.. 
- Ницыуал-аккаг, дам, у мæзæрдыйæ!.. 
- Цомут-ма, ахсæв æм фæбадæм, уе ’гæрыл! Удыбæстæ у. 
Сæхи сых, дам, æм æхсæв-бонмæ бадгæ кæнынц. 
- Æцæг, æцæг! Бауайæм æм! - устытæ сæ донгæрзтæ систой. 
Цæуынмæ фесты сæ хæдзæрттæм. 
- Сланон, дæ фыдыстæн, æнæмæн-иу ма ацу! - Томиан ма 
фæстыйæ адзырдта Сланонмæ. - Мæ хъуг радуцон æмæ ра- 
цæудзынæн. 
- Фæлæу мæм, Томиан! - Мæргъион Уарданы бинойнаджы 
фæстейæ расырдта суадоны цурæй. - Иумæ ацæуæм. Дæ мадыс- 
тæн, махыл-иу рацу, - баййæфта усы Мæргъион. - Мæ бинонтæн 
æхсæвæр акæнон, æмæ æз дæр ауайон. Ныр æм дыууæ æхсæвы 
нал уыдтæн, дудгæ бада! 
- Мæгуыр йæ бон, нæ йын мæлын æнтысы, нæ цæрын! - 
мæлæтдзаг рынчынæн батæригъæд кодта Томиан. 
- Ацы Коса та цы ласы, цы? - Мæргъион æваст йæ ныхас 
фæзылдта æндæрырдæм. Уæрдонджынмæ фæкаст. Фæкаст æм 
Томиан дæр. Агуыбе колхозы галтыл тамакойы хъæрмадзтæн 
æндзæлттæ æрласы хъæдæй. Фæлладгъуыз у хъæддзау. 
- Цæй коса у, цæ? Йæ зачъетæ уартæ æнæхъæн уылынг- 
дæргъæнтæ куы сты? 
- Цæмæйзон, æнæхъæн хъæубæстæ йæ афтæ хонынц æмæ... 
Томиан фæхатыд: Мæргъион уый æфхæрынæн зæгъы. Нæ 
кæсы рæстмæ цæстæй Саукуыдзты хæдзарвæндагмæ. Уыдон цы 
афхæра, уый ад ын ницы кæны. Уый йедтæмæ Агуыбейы Коса 
æцæг рагæй хонынц адæм. Кæддæр ыл хъуын нæ зади, нæ йын 
уыд зачъе. Уый адыл æй «фæкоса» кодтой. Æмæ йæ мæстæн, 
мыййаг, нæ хонынц афтæ! Хъазгæйæ, мæстæймарынæн. Ай та 

286 
Тедеты Герас 
йæ, цыма, Агуыбейы йæ фидиссаджы тыххæй афтæ схуыдтой, 
ахæм хуызы загъта. 
- Цыма бинонтæ цæуылнæ æркæны йæхицæн? - Мæргъион 
ныр та æндæрырдыгæй фелхыскъ кæнынмæ хъавы Агуы- 
бейы. - Куы базæронд, уæд йæхицæй моладзан кæны? 
- Сæ ног агъуыст фæуынмæ кæд каст. Ацы зæронд, зæхбын 
хæдзармæ, дам, искæй чызджы æркæнон? 
- Хæдзар сын фыдæлты фæцис арæзт! Мæфæндæй... - ус йæ 
цæст хинныкъуылд фæкодта. - Уый хуымæтæджы æнæрхæсгæ 
нæу йæхицæн бинонтæ! Уым æндæр цыдæр ис!.. 
Томиан æм дисы каст бакодта: 
- Цы дзы хъуамæ уа? 
- Уæд дын æз амæлон, - Мæргъион сæ кулдуармæ æрлæу- 
уыд. Фæйнæрдæм аракæс-бакæс кодта, - ды йæ искуы дуры 
хуылфмæ дæр куы ныдздзурай! Мæ хъустыл æрцыд, цыма, дам, 
йæ чындзимæ... Раст не сты Маргоимæ!.. Æниу, ноджыдæр ма 
дын зæгъон, - ныр та хъæрдæрæй сдзырдта дам-дум уарзаг 
сылгоймаг. - Дæ цæгаты зиан макуы фен, ды йæ искуы дæхимæ 
дæр куы ныдздзурай. 
- Цытæ дзурыс уый, Мæргъион! - бадиссæгтæ кодта То- 
миан. - Кæй хъуыры ныххиздзæн ахæм æбуалгъы тæригъæд! 
Æрæмысгæ у, фæлæ йæ кой дæр макуыуал скæн! 
- Иухатт сæ чызг уæртæ Нусийы фыртимæ хъæды кæй баз- 
зад æхсæвыгон, уый дæр гæды дзырд хуыдтой! - Уæддæр нæ 
сæтты Мæргъион, - æмæ мæнæ абон нæ сыцæг? 
- Цы сыцæг? - фæрсæджы каст та йæм бакодта Томиан. 
- Цы, цы æмæ, дам, сæ Муккаимæ баййæфтой, дæлæ скъола- 
йы рацæуæны, Кæфойауы!.. 
- Куыд дын амардтæн, Мæргъион! Цытæ дæ сæрмæ хæссыс, 
цытæ! Æвзонг фæсивæд сты... Чизоны кæрæдзи уарзынц æмæ 
сæ уым исчи лæугæ федта, уæд цы ис уым æвзæрæй? 
- Уæд мын Садул цæра кæд сæ... - Мæргъион ноджы карз- 
дæрæй ныллæууыд йæ дамты фидар кæныныл. Фæлæ йæм То- 
миан нал байхъуыста. Фæлыг ын кодта йæ ныхас: 
- Цæй, ацу æмæ рарæвдз кæн дæхи. Æз дæр ныртæккæ 
фездæхдзынæн. Æмæ бауайæм уыцы рынчынмæ. - Ус фæцæуæг. 
Томиан тагъд-тагъд бахызт хæдзармæ. Къæрта радавта. 
Хъуджы бын абадт. Дуцыныл алæууыд. 
Уардан чъырзмæст æрдæгамад сискъулы фарсмæ стымбыл 

ФЫДЫ ФÆДЗÆХСТ 
287 
кодта къуырф белæй. Зæронд тæрс хъуаритæй йæ æрæмбæрзта. 
Иу боны куыст ма ис йæ хæдзары къултæй. Хуыцаубоны та 
хъуамæ разиу кæна. Колхозæй йæм тамакойы куыстмæ цы 
æхцайы къаппеччытæ цæуы, уыдонæй та йæ агъуындгæ скæн- 
дзæн. Аннæ-иннæтау уый æддæгуæлæ агъуыст аразыныл нæ 
ныллæууыд. Уыйас нæма цæуы йæ тых. Дыууæйæ йедтæмæ 
нæ кусынц колхозы. Уыдæттæн фыдæй дæр цыдæртæ баз- 
зад. Уардан та бынтон æнæуæзæг, æнæдуар баззад, гъе, æмæ 
уал ныллæг агъуыст скæндзæн. Искуы уал уæртæ уыцы уис- 
быд сæтæлæгдонæй кæд раирвæзид. Стæй уæдмæ бон цæуы 
æмæ фарн йемæ хæссы. Кæд уæдмæ йæ хæдзары иу бындар 
дæр фæзынид Уарданæн. Ау, уæдæ афтæ æлгъыст фæуыдзæн 
Мадымайрæмæй æмæ йæ афтæ æвæстаг ныууадздзæнис!.. 
Уардан фемдзаст йæ бинойнагмæ. Цæуылдæр кæй тагъд 
кæны,уый фæхатыд. Йæ кусын фæуагъта лæг. Хæдзары къултæн 
кæрты цы дойнаг дуртæ калд уыдис, уыдоныл æрбадтис. 
- Кæдæм тагъд кæныс кæ, ацы ус! 
- Сыхы устытæ дæлæ Хъорианы моймæ цæуынц рынчын- 
фæрсæг. - Томиан фæцис хъуг дыгъд. Æхсыры къæрта, тыр- 
гъы цæджындзыл цы хадзоны къæбæл хуыд уыд, ууыл сауыгъ- 
та. Раздæхт йæ моймæ. - Зæгъын æз дæр ауайон. Удыбæстæ у. 
Цом ды дæр, кæд дæ фæнды, уæд, - бахатыд йæ лæгмæ ус. - 
Нæлгоймæгтæ дæр æм фæбадынц. Æхсæв-бонмæ, зæгъ, сæ 
хæдзар никуы раафтид вæййы. 
- Бæргæ ацæуин, фæлæ мæнмæ рæстмæ цæстæй нæ кæсы 
Хепа, - бакатай кодта лæг. 
- Алæ, мæ бинонты фыдбылызтæ дæ хай! - сдиссæгтæ йыл 
кодта ус. - Ай та кæддæр цыдæр уыд æмæ иудадзыг уый кой 
кæны! Уыдтæ йе ’ххуырст æмæ цы! Мæнæ Бетъре дæр дард- 
та мæзæрдыйæ æххуырстытæ уый тыххæй уый дæр топпы 
кæсæнæй кæсы адæммæ? 
- Нæ, æмæ уый тыххæй мыййаг нæ! - Уардан фæурæдта йæ 
бинойнаджы. 
- Уæдæ ма цы æндæр? 
- Цæвиттон, - Уардан бæстон æрæвнæлдта, йæ бинойнагæн, 
Хепа йæм зул цæстæй цæмæн каст, уый радзурынмæ. - Иуаз 
мæ Саукуыдз быдыргæсæй арвыста! Иу æхсæв дын азылдтæн 
хуымтыл. Ахæм æнхъæл та кæм уыдтæн. Уæлæ Алардыйы 
кувæндоны дæллаг фарс цы сæндон ис ныртæккæ, уыцы бынат 

288 
Тедеты Герас 
Тутыры æдзæгвæз хуыдтой. Кæддæр, зæгъ, дзы нæ фыдæлтæ 
Тутыры хъæзтытæ кодтой. Саукуыдз дын æй афæлдæхын код- 
та æмæ дзы сæндон ныккалдта колхозæн. Æз быдыргæс куы 
уыдтæн, уæд ногкалд уыд уыцы сæндон, сæндоны дæллаг фарс, 
колхозы Дæргъыты фæззыгæнд тыд, Æз хуым бæрæггæнæг 
ацыдтæн. Тæккæ раныдзæвæны ран ис уыцы хуым æмæ дзы 
фос ницыуал ныууадзынц. Слæзгъæр æй кæнынц бынтондæр. 
Кæсын æхсæвы рухсмæ æмæ дыууæ стуры мерсæй хизынц 
астæумæ фæззыгæндты. Хъуг æмæ гал. Хепайы цыбырсы галы 
куыннæ базыдтон! Æваст мæм сæндоны ’рдыгæй кæйдæр сау 
æндæрг фæзынд. Гуыбыр-гуыбыр рауай-бауай кæны. Цыдæр 
архайы. Фæджих дæн, цы аразы, ай чи у, уый конд хуымы! Ног 
калд сæндоны æндæр цы уыд. Гыбыр-гуыбыр хæстæгдæр 
бахъуызыдтæн. Стуртæ уал хуымы хизгæ фæуагътон. Бацыдтæн 
æмæ цы уынын!.. Хепа ногсагъд сæнæфсиры тала стоны. Йæ 
’ртты ’хсæн æй лыстæг цъæлтæ ныккæны. Цъæлтæй йæ зæххыл 
мæсты цæф ныккæны. Æмæ йæхимидæг ныррыхы: 
- Æгъа, Сандойы æфтыддаг, скæн дзы ныр сæндон! - æмæ 
та февналы æндæр тала ратонынмæ. Цал сæнæфсиры тала сто- 
ны æмæ ацъæлтæ кæны, уал хатты та ныррыхы йæхимидæг: 
«Æгъа, Сандойы æфтыддаг, скæн дзы ныр сæндон!..» 
- Кæцы дæ, уый?! - сдзырдтон æм æз. 
Хорзау нал фæцис. Дурдзæджындзау растæй аззад йæ бына- 
ты. Базыдта йæ хуыцауы цæф. Хорз бон ыл кæй нæ акæндзæн, 
уый ма йын цы æмбарын хъуыд. Мæ разы йæ уæрджытыл 
æрхауд. Ныллæгъстæ кодта: «Уардан, æз дæ мад, дæ фыды 
фæдзæхст! Ма мæ схъæр кæн! Цæрæнбонты дын мæ дæндагæй 
цырагъ дардзынæн... Мæнæ афтæ... Мæ маст мæ нал бафар- 
ста... Ма мæ фесаф! Æххуырст мæм фæцыдтæ, æмæ куы никуы 
ницæмæй бацыдтæн дæ хъыджы! Дæ мад куы фæзиан, уæд 
дын бæтгæ хæсыл кусæрттаг уæддæр радтон... Кæрдзинаг - 
аннæ ахæм!.. - Скæуынмæ йæ бирæ нал хъуыд. Æмæ æцæг раст 
дзырдта. Уал азы йæ фосы фæдыл фæцыдтæн. Фæлæ абабау! Мæ 
хæрамы никуы ницæмæй бацыд. Мæ мызд мын æрвыл хатт дæр 
уæлдайджынтæй лæвæрдта. Мæ мæгуыр мад дæр æнæныгæд 
баззадаид, уый мын куынæ уыдаид, уæд. Кусартæй, хойрагæй - 
Хепа мæ сарæзта. Лæг раст хъуамæ зæгъа, ацы ус, фæтæригъæд 
кодтон Хепайæн. Кæд дунейæн диссаг уыд, уæддæр æй уы- 
цы ’хсæв мæ разы йæ уæрджытыл хаудæй куы федтон, уæд мæ 
зæрдæ фæфæлмæн. Сыстын æй кодтон. 

ФЫДЫ ФÆДЗÆХСТ 
289 
- Омæ де стурты та фæззыгæндмæ цæмæн баздæхтай? - 
сдзырдтон ма йæм. 
- Изæры сæ дæлæ Хæйрæджыты адагмæ раскъæрдтон хи- 
зынмæ. Æз ацы фыдбылызы хъуыддагыл куы фæцалх дæн... - 
Хепа мын ногæй цы сæнæфсиры талаты сæппæрста, уыдонмæ 
ацамыдта. - Уæд стуртæ та хуыммæ фесты... Барæй сæ нæ баз- 
дæхтон... Ард дын хæрын, Уардан!.. 
- Ныр, Хепа, цæмæннæ ныффыссыс дæхи колхозы, цæмæн- 
нæ? - фæлмæн хъæлæсæй йæм сдзырдтон æз. - Уæд дын дзы 
алцы бар дæр уыдзæнис. Йеныр дæ куыстæгтыл дæхæдæг 
иунæгæй цас фыдæбон кæныс, уыйас колхозы дæр куы кусай, 
уæд дæ цард уыдзæн нывыл. 
Хепа мæм исдуг ницыуал сдзырдта. Дзырдбæрц æгомыгæй 
алæууыд. Стæй мын мæ ныхас æндæрырдæм фездæхта: 
- Уардан, æз дæ мад, дæ фыды уазæг, ма мæ схъæр кæн... ма 
мæ фесаф... Цæй, æз цæуон... Хæрзизæр!.. - æмæ фæцæуæг. 
...Гъе, уыцы бонæй фæстæмæ мæ йæхи хизын байдыдта. 
Кæй зæгъын æй хъæуы, æз æй нæ бавдыстон. Фæлæ мæ-иу 
куы федта, уæддæр-иу æмбæхстытæ кодта. Цæмæйзон, куыд 
æнхъæлдта, куыд хъуыды кодта. 
Хур ма раст ивæзны бæрц уыд, уæддæр ма Уарзет бадт сус- 
хъæды бын. Каст чиныг. Æрвгæрæтты сырх тæлмытæ-тæл- 
мытæ фæзынд. Хъæуы алчи изæры митæ кæны. Мукка дæр йе 
’зæры зылдтытæ акодта. Стæй æнгуыр райста. Апенмæ суайа. 
Изæры ’рдæм кæсаг хорз хæцы æнгуырыл. Уæдмæ нана æмæ 
Альда дæр цæудзысты фермæйæ. 
...Мукка баппæрста æнгуыр доны. Цыдæр æй æркъуырдта. 
Ноджыдæр та æркъуырдта æнгуыры. Дæлæ йæ фæласы. Сри- 
уыгъта йæ Мукка. 0, о! Ис дзы. Уыдисныдæргъæн кæсаджы 
урс-урсид гуыбын ферттывта. Цыма йæ исчи зынгыл авæрд- 
та - схъиудтытæ кæны кæсаг уæлдæфы. Мукка йæ суагъта 
æнгуырæй. Цин кæны. Уарзетæн æй фенын кæндзæн. Ай- 
хуызæн рæсугъд кæсаг ам никуыма ничи æрцахста. Сырххъу- 
лон, сыгъзæрин доны тылдау, æрттывтытæ калы. Нæ, фæлæ 
куыд æрсабыр Муккайы армы кæсаг!.. Мукка йæ йе ’нгуылдзтæй 
æрбалхъивæгау кодта. Фæлварынæн. Кæсаг ныцъцъелф ласта. 
19* 

290 
Тедеты Герас 
Доны йæ тъæпп фæцыд. Йæ дзых хæлиуæй баззад Муккайæн. 
Маст кæны. Уым уæддæр амæлдзæн. Æнгуыр ын йæ хъусаутæ 
æгасæйдæр рарæдывта... 
Дарддæр ацыд Мукка мæстджынæй. Æнгуыр даргæ дæлæ- 
мæ дзæвгар æривгъуыдта. Сусхъæдмæ æрбаввахс. Уарзеты 
аууыдта сусхъæды бын бадгæ. 0, дунескæнæг!.. Цыдæр тых- 
джын æнкъарæн ныццавта лæппуйы зæрдæ. Диссаджы фадат. 
Цъиузмæлæг нæй. Алцыдæр ын радзурдзæн Мукка. Зæгъдзæн 
ын: «Уарзет, уарзын дæ... Нæу мæ бон æнæдæу!» 
Уарзеты чъылдым уыд Муккайы ’рдæм. Йæ уæгъдкалд 
дзыккутæ йын изæрыгон уддзæф уæздан æнкъусы. Мукка йæм 
бацыд рæзты, хъуызгæ. Йæ тæккæ раз сындæг йæхи æруагъта. 
Уарзет æваст фестъæлфыд. Фестъæлфыд, фæлæ нæ фæ- 
тарст. Муккайы æрвгъуыз цæстытæ йæм судзгæ цæхæртæ 
æппарынц. Раст цыма хурæй иу схъис расхъиудта!.. Уарзеты 
хæнт раз æрхауд!.. Æндавы йæм. Тавы йæ. Фæлмæн, уарзæгой 
цæстытæй кæсы Уарзет дæр Муккамæ. Кæсынц æгомыгæй 
кæрæдзимæ дыууæ къай цæсты. Æгомыгæй!.. Фæлæ алцыдæр 
загътой кæрæдзийæн. Уæвгæ, куыд диссаг дæ, зæрдæ! Дзургæ 
нæ кæны, уынгæ, хъусгæ - аннæ ахæм. Фæлæ алцыдæр базоны, 
хаты, æнкъары. 
Кæсынц дыууæ æвзонджы кæрæдзимæ æнæдзургæйæ. Сæ 
дыууæйы зæрдæйы дæр, рагæй-æрæгмæ цы уарзты нымæг 
арт сыгъд, уый ныр ныггуылф кодта. Раст ыл цыма сæууон 
рæууддзæф баулæфыд. 
Кæсынц æдзæмæй кæрæдзимæ дыууæ цæхæркалгæ къай 
цæсты... Риутæ æддæмæ-мидæмæ кæнынц. Тынгæй-тынгдæр 
кæны æвзонг зæрдæты уарзты æнæнтау арт... Æваст кæрæ- 
дзимæ сæхи баппæрстой... Ныхъхъæбыс кодтой кæрæдзи. Иу- 
боныбонцау кæрæдзийыл тыхстæй фæлæууыдысты дыууæ 
æвзонджы. Æрæджиау чызг уæздан архайдæй йæхи ахибар 
кодта. Уырдыгмæ æркаст. Цæстытæ - донмæцъæл. Дыууæ 
цæссыджы йæ нарст рустыл æртылд Уарзетæн, æхсæры гагатау. 
0, Хуыцау! Цæссыг!.. Цины цæссыгтæ! Цæут, лæдæрсут... Уы- 
цы дыууæ цæсты къуырфы мидæг ма мæнæ Апены йас дон дæр 
куы фестид!.. Уæддæр æй нæ хъæуы æвгъау, хæлæг кæнын ай 
хуызæн хъуыддагæн. 
Лæдæрсынц Уарзеты уадултыл цæссыгтæ... Йæ фидыцджын 
былтыл та хъазы уæздан, фæлмæн мидбылхудт. Райы... кæуы... 
цин кæны æвзонг зæрдæ... Амондджын у... 

ФЫДЫ ФÆДЗÆХСТ 
291 
Мукка уарзон чызджы роцъойыл хæрдмæ схæцы уæззаугай. 
Кæсы йæм æнцад, рæвдаугæ. Йæ цæссыгтæ йын барæй нæ 
сæрфы. Узæлы йыл. Йæ уæгъдкалд дзыккутæ йын лæгъзытæ 
кæны. Саулагъз рустыл дæр æруадзы йæ къух узæлгæ. 
Æппынæрæджиау фæйнæрдæм акастысты дыууæ æвзон- 
джы. Цæлхыдзаг мæй суад арвы скæсæн фахсыл. Кæуылты æр- 
талынг! Дыууæ уарзоны кæрæдзимæ бакастысты. Фæлмæн 
фæхудтысты кæрæдзимæ. Бамбæрстой: цæуын хъæуы. Сыста- 
дысты. Чызг лæппуйы астæуыл йæхи æрбатыхта. Рацæуынц. 
Рæстæгæй-рæстæгмæ кæрæдзимæ бакæсынц. Фæлмæн мид- 
былхудтæй кæрæдзи арæвдауынц. 
Апены былтыл чысыл куы суадысты, уæд Мукка фæлæууыд. 
Цыдæр фæхъуыды кодта. Уарзет æм фæрсæджы каст бакодта. 
- Æрдæбон ме ’нгуыр ам кæмдæр авæрдтон... - цæстæнгасæй 
агургæйæ сдзырдта Мукка. 
- Дæлæ, гъе! - сдзырдта Уарзет, йæ къухæй æнгуырхъилмæ 
амоны. Мукка систа æнгуыр. - Уæдæ кæсаг ахсынмæ рацыдтæ? - 
хъазгæмхасæн фæрсы Уарзет. - Уæд кæм сты дæ кæсæгтæ та? 
Мукка Уарзеты йæхимæ æрбалхъывта. Загъта хъазгæйæ: 
- Уæдæ ды цы дæ, дынджыр кæсаг!.. 
Дыууæ уарзоны зæрдиагæй ныххудтысты. 
... Хъæуысæр, куы хицæн кодтой, уæд кæрæдзимæ фæлмæн 
бахудтысты. Æгомыгæй сæ сæртæ кæрæдзимæ уæздан бан- 
къуыстой. Ома, уал, зæгъ, хæрзæхсæв у. Æмæ ацыдысты. 
* * * 
Хепаты ныллæг зæхбын хæдзары къух бакæнæн нæ уыд 
рынчынфæрсæг адæмæй. Нæлгоймæгтæ иуырдыгæй бадынц, 
сылгоймæгтæ - иннæрдыгæй. Хуыссы рынчын. Æгомыг, æн- 
къардгъуызæй йын кæсынц йæ дзыхмæ адæм. Ницыуал аккаг у 
рынчын. Мæрдты дзыхæй дзуры. 
- Сар... до!.. - хъæрзгæйæ тыххæйтты æмбарын кæны йæ ны- 
хас мæлæтдзаг рынчын. - Нæ... æз... нæ уыд... тæн!.. Мæн... ах... 
хос... нæ уыд!.. 
Рынчынфæрсæг адæм кæрæдзимæ бакастысты. Цæмæн кæны 
Сардойы кой? Æвæццæгæн æй чи амардта, уый зоны?.. Матеимæ 
хæларæй цард Хепа!.. Мате уыд йæ марæг Сардойæн, æндæр ни- 
чи! Хепа йæ ма зыдтаид, уый гæнæн нæй!.. Ныр æй зæгъдзæн, 

292 /^Р 
(Г^^Ь^5^ Тедеты Герас 
æвæццæгæн!.. Мæрдты дзыхæй дзуры!.. Ногæй та бакастысты 
рынчынфæрсæг адæм сæнттæдзæгъдæг рынчыны дзыхмæ. 
- Гок...ко... Гокко дæ?.. - адæм кæрæдзимæ фæрсæджы каст 
бакодтой. Гокко та кæй хоны? 
- Гокко йæ фыды фыд уыд Хепайæн! - бамбарын кодта 
хъæуы хистæр, зæронд лæг Парса. - Афтæ йæ хуыдтой йæ зæйц. 
Æнæуый Иорам хуынд. 
Дарддæр ницыуал загъта зæронд лæг. Нæ загъта адæмæн, 
Хепайы фыдыфыд Саукуыдзы фыдыфыды къухæй мард кæй 
æрцыд. Дыууæ мыггаджы-æппынæрæджыйы онг дæр тугхæрам 
кæй хастой кæрæдзимæ, æмæ æндæр ахæмтæ. Фæлæ зæронд 
Парсайæн йæхицæн йæ зæрдæ фæкъæпп кодта йæхимидæг Гок- 
койы коймæ. Хепа сæ йæхæдæг ма радзура иууылдæр, мæрдты 
дзыхæй дзургæйæ, уый гæнæн нæй. Æцæг ацал-уал азы никуы 
ницы фæхатыд Хепайæ Парса... Сандойы байзæддагмæ тудж- 
джыны зæрдæ дары, ахæмæй. Хъæубæстæй та йæ, кардзыд 
адæмæй дарддæр зонгæ ничи кодта афтæ бæстæтты. 
- Нæ... Гок... ко... Нæ!.. - хъæрзы мæлæтдзаг рынчын. - Сæ... 
ры... къуы... дыр... Дæ... лæ мæм... æр...ба...ту...лы!.. рай...стон, дæ... 
туг!.. Дæ... иун...æг... фæ...дон... - йæхимидæг ныууынæргъæгау 
кодта рынчын. Ног та цæгъды сæнттæ. - Цъи...цъа...йы... æф... 
цæг... Агуы...бе... Мæ тудж...джын... Сар...до... Æх!.. нæ...мыг... ивд... 
ццаг!.. бай...йæф...та... мæ...гуыр... лæ..джы... Цы са... ра...зон..., Гок... 
ко! Мæ... хæ...дæг... фæ...тудж...джын...дæн!.. ’ 
Рынчынфæрсæг адæм кæрæдзимæ бакæстытæ кодтой... Хепа 
Сандойы хæдзарвæндагмæ туджджыны зæрдæ дардта, æмæ сæ 
баййафынмæ агуырдта, уый сæ фæсоны ’рхæджы дæр никæмæн 
уыд. Хепа лæгмарыны фæндагыл ныллæудзæн, уый æнхъæл 
дзы чи уыд! Иудадзыг æргъæвст æмæ тæригъæддаггъуыз... 
Кæсыс, Сардойы уый амардта. Адæм Матейæ æнхъæл уыды- 
сты!.. Æрцахстой мæгуыр Матейы. Фæлæ куыддæрты суæгъд 
кæнын кодта йæхи Мате. Раст, зæгъ, дæн æз! Уæддæр нæ ба- 
уырныдта адæмы. Абоны онг дæр ма Матейы æнхъæлдтой 
хъæубæстæ Сардойы марæг. Фæлæ, зæгъ, стыр гæртамæй 
балхæдта йæхи... Ныр нæ кæсыс, рабæрæг Сардойы марæг... Чи 
ахъуыды кодтаид Хепайы ’рдæм афтæ! Уал æмæ уал азы!.. Куыд 
æй фембæхста! Куыднæ рахъæр!.. 
- Уый ма ноджыдæр истытæ зæгъдзæн!.. - сдзырдта Пар- 
са, - Кæд ма йæ удыгасæй исты тæригъæдтæ скодта, уæд уы- 
дон дæр радзурдзæн. Афтæ у, мæ хуртæ! Лæг йæ удыгасæй ис- 

ФЫДЫ ФÆДЗÆХСТ 
293 
ты тæригъæдты куы бацæуы, уæд æй мæрдтæ сæхимæ нæ 
фæуадзынц, цалынмæ уыцы тæригъæдтæй йæхи не ссыгъдæг 
кæны, уæдмæ, æмæ йæ мæрдты къæсæрыл йæхидзыхæй дзу- 
рæнты фæкæнынц. Стæй уæд фæзæгъынц: «Йеныр сыгъдæг у 
дæ уд тæригъæдтæй... Бар дын ис дзæнæтмæ!» 
- Мах...ар!.. - сæнттæ цæгъды дарддæр мæлæтдзаг рын- 
чын. - Сау...куыдз!.. Дæ... фы...ды... уæз...æг... дын... æдз...æр... 
æг... фæк...код...та... Сау...куыдз... у... де... сафæг... райс... дæ... маст. 
Уæй...гуы...ты... ком...мæ... дæу...мæ... цыд...тæн... Махар... Уæуу!.. 
хау...ын... хау...ын... - сæнттæдзæгъдæг рынчын уддзыд къухæй 
хъæццулыл ныззезелæг. 
- Цы^кæныс, цы, дудгæ бадай! - Хъориан хæстæг бацыд йæ 
моймæ. Йæ ныхы сурхид ын расæрфта. Бамарой кодта. - Кæдæм 
хауыс! Мæнæ дæ хуыссæны куы дæ!.. 
Адæм та кæрæдзимæ бакæстытæ кодтой. Сæ сæртæ бан- 
къуыстой. Кæсыс, цæмæ схаудта уыцы сæрсæфæн ранмæ! Ма- 
тейы абырæг фырты агурæг. Саукуыдзæй йæ маст райстаид. Ам 
та афтæ дзырдтой, суг кæнынмæ, дам, ацыд хъæдмæ æмæ, дам, 
къæдзæхæй ахауд. 
- 0, дудгæ бада де ’намонд сæр! - Хъориан маройгæнгæ рацу- 
бацу кæны къуымты. Бамбæрста уый дæр хъуыддаг, уæдæ цы. - 
Кæд цы митæ бакодтай дæхицан! 
- 0, мæнæ фæрныг адæм! - зæронд Парса йæ бынатæй 
растæгау кодта. - Уый афтæмæй не ’рынцайдзæн. Нал у йæ 
тæригъæдмæ кæсын мæ бон. Исчи уæлæ Алардыйы кувæндоны 
цурмæ суайæд. Уым Хепайæн цы хуымы гæппæл ис, уый ауæдзы 
сыджытæй^ йæ армы дзаг рахæссæд. Йæ нывæрзæн ын æй 
бавæрæм. Йæ удыгасæй ауæдзыл дзураг чи вæййы, уæ рынтæ 
бахæрон, уый йе ’цæджы ранмæ куы æрцæуы, зынудисæн фæ- 
кæны. Хепайы чысылæй фæстæмæ зонын æз, мæ бонтæ! Бирæ 
уарзта зæхх... Мыггагæй фæстæмæ йæ фыдыфырт дзураг уы- 
дысты ауæдзы сæрыл. Хепайæн йæхи фыдыфыд дæр ауæдзы 
сæрыл хъаугъайы æрцыд мард. Хепайæн йеныр ауæдзы 
сыджытмæ цы хуымы гæппæлмæ арвыстам, уый ауæдзы 
уаццагæй Сандоты æххуырст гутондартæ æнæрхъуыдыйæ иу 
гутоны хаст раппæрстой. Уый адыл сын загъд бацайдагъ се 
’мауæдз Сандоты мыггаджимæ æмæ... фæмард комы аргъ лæг. 
- Гал!.. гал... - дзуры æмæ дзуры мæлæтдзаг рынчын. - Фес... 
къæр...ынц...æй... Кол...хоз...æй фескъæ...рынц!.. Ма...йæ...ауа...адз... 

294 
Тедеты Герас 
Хъориан та хæстæг бацыд йæ рынчын моймæ. Фæлмæн æм 
дзуры; 
- Ничи йæ фескъæры галы, ничи! Мæнæ нæхи кæрты баст 
ис, ма тæрс! 
- Ам, ис?.. - фехъуыст сылгоймаджы ныхас мæрдтæмдзæ- 
уæгмæ. Гал сæхи кæрты кæй разынд, уый йын уыд æхсызгон. - 
Хорз... фос!.. фос!.. - ныр та иннæрдæм фессæста сæнттæдзæгъ- 
дæг рынчын. - Ба...кæн... скъæ...ты... Æх...хуыр...стытæн... зæгъ... 
æл...вы...ни...наг... сты... лы...стæ...джы...тæ..! 
- Гъе, мæгуырæг Хепа! - зæронд Парса тæригъæд кæны 
рынчынæн. - Бирæ хъал цыдтытæ-иу фæкодтай дæ мыстрагъ 
емыллыккыл и! Куы-иу ыл бабадт, - зæронд лæг баздæхт ныр 
та рынчынфæрсæг адæммæ, - уæд ма-иу лæг расугъддæрмæ 
цæмæ бакастаид! Арвуацциллайы хуызæн! Йæ зæрдæйы дзæбæ- 
хæн йæ хъал бæхыл рæстæг æрвыста афтæ. Искæйуæттæ та 
куыстæгтæ кодтой. Ныр сæ мысы мæрдты къæсæрыл... 
Уæдмæ æрбацыдысты, ауæдзы сыджытмæ кæй арвыстой, 
уыдон. Чысыл хæцъилы тыхт сыджыт Парсамæ радтой. Уый 
рынчынмæ хæстæг бацыд. Йæ сæрыл ын рахæцыд. Йæ нывæр- 
зæн ын æй бавæрдта. 
- Уый дын дæ ауæдзы хай! Дæхи уыдзæн... - кувæгау дзуры 
зæронд лæг. - Ничи дын æм ницы бар дары, фæлæ æрæнцай, 
мæгуыр дæ бон! 
Ныхъхъус та сты рынчынфæрсæг адæм. 
Мæлæтдзаг рынчын ма ноджыдæр змæлын кодта йæ былтæ, 
мæгуыр, фæлæ йæ уынæр нал хъуыст. Æппынфæстаг сæ уæгъд 
змæлдæй дæр æрлæууыдысты былтæ. Мæрдæндæгъд баисты 
кæрæдзийыл... Цæстытæ бахаудтой. Зæронд Парса сыстад. Рын- 
чыны цæстытыл бахæцыд... 
- Фервæзтæ, мæгуыр дæ бон, дæ утæхсæнæй! - тæригъæд- 
гæнгæ сдзырдта Парса. Фæйнæрдыгæй ныккуыдтой. Йæ уæр- 
джытæ ныххоста Хъориан. Зæрдæхалæн æрдиаг ныккодта... 
Йæ тæккæ тæмæны ис сусæны мæй. Цъæх-цъæхидæй зы- 
нынц Цъицъайы æфцæджы хъæдхæцин фахсытæ. Цъæх адард- 
та Уæйгуыты ком дæр. Æнцад у Апен. Æнæуынæр, æнæсыбар- 
сыбурæй цæуы, цы чысыл дон ма дзы баззад, уый. Сæрд нæ зо- 

ФЫДЫ ФÆДЗÆХСТ 
295 
ны ивылын. Цъæх-цъæхид фæсалæй астæумæ у Хæйрæджыты 
ком дæр. Кæрдæг æй нæй. Фарон дæр æркæрдыны фыдæй 
зæридауæй баззад. Зæридауы хосæн дзы æмбал бæргæ нæй. 
Фæлæ та кæй æвдæлы ацы аз дæр уый кæрдынмæ. Фæззыгæнд- 
тæ кæрдыныл сты адæм. Хъæубæстæ иууылдæр усæй-лæгæй 
быдырты сты. 
Сæрдыгон райсомы ирдгæ хуымгæрдджыты «епп-опп» хъу- 
стыл æмбæлы. Тугыл та аскъуыдысты ацы аз дæр хъугæмтты 
фæззыгæндтæ. Хъыбылы марды йас æфсир... Дзаг æфсиры 
дæстæг цонгæн уæз кæны. 
Иуæндæс кæрдæджы цæгатæвæрд Дæргъыты сæ кæрæдзи 
айстой. Ардæм комбайн не ’рæхсы. Æдзæгвæз у, къулаив. 
Кæрдджыты фæстæ - дыууæ бæттæджы: Садул æмæ Мук- 
ка. Ацы аз фесты астæуккаг ахуыр. Дарддæр ахуырмæ ацæуыны 
фадат сын нæ фæцис. Колхозы кусынц. Ацы фадыг цæстгай у. 
Ранæй-рæтты ма залбындзæф у. Æххæст нæма сцæттæ. Ахæм 
рæтты йæ Муккаитæ дæрæнæй ныууадзынц. Ахус уа. Стæй йæ 
сдæрæнбæттæн кæндзысты. Чысыл æм уымæлæй сæ зæрдæ 
кæм фехсайы хуыммæ, уым та баст куыристæ хъиутæ кæнынц. 
Кæрдджыты хæсхæссæг кæрдинаджы дзæвгар байгæрста. 
Иннæтæй баразæй. Афтæ вæййы. Хæсхæссæг раздæр хъуамæ 
цæуа. Йæ къæдз æхсырф дардыл исы. Йæ иу дæстæг - æнæхъæн 
куырис. 
- Бетъре, дæ хæс æгæр ма аиваз, науæд ыл нæ аххæсдзыс- 
тæм! - чидæр бадзырдта хæсхæссæгмæ. 
Бетърейы хурмæсыгъд цæсгом фæрухс. Цыдæр æхсызгон ын 
уыд. Рагæй дæр афтæ уыд Бетъре. Йæ хъæубæстæ йыл Хепаты 
æмæ Матетау сæхицæй æддæмæ кæй нæ хæцыдысты, уый йын 
æхсызгон уыд. Æмæ-иу æм барджыны ныхас куы скодтой, уæд- 
иу йæ зæрдæ барухс. Мæн дæр, зæгъгæ, сæхиуыл нымайынц... 
- Равналут, равналут! Уæдæ куыд æнхъæлдтат! - хъазгæм- 
хасæн сдзырдта Бетъре дæр. 
- Уагæр ма Бетърейæн махау куыстбонтæ куы фыссиккой, - 
хуымонтæй кæцыдæр Бетърейы хъазгæмхасæн фелхыскъ код- 
та, - уæд æвæццæгæн диссаг фæуаид!.. 
Бетърейы зæрдæ цыдæр бакъуырдта. Хъыг ын уыд. 
Хуымонтæ куыннæ зыдтой, Бетъре абон ам кусы, кæддæр 
колхозы фæрæзтæй спайда кодта æмæ уый ныхмæ. Фæлæ уый 
дæр зыдтой, æмæ Бетъре йæхæдæг дæр ахæм хъазæн ныхæстæ 

296 
Тедеты Герас 
арæх фæкæны æмæ йæм хъыг нæ фæкæсдзæн. Уыйадыл хъазы- 
дысты. 
Бетъремæ æцæг кæд фæхъыг каст, уæддæр æй нæ равдыста. 
Хъазынмæ здахы уый дæр хъуыддаг: 
- Алæ, уæддамæл! Кæд мын сымах уæ абоны куыстбон 
уæлвæндаг нæ фæкæндзæн! 
- Уый, æвæдза, ма зæгъ, Бетъре! - рæстæмбискар лæг 
сдзырдта ныр æцæггъуызæй. Дæстæг æхсырфы къæдзил æрæ- 
вæрдта, афтæмæй йæ астæу сраст кодта. - Абон суанг изæрмæ 
афтæ куы фæкæрдæм, уæд фараст-дæс дзоныгъуаты бæрц ма 
ныккæрдæм,уый гæнæн нæй! 
- Æртыгай куыстбонтæ рацæуиккам уæд! - цингæнгæйæ 
сдзырдта æндæр хуымон. 
- Æртыгæйттæ кæд нæ, дыгæйттæ æмæ æрджджытæ уæд- 
дæр рацæудзыстæм. 
Бетърейæн та ногæй йæ зæрдæ цыдæр бакъуырдта. Ницыуал 
сдзырдта. Æгомыгæй æвналы зад хуыммæ. Афæдзы сæр афтæ 
ма уа, æмæ та иу кусæгæн дыууæ-æртæ къилойы ма байуарой... 
Уый уал дын афтид хойрагæй æнæхъæн мæртæй хуыздæр... 
Йæ тамакойы æхца, йæ цыхт, йæ нæлхæ та - йæ уæлдай!.. Стæй 
Бетъре абон ам дыууæ удæй кусы. Йæ фырт дæр йемæ ис... Цас 
райсид Бетъре дæр? Уæд та бацæуид Бетъре дæр колхозмæ!.. 
Иу хæдзарæй дыууæйæ кусиккой!.. Лæппу дæр ныр лæг у, уæдæ 
циу!.. Мæргъион дæр-иу тамакойы акусид!.. Сылгоймæгты 
куыст у тамако!.. Æртæ кусæгæй иу хæдзарæй!.. Даринаг - ничи. 
Дæлæ Силионитæ, йедтæ дыгæйттæй кусынц... Тулдзы цъæхæй 
агъуыстытæ сыскъæрдтой!.. 
Фæлæ куыд уыдзæн, куыд! Бетърейы та йæ мидхъуыдыйы 
цыдæр фæстæмæ рариуыгъæгау кодта. Афтæ лыстæджытæ 
куыд хъуамæ банымайой утæппæт адæмы куыст! Уыйас иумæ- 
йаг фæллой афтæ нæзæрдæхудтæй куыд хъуамæ адих кæной, 
æмæ дзы мацы бааууон кæной. Раздæр дæр-иу бирæ уыд хор... 
Фæлæ йын уæд иу хицау уыд... Хин... дæлгоммæ митæй дæ 
зæрдæ æхсайгæ дæр никæмæ кодтаид... Де ’ххуырстытæй... дæ 
кусджытæн дзы аппар сæ фæйнæ къоды æмæ иннæ - дæхи! 
Ныр та цалдæр хицау ис хорæн... Цæмæйзон, куыдтæтæ йæ ра- 
дих кæнынц!.. Цы æмбарынц ацы талынг адæм!.. Йæ кусджытæй 
йын йе ’мбис дæхи уæлæ æрфысс... Чи дын сæ нымайы!.. Чи у 
дæ фæрсæг!.. Нæ, Бетъре йæ цонджы тых никæмæн бауадздзæн 
хæрын... 

ФЫДЫ ФÆДЗÆХСТ 
297 
Кæрдынц хуымонтæ, уæдæ цы. Алы хъазæн ныхас кæрæдзи 
дзыхай исынц. 
- Ай дæр мын йæ дзых ныххуыдта, - сдзырдта Агуыбе. - 
Дæуæй зæгъын, дæуæй, Уардан. Уæдæ Мæскуыйы, йедты 
уыдтæ. Уым дæр афтæ кусынц? 
- Алæ, мæ тæригъæд дæ фæдыл æфтыд фод! - райдыд- 
та Уардан. - Мæскуыйы зæххы бынты дæр поездтæ згъоры, 
машинатæ. Ам та дзы махæн сосæ фæндаг дæр нæй. - Кусджытæ 
ныххудтысты. 
- Уой, улæфгæут! - фæстейæ, кæрддзæгæй æрбадзырдта 
Мукка, - аходæндзаутæ æрбацæуынц! 
Хуымонтæ сæ хынджылæг ныхас фæуагътой. Акастысты 
хъæуырдæм. Æрбазындысты аходæнхæсджытæ. Мæргъион 
æмæ Марго - се ’хсæн. Марго æрвылхаттау бæрæгбонконд. Раст 
цыма искуыдæм куывды цыд. Йæ тиуæн, Агуыбейæн аходæн 
æрбахæссы. 
Хуымонтæ, сæ аходæн куы ахицæн кодтой, уæд Мæргъион 
æмæ Марго фæсвæндæгты, æввахсдæрты араст сты. 
- Мæнæн æндæр гæнæн нæй, - райдыдта Мæргъион, - фæлæ 
дæуæн дæр ничи ис хæдзары аходæн кæй къухы авæрай? Ацы 
тæвды дæхæдæг. Дæ ходыгъды къухы йæ авæрдтаис. Хæдзары 
ма кæстæр æндæр цæмæн у!.. 
- Уарзет уæлæ Альдаимæ дуканимæ ауад. Не ’фсин дæр 
æнæвдæлон уыд. 
- Мæлæты æмдзæхдон не ссис дæ ходыгъд Афæхъойы 
зæйцимæ! - хинæйдзаг каст бакодта Мæргъион Маргомæ. 
- Æмгæрттæ сты, æвзæнгтæ... 
- 0, нырма æмгæрттæ вæййынц, уæдæ цы... 
Маргойы цымыдисдзинады æнкъарæнтæ цыдæр æнахуыр 
хæлбурцъ скодтой. 
- Стæй та цы? 
- Цы, цы æмæ дын чызг куы уа, уæд ын йæ рохтæ æл- 
хъывд дар. Тæккæ ацы райсом аходæн аразыны тыххæй дон- 
мæ бауадтæн. Суадоны мын мæнæ нæхи Даро тугтæ дæр фæ- 
дзырдта! Амæй-размæ, зæгъ, дын иу изæр донбылмæ хъуг агу- 
рæг ауадтæн. Кæсын, зæгъ, æмæ, мæнæ æбуалгъы хъуыддæгтæ! 
Донбылты, зæгъы, талынджы Уарзет æмæ Мукка кæрæдзийыл 
тыхтæй рацæуынц пъатæгæнгæ. Æниу уæд Саукуыдзимæ 
цæрынæй ма бафсæд!.. Сомыгондæй мын сæ дзырдта. Дзургæ 

298 
Тедеты Герас 
та мын сæ уымæн ракодта æмæ, зæгъы, Саукуыдз кадджын, 
цытджын лæг у, æмæ йæ, зæгъ, куы фегад кæна йæ хо!.. 
Марго ницы сдзырдта. Алыгъуызон хъуыдытæ схæлбурцъ 
кодтой йæ сæры. Ныхъхъус. Йæ развæндагмæ кæсгæйæ цæуы. 
Æппынфæстаг сдзырдта: 
- Нæ, уый мæнг уыдзæн, æрымысæггаг...Тæригъæд зæгъы 
Даро. 
- Цытæ кæныс, Марго, дзуары хуылфмæ дæр бацæудзынæн! - 
бадиссæгтæ кодта Мæргъион. - Уæд мын мæ иунæг...Кæд сæ 
тæккæ дысон мæхæдæг дæр нæ федтон, уæхи цæхæрадоны!... 
Раст дыууæ изæрыастæу. Нартхоры хуымы арф бацыдысты 
æмæ нал фæзындсты... 
Маргойы зæрдæ ныссæххæтт кодта. Цыдæр æнахуыр тас 
ацыд йе уæнгты... Зæрдæ сгуыпп-гуыпп кодта. Раст ыл цы- 
ма æнусон цъититы уазал æрбакалд. Уæнгтæ ауазал сты. Сæ 
цæхæрадоны!.. Туг ныууарыд!.. 0 Хуыцау, дæ фæдзæхст!.. Цымæ 
кæдæй ацырдæм цæудзысты иумæ æмбæлынмæ уыцы сыгъ- 
дыйы цæхæрадонмæ!.. Дысон ма гъо, фæлæ æндæрæхсæв дæр 
уыдаиккой? 
Мæргъион æмæ Марго æрбахæццæ сты хъæумæ. Куы хицæн 
кодтой, уæд ма йæм Мæргъион сдзырдта: 
- Марго, æз дæ мад, дæ фыды фæдзæхст... Макуы йæ срæди. 
Даро мæм дзыхæй нал сдзурдзæн... 
Хепа куы амард, уæд адæм катæйтты бацыдысты. Цæмæй 
бавæрой зианы? Хæдзары уабæрæг ницы ис. Хъæубæсты кар- 
дзыд урсбоцъо лæгтæ сæ сæртæ æруагътой зианджыны кæрты. 
Ныккастысты зæхмæ. Цы фæрæзтæ кæной. 
- Марадз-ма, Хъорианмæ фæсидут! - хъæуы хистæр зæронд 
Парса схæцыд йæ сæрыл хæрдмæ. - Ауынаффæ кæнæм уыимæ 
дæр...3ианы хицау... Цы у йæ хъуыды? 
Чысыл фæстæдæр мæрдджын сылгоймаг сæргуыбыр æмæ 
æрддæдæлармæй æрлæууыд хъæубæсты зæронд лæгты цур. 
- Зианджыны дæр афæрсын хъæуы, дæ рынтæ бахæрон! - 
баздæхт æм зæронд Парса. - Куыд бакæнæм, цы бæкæнæм?.. 
Хъориан - фенæг сылгоймаг фембæрста: цæмæй йæ фæр- 
сынц хъынцъымгæнæг адæм. Загъта: 

ФЫДЫ ФÆДЗÆХСТ 
299 
- Кусæрттагæн мæнæ йæхи гал!.. Уæддæр æй йæ удæй фыл- 
дæр уарзта! - мæстджын сылгоймаг скæуынхъæлæс, йæ сау 
кæрдæны къабазæй йæ цæссыгтæ асæрфта. 
- Кæд дæ гал æгъгъæд нæ уа, - æнкъард хъæлæсæй сдзырд- 
та Уардан. - Уæд мæм дæлæ фарон Бæлдæрæнты рæуæд ис. 
Ракæнут æй... Мæрдты рухсы бадæд.-.Хепайæн йæхицæй æз би- 
рæ хæрзтæ дарын мæ зæрдыл. 
Æнкъард адæм бузныджы цæстæй бакастысты Уарданмæ. 
Раарфæ йын кодта Парса дæр. 
- Хуыцау дæ ацаразæд, Уардан, дæ рынтæ бахæрон, æмæ 
дын Сыгъзæрин дзуар дæхи хызт уадзæд ахæм дудгæбæттæй. 
Цæй, - адæммæ баздæхт зæронд лæг. - Ныр рæвдз кæнæм, 
фæлæ ма кæрдзынæн цы хос кæнæм? 
- Кæрдзын катайаг нæу! - зæронд лæджы ныхас фæурæдта 
цыбырдзагъд боцъо, кардзыд лæг. - Хойраг нæ алкæй хæдзары 
дæр ис. Колхозæй нæ куыстмызд нырма æрæджы куы раластам. 
Æрхæссæм нæ хæдзæрттæй. 
- Бæгуыдæр, - иннæ адæм дæр сдзырдтой уыцы кардзыд 
лæджы фарс. - Ныр хор мæнæ къæхты бын ис... 
Йæхимидæг йæ зæрдæ барухс зæронд Парсайæн. Уæддæр 
нæма ферох кодтой нæ ирон дзыллæ фыдæлты æгъдау æмæ 
фæтк! Æхсæны хист дæр-иу афтæ кодтой... Уардан - кусæрттаг... 
иннæтæ кæрдзынаг... Сæхимæ айстой сыхæгтæ æхсæвæры 
хардз!.. - Ехх, уæддæр адæм!.. Кæуылты у адæмы фарн, адæмы 
хæрзиуæг!..Уæдæ кæсыс, мæнæ Хепамæ!.. Йæ мæрддзæсты 
аххосæй никæй зæрдæ ссардтаид!.. Иуаз мæнæ йæ сыхаг куы 
фæзиан, æнæхъæн хъæубæстæ йын сæ худтæ йæ къæхты бын 
æрæвæрдтой. Æрхатыд æм Парса йæхæдæг дæр. Кæрдзынаг 
радтаид зианджынæн. Кæм уыд уыцы дуджы хойраг уарæн! 
Æххормаг рæстæг!.. Аба-бау! Къæрттæй цъула нæ аппæрста Хе- 
па. Иу мæрты æмбис зыр-зыргæнгæ рахаста!..Æмæ йæм нæ уы- 
дис? Йæ тæккæ хъæзныгыл уыд Хепа уæд\ Мæнгæй нæ фæ- 
кæнынц: æвæстаджы цæст - зынæфсис. 
Фæлæ йын абон йæ мард мæнæ йæ хъæубæстæ æвæрынц 
Хепайæн. Тугæйдзаг тугæй ничи æхсы. Ехх! Адæм... адæм... 
дæ бындарыл!.. Къæхтыбынæй ныуулæфæгау кодта куыры- 
хон зæронд лæг. Фæрныг у дæ тых... Бирæ у адæмæн сæ бон... 
Фыдæхæй дæр, хæрзиуæгæй дæр... Ног хицауад дæр йæ ных 
уымæн аздæхта адæмы ’рдæм!.. Цæугæдæттæ аздахынц!.. 

300 
Тедеты Герас 
...Бавæрдтой Хепайы мард йæ хъæубæстæ, уæдæ цы! 
Цæрынтæ систа Хъориан иунæгæй. Ныр бæстонæй раздæхта 
уый йе ’ргом адæмы ’рдæм. Æнæуый дæр Хъориан йæ мойы 
хуызæн нæ уыд. Сусæгæй-æргомæй йæхи ныхæста адæмыл. 
Рæдауæй дæр рæдауарм уъщ, кæрдзындæттон. Æмæ уыцы 
миниуæг ном кæны лæгæн. 
Йæ афæдзыхист дæр ын нæма ахицæн кодта йæ мойæн Хъо- 
риан, афтæмæй колхозы правленийы бамидæг. 
- Ныффыссут мæн дæр уемæ!.. - æнкъард, æфсæрм хъæлæ- 
сæй дзуры саударæг ус, - фосы къахæй мæм ницыуал баззад, 
зианæн мын бахъуыдысты. Фæлæ хойраджы мыггагæн ис- 
ты амал скæндзынæн... иу-дыууæ, æртæ мæрты... Уæрдон дæр 
мæм ис... Кæд уын истæмæн сбæзза не скъæт - раласутуый дæр. 
Кæфтæй-кæсæгмæ скъæт, цы дзы кæнын æз. Уæлæ Матейы 
хæдзары кæркдон куы скодтат, уый уын ницæмæн сбæздзæн? 
Правленийы уæнгтæ кæрæдзимæ бакæстытæ кодтой. Сæ- 
химидæг фæбузныг сты Хъорианæй. Хъуыддаг афтæ кæй æр- 
цыдаид, уый æнæуый дæр зыдтой. Йæ мойы удæгасы рæстæ- 
джы дæр-иу æм цас хæцыд Хепамæ! «Адæм цы кæнынц, мах 
дæр уый кæнæм. Ныффыссæм мах дæр колхозы нæхи!..» Фæлæ 
фыдæлты æгъдауыл хæст æмæ хи исбоныл мæрдтæмцæуæг 
лæг кæм лæвæрдта ком адæмуарзаг сылгоймагæн! 
Уæлдай бузныг фæцис Хъорианæй Саукуыдз. Фыдзæрдæ 
нæ бахаста Саукуыдз Хепамæ, йæ амарды фæстæ цы æмбæхст 
хъуыддæгтæ раргом, уыдон тыххæй. 
Саукуыдз базыдта: Хепа йæм йæ фыдæлты тыххæй цард- 
цæрæнбонты туджджыны зæрдæ дардта. Баййафынмæ йæ 
агуырдта, Матейы абырæг фыртæн æй марын кодта. Кæддæр 
ын йе ’фсымæры дæр хъуамæ амардтаид Саукуыдзæн. Уæддæр 
æм не смæсты Хепамæ Саукуыдз. Уымæн æмæ, гъай сæ фыдæлтæ 
туджджынтæуыдысты,уый йæфæсонæрхæджы дæр никуыуыд 
Саукуыдзæн. Саукуыдз Хепамæ кастис хъæубæстаджы цæстæй, 
Хепайы амарды фæстæ æппæт ацы æмбæхст хъуыддæгтæ куы 
ахъæр сты, уæд адæм дисы бафтыдысты. Тæригъæдгæнæджы 
цæстæй кастысты Саукуыдзмæ, йе ’фсымæрмæ, æмæ æмтгæй 
иууылдæр йæ хæдзарвæндагмæ. Ома, зæгъ, уал æмæ уал аздæр- 
гъы мæлæт къахдзæфæй-къахдзæфмæ уæ фæдыл зылдис. 
Иугæр хъуыддаг куы раргом, уæд ма-иу фæкодта Саукуыдз 
йæхицæн: «Æвæццæгæн колхозмæ дæр уый тыххæй нæ цыд Хе- 

ФЫДЫ ФÆДЗÆХСТ 
301 
па, ома, зæгъ, мæ туджджыны колхозмæ куыд бацæуон!» Фæлæ 
ма цафон! Лæг нал ис. Стæй дæр куыд фæхæрам уыдаид Сау- 
куыдз мард лæгмæ! Цас ном у лæгмæ мæрдтæм табиц хæссын! 
Иу йæ бинойнаг ма йын баззад Хепайæн. Æмæ йæм уый, кæсыс, 
йæ мойау хæрам нæ хæссы Саукуыдзмæ. 
Гъе, уымæ гæсгæ фæцис, гъе уæлдай бузныг Саукуыдз 
йæхимидæг Хъорианæй. Фæбузныг дзы æмæ йæм фæлмæн 
хъæлæсæй сдзырдта: 
- Хорз, Хъориан, хорз!.. Фæлæ дæ хойраджы тауинаджы сæр 
нæхъæуы... 
- Цæуылнæ, - фæурæдта йæ Хъориан, - раздæр-иу чи цыд 
колхозмæ, уыдон-иу куы хастой тауинаг дæр? 
- Раздæр колхоз нырма ног уыд!... - ноджы фæлмæндæр 
хъæлæсæй æмбарын кодта сæрдар. - Йæхи ’фтиаг ын нæма 
уыд. Уый тыххæй хъуыд тауинаг. Фæлæ ныр дæлæ нæ хордонтæ 
сæ былтæм сты хорæй. Уæрдон раласдзыстæм. Скъæт дæр, 
кæд дæхи нæ хъæуы, уæд раласдзыстæм уый дæр. Уæлæ йæ 
фермæйы скъæты цур æрæвæдзыстæм. 
Йе, уæдæй фæстæмæ уæхскуæзæй кусы Хъориан колхозы 
тамакойы хъæрмадзты Сланонимæ. Нæ ауæрдынц сæхиуыл 
дыууæ сылгоймаджы дæр. Нывыл дæр уымæн цæуы сæ хъуыд- 
даг. Цал æмæ цал хатты ракодтой æмбырды сæ хорз куысты кой! 
Æнæхъæн колхозы цы бахъæуы утæппæт быдырты тамакойы 
ныссадзынæн, уый бæрц æвзар саразынц дыууæ зилæджы. 
Уæздан, æнæбон вæййы ног гуырдз. Æмæ цы колхозы фесгуы- 
хы тамакойы æвзар, уый дзы стæй иннæтæн фадæтты аргъмæ. 
...Сланон æмæ Хъорианы хъæрмадзтæ алыхатт дæр фес- 
гуыхынц. Фæхæст сын сты сæ куысты сусæгдзинадыл. Ныр дæр 
Сывылдзджыны колхоз фæфæуд кæны тамако сагъд. Афтæмæй 
Хъориан æмæ Сланоны хъæрмадзтæй нырма дыууæмæ æвнæлд 
дæр нæй. 
Сæрдар сæ фæрсты рацу-бацу кæны. Кæсы сæм. Хъæрмадзты 
хуылфæй æвгджын фæлгæтты бынæй тамакойы цъæх-цъæ- 
хид æвзартæ сæхи хæрдмæ, уæлдæфы ’рдæм ивазынц. Сæ са- 
дзынафонæй аивгъуыдтой... Æгæр сыстыр сты. Стырæй йæ 
лæмæгъ зæнг сæртæгцъæл фæкæны. Æнæфтиаг кæндзысты. 
Йæхимидæг хъынцъым кæны колхозы сæрдар. Сæхи кол- 
хозы уыйонг нал бахъæудзæн æвзартæ. Цом, зæгъа сын сæ 
зилджытæн сæрдар. Райсом æм Понайы колхозæй æрбацæуинаг 

302 
Тедеты Герас 
сты. Уыдонæн нæ фесгуыхтысты ацы аз. Кæд æрбацæуой, уæд 
сын ацы дыууæ хъæрмадзы иууылдæр куыд радтой, афтæ. 
Йæ ных скодта сæрдар Хъорианитæм. Æцæг дыууæ зилæг 
усæй Сланон хистæр у... Фæлæ Саукуыдз уымæ нæ ацыд... Уыцы 
сылгоймагæй Саукуыдз йæхи хизгæ кæны... Рагæй фæстæмæ 
дæр нæ фæадджын йæ зæрдæйæн Саукуыдзæн... Фæлæ цæ- 
мæннæ, уый Саукуыдзæн йæхи йедтæмæ зæххыцъарыл къа- 
хылдзæуæг нæ зоны... Никуы дæр æй раргом кæндзæн. Бæстæ 
куы рафæлдæха, уæддæр... Цалынмæ амæла, уæдмæ... Ис- 
куы колхозонты ’хсæн, Сланон дæр уым куыд уа, афтæмæй, 
Саукуыдз йæхи дæр уымæн фæхизы. Мачи йæ фæфиппайа, 
Сланонмæ ахæм зæрдæ кæй дары. Сланон æй йæхæдæг дæр 
хъуамæ ма фæфиппайа. Уый адыл æм барæй хъазæн ныхæстæ 
дæр фæкæны сæрдар Сланонмæ, мидæгæй йæ зæрдæйы та 
æндæрвæййы... 
Удыхъæдæй дзæбæх у Сланон. Йæ зæрдæ дзы рухс кæны 
сæрдарæн. Æнæуый кæд дунейы диссаг дæр у... уæддæр хъару 
æмæ лæджыхъæдæй сæрæн сылгоймаг у... Фæлæ уый... уый!.. 
Уыцы сусæг маст ын йæ зæрдæ бахсыдта цæргæцæрæнбонты 
Саукуыдзæн... Нæ рох кæны, не ’фты зæрдæйæ!.. Æниу ын цæй 
рох гæнæн ис. Бонæй-бон тыхджынæй-тыхджындæр кæны... 
Цот!..Цот ныр лæгтæ сты... Чындздзонтæ... Æнæ сæ кæрæдзи 
сæ бон нæу... Уарзет æмæ Муккайæн... Альда дæр афтæ!.. Йæ 
хъустыл цыма цыдæр цæугæ дæр æркодта Саукуыдзæн... Цы- 
ма, дам, кæрæдзи уарзынц Мукка æмæ Уарзет! 0, о! Хуыцау дæ 
фæдзæхст... Саукуыдз йæхимидæг баризæгау кодта. Уæд хъуыд- 
даг ноджы бæллæхдæр æмæ кæуинагдæр уыдзæн... Фæлæ нæ... 
Саукуыдзы удгасæй уый не ’рцæудзæн!.. Къуыппæнзарæг ыл 
куы скæной Саукуыдзыл, йæ хо йæхи кæрдихгай куы скæна, 
уæддæр Саукуыдз уыцы хъуыддаг не ’руадздзæн... Уымæн 
гæнæн нæй æмæ дзургæ нæ, хъуыды кæнын дæр ыл нæ хъæуы... 
...Хъориан джиппæйфыст куатæйыл йæ къухтæ сæрфгæ 
рауад сæрдары хъæрмæ. 
- Райсом Понайы колхоз æрбацæуинаг сты... - ныллæг, фæл- 
мæнгонд хъæлæсæй сдзырдта усмæ Саукуыдз. Уæдæйнырмæ- 
йы уæззау хъуыдытæ йын йæ сæр ныддымстой. Фæриссын ын 
кодтой йæ зæрдæ. - Дæ разы-иу сын уыцы дыууæ хъæрмадзы 
тамакойы æвзарты радтут иууылдæр. Знон мын сæ сæрдар 
дзырдта. Зæрдæ йын бавæрдтон. Фæлæу-ма, дæ хæдзары агъ- 

ФЫДЫ ФÆДЗÆХСТ 
303 
уыст куы æркæлы, куы уæртæ, Хъориан! - Сæрдар идæдз усы 
хæдзары æрдæгæмбыд агъуыстмæ фæкомкоммæ. 
- Уый тыххæй нæ фесæфт махон! - саударæг ус 
скæуынхъæлæсæй. 
- Тæккæ райсом дæм рарвитдзынæн æрмдæсныты æмæ дын 
æй раивдзысты, - цыма колхозоны кæлæддзаг хæдзары уавæр 
афонмæ кæй нæ базыдта, ууыл фæсмон кодта, ахæм хуызæнæй 
сдзырдта сæрдар. - Æгæр, гормон фæуай, ахæм уавæры ис дæ 
хæдзары агъуыст æмæ йæ зæгъ! Уæртæ дын иууылдæр цъæлтæ 
æмæ гæмттæ куы у, уæд дæм нæ фæтæдзы къæвда боны? 
Идæдз усы рыст зæрдæмæ рухс бакаст. Цингæнгæ ма сдзырд- 
та сæрдары фæдыл: 
- Саукуыдз, æмæ йын хъайвантæ, æндзæлттæ нæй. Хъуари 
мын æлхæд у. 
- Иууылдæр нæхæдæг æрифтонг кæндзыстæм!.. - фæстæмæ 
йæм радзырдта сæрдар æмæ ацыд. 
Йæ бынаты лæугæйæ баззад рыстзæрдæ идæдз ус. Райы, цин 
кæны. Йæ мойы амардæй фæстæмæ абоны хуызæн йæ зæрдæ 
никуыуал барухс ис... Дудгæ бадай, махон! Уый та дзы тæрсгæ 
кодта колхозæй! 
Хъориан, йæ фарсмæ цы æнæхицау зæронд ус цæры, уый 
хæдзары ног агъуыстмæ фемдзаст. Кæддæр уымæн раивтой 
колхоз йæ хæдзары сæр, абон та - Хъорианæн... Хъорианы 
мойы ма уырнгæ дæр куынæ кодта. Цыдæр монцмæ, цыдæр 
хины хъуыддагмæ, дам, ын аразынц йæ хæдзар колхоз уыцы 
æнæхицау усæн. Æндæра, зæгъ, колхозы фыст нæу æмæ, дам, 
ын æй цæмæн араздзысты. 
Дудгæ бадай, нæ лæг!.. Уый, ацы зæронд усы амардмæ 
æнхъæлмæ кастис. Кæд, зæгъ, ын йæ зæххы хай мæуонмæ æр- 
баиу кæнин. Уæддæр, зæгъ, æмауæдзтæ сты. Æмæ йæхæдæг 
фæраздæр... Афтæ æнæфсис уыд йæ удыгасæй дæр. Уый йед- 
тæмæ сæ цы кодта уыйас зæххытæй! Йæ сывæллæттæ кæр- 
дзыныл куынæ куыдтой мыййаг! Æнамонд уыд æмæ æнамонды 
мард акодта. 
Хъориан Саукуыдзы фæстæ кæрты астæу лæугæ кæй баз- 
зад æмæ хъуыдыты кæй ацыд, уый æппынæрæджиаумæ нæ 
фæхъуыды кодта. Стæй цырд-цырд ауад хæдзармæ. Тамакойы 
хъæрмадзтæм цæуын хъæуы æмæ йын байрæджы... 

304 
Тедеты Герас 
* * * 
- Гъе, Уарзет! Уый хуызæн цъæмæлтæ дæлæ кæрчытæн 
акал! Æниу хъуыддаг фæстаг бон афтæ кæй рауайдзæн, уый 
сæрысуангæй зыдтон мæхæдæг дæр. Уæ хъазт - иу, уæ бадт - 
иу!.. 
- Фæлæу-ма, Агуыбе, мæ сæр мын сзилын кодтай уæдæй- 
нырмæ дæлгоммæ ныхæстæй. Æргомæй йæ зæгъ, цы зæгъынмæ 
хъавыс, уый. 
Агуыбе худгæбылæй хинæйдзаг каст бакодта йæ хомæ. 
- Тæригъæд зæгъын нæ хъæуы... Лæппуйæ мæгуырау лæппу 
нæу Мукка... 
Уарзеты сæры магъз цыдæр бакъуырдта. Зæрдæ сгуыпп- 
гуыпп кодта. Туг цæсгоммæ фæивылд. Тас, æфсæрм?.. Цæмæй- 
зон, кæцы æнкъарæн ын тынгдæр агайдта йæ зæрдæ. Кæцæй 
йæ базыдтаид?.. Мæнæ куыдницыуал æмбæхсы, мæнæ! Чи йын 
æй бацагътаид йæ хъусы?.. Зонынц ын йе ’нæрцæф, уæддæр ын 
дзурынц... Фæлæ чи уыдаид, чи? 
Уарзет йæ мидхъуыдыйы фæрсы йæхи. Тыхсы йæхимидæг. 
Фæлæ ницæуыл хæст кæны сæр. Науæд ма уый дæр гъа, фæлæ 
йæм ацы хатт куыд сабыр дзуры йе ’фсымæр Уарзетмæ! Кал- 
мы сæрыл цæхх куы акæнай, уыйау куы фесхъиуы, ныр цыдæр 
дæлгоммæ хинæйдзаг ныхас кæны. 
- Хæрзæгъдау, æмбаргæ... - сабырæй нывæнды дарддæр 
Агуыбе йæ ныхас. - Йæ фыдау - кусаг. Раст зæгъгæйæ, мæнæн 
мæ зæрдæмæ цæуы Мукка... 
Уарзетæн йæ зæрдæйы кæмдæр æхсызгондзинады стъæл- 
фæн ферттывта. Йе ’фсымæры зæрдæмæ цæуы Мукка... Йæуар... 
зон... Фæлæ йæ уый æмрæстæджы æфсарм дæр сылхысчъытæ 
кодта... Йæ хистæр æфсымæр... Æфсæрм дзы хъæуы... 
Чызджы уæхсчытæ кæрæдзимæ бауадысты. Къубал се ’хсæн 
аирвæзт. 
- Уарзет, уыцы ’хсæв дæхæдæг никæй федтай цæхæрадоны? - 
йе ’рфгуыты бынты йæм хин каст бакодта Агуыбе йе хомæ. 
- На, никæй!.. - сдзырдта Уарзет æнкъард, саст хъæлæсæй. 
Раст ма йын цыма афтæ зæгъынмæ хъавыд: «Уым бæргæ ни- 
чи уыд, фæлæ æз - дæ фæдзæхст, иугæр уыйонг лыстæджытæ 
зоныс, æмæ дын æз дæр сæттын, уæд... Хистæрты онг æй ма 
ауадз». Стæй ма, цыма исты фæхъуыды кодта, уыйау ма баф- 
тыдта йæ ныхасмæ чызг: 

ФЫДЫ ФÆДЗÆХСТ 
305 
- Æмæ дзы кæй хъуамæ федтаин? - цымыдис æрттывд фæ- 
кодтой цæстытæ. 
- Никæй... афтæ æнæуый... Уæдæ уын, зæгъын, уыцафон уæхи 
чи федтаид цæхæрадоны, чи йæ радзырдтаид!.. - йæхимидæг та 
ахъуыды кодта Агуыбе: «Ницы федтай!.. Æгайтма!..» Æргомæй 
та сдзырдта лæппу ноджы: 
- Хорз, уæдæ, хорз, мæ хо!.. - сыстад. Цæуынмæ хъавы, йæ 
армы тъæпæнæй йæ хойы дзыккутæ лæгъзытæ кæны, рæв- 
дауы йæ. - Тæрсгæ ма кæн. Æз æй æппындæр никæмæн зæгъ- 
дзынæн... - Агуыбе фæхатыд, йæ хо æрдæбон кæй фæтарст 
æмæ йын ныфсæвæрæн ныхæстæ кæны. - Æрмæст Уарзет... - 
цыдæр чъызгæйæ райдыдта дзурын лæппу, - цæхæрадонмæ 
макуыуал бацыт... Исчи уæ фендзæн хистæртæй... Саукуыдз, 
науæд нана æмæ... Цæй, ныр кæс дæ чиныг. Æз æддæмæ ахизон. 
Изæрзылдтыты афон у. 
Агуыбе рахызт Уарзеты уатæй. Уарзет бадгæйæ баззад. Йæ 
саулагъз цæсгомыл æхсызгондзинады рухс уылæнтæ ленчытæ 
кодтой. 0, цæй бузныг фæцис, цæ Агуыбейæ. Йæ мæстыгæр æф- 
сымæр æм ахæм дуджы афтæ сабыр дзурдзæн, уый æнхъæл дзы 
никуы уыд. Уый та дзы арвы талыгты цыд. Фæлæу-ма... Æваст 
цыдæр фæхъуыды кодта Уарзет. Ам цыдæр хин ис. Мæгъа... Ни- 
цы зоны. Фæлæ йæ уæддæр чи загътаид, чи? Агуыбейæн... Ныр- 
ма сын афтæ бæрæг-бæлвыдæй зонгæ дæр чи кæны сæ хъуыд- 
даг! Альда дæр æй куынæма зоны æгæрыстæмæй... Æвæц- 
цæгæн уый чи у, уый æнхъæлдта, зæгъгæ, Агуыбе ныр йæ хойы 
тугомынты фæкæндзæн. Куыннæ стæй!.. Уæдмæ... Кæд ын йæ 
иунæг хо афтæ уæлдайаг нæу Агуыбейæн! 
Æризæрмилтæ. Æхсæв йæ алæмæттаг сау пæлæз цадæггай 
тауы бæстæйыл. Æрдз æрсабыр, æрæнцад. Йæ минтæнон фæн- 
дыры зæлтæ цадæггай ивадысты. Апены уылæнты æнцад сæр- 
сæр ма уæддæр хъуысы чысылтæ. 
Иннæ хæттытæй хъауджыдæр ацы изæр рагацау æрбафтыд 
Саукуыдз йæ хæдзармæ. Йæ бинонтимæ æрбадыны фадат ын 
фæцис. Æмбырдæй сты бинонтæ. Агуыбе ма дзы хъуыд æмæ 
уый дæр мæнæ æрбахызт уатмæ. Йæ изæрзылдтытæ фæцис. 
Къулгæрон æрбадт. Дзæрæхон æхсæвæр кæныныл у, Марго дæр 
цыдæр биинагыл йæхи ирхæфсы. 
Саукуыдзы æрфгуытæ знæт кæлмытау кæрæдзийыл стых- 
стысты. Цæстытæ, йæ къухы цы газет ис, уымæ бæргæ ныццав- 
20* 

306 
Тедеты Герас 
та, фæлæ дзы уынгæ ницы кæны. Цæуылдæр тыппырæй бады. 
Ныггуыппæввонг у. 
Ахæм дуджы бинонтæ Саукуыдзмæ дзурын нæ фæуæндынц. 
Ныхъхъус сты, ныссабыр сты ныр дæр. Раст цыма æнæхъæн би- 
нонты ’хсæн исты хъаугъа рауад æмæ ууыл тыппырæй бадынц. 
Æппынæрæджиау Саукуыдз газет æрæвæрдта стъолыл. 
Баздæхт Уарзетмæ. 
- Уарзет, мæнæ-ма мæ цуры æрбад, - бинонтæ се ’рфгуыты 
бынты аивæй Саукуыдзы ’рдæм бакастысты. Уарзетимæ цавæр- 
дæр ахсджиаг хъуыддаджы фæдыл дзурынмæ кæй æрхъавы- 
дис, уый фембæрстой. 
Уарзет йæхимидæг барызт. Базыдта йæ хуыцауы цæф, дзæ- 
гъæлы йæм нæ дзуры йе ’фсымæр... Æвæццæгæн хъуыддаг уый- 
онг дæр бахæццæ... Чызг тæрсгæ-ризгæйæ бацыд йе ’фсымæры 
цурмæ. 
- Дæуæн æз кæдæйнырмæ дзурын, Муккайы тæфтыл, зæгъ- 
гæ, ма кæс! - райдыдта Саукуыдз фидар хъæлæсæй. - Æви мæ 
хæдзары мæ дзырд ницыуал кæрды! 
Уарзеты уæнгтæ адон сты. Зæрдæ фыртæсæй къултыл 
дзæгъст-дзæгъст слæууыд... Бахæццæ хъуыддаг Саукуыдзы 
хъусмæ дæр. Тарст чызг йе ’рфгуыты бынты аивæй бакастис 
Агуыбейы ’рдæм. Уый йæ уæхсчытæ ницызонæджы æлхъывд 
фæкодта хæрдмæ. Уарзетæн йæ зæрдæйы чысыл ныфсы таг 
ферттывта. Иугæр æй Агуыбе нæ дзырдта, уымæй дарддæр та 
йæ къахылдзæуæг нæ зоны йæ хъуыддаг Уарзетæн, уæд та уый 
дам-думтæй дзурдзæн. Æмæ йæ мид-зæрдæйы ахицæн кодта 
чызг, кæрдæнтæ йæ куы скæна Саукуыдз - нæ басæттдзæн. 
- Æз никуыуал уыдтæн Муккаимæ... 
Саукуыдз йæ армытъæпæнæй стъол ныццæф кодта. 
- Ныууадз! - фæхъæр кодта уый. - Æз алцыдæр зонын!.. 
Уарзет фесхъиудта. Тынг фæтарст йе ’фсымæрæй. Хæрдмæ 
скæсын нал уæнды. 
Саукуыдзы хъæрмæ Дзæрæхон хæринаггæнæндонæй рауад, 
йæ къухтæ куатæйы фæдджийæ сæрфгæ. 
- Дæмæрстæн, ацы лæппу, цы дзы дæ ныхтæ ныссагътай! - 
бустæ кæны йæ фыртæн. - Цъæхæй йæ аныхъуырут! Чызгмæ 
кæнæ исчи дзургæ кæндзæн, кæнæ!.. 
Уарзет ноджы тынгдæр старст. Туг куыд ныууарыд. Хъуыд- 
даг йæ мад дæр куы зоны!.. Базыдтой йæ бинонтæ иууылдæр!.. 

ФЫДЫ ФÆДЗÆХСТ 
307 
Нæ фæлæ йæм нана куыднæ хыл кодта?.. Æмæ йæм, чизоны, 
нырма Саукуыдзы цæстмæ афтæ дзуры... Йæхæдæг æй хицæнæй 
æрфæрсдзæн... 
- Айæппæт иууылдæр ды дæ! - фездæхт йæ мадмæ Сау- 
куыдз. - Иу мады хъæбулты хуызæн сты, æнгæстæ сты, хал- 
дихтæ,хæрæджы къæдзилтæ сты! - йæ фырмæстæй сфæзмæгау 
кодта йæ мады. 
Агуыбе къуымы бадгæйæ баззад. Дисы бафтыд, кæцæй йæ 
базыдта Саукуыдз та!.. Æвæццæгæн сæ Марго йæ мойæн дæр 
радзырдта!.. Æгæр, æмæ йын зæрдæ куы бавæрдта, Агуыбейæн, 
зæгъгæ, йын сæ нæ зæгъдзæнис. Науæд ын æй зæгъæд гъа. 
Цæуыл скарз афтæ тынг Саукуыдз!.. Æвзонг фæсивæд афтæтæй 
фылдæр цы кæнынц!.. Галиу ми ма бакæнæнт, уый йедтæмæ!.. 
Рагæй-æрæгмæ дзы йæ удхæссæг федта мæгуыр Афæхъойы 
зæйцæй!.. Дис кæны йæхимидæг Агуыбе. Фæлæ ницæуыл хæст 
кодта сæр. 
Марго дæр йæ бийын фæуагъта. 
- Раст дын зæгъы дæ мад! - баздæхт Саукуыдзмæ. - Чызг у... 
æвзонг... Афтæтæ вæййы, уæдæ куыд! Фæлæ-иу калмы сæрыл 
цæхх куы акæнай, уый схъиуд ма фæкæн!.. 
Саукуыдз йе ’мкъаймæ йæ уызынхъис æрфгуыты бынты ба- 
каст. Йæ маст æм рафыхт йæхимидæг. Иууылдæр уый æвзагæй 
скарз Саукуыдз. Иæ цæстытыл ауад Саукуыдзæн, дысон ын 
хуысгæуатыл алы дам-дум ныхæстæ куыд фæкодта, уыцы 
нывтæ. 
...- Саукуыдз, уыцы чызгæн йæ ных бакъуыр... - дзуры Мар- 
го йæ мойæн. Цыма йæ Уарзеты хъысмæт тынг æндæвта, ахæм 
хуызæнæй. - Йæ худинагæй махмæ дæр æрхаудзæн... 
- Æмæ цы кодта? - знæт фарст акодта Саукуыдз йе ’мкъайы. 
- Цы ма уа! Кæмдæр сæ Муккаимæ баййæфтæуыд!.. 
Саукуыдзæн, раст цыма исчи дзæккорæй йæ сæр ныггуымс 
кодта, уый хуызæн фæцис. Цæхæртæ акалдтой цæстытæ. Йæ уа- 
ты фæбадæг знæт лæг. Фæсонтау. 
- Куыд загътай?.. Цы загътай?.. - фырадæргæй йæ ныхас йæ 
дзыхы нал арæхсы. - Кæимæ йæ баййæфтой?.. 
- 0, баййæфтой сæ, уæлæ Муккаимæ Апены былыл хъæ- 
быстæ, пъатæгæнгæ... - дзуапп та радта Марго сабыр, æдыхст 
хъæлæсæй æмæ хъæццулæй йæхи æрæмбæрзта. 
- Чи дын загъта? - зынгæрттывд кæнынц лæджы цæстытæ. 

308 
Тедеты Герас 
- Искæй дзырд мæ нæ бауырныдтаид, - фыццагау æнцад, 
æдыхстæй дзуры ус, - фæлæ сæ мæхæдæг дæр федтон мæнæ 
нæхи цæхæрадоны... арф нартхоры... 
Саукуыдзы уæнгтæ æркалдысты. Рагæй-æрæгмæ дæр ын 
йе уонджы уый уагъта мигъ, гъе! Цæмæй тарст, уый йæ æрый- 
йæфта... Хъуыддаг фæстаг бон афтæ кæй рацыдаид, уый Сау- 
куыдз зыдта... Гыццылæй фæстæмæ сæ бадт - иу, сæ цыд - иу, 
сæ хъазт - иу... Сæ разы сын бæндæнтæ дæр уымæн тыдта... 
Мад дæр дзы æнаххос нæу Саукуыдзæн. Сусæгæй-æргомæй йæ 
цас фæдзæхста Саукуыдз. Ма уадз, зæгъгæ, чызджы уыцы лæп- 
пуимæ... Æба-бау! Иунæг хатт дæр ын йæ ных никуы бакъуырд- 
та... Хо æмæ æфсымæры хуызæн сты æмæ, зæгъ, сæ мæ цæст нæ 
уарзы хицæн кæнын. Йæ мардæрцыд дæр уый мидæг ис, хо æмæ 
æфсымæры хуызæн кæй сты... 0, хуыцау, дæ фæдзæхст!.. Сау- 
куыдз йæхимидæг ныккæрзæгау кодта. Нæ... Уый гæнæн нæй!.. 
Бæстæ иннæрдæм куы афæлдæха, уæддæр уыцы хъуыддагæн 
æрцæуæн нæй, ницыгъуызы!.. 
Саукуыдзы цæстытыл æхсæв-бонмæ цъынд нал ахæцыд. 
Рафт-бафт кодта, уынæргъыдта цæф арсау йæ хуыссæны. 
Кæлдым къодахы сыгъд кодта йæхимидæг. Райсом хъуамæ 
лæмбынæг бадзура йæ хоимæ. 
Фæлæ Саукуыдзæн райсом уый фадат нæ фæцис. Йæ куыст- 
мæ æгæр раджы ацæуы. Бинонтæ нырма фынæй уыдысты. Изæ- 
ры дæр рагацау уымæн æрцыд куыстæй. 
Ноджы абон быдыры тынгдæр рафыхт йæ маст Саукуыдзæн. 
Бетъре йæм цыдæр дзырдæппарæн ныхас æрбаппæрста хъаз- 
гæмхасæн. Дæ ног агъуысты ма, зæгъ, чындзæхсæв хъæуы, 
Саукуыдз!.. 
Саукуыдз уый исдуг Агуыбейы ’рдæм фембæрста. Ныр ыл 
цал азы цæуы, фæлæ йын бинонтæ æрхæссын нæма бантыст. 
Фæлæ Бетърейы цæсгомыл гæзæмæ хинæйдзаг стъæлфæнтæ 
куы фæхатыд Саукуыдз, уæд бамбæрста, Бетъре кæм дзуры, 
уый. 
Кæсыс, апырх хабар адæмыл. Сæцæг хъуыддаг. Саукуыдз но- 
джы тынгдæр рафыхт. Цæхæртæкæлгæ æрбамидæг хæдзармæ. 
Йæхи дæр уымæн нал баурæдта. 
Иннæрдыгæй та йын Маргойы ныхас йæ маст алæгуын код- 
та «чызг у, афтæ вæййы!..» Дысон ын цытæ дзырдта, ныр ын 
ничи кæсы йæ гæмми рувасы митæм! Уастæн, арвыкъуырды 
фæуай, сылгоймаг, кæд куыд хин æмæ кæлæн дæ! 

ФЫДЫ ФÆДЗÆХСТ 
309 
...Саукуыдз иу уысмы бæрц фæкаст йе ’рфгуыты бынты йе 
’мкъаймæ. Кæд ыл йæ зæрдæ тынг бахудт йæхимидæг, уæддæр 
æм дзургæ ницы скодта йæ бинонты ’хсæн. Раздæхт бинонтæм. 
Ныллæг, фидар хъæлæсæй загъта: 
- Куыддæр ма абонæй фæстæмæ мæ хъустыл исты æрцæуа, 
афтæ кæндзынæн мæ ныхас дарддæр! - æмæ рахызт æддæмæ 
сатæг уæлдæфмæ. 
Хур ныгуылæны ’рдыгæй кæмдæр зæххы кæрон ныллæст. 
Йæ зынг тæлмытæ ма æрвгæрæтты амыты-уымыты пырх 
цæхæры хуызæнæй зынынц. Изæрыгон сатæгуæлдæфы Апены 
уæздан сыбар-сыбур хъуысы гæзæмæ. 
Садул Хæйрæджыты ададжы йе стуртæ хизы. Цыбырсы гал 
æмæ гæрæм хъуг, чиныг йæ къухы райста, афтæмæй сæм йæ 
хъус дары. 
Уæлæ цырдгомау æруайынц Мукка æмæ Альда. Хъуыддаг- 
гъуыз сты. 
Садулæн кæмдæр йæ зæрдæйы цины таг ферттывта. Ацы 
хатт Уарзет семæ нæй... Гайтма!.. 
Садулы фæрсты æрхизынц хо æмæ æфсымæр. Салам ын рад- 
та Мукка. Фæлмæн мидбылхудгæ йæм бакаст йæ даргъæлвæст 
æрфгуыты бынты Альда. 
- Цом, Садул, ды нæ цæуыс? 
Садул куыднæ зыдта, изæрæй фæстæмæ хъæуы фæсивæд 
чыртæ-чыртæй кæдæм цæуынц, уый. Уæдæйнырмæ дæр дзы 
цалдæр къорды æрхызт Садулы фæрсты. Клубы сын æмбырд 
ис фæскомцæдисонтæн... 
Ницы сдзырдта Сгдул Альдайы фæлмæн ныхасмæ. Æгомы- 
гæй йæм бакаст. 
Аивгъуыдтой хо æмæ æфсымæр. Садул сæ фæстæ кæсгæйæ 
баззад. Альда ма-иу æм фæстæмæ фæкаст. Йæ къух-иу æм фæ- 
тылдта. 
Чысыл фæстæдæр Уарзет дæр Муккаиты фæдыл цырд- 
цырд æруайы клубы ’рдæм. Сгдул æй куыддæр ауыдта, афтæ 
йæ зæрдæ æнахуыр гуыпп-гуыпл ныккодта. Хуртæ æмæ йыл 
мæйтæ ракаст. Цыбырдзагъд уæгъдкалд сæрыхъуынтæ сау- 
лагъз цæсгомы алыварс зæу-зæу кæнынц. 

310 
Тедеты Герас 
Кæсы лæппу чызгмæ. Ауыдта йæ Уарзет дæр. Фæхудт æм. 
Фæлæууыд йæ цуры. 
- Де ’зæр хорз, Садул! 
Лæппу йæм сдзурын ницы сфæрæзта. Кæсы йæм. 
- Афтæ куы фехъуыстон, Садул, уæ галы, дам, ауæй код- 
тат!.. - чызг йæ бæзхъуын æрфгуыты бынты цыдæр хин каст 
бакодта лæппумæ. Уый фембæрста Уарзеты дæлгоммæ ныхас. 
Садул иунæг галæн фыййау кæй цæуы, уый тыххæй та йæ фел- 
хыскъ кодта. Уый йедтæмæ кæд уæй кодтой Садултæ сæ галы! 
Фелхыскъ æй кодта Уарзет, фæлæ йæм Садул мæсты не 
ссис... Уадз æмæ дзура æмæ йын хъуса йæ фæлмæн, уæздан 
хъæлæсмæ... 
- Уарзет!.. - æппынфæстаг тыххæйтты схауд иунæг дзырд 
лæппуйы дзыхæй. 
- Цы, Садул? - чызгта цыдæр æнахуыр фæлмæн цæстæнгасæй 
бакаст йе ’рфгуыты бынты лæппумæ. 
- Рагæй мæ фæнды демæ аныхас кæнын... Фадат, сахат нæ 
уарын!.. 
- Садул, Муккаитæ раджы ацыдысты? - чызг лæппуйы ны- 
хас æндæры ’рдæм фæзылдта. Цæуынмæ хъавы. 
- Уарзет, мæнмæ Муккайы кой нæй ныртæккæ!.. - лæппуйæн 
хъыг уыд, чызг ын Муккайы кой кæй скодта, уый. - Фæлæ мæм 
чысыл фæлæуу. Цы та фæцæуæг дæ! 
- Цæй, Сгдул, цæй гъа, зæгъ!.. - чызг тæ фæлмæн хъæлæсæй 
сдзырдта лæппумæ. Фæстæмæ йæм раздæхт. Хæстæгдæр æм ба- 
цыд. 
- Мæн!.. Æз... - зын кæны дзурын лæппуйæн. - Дзуринаг мæ 
ис демææмæ!.. 
- Цæй, Сгдул, хæрзизæр уал у!.. - чызг та фæлмæн мид- 
былхудгæйæ, фæлыг кодта лæппуйы ныхас. Цæуынмæ хъавы, - 
ацыдысты ме ’мбæлттæ. Байрæджы мын æмбырдмæ... - æмæ 
фæлидзæг. 
Лæппу йæ мидбынаты лæугæйæ баззад. «Ацыдысты ме 
’мбæлттæ!» Кардау сæмбæлдысты ацы ныхæстæ йæ зæрдæйыл. 
Ома, зæгъ, ды не ’мбæлттæм нæ хауыс!.. Йæ маст рафыхт 
Садулæн йæхимидæг йæ фыдмæ. Айæппæт ын иууылдæр уый 
аразы... Иппæрд æй кæны йе ’мгæрттæй. Сæхиуыл æй нæ ны- 
майынц йе ’мгæрттæ,.. Фæскомцæдисы рæнхъытæм дæр æй 
уымæн нæ айстой. Ныр мæнæ Уарзетитимæ нæ фæцæйцыдаид 

ФЫДЫ ФÆДЗÆХСТ 
311 
уый дæр æмбырдмæ! Цалынмæ скъолайы ахуыр кодта Садул, 
уæдмæ дæр цас фæцархайдта. Никуы йæ айстой фæскомцæдисы 
рæнхъытæм. Ныр та колхозы дæр фæлвæрдта... Цалынмæ 
Агуыбейы не суæгъд кодтой фæскомцæдисы хистæрæй, уæд- 
мæ никуы бауæндыд ской кæнын Садул. Нæ йæ дзы уыд ныфс. 
Рагæйдæр Агуыбетæ нæ кæсынц хорз цæстæй Бетърейы 
хæдзарвæндагмæ. Куыддæр Борсæйы Агуыбейы бынаты сæ- 
вæрдтой, афтæ Садул уайтагъд куырдиат балæвæрдта. Борсæ 
уæддæр йе ’мцахъхъæн у Садулæн. Скъола дæр иумæ фесты 
каст. 
Борсæ уадидæгæн рахаста æмбырдмæ Садулы куырдиат. 
Йæхимæ дæр ын фæсидтысты æмбырдмæ. Къуымы æрбадт 
хибаргондæй æмæ ныгъуылдæй кæсы. 
- Æмбæлттæ, - Борсæ сыстад. - Ныр та равзарæм мæнæ Са- 
дулы хъуыддаг. Фæскомцæдисы рæнхъытæм райсыны тыххæй 
куырдиат æрбалæвæрдта. Куыд уыдзæн уæ фæндон? 
Фæскомцæдисы уæнгтæ ныхъхъус сты. Уырдыгмæ нык- 
кастысты. Куыничи æмæ сæ куыничи ницы дзырдта, уæд та 
Борсæ ногæй загъта: 
- Цæй-ма, цы ныхъхъус стут, цы дзуапп радтæм лæгæн? 
• - Мæнмæ гæсгæ, - ныр сыстад бæзæрхыг, саулагъз лæппу, - 
Садул йæхæдæгхорз зоны, скъолайы дæр æй нæ æйстой æмæ... - 
йæхи бакъултæ кодта, æрбадт. 
- Бæгуыдæр, раст у! - бурдзалыг даргъæлвæст лæппу йæ 
фарс сдзырдта. - Æргом ныхасы къæм нæй... Садулæн йæ фыд 
у хицæн, иуæгон цæрæг... Нæ иумæйаг цардуаг йæ зæрдæмæ нæ 
цæуы... Скъолайы фæскомцæдисонтæм дæр æй уымæн нæ ай- 
стой Садулы. 
- Æппындæр раст нæ дæ! - Альда нал фæлæууыд. - Садулæн 
йæ фыд хицæн, иуæгон цæрæг у, фæлæ Садул йæхæдæг ахæм 
зондыл лæуд нæу... Уый махимæ фæнды... Махыл йæхи ныхасы... 
Колхозы дæр куы фæкусы... Æццæй, Садул афтæ нæу? - Аль- 
дайы фæнды, куы бахъахъхъæнид Садулы. 
- Раст зæгъыс, Альда, - уыцы бурдзалыг лæппу та дзуапп 
дæдты Альдайан. - Садул не ’мгар у. Иумæ схъомыл стæм... Æнæ- 
зæрдæхудт æмгар у. Махыл йæхи кæй ныхасы, уый дæр бæрæг 
у. Фæлæ уын æз зæгъын, куы райсæм Садулы нæ рæнхъытæм, 
уæддæр нын районы не сфидар кæндзысты нæ фæндон. Æз æй 
зонын. Уæртæ Понайы мæ мады хотæ... Цалынмæ сæхи колхозы 

312 
Тедеты Герас 
ныффыстой, уæдмæ сын сæ чызджы фæскомцæдисонтæм дæр 
нæ уагътой. Бынаты йæ айстой æмбырды, фæлæ сын районæй 
фæстæмæ расырдтой сæ фæндон. Стæй бацыдысты колхозмæ 
æмæ ныр уæртæ сæ чызг ис фæскомцæдисонты рæнхъыты. 
Альда базыдта йæ бон. Ныцы рауайдзæн йæ дзырдæй. 
Ныфссастæй æрбадт. Тæригъæдгæнæджы цæстæй бакаст Са- 
дулмæ. Уый къуымы нынныгъуылд. Рæстæгæй-рæстæгмæ йе 
’рфгуыты бынты хъуызгæ каст бакæны Уарзеты ’рдæм. Уый 
дæр æм фæлмæн цæстæй кæсы. Айфæлтау зæхх куы аскъуы- 
даид, æмæ уым куы ныххаудаид Сгдуя. Айхуызæн æгаддзинад 
бавзæрстаид Уарзеты цур, уый æнхъæл та кæцæй уыд! Уыдис 
æй ныфс: айсдзысты мæ зæгъгæ. Уый йедтæмæ йæ къах дæр 
не ’рбавæрдтаид æмбырдмæ Садул. Хæрзаг ма зæгъа, аккаг нæ 
дæ æмæ дæ де ’мгæрттæ сæхимæ æввахс нæ уадзынц... Садулæн 
йæхимидæг йæ маст рафыхт йæ фыдмæ. Айæппæт ын уый аххос 
у, йе ’мгæрттæй йæ уый фæкодта хъодыгонд... Айтæ-уыйтæ нал 
фæкодта знæт лæппу. Уыцыиу сæррæтт фæкодта йæ бынатæй 
æмæ феддæдуар. Мæсты, цæхæртæкалгæ смидæг сæхимæ. Мад 
æмæ фыд бадынц цырагърухсмæ æмæ æхсæвæр кæнынц. 
- Баба, цæмæннæ цæуæм мах колхозмæ? - йæ бахызтæй йе 
знæт дзырд фæраздæр ис лæппуйæн. 
Хорзау нал фесты ныййарджытæ. Ахæм мæстыйæ никуыма 
федтой сæ фырты. Фыд ын уайтагъд фембæрста йæ зæрдæйы 
рис. Æрдæбон изæры æмбырдмæ йæ цурæй ацыд. Йæ хæрын 
фæуагъта. Къухтæ асæрфта. Уæзæгæвæрд арм лæппуйы сæрыл 
æрæвæрдта рæвдаугæ. 
- Ницæмæн дæ хъæуы, мæ лæппу, сæ комсомол, мæнæ ма иу- 
чысыл, стæй дæ дæлæ горæтмæ арвитдзынæн ахуырмæ. Уым 
дæхицæн æндæр æмгæрттæ скæндзынæ... 
Ныййарæджы ^фæлмæн рæвдыд фæфæлмæн кодта знæт 
хъæбулы зæрдæ. Йæ цæрæнбонты йæм афтæ равдаугæ никуы 
сдзырдта йæ фыд. Ныр ын, æвæццæгæн, фæтæригъæд код- 
та йæ фыртæн. Æрсабыр лæппу. Нал æрлæууыд йæ маст йæ 
зæрдыл дыккаг бон дæр, æртыккаг бон дæр... Иудзырдæй, цыма 
бынтондæр ныфтыд йæ зæрдæйы уыцы маст, афтæ зынд. Æмæ 
раздæрау кодта йæ цард Садул. 
Йе, фæлæ та йын æй ныр мæнæ Уарзет сног кодта. Уый та 
йын ацæхæраджынтæ кодта ногæй йæ маст. «Мæнæн, дам, ме 
’мбæлттæ аивгъуыдтой!..» Садулы йе ’мбалыл нæ нымайы Уар- 
зет... Æмæ зæгъ, мах Муккаитимæ хицæнæй стæм... Ды та, зæгъ, 

ФЫДЫ ФÆДЗÆХСТ 
313 
æндæр дæ!.. Æмæ бæгуыдæр!.. Уарзетæн сæ хэедзарвæндаг 
иууылдæр колхозы ахсджиагдæр кусджытæ... Йе ’фсымæр 
æнæхъæн районы нымад лæг... Зонынц æй иууылдæр... Æмæ 
ныр Уарзет кæм æрхаудзæн, емынæйæ хъауджыдæр колхозмæ 
тæфтыл дæр чи нæ кæсы, æгас хъæуы ныхмæ чи слæууыд, уый 
фыртмæ!.. Муккайы ’рдæм дæр тынгдæр уымæн здыхсы, гъе, 
Уарзет!.. Муккаитæ дæр колхозы... чысылæй фæстæмæ иумæ... 
Ныр дæр та иумæ... Иумæ ацæуынц æртæйæ колхозы куыстмæ... 
Иумæ æрæздæхынц изæры хæдзармæ... фæскомцæдисы дæр 
иумæ... Æмбырды дæр иумæ... Иу у сæ зонд, сæ фæнд... Садул та 
бонсауизæрмæ йæ фыдимæ æнкъард, æмырдзыхæй кусы йæ 
хицæн хуымы гæппæлы... 
...Йæ маст, цæджджинагау, пæлхъ-пæлхъ кодта, афтæмæй 
хъуыдытæ кодта Садул, Хæйрæджыты ададжы йе стурты цур 
лæууы. Хъæмпы халы йас æм нал фæкаст йæ цард. Ех, ай ницы 
у! Знæт лæппу йæ дыууæ стурыл рахъæр кодта æмæ сæ сæхимæ 
балæууын кодта. Æрхъавыд йæ фыдимæ лæмбынæг баныхас 
кæнынмæ. Фæлæ йæм фыд фæраздæр: 
- Лæппу, дæхи барæвдз кæн райсоммæ... Уыцы фыдæбоны 
артелæй ма дыууæ куыстбоны дарæм æмæ сын ацæуæм, - 
йæхæдæг æрхуымгъуызæй йæхи фыдæлтыккон тæрхæгыл 
æруагъта. 
- Омæ сын, Баба, афтæ кæдмæ хъуамæ хырхæм, кæдмæ?.. 
Фыды зæрдæ цыдæр бакъуырдта. Йæ фырт та знæтгъуыз 
кæй у, уый фæхатыд. Лæмбынæгдæр æм бакаст. Цы кодта? 
- Æгæр, уæдæ уæддæр фылдæр уыдонæн кусæм, - дзуры 
дарддæр мæсты лæппу. - Ныффыссæм дзы нæхи æмæ ма нын 
адæмы зæрдæмæ уæддæр цæудзæн... 
- Марадз-ма, лæппу, уыцы стуртæм акæс... - Бетъре та сфæнд 
кодта йæ фырты ныхас æндæрырдæм фездахыныл. - Ныр изæр 
у, искæдæм адзæгъæл уыдзысты... 
- Баба! - ноджы карздæрæй сдзырдта лæппу, - æгъгъæд мæ 
ирхæфс ныхæстыл... Сывæллон мыййаг нал дæн. Ме ’мгæртты 
’хсæнмæ ацæуæн мæнæн нал ис... Емынæйау мæ дард лидзынц. 
Фидистæ, уайдзæфтæ мын кæнынц. Цæмæн? Ау, дæлæ Уардан- 
тæ, йедтæ иунæг удтæй сæ колхозы куыстæй цæрæг куы си- 
сты, уæд махæн нæ къухтæ саджилтæ не сты? Кæмæй къад- 
дæр фæкусæм, искуыдæй-искуыдмæ сын иугай бонтæ куы фæ- 
кусæм, уæд?! 
Фыды зæрдæ фæрыст йæ иунæг фырты уавæрæй. Фæтæ- 

314 
Тедеты Герас 
ригъæд ын кодта. Æвзонг лæппу!.. Ацæуын æй хъæуы адæмы 
’хсæн... Æмгæрттæ... æндæр!.. Æмæ дзургæ дæр раст кæны 
лæппу! Сывæллон нал у... Ахсын байдыдта йæ зонд... Бары... ны- 
майы... Æмæ йын ды кæдмæ нæ уадздзынæ йæ ныхас рæгъмæ! 
Нырыонг йæхæдæг дæр куыд никуы ахъуыды кодта ацы 
хъуыддагыл. Фæлæ йæм йæ нæуæгыл нырма фехæлынмæ æн- 
хъæлмæ кастис ацы колхозты цардуагмæ. Утæппæт адæмæн 
сæ дзырд кæрæдзийыл афтæ дзæбæх æрбаддзæн, уый йæ нæ 
уырныдта. Стæй бонæй-бонмæ фидарæй-фидардæр куы кодта 
колхоз, уæд та йыл æууæндгæ нал кодта. Ау, колхозы иумæйаг 
куыстæй уыйас æфтиаг куыд хъуамæ исой! Мæнæ цъиуы 
къæппæгмæ хоры нæмгуытæй куыд сайой, уыйау æм каст. Ома 
Бетърейы дæр сайгæ кæнынц колхозмæ, фæлæ дзы сайдæй дæр 
ницы ис... Сандойы фырт!.. Никуы йæм ницæмæй фехсайдта йæ 
зæрдæ Бетърейæн. Тых дæр æм нæ хæссы... Ныууагъта йæ йæхи 
бар. 
Æниу Алардыйы æлгъысты фод! Кæуыл ма ис æууæнк ны- 
ры дуджы, сгалиутæ ис цард... Уæдæ йæ цæмæн кусын кæны 
Сандойы фырт йæ колхозы Бетърейы!.. Æд бинонтæ сæхи куы- 
стыты уыйас куынæуал кусынц, колхозы цас кусынц!.. Ам ницы 
дæлгомæ ми æмбæхст уыдзæн?.. 
- Куы зæгъын, - ногæй та сæмбæлд Бетърейы хъустыл йæ 
фырты ныхас, - дæлæ Уарданы дæллаг галæй тыдтат уæхæдæг, 
ныр ма йæм бакæс, цы цыт æмæ йын кад скодтой йæ хорз 
куысты тыххæй! Мæскуытыл, йедтыл æй æрзилын кодтой!.. - 
дзуры æмæ дзуры Садул. Ноджы йæм йæ фыд æнцад куы 
хъуыста, уæд афтæ фенхъæлдта йæ ныхæстæ йæм хъарынц. 
Æмæ уæндондæрæй дзуры. Фæлæ йæ фыдмæ нал хъуыстысты 
ныхæстæ. Куыддæр та Уарданы кой йæ хъустыл ауад, афтæ та 
ног хъуыдыты малы аныгъуылд. Уардан!.. Гæмми рувас!.. Æмæ 
кæсыс, колхозы ахсджиагдæр кусæгæй нымад æрцыд... Бетъре 
фынæйæ дæр уыцы æрдæгмарды æмбæрц куынæ суа, уæд ма 
цы у йæ удгас!.. 
...- Кæннæуæд, - Бетърейы хъустыл та амбæлд йæ фырты 
знæт хъæлæс. Фестъæлфыд. - Мæнæн афтæмæй мæ бон нал у... 
Сыстдзынæн æмæ исчердæм мæ сæр фесафдзынæн!.. - ноджы 
скарздæр мæсты лæппу. - Стæй... Стæй ацыт æмæ сымах цæрут, 
куыд уæ фæнды, афтæ... 
- Цытæ дзурыс уый, мæ хъæбул! - Мæргъион фæбогъ кодта. 

ФЫДЫ ФÆДЗÆХСТ 
315 
Маройгæнгæ йæ хъæбулыл йæхи баппæрста. - Дæ мæгуыр ный- 
йарджыты кæмæн уадзыс æнæныгæнæгæй? 
Бетъре та ницы сдзырдта. Йæ фырты уавæр ын йæ зæрдæ 
фæриссын кодта. Цард-цæрæнбонты йæ тухи æмæ фыдæбон 
ацы иунæджы тыххæй у Бетърейæн... Йæ фæстаг таг... Цæмæн 
ын риссын кæны йæ зæрдæ!.. Уæд та æцæг исчердæм фæфардæг. 
Æх, ацы колхоз! Алцы дæр дзы хорз у, армæст ма фос æмфос 
куынæ кæниккой, уæд амæн æмбал нæ уаид!.. Æгæр, гормон, 
уадз мæгуыр лæгæн йæ иу цæд гал æмæ йын æнæуый цыфæнды 
кæн... 
- Ацы лæг, - Мæргъион кæугæйæ баздæхт ныр йæ моймæ. - 
исты хос бакæн... æндæра æз дæр уый фæстæ мæхи удæгас нал 
ныууадздзынæн... 
Бетъре ныммыр... Ницыуал дзуры. Йæ хæдзары бинонты 
’хсæн фыццаг хатт рауад ахæм хъаугъа... Иудадзыг хъæлдзæг... 
худгæ... Ныр... 
Йæ дыккаг бон Бетъре колхозы къанторæйы балæууыд. 
- Саукуыдз, ныффыс мах дæр уæ колхозы!.. - йæхæдæг, 
къæмдзæстыг лæппуйау, йæ сæр æргуыбыр кодта. 
Къанторæйы кусджытæ кæрæдзимæ бакастысты. Нæ дзы 
уыдысты æнхъæл. Хепа дæр колхозмæ нæ бацыд, афтæмæй 
амард... Аксо дæр уым фæцис, хъæусоветы сæрдар. 
- Афтæ, гъе, Бетъре! - райгондгъуызæй йæм сдзырдта уый. - 
афонмæ дæр... æмæ дын искæй зæрдæмæ фæцæуа... 
Уайтагъд æрвнæрдау айхъуыст æнæхъæн Сывылдзджы- 
ны: Бетъре, дам, колхозмæ бацыд, Бетъре, дам, колхозмæ ба- 
цыд... Дыууæ адæймаджы-иу иумæ кæм алæууыдысты, уым 
та-иу ыл стыр диссагæн дзырдтой. Цæмæндæр сæм стыр дис- 
саг фæкаст. Æндæр дзырд нал уыд. Нæ фæкаст диссаг æрмæст 
Саукуыдзмæ... Уый, фыццагау, йæхи уæлдай æндæргъуызон нæ 
фæкодта. Раст цыма афтæ хъуамæ æрцыдаид... 
* * * 
Æризæр. Фæзынд стæм стъалытæ. Цыма, абондæргъы сæ 
фынæйæ нæ райхъал сты, сæ цæстытæ фæцъынд-фæцъынд 
кæнынц. Æгомыг æфцджыты гуылмыз тигътæ æрвгæрæтты 
разындысты кæрæй-кæронмæ сау къæдз-мæдзытæ хаххы 
хуызæнæй. 
Адæм быдыры куыстæй цæуынц иугай. Бетъре ныртæккæ 

316 
Тедеты Герас 
бахызт сæ кулдуарæй. Дæлæ Садул дæр æрбауайы ласæнгæ- 
нæнæй. Згъоргæмхасæн, ’хситтгæнгæ цæуы. Йæ ирд цæстытæ 
цинæрттывд кæнынц. 
Куыд диссаг дæ, æвзонгад! Алæмæттаг, уæлмонц базыртыл 
тæхыс. Кæуылты у дæ зæрдæ, дæ бæллиц! 
Садул сæгуыты сæррæтт бакодта сæ кæрты кулдуарæй. 
Хъæлдзæг у. Цыдæр æхсызгон хабар ыл кæй сæмбæлд, уый 
бæрæг у. 
Цæргæсау ауагъта йæхи сарайы ’рдæм. Дзыппæй цавæрдæр 
гæххæтт фелвæста. Фæндагыл дæр æй цæугæ-цæуын акастаид. 
Фæлæ уым æфсæрм кодта. Исчи йæ федтаид. 
Айхæлдта Садул гæххæтт. «Изæры ма-иу Кæфойаумæ рацу. 
Дæ фенынмæ бæллын... Саукуыдз нæхимæ нæй... Ном дзы барæй 
нæ фыссын. Искæй къухы куы бафта фыстæг!..» Кæд куыд тагъд 
фæдæ! Гормон фæуай, цъус ма дзы афыстаис! 
Садулы зæрдæ цины хæлбурцъ скодта. Куыд рæсугъд дæ, ду- 
не! Мæнæ цæй амондджын у Садул! Уас йæ цæрæнбонтæ бирæ 
Альдайæн! Уый йæм радта ацы фыстæг. 
Æрдæбон суадоны цур йæ размæ фæцис. Æгомыгæй йæм ба- 
даргъ кодта къух. Йæ цæсгомыл гæзæмæ æнкъарды нысæнттæ 
фæзынд Альдайæн. Садул фæдисау. 
- Цы у, цы? 
- Фыстæг... 
- Кæмæй? 
- Уарзетæй... дæумæ!.. 
Садулы риу æнахуыр гуыпп-гуыпп ныккодта. Ныртæккæ 
Альдайы куы ныхъхъæбыс кæнид, уый йæ бафæндыд. 
Фæлæ Адьда ууыл нæ уыд. Нырхæндæг. Хъыг ын у, йæ 
зæрдæйы уидæгтæ йын банкъуыста. Йæ хæнт размæ нымдзаст 
зæрдæрыст чызг. Ацæуын дæр ын нал æнтысы. Ницы дзуры. 
Уæвгæ, дзуринаг та йын куыднæ ис!.. Фæлæ æвзаг нæ тасы... 
Иратаманы афтæ никуыма æрцыд... Æнæрцæугæ, æбуалгъы 
ми... Нæй дзурæн... Зæрдæ бæргæ дзуры, цæстытæ... Уыдон дзу- 
рынц... Фæлæ сæ не ’мбары. 
Уастæн авддæлдзæх ныххауай, сылгоймаджы фыдæлтæй 
рауадзгæ æбардзинад!.. Куыднæ дын ис сыхсийыны хъомыс 
цæрæнбонты, куыднæ! Сылгоймаг макуы хъуамæ суæнда, ма- 
куы хъуамæ срæдиа йе ’нкъарæнты, йæ уарзты фæдыл зæгъын. 
0, о, уый фыдракæнд у, налат, къæйных ми... Фыццаг ын лæппу 

ФЫДЫ ФÆДЗÆХСТ 
317 
хъуамæ зæгъа. Æмæ йæм æнхъæлмæ кæсæд. Науæд мыггагмæ 
йæ сусæг уарзты арты хъуамæ судза, фыца. Йæ риу ын калмау 
хъуамæ æвдæрза, æхсына... 
Садул, кæй зæгъын æй хъæуы, Альдайы уавæр нæ фæхатыд. 
Фырцинæй ма йын арфæ дæр куыд ракодтаид, уый дæр нал 
фæцарæхстис. Гæххæтт аскъæфта æмæ уадуагъдау атахт. Альда 
йæ фæдыл кæсгæйæ баззад къул бæрзæйæ... 
... Садул фыстæг каст куы фæцис, уæд хæдзармæ базгъорста. 
Къæсæргæрон дзыхъхълæуд фæкодта. Мидæгæй цыдæр ныхас 
хъустыл ауад. 
- Мæзæрдыйæ кæмдæр, уæяæ йæ Афæхъойы фыртимæ 
баййæфтой! - хъуысы Мæргъионы дзурын. - Афтæмæй та дзы 
нæ лæппуйæ дзурынц. Нæ хъуыстай айфыццаг Агуыбемæ? 
Æрбатардта дын нæм йæ фыстæг! Уæдмæ мын нæтæд æмæ 
сæйæд! 
Садулы цин уысммæ атад. Цыма йын йæ зæрдæйы кард 
ныццавдæуыд, афтæ фæцис. 
Дзырд Уарзет æмæ Муккайыл кæй цыд, уый бæрæг уыд. 
Мукка æмæ Мукка!.. Уæддæр та Мукка! 
- Ды дæ дзых дæхимæ дар, - райхъуыст Бетърейы ныхас 
дæр. - Махæй ма ацæуæд дам, уый йедтæмæ... 
Садул æваст фездæхт фæстæмæ. Кæфойауйы ’рдæм аппæрста 
йæхи. Ацы Муккайы кой йын йæ зæрдæйы кард ныццæвы. Æмæ 
уый Уарзетæй кæнгæ у. Цы дыууэердæм кæны... Дæлæ бады 
Уарзет нæууыл чъылдымздæхтæй. Садулы зæрдæ фæтæнæг. 
Айсæфт йæ маст. Æнхъæлмæ йæм кæсы Уарзет... Садулмæ! 
Лæппу йæ армы тъæпæнæй чызджы цæстытæ амбæрзта. 
- Æмæ ды куы дæ... Мæнæ , гъе, уынын дæ... - фæлмæн 
хъæлæсæй сдзырдта Уарзет. 
Садул суагъта Уарзеты цæстытæ. Æрбадт йæ разы. 
- Уарзет... - йæ зæрдæйы арфæй ссыд иунæг дзырд. 
Чызг хорзау нал фæцис, Садулы ауынгæйæ. Цæсгомыл сау 
тæнфæлм аленк кодта. Æддæмæ нæ равдыста йæ маст. Цыма 
æппындæр ницы ’рцыд, ахæм хуыз равдыста. 
- Цы куыстай абон? - æнцад, æдыхст хъæлæсæй сдзырдта 
чызг. 
- Фæлæу-ма, Уарзет!.. - сдыгъуырццæг лæппу. 
- Æгайтма дæ галæй æрæнцадтæ, æндæра... - хынджылæг 

318 
Тедеты Герас 
кæны Уарзет. Сыстад. Ацæуынмæ йæ хъус дары. Садул дæр сыс- 
тад. 
- Уарзет, зонын, æз дæ зардæмæ нæ цæуын... Чызджытæ рæ- 
сугъдты фæуарзынц. 
- Гъай-гъай дæр! - ноджы тынгдæр схынджылæг код- 
та Уарзет, фæндаджы ’рдæм араст, афтæмæй. - Дæ цæсгомы 
тъæпæныл Нарты симд дæр дзæбæх æрзилид. 
- Фæлæу-ма, Уарзет, æгъгъæд мæ хъаз, - лæгъстæйау сдзырд- 
та Садул, Уарзеты фæдыл цæуы. - Æз дын æцæгæй фæдзурын, 
ды та... - иудадзыг хынджылæг... 
- Уæдæ дæм цæмæн афтæ кæсы! - ныр æцæггъуызæй дзуры 
Уарзет. - Рæсугъд! Рæсугъд уарди дæр у, фæлæ ма йæм гуымир 
æвнæлд бакæн, æндæра йæ сындзытæ дæ уырзты нæ баззаик- 
кой... 
- Æмæ æз гуымир дæн... æнæхсæст... Уарзет, цытæ... 
- Нæ, ды афтæ нæ дæ, - Уарзет фæлыг кодта Садулы ныхас. - 
Стæй фыдуынд дæр куынæ дæ. Дзæгъæлы æфхæрыс дæхи... 
Лæппу цы вæййы, уый дæ!.. 
Уарзет ацы ныхæстæ дзырдта ахæм хуызонæй, раст æй цыма 
загъын фæндыд: «фæлæ дын цы кæнон, нæ дæ уарзын!..» Уый 
фæхатыд лæппу. Æмæ та ногæй фæлмæн, лæгъстæгæнæджы 
хъæлæсæй сдзырдта: 
- Уарзет!.. 
- Садул, - чызг дæр та йын ногæй фæлыг кодта йæ ныхас, - 
кæдæм цæуыс ахуырмæ? - Æндæрырдæм та йын здахы йæ ны- 
хас. 
Лæппу фембæрста: нæ фæнды чызджы ацы темæйыл дзу- 
рын. Æнкъард, саст хъæлæсæй радта дзуапп: 
- Ахуыргæнæг мæ фæнды!.. 
- 0, о! Цы йæ ’рхъуыд!.. 
- Æмæ ды цæмæн ныууагътай дæ ахуыр æрдæгыл? 
- Æгæр ахуырæй ссауджын уыдзынæн. 
Уарзетæн æхсызгон уыд, Садулы та йæ сæйраг ныхасæй кæй 
фæиппæрд кодта, уый æмæ та йæ хынджылæгмæ бахæццæ. 
- Уарзет, æгæр-ма ма тындз, гъо! - ногæй та балæгъстæ код- 
та лæппу. - Цъусгайдæр цу. Ма тæрс, бахæццæ уыдзынæ. 
- Нæ, нæ, Садул, ныр изæр у, æнафон, цæй, хæрзизæр у! - Уар- 
зет фæцæуæг сæхи ’рдæм. 

ФЫДЫ ФÆДЗÆХСТ 
319 
Садул æм сдзурын ницыуал сфæрæзта. Йæ бынаты лæугæйæ 
баззад. Аныгъуылд хъуыдыты. Диссаг куыднæ у чызджы 
хъуыддаг! Йæхæдæг æм фæсидт. Йæхæдæг æм æнхъæлмæ каст 
Кæфойауы. Дæ уындмæ, зæгъ, бæллын... Ныр гъа! 
Ацу æмæ йæ ды равзар, цы йæ фæнды, цы хъуыдыйыл лæуд у!.. 
Дыккаг изæр Уарзет донмæйы ’фсон суадонмæ рауад. Суадо- 
ны былæй хъахъхъæны Альдаты кæрты ’рдæм. Кæд Аль- 
да искуыцæй фæзынид. Садулы хабар ын хъуамæ радзура. 
Знон фыдæнхъæл куыд фæцис, уый йын хъуамæ зæгъа. Æцæг 
Уарзетмæ Альда афæстаг рæстæджыты цыдæр фæуазалзæрдæ. 
Рæстмæ йæм нал у. Ницы йæ зæрдæмæ хæссы Уарзет. Чизоны йе 
’фсымæримæ афтæ кæй ссис, уый нæ фæнды Альдайы... 
Фæлæ Уарзетæн æндæр чызг-æмбал нæй. Кæмæн ракæна йæ 
хъаст, йæ зæрдæйы сусæг фæндтæ, бæллицтæ. 
Кæсы Уарзет Афæхъоты кæрты ’рдæм. Йæ дурын цыхцырæг- 
мæ бадардта, афтæмæй. Нæй, никуыцæй зыны Альда. Кæмдæр 
ыл мæрдты дуар сæхгæди. 
Альда нæ, фæлæ Мукка ауыдта сæ кæртæй Уа]эзеты. Фæй- 
нæрдæм ахъахъхъæдта. Цъиузмæлæг нæй уынгты. Йæ мад ныр- 
ма фермæйы ис. Альда чысыл раздæр куыроймæ ацыд. Уарзеты 
уæлхъус февзæрд. Уый йæ нæ уыны. Дурынмæ æргуыбыр кодта. 
- Чызг, дæ донæй ма мын авæр! - æцæгæлоны хъæлæсæй 
сдзырдта Мукка хъазгæйæ. Уарзет фестъæлфыд. Фæкаст æм. 
Мукка выххудт. Уарзетæн хъыг уыд Муккайы фæзынд. Йе 
’рвгъуыз цастыты йын бæзхъуын æрфгуытæ сæ быны аны- 
уæрстой. Цæстытæ дæр сæ къуырфыты арф баныгъуылдысты. 
Ницы сдзырдта. 
Мукка хорзау нал фæцис. Алыгъуызон хъуыдытæ аленчытæ 
кодтой сæры. Зæрдæ цалдæр къабуз ацис. Цы хабар у? Цæуыл 
æм фæхæрам? Куыницы йæ сæрæн зоны Мукка! Ахæм мæстыйæ 
йæ никуыма федта йæ дунейы! Кæйдæр фыдæвзаг. Гъе та йæм 
хæдзары хыл кодтой. 
- Уарзет, цы кæныс, исчи дæ бафхæрдта, мыййаг? - фæлмæн 
хъæлæсæй афарста Мукка. Чызг та ницы сдзырдта. Мукка 
хæстæгдæр бацыд. - Цæй-ма, Уарзет, цы кодтон? - лæгъстæйау 
та сдзырдта Мукка. Уарзет ныммыр. Уый куы базыдта, Мукка 
йæм хæстæгдæр бацыд, уæд дурын аккой кодта æмæ фæцæ- 

320 
Тедеты Герас 
уæг. - Фæлæу-ма, Уарзет, загъгæ мын æй уæддæр кæн, цы азым 
мæм хауы? - Фæстæмæ дæр нал фæкаст Уарзет. Фæцæуы. 
Мукка æрвдзæфау фæцис. Сагъдæй аззад йæ мидбынаты. 
Цæуылдæр æм тынг кæй фæхæрам, ууыл дызæрдыг нал кæны. 
Кæсыс, йæ дзыккутæ дæр Муккайы фыдæнæн уæгъд-калдæй 
нал рахаста. Афтæ Мукка бирæ уарзы... Сæ тæккæ рæбыныл 
сæ хæцъилы лыстæг уаццагæй цъылынбаст акодта. Мук- 
кайы удхæссæг. Бæхы къуди дæр ма афтæ абæттынц. Фæлæ 
уæддæр хорз фидауы... Галиу арм сины сæрмæ - быцæу. Ра- 
хис къух хæрдмæ сивæзта. Сæры уæлæты æрывнæлдта дуры- 
ны хъæдмæ. Уый йын диссаджы æлвæст скодта йе ’рдхæрæны 
гуырыконд! Ныр гæркъайы хуынчъы дæр атæррæст кодтаид 
йæ тасгæ-уасгæ астæу. Тæнæг æдгуыр къабайы фидыцджын 
синтæ бæрæгæй зынынц. Иу уысмы бæрц Муккайы уы^нгæ дæр 
нал бакодта, ау, айхуызæн зæххон зæд уыд йæ уарзон! Иæхиуыл 
фенæууæнк. 
Кæсы Мукка æдзæмæй Уарзеты фæдыл. Нæй, иунæг каст 
дæр нал фæкодта фæстæмæ. Афардæг. Дæлæ фездæхт сæхи- 
рдæм. Раздæхт фæстæмæ Мукка зæрдæдзæфæй. Алыгъуызон 
хъуыдытæ сæры фæлхъазæнтæ кæнынц. 
Уæддæр ыл цы фыд сæмбæлдаид? Тæккæ хуыцаубонизæр 
дæр ма уæлæ хъæуысæр сæ зæрдæйы дзæбæхæн адджын 
ныхæстæ куы фæкодтой Уарзетимæ... 
Чысыл фæстæдæр Мукка хъæуысæрæрдæм азылд. Изæры- 
гæтты Уарзет ардæм цæуаг у хъазтæ агурæг. Чизоны йыл ам- 
бæла!.. Куыд диссаг сты уарзæттæ! Сæмбæлыны тыххæй раз- 
вæлгъау кæрæдзийæн дзырд куынæ радтой, уæддæр зæрдæйæ 
агурынц кæрæдзи. Зоны, хаты зæрдæ: кæд æмæ кæм хъуамæ 
сæмбæлой... 
...Уæртæ колхозы сæндоны цурæй Уарзеты сырх-сырхид 
къандзол ферттывта. Цæргæсау рауагътайæхи Муккамæ. Мæнæ 
æрбахæццæ кæны. Худы, цин кæны. Æрбаввахс. Ныртæккæ 
Муккайы æфцæгыл ацауындзæг уыдзæн... Фæлæ нæ, йæ хæнт 
раз дзыхълæуд фæкодта Уарзет. Мæкъулæджы улæфт кæны. 
Цæстытæй худы, узæлы, фæлмæн, рæвдаугæ йæм кæсынц Мук- 
кайы цæстытæ дæр. Судзгæ стъæлфæнтæ калынц дыууæ къай 
цæсты. Зæрдæйыл æмбæлынц... 
Ницы дзурынц дыууæ уарзоны. Æгомыгæй кæсынц кæ- 
рæдзимæ. Ницы дзурынц, фæлæ зæрдæтæ, цæстытæ æмыр 
хъæлæсæй дзурынц, ныхас кæнынц, уæргъуын хъуынау, фæл- 

ФЫДЫ ФÆДЗÆХСТ 
321 
мæн ныхæстæ: «Мукка»!.. «Цы?..» «Куыдтæ дæ?..» «Дæхæдæг 
та?..» «Æз дæ æрымысыдтæн...» «Æз дæр... Куыд бирæ рæстæг 
рацыд знонæй ардæм!..» «Раст æнæхъæн афæдз...» «Уарзет, мæн 
уыдзынæ цæрæнбонтæм!..» «0, æрмæст дæу!..» «Уарзет, уарзын 
дæ... Мæ мæлæты бонмæ дыл не сивдзынæн мæ зæрдæ...» «Æз 
дæр, Мукка!..» 
Æппынфæстаг уарзæттæ Апены ’рдæм акастысты. Стæй - 
кæрæдзимæ. Кæрæдзи къухтыл хæцгæйæ, араст сты Апены 
’рдæм. Цæуынц æгомыгæй. Рæстæгæй-рæстæгмæ фæлмæн ба- 
худынц кæрæдзимæ, мæйрухсы фæлурс тынтæ сæ цæсгæмттыл 
тыбар-тыбур кæнынц. Цы диссаджы рæсугъд зынынц афтæмæй 
дыууæ æвзонджы! 
- Мукка, хæдзары та мæм хыл кæныдзысты, - æнкъардгомау 
сдзырдта Уарзет. 
-Чи? 
- Саукуыдз йæ сæрмæ марæн кæрдтæ хæссы. Æгас бинонтæ 
иуырдæм, уый йæхæдæг - аннæрдæм. Æмæ ма уагæр Агуыбейау 
исты бæстæттæ куы зонид, фæлæ æрмæст дамæй. Цæмæйзон, 
чи йæм сæ бахаста. 
- Агуыбе цавæр бæстæттæ зоны? - тарстгъуызæй афарста 
Мукка. 
- Иуæхсæв нæхи цæхæрадоны кæрон куы лæууыдыстæм, 
уæд нæ мæзæрдыйæ йæхæдæг федта. Фæлæ мæм уый нæ 
хыл кодта. Ды йæ зæрдæмæ тынг цæуыс... - Уарзет уарзæгой 
цæстытæй бакаст Муккамæ. 
Мукка ницыуал загъта. Æрмæст хъуыдыты аныгъуылд. Иу- 
нæг Саукуыдз æмæ нана слæууыдысты сæ уарзты ныхмæ. Æн- 
дæр ничи. Цымæ цы хъауджыдæр? Альда та цы хъуыдыйыл 
лæуд уыдзæн, Альда? Нырма, æвæццæгæн, ницыма зоны. Уæд 
ын искуы исты загътаид Муккайæн. 
- Мукка, дæумæ дæр ма фæхыл кæны дæ мад? - Уарзет 
фæлыг кодта Муккайы хъуыдытæ. 
Муккайы зæрдæйы дывыдон арты лыстæг æвзæгтæ аца- 
рыдтой. Цы йын зæгъа? Æцæг куыд у, афтæ йын зæгъа æмæ нæ 
уæнды. Ахицæн кодта Мукка йæ мид-зæрдæйы: Уарзетæн фыц- 
цаг хатт гæды зæгъын. Æндæр хос нæй. Хатт лæг сайы барæй. 
Йæ туджы нæ вæййы сайын, уæддæр. Хъуыддаг афтæ фæдомы. 
- Нæ, Уарзет, нана ницыуал дзуры... уарзы дæ... - загъта Мук- 
ка гæды. Загъта, фæлæ йын йæ цæсгом цыдæр сылхысчъытæ 
кодта. 
21* 

322 
Тедеты Герас 
- Уæдæ ма иунæг Саукуыдз у æмæ... - хъæлдзæгæй сдзырд- 
та Уарзет. 
- Куы йæм æрхатой, уæд кæд сразы уаид уый дæр. 
Мукка ницы сдзырдта. Æрæнкъард. Фæсмон æм æркаст. Цæ- 
мæн сайы йае уарзоны? Цæмæн цæуы йæ зæрдæхудты? 
Дыууæ уарзоны æнæрхъуыдыйæ колхозы фермæты ’рдæм 
адзæгъæл сты сындæг ныхасгæнгæйæ. Уарзет Муккайы 
астæуыл йæ нарст цæнгтæ цæлхтыхт æрбакода. 
- Мукка, цæмæн æрæнкъард дæ, цы хъуыды кæныс? 
- Нæ, куыннæ дæн æнкъард... - йæхи нæ басаста лæппу. 
Уарзæттæ сæхи æруагътой цъæх нæууыл. Бадынц æнæдзур- 
гæйæ. Сæ фаллаг фæрсты фæндаг кæй цæуы, уый сæ ферох. Ца- 
фон ма! Уæлæ йыл чидæр æрцæуы. Дыууæ æвзонджы зæрдæтæ 
тасы гуыпп-гуыпп скодтой. Фестъæлфыдысты. 
Уæдмæ Сланон сæ уæлхъус æрбалæууыд. Цавддуртау фе- 
сты. Цъæх арт, цъæх пиллон суагътой цæсгæмттæ. Хæрдмæ 
нал хæцынц сæртыл. Уæлдай дæр Мукка. Дывæр фыдракæнд... 
Æрдæбон Уарзетæн гæды загъта: мæ мад, дам, дæ уарзы. Ныр 
йæ мад ныллæудзæн хылыл. Фергом уыдзæн йæ гæды дзырд. 
Аннæрдыгæй та Мукка тæрсгæ фæкодта йæ мадæй. Уарзетимæ 
цæуын æй нæ уадзы. Ныр сæ мæнæ йæхæдæг æрыййæфта 
иумæ. Фæлæ Сланон хылыл нæ ныллæууыд. Йæ маст тыххæй 
уромгæйæ, сдзырдта: 
- Дæ хæдзармæ рацу. Ды та уæхимæ афардæг у... - загъта 
Уарзетæн æмæ фæцæуæг ус, 
Мукка сулæфыд сæрибарæй. Æгайтма æндæр ницы загъта. 
0, куыд тынг фæбузныг йæ мадæй, куы! Йæ уарзоны раз æй нæ 
фегад кодта... 
...Мукка суадоны цурæй хъуыдытæгæнгæ куы рацыд, уæд 
сæхимæ нæ баздæхт. Йæ сæр уæззау уыд. Йæхи хъуамæ аир- 
хæфса. Сусхъæды ’рдæм араст сындæггай. Ахæм дуджы йын 
уым бирæ æнцондæр вæййы. 
* * * 
Бонвæрон Уæйгуыты комы сæрмæ схæццæ. Мæй ныгуылæн 
фахсыл æрцауындзæг, къулыл ауыгъд æхсырфау. 
Æхсæв у æнцад. Апены уæздан сæр-сæр, фæндыры фæлмæн 
зæлтау, зæлы. 
Æппынфæстаг Цъицъайы æфцæджы ’рдыгæй растад дæл- 

ФЫДЫ ФÆДЗÆХСТ 
323 
лагон дымгæ. Хъæдхæцин дыдæгъты бæлæсты сыфтæртыл, 
сыбар-сыбургæнгæ, дæлæмæ-дæлæмæ йæхи райста. Æмæ суанг 
хъæдрæбынты хъугæмтты хуымтæм æрхæццæ. Уæдмæ ирд ар- 
вы къуымты стæм рæтты хæрæмигъы фæскъаутæ-фæскъаутæ 
фæзынд. Цыма исчи æхсад къуымбилтæ æмбæндтыл æрца- 
уыгъта, уый хуызæнæй зынынц. Фæстагмæ сæ дымгæ райдыд- 
та скъуыдтæ, пирæнгæмттæ кæнын. Цыма фатцæгъдæнæй 
къуымбилтæ сцагъдæуыд, уыйау ныппырх сты арвы къуымты. 
Уысмы бæрцы фæстæ арв æрбахгæдта къæвдамхиц хæрæ- 
мигътæй. Ныггуыбар-гыбур кодта кæмдæр арв. Цыма арвы 
фахс скъуыйгæ акæны, уыйау сырх хæххытæ-хæххытæй аззайы. 
Уæйгуыты комы ’рдыгæй Хæлддзуары^ бынæй растад са- 
ха къæвда. Дæлæмæ-дæлæмæ рацæуы. Йæ къуыс-къуысæй 
бæстæ хæссы. Раст цыма мæнæ стыр ивылд дон рацæуы æмæ 
ныртæккæ бæстæ йæ разæй рахæсдзæн, уыйау зыны. 
Æрхæццæ саха къæвда хъæумæ. Æхсæв-бонмæ, суанг 
стыраходæнафонмæ арв æмæ зæхх кæрæдзийыл сæхи хос- 
той. Раивылд æгæнон Апен. Йе знæт къуыс-къуыс йæ гуыбар- 
гыбурæй бæстæ хæссы. Нынкъард сты адæм. Тас сæ бацыд. 
А-фæстаг рæстæджыты ахæм тынг ивылд никуыуал ракодта 
Апен. Тыргъытæй, мæнгагъуыстытæй, хæдзары фæрссæгтæй 
кæсынц адæм æнкъард, æрхуымгъуызæй. Тугтæ тæдзы сæ 
зæрдæты. Æнæмæнг ратыдта æвæццæгæн йæ ауæзæн. Афтæ 
æрра хъæлæба нæ кæнид науæд. Гæныстон сын фæкодта 
афонмæ сæ Тæрсджыны фæззыгæндты. Æфсирхъæлæс хуым- 
ты... Бынхафт та сæ кæндзæнис. Змисзæйæн та сын сае фæласын 
кæндзæн. Цы сты уымæн уый хуызæн ауæзæнтæ!.. Йæхи мын 
фæлæг кодта Сандойы фырт!.. Иæ разы йын сыджыт бакалд- 
та æмæ йæ уымæй уромынмæ хъавыд... Æнæмæнг ратыд- 
та... Æнæмæнг афонмæ ракалд æмæ лæсæнтæ кæны хуымты. 
Царæфтыд фесты, бынсæфт уалдзæджы къæсæрыл! Нал уыд 
кæрон сæ хъынцъымæн, сæ катайæн. Куыддæр къæвда чысыл 
фæлæууыд, афтæ ныххæррæтт кодтой æгас хъæуæй. Цъиуæй, 
бæдулæй Апены ’рдæм аивылдысты. 
Растад зæронд Парса дæр. Лæдзæджы æнцæйтты рацæуы 
сындæггай. Урс-урсид боцъотæ суанг морæгъуыз куырæты ри- 
уы онг æххæссынц. Йæ зæрдæ рыст уымæн дæр уæдæйнырмæ. 
Æгас хъæуы фæрныг фæллой сæфдзæн. Апен йæ ауæзæн кæй 
ратыдтаид, ууыл зæронд Парса дæр дызæрдыг нал кодта. Йæ 
ивылды хъæлæбайæ йæ зоны. Ахæм æнахуыр гуыбар-гыбур 

324 
Тедеты Герас 
никуыуал кодта а-фæстаг рæстæджыты. Уый хуызæн сыджыт- 
над ауæдзæнтæ уымæн цы сты! Æх, нырыккæттæ! Алцæмæ сæ 
ныфс хæссынц... 
Апены донвæд Тедойы обауы ’рдæм кæм аздæхтой, уым ныт- 
тымбыл сты æгас хъæуы адæм. Ног донвæды фидар арæзтæй 
куы баййæфтой, уæд се ’муд æрцыдысты. Ахæм æвыдæй 
фервæрзтысты, уый æнхъæл нал уыдысты! 
Уæдмæ æрбахæццæ зæронд Парса дар. 
- 0, Сыгъзæрин дзуар!.. - йæхиуыл дзуæрттæ бафтыдта урс- 
боцъо зæронд лæг. - Нæ ратыдта!.. 
Æдзынæг кæсгæйæ баззад зæронд лæг, Апены ног донвæд, 
рæбынкъæдзау, кæм фæзылд Тедойы обауы ’рдæм, уыцы зилгæ 
хуыдыммæ. Лакъон змæстæй тæхы æрра дон. Бæстæ хæссы. 
Дурты, кæрæдзийыл хойгæ, хæссы йæ разæй. Зæрдæ бари- 
зы йæ уындæй. Тарст адæм се ’муд æрцыдысты, афтæмæй 
фæстæмæ иугай-дыгай цæуын байдыдтой. Уæддæр кæсы æмæ 
кæсы зæронд Парса. Æрра доны раз цæхгæрмæ цы сыджытнад 
ауæзæн ныффидар, уымæ. Ивылд доны урс барц уылæнтæ ра- 
уадзынц уæлейæ сæхи... Рауадзынц, рауадзынц, тыхджынæй- 
тыхджындæр... Æндонфидар ауæзæн, рæбынкъæдзау, кæм 
фæкъæдз, уым къулыл сæхи ныццæвынц. Лыстæг пырхæнтæ 
ныввæйынц, фæстæмæ, æрра куыдзау, сæ комы фынк калгæ, 
уым фалæмæ, Тедойы обауы ’рдæм сæ ных саразынц. 
Абухы, дзыназы ивылд дон. Бæстæ хæссы. Лæбуры, тоны 
æддæмæ. Сыджытобау йæ разы ныццæхгæрмæ. Йæ атæлфæнтæ 
йын йæ бар нал уадзы, къуындæг фæлгæтты йæ баскъæрдта. 
Йæ гæндзæхтæ дæр уымæн цæгъды æгæнон дон. Афтæтæ 
ахуыр нæ уыд! Цæргæцæрæнбонты уæгъдибарæй ленчытæ 
кодта. Ныр ын ай цавæр мæрддаг æндонвидар скодтой йæ 
размæ... Афонмæ та дæлæ быдырты парахатæй айвæзтаид йæ 
къабæзтæ. Сæрибарæй та лæсæнтæ кодтаид фæйнæрдæм... 
Кæсы æдзынæгæй зæронд Парса. 0, хуыцау, ай цæй аргъæут- 
ты диссæгтæ æрæййæфта Парса! Фыдæлтæй фæстæмæ ацы 
дон раууатмæ тардта адæмы. Никуы йын ницы бафæрæзтой. Не 
’рдхæрæны фыдæлтæ... Сагсур, хъаруджын лæгфæсивæд! Ныр 
ма бакæс, дæ хуыцауы тыххæй! Уый цавæр номхæссæны дуг 
ныллæууыд, цавæр номхæссæны дуг! Адæм!.. Адæм, мæ къона, 
адæм!.. Хох дæр нæ лæууы æмвæнд адæмæн... Иумæ тых!.. Уый у, 
гъе, йæ рахæцæн!.. Колхоз дæр уый у, уæдæ циу æндæр... артел!.. 
Адон æй афтæ схуыдтой... Иумæ тых!.. Æмвæнд адæм къæдзæх 

ФЫДЫ ФÆДЗÆХСТ 
325 
халынц. Не ’рдхæрæны куырыхон фыдæлтæ дæр куыднæ зыд- 
той уымæн йæ хъару, йе ’нтыст... Зиу æндæр цы у!.. Тагъдæн-иу 
зиу куы кодтой... Уый дæр колхоз у, уæдæ циу! Адон æй цыдæр 
æнахуыр дзырдтæй схуыдтой нырыккæттæ «колхоз», «ар- 
тел...» Хицæнтæй, иунæджытæй та сæ чи кодта йæ куыстæгтæ! 
Æмцæдисонтæ, цæдæмбæлттæ арæзтой... Æмæ уый колхоз у, 
уæдæ циу! Цæмæн уыдысты сæрвæттæ æмхизхæрæнтæ! Цæмæн 
уыдысты адæм æмвос, æмдарæн, æмкуывдтæ!.. Уыдон колхоз 
нæ уыдысты, уæдæ цы уыдысты! Фæлæ йæ æххæст, бæстонæй 
нæ сарæзтой кæронмæ не ’рдхæрæны куырыхон фыдæлтæ. Та- 
лынг уыд сæ зонд. Ныр та æндæр дуг ныллæууыд. Дзидзидайтæ 
дæр чиныджы кæсынц. Мæрдты рухсы бадай, Сардо! Адæттыл 
уыд йæ тох. Ницыуал дзы æрыййæфта. 
- Дзæбæх ын æрæхгæдтой, дада, йæ фæндаг и! - зæронд лæ- 
джы хъустыл кæйдæр уынæр ауадис. Беджызиан, скъолайы 
ахуыргæнæг дæр фæдисæтты фæстæ рацыд. Уæдæй нырмæ 
Парсайы цур кæй лæууыд, уый не ’рхъуыды кодта Парса. Бе- 
джызиан иугæр зæронд лæджы доны ног арæзт ауæзæнмæ 
æдзынæг кæсгæ куы ауыдта, уæд уый та уымæ каст лыстæггай. 
- Тыхджын у техникæ!.. - бафтыдта ма йæ дзырдмæ ахуыр- 
гæнæг. 
- Æз дæр уæдæйнырмæ уыдæттыл хъуыды кæнын, - раз- 
дæхт зæронд Парса ахуыргæнæгмæ. - Уæдæ раздæр ахæмтæ 
аразын кæй бон уыдис! Фæлæ дуг, дуг, дæ рынтæ бахæрон! 
Æрдхæрæны дуг у уæ дуг, номхæссæны! 
- Афтæ у, дада, ивгæ кæны дуг! 
- Гъай-гъайдæр! - йæ фарс та сдзырдта зæронд лæг ахуыр- 
гæнæгæн. - Æмæ ивгæ та цынæ кæны! Сис æй мæнæ адæймаган 
йæхи цардæй. Цыхуызæн вæййы сывæллонæй. Стæй цал æмæ 
цал хуыз раивы йæ зæрыбонмæ! Афтæ зайæг хал дæр! Ныр- 
ма мыггаг, дидинæг, гага!.. Цæмæйзон, цытæ! Æмæ дæ рынтæ 
бахæрон, мæ хъæбул, рæстæг куыд ивы, лæгæн йæ зондахаст 
дæр афтæ хъуамæ ива. Науæд бæрзæйсаст кæны лæг. Кæсыс, 
дæлæ Матеитæм! Кæнæ мæгуыр Хепа. Ныффæрск. Нæ ба- 
куымдта колхозмæ. Гæвзыккæй æрцыд йæ мæлæт. Ныр дæлæ 
йе ’фсин цæры йæхицæн. Кæй уæрдоныл бадай, уый зарæг 
хъуамæ кæнай. Ды дæхæдæг, дæ цæрæнбонтæ бирæ, сауджын 
уыдтæ. Дæ къух систай дæ дины куыстыл. Уымæн æмæ йæ 
афтæ æрхаста дуг. Кæддæр æз дæр, хисхъауыны фæдыл мын 
æй ма айс, комбæсты хистæр уыдтæн, сæ уынаффæгæнæг, сæ 

326 
Тедеты Герас 
тæрхонгæнæг. Ныр Сандойы фырт у хицау. Уый тыххæй йæм æз 
фыд-зæрдæ хæссон? Нæ. Дуг æй куыд æрхаста, ууыл хъæцæм. 
Стæй йын хуыцау хорз ракæнæд, лæппу уæвгæйæ, мæгуырау 
рæхст нæ кæны! Сæрæн, хъаруджын разынд. Айæппæт нын 
уымæй кæнгæ сты!.. - Зæронд лæг та ног арæзт донауæзæнмæ 
бацамыдта. 
- Газеты йæ рауагътой, газеты, дада, Саукуыдзы йæ хорз 
куысты тыххæй! - ахуыргæнæг, йæ къухы тымбылтæй цы газет 
уыд, уый райхæлдта зæронд лæджы раз. 
- Багъæц-ма, дæмæрстæн! - бацымыд ис кодта уый дæр. Л ыс- 
тæджытæ бакаст газетмæ. Фæтæнуæхск лæппу цырддзæстæй 
кæсы. 
- Уый йæ ныв у Саукуыдзæн! - бамбарын кодта ахуыргæнæг. 
- Мæрдты цы хуыздæр ис, уый дæ хай уа, Сандо! - бахъын- 
цъым кодта зæронд лæг, - йæ фырт ахæм гуырд рацæудзæн, 
уый... Ракæс-ма дæ хорзæхæй, цы дзы дзурынц. 
- Æнæхъæн районы, - райдыдта кæсын ахуыргæнæг очерк, - 
цыдæриддæр сæрдæрттæ ис, Сандойы фыртæй æвзонгдæр дзы 
ничи ис. Фæлæ дзы иунæгæн дар йæ колхозы куыстытæ уымæй 
рæвдздæр никæмæн цæуынц. Колхозы материалон æфтиæгты 
хыгъд бонæй-бонмæ кæны фылдæрæй-фылдæр. 
- Æмæ адон та йæ ныхмæ слæууыдысты! - фæурæдта зæронд 
лæг ахуыргæнæджы. Бустæгæнæгау дзуры. - Матейы абырæг 
фырт, дам, кæмдæр, йæ фæдыл зилы. Баййафынмæ, зæгъ, æй 
агуры. Цæвиттон сын Сандойы сидзæр фырты аххос уыд. 
- Мæ хъустыл дæр æрцыд, - йæ кæсын фæуагъта Беджызи- 
ан дæр. Цымыдисгæнгæ дзуры. - Уынæг æй фæцис. Айфыццаг, 
зæгъ, æхсæвыгон æрцыд, йе ’дзæрæг хæдзары кæрты, зæгъ, 
бирæ фæлæууыд æрхуымгъуызæй. Стæй, зæгъ, уæд Саукуы- 
дзты ’рдæм йæхи ауагъта. Фæлæ, зæгъ, суадоны былыл хъæуы 
фæсивæды хъазгæ куы ауыдта, уад, зæгъ, Уæйгуыты комы 
’рдæм йæхи айста. 
- Омæ гъа! Ех!.. - йæ къух ауагъта зæронд лæг. Уæззаугай 
акъахдзæф кодта. - Уый не ’намонддзинад нæу, уæдæ цы у?.. 
Хорзæй баззай, мæ къона!.. - фæстæмæ ма радзырдта Беджы- 
зианмæ æмæ йæхимидæг мæтгæнгæ араст. 
... Цæуы хъæууынгты урсбоцъо зæронд лæг, фæйнæрдæм 
ракæс-бакæсгæнгæ. Уынгмæ рагæй нал рахызт. Йæ цæст хæссы, 
йæ хъæубæстæ йæ хуыз куыд ивы, уымæ. 

ФЫДЫ ФÆДЗÆХСТ 
0^Г\ 327 
Иу ногконд агъуыст дардыл айвæзта йæ къабæзтæ... Хæрдмæ 
фæцыд. Æрлæууыд зæронд лæг. Æдзынæг æм ныккаст. Разæй 
та! Зæхбын хъæдкъул бæстыхæйттæ... Йæ астæу ын гæрæн скæн, 
лæсгæр. Фос - иуырдыгæй, дæхæдæг - аннæрдыгæй. Дæлæ, гъе! 
Дæлæ уый хуызæн арæзт! Зæронд лæг дæлæрдæм акаст. Фы- 
дæлтыккон арæзт зæхбын хæдзар. Кæрты иу къуымы зæронд 
арæзт кæфтæй-кæсæгмæ скъæт. Йæ дуар - гом. Къæсæргæрон 
цъæх-цъæхид кæрдæг ссыд. Фалдæр дардылзылд фаджысдон. 
Афтид. Ныххус. Цыма дзы йæ цæрæнбонты фаджыс нæ, доны 
æртах дæр никуы бахауд. Кæрчытæ дзы бæгъдулæг кæнынц. 
Æрдæгцъæл галгуыфтæ, лæггуыфтæ, зæронд дзоныгъы 
хъустæ. Фаджысдоны иу къуымы кæрæдзийыл рæдзæгъдтæй 
лæууьшц. 
- Дæ хуыцауы хатыр бакæн, дада, æмæ нæм мидæмæ ра- 
хиз! - Бетъре радзырдта кæртæй зæронд лæгмæ. Уый йæ цыма 
хъусгæ дæр нæ фæкодта, уыйау сдзырдта æндæрæрдæм: 
- Æхсызгон мын уыд, Бетъре, дæ рынтæ бахæрон, загъдæуыд 
мын, колхозы, зæгъ, нылæууыдтæ! Гайтма, гайтма! 
- Цы кодтаин, уæдæ! - æфсæрмытæгæнгæ сдзырдта Бетъре 
дæр. - Адæмы уæлдай ма æз дæр... 
- Афтæ, дæ рынтæ бахæрон, адæмимæ хъæуы цæрын! Иунæ- 
джытæй сырдтæ дæр нæ фæразынц. Кастæ дæлæ дæ хæлар 
Хепамæ! Цæргæ-цæрæнбонты адæмы хорзæх никуы ссардта. 
Нæ сæм лæууыд хæстæг. Уæддæр æй адæм бавæрдтой. Æниу 
дæуыл мæ зæрдæ никуы ницæмæй бахудтис. 
- Ныббар мын, Дада, - Бетърейы зæрдыл цыдæр æрбалæууыд 
æваст. Фæурæдта зæронд лæджы ныхас. - Дæ ныхас ма фе- 
рох кæн. Хоры Уацциллайы бон кæцы бонмæ цæуы? Уый зо- 
нын, кæрдæджы мæйы-иу уыд, фæлæ къуыритæй кæцы бонмæ 
æййафы, уый рæстмæ нал ахсын! 
- Иннæбонмæ æййафы, сабатмæ... Йæ хорзæх дын радтæд 
Сыгъзæрин Дзуар! 
- Бирæ нæ, фæлæ йын иу карчы цъиуæй уæддæр скувæм... 
Ех! - Бетъре æнæразыйы уагъд акодта йæ къух. - Ферох кодтам 
нæ фыдæлты стырбонты... - Ахæм хуызæнæй дзырдта Бетъ- 
ре ацы ныхæстæ, раст ма цыма зæгъынмæ хъавыд Парсайæн: 
«фæлæ сыл сдзурæг нæй!..» - Амæйразмæ дæр... Астæумархойы 
бонтæ куыд ацыдысты, уый зонгæ дæр нæ бакодтон. Афтæ 
стыр мархо дæр... 

328 ПР^ 
Тедеты Герас 
- Стырбонтæ, дæ рынтæ бахæрон, Бетъре, - уæзбынæй рай- 
дыдта дзурын куырыхон зæронд лæг, - хуыцауæй рафæлдисгæ 
мыййаг не сты. Адæм сæ сæхæдæг æрæмысынц сæ царды 
æмæ сæ дуджы фæндиæгтæм гæсгæ. Уыцы стырбонтæ мах, нæ 
фыдæлты уыдысты... Ныр та æндæр дуг ныллæууыд, дæ фæхъ- 
хъау фæуон. Ног царды дуг. Æмæ ног цардыл зæронд æрæмысгæ 
стырбонтæ нал бадынц... Мыггагмæ ницы цæры, ныр та æрæ- 
мысыдысты æндæр бæрæгбонтæ. Дæ зæрдыл нал лæууы фа- 
рон кæрдæджы мæйæн йæ фыццæгæм бон цы бæрæгбон скод- 
той? Майы бæрæгбон æй куы схуыдтой? Кæнæ фæззæджы 
кæфты мæйы цы бæрæгбон скодтой, уый? Цавæрдæр Октябры 
бæрæгбон та уый куы схуыдтой. Рæстмæ йыл нæ хæст кæны мæ 
талынг зонд, афæдзы иннæ мæйты хъауджыдæр ма ацы дыууæ 
мæйы цæмæн сæвзæрстаиккой? 
- Уæддæр дзы, дада, махæн нæ номдзыд фыдæлтæ цы 
стырбонтæ ныууагътой, уыдон ничи амбулдзæн, - йæхион 
кæны уæддæр Бетъре. - Цæй, ныхасыл фестæм... Ахиз мидæмæ, 
дæ хорзæхæй! - Бетъре та хоныныл ныллæууыд зæронд лæджы. 
Уый бадиссæгтæ кодта. 
- Бузныг, Бетъре, стыр бузныг. Мæнæн уырдæм цæугæйæ 
нал у. Райсомæй ардæм уынджы дæн. Уыййæнгтæ мæ нал хæс- 
сынц мæ уæнгтæ, дæ рынтæ бахæрон. Цæуон æмæ æрулæфон. - 
Иæ лæдзæджы æнцæйтты сындæг къахдзæфтæй араст зæронд 
лæг. - Хорзæй баззай, мæ къона, хорзæй. 
Бетъре дзурын ницыуал сфæрæзта, урсбоцъо зæронд лæгмæ. 
Йæ фæдыл кæсгæ баззад. Æрдхæрæны уæздан æмæ зондджын 
зæронд лæг!.. Комбæсты фарн!.. Кæддæр æрвнæрæгау хъуыстис 
йæ ном... Карды лыгау цыд йæ дзырд. Ныр цæмæ æрхаудта!.. 
Сандойы лукъафындз йæ бынаты æрбадт... Куыдзмæ дæр æй 
ничиуал дары... Уæддæр æм фыд-зæрдæ куыннæ хæссы зæронд 
Парса! Ууыл дæр нæ зыны йæ уæздандзинад!.. Ех, бын бауай, 
рæстæг, кæд чердæмыты æрæздыхтытæ кодтай!.. 
* * * 
Уарзет дон ныххаста хæдзармæ. Цыдæр йæ амондæн би- 
нонтæй хæдзары ничи уыд æппындæр. Дыууæ изæр астæу 
кæдæмдæрыты ауадысты. Бахызт йæхи уатмæ Уарзет. Сын- 
тæгыл йæхи æруагъта. Æнкъард у. Цыма раст бакодта? Мидæ- 
гæй йæм цыдæр бæргæ дзырдта: «Ма ацу, Уарзет, æрлæуу ам... 

ФЫДЫ ФÆДЗÆХСТ 
329 
стæй дæм фæсмон æркæсдзæн...» Фæлæ йæ маст скъæрдта 
размæ. Ныр мæнæ бадын нæ фæразы. Фæсмон ын йæ зæрдæ 
æхсыны. 
Æниу ын хъæугæ афтæ кæны Муккайæн. Ауадз, æмæ уый 
дæр цъус адудæд. Уæдæ знон Уарзетæн æнцон уыд! Афоныл куы 
æрбацыдаид Кæфойаумæ, уæд Садулыл кæцæй сæмбæлдаид 
Уарзет! Чизоны нæу аххосджын? Цыдæр æнæхин худт æм кодта 
Мукка. Цыма мурдæр ницы æрцыд, уый хуызан. 
Æваст ныссæххатт кодта чызджы зæрдæ. Фестад. Рауад 
дуармæ. Кулдуарæн æддейæ февзæрд. Уысмы бæрц алæууыд. 
Стæй ауагъта йæхи суадоны ’рдæм. Дзæгъæлы. Мукка уым нал 
уыд. Афардæг. Уарзет фенкъард. Ахъахъхъæдта фæйнæрдæм. 
Æрхъæцмæ нал лæууы. Кæуылты ауына Муккайы. 
Уæлæ, гъе, Альда донмæ æруайы. Бауад æм Уарзет. Худгæ- 
былæй йæм кæсы. Альда йæм æрхуымгъуызæй ракаст. Æнæ- 
бары салам ын радта. Уарзет фергъуыйау. Цы кодта? Дыдын 
дзы йæ фат фæцавта? 
Альда дон систа цайданы æмæ фæцæуы. Ницы сдзырдта 
Уарзетмæ. 
- Альда, Мукка мæ хъуыд, кæм ис? - сдзырдта йæм уæддæр 
Уарзет. 
- Нæ зонын. Æз нырма ныртæккæ схæццæ дæн куыройæ, - 
уазал дзуапп радта Альда æмæ та фæцæуæг. 
Уарзет тынгдæр сдуыгъуырццæг. Цы фыд сæмбæлд ацы чыз- 
гыл! Цæй фæдыл ын бустæ кæны? Лæгъстæгæнæджы хуызæн 
та сдзырдта Уарзет: 
- Фæлæу-ма, Альда, цы дын ракодтон! - Альда фæлæууыд. 
Æрфыгæлхынцъæй йæм бакаст. Ноджы йæм ничи кæсы! Цы, 
зæгъ, дын ракодтон! Цæвиттон ма йын æндæр уæлдай йæ къу- 
бал ракæнын уыд йæ зæрды! 
Альдайы цæстыты хæрамы стъæлфæнтæ арыдтой Уарзеты 
зæрдæйы, фæлæ уæддæр загъта. 
- Мæ фыстæг æм нæ радтай? 
Альда ноджы тынгдæр рафыхт. Знон æм æй куы лæвæрдта 
йæ дзæгъæлзаинаджы фыстæг, уæддæр ма йын афтæ загъта, 
«Уый йæм-иу радт.» Цыма йын а-зæххыл Садулæй æввахсдæр 
къахылдзæуæг нæй. Ныр та йæ ноджы къахæджы фарст кæны. 
- Радтон, цæугæ дæр дæм куы акодта Кæфойаумæ. Цы ма мæ 
хынцфарст кæныс? -ныр сагъæсгъуызæй загъта Альда. 

330 
Тедеты Герас 
Уарзеты зæрдæ фæкъæпп кодта. 
- Кæмæ радтай фыстæг? 
- Кæмæ кæ, Садулмæ, дæ Садулмæ! - карздæрæй сдзырдта 
Альда. Фæлæ фæстаг дыууае дзырдыл фæныллæгдæр хъæлæс, 
фенкъард. 
Æ, æ! Уарзет бамбæрста хъуыддаг. Нæ дын загътон, нæ, 
дзæгъæлы бафхæрдта Уарзет йæ уарзоны! Йæ зæрдæ æнахуыр 
хæлбурцъ скодта. Ноджы йæ тынгдæр æрфæндыд Муккайы 
фенын. Бамбарын ын кæна хъуыддаг. Уарзеты аххос дзы ницы 
уыд, фæлæ йæхи хо Альдайы. 
Цæвиттон, хъуыддаг рауадис афтæ: 
Альда знон хъæууынгты сцæйцыд. Уарзет йæ иувæрсты 
æрбасенк ласта. Æнæрлæугæйæ йын йæ армы иу гæххæтты 
гæбаз фæцавта. Ныллæг хъæлæсæй йæм сдзырдта: «Уый-иу æм 
радт», æмæ фæцæуæг. Цæмæй æнхъæл уыд Уарзет, Альда сын 
Муккаимæ сæ хъуыддаг нæма зоны. Альда фембæрста: Уар- 
зет цæмæй дæр фæтарст. Бæстæттæ дзурыныл дæр уымæн не 
схæцыд йемæ. Дæлæрдæм фæкаст Альда. Саукуыдз суайы. Раст 
цыма уыдонмæ слæбуры. Альда фæтарст. Фæцæуæг. Уæлæ суа- 
доны Садул йæхи æхсы фæскуыст. 
Альда ныр бамбæрста хабар. Амæ йын дæдтын кæны Уар- 
зет гæххæтты. Цыма кæцæйдæр тæвд уæхст рацыд, Альдайы 
зæрдæйы сæмбæлд, афтæ фæцис уыцы сахат. Альда фыстæг 
уæддæр радта Садулмæ. 
Уарзетмæ худæг дæр фæкаст, хъуыддаг афтæ кæй ныссуйтæ 
ис, уый, фæлæ йын æхсызгон дæр уыд! Гайтма афтæ рауад 
æмæ дзы æндæр ницы бæллæх æрцыд. Худгæбылæй сдзырдта 
Альдамæ: 
- Садулмæ йæ цæмæн лæвæрдтай? 
- Уæдæ кæмæ, мæ фыд Афæхъомæ? 
- Кæмæ, кæ Муккамæ, уымæ фыст уыд гæххæтт, - тынг ных- 
худт Уарзет. 
Альдайы зæрдæ цины хæлбурцъ скодта. Цайдан æрæвæрдта 
зæххыл. Йæ тар цæсгомыл рухсы рæууылæнтæ цадæггай 
ленчытæ байдыдтой. Æппынфæстаг хурау схудт цæсгом. 
Фæскъæвда уардийау, йæ хуыз скалдта. Бамбæрста алцыдæр 
лыстæггай Альда. Æгайтма йæ æцæгдæр Садулмæ нæ фыста! 
Уый та афтæ фенхъæлдта, зæгъгæ, Уарзет æмæ Садул уарзоны 
фыстæджытæ фыссынц кæрæдзимæ. Иудуджы йæм Садул дæр 

ФЫДЫ ФÆДЗÆХСТ 
331 
куы ныффыста. Йæ чындзаг йæхи кæнынмæ кæй хъавы Уар- 
зет, уый дæр ма йын цы æмбарын хъуыд Альдайæн. Уæлдай 
æхсызгон та йын уый уыд. 
Фæлмæн, рæвдаугæ цæстытæй кæсы Альда Уарзетмæ, йæ 
раздæры хæлардзинад та, цырен артау, сцæхæр калдта. Уарзе- 
ты къухыл ахæцыд. 
- Цом ныр, Муккайæн дæр æй рахабар кæнæм ацы худæджы 
хъуыддаг. 
Альда йæ цайдан нывæрдта. Фездæхт. Араст сты сусхъæды 
’рдæм. Альда æрдæбон федта Муккайы уыцы ’рдæм фæцæй- 
цæугæ, фæлæ йæ Уарзетæн йæ мæстæй не схъæр кодта. 
+ + * 
Æруайынц дыууæ хæлары Апены былтыл. Хъæлдзæг сты. 
Куыд рæсугъд вæййы адæймаг хъæлдзæгæй! Зæрæхсиды рухс 
уылæнтæ сæ цæсгæмттыл хъазынц. Рæстæгæй-рæстæгмæ 
кæрæдзимæ бакæсынц. Райгонд мидбылхудт фæзыны сæ 
цæсгæмттыл. 
Æваст Уарзетæн, сæууон стъалыйау, цыдæр хъуыды ферт- 
тывта йæ сæры. Нæ, фæлæ Альда цæуыл тыфылтæ калдта? 
Зæгъæм, гъа, Уарзеты Хуыцау ралгъыста, æцæгæй ныффыста 
Садулмæ фыстæг. Уæд уый Альдайæн хъыг цæмæн хъуамæ уа? 
Ома йæ уарзгæ кæны Альда Садулы?.. Æз зæгъын, цæуыл дыр- 
къуымæй йæм лæууы Альда! Кастæ, иу дуджы йæм Садул куы 
ныффыста Уарзетмæ, уæддæр йæхи куыд ныссау кодта! Цæмæй 
хæйрæгуыд Уарзет, цы уыд Альдайы масты сæр! Нæ, Альда!.. Ма 
тæрс. Уарз, уарзут... 
Альдаитæ сусхъæдмæ æрбаввахс сты. Мукка сусхъæды бын 
хуыссы нæууыл уæлгоммæ. Хæрдмæ кæсы æнцад. Сусхъæды 
гуылмыз сыфтæрты уæздан сусу-бусу йын æхцон у, æхсызгон. 
Уæззау сæм хъусы. 
Альда фæлæууыд. Колхозы хуымы ’рдæм акæсгæйæ загъта: 
- Уарзет, дæлæ уый мах хъуг у. Æз æй аскъæрон. Искæдæм 
адзæгъæл уыдзæн. Ныртæккæ фездæхдзынæн... 
Альда фæлидзæг. Уарзет æй фембæрста, барæй афтæ бакод- 
та. Муккаимæ сæ иунæгæй ныууагъта. 
Уарзет иу лыстæг, даргъ кæрдæджы хал стыдта. Йæ иу кæ- 
рон ын йæ дæндæгты ’хсæн бакодта. Æууилæгау æй кæны. 

332 
Тедеты Герас 
Сындæг къахдзæфтæй, хъуызæгау, фæцæуы Муккамæ. Йæ хæнт 
раз хатыргурæджы лæуд скодта. Ницы дзуры. Кæрдæг æууилы, 
цъæл æй кæны дæндæгты ’хсæн. Æппынфæстаг æй Мукка ауыд- 
та. Йæ зæрдæ æнахуыр гуыпп-гуыпп ныккодта. Раст цыма йæ 
риуы уарзты арт ныггуыпп кодта. Цæхæртæ калынц цæстытæ. 
Куыд диссаг дæ, уарзæгой зæрдæ! Уысммæ атайы йæ маст. 
Иу фæлмæн мидбылхуыдт æмæ йæ кой, йæ хъæр нал фæзыны 
мастæн. 
Уарзет Муккайы раз æрбадт. Мукка йæм лыстæджытæ кæсы. 
Йæ дзыккутыл æрæнцадысты цæстытæ. Уарзет йæ мидбылты 
фæхудт. Фембæрста йæ. Сæвнæлдта сæм. Сæ цъылынбаст сын 
райхæлдта. Дзыккутæ уæхсчытыл æмвæтæнæй æркалдысты. 
Æмхуызон фæхудтысты дыууæ æвзоджы. Ныссабыр, ныхъхъус 
та сты. Цыдæр сын бæтты се’взаг. Фæндгæ дæр сæ нæ кæны 
дзурын. Афтæ хуыздæр у... 
Мукка сындæггай бавнæлдта Уарзеты дымгæнад уадулмæ. 
Йæ армы тъæпæн ын йæ нарст русыл уæззау дæлæмæ æруагъта 
узæлгæ, суанг митхъæпæн дæллагхъуыры онг. Стæй йын йæ 
фидыцджын роцъо йæ армы дзыхъхъы æрбакодта. Цадæггай 
йыл схæцыд хæрдмæ. Ныккаст æм лыстæг. Раст æй цыма фар- 
ста: «Цæмæн мæм фæхæрам дæ...Уарзет?..» 
Чызг æй фембæрста. Сæр уæздан батылдта. Уый нысан код- 
та: «Нæ, нæ... нæ дæм хæрам кæнын, мæхи аххос уыд... хатыр... 
мауал æфхæр дæхи!..» 
Уарзет уæззаугай бавнæлдта Муккайы бæзджын сæрыхил- 
мæ. Йæ къухыхилтæ дзы арф сфардæг сты. Змæнты сæ, буза сæ 
кæны. Йæ фæлмæн цæстæнгас ын дзырдта: «Цæмæ сæ алвыд- 
тай... Фæцыбыр сты. Раздæр хуыздæр фидыдтой... Макуыуал 
ма сæ алвын, гъо!..» 
Лæппу чызгыл йæхимæ æрбахæцыд уæздан. Уарзет дæр 
ын йæ сæр йæ риуыл бакъул кодта. Стæй Уарзет Муккайæн ра- 
дзырдта фыстæджы хабар. Тынг ыл фæхудтысты. 
Æппынфæстаг чызг йæ сæрыл схæцыд. 
- Мукка, ардæм цæмæн фæцæуыс, цæ? - худгæбылæй афар- 
ста. 
- Дæхæдæг цæмæн фæцæуыс, - фæхудт Мукка. - Дæ чиныг- 
кæсæн «библиотекæ» ацы бæласы бын куы у? 
- Æз... æз... - фæтыхст чызг. Æвиппайд ницы æфсоныл фæ- 
хæст. 

ФЫДЫ ФÆДЗÆХСТ 
333 
- Ды... ды... æрбацæуыс мæн тыххæй, - йæ ныхас ын адард- 
дæр кодта Мукка хъазгæмхасæн. - Афтæ зæгъынмæ нæ хъа- 
выдтæ? - Уарзет фæлмæн фæхудт. Æгомыгæй йæ сæр батылдта. 
Йæхи нал басаста. - Æмæ æз та дæу тыххæй фæцæуын, - баф- 
тыдта ма йæ ныхасмæ Мукка. 
- Саубон мыл, Мукка! Куыд та баталынг! Афонмæ та мæ агу- 
рынц! - æваст фестад Уарзет, - цом... 
Араст сты æнкъардгъуызæй дыууæ уарзоны. 
* * * 
Фæззæг. Арвыл сау, чъизигъуыз дондыппыр мигътæ уæз- 
заугай арæхæй-арæхдæр лæсын байдыдтой. Уæлдæф фæуы- 
мæлдзæф. Бон бæрæг фæцыбыр. 
Колхоз, Алардыйы кувæндоны фарсмæ зæрæстæтты цы 
сæндæттæ ныккалдтой, уырдыгæй адæмы хъæлдзæг уынæр 
хъуысы. Диссагæн хæссинаджы зад æркодта ацы аз сæнæфсир 
ам. Уал азы зæрæстон, æнæхæрд зæххытæ. Раст цыма цупæлтты 
сæнæфсиры талатыл барæй æрцауыгъдæуыд. Алы бынмæ 
дæр - быцæутæ æвæрд. Митæрæййафынæй сын тæрсынц. 
Абон Сывылдзджын цъиуæй- бæдулæй уымæн рафсад кодтой 
сæнæфсир тонынмæ. Суанг ма Саукуыдз йæхæдæг дæр рацыд. 
- Сæн та дзы ис ацы аз, Уардан, и! - уый Бетъре у. Сæнæфси- 
ры ведра æмырбыд тæсчъы ауагъта. 
Мыдадзау бур-бурид сæнæфсиры цупæлттæ худынц, узæ- 
лынц лæгыл. Бетъре сæм дзырдбæрц кæсгæйæ аззад йедзаг 
тæсчъы уæлхъус. «Уыдон дæхи быркуыты ныддуц! Бар дын 
сæм куыд ничи дара!» Ферттывта кæмдæр йæ сæры. 
- Уæд мын сæ бинонтæ амæлæд! -Уардан дæр сæнæфсиры 
ведра афтид, æмырбыд тæсчъы ауагъта. - Хицауад та сæ 
аласдзæн фиддонтæм, æндæр! 
Бетъре фестъæлфæгау кодта. Дзырдбæрц сæнæфсиртæм 
кæсгæйæ аззад æрдæбон. Уарданмæ кæй сдзырдта уый дзы ай- 
рох. Нæ, фæлæ ай йæ гæми рувасы митæ куынæ уадзы уæддæр! 
Цыма нырма дæр нæу райгонд ацы иумæйаг цардæй, уый 
ныхæстæ нæ кæны!... 
Бетъре Уарданмæ ницыуал сдзырдта. Афтид ведра айста 
æмæ араст, цы рæгъыл тыдта, уырдæм. 
- Куы зæгъын, мæхийау иунæджы хицау дæ æмæ дын ын ис- 

334 
Тедеты Герас 
ты фыдбылыз сараздзысты, - Бетърейы хъустыл ауад сылгой- 
маджы сусу-бусу фаллаг рæгъæй. Тынгдæр байхъуыста Бетъ- 
ре, - Марго мын мæхицæн дзырдта, - хъуысы сылгоймаджы су- 
су-бусу дарддæр. -Саукуыдз, зæгъ,æй æфсадмæ хъуамæ акæнын 
кæна. Æниу цы æрцыд! Дыууæ сывæллоны кæрæдзи бауарзтой, 
æмæ уым цы ис æвзæрæй! 
Йæ маст рафыхт Бетърейæн. Мæргъион у, йæ бинойнаг. 
Сланонимæ та сбæндæн дамтыл. Цал æмæ цал хатты загъта 
Бетъре: искæй хъуыддаджы дæхи ма кæн. Уæддæр гъа! Номылу- 
сы койтæ æмæ дамтæ кæны. Тъыфылкалгæ, æртхъирæнгæнгæ 
фæцæуæг Бетъре. Изæры уал мын хæдзармæ рацæуа Мæр- 
гъион!.. 
Дыууæ сылгоймаджы Бетърейы нæ федтой. Ныхас кæнынц 
дарддæр. 
- Уæй, ницы бауарзтой кæрæдзи, цы сæ систат! - Сланон 
сбустæ кодта Мæргъионыл. 
- Уæд мын Садул цæра! - ногæй та йыл бадиссæгтæ кодта 
Мæргъион. - Цалдæр хатты сæ федтон мæхи цæстæй. Адæм 
дæр сæ зонынц, цъиутау æй уасынц. 
Сланоны буары сæрæй къæхты бынмæ тасы уылæн аленк 
кодта. Фæззыгон хæрæмигътау уæззау хъуыдытæ сыстады- 
сты сæры. Туг æруарыд! Сæцæг хъуыддаг. Ныхъхъæр адæмыл. 
Йæхæдæг дæр сæ цалдæр хаты иумæ федта Сланон. Нæ, нæ... 0, 
хуыцау, дæ фæдзæхст! Сланоны удыгасæй уыцы хъуыддагæн 
æрцæуæн нæй. Уæд цæрæнбонты, кæлдым къодахау, йæхи- 
мидæг судздзæнис, йæ намыс æй æвдæрздзæн, æхсындзæн 
Сланоны... Фæлтау йæхи дæр амардзæн. Æбуалгъы хъуыддаг!.. 
Иæхимидæг барызт Сланон. Фæлтау... Фæлтау... 0 скæнæг бар- 
дуаг!.. Фæлæу-ма, фæлæу! Ногæй та цыдæр фæхъуыды кодта 
тарст ус. Саубоныл!.. Саукуыдз та цæмæн æвæры йæ хъуырыл 
бæндæн? Уыцы хъуыддагæн, зæгъ, æрцæуæн нæй? Ома адæм 
куыд дзурынц афтæ? Мæгуыр, сидзæр лæппу, зæгъ, у Мукка. 
Ницы хур, зæгъ, дзы фендзæн мæ хо? Уый тыххæй ома? Кæд 
мыййаг æндæр аххосаг! Ома Саукуыдз хъæуы хицау у. Нымад, 
номджын лæг... Æнæхъæн районы... Мæхи аккаг хиуон, зæгъ, 
ссардзынæн?.. Бæргæ?.. Хуыцау æй куы зæгъид! Æмæ афтæ куы 
уаид... Ссарæт йе ’мкадджын. Ацæуæд чындзы сæ чызг. Слано- 
ны та йæ мæгуырыл ныууадзæт. 
Саубон мæ баййæфта!.. Фестъæлфыд та тарст ус. Кæд мый- 

ФЫДЫ ФÆДЗÆХСТ 
335 
йаг Саукуыдз дæр исты зоны!.. 0 дунескæнæг, бафæдзæхс... 
Зæрдæйы уидæгтæ бындзарæй базмæлыдысты. Цъæхснаг 
уисæй надау сдудыдта, сдыз-дыз кодта сæрæй къæхты бынмæ 
усы буар. Æваст цыдæр æнахуыр хъуырдухæны уынæр сирвæзт 
тарст усы дзыхæй æнæрхъуыдыйæ. 
- Цы кодтай, цы? - фæдисау Мæргъион. 
- Цупал лыгкæнгæйæ кард чысыл ме ’нгуылдзыл æрбауад... - 
Афсон кодта сылгоймаг. Ногæй та уæззау æнтъыснæг 
хъуыдытæ сæ цыргъ дзæмбытæ фæсагътой тарст усы сæры 
магъзы. Калмау ыл атыхстысты. Кæд мыййаг исты зоны Сау- 
куыдз!.. 0, скæнæг хуыцау, ныббар!.. Хатыр... Худинаг!.. Куыд ма 
цæудзæн рæгъмæ Сланон! Фæлæу-ма!.. Кæд дзæгъæлы маст 
кæны Сланон! Йæхицæн та ныфсæвæрæнтæ акæны тарст ус. 
Ницы зондзæн Саукуыдз... Кæцæй? Уæд афонмæ... 
- Дæлæ-ма, гъе, - Мæргъион карды хъæдæй бакъуырдта 
Сланоны. Уый фесхъиудта. 
- Пу, мæ фыдбылызтæ дæ хай! Цы федтай! - сбустæ йыл код- 
та. 
Мæргъион кардæй амоны æгомыгæй дæлæрдæм. Мук- 
ка сæнæфсиры ведра тæсчъы ауагъта. Йæ уæлвæд Уарзет 
дæр уым февзæрд. Ауагъта йæ ведра уый дæр. Кæрæдзимæ 
фемдзаст сты. Уысмыбæрц æдзæмæй алæууыдысты. Раст уы- 
цафон Саукуыдз дæр æрбахæссы йæ ведра. Ауыдта сæ. Лæджы 
цæсгом сау афæлдæхта. Æппынфæстаг Уарзет ауыдта Саукуы- 
дзы. Сæргуыбырæй фæйнæрдæм фæлидзæг сты. 
- Уарзет, фæлæу-ма, - Саукуыдз фæурæдта йæ хойы. - Хæ- 
дзармæ ауай. Марго йæ сæрæн нæу. Нанаитæ дæр ам сты, сæн- 
донтоныны... 
Уæдæ йæ æндæр цæй æфсон фæхицæн кодтаид Муккайæ! 
Уарзет фембæрста йе ’фсымæры фæнд. Ницы загъта, Ацыд. 
Сланон каст лыстæггай ацы нывмæ. Уайтагъд фæхатыд 
Саукуыдзы æмбæхст хъуыды. Барæй фæхицæн кодта чызг æмæ 
лæппуйы... Нæ йæ фæнды, иумæ уой, уый... Цæмæн, цæмæн? 
Исты зондзæн?.. 0, хуыцау, баххуыс кæн!.. Ногæй та усы зæрдæ 
къултыл йæхи ныххоста. Раст цыма йæ рагон дудгæбæттæ йæ 
разы февзæрдысты... Ныббогъ кæнынмæ йæ бирæ нал хъуыд... 
Исты дзы фæфиппайдзысты... Æмæ царæфтыд кæны. 
Сæр риссыны ’фсон скодта рыстзæрдæ сылгоймаг æмæ 
афардæг хæдзармæ. 

336 
Тедеты Герас 
* * * 
Уарзет цалынмæ сæндон тонынæй хæдзармæ цыд, уæдмæ 
йæм Садул аивæй бирæ фæкасти. Йе ’ввæхсты йæхи ласта 
сæнæфсиртæ тонгæ-тонын... Уарзет æй нæ хъуыды кодта. Уый 
та йæхи иста, Мукка кæм тыдта, уыцырдæм. 
Иуахæмы йæхи фæуæндон кодта Садул. Бацыдис чызгмæ. Иу 
цупал æм бадæдта. 
- Уарзет, айс, адджын цупал дын... - фæлмæн хъæлæсæй 
сдзырдта Садул. 
Уарзет æргом худт бакодта. 
- Бузныг, мæхимæ дæр дзы ис. 
- Не ’ввæрсыс!.. - æнкъардгъуызæй сдзырдта. 
- Цæй, æри, стæй дæ фындз æруадз! - ногæй та дзы схын- 
джылæг кодта къæйных чызг. Æмæ йын йæ цупал ведрайы, 
иннæ сæнæфсиртыл æрæппæрста. Ома, зæгъ, кæд нал лæууыс, 
уæд, Йæхæдæг йæ даргъ цæстыхауты бынты зулмæ ба- 
каст худгæ-былæй лæппумæ, æмæ йæхи цупалы нæмгуытæ 
раздæрау йæ дзыхы иугай æппары. 
Лæппу ноджы тынгдæр фæзæрдæдзæф. Аныгъуылд хъуы- 
дыты. Нынкъард. Чызг уый фæфиппайдта. Йе ’рфгуыты бын- 
ты йæм аивæй бакаст. Фæтæригъæд ын кодта йæхимидæг. Ныр 
æцæггъуызæй сдзырдта зондамонæны хуызы: 
- Лæппуйыл химæ ныхъхъусын не ’мбæлы... - йæхæдæг 
хъыбылы мардыйас сæнæфсиры цупалмæ бавнæлдта лыг 
кæнынмæ цъæх хосæйдзаг сыфтæры бынмæ. 
Лæппу та ницы сдзырдта. Æдзæмгастæй баззад. Йæ къу- 
хы цы сæнæфсиры цупал уыд, уый нæмгуытæ иугай тоны 
сындæг æмæ сæ зæхмæ калы. Гъай-гъайдæр, раст зæгъы Уар- 
зет. Хи ауадзын худинаг у. Нæлгоймаг хъуамæ нæлгоймаджы 
тæф кæна. Фæлæ цы сараза Садул\ Уарзы йæ! Йæ уарзондзинад 
йæхимидæг ныххуыссын кæна, уый йæ тых нæ цæуы. Уый сæр 
та хъæуы. Æнæмæнг хъæуы уый сæр. Уымæн æмæ йын дзы ни- 
цы рауайдзæн уæддæр Садулæн. Уарзет æй нæ уарзы. Стæй йын 
айфыццаг Уарзет йæхæдæг загъта, зæгъгæ, дам, фыстæг дæумæ 
ивддзаг æрвыст фæцис. Муккамæ, зæгъ, уыд фыст. Уæдæй 
фæстæмæ ноджы йæ зæрдæ амард Садулæн. Йæ ныфс ацъæл. 
Уый Муккайы уарзы. 
- Садул, - лæппуйы хъустыл та ауад чызджы хъæлæс, - ратон, 
ратон! Изæры та дæуæн дæр мæ бæрц куыстбонтæ ныффыс- 

ФЫДЫ ФÆДЗÆХСТ 
337 
дзысты!.. - Садул æгæр æрæгмæ куы дзырдта, уæд та хъуыддаг 
хъазынмæ здахыныл ныллæууыд Уарзет! - Дæ дзул лæвæрд нæ 
фæцис! - Садул та ницы сдзырдта чызгмæ. Цæй, хорз, Уарзет!.. 
Иæхимидæг арф ныуулæфыд лæппу. Кус... Хынджылæг кæн... 
Худгæ дæр кæн... Райгæ дæр кæн... Уарзгæ дæр кæн... Алцыдæр 
кæн... Æвзæр нæ фæнды дæуæн уæддæр Садулы. 
Æппынæрæджиау Садул систа йæ сæнæфсиры ведра æмæ 
æрхуымгъуызæй араст йæхи бынатмæ тонынмæ. Цæугæ-цæуын 
æнæрхъуыдыйæ, Альда кæм тыдта сæнæфсиртæ, уыцы рæгъыл 
цыд фæцис. Альда йæ ауыдта. Ведра æрæвæрдта. Фæлмæн, 
рæвдаугæ йæм кæсы. Садул æм кæсгæ дæр нæ фæкодта. Ахызт 
йæ иувæрсты. 
Альда фенкъард. Йæ фæдыл кæсгæ баззад. Раст^ыл цыма иу 
ведра ихдон басæххæтт чындæуыд, афтæ фæцис. Йæхимæ ни- 
цыуал фæзынд. Хъуыды дæр æй не ’ркодта Садул. Æппынæдзух, 
æхсæвæй-бонæй йæ зæрдæ кæимæ дзуры, уыцы Садул!.. Алы- 
гъуызон дыдзæхсæн хъуыдытæ фæлхъæзæнтæ систой сæры. 
Кæд ма мыййаг Уарзеты ’рдæм исты хъуыды кæны? Нæ. Уый 
йæ нæ уырны Альдайы. Æмæ уæд абон та?.. Уæд æм цыдæр 
æнахуыр фæлмæн цæстæнгасæй кастис Садул Альдамæ... 
...Альда йе тарæй, тæрсгæ ризгæйæ систа цæвæрдæр гæх- 
хæтт. Айхæлдта йæ. Кæсы: «Садул, ма мыл бахуд. Къæйных 
дæр мæ ма схон. Чызг мæгуыр у, æнæбон... Лæппу - тыхджын. 
Рæдигæ дæр уымæн фæкæны чызг. Йеныр æз дæр уымæн 
рæдийын. Фыссын дæм. Æмæ рæдийын уымæй. Ды - лæппу, тых- 
джын... Бæндæны дыууæ кæроны дæр дæ къухы сты... Уæзбын 
дæр уымæн лæууыс... Фæлæ æз... Ноджыдæр дæ фæдзæхсын: ма 
мыл бахуд. Мæ зæрдæмæ хъусын нал у мæ бон... Уадз, æмæ ацы- 
хатт фыццаг сылгоймаджы дзыхæй ссæуæд уарзты хъæлæс... 
Уадз, æмæ фыдæлтæй фæстæмæ нæ дзыхтыл цы æлгъыстаджы 
цъутта конд ис, уый фыццаг хатт æз аппарон, фехсон... Фæнды 
мæ: куы-иу мæм æрлæууис. Худгæ дæр мæм-иу куы кæнис. Ны- 
хас дæр. Æнцон мын вæййы. Æнцад вæййы зæрдæ... Альда!» 
Альда йæ фыстæг каст куы фæцис, уæд ын æвиппайды 
цыдæр йæ сæрымагъз ныццавта, ныддыз-дыз кодта сæрæй 
къæхтæм. «Саубонтæ!.. Уый циу? Цытæ фыссын? Тугтæ... Æмæ 
афтæмæй ноджы мæхæдæг фæдзæхсын: «Къæйных мæ ма 
схон!» Къæйныхыл ма сыкъатæ вæййы? Налатдæр ма скæнæн 
ис? Цæй æдзæсгом дæн!» 
22* 

338 
Тедеты Герас 
Альда фæйнæрдæм аракæс-бакæс кодта. Исчи йын федта йæ 
фыстæг?.. Ничи зыны. Æрмæст Альда йæхæдæг. Æдзæмæй бады 
сæнæфсиры талайы бын. 
Кæсы æмæ кæсы æдзæмæй уарзтæфхæрд чызг худгæбыл 
сæнæфсиры гагатæм... Уæдмæ рог уддзæф æрбаулæфыд. 
Цъæх хосæйдзаг сыфтæртыл йæхи æрбасæрфта. Уыдон дæр 
сæ уæзæгæвæрд æрттæ кæрæдзийыл сцагътой: «Цытæ кæны! 
Альда йæм йæхæдæг ныффыста!..» Йæ зæрдæ фæцæйскъуыд 
чызгæн. Худынц ыл иууылдæр... Мæлæт! Дæлæ. Гъе, зæххы 
скъуыдæй йæм йæ цæстытæ ныццавта сау цъырцъырæг дæр. 
Ралиуырынц йæ цæстытæ... Дисы каст кæны æдзынæгæй. Раст 
цыма æнахуыр æвирхъау ныв уыны. Диссаг фæкаст уымæ дæр 
чызджы ми. 
Альда рамæсты йæхимæ. Фелвæста фыстæг, лыстæг скъуыд- 
тæ йæ акодта. Уæлдæфы йæ спырх кодта. Гæххæтты скъуыдтæ 
дымгæйы уддзæф систа йæ рæубазыртыл бæрзонд... Уæлдæ- 
фы гæлæбуты хуызæн зынынц. Æнæуд змæлд кæнынц... 
Кæдæйардæм хаста Альда йæ фыстæджы йæ тары дзыхъ- 
хъы! Никуы йæ бауæндыд радтын Садулмæ. Гайтма... Цал æмæ 
йæ цал фысты ныккодта! Цал æмæ йæ цал хатты ныскъуыдтæ 
кодта! Уыцы бон æм цыдæр фæлмæн цæстæнгас равдыста Са- 
дул. Уый йæ баразæнгард кодта фыстæг фыссынмæ. 
... Альда уæд рацæйцыд тамако рувынæй. Иунæг хуыцау ын 
хъугомы Садулы йæ разы февзæрын кодта. Альда æрвылхаттау 
сдзурын ницыуал бафæрæзта. Æдзæм, сæркъулæй йæ разы баз- 
зад лæугæйæ Садулæн. Фæлмæн, уарзæгой цæстæй йæм кæсы 
Альда аивæй. Нæ йæ фæндыд ацæуын. Æхсызгон ын уыд Саду- 
лы фенд. Садулæн йæхицæн дæр цыма æхсызгон уыд Альдайы 
фенд, афтæ зынд. Худгæбылæй ракаст чызгмæ. 
- Альда, иухатт мын афтæ куы загътай, рæсугъд, дам, дæ, 
æцæг афтæ дæн? - хъазы Садул. 
Альда исдуг ницы сдзырдта. Йæхимидæг райы. Йе ’рфгуыты 
бынты йæм фæлмæн, уарзæгой каст кæны. Æрæджиау 
æгомыгæй йæ сæр разыйы тылд бакодта чызг уæззаугай. 
- Сайыс... - ныр æнкъардгъуызæй сдзырдта лæппу. - Ныфс- 
æвæрæн ныхæстæ... Цы нæ дæн, уый мæ хоныс!.. Æмæ уый хорз 
нæу... 
- Нæ, Садул, нæ сайын!.. - чызг та йæм ног фæлмæн, рæвдаугæ 
сдзырдта. - Æцæг афтæ дæ!.. 
338 

ФЫДЫ ФÆДЗÆХСТ 
339 
- Уæдæ æндæр искæмæ цæмæннæ кæсын рæсугъд! - йæхи- 
цæн, мастгæнæгау, та сдзырдта лæппу фæлмасгъуызæй. Уы- 
цы «æндæр искæмæ» уый хуыдта Уарзеты. Уæдæ Уарзетмæ 
цæмæннæ кæсы рæсугъд Садул! 
Чызг фембæрста лæппуйы хъынцъымы сæр. Ницыуал 
сдзырдта. Фæлмæн цæстæнгасæй йæм кæсгæйæ баззад. Æцæг 
æй адæм фыдуындæй тонынц Садулы. Йæ зæрдæмæ хæссы, 
мæгуыр, уыцы масты. Фæлæ Альдамæ фыдуынд нæ кæсы... 
Альдамæ рæсугъд кæсы Садул. Цы бакæна. Зæгъгæ дæр ын æй 
уымæн кæны Садулæн йæхицæн. Гæды зæгъын нæу йæ бон. 
Лæууы æмæ лæууы чызг æнæсдзургæйæ. Сæр уæздан 
æркъул кодта. Цæсгом - фæлмасгъуыз. Йæ хуыйгæ дзабы- 
ры фындзæй фæндаджы рыг сындæггай лæгъзытæ кæны. 
Æрæджиау æм фемдзаст Садул. Йæхимидæг дзы айрох. Чызг 
йæ разы æнкъардгъуызæй лæууы. Цы кодта? «Æвæццæгæн 
мæ уарзгæ кæны!» Ферттывта лæппуйы сæры. Зыны йыл. 
Рагæй фæстæмæ дæр зынд йæ ахастытыл Альдайæн. Фæлæ 
йæ лæппу никуы ницæмæ æрдардта. Æмгары, хæлары цæстæй 
йæм каст. Гыццылæй фæстæмæ иуран схъомыл сты... Ныры 
хуызæн тынг æй никуы фæфиппайдта Садул Альдайы. Бауарз- 
та!.. Фæлæ йын цы кæна Садул! Уый æндæры уарзы... Уарзеты 
уарзы уый... Альда дæр Уарзетæй цауддæр чызг нæу. Уындæй 
дæр... Æгъдауæй дæр... Фæлæ зæрдæйы конд... Цы йын сара- 
за! Лæгæн йæхицæй кæнгæ нæу. Тæригъæдгæнæджы цæстæй 
кæсы лæппу, гыццылæй фæстæмæ иумæ кæимæ схъомыл сты, 
уыцы æмгармæ. Йæхицæй йæ зоны Садул, куыд зын у уарзын... 
Уæлдайдæр та, æрмæст дæхæдæг куы уарзай, уæд, Дæхи дын 
куынæ уарзой, уæд. Зындон у уый. Тæссаг низæй уæлдай нæу. 
Стæй Альда чызг у... Йæ уарзты фæдыл ын дзурæн нæй. Уæлдай 
зын! Хъизæмар кæн дæхимидæг... судз... 
Лæппу рæвдаугæ кæсы чызгмæ. Уый йæм нæ кæсы. Нæ 
йын фæразы йæ цæстæнгас. Æппынфæстаг аздæхт Альда 
иннæрдæм æгомыгæй. Фæцæуы тагъдгомау. Садул йæ мидбы- 
наты лæугæйæ баззад. Йæ фæдыл ма йын адзырдта фæлмæн 
хъæлæсæй: 
- Хорзыл амбæл, Альда! 
Альда уæддæр ницы сдзырта. Æгомыгæй тындзыдта. 
Цæмæндæр ради йæ зæрдæ... Фæндыд æй лидзын. Гæппытæ 
кæнын... Тæхын... худын...кафын... зарын... 

340 
Тедеты Герас 
Раст уыцы ’хсæв сбадт Альда æмæ ныффыста ацы фыстæг. 
Ныффыста æмæ фæрæдыд. Рæстмæ нæ раиртæста ныффыс- 
сыны агъоммæ Садулы зæрдæйы хатт. Афтæ у чызджы хъуыд- 
даг. Рæуæууæнк у. Иунæг фæлмæн дзырд дæр ын басæтты йæ 
зæрдæ. 
* * * 
Хур Уæйгуыты комы сæрмæ сфардæг. Гæбил хæдзары иу- 
нæгæй бадынæй схъыг. Кулдуарæй рахызт. Уынджы астæу 
слæууыд. Кæдæм аирхæфса йæхи. Адæм куыстмæ аивылды- 
сты. Æппынфæстаг фæхъуыды кодта: Парса... Уый та иунæгæй 
баддзæн. Астæу гæзæмæ фæкъæдз кодта. Йæ ахуыр куыд уыд, 
афтæ. Æмæ лæдзæджы æнцæйтты араст. 
Парса æцæгдæр сæ кæрты, пæлæхсар æнгузбæласы бын 
йæхицæн улæфынæн цы тæрхæг скодта, ууыл хуыссыд. Улæфыд 
аууоны зæронд лæг йæхицæн. 
- Ам дæ цы, Парса? - кулдуарæй бахызт Гæбил. Зæронд 
лæджы зæрдæ цыдæр бакъуырдта. «Парса!..» Кæцы у уыцы 
æнæуæздан? Æгас хъæубæстæ йæм, æмбаргæйæ, сывæллонæй, 
йæ номæй куы ничи дзуры Парсамæ. «Дада» йæ куы хонынц, 
алкæмæн дæр сæ фыды-фыдæн кæй бæззы, уый тыххæй! 
Сындæггай рабадти зæронд лæг йæ хуыссæны. Гæбил 
къæдз-къæдз æрбалæсы. Парса йæ ауыдта. Амæй та цы до- 
мыс! Бæзхъуын, зæбул æрфгуытæ, фыййауы хъуынджын худ 
цæстыты йæ быны куыд æркæны, афтæ сæ быны æрныуæрстой 
хæрæмигъ цæстыты. Кæсы афтæмæй зæронд Парса магуса 
Гæбилмæ. 
- Дæ бон хорз уа, Парса, æввахсмæ! - æрбахæццæ зæронды 
цурмæ. 
- Кæй бон, уьгй хæрзæх дæ уæд, мæ къона! Æрбад, æрулæф... 
Фæллад уыдзынæ!.. - фелхыскъ æй кодта Парса. Гæбил æй нæ 
фембæрста. Бæрнæг галы мæллæг фæрскау зæххæй уæлæмæ 
цы уидаг скъуыпп дардта, ууыл уæззаугай йæхи æруагъта. Ома, 
зæгъ, тагъд змæлынтæ мæ бон нæу. 
- Мæзæрдыйæ та, дам, уыцы хуыцауылгъыст, - райдыдта 
дзурын хъазгæмхасæн Гæбил йæ дамтæ, - дысон уæлæ Лашейы 
бын кæйдæр бастыгъта. 
Зæронд лæг фембæрста, дзырд Матейы абырæг фыртыл кæй 
цæуы, фæлæ дзургæ ницы скодта Гæбилмæ. 

ФЫДЫ ФÆДЗÆХСТ 
341 
- Сандойы фыртмæ, дам, у йæ хъавд... - дзуры дарддæр 
Гæбил. - Кæд, зæгъ, уый нæ бафта къухы, уæд та, дам, ын йæ 
рæсугъд хойы хъуамæ аскъæфа!.. - дам-думгæнæг йæ цæст 
хин ныкъуылд фæкодта зæронд лæгмæ. - Мæ маст, зæгъ, 
уымæй суадздзынæн. Тæккæ æндæрæхсвæв, зæгъ, сæм æрцыд, 
мæзæрдыйæ, йе скъæфджытимæ. 
Зæронд лæг ницы дзуры. Æнцад хъусы. Бахудт ыл йæ зæрдæ. 
«Гормон фæуай, лæг куы дæ, нæлгоймаг, уæд номылусы дамтæ 
цы кæныс. Уæвгæ, æндæр та йын цы куыст ис! Æвдæлон лæг 
хъуамæ истытæ мыса». Цыма йын æппындæр йæ ныхæстæ 
хъусгæ дæр нæ фæкодта ахæм хуызæнæй сдзырдта: 
- Гæбил, дæ зæйц бынаты сты? - æниу Парса куыннæ зыд- 
та йæхæдæг, Гæбилы дыууæ фырты колхозы куыстмæ кæй 
фæцæйцыдысты, уый. Фæлæ йын æй Гæбил йæхæдæг загъта- 
ид, уый йæ фæндыд. 
- Куысты сты, - фæцырд Гæбил. - Ус дæр æмæ уыдон дæр. 
Иунæгæй хæдзары схъыг дæн æмæ дæ цурмæ дæр мæхи уый 
тыххæй раирхæфстон. 
- Гормон фæуай, Гæбил! - фæлыг ын кодта зæронд лæг йæ 
ныхас æмæ райдыдта йæ уайдзæфы дзырд. - Уыцы æнахъом 
сабиты... Тæригъæд дæм тæригъæд нæ кæсы! Сонтæй сын сæ 
уд куы ахордтай уæззау куысты. Уæд ма дæ цы боны хорзмæ 
хъæуынц уыцы хъæдмæцъисы хуызæн цæнгтæ, цы гормон! 
Æхсыр æмæ туг куы схæццæ кæнай, афтæ куы у дæ бакаст. 
Уæд цæмæн æфтауыс дæхи адæмы цæсты зæфцы фыдæй! 
Цæмæн бадыс ам фæнычы фарсмæ! Мæн фæзмыс ды дæр!? 
Æмæ æз мæнæ цæрдтæй мæрдтæм феввахсдæр дæн! Ды та дæ 
тæккæ тыхы дæ. Фезмæл, гормон! Къæдзниз дæр, дæ хид куы 
цæуа, уæд лидзгæ кæны. Акæс-ма дæ алыварс! Ай мæнæ фысы 
къæдзилы хуызæн дуг ныллæууыд. Йæ тых, йæ хъару кæй куыд 
хæссы, афтæ дзы кайы, мæ хур. Æмæ дзы ды дæр ратона кæн. 
Куы зæгъын, акæс-ма дæлæ иунæг сылон сæр устытæм Хъори- 
ан, Сланон... Æхсæв уыдонæн нæй, афтæ бон дæр. 
- Сланон ныртæккæ дæлæ фæзмæ фæуайы, - цыма ацы 
ныхæстæ уымæ нæ хаудтой, уыйау сдзырдта Гæбил. 
Зæронд лæг æм кæсгæйæ баззад. Бирæгъæн, дам, æмби- 
сæндтæ чындæуыд æмæ, дам, афтæ: ауадзут мæ, уæлæ сæгъ 
фæлидзы. 
- Кæдæм фæцæйуад, дæ хуыцауы тыххæй Сланон уыцы фæ- 
дисуадæй? - цыренгæнæгау ма сдзырта зæронд лæг. 

342 
Тедеты Герас 
- Кусджытæм иууылдæр æрсидтысты быдыртæй, - ног та 
фæцырд Гæбил. - Цавæрдæр æмбырд, зæгъ, дзы уыдзæн. Лаго- 
дехæй, зæгъ, иууыл хистæртæ æрбацæуинаг сты. 
Зæронд лæджы цымыдис скарз. Цæй хистæртæ, цавæр 
æмбырд?.. Лыстæгдæр байхъуыста. 
- Уæлæ, дам, мæ хур, - дзуры дарддæр Гæбил. - Сандойы 
фыртæн аутомобил дæттынц!.. - Парсайæн æхсызгон цау йæ 
зæрдæ барухс кодта. Саукуыдзæн, æвзонг лæппу уæвгæйæ, 
афтæ тынг кæй æнтысы, æнæхъæн адæм æй афтæ тынг кæй си- 
стой, уый йын æхсызгон уыд. 
Фæлæ уыцы аутомобил цы хуызæн уыдзæн? Цы уыдзæн? 
Адæмæй йæ рагæй хъусы зæронд лæг. Галтæ, зæгъ, ыл нæй иф- 
тыгъд,бæх...Афтæмæй,зæгъ,тулы.Уынгæйæникуымафæкодта 
йæхи цæстæй. Йæ цымыдис ноджы тынгдæр схæлбурцъ кодта 
зæронд лæгæн. Куы йæ фенид! Ацæуид æмбырдмæ, фæлæ йæ 
ныфс нæ хæссы. Нал æй хæссынц йе уæнгтæ. Ех, мæла, цæра 
Парса, æнæцæугæ йын нæй æмбырдмæ. Нæмыгæвгъау сы^зд нæ 
мары. Йæ куырæты æгънæджытæ æвæры зæронд лæг. Йæхи 
рæвдз кæны. Нымæтхуд æркодта. Райста лæдзæг. Митхъæпæн 
урс-урсид боцъотыл йæ къух æруагъта. 
- Цом, ныхъхъеллау сæм кæнæм мах дæр, Гæбил! 
Гæбилæн æхсызгон нæ уыд. Фæтар йæ сырхцъар цæсгом. Нæ 
йæ фæндыд æмбырдмæ цæуын. Уый адæмы æхсæнмæ барæй 
нæ фæцæуы. Уым та йæ мæстæй мардзысты лæппутæ. Йе, фæлæ 
зæронд лæджы ныхасыл дыууæ зæгъын нал суæндыд. 
...Фæзы къух бакæнæн нæ уыд адæмæй. Клубы размæ 
пæлæхсар тулдзбæласы бын ныттымбыл сты. Клубы, æвæц- 
цæгæн, барæй не сбадтысты. Тæвд у. Бæласы бын, аууоны са- 
тæг уæлдæфмæ хуыздæр у. Бæласы фале цахæмдæр цыппæр- 
дзæлхыг æфсæнуæрдонгонд. Æрдæгæй фæстæмæ фæтæн 
хъæдын^гуыффæ. Нæ хъæууон уæрдæттæй йыл фондз дæр 
сывæр. Йæ алыварс æмбырд кæнынц адæм. Хæрдмæ йыл хи- 
зынц сывæллæттæ. Чи йын йе ’фсæн фæрстæм агайы, чи йын 
йæ дыууæ авгджын хъоппæг цæстытæм æвналы, чи йын цы 
ми кæны, чи - цы. Бæласы бындзæфхадмæ^æввахс цыппаркъа- 
хыг фынг. Сырх хъуымацæй - æмбæрзт. Йæ алыварс бадынц 
æнæзонгæ уазджытæ. Лагодехы райкомы хицæуттæ. Саукуыдз 
дæр сæ фарсмæ. 
Саукуыдз куыддæр Парсайы адæмы æхсæнмæ æрбацæугæ 
ауыдта, афтæ райкомы секретары хъусы бадзырдта: 

ФЫДЫ ФÆДЗÆХСТ 
343 
- Нæ хъæуы хистæр... Нæ кадылдаринаг зæронд лæг... Кæд 
гæнæн ис, уæд æй нæ фарсмæ æрбадын кæнæм! 
- Куыннæ, куыннæ! - фæцырд райкомы секретарь, - кад 
хъæуы, цыт ахæмтæн, - сыстад. Дзуры йæм йæхæдæг адæмы 
æхсæнмæ. Саккаг кæн, зæгъгæ. Парса сæм бацыд хæстæг. 
Йæ худ систа. Слæууыдысты уазджытæ. Уæзданæй йын йæ 
къух исынц. Æрба-дын æй кодтой сæ фарсмæ, президиумы. 
Æнæзонгæ уазджытæ йæм кæсгæйæ баззадысты. Митхъæпæн 
урс-урсид боцъотæ суанг риуыфæйнæджы онг æххæссынц. Раст 
Уастырджимæ бакæс, æмæ уый! 
- Æмбæлттæ! - сыстад йæ бынатæй райкомы секретарь 
Ромелашвили. - Нæ районы бирæ колхозтæ ис. Фæлæ дзы йæ 
куыстæгтæ ацы колхозы хуызæн рæвдз никæмæн цæуынц. Уый, 
кæй зæгъын æй хъæуы, æппæт колхозонтæ иумæ æмхуызон, 
æмвæнд, æмзæр-дæйæ кæй змæлынц, уый руаджы у афтæ. 
Ныхъхъус сты адæм. Зæрдиагæй хъусынц. Бирæ та дзы 
аивæй Гæбилы ’рдæм бакæсы. Ома, зæгъ, ма нæ мæнæ уый 
хуызæттæ куынæ хъыгдариккой. Уый йæ мидбынаты нынныгъ- 
уылд. Сæрыл хæрдмæ нал хæцы. Хаты: чидæртæ йæм аив каст 
æрбакæнынц. Ныртæккæ йæ ацы æнахуыр адæмы цæсты дæр 
афтаудзысты. Зæхх куы аскъуыйид, æмæ уым куы аирвæзид 
ацы тæккæ Гæбил æмæ ам куьгнæуал уаид! 
- Хъаруджын æмæ æнувыд архайд кæны уæ сæрдар дæр, - 
дзуры дарддæр районы хицау, - гъе, уымæ гæсгæ районы 
сæргълæуджытæ - докладгæнæг йæ фарсмæ цы æнæзонгæ 
уазджытæ бадт, уыдонмæ ацамыдта - бауынæффæ кодтам сы- 
махæн, уæ колхозæн машинæ ^адтын. 
Адæм нымдзæгъд кодтой. Иæ дзурын фæурæдта докладгæ- 
нæг дæр. Æрæджиау, æмдзæгъд куы æрнымæг, уæд та адарддæр 
кодта йæ ныхас. 
- Цæмæй уын уæ иумæ куыстыты фæрæуæг кæна уæ къух. 
Тагъддæр уын кæна уæ хъуыддæгтæ. Гал æмæ бæх æрæгмæ 
сты. Уымæн та цæст дæр нæ хæцы йе змæлдыл!.. - æмæ секре- 
тарь йæ фарсмæ цы рихиджын уазæг бадт, уымæн цæстæй аца- 
мыдта. Уый уайтагъд машинæйы хуылфы смидæг. 
Чысыл фæстæдæр скуыста машинæ. Анæрыд йæ моторы 
уынæр. Сывæллæттæ фæйнæрдæм алæууыдысты. Фæтарстыс- 
ты дзы. Адæм æм æдзынæг ныккастысты. Цæстытæ фестады- 
сты сæрæй къæхты бынмæ. Джихтæ кæнынц. Куыд хъуамæ ату- 
ла размæ, галтæ ифтыгъд ыл куынæ ис, уæд. 

344 
Тедеты Герас 
Уæдмæ машинæ фæзмæлыд. Уыцыиу сæррæтт акодта раз- 
мæ. Йæ атахтыл цæст нал фæхæцыд. Иæ рыг ма йын ауыд- 
той адæм. Йæ фæдыл кæсгæйæ баззадысты. Кæрон нал ис сæ 
дисæн. Се ’рттæ ныццагътой. Ай, мæнæ аргъæутты цы тæхæг 
гауыз ис, уый куы æрхаудта сæ хъæумæ! 
Зæххыл нал хæцы Уардан. Хицæй æппæлгæйæ, куы иумæ ба- 
уайы, куы иннæмæ. 
- Уый хуызæн æз Мæскуыйы раджы федтон! - дзуры сын. - 
Ай циу! Ноджы дзы стырдæр æмæ рæсугъддæртæ ис уым. 
Бетъре йæм йе ’рфгуыты бынты хæлæджы каст бакод- 
та. Гъы, гæми рувас! Ралæг мын дæ и! Багъæц, кæд ма нырæй 
фæстæмæ дæр ацæуай Мæскуымæ, уæд æй раппæл! Ныр та 
хъуамæ Бетъре ацæуа!.. 
Хъæусоветы сæрдар Аксо æмæ Саукуыдз ныллæуыдысты 
цины фынгмæ хоныныл. Стæй баздæхтысты зæронд Парсамæ 
дæр. 
- Дада, кæд дæ бон бауыдзæн, уæд иу-чысыл нæ цуры куы 
абадис! - ныххатыд æм Аксо. 
Зæронд лæг йæхи бакъултæ кодта. Фæндгæ йæ кæны, уæвгæ. 
Фæлæ йæ ныфс нæ хæссы. 
- Мæ уæнгтæ мæ нал хæссынц æмæ гъа! - базивæг кодта 
уый. 
- Ницы кæны, дада! - Саукуыдз ын уæздан схæцыд йæ цон- 
гыл. - Цом, чысыл абад, хæрз чысыл. 
...Бæркадджын фынг уæз кæны. Хæрд, нозт... Дыууæрдæм 
кæнынц уырдыглæуджытæ. 
- Бахатыр кæнут, нæ буц уазджытæ! - Аксо сыстад. - Мах, сы- 
махау, фынгыл кувæг æвзаргæ нæ фæкæнæм. Афтæ нæ амоны 
не ’гъдау. Уæдæмæ фæкувы, фынгыл иууыл хистæр чи вæййы. 
Йе уыйадыл уæм диссаг ма фæкæсæд, ныртæккæ нын мæнæ Да- 
да кæй кувдзæн, уый. 
Æнахуыр уазджытæ дис кæнынц. Зæгъгæ, уый хуызæн 
зæронд лæджы куыд æвæрынц кувæджы бынаты. 
Ныззивæг кодта Парса йæхæдæг дæр. Мæ бон, зæгъгæ, нæу. 
Дзурын дæр æй не суагъта Саукуыдз. 
- Афтæ, афтæ, Дада, ракув нын. Зæронды дзыхы фарн бады. 
- Нæ бауыдзæн мæ бон, уæ рынтæ бахæрон. Дæ разы уаз- 
джытæй цырддæр искæй... 
- Цалынмæ ды уай нæ уæле, уалынмæ нын ды хъуамæ ку- 
вай, - нæ ивынц уæддæр сæ фæнд Аксоитæ дæр. - Кæд нын 

ФЫДЫ ФÆДЗÆХСТ 
345 
иунæг гаджидау цалынмæ расидай, уæдмæ йедтæмæ нæ бауы- 
дзæн дæ бон бадын, уæддæр нын ды хъуамæ ракувай. 
Базыдта зæронд лæг йæ бон. Æнæкувгæ дзы нал ис. Худ 
систа. Митхъæпæн урс-урсид боцъотæ сындæггай æрдаудта 
йæ армæй. Уæззаугай сыстад. Сыкъа райста. Хæрдмæ скаст. 
Дзуæрттæ бафтыдта йæхиуыл. 
- 0, мæнæ хорз адæм, - райдыдта, - о, нæ цытджын уаз- 
джытæ, фарн уæм бадзурæд... - зæронд лæгыл ахæм фидыд 
кодтой йæ ныхæстæ, ахæм уæздан, зæрдæмæхъæргæ дзырдта, 
æмæ йæм æнахуыр уазджытæ джихæй кæсынтыл фесты. Дисы 
бафтыдысты. Уый дын æнæахуыргонд лæг! Уый дæр уæлдæр 
ахуыртæ фæцис? Хуымæтæджы æнæахуыргонд лæг, æмæ ма 
йын бакæс, дæ хуыцауы тыххæй, йе ’гъдау, йæ зонд, йæ дисса- 
джы уæздандзинадмæ! 
- Абон махыл, - зæлдаг тынау, нывæнды дарддæр зæронд 
лæг йæ уæздан ныхас, - нæ хъæубæстыл æркодта стыр цины 
бон. Фарны хæрзиуæг нын æрхастой нæ буц хицæуттæ. Йемæ 
уæ уыцы хæрзиуæг хуыцау æмæ Уастырджийы къухы лæвæрд 
кæм фæуа, ахæм арфæ нæ уæд, уæ рынтæ бахæрон! Кæддæр 
махæн нæ хъæубæстæ, мæнæ хорз хъусджытæ, мæгуыр æмæ 
гæвзыккæй сæ хъиутæ хордтой. Фæлæ ныр, табу хуыцауæн, 
слæууыдысты сæ къахыл. Дуг сæ æрхаста. Номхæссæны дуг 
ралæууыд ныр, уæ рынтæ бахæрон! Раздæр ахæмтæ кæм уы- 
дис! Йемæ йæ æвæрын цы базонат, мæ хуртæ, мæ зæронд сæр 
дæр уын уый фестæд! 
Джихæй баззадысты уазджытæ. Нымдзаст сты зæронд 
лæгмæ. Æрдхæрæны зонд!.. Æнæрцæугæ куырыхон! Зæронд 
цард, зæронд æгъдæутты астæуккаг цæджындзтæй сæ тæккæ 
фидардæртæй иу! Æмæ, кæсыс, цæй диссаджы зондыл лæуд у! 
Суанг изæрмилтæм фæцин кодтой уыцы бон адæм сæ цины 
фынгыл. 
* * * 
Изæрмилты. Уарзет суадонæй дон фæцæй хаста дурыны 
сæхимæ. А-ныр дуарыл бахæцон куыд загъта, афтæ йæ хъустыл 
хъæлæба ауад. Дзыхълæуд фæкодта. Бинонты ’хсæн та дзырд 
ууыл кæй цæуы, уый фембæрста. 
- Куы зæгъын, лæппу мæгуырау лæппу нæу. Кусаг, сæрæн. - 

346 
Тедеты Герас 
Дзæрæхоны хъæлæс. - Йæ мад - аннæ ахæм. Бæргæ æз дæр 
ныхмæ уыдтæн, фæлæ иугæр кæрæдзи бауарзтой, уæд ма сын... 
- Уыцы хъуыддагæн æрцæуæн нæй! - Саукуыдзы знæт 
хъæлæс фæлыг кодта мады ныхас. 
- Багъæц-ма, ацы лæппу, иудадзыг дæхи зонд ма кæн! 
Цæуылнæ ис гæнæн алæ-ма, и? 
- Хæстæг, хиуон нын баххæссынц... - Саукуыдзы хъæлæс 
фæсабырдæр. 
- Цавæр хæстæг? - фæдисау Дзæрæхон. 
- Цы, цы... - фæтыхст мæсты лæг. Цы зæгъа, уый нал ахсы. 
Фæстагмæ фæцарæхст уæддæр: - Мæ фыд ын къухылхæцæг 
уыд Сланонæн... Фыдæлтæй фæстæмæ нæм хæстæджы цæстæй 
кæсынц... 
- Бæргæ, дæ нывонд фæуон! - йæ фарс загъта мад дæр. - 
Фæлæ ма нырыккæттæ ахæмтæ хъуыды кæнынц, цы? Æнæуый 
дæр, мæ хъæбул, - зондамоныны ’рдæм раздæхт ныййарæг, - 
чызджы зæрдиаг агурæг куы фæуа, уæд ыл фæстæмæ хæцын 
нæ хъæуы. Афон ис алæцæмæн дæр. Науæд та уый дæр... - 
дарддæр ма цы хъуамæ загътаид, уый æххæст зæгъын йæ цæст 
нал бауарзта ныййарæгæн. - Мæнæ Агуыбемæ кæсыс? Тагъд 
йæ фынддæс æмæ ссæдз азы йæхи фæуыдзысты æмæ ныр- 
ма йæ сæрæн ницы хос скодта, - маст кæны ныййарæг мад йæ 
хъæбулты амондыл. 
Дзæрæхон йæ кæстæр фырты тыххæй дзæгъæлы нæ маст 
кодта. Йæ кæстæртæ дæр ныр зæнæгджынтæ фесты. Фæлæ уый 
нырма ус дæр не ’рхаста йæхицæн. Исчи йын куы бауайдзæф 
кæны, бинонтæ цæуылнæ хæссыс, Агуыбе, уæд ын йæ къубал 
ракæнды хуызæн вæййы. Йæхи фæсау кæны. Пыхцыл æрфгуытæ 
кæрæдзи æккæйтты абадынц. Дзургæ ницы скæны. Дис кодтой 
æгас хъæубæстæ. Цæмæннæ кæндзæн бинонтæ Агуыбе. Фæлæ 
рæстмæ ничи ницæуыл хæст кодта. Дам-думгæнаг устытæ та 
сæхирдыгонау акъæрцц кодтой. Йæ чындзимæ, зæгъ, кæмдæр... 
рæстмæ нæу... 
Фæсномыгæй йæ «Коса» дæр уымæн схуыдтой. Кæддæр, 
зæгъ, Мирманты фыды фыртæй иу Коса хуынд æмæ, зæгъ, 
уымæй дæр йæ чындзимæ афтæ дзырдтой. Фæлæ уый хуы- 
цау зоны, цас раст уыдысты уыцы дам-думгæнджытæ... Зын у 
тæригъæд зæгъын. 
- Уæдæмæ, - нывæнды дарддæр йæ ныхас ныййарæг, - 

ФЫДЫ ФÆДЗÆХСТ 
347 
дæ нывонд фæуон, цалынджы... Æууæнк нæй... Феваст нæ 
кæндзæн... 
- Цы сфæнд кодтай, уый, нана! - фæбогъ кодта Саукуыдз. 
Йæ армы тъæпæнæй стъол ныуудæста. - Не ’рцæудзæн уыцы 
хъуыддаг мæ цæст æрттивгæйæ! Куыддæр ма абонæй фæстæмæ 
йæ къах æддæмæ авæра мæ хо, афтæ йæ уонггай скæндзынæн, 
кæрдихгай! 
Мад дзурын ницыуал суæндыд. Зоны йæ фырты ахаст. Иæ 
фыдæй мæрдтæм ницы ауагъта, мæрдты авддæлдзæх ныххауа! 
Туджы къуыбар! 
Уарзетæн, цыма уыцы уысм æнусон цъититы хъызтуазал 
æгасæй дæр йæ риуы сæзмæлыд, афтæ фæцис къæсæргæрон. 
Тæрсгæ-ризгæйæ бахызт мидæмæ. 
- Ай, мæнæ йæхæдæг! - загъд кæны дардæр Саукуыдз. - 
Дæ уды бонтæй ма дæ абонæй фæстæмæ къæсæрæй æддæмæ 
ахизгæ фендзынæн æмæ... - фездæхт Уарзетмæ. - Ам бад æх- 
гæддуары, талынджы. Нал мæ хъæуы де змæлд, дæ куыст! Афтæ 
гъе, иугæр сабырай нал æмбарут, уæд! 
Уарзет къуымы æрбадт хъуызæгау. Зæрдæ къултыл йæхи 
ныххоста. Хыл æм куыд никуы кодтой, фæлæ ныры хуызæн! 
Афтæ карзæй никуы дзырдта Саукуыдз. 
Куыд бада талынджы? Куыд бауыдзæн йæ бон æнæ Мук- 
кайы фенгæйæ. Бон æй цалдæр хатты уæддæр куынæ фена, уæд 
куынæ фæфæразы... 
Уарзет æнкъард цæстытæй фæрсæджы каст бакодта 
Саукуыдзмæ. Уый афтæ фенхъæлдта, зæгъгæ, йын Уарзет йæ 
цæстæнгасæй дзуры: «Æз куыницы гæнæг дæн...дзæгъæлы мæ 
цæмæн æфхæрыс?..» Уæд ноджы тынгдæр рафыхт Саукуыдз. Йæ 
риуы дзыпмæ фæлæбурдта. 
- Уæдæ ай циу? - фæбогъ та кодта Саукуыдз. - Дæ цæсгом 
бахæрай! Кæмæ йæ фыстай? Дæ хъуыддаг дын фæскомцæдисы 
æмбырды куы æрывæрдтой, худинаггæнæг! 
Уарзеты зæрдæ ныссæххæтт кодта. Йæ фыстæг! Садулмæ 
ивддзагæй чи бахауд, уый. Йæ мидбынаты æнæбон зыр-зыр ба- 
кодта чызг. Аирвæзæн ын нал ис ныр. Кæцæй та йæм бафтыда- 
ид? 0, мæнæ диссаг! Чи йæм сæ хæссы!.. 
Фæлæуу-ма! Æваст цыдæр фæхъуыды кодта тарст чызг. Æм- 
бырд та цæй æмбырды кой кæны, цæ, Саукуыдз?..Саубоныл! 
Садулы къуыдипп. Фæскомцæдисы æмбырдмæ радта Уарзеты 

348 
Тедеты Герас 
фыстæг!.. Мæстæн!.. Ома, зæгъ, мын кæд нæ разы кæныс, уæд!.. 
Багъæц, сæмпæрчъи! Тарст чызг йæхимидæг бартхъирæн код- 
та Садулмæ. Нырма уал дыл рахæст уа Уарзет.. Афтæ ма уа, æмæ 
та æддæмæ макуы аирвæза!.. 
Уарзет, æргъæвст цъиуау, нынныгъуылд йæ мидбынаты. 
Мад Уарзеты æрбацыдмæ зыдта ацы фыстæджы хабар. 
Саукуыдз ын æй рахабар кодта, зæгъгæ ма ныр дæр йæ сæрыл 
гæрæхтæ кæндзынæ дæ чызгæн. Дзырд дæр сын уый фæдыл ра- 
уад. Мад æмæ фыртæн. Фæлæ Дзæрæхон чызгмæ уæлдай мæсты 
не ссис. Æнæуый дæр ын цъус маст нæй. Йæ иунæг сылыстæг 
хъæбул у. Йæ зæрдæмæ исты маст айсдзæн... Сонт æнæрцæф у... 
Æмæ ныр йæ чызджы ахæм уавæры куы федта, уæд æм ба- 
цыд. Æрбахъæбыс æй кодта. Рæвдауы йæ. Иæ мид-зæрдæйы 
хыл кæны йæ фыртимæ: «Йæ нывонд дæ фæкæнæд хуыцау!» 
Саукуыдзы знæт хъæртæм Марго рацыд йæ уатæй. Сбустæ 
кодта йæ мойыл: 
- Дæмæрстæн, хæдзар дæ сæрыл цы систай! - Саукуыдз йæ 
пыхцыл æрфгуыты бынты бакаст йæ бинойнагмæ. Рамæсты 
йæм йæхимидæг. Дзургæ йæм ницы скодта. Нæ йæ фæнды, йæ 
бинонты раз æй фегад кæна... æндæра... Фæлæ уый Марго цыма 
хатгæ дæр нæ фæкодта, уыйау дзуры дарддæр: 
- Чызг у, æмæ йæ уадз йæхи адыл. Уый ныр æмбаргæ у, йæ 
сæрмæ худинаг не ’руадздзæн... - йæхæдæг Уарзеты ’рдæм ба- 
каст. Ома, зæгъ, кæсыс, æз дæр дæ фарс дæн. 
Саукуыдз цæджджинагау рафыхт. Кæд ма йæм кæмдæр 
хиуылхæцынады лыстæг таг уыд, уæд уый дæр арæдывта. Нал 
баурæдта йæхи. Уыцыиу богъ фæкодта йæ бинойнагыл. 
-Банцайдынзæгъынды!-цыргъкардаусæмбæлдСаукуыдзы 
знæтхъæр Маргойы æнæрцæф зæрдæйыл. Нырма йæм бæрзонд 
хъæлæсæй дæр никуы сдзырдта йæ мой. Ацæхæраджынтæ сты 
Маргойы хиуарзондзинады æнкъарæнтæ. Фестад. Фæцæуæг. 
Ацыт æмæ кæрæдзи дæр амарут. Афтæ лæг æнамонд куы уа, 
æндæра цы йæ гуыбын риссы Маргойæн! Мæргъионæн дæр 
Маргойы тæригъæд йæ бинонты сæрыл стыхсæд, кæд æм 
йедмæ не ’рбасхъиуы! Хъуамæ йæм сæ æрбацæйскъæфа. «Мар- 
го, уæ Марго, дæ мадыстæн амæ-ма æркæс, цы фыст дзы ис? 
Цы у цы? Мæнæ йед, нæ лæппуйы дзыппы йæ ссардтон... Нæ, 
фыст уымæ фыст нæу. Муккамæ. Куы йæм схыл кодтон, уæд 
мын йæхæдæг загъта. Садулæй дын зæгъын. Мæзæрдыйæ, дам, 

ФЫДЫ ФÆДЗÆХСТ 
349 
æй Мукка фæскомцæдисты æмбырдмæ балæвæрдта. Нæхионы 
къухы уырдыгæй бафтыд, фæскомцæдистæй. Афойнадыл æй 
фехъусын кæн Саукуыдзæн, цалынмæ йæ æмбырдмæ нæ раха- 
стой, уæдмæ. Науæд... худинаг...» 
Мæргъион Маргойæн фыстæджы хабар раст радзырдта. 
Фæлæ фыстæг Мукка æмбырдмæ бахаста, уым æм кæсдзысты, 
æмæ æндæр ахæмтæ, уыдон та йæм йæхæдæг бафтыдта. Хъуы д- 
даг фæкарздæры тыххæй. 
Марго дæр дын нывыл тарст нæ фæкодта! Хъуыддаг ныссус 
кæныны охыл æй лæджы хъусы бацагъта. Ома йæ æмбырдмæ 
ма ’рывæрой. Æмæ ныр кæсыс, хорз ныссус кодта Марго хъуыд- 
даг! Æнæнхъæлæджы масты хай фæцис. Мæстылгъæдæй фæ- 
цæрой иууылдæр! Лæгмæ та дзы маст кæцæй не ’рхаудзæн! 
Марго зæрдæдзæфæй бацыд йæ уатмæ. Мæсты бадт æркодта 
фæлмæн диваныл. 
* * * 
Бады Марго мæстджынæй. Бады æмæ йæхицæн хъуыдытæ 
кæны. Цæмæн бахаудта ныр ацы масты!.. Цы йæ нæ уагъта! 
Цы маст хæссы йæ ходыгъдмæ? Иудадзыг йе ’фхæрыны 
куысты лæуд куы у! Исчи йын дзы исты куы радзуры, уæд сæ 
къахджын-къухджынтæй йæ мойы хъусы куы бацæгъды, уæд! 
Æппынæдзух æй тъæпп-тъæпп куы кæниккой йæ бинонтæ, 
бынтондæр æй куы бахæриккой мастæй, уый йæ фæнды. 
Цæмæн?.. Ходыгъд у!.. Æмæ кæцы цæры йæ ходыгъдимæ ад- 
джынæй, алæ-ма? Стæйдæр Уарзет æвзонг у... Хæрзконд... Ба- 
кастджын... Уалдзыгон дидинæгау, тыбар-тыбур фæкæны, 
йæхи куы рацаразы уæд... Æмæ Марго дæр зæронд нæма у... 
Уый дæр сылгоймаг у... Фæнды йæ, куы уаид рæсугъд. Адæм æм 
куы кæсиккой!.. Æмæ ай цы схъил ис йæ аууон! Куыдзы хъуы- 
ды дæр ничиуал кæны Уарзеты цур Маргойы... Æгæрыстæмæй 
сæхи бинонтæ дæр!.. Иудадзыг «Уарзет» , «Уарзет» кæнынц. 
Сæ хъуыдыйы кæрон дæр нал вæййы Марго!.. Ома, зæгъ, уый 
зæронд у! Нæ, мæ бонтæ, уыцы бынаты уын нæма æрлæудзæн 
Марго! Æмæ Марго йæ цæрæнбонты дарæсы дзæбæхæй цы 
фæтыдта, зæрдæйы дзæбæхæн рæстæг цы фервыста курортты 
æмæ алы горæтты, уый аргъ Уарзет нæ, иууылдæр куынæ стут, 
æвзæр ницыфенджытæ, цыдæр!.. 
Æниу Марго ныр мæнæ йæхæдæг иунæгæй бады. Йæхицæн 

350 
Тедеты Герас 
ныхæстæ кæны, ничи йæм хъусы. Фæлæ йæ тынг систой Уар- 
зеты адæм сæ цæсты. Рæсугъд æмæ æгъдауджын чызгыл ны- 
мад æрцыд æгас хъæубæсты! Хорз амонд ссардзæн афтæмæй 
гъайгъайдæр! Æмæ уæд Марго авддæлдзæх нæ ныххаудзæнис? 
Маргойы цæстæрттивгæйæ, уый никуы æрцæудзæн! Цæмæн 
хъуамæ фæуа амондджын! Æрмæст иунæг Марго федта арвы 
дуар гомæй? Æрмæст Марго хъуамæ фенамонд уа?.. Иунæг Мар- 
го хъуамæ æрцæуа сайды?.. Ауадз, æмæ ма ноджыдæр искæуыл 
æрцæуæд сайд!.. Уæд ын æнцондæр уыдзæн Маргойæн... Фæ- 
зындзæн ма йын æмбæлттæ! Кæддæр Марго дæуæй хъалдæр 
чызг уыд! Йæхиуыл рыг абадын дæр нæ уагъта. Хуыздæр ус- 
гур лæппутæн-иу æм сæ цæстытæ ныззылынтæ сты кæсынæй. 
Фæлæ йыл стæй ахæм бон æркодта!.. Æмæ æрхаудта мæнæ 
уæ ницыфенæг æмæ фæстæзад бинонты æхсæнмæ, уæ та- 
лынг хъæумæ!.. Ам та йын ацы дæлтъур чызг халы йæ маст!.. 
Багъæц] Марго диваныл йæ мидбынаты мæсты змæлд ба- 
кодта. Йæ уд йæ уæлдай скæндзæн Марго, уæддæр ма хъуамæ 
фæуа амондджын Уарзет!..Йе ’взаг, æппæт йæ хъару цы 
кæрда, уымæй бацархайдзæн, æмæ йæ бафтаудзæн адæмы 
цæсты! Стæй-иу рацæуæд Маргойы цæстмæ пæр-пæргæнгæ, 
къæлæсытæгæнгæ! Уыцы гоцо Мукка, уыцы дзæдæл Мукка! 
Исты йын куы... Дзæдæл куынæ уаид, уæд бæмбæджы хуызæн 
чызг æппыныдзух демæ æмæ... Æх, дæдтæй, æмæ Марго уымæн 
йæ цæстыдзаг куы фенид! Куы фæсайды уаид æмæ уый куы фе- 
нид! Йæ риуы ’мбæрц сæрибарæй сулæфид Марго! 
Æниу цæмæн маст кæны Марго йæхицæн, йæхиуыл сайд 
кæй æрцыд, уый тыххæй! Чи йæ зоны ам хъæуы, сайд ыл æрцыд 
æви нæ? Иунæг Саукуыдз йæхæдæг!.. Æмæ йæ рахъæр кæнæд, 
кæд лæгу, уæд!.. 
Ех, дæттæй! Афонмæ искуы горæты царды дзæбæхæй нæ 
цæрид йæхицæн Марго! Цы ми кæны ацы талынг æмæ фæстæзад 
хъæуы мидæг, ацы гоби адæмимæ! Цард-цæрæнбонты йæ 
удхæссæгуыдта хъæуы цардæй. Йæ фыд ын йæ къухуазал доны 
тулын никуы бауагъта. Авгау ын æрхауынæй тарст йæ иунæг 
хъæбулæн! Дарæсы дзæбæх, хæрды дзæбæх!.. Кæдæм агуры 
дæ зæрдæ, уырдæм ацу улæфынмæ. Æмæ ныр цæмæ æрхаудта 
мæнæ! 
Уас йæ тæригъæд йæ фæдыл æфтыд фод Козыры фыртæн!.. 
Айæппæт ын уый цæф у Маргойæн. Сыгъзæринты йæ стыхта 

ФЫДЫ ФÆДЗÆХСТ 
351 
Хъырымы курорты. Цæмæй зыдта Марго: Аким тæссаг фыд- 
гæнæг уыд. Æрцахстой йæ. Фердиаг кодта Марго йе ’намонддзи- 
надыл... Æрæздæхт фæстæмæ сæхимæ Марго зæрдæ-дзæфæй. 
Æх, еныр ма цы мæт кæна Марго! Чызг йæ сæрыхъуынтæ 
лæгъз кæныныл алæууыд... Йæхи дзæбæхтæ кæны. Цæуыл 
ма хæра йæхи!.. Цы йыл æрцыд, уый йыл æрцыд! Лæгыл цы 
бон æркæна, уым хъуамæ фæраза цæрын... Цасдæр фæстæдæр 
базонгæ ис Саукуыдзимæ. Уый уæд горæты цавæрдæр курсы- 
ты ахуыр кодта. Бабастой сæ дзырд. Æрмæст ахæм дзырдæй 
æмæ Сывылдзджыны хъуамæ æрцæрой рæстæгмæ. Стæй уæд 
æрцæудзысты горæтмæ. Йæ фыды бирæ фæллæйттæ кæмæн 
зайынц!.. 
Саукуыдз æркодта Маргойы. Ныр ын басаст йæ рæдыдыл ус. 
Фæлæ йæ Саукуыдз дыккаг бон йæ чындзæмбæлттимæ фæс- 
тæмæ арвыстаид, уый йæ сæрмæ не схаста. Хъæуы хицау у. 
Æнæхъæн район æй зонынц. Номджын, кадджын лæгыл нымад 
цæуы. Стæй йæ уарзгæ дæр кодта йе ’мкъайы. Маргойæн зæнæг 
кæй нæ цыд, ууыл дæр æй йæ тыхджын уарзт хъæцын кодта. 
Кæдæй нырмæ царынц, фæлæ йæм нырма зулмæ дæр никуы ба- 
каст. Иудадзыг фæлмæн, узæлгæ ныхас. 
Йе, фæлæ йæ абон цыдæр арв æркъуырдта Саукуыдзы. Йе 
знæт хъæр, тæвд нæмыгау, агæпп кодта Маргойы риуы. 
...Марго æваст йæ гом бæрзæйыл цыдæр уазал фенкъардта. 
Фæзылд æм. Саукуыдзы къух. Марго йæхи атигъ кодта. Бустæ 
йын кæны, фæлæ йæ Саукуыдз куы æрбахъæбыс кодта, æмæ 
йын адджын пъа куы ныккодта, уæд йæ хъæбысы æнæбон хауд 
бакодта Марго дæр... 
* * * 
Уарзет, Саукуыдз æм куы хыл кодта, уæдæй фæстæмæ æддæ- 
мæ никуыдæмуал ракаст. Йе уонджы дзы мигъ уыд Саукуы- 
дзæй. Бадт хæдзары. Къулдуарæй йæ сæр дæр никуыуал ра- 
дардта. Стæй йæ ноджы Дзæрæхон дæр бафæдзæхста: 
- Хъус де ’фсымæрмæ, мæ чызг! Æндæр дын цы кæнон. Иугæр 
афтæ карз нæ-йыл лæуд у, уæд æм тых ма хæсс. Куы йæ зоныс, 
цы туджы ахаст ын ис! Цæрæнбонты дзы æрмист фæуыдзынæ. 
Лæппутæ бирæ ис... мæ чызг! 
Æмæ бады ныр хæдзары. Кæд искуыдмæ кæртмæ рахи- 

352 
Тедеты Герас 
зы, дыргъты бын йæхи аирхæфсынмæ, уæд хорз. Йæхимидæг 
сагъæс кæны. Мысы йæ уарзоны... 
Бады Уарзет хæдзары æмæ Муккайыл та бæстæ гуыр- 
гуыр кæны. Ныр æй кæдæй нырмæ нал федта! Йе ’нцойад 
фесæфт. Йæхицæн бынат нал ары. Рафт-бафт кæны. Уынг- 
ты дæлфадихсыд бацис. Быдыры куысты дæр æй фæагуры 
цæст-æнгасæй чызджыты ’хсæн. Нæй æмæ нæй. Сырх бигæ 
къандзол искæуыл куы ауыны, уæд йæ зæрдæ ныссæххæтт 
кæны. Уарзетæн дæр ис сырх къандзол. Уый тыххай йын сырх 
хуыз адджын у Муккайæн. Мæсты кæны лæппу йæхимидæг 
Саукуыдзмæ. Уарзеты æддæмæ уый нал уадзы. Цæмæй 
Муккаимæ мауал æмбæлой. Айфыццаг ын йæхицæн дæр загъта 
Муккайæн Саукуыдз æрфыгæлхынцъæй: «Лæппу, чызджы ма 
хæтæнхъуаг кæн, фæлæ рæстæгыл иуварс ахъуыдты у!..» 
Диссаг нæу, диссаг, Муккайы мадимæ æмдзырд бакодтой! 
Иннæты уæлдай уыдон цæмæн афтæ карзæй слæууыдысты сæ 
уарзты ныхмæ, уымæн ницы æмбары Мукка! Сланон дæр ма йæ 
алы дæрзæг ныхасæй афтæ фæнадта иуæхсæв. 
- Ныр лæг дæ, - загъд кæны Сланон йæ фыртмæ, - хæрæ- 
джыйас. Бамбарын афон дын у. Худинаг дæм нæ кæсы, худинаг, 
чысылæй фæстæмæ хо æмæ æфсымæры цард фæкодтат! Адæм 
уæ ард хордтой. Иу мады хъæбулты хуызæн, дам, сты. Ныр гъа! 
Гæррæтт! Бæстыл чызджы азар бацыд! 
Мукка йæ мадмæ ницы сдзырдта. Æнцад æм хъуыста. Ус 
хылæй диссæгтæ кæны, уый та йæхимидæг Уарзетыл йæ цæст 
кæуылты скъуырдтаид, ууыл хъуыды кодта. Ныр æй кæдæй 
нырмæ нал федта. Æрхъæцмæ нал лæууыд. Æхсæв ыл бон нæ 
кодта, бон - æхсæв. Йæхимæ ныхъхъуыста... Нынкъард лæппу. 
Æппынфæстаг куыницыуал йæ сæрæн зыдта, уæд та йæ хо- 
йыл йæ цæсгом суагъта Мукка. 
- Уый ма йæм искæуылты баирвæрзын кæн! - Мукка æф- 
сæрмдзæстыгæй иу гæххæтты гæбаз бадардта Альдамæ. 
Уый дзургæ ницы скодта. Фæлæ йæхимидæг базивæг кодта. 
Ибон æй куы барвыста, уæддæр æм Дзæрæхон рæстмæ цæстæй 
нæ ракаст. Уарзет, зæгъ, дæлæ мæ хомæ ис. Æниу æй Альда 
фæхатыд, æфсон кæй скодта, Уарзет хæдзары уыд. 
Йемæ ныр дыккаг хатт йæ ныфс нал хæссы Альда. Фæлæ 
ацæудзæн, йе ’фсымæрæн тæригъæд кæны. Уарзты зынг цы 
сыгъд кæны, уый зоны йæхæдæг дæр Альда... 

ФЫДЫ ФÆДЗÆХСТ 
353 
Альда ауылты-ууылты, æмæ Саукуыдзты кæрты цурты йæ- 
хи расæрфта аивæй. Йæ къубал сивæзта æмæ бруйы сæрты ба- 
каст. Уарзет кæрдойы бын бадтис фæхсбандоныл. Чиныг кæсы. 
- Уарзет, Уарзет, - ныллæг хъæлæсæй, хъуызгæйау, сдзырдта 
Альда, - А, мæнæ уый... 
Уарзет фестъæлфыд. Йæ зæрдæ барухс. Цæстытæ цины 
стъæлфæнтæ скалдтой. Кæдæй-уæдæй ма ... Альда!.. Йæ уарзо- 
ны, Муккайы хо... Йæ зæрдæйæн адджын сты... Раст ын цыма 
йæхи федта Муккайæн. 
Уарзет уайтагъд гæххæтт айхæлдта: «Исчердыгон ма дæхи 
иу-чысыл раскъуын... Изæры дæм сусхъæды бын æнхъæлмæ 
кæсдзынæн. Саукуыдз уæддæр йæ каистæм куы ис, мæзæрдыйæ, 
Маргоимæ!» 
...Мукка бады сусхъæды бын. Бады æмæ æнхъæлмæ кæсы. 
Æхсæвы тар æфцджытæй дæлæмæ-дæлæмæ йæхи уадзын бай- 
дыдта цадæггай. Фæзынд иугай фæлурс, хуыздзыд стъалытæ. 
Хъуысын байдыдта Апены иугæндзон къуыс-къуыс, фæлæ 
Уарзет зынæг нæма ис. Муккайы зæрдæйыл сау тар фæлм ба- 
дын байдыдта. Не ’рбацæудзæн, æвæццæгæн. Йæ ныфс асаст 
Муккайæн. Нынкъард, ныссагъæсгъуыз. Æппынфæстаг уæлæ 
æхсæвы тар буарыл цыдæр сырх стъæлф разынд. Стырæй- 
стырдæр кæны. Фæйлауæнгонд акæны. Лыстæг æм ныккаст 
лæппу. Зæрдæ тыррыкк-тыррыкк кæны. Æрбаввахс. 0, хуы- 
цау, уый у... Муккайы зæрдæ цины хæлбурцъ кæны. Сагъæс - 
æрбадæлзæх. Цæсгом æгасæй дæр ныррухс. 
Уарзеты сырх къандзолы æгънæджытæ - ’нæвæрд. Йæ 
уæгъд фæдджитæ йын æхсæвы ирдгæ фæйнæрдæм фæйлауы 
лидзгæ-лидзын. Лæппу фестад. 
Уарзет йæ разы дзыхълæуд фæкодта. Йæ уæгъдкалд дзык- 
кутæ йæ митхъæпæн буарыл фæйнæрдæм æркалдысты. Къуыпп 
риу æддæмæ-мидæмæ кæны. Цыма дзы цыдæр хæйрæджытæ 
зыд улæфт кæнынц мидæгæй. 
Лæууы Уарзет Муккайы раз. Ницы дзуры. Йæ мидбылты 
фæлмæн худы. Цæстытæ уарзты æхсидæвтæ калынц. Лæууы 
Мукка дæр. Йæ мидбылты худы уый дæр. Рæвдауы йæ, узæлы 
йыл цæстæнгасæй чызгыл. Не ’ууæндынц сæ цæстытыл дыууæ 
уарзоны... 
Уый Мукка у!.. Уарзет!.. 0, дунескæнæг, чи сæ фæкодта ахæм 
амондджын! Ногæй та иумæ... Уынынц кæрæдзи. Кæрæдзи ко- 
мы тæф æнкъарынц... 
23* 

354 
Тедеты Герас 
- Куыдтæ дæ, Мукка? - уæздан симфонийы зæлтау, сыхъуыст 
æппынфæстаг Уарзеты æгъуыстаджы хъæлæс. 
Ницы йæм сдзырдта лæппу. Фæлмæн худгæбылæй йæм кæсы. 
Нал æфсæды кæсынæй йæ уарзонмæ. Æрæджиау сындæггай 
бавнæлдта. Раст цыма æвæджиаг истæмæ æвнæлдта. Чызджы 
фидыцджын роцъойыл уæззаугай схæцыд хæрдмæ. Æнкъард- 
гъуызæй йæм ныккаст лыстæг. Фехъуыст чызгмæ лæппуйы 
зæрдæйы æнкъард хъæлæс: 
«- Цæмæн смæллæг дæ, Уарзет?..» 
Ницы сдзырдта чызг дæр. Фæлмæн, худгæбылæй кæсы 
рæвдаугæ лæппумæ æгомыгæй. Мидæгæй йæ зæрдæ радта 
дзуапп лæппуйы зæрдæйæн: 
«Мысыдтæн дæ, Мукка!..» 
Стæй та уæд Мукка бавналы чызджы фæлмæн къухмæ. Йæ 
армы дзыхъхъы йæ дæудтытæ кæны, лæгъзытæ.. Æппынфæстаг 
къух йæ риумæ сисы. Тынг æй нылхъивы русмæ. Ныр чызг ау- 
агъта йæ къух лæппуйы хурсыгъд уадултыл... Лæгъзытæ сæ 
кæны, дæудтытæ уæззаугай... Дзургæ ницы кæны... Мидæгæй 
йæ зæрдæ дзуры æмырхъæлæсæй. 
«Дæ зачъе цæмæннæ дасыс, Мукка?..» 
«Ног дастæй мæ ды куынæуал фендзынæ, Уарзет!..» Марой- 
гæнæгау сæхъуыст лæппуйы зæрдæйы æнкъард хъæлæс. 
Уастæн гормон фæуай, цы цард дæ, кæд куыд зыгъуыммæ 
арæзт дæ, куыд галиутæ конд дæ! Цæмæн æппарыс дыууæ 
æвзонг зæрдæйы æнæхин уарзты къæм? Цæмæн сын æвæрыс се 
’хсæн ихкъæдзæхтæ, цæлхдуртæ?.. Цы ракодтой, цы æрсырдтой 
адон аннæ æвзæнгтæй хъауджыдæр?.. Цæуылнæ сын ис 
кæрæдзи уарзыны бар?.. Куы никæй хъыгдарынц!.. Сæхицæн... 
0, ме скæнæг!.. 
Арф кæмтты цъассытæй растад æхсæвы рæубазыр уадымс. 
Симдтытæгæнгæ, сыллынджытæгæнгæ райста йæхи дæлæмæ 
быдыртæм, дæлвæзтæм. Сусхъæдыл йæхи басæрфта. Бæласы 
гуылмыз сыфтæртыл спæр-пæр кодта, лæппын бæлонау бæлас 
дæр сæмдзæгъд, сцин кодта. Раст ыл цыма исты хæрзиуæгон цау 
сæмбæлд. Стъалытæ тæмæнтæ калынц, цæхæртæ. Худынц, хæл- 
хæл кæнынц. Сæ дзæнхъадур дæндæгтæ æрттывтытæ калынц, 
Апены æвæджиау фæлмæн зард тынгдæр райхъуыст. Ацы хатт 
знæт нæу Апен. Йæхи нæ хойы къултыл, къæдзæхтыл. Æнцад 
у йæ зæрдæ, æнцой... райы... æмæ йæхицæн йæ зæрдæйыдзæ- 
бæхæн æнцадæй уæздан зарджытæ кæны... 

ФЫДЫ ФÆДЗÆХСТ 
355 
- Саубоныл, Мукка! - æваст фестъæлфыд Уарзет. Цыма цы- 
дæр фæхъуыды кодта. - Афонмæ нана æрцыд! - Тасы æрттывд 
фæкодтой цæстытæ. 
- Кæцæй? 
- Уый цалынмæ донмæ рауад, уæдмæ æз та... - Уарзет ком- 
коммæ бакаст Муккамæ. - Цом, цалынмæ нæ фарсæй нæ фæуа, 
уæдмæ! 
Рацæуынц донбыл гæрæтты дыууæ уарзоны. Уарзет йæ нарст 
цæнгтæ цæлхтыхт æрбакодта Муккайы астæуыл. Æнцад хъу- 
сынц Апены æгъуыстаджы фæлмæн зардмæ, æхсæвы æрдзы 
æрдхæрæны симфонимæ... 
* * * 
Изæрмилты адæм сæ изæры зылдтытæ кæнынмæ æрæв- 
нæлдтой, Сылгоймæгтæ сæ донгæрзтимæ иугай-дыгай цæ- 
уынц суадоны ’рдæм. Дзæрæхон байдзаг кодта йæ донгарз æмæ 
фездæхы фæстæмæ. Донмæцæуджытæ йын салам дæттынц. 
Цалдæр сылгоймаджы суадоны былыл фæкъорд сты, Дзæ- 
рæхоны фæдыл кæсгæйæ. 
- Нæ, фæлæ сæ чызджы донмæ дæр куынæуал уадзынц!.. 
- Кæртæй йæ æддæмæ дæр нал уадзынц, кæртæй! - ноджы 
карздæрæй сдзырдта тъæпæн, къуызыппагонд сылгоймаг. 
- Фæсхуым - ело! Хорз афон ма йæ бакодтой мидæг! 
- Йæ Коса æфсымæр та, дам, кæмдæр лæппуйы фæдыл зи- 
лы. Уыцы худинаг, дам, ын хъуамæ йæ фарсæй фæкæнон... 
- Уый хуызæн æфсымæрты афтæ баныгæн! - йæхицæн, 
мастгæнæгау, сдзырдта рæстæмбискар сылгоймаг. - Уый налат 
æмæ дурных сылгоймаг нæу, уæдæ циу! 
- Уой, ницы кодта чызг, - Томиан нал фæлæууыд. Сбустæ 
кодта дам-думгæнæг сылгоймæгтыл. - Фæлæ-иу адæймаджы 
уæ уæлныхты ма систут!.. 
- Цы ма кæна! - фæцырд æм сылгоймæгтæй сæ иу. - Бакæс- 
ма йæм æндæра гогызы рæвдуаны хуызæн не схъулон ис йæ 
цæсгом? 
- 0, о! - йæ фарс сдзырдта уымæн æндæр сылгоймаг. - Æд- 
дæмæ дæр, дам, æй мæзæрдыйæ, уымæн нал уадзынц. Тынг, 
дам, ыл фæзынд... Æмæ, зæгъ, ын йæ худинаг адæм уæддæр ма- 
уал уыной. 

356 
Тедеты Герас 
- Йæ мад амæлæд мæ лæппуйæн, - маст кæны Мæргъион, - 
йæ фыстæджы ма мæм уый фыста, куыд, зæгъ, баисты Уарзет 
æмæ Мукка? 
- С-с! - дам-думгæнæг устытæй сæ иу уæлæрдæм фæкаст. 
Сланон дæр æрцæйцыдис донмæ. - Уæлæ йæ мад!.. - æмæ 
устытæ æваст фæпырх сты фæйнæрдæм. Алчи сæ йæ йедзаг 
донгарзыл фæхæцыд æмæ фæцæуæг сты сæ хæдзæрттæм. 
...Мæргъион дзæгъæлы нæ дзырдта йæ фырты тыххæй. 
Арæх фыста Садул æцæг æфсадæй йе ’мгæрттæм, йæ зонгæтæм, 
Уарзет æмæ Муккайы хъуыддаг дарддæр куыд бацис, уый ба- 
зоныны тыххæй. Сæ хъысмæт базонын æй фæндыд. Суанг 
ма Альдамæ дæр ныффыста. Фæлæ дзуапп никæмæй иста 
фыдæнæнгæнæгау. Æцæг æй Уарзет тынг смæсты кодта Саду- 
лы, фæстаг хатт ма йыл куы сæмбæлд, уæд. Фæлæ йыл уæддæр 
йæ зæрдæ нæ ивта, мæгуыр, Садул. Нæ йæм хæрам кодта. 
...Уый нартхортонæнты уыд. Колхоз нартхор æвзарыны зиу 
ракодтой. Хъæуы фæсивæд бадынц кæрийы алыварс. Æвза- 
рынц æнæвзæрстæй цъæл нартхоры æфсиртæ. Сæ зарын, сæ 
хъæлдзæг хъæлæба æхсæвы сабыр æрдзы нæры, зæлланг кæны. 
Садул аивæй йæ хъус дары Уарзетмæ. Уый та æппынæдзух 
каст Муккамæ. Хатт-иу Садулы ’рдæм дæр бакаст. Гæзæмæ-иу 
æм йæ мидбылты æргом, æнæхин худт бакодта. 
Зын зонæн, тынг зын рафæлгъауæн у чызджы зæрдæ. Æу- 
уæнк ыл нæй. Лæджы дывыдон арты баппары... Сæр схæццæ, 
сдзолгъо-молгъо кæны. Уарзеты фæлмæн мидбылхудт дæр Са- 
дулы афтæ баразæнгард кодта. 
Уарзеты ’рдыгæй йæ зæрдæйы цы лыстæг таг уыди, уый но- 
джы тынгдæр сæрттывта. Цин кодта йæхимидæг. Ради. Æвæц- 
цæгæн исты хъуыды кæндзæн Уарзет Садулы ’рдæм, æндæра 
йæм цæмæн фæхуды йæ мидбылты! Æрхъæцмæ нал лæууыд 
лæппу уыцы æхсæв, Кæд фæуыдзысты нартхор æвзæрст æмæ 
йæ кæд ауындзæн хибарæй. Йемæ, фæскуыст, чызджы иунæгæй 
фæцæйцæугæ куы ауыдта сæ хæдзармæ Садул, уæд йæ зæрдæ 
барухс. Фæцæуæг йæ фæдыл. Уынджы тигъы йæ баййæфта. 
- Уарзет!.. - чъызгæ сдзырдта лæппу!. Чысыл-ма мæм фæ- 
лæу\.. 
Чызг æваст фæзылд. Æхсызгон ын нæ уыд Садулы ауынд. 
Садул йæ фæдыл рацыдаид, уый йæ фæсонæрхæджы дæр нæ 
уыдис Уарзетæн. Уый дæлæ Хуыскъадагмæ ратындзыдта... 
Муккаимæ дзырд сты... Уым хъуамæ сæмбæлой фæсзиу... 

ФЫДЫ ФÆДЗÆХСТ 
357 
- Мæ зæрдæмæ хъусын мæ бон нал у, Уарзет!.. - лæгъстæ- 
гæнæгау дзуры уарзтæй сыгъд лæппу. - Исты ма мын зæгъ, гор- 
мон! 
Ацы хатт Уарзет æцæггъуызæй ракаст Садулмæ. Хъазыныл 
нал у. Ныллæг фидар хъæлæсæй сдзырдта хъуыддаггъуызæй: 
- Садул, уарзын дæ!.. 
Лæппуйы зæрдæ æваст ныттыррыкк-тырыкк кодта. Цæсты- 
тæ цины цæхæртæ акалдтой. 0, дунескæнæг! Уый цы фехъу- 
ыста Садул йæ хъустæй!.. Уал азы йæхимидæг кæлдым къода- 
хау кæй тыххæй судзы, уыцы адæймаг ын мæнæ куыд загъ- 
та ныр фæсбайдиан!..Уал азы æнæрхъæцæй, стыр цинимæ цы 
дыууæ дзырдмæ æнхъæлмæ кастис, уыдон ныр фæндыры 
æгъуыстаджы фæлмæн зæлтау сæмбæлдысты йæ хъустыл... 
Дзырдбæрц хъустæ агуыппæг сты лæппуйæн. Цины уæлмонц 
базыртæ йæ систой уæлæмæ, арвы тыгъдадмæ... Алыгъуызон 
æхсызгон хъуыдытæ фæпæрттытæ ластой сæры магъзы. 
- Чысылæй фæстæмæ иумæ схъомыл стæм. - хъуыддаг- 
гъуызæй нывæнды йæ ныхас дарддæр чызг. Лæппумæ нал 
хъуысынц йæ ныхæстæ. - Адджын, хæлар æмгар мын дæ... 
Мæхи æфсымæрау дæ уарзын... Æмæ мын уыдзынæ тæккæ уар- 
зондæр æмгар!.. 
Чызджы фæстаг ныхæстæ тæвд уæхстау сæмбæлдысты лæп- 
пуйы зæрдæйыл æмæ йæ æваст фехъал кодтой йæ фынæйæ... 
Фестъæлфыд. Раззаг ныхæстæй ницы ацахста. Йæ æхсызгон 
сæнттимæ ленчытæ кодта уæд... 
Ихдзагъд нартхоры къабæзтау йæ уæнгтæ æркалдысты. 
Къултыл йæхи ныххоста зæрдæ... Йе стыр цин уысммæ фæта- 
ры... Ныфссаст лæппу ма уæддæр цыдæр зæгъынмæ хъавы. 
Дзых схæлиу кодта æнæбары. Æнкъард, саст хъæлæс сæхъуыст: 
- Уарзет!.. 
- Садул!.. - Фæлыг кодта чызг лæппуйы ныхас. - Мæнæн уар- 
зон ис. Кæд æм хæрам зæрдæ нæ дардзынæ, уæд дын йæ ном 
дæр зæгъдзынæн. Иумæ схъомыл стут... Æмæ мæ нæ фæнды мæ 
сæрыл уæ кæрæдзимæ табиц хæссын байдайат... 
Дарддæр нал хъуыстысты чызджы ныхæстæ лæппумæ. Ныр 
бæстон базыдта Садул. Кæд ма дзы искуы чысыл дыдзы рухсы 
стъæлфæн æрттывта, уæд ын уый дæр ахуыссыд. Ницы йын дзы 
рауайдзæн... Йæ къух ауагъта йæхимидæг зæрдæдзæф лæппу... 
Йæ ном дæр, дам, дын зæгъдзынæн!.. Нæ, ма йæ зæгъ...Садул 

358 
Тедеты Герас 
æй уæддæр базыдта, чи у... Хæрам зæрдæ, дам, æм ма хæсс\„ 
Фæдзæхсы йæ!.. Ма тæрс, Уарзет! Нæ хæсдзæн фыдзæрдæ Са- 
дул Муккамæ. Кæд æй æвзæрæй тыдтат Садулы, уæддæр ахæм 
ницæйаг хъуыддаг не ’рхæсдзæн йæ сæрмæ. Муккайы цæф ын 
куынæ у, мыййаг, Садулæн!.. Æндæр нæ фæцис йæ амонд... Нæ 
йæ бауарзта Уарзет æмæ цы бакæна!.. Тыхæй раскъæфгæйæ 
нæу... Цæрут сымах амондджынæй... Садул та сыстдзæн æмæ 
йæ сæр фесафдзæн искуыдæм. Куыднæуал сæ уына... Афтæ йын 
æнцондæр уыдзæн. Æппæт йæ тых, йæ хъаруйæ сцархайдзæн. 
Ныххуыссын кæндзæн йæ судзгæ уарзты пиллон арт! Ам Уарзе- 
ты куы уына, уæд уый бакæнын нæ бауыдзæн йæ бон. 
Дыккаг бон Садул районы æфсæдтон комиссариатмæ 
бамидæг, йæхи æфсадмæ акæнын кодта. 
Æфсадæй фыста æмæ фыста, Уарзеты хъуыддаг базоны- 
ны тыххæй, фæлæ дзуапп никæмæй иста. Æппынфæстаг Садул 
ахицæн кодта Альдамæ ныффыссын. Уарзет æмæ йæ Муккайы 
хъуыддæгтæй фæфарста фыстæджы, стæй та йæхи хабæрттæй. 
Чысыл цыдæртæ дзы уыдис фыст, Альда Садулæн йæхимæ цы 
зæрдæйыуаг дардта, уый фæдыл дæр. Стæй Садулæн йæхицæн 
цы ахастытæ уыд Альдамæ, уыдон тыххæй дæр. Фæстаг хатт 
йæ фыстæг фæцис Садул ахæм ныхæстæй: «фæлæ цы бакæнон, 
Альда...Хорз амонд-иу дæ хай!..» 
Æнæмæнг, ацы фæстаг дзырдтæ уæззау уыдысты Альдайæн. 
Дзуапп дæр æм уымæн нæ ныффыста Садулмæ. Сæрыстыр 
сты, æнæрцæф ахæм хъуыддаджы сылгоймаджы уæздан æн- 
къарæнтæ... Сæхиуыл бындз абадын нæуадзынц. 
Сæрдар тамакосадзджытæй куы рацыд, уæд къанторамæ 
атындзыдта. Хъуамæ фехъусын кодтаид райкоммæ, уыдон дæр 
тамако садзын кæй райдыдтой, уый. Æнæхъæн дыууæ гектары 
бантыст ныссадзын уыцы бон. Цин кодта йæхимидæг сæрдар. 
Афтæмæй тындзыдта размæ. 
Саукуыдз хъæлдзæггъуызæй багæпп кодта къанторамæ. 
Салам радта къанторайы кусджытæн æмæ телефонмæ бауад. 
Райкоммæ хъуамæ фæдзура. 
- Саукуыдз, - телефоны размæ бады хъæусоветы сæрдар, 
Аксо. Уæззагомау æм сдзырдта, - чысыл мæ демæ аныхас 
кæнинаг ис... 

ФЫДЫ ФÆДЗÆХСТ 
359 
- Зæгъ, Аксо, зæгъ! - фæцырд сæрдар æмæ цырд-цырд 
телефонимæ архайы. 
Аксо къанторайы цы кусджытæ бадт, уыдоны ’рдæм бакаст. 
- Ам аив нæу... - ногæй та уæззаугомау сдзырдта Аксо. - Цом 
дæлæ мæнмæ, хъæусоветмæ. Уым хуыздæр уыдзæн... 
Саукуыдзæн цæмæдæр йæ зæрдæ фæкъæпп кодта. Дисы 
каст бакодта Аксомæ. Ахæм æнкъардгъуызæй йæм никуыма 
сдзырта Аксо... Цы хабар у? Ницыуал загъта Саукуыдз. Телефо- 
ны хæтæл æрæвæрдта æмæ Аксойы фæдыл рахызт къæсæрæй. 
Хъæусовет колхозы къанторайæ чысыл дæлдæр уыд. 
Бакодта Аксо сæрдары йæ кабинетмæ. Æрбадтысты, стъолы 
фæйнæ фарс. 
- Саукуыдз, - уæззаугомау райдыдта хъæусоветы сæрдар, - 
хъуыддаг дæхи уды сæрмагонд цардмæ, дæ бинонты цардмæ 
кæй хауы, ардæм дæ уымæн æрбакодтон. Хынцæгæй, æндæрæй 
уым бадтысты къанторайы. Чысылæй фæстæмæ иумæ схъо- 
мыл стæм. Æмгæрттæ стæм. Лæгæй-лæгмæ мæ демæ баныхас 
кæнын дæр уымæн бафæндыд. Куыд æмгар, афтæ... Адæм дæ 
уарзынц, кад дын кæнынц... æмæ дæхæдæг дæхи цæмæн æгад 
кæныс? 
- Циу, цы хабар у, Аксо? 
- Æнæхъæн хъæубæсты аендæр дзырд нал ис, - раздæрау 
уæззау, хъавгæ дзуры Аксо. - Йæ хо, зæгъ, кæйдæр лæппуйы ба- 
уарзта æмæ, дам, æй уый тыххæй æддæмæ нал уадзы. Мидæг, 
дам, æй бакодта. Нæмынц, дам, æй. Æртхъирæнтæ, зæгъ, кæныс, 
кæмдæр, лæппумæ дæр. Ахæм зæронд, талынг хъуыддæгтæ 
кæнын дæуыл не ’мбæлы, Саукуыдз. Бæрнон кусæг дæ, партион 
кусæг... Æнæхъæн хъæубæстæ дæ къухы ис... Нæ зæгъдзысты, 
уымæй цæй къухдариуæггæнæг ис, уæртæ ма йын бакæсут 
йæхи митæм! Куы зæгъын, афтæ кæддæр нæ фыдæлтæ кодтой. 
Чызджы тыххæй лæвæрдтой моймæ ирæдыл. Ныр, дæхæдæг 
æй мæнæй хуыздæр зоныс, афтæтæ гæнæн нал ис. Чызджы, 
йæхи кæмæн фæнда, уымæ хъуамæ фæцæуа моймæ... 
Саукуыдз, цæджджинагау, рафыхт. Тыххæй ныуурæдта уæ- 
дæйнырмæ йæхи. Ныр нал баурæдта йæхи. Стъол къухæй ныдз- 
дзæхст ласта. Галау фæбогъ кодта: 
- Мæ бинонты царды никæй ницы хъæуы! Æппындæр никæ- 
мæ хауы! Уый у мæхи хъуыддаг æмæ мæхи куыд фæнда, афтæ 
йæ араздзынæн!. 
- Гъа, Саукуыдз, - хатыркурæджы хъæлæсæй йæм сдзырдта 

360 
Тедеты Герас 
ныр хъæусоветы сæрдар, - дæ бар дæхи... Æз дын, куыд æмгар, 
афтæ загътон, æндæра!.. Дæ фæсфæдæй мæ цуры фæдзурынц, 
уæд мæнæн дæр хъыг вæййы... Комкоммæ дын æй ничи дзуры, 
уый йедтæмæ дыл фæсфæдæй худгæ кæнынц. Ноджыдæр дын 
зæгъын, дæ хуызæн лæгыл не ’мбæлы ахæмтæ кæнын. Чызг у 
æмæ йæ ауадз. Смой кæнæд, йæ зæрдæ кæмæй зæгъы, уымæй. 
Сæрæн лæппу куы у Афæхъойы фырт. Ссардзысты сæ цард... 
- Æгъгъæд у, Аксо! - ноджы карздæрæй фæхъæр кодта Сау- 
куыдз. Афæхъойы кой цыргъ кардау сæмбæлд йæ зæрдæйыл... 
Сæрæй къæхты бынмæ йæ ныдздзортт-дзортт кодта... Фестад. 
Цæуынмæ хъавы. - Хорзæй баззай... Мæн хъуыддæгтæ ис... 
- Саукуыдз, æвзæрдæр дын уыдзæн! - Уæззаугай, амоныны 
хуызы дзуры уæддæр хъæусоветы сæрдар. - Парти дæр дын æй 
нæ ныггæдзæ кæндзæн, зæгъдзысты, нæ номдзыд сæрдар йæ 
хойы ирæдыл уæй кæны. 
- Партийы дæр ницы хъуыддаг ис мæ бинонты цардмæ æмæ 
æппындæр никæй. - Саукуыдз къæсæрæй фæхизы. - Мæнæ мæ 
колхозы хъуыддæгтæ кæд нæ цæуынц нывыл, уæд уый тыххæй 
бафхæрæнт!.. 
Раст уыцафон телефоны дзæнгæрæг анæрыд хæдзары 
къуымты. 
- Алло! Хъæусоветы сæрдар хъусы! - Аксо систа хæтæл. - 
Цы? 0... 0... Куыд? Уырдæм? Фæлæуу, фæлæуу, мæнæ йæхæдæг 
ам ис... Саукуыдз, Саукуыдз! - Аксо сæрдары фæдыл радзырдта 
къæсæрæй, - Мæнæ дæм райкомы секретарь дзуры. 
Сæрдар тагъд-тагъд фездæхт фæстæмæ. 
- Алло! Сæрдар хъусы! Уырдæм? Районмæ дæм ссæуон? Хорз. 
Ныртæккæ фæцæуын. Уæддæр дæм мæхи дæр хъуыддаг уыд. 
Ныртæккæ дæм телефоны хъуамæ фæдзырдтаин. - Саукуыдз 
æрæвæрдта телефоны хæтæл. Аксомæ баздæхт. - Цом, ницы 
хъуыддаг дæ ис районы? 
- Нæй. Æз хъæуты хъуамæ азилон. Кæмæндæрты ма цыдæр 
фиддонтæ фидинаг ис æмæ сыл азилон. 
Саукуыдз колхозы машинæйыл уайтагъд районы балæууыд. 
Уыцы æхстуадæй райкомы агъуысты бамидæг. Райкомы се- 
кретары кабинеты раз цалдæрæй æнхъæлмæ кæсынц. Нырма 
нæ исы. Секретарь-машинисткæ куыддæр Саукуыдзы ауыдта, 
афтæ йыл барджыны цин бакодта. 
- Мæнæ ма кæй федтон, мæнæ! - йæ къух ын исы сылгой- 

ФЫДЫ ФÆДЗÆХСТ 
361 
маг. - Кæм фесæфтæ, нæ тæфтыл куы никуыуал акастæ, уæд 
афтæ вæййы? 
- Йæхимæ ис хистæр? - хъуыддаггъуызæй йæ афарста Сау- 
куыдз, райкомы кабинеты ’рдæм цæстæй амонгæйæ. 
- Уым ис, бацу. 
Саукуыдз районы хицауы кабинеты дуарæй куы бахызт, уæд 
æддейæ чи æнхъæлмæ кастис, уыдон чъызгæ феххæлдысты: 
- Уымæн йæ бикъ уæлдæр æргæвст у! Мах райсомæй ардæм 
куы æнхъæлмæ кæсæм æмæ мах куынæ уадзыс, уæд... 
- Уый сæрдар у, колхозы сæрдар! 
- Æз дæр сæрдар дæн! - фæцырд уымыуæвджытæй сæ иу. - 
Æз дæр æм колхозы хъуыддæгты тыххæй цæуын... 
- Уый цахæм сæрдар у, уый зоныс? - фæмæсты чызг дæр. - 
Æнæхъæн республикæ йæ зонынц. Нæ районы иууыл разза- 
гондæр колхозы сæрдар... Сывылдзджыны сæрдар... Бамбæрс- 
тай? Хистæр йемæ æфсымæры хуызæн у. Ныр дæр æм йæхæдæг 
фæдзырдта. 
Ницыуал сдзырдтой æнхъæлмæкæсджытæ чызгмæ. 
Сæрдар ма райкомы кабинеты баййæфта райæххæсткомы 
сæрдар Лалыты Рутены дæр. Сæ къухтæ сын райста. Æрбадын 
æй кодтой сæ фарсмæ. 
- Радзур-ма, Саукуыдз, куыд цæуынц дæ колхозы хъуыд- 
дæгтæ. 
- Абон райдыдтам тамако садзын, - фæцырд колхозы 
сæрдар. 
- Тамакохусгæнæн сара дын нæма фæцис агъуыст? 
- Чысыл ма мын фæцух хъуари. Знон арвыстон Цъицъайы 
æфцæгмæ хъуарифадджыты. А-къуыри йæ фæуыдзынæн 
æмбæрзт. 
- Уалдзыгæндтæ дын планы цас уыд, уыйас æрцыд тыд? - 
райæххæсткомы сæрдар дæр баппæрста йæ ныхас. 
- Уæлдайдæр сты. Давонджыны цы æрнæгкъахæнтæ скод- 
там, уыцы фадыг дæр байтыдтам. Æнæхъæн авд бонгæндæй 
фылдæр хуымзæхх дзы рауадис. 
Райком æмæ райæххæсткомы сæрдар кæрæдзимæ бака- 
стысты. Стæй та бузныджы цæстæй бакастысты колхозы 
сæрдармæ. Уыцы Давонджын цæрæнбонты конд никуы уыд. 
Хъæды бындзæфхæдтæ... уидæгтæ, сындз - алцæмæй уыд 
æмыхгæд. Ай йæ бахсæста. Ахокъахæн дзы фæкодта æмæ дзы 
хуымзæхх скодта. 

362 
Тедеты Герас 
- Хорз, хорз, Саукуыдз! - райгонды хъæлæсæй йæм дзуры 
районы хицау. - Хæдзары та куыд стут... Дæ бинонтæ... Æнæниз, 
сæрæгас?.. - ныхас аздæхта æндæрæрдæм. 
- Ницы нын у, бузныг! 
- Æмбисонды уæливыхтæ нын скодта дæ мад, айфыццагуæ 
хæдзары кæрдзын куы хордтам, уæд. Де ’мкъайы дæр дын уым 
базыдтон...Де'фсымæрыдынрагæйзонын...-цыдæрдæлгоммæ 
ныхас райдыдта уый. Æндæр ма дын исчи ис хæдзары? Æнхъæл 
дæн, уыцы æхсæв дзы æндæр ничи змæлыд - йе ’рфгуыты бын- 
ты хин каст бакодта Саукуыдзмæ. 
- Куыннæ, - фæцырд уый, - хо дæр мын ис. 
- Уæдæ кæм уыд уыцы ’хсæв? - уайтагъд ын ацахста йæ ны- 
хас райком. 
- Йед... - Саукуыдз фæтыхст. Цы сын зæгъа? Уыцы бонты 
Саукуыдз йæ хойы Дзомагъы йæ мадыхомæ æмбæхст дард- 
та. - Уазæгуаты уыд, - фæцарæхст фæстаг хатт уæддæр, - сыхаг 
хъæуы, мæ мады хомæ... 
- Уазæгуаты нæ уыд дæ хо! - цæхгæр æм сдзырдта ныр рай- 
ком. - Уым æй ды бакодтай æмбæхсгæ. Кæмæйдæр дын мой 
кæны. Д ы йæ нæ уадзыс. Д ы та йæ уæй кæныс æндæр кæмæндæр 
стыр ирæдыл. Мах алцыдæр зонæм. Уæдæйнырмæ дын дæрдты 
барæй дзурын, зæгъын, кæд дæхæдæг радзурис алцыдæр. Ахæм 
партион кусæг партийы цæсгом чъизи кæны! - скарз райком. 
- Дæ хъæубæстæ дæ уарзынц, Саукуыдз, - райæххæсткомы 
сæрдар уæдæйнырмæ хъуыста æнцад. Ныр сдзырдта æнцад, 
уæзбынхъæлæсæй. - Кад дын кæнынц. Дæ колхозы хъуыддæг- 
тæ нывыл дæр уымæн цæуынц. Уыдон сты дæ аразæг. Ныр 
дыл сæ зæрдæ худын байдыдта. Ахæм ницæйаг хъуыддаджы 
æмгад дæхи ма хъуамæ æркæнай. Науæд дæхи сæгад кæн- 
дзынæ дæ адæмы ’хсæн. Нал дын аргъ кæндзысты, нал дын 
коммæ кæсдзысты æмæ дæ колхозы хъуыддæгтæ фæстæмæ 
алæудзысты. 
- Цытæ дзурут! - хуыцаумæ асинтæ авæрдта Саукуыдз. Цæх- 
гæр «нæ»-йыл ныллæууыд, - уыдон æрæмысгæ сты!.. 
Райкомы секретарь стъолы лагъзæй систа цавæрдæр 
гæххæтт. Йæ размæ йын æй баппæрста., 
- Бакæс дæхи цæстæй... 
Æркаст Саукуыдз гæххæтмæ, хорзау нал фæцис. Райкомы 
номыл æнæном фыстæг Сывылдзджынæй... Уазал дон ацыд 

ФЫДЫ ФÆДЗÆХСТ 
363 
йе уæнгты. Иугæр æнæном фыстæг æрбарвыстой, уæд дзы, 
æвæццæгæн, алцыдæр фæфыстой!.. Æмæ æцæгдæр! Уым цынæ 
хъылма, цынæ гуыбынниз уыд фыст Саукуыдзы тыххæй, ахæм 
нал баззад! Сымах, зæгъ, æй æнæхъæн хъæубæстæн къухда- 
риуæггæнæгæй сæвæрдтат, фæлæ, зæгъ, уымæн йæхи бинонты 
цард æрлæгъз кæнын дæр нæу йæ бон. Фосы над, зæгъ, кæны 
йæ бинонты иууылдæр, мадæй, æндæрæй. Йæ хо, зæгъ, кæйдæр 
бауарзта. Саукуыдз, зæгъ, æй талынг ныккæнды ныппæрста. 
Цæмæй мауал уыдтаид уыцы лæппуйы. Æндæр кæмæндæр 
æй ирæдыл уæй кæны. Зæронд, талынг æгъдæуттыл хæст у. 
Уымæн йæ фыд дæр ахæм уыд... Ахæм талынг æмæ фæстæзад 
лæджы та, зæгъ, нын сымах сæрдарæй сæвзæрстат! 
Цалынмæ йæ кæронмæ фæцис каст Саукуыдз, уæдмæ æхсад 
хæцъилы хуызæн ныццис. Ком ныххус. Сур хид кæлы. Ракалд- 
той йын йæ тæригъæдтæ хурмæ. Ай бæсты зæхх куы аскъуыид, 
уым куы аирвæзтаид, æмæ йын ацы хъуыддæгтæ мæнæ ацы 
хистæртæ куынæ базыдтаиккой! Нал ис æууæнк. Иудадзыг 
æм худгæбылæй дзырдтой йæ хъæубæстæ. Цыма сын уымæй 
адджындæр лæг нæ уыд. Ныр кæсыс? Раст ын дзырдта Ак- 
со абон йæхи кабинеты... Йæ дзыхмæ йын ничи дзырдта йæ 
хъæндзинад. Æниу уый цæй хъæндзинад у! Йæ хойы нæ уадзы 
лæппуйæн, уымæн æмæ йын нæй гæнæн... Нæдæр æрцæудзæн 
уыцы хъуыддаг, партийæ нæ, йæ хæдзарæй йæ куы фæсурой... 
Сисæнт æй йæ бынатæй дæр!.. Адон дæр та йæ чердæм æрыз- 
дæхтой! Æндæр кæмæндæр, дам, æй ирæдыл уæй кæны!.. Зæ- 
ронд, талынг æгъдæуттыл хæст, дам, у! Цыфæнды йæ схонæт 
Саукуыдзы! Цыфæнды дзурæт!.. 
- Ныууадз чызджы йæхи бар... - райкомы хистæры уæзбын 
хъæлæс, арцау, сæмбæлд Саукуыдз зæрдæйыл. Иæхимидæг 
фестъæлфæгау кодта. - Ма йын кæн тыхми. Раджы аивгъуыдта 
уыцы дуг.. Æмæ ахæм хъуыддаджы тыххæй адæмы цæсты дæхи 
ма ’фтау... Уый циу! Ирæд!.. Худинаг дæм ницы кæсы? 
Дæ хуызæн æвзонг, нырыккон лæппу ахæм зæронд та- 
лынг хъуыддæгтыл хъуамæ хæца... Цу, ныр фæндараст у. Æмæ 
æркæс дæ хъуыддæгтæм! - райкомы хистæр ын йæ къухрайста 
сæрдарæн. 
Саукуыдз рахызт кабинетæй зæрдæдзæф æмæ уæнгтæ- 
хъилæй. Фыццаг хатт райста йæ хистæртæй уайдзæф. «Дæ цæст 
сау» дæр ын никуы загътой. Райкомы хистæр куы дзырдта, уæд 
цалдæр хатты рахъавыд Саукуыдз йæхи сраст кæнынмæ. Фæлæ 

364 
Тедеты Герас 
йæ ныфс не схаста. Цы сын хъуамæ загътаид, куы йæ фарста- 
иккой, цæмæннæ, зæгъ, уадзыс дæ хойы уыцы лæппуйæн, уæд? 
Ницы... зæрдæйы рагондæр хæрвæвæрд хъæдгом ын агайы 
ацы фарст. Уымæ гæсгæ сæ ныууагъта бынтондæр. Цыфæнды 
дæр æй схонæт!.. Куыдфæнды дæр хъуыды кæнæт. Æнкъард 
хъуыдытæгæнгæ рацыд Саукуыдз уынгмæ. 
- Саукуыдз, фæлæуу мæм! - райæххæсткомы сæрдар, Ла- 
лыйы фырт йæ фæдыл рахызт. Йæ цонгыл ын барджыны хæст 
ныккодта, тезгъогæнæгау, араст сты уынджы дæлæмæ. 
- Æз дæм райкомы цур барæй ницы сдзырдтон... - райдыд- 
та Рутен, - Мæн фæнды демæ аныхас кæнын, куыд мæхион, 
афтæ. Дæ фыд æмæ мæ фыд цæрæнбонты хæларæй цардысты, 
лымæнæй... 
Саукуыдз йæ фыды коймæ йæхимидæг фестъæлфæгау код- 
та. Фырмæстæй ссыгъд йæхимидæг. Айæппæт ын иууылдæр 
уый у... Уал азы дæргъы фыццаг хатт рамæсты йæ фыдмæ 
мæрдтæм... Ахæм æбуалгъы бæллæхтæ расайдтаид йæ фæдыл 
уыцы хъуыддаг, уый æнхъæл та кæцæй уыди Саукуыдз! Фæлæ 
йын куыд бакæна!.. Куыд ын басæтта мæрдты ’рдыгæй йæ 
фæдзæхст!.. Æрмæст иунæг дзырд, æмæ алцыдæр æрлæгъз уа- 
ид, йæ гаччы æрбадид!.. Фæлæ... Фыды фæдзæхст!.. Куыд æй 
басæтта! Куыд бацæуа йæ зæрдæхудты мæрдты ’рдыгæй! 0, 
хуыцау, ай цæй æнæрцæугæ бæллæхы ныххауд! 
- Раст у, - дарддæр дзуры Рутен, - ирæттæм уыд раджы 
ирæды хъуыддаг... Тыхæй лæвæрдтой чызджыты моймæ! 
Фæлæ ныр уыныс, раивта дуг... Аппар уыцы хъуыды дæ сæрæй. 
Ауадз чызджы йæхи фæндыл. Куы зæгъын, сæрдарæй дæ куы 
æвзæрстой, уæд дæр дыл æрбацыд хъæстытæ. Йæ фыд, зæгъ, 
паддзахы æфсады офицер уыд. Дзырд цыд ам районы. Нæ 
дæ уагътой сæрдарæй. Æз мæхион акодтон. Мемæ сразы сты 
ахæм дзырдæй: кæд, зæгъ, исты нывыл нæ рауайа, уæд, зæгъ, 
ды уыдзынæ азымы. Фæлæ бузныг! - Рутен сæрдары уæхск 
æрхоста. - Нæ мæ фегад кодтай. Æнæхъæн районы иууыл 
раззагондæр дæ колхоз у. Мæхицæн дæ ныббуц дæн æз дæр. 
Фæбузныг дæ сты ам, районы дæр. Уарзынц дæ. Ныр дын нæ 
райкомы сусæгдзинад хъуамæ раргом кæнон... Иугæр дæ кол- 
хозы хъуыддæгтæ афтæ нывыл цæуын куы райдыдтой, уæд 
æрныхас кодтой дæу ардæм, райкоммæ исты бынатмæ раивы- 
ны фæдыл. Æмæ дæ хъуыддæгтæ афтæ куы схæццæ кæнай, уæд 

ФЫДЫ ФÆДЗÆХСТ 
365 
дæ, кæй зæгъын æй хъæуы, нал ракæндзысты. Куы зæгъын, уый 
ницы у... Уый у хæрз гыццыл хъуыддаг, æмæ йæ ныхъхъуыдты 
уадз. Чызг у, æмæ смой кæнæд, кæмæй йæ фæнды, уымæй... Цы 
кæныс уыцы ирæдæй. Уый ирæттæм зæронд, талынг æгъдау 
у, æмæ йæ ды тыххæй ма лас абоны ног цардмæ... Нæ фидауы 
дæуыл ахæмтæ кæнын. 
Саукуыдз сындæг хъусы Рутены зондамындтытæм. Кæд 
дзы дзургæ раст нæ кодта, уæддæр æм хъардтой йæ ныхæстæ. 
Æнæхъæн Къахетгомы нæ ирон дзыллæтæй Рутенæй ахуыр- 
гонддæр æмæ размæцыддæр ничима ис... Лагодехы районы 
райæххæсткомы сæрдарæй дæр æй уымæн сæвæрдтой. Фе- 
нæг, æмбаргæ лæг у, æгъдауджын, цыдæриддæр Къахетгомы 
ирæттæ цæры, иууылдæр æй зонынц зæрондæй, нæуæгæй, 
сывæллонæй, æмбаргæйæ. Хицауады ’рдыгæй сæ искæй исты 
сæр куы бахъæуы, уæд Рутенмæ фæцæйлидзынц æххуысагур. 
Æвзæр нæ амоны Саукуыдзæн дæр. Тыхсы йын йæ сомбоныл 
уымæн дæр. Фæлæ куыд бакæна, куыд Саукуыдз! Куыд уын- 
гæджы фæцис йæ сæр! Бæргæ, Рутен куыд æнхъæл у, æцæг 
афтæ куы уаид хъуыддаг!.. Æцæг ирæд æмæ æндæр ахæмтыл 
куы цæуид дзырд, уæд... Кæцы зæронд æгъдæуттыл хæцаг у 
Саукуыдз! Фæлæ!.. Ох, ох!.. Судзы йæ зæрдæ дывыдон арты. 
Рутенмæ хъусгæ-хъусын тынг сыгъдис йæхимидæг. Уымæн 
æмæ Рутен уый кæм азым кодта, уым раст уыд Саукуыдз. Фæлæ 
уæддæр мур дæр ницы сдзырдта, афтæмæй ахицæн сты уыцы 
бон. Куы йын загътаид ирæды тыххæй нæу, зæгъгæ, уæд та йæ 
Рутен фæрсгæ кодтаид, уæдæ, зæгъ, цы у æндæр? Æмæ йын уæд 
Саукуыдз цы хъуамæ загътаид? Уымæн зæгъæн ис? 
Æхсæв. Адæм æрæнцадысты. Бæстæ ныссабыр, ныхъхъус. 
Ныхъхъус, æмæ Апены фæлмæн зард тынгдæр хъуысы. Дым- 
гæйы уддзæф никуыцæй цæуы. Бæрзонд, цъæхсыфтæр бæлæс- 
тæ, цыма цыдæр æвирхъау нывмæ кæсынц, уыйау джихæй баз- 
задысты. Змæлд нæ кæнынц. Лыстæг ныхъхъуыстой. Сæрæй 
къæхтыбынмæ мæрдон сабыр бафтыд æрдзыл. Æрмæстхъустæ 
фестадысты. Дард кæмдæр, Хæлддзуары ’рдыгæй фыййауы 
куыдзы ниугæ рæйд хъуысы. 
Саукуыдзты бруйы аууæтты хъуызгæ цы сау æндæрг æрба- 
цæуы, уый хъустыл куы аныдзæвы, уæд фæлæууы. Айхъу- 

366 
Тедеты Герас 
сы, ахъахъхъæны. Цыдæр тас ын уадзы йе уæнгты. Цыма йын 
афтæ дзуры: «Кæдæм схъиуыс фыдбылызмæ дæхи къахæй!..» 
Фæлæууы та Мукка... Тасы дыз-дыз скæнынц уæнгтæ... Йæ уæл- 
вæд та куыдзы ниугæ рæйд æрбайхъуысы... Йæ зæрдæ къултыл 
йæхи бахойы. Цыдæр фыдохы хабар цæудзæн... Уæд, дам, афтæ 
фæниуынц куыйтæ... Иæ мад ын-иу дзырдта чысылæй. Тæрсы 
Мукка. Тæссаг ранмæ цæуы. Фæлæ йæ уæддæр цыдæр æнахуыр 
тых скъæры размæ. Ныр æнæхъæн къуыри цæстуынæн дæр 
нал фæкодта йæ уарзоны. Æнæхъæн афæдз... æнус... Бæстон ыл 
ныхгæдтой дуæрттæ. Саукуыдз... Æппындæр æй нал уадзынц 
æддæмæ. Мæзæрдыйæ, дам, æй фæсхох йæ мады ’фсымæртæм ар- 
витинаг уыдысты сусæгæй. Цæмæй мауал æмбæлой лæппуимæ. 
Чи йæ зоны, куыд алæбырдаид афонмæ Уарзет! Мастæн ын бон 
нæй. Йæ цæстытæ ма сæ арф къуырфытæй мынæг æрттывд 
фæкæнынц. Мæрдвæлурс ыл бафты. Ныммæллæг уыдаид. 
Кæсыс Муккайæн йæхимæ? Йæ цæстыты бынтæ цъæхæй базза- 
дысты. Цыдæр марды сыджыт ыл байзæрстдæуыд. 
Мады зæрдæ алцы зоны. Сланон рæвдаугæ дзуры йæ 
хъæбулмæ. 
- Кæрдзын цæуылнæ хæрыс, кæрдзын, дæ нывонд фæуон?.. 
- Хъæстæлдзæхдон нæ уарзын... 
- Уæдæ цы бахæрдзынæ, мæ зæрдæдарæн, зæгъ мын æй? - 
тыхсы мад. 
Мукка сайгæ кæны. Уымæн æппындæр нæ агуры йæ зæрдæ 
хæрд. Ныхъхъуыста йæхимæ. Зæрдæ кæмдæр арф ныххауд. 
Нынкъард, нырхæндæггъуыз. Смадзура. Иудадзыг хибармæ 
йæхи ласы. 
Уарзетимæ куы ахицæн уой, уый тас ын фесæфта йе ’нцойад. 
Сыстадысты сæ уарзты ныхмæ... 
Сланон йæ хъæбулы уавæр хаты. Тас дзы бацыд. Йæ сонт 
зæрдæ исты маст айсдзæн æмæ бынтондæр царæфтыд кæны. 
Фæлæ цы кæна, мæгуырæг, Сланон!.. Æнæрцæугæ бæллæхы 
ныххаудта йæ мæгуыр сæр... Кæлдымкъодахы сыгъд кæны 
йæхимидæг... Дæ зæрдæйы хъизæмар дæр макæмæн радзур!.. 
Куыд дудгæбон æркæна Сланонæн йæ сæрыл, куыд бауадза 
йæ фыртæн йæ бар йæхи!.. 0, сфæлдисæг! Намæ, йæ иунæг 
зæрдæйы уидаг исты маст айсдзæн йæ зæрдæмæ... 
...Мукка бруйы цур фæлæууыд. Айхъуыста. Зæрдæ куыддæр 
дзæхст-дзæхст кæны. Æцæгдæр тæссаг у. Куыд бахиза. Æнафоны 

ФЫДЫ ФÆДЗÆХСТ 
367 
искæй бруйы сæрты! Æнæуый дæр æм топпы дзыхæй кæсынц. 
Саукуыдз Агуыбейы туджы къуыбары дæр аласта йæ фæстæ. 
Сзыгъуыммæ йæ кодта. Фæстаг бонты змæнтæнтæ байдыдта 
Агуыбе дæр. Æцæг ын нырма лæгæй-лæгмæ никуы ницы загъ- 
та Муккайæн. Фæлæ, дам, æртхъирæнтæ кæны. 
Нæ. Кæрдæнтæ йæ скæнæд, кæрдихтæ Муккайы Сандотæ сæ 
кæрты, уæддæр ын æнæбахизгæ хуыцау хос нæ загъта. 
Мукка бакаст бруйы сæрты. Уæртæ, гъе, Уарзеты фæрсаг. 
Цæхæрадоны ’рдæм. Рухс ма дзы кæлы... Йæ размæ - кæрдобæ- 
лас. Бæласы хъуынджын къалиуты ’хсæнты рухсы тынтæ фæй- 
нæрдæм ауадысты. Цыма йын йæ хуылфы цырæгътæ ссыгътой. 
Уыцыиу гæпп бакодта Мукка бруйы сæрты. Хуыснæгау ай- 
хъуыста, ахъахъхъæдта. Арф нартхоры аныгъуылд. 
Мукка ахызт нартхоры хуымæй. Кæрдойы бын æрлæууыд. 
Бæстæ - сабыр, æмыр. Хæлддзуарæй фыййауы куыдзы ни- 
уын дæр нал райхъуыст. Ныхъхъус Апен дæр. Ныууагъта йæ за- 
рын. Хъыпп-сыпп никуыцæйуал хъуысы. Раст цыма æнхъæлмæ 
кæсынц, цырд хъусынц: цы уыдзæн дарддæр, цы ’рцæудзæн. 
Мукка гæдыйы гæпп скодта кæрдобæласыл. Бындзæфхады 
сæрмæ алæууыд. Уæртæ гъе Уарзет!.. Лæппуйы зæрдæ æнахуыр 
гуыпп-гуыпп скодта. Афтид хæдоны бады йæ уатыл. Æнкъард, 
фæлмасгъуыз... Йæ уæгъдкалд дзыккутæ митыхъæпæн уæхс- 
чытыл фæйнæрдыгæй æрпырх сты. Æрхуыссыны агъоммæ йæ 
уатыл дзырдбæрц бадгæйæ аззад... Хъуыдыты ацыд. Цæуыл 
хъуыды кæндзæн?.. Æвæццæгæн та йæм хыл кодтой уыцы 
бирæгътæ! Цæй мæллæг ссис! Йæ роцъо цыргъæй баззад... 
Мынæг æрттывд кæнынц цæстытæ. 
Мукка къалиуы цъæл бахста фæрсаджы авгыл. Уарзет 
фестъæлфыд. Фæтарст. Йæ риуыл фæхæцыд. Фестад. Фæрсагмæ 
бауад. Мукка йæм йæ къух тилы æгомыгæй. Уарзеты зæрдæ ци- 
ны хæлбурцъ скодта. Фырцинæй ма цы акодтаид, уымæн ни- 
цыуал зыдта. Йæ уæгъд халат акодта Уарзет. Лыстæг айхъуы- 
ста. Бинонтæй хъыпп-сыпп ничи кæны. Фыццаг фынафон... Йæ 
дуары мидæгæй дæгъæл æрзылдта. Сæхгæдта йæ. Йæхæдæг 
хъавгæ бакодта фæрсаг. Уæззаугай æрхызт фæрсагæй. Мукка 
æргæпп кодта бæласæй. Уарзет æм бауад. Йæхи йыл баппæрста. 
Мукка йæ æрбахъæбыс кодта. Тыхстытæ, цинтæ кæнынц 
дыууæ æнамонд уарзоны кæрæдзийыл. Фæлмæн, рæвдаугæ 
цæстæнгасæй узæлынц кæрæдзийыл. Дзургæ ницы кæнынц. 

368 
Тедеты Герас 
Æппынфæстаг, фæлмæн мидбылхудгæ, кæрæдзимæ фæрсæ- 
джы каст бакодтой. Стæй та сæ алыварс аракæс-бакæс код- 
той. Уæртæ æнгузы бынмæ!.. Уарзты зынгæй сыгъд зæрдæтæ 
фембæрстой кæрæдзи... Аууон ран... 
Æнгузы къабузтæ дард фæцыдысты. Ныппæлæхсар сты. 
Стæй сæ цъуппытæ бынмæ, зæххы ’рдæм сæхи æруагътой. 
Æркъæдз сты. Дыууæ уарзоны пæлæхсар æнгузы бын æрбад- 
тысты. Æмбисонды æмбæхст ран!.. Æхсызгон худт бакод- 
той кæрæдзимæ... цыма æнгуз бæласы къабæзтæ сæхи барæй 
æркъæдз кодтой уырдыгмæ дыууæ рыстзæрдæ уарзоны ба- 
хъахъхъæныны тыххæй, афтæ зыны. 
Бадынц Уарзет æмæ Мукка аууондары хуызæн, пæлæхсар 
æнгузы бын. Цинтæ кæнынц кæрæдзийыл, узæлынц, тыхстытæ, 
пъатæ... 
- Мукка!.. - æппынфæстаг Уарзеты зæрдæйы арфæй ссыд 
иунæг æнкъард дзырд. 
- Цы, Уарзет? - узæлы Муккайы уæздан хъæлæс чызджы 
мæстæлгъæд зæрдæйыл. 
- Æз тæрсын... - Уарзет йæ сæр бакъул кодта Муккайы риуыл. 
- Цæмæй, Уарзет? 
Уарзет ницы дзуры. Йæ даргъ цæстыхауы цъуппыл фæцауын- 
дзæг цæссыг. Назы хихы цъуппыл дæр ма къæвдайы æртах афтæ 
абады. Стæй расхъиудта цæссыг. Муккайы хурсыгъд уæлармыл, 
тæвд нæмыгау, сæмбæлд, ахызт дзы иннæрдæм. 
Лæппу йæ армы тъæпæнæй асæрфта Уарзеты цæссыгтæ. 
- Ма ку, Уарзет! - сдзырдта рæвдаугæ. - Ма тæрс. Хъæудзырд 
ныл бакæндзысты, хъоды,уæддæр мах ничи ахицæн кæндзæн... 
Чызджы зæрдæ фæфидар. Йæ сæры ныфсы таг ферттывта. 
Донмæцъæл цæстыты цины нысæнттæ фæзынд. Уарзоны ны- 
хас фидар у. Уæлмонц базыртæ æфтауы лæгыл... 
- Мукка, - цыдæр æфсæрмгæнæгæ дзуры уæддæр чызг. Цæ- 
мæндæр ын зын кæны дзурын, - мæ зæрдæ мæхимæ æхсайын 
байдыдта!.. - загъта йæ уæддæр куыддæрты. - Куы мæ базо- 
ной, уæд мæ хæдзары тæфтыл нал ауадздзысты... Æрцауындз- 
дзысты мæ... 
Лæппу йæ сæр æркъул кодта, хъуыдыты ацыд. 
- Уарзет, мæнмæ иу фæнд ис! - сдзырдта æрæджиау. 
-Цы? 
- Цом, афардæг уæм!.. 

ФЫДЫ ФÆДЗÆХСТ 
369 
- Кæдæм? 
- Искуыдæм, æнæзонгæ ранмæ... Уым цæрæм... 
- Æхца дын кæм ис? Цæмæй ацæуæм? - Мукка ницыуал 
сдзырдта. Фенкъард. 
- Стæй?.. - хъуыдыгæнгæ дзуры дарддæр чызг. - Нæ... 
тæрсын... Уæддæр нæ ссардзысты. Саубон мæ баййæфта, Мук- 
ка!.. - Æваст фестъæлфыд Уарзет. Йæ ныхас фæуагъта. Муккай- 
ыл йæхи баппæрста. - Чидæр... Нартхоры... Æвæццæгæн би- 
нонтæй исчи рахызт... базыдтой нæ, - фыртæсæй сгæв-гæв код- 
та чызг. Фæкаст Муккамæ. 
Нартхоры сыфтæрты хыбар-хыбур цæуы. Иу сау æндæрг 
æрбазынд. Æрбацæуы. Æнгузы ’рдæм у йæ арæзт. Уарзет йæ 
дзых фæхæлиу кодта. Ныртæккæ ныцъцъæхахст кæндзæн, 
нырдиаг. Нæй. Тас хурхуадындзтæ ахгæдта. Уынæр дзы не су- 
агъта... Дзых афтидгомæй аззад. Æрбацæуы... Лæг у... Феста- 
дысты тарст чызг æмæ лæппу. Фырадæргæй ма цы бакæной, 
уымæн ницыуал зонынц. Сдыгъуырццæг сты. Уарзет тынгдæр 
Муккайæн фæтарст. Зоны, йе ’фсымæртæ йæм куыд æртхъирæн 
кодтой. Зыр-зыргæнгæ сдзырдта. 
- Мукка, лидзгæ... Лидзгæ кæн!... 
- Уарзет куыд дæ ныууадзон тас ран? - дывыдон арты ба- 
хауд лæппу дæр. Тыхсы. 
- Лидзгæ дын зæгъын! - Уарзет Муккайыл бруйы ’рдæм ахæ- 
цыд. - Мæнæн ницы кæндзæн, ма тæрс!.. 
Мукка, тарст сырдау, уыцыиу тæррæст акодта. Нартхоры 
сыфтæрты сыбар-сыбурмæ æндæрг фæлæууыд. Айхъуыста. 
Ауыдта: чидæр удаистæй фæлидзы. Бауад йæ фæдыл. Уæдмæ 
Мукка бруйæн фæфале. «Туг æруарыд, федта нæ... уый у!..» 
Нæлгоймаджы хъæлæс ауад Муккайы хъустыл. Фæлæ тарст 
лæппу уыцы уысм ууыл нæ уыд. Йæ уд радта удаистæй Давон- 
джын цъалайы ’рдæм. Ма йæ раййафой. Дзæвгар куы фæлыгъд, 
уæд иуафон æваст фæлæууыд. Цыдæр фæхъуыды кодта... Дæ 
хуыцауы тыххæй чи уыдаид, уый? Фæрсы йæхи лæппу лæнк- 
лæнкгæнгæ. Агуыбе уыдаид æмæ йæм уый хъæлæсы хуызæн 
нæ фæкаст Муккамæ. Федта нæ!.. Уый циу? Æвæццæгæн, чидæр 
Саукуыдзы цæхæрадонмæ сæнæфсиртæ давынмæ бахызт!.. 
Загъта йæхицæн лæппу фæстаг хатт æмæ йæ къух ауыгъта. 
Фæхудт йæхимидæг. Мукка уымæй фæтарст, уый та, - Муккайæ. 
Уыцы æндæрг Муккайы фæдыл куы бауади, уæд Уарзет 
24* 

370 
Тедеты Герас 
та йæхицæн цы акодаид, ууыл фæцис. Ам æй ма фенæд ацы 
æнафоны... Фæлæ йæ фыртыхстæй фæстæмæ йæ фæрсагæй 
мидæмæ багæпп кæнын нал фæцарæхст. Гæдыйау æнгуз бæла- 
сыл абырыди. Ахуыр ыл уыд. Гыццылæй йыл^иу æмæ дыууæ 
хатты не схызт. Иу ставд цонгыл нынныхæст. Йæ риу дзæхст - 
дзæхст кæны фыртæсæй. Кæсы, хъусы лыстæггай уæлейæ 
бынмæ. Нæлгоймаджы хъæлæс Уарзеты хъустыл дæр ауад 
æрдæбон... Чи уыдзæн?..Цæмæй фæтарст? Чи йæ федта?.. Æн- 
дæр исчи ацафон Саукуыдзты цæхæрадоны цы ми кæны? Уæ- 
дæ дыргътæ давынмæ æрбацыдаид исчи, зæгъа Уарзет æмæ нæ 
зоны... Уæд Муккайы фæдыл цæмæн балыгъдаид!.. Саукуыдз 
куы уыдаид, уæд та Муккайы афтæ æнцæйттæй нæ ауагъ- 
таид... Æмæ йæ кæд нæ базыдта талынджы? Мæгъа... Чызджы 
сæр схæццæ алыгъуызон хъуыдытæй. Агуыбе уа, æмæ цæмæй 
фæтарст?.. Кæимæ дзырдта?..Нæ зоны... Ницы æмбары Уар- 
зет... Уæртæ гъе, æрбацæуы, уый чи у, уый. Уарзеты ’рдæм у йæ 
арæзт. Тынгдæр сгуыпп-гуыпп кодта чызджы зæрдæ. Тынгдæр 
нынныхæст бæласы цонгыл... Дæлæ æрбахæццæ... Æнгузы 
бын æрлæууыд. Саубоныл!.. Æваст ныссæххæтт кодта Уарзе- 
ты зæрдæ. Агуыбе!.. Фæйнæрдæм ракæс-бакæс кæны... Агуры 
цыдæр цæстæнгасæй. Ам дæр, зæгъгæ, исчи ис. Хорз уыд æмæ 
æрдæбон Уарзет рухс ахуыссын кодта йæ уаты! Йæ зæрдæ фех- 
сайдтаид!.. Ныр зæгъдзæн: «Уарзет фынæй кæны...» 
Фездæхы фæстæмæ Агуыбе... Базыдта, ничи дзы ис... Сæри- 
барæй сулæфыд тарст чызг бæласыл. Йе ’муд æрцыд. Фервæрзт 
Муккадæр... 
Агуыбе фæцæуы хъавгæ-хъавгæ. Нартхоры сыфтæрты 
сыбар-сыбурæй, къæхты уынæрæй хизы йæхи... Ма схъæлæба 
кæна!.. Дæмæрстæн цæмæй тæрсы ай? Загъта та чызг ногæй 
йæхицæн. Кæмæ фæхъуызы?.. Агуыбе хъуызгæ-хъуызгæ ацыд, 
æмæ йæ, Уарзет æрдæбон, райдианы кæм ауыдта, уым æр- 
лæууыд. Дæлæ йæ разы, зæххы скъуыдæй сбырыд ноджы иу 
æндæрг... Цыдæр урс дзаума йыл ис. Æхсæвы тары фертти- 
вы. Сылгоймаг!.. 0 хуыцау! Чи сты? Цы сты? Фæтары сты... 
Цыдæр сæ аныхъуырдта.-.Нартхоры хуымы аирвæрзтысты... 
0, дунескæнæг. Нæ, уый Агуыбе нæу! Ногæй та старст чызг. 
Сæрыхъуын арц слæууыд. Сдыз-дыз кодта буар сæрэей къæхты 
бынмæ фыртæсæй... Дæлимонтæ!.. Фыдбылызтæ!.. Йæ сурхид 
акалд тарст чызгæн. Тагъд-тагъд уырдыгмæ хизы. Фæлæ йын 
уый дæр нал æнтысы. Цыдæр хин ын скодтой. Суынæр кæнын 

ФЫДЫ ФÆДЗÆХСТ 
371 
дæр нал уæнды. Ныммыр кодта дзых. Йæ хъæлæс ын куы ай- 
сой... Фыдбылызтæ... Афтæ, дам, вæййы, уæд. Йæ мад ын-иу æй 
дзырдта гыццылæй Уарзетæн. 
Уæдмæ куыддæрты æрхæццæ тарст чызг зæхмæ. Лæнк- 
лæнкгæнгæ, зыр-зыргæнгæ гæдыйы гæппытæ скодта гом фæр- 
сагæй. Фидар æй ныхгæдта мидæгæй. Ма йæм æрбатоной уыцы 
дæлимонтæ... 
Хъæццулы бын абырыд. Арф нынныгъуылд. Ницы федта 
Уарзет... Йæхи сабыр кæны тарст чызг. 
Фынæй... Фынæй кæны Уарзет... Æцæгдæр афынæй фыртæ- 
сæй. Афынæй, фæлæ æххæст нæ. Æрдæгфынæй. Йæ мидфынæйы 
дæр хъуырдухæн кæны. Мæнæ сæ балкъонмæ чидæр схызти. 
Йæ къæхты уынæр æрдæгфынæй чызджы хъустыл гæзæмæ 
уайы... Сындæг къахдзæфтæгæнгæ цыма æрбацæуы... Бæстон 
æрфынæй уæдмæ. Æмæ сæ фыны уыдта, æви хъалы, уый рай- 
сом рæстмæ нæ рахаста!.. 
* * * 
Сусæны мæй йæ тæккæ карзы уыд. Хур арвы тæккæ сивы- 
ры ныллæууыд. Йæ зынг цæстытæ ныццавта зæхмæ. Нæуу 
бадзыгыра. Бур адардта. Цыма йыл арт бафтыдæуыд. Сулæ- 
фæнтæ нæй тæвды. Дымгæйы уддзæф никуыцæй цæуы. Хуым- 
гæрдджытæ, ривæд фыстау, аууæтты ныккалдысты. Бæстæ 
судзы. Уазал дон калынц хуымонтæ сæхиуыл аууæтты дæр. 
Мæкъулæджы улæфт кæнынц. Басудзай, ацы Къахетæй та 
уымæй фæлмæцынц! Ацафон дзы лæджы уд рагъæнмæ хизинаг 
фæвæййы! Афтæ хурвæлтæр куы ахæсса, уæд та нартхæрттæ 
гæныстон фæудзысты æнæдонæй. Ныридæгæн уæртæ сæ 
сыфтæ куы бакъуркъа сты. 
Суанг изæрмæ бæстæ сыгъд фыртæвдæй. Изæры уæлдæф 
фæсатæг. Хæлддзуары ’рдыгæй, æфцджыты дыдæгътæй æх- 
сæвы тар пæлæз сындæггай йæхи уадзын байдыдта дæлæмæ- 
дæлæмæ æмæ фæстагмæ Сывылдзджыны бынтондæр йæ тар 
хъæбысы бакодта. 
...Æхсæв у æнцад. Æрдз бамыр. Цъицъайы æфцæгæй дымы 
рог уахъæз. Зæрдæйыл æмбæлы. Апены фæлмæн зард æхсæвы 
сабыры зæлы. Куыстдзагъд адæм ныккалдысты сæ хуыссæнты. 
Улæфынц. Райсом та сæумæйæ - куыстмæ. 

372 
Тедеты Герас 
Æхсæв фыццаг кæркуасæнтæм феввахс. Уæддæр ма кæлы 
рухс колхозы къанторайæ. Партионтæн дзы æмбырд ис. Дзу- 
рынц, уынаффæ кæнынц сæ колхозы куыстæгтыл. Æндæр 
фарстытыл. Фæстагмæ райхæлдысты адæм. Æхсæвы сабыр 
уæлдæфы сæ хъæлæба хъуысы дард. Алчи сæ йæ хæдзары ’рдæм 
скодта йæ арæзт. Æхсæвæн йæ фылдæр аивгъуыдта. Баулæфой. 
Æнæуый дæр сæрдыгон æхсæв цыбыр у. 
Саукуыдз рацæуы сындæггай, хъуыдытæгæнгæ. Рутен дæр 
уым уыд, æмбырды. Райкомы минæварæй æрвыст. Ногæй та 
йын загъта Саукуыдзæн: «Кæд дæ хъуыддæгтæ лæгъз ацæуой, 
уæд дæ райкоммæ кæнинаг сты!..» 
Уæлдæр бынат...Лæг афтæмæйты хизы уæлæмæ-уæлæмæ... 
Æнæхъæн Къахетгомы ирон дзыллæтыл ахъæр уаид: Сывылдз- 
джыны сæрдары йæ хорз куысты тыххæй райкоммæ акодтой!.. 
Хорз уаид... Хъуыдытæ кæны йæхимидæг, нымайы, хынцы... 
Ауадз, дам, чызджы йæхи бар! Райкомы йын куы загътой 
Саукуыдзæн... Бæргæ, йæ хуыцау куы зæгъид!... Нæу лæппу 
дæр мæгуырау лæппу... Сæрæн, хæрзæгъдау, куыстуарзаг... Сау- 
куыдзæн æй йæхи цæст дæр нæ фæуарзы ахсойын... Цыма йæ 
зæрдæйæн цыдæр æввахс æмæ адджын адæймаг баххæссы, 
ахæм æнкъарæн ферттивы Саукуыдзы сæры... Фæлæ йын цы 
кæна! Бар-æнæбары дæр æй ахсойы. Кæй зæгъын æй хъæуы, уы- 
цы хъуыддаджы тыххæй, æндæр та йын цы кæны!.. Уый фæстæ 
цъус нæ фæфæсмон кæны Саукуыдз йæхимидæг... Дзæгъæлы, 
бынтон дзæгъæлы ахсойы мæгуыр... æнæхицау... лæппуйы... 
Уый аххос дзы цы ис!.. Саукуыдз дзы йæхæдæг куыд ницы ах- 
хосджын у, афтæ уый дæр. Се ’ппæтæй дæр тынгдæр аххосджын 
чи у, уый Саукуыдз йæхæдæг бæргæ зоны!.. Фæлæ гъа!.. 
Ацы дыууæ æвзонджы тæригъæд æй уæддæр искуы ныххурх 
кæндзæн Саукуыдзы... Нывыл уарзт нæ бакодтой кæрæдзи!.. Сæ 
туджы ныххызт сæ кæрæдзи уарзондзинад!.. Ныр сæ ацу, æмæ 
ды ныххицæн кæн!.. Тугтæригъæд! Лæг амарын та цы у уый 
цур!.. Цæрæнбонты йыл тæригъæдджыны ном сбаддзæн Сау- 
куыдзыл!.. 
- Дæмæрстæн емылыккыл бадыс! - Саукуыдзмæ фæстейæ 
æрбайхъуыст хъæусоветы сæрдар Аксойы хъазгæмхасæн 
хъæлæс. - Сурын дæ, сурын фæстейæ. Марадз зæгъ, кæд ма дæ 
’ййафын! 
- Æз афтæ æнхъæлдтон, - фæлæууыд æм Саукуыдз, - нæма 
цæуыс, уый йедтæмæ дæм фæлæууыдаин. 

ФЫДЫ ФÆДЗÆХСТ 
373 
- Цæй, цом ныр, - æрбаййæфта йæ Аксо. Араст сты дыууæ 
сæрдары. 
Ху^ыскъадагæй схызтысты. Матейы хæдзары онг схæццæ 
сты. Йæ хæдзар нырма дæр уартæ ис. 
- Цом-ма, Аксо, йæ хæдзар ын фенæм! - колхозы сæрдар цы- 
дæр фæхъуыды кодта. Аксо йæм дисы каст бакодта. 
- Цæмæн æй уыныс? 
- Уæлæ йæ фермæйы скъæтты цурмæ баласын ис мæ зæрды. 
Кæркдонæн. Æмæ, зæгъын, райхалынæн æмæ æрæвæрынæн 
сбæздзæн? Кæдыккон хæдзар у!.. Райсом та æндæр хъуыддæгты 
фæдыл адзæгъæл уыдзынæн. Кæдæйнырмæ йæм дæн æрбацæ- 
уинаг. Еныр мæнæ йæ цурты фæцæуæм. Боны хуызæн мæйрухс 
у. Фендзыстæм æй. 
Матейы æмбыд цъæлтæ кулдуарæй бахызтысты. Фыдæл- 
тыккон хъуына къул ранæй-рæтты æркæлдтытæ. Хъæллæгъ 
кæрдæг сыстад æдзæрæг уæзæгыл. Кулдуарæй рацæугæ къах- 
фæндагæн йæ кой дæр нал зыны. Бынтондæр æй бамбæрзста 
хъæллæгъ кæрдæг. Уæзæгуат кæрт æгасæйдæр суанг хæдзары 
тыргъмæ бахизæн къæсæры онг фадхъулмæ кæрдæгæй у 
æмыхгæд. 
Бахызтысты Аксоитæ тыргъы къæсæрæй. Хæрдмæ кæсты- 
тæ кæнынц бæстыхайы агъуыстмæ. Тæрс хъуаритæ æмæ æн- 
дзæлттæ ранæй-рæтты æмбыдцъæлтæ æристы.. Аххæрæг, уæ- 
ладзæнтæ... уыдон дæр слæмæгъ сты, ногæй æрæвæрынæн нал 
сбæздзысты. Иувахсыг дуарыл - стыр гуыдыр. 
- Чи йыл сæвæрдта, чи уыцы гуыдыр? - фæдисау Аксо. - Æви 
ма уын дзы исты ис? - Фæрсæджы каст бакодта сæрдармæ. 
- Хъæбæрхорæй йедзаг у, - сдзырдта Саукуыдз æмæ хæдзары 
фæскъулы ’рдæм бахызт. - Рацу ныр та йын йæ къултæ фенæм. 
Дыууæ сæрдары сындæггай зилынц хæдзары алыварс. Лыс- 
тæггай йæм кæсынц. Сгарынц æй. Иууылдæр - тулдзы цъæх... 
Хæдзары алыварс сындæггай, зилгæ-зилгæ, дыууæ сæрда- 
ры, кæцæй ацыдысты, уыцырдæм æрбахæццæ сты фæстæмæ. 
Цымахæдзарæн дарддæр цы бакæндзысты, куыд бакæндзысты, 
ууыл уынаффæ кæнынмæ хъавыдысты, уый хуызæн. 
- Уый та циу, дæ хуыцауы тыххæй! - Аксо фæкомкоммæ тыр- 
гъы æлыгастæрд зæххæй иу ранмæ. Цæлхыдзаг мæй боны- 
хуызæн рухс кодта æдзæрæг тыргъы алы къуым дæр. Фæкаст 
Саукуыдз дæр. Кæйдæр бапъироз дымæн... Дзыхъхъынног 
дымд... Сæ зæрдæ ныссæххæтт кодта дыууæ лæгæн. Цахæмдæр 

374 
Тедеты Герас 
зæрдæхсайгæ хъуыды сæрымагъз ныццавта. Æгомыгæй кæрæ- 
дзимæ фæрсæджы каст бакодтой. Чи цы агуырдта æдзæрæг 
хæдзары? Уымæй дæр ныртæккæ... Чысыл раздæр уыд ам, 
чидæриддæр уыд!.. 
- Хъæбæрхор давынмæ æрбацыди, æвæццæгæн! - сæрдары 
зæрдæ фехсайдта. 
- Уæй, алæ нæ! - Уадиссаг нысаниуæг ын нæ радта Аксо. - Ацы 
астæумæ кæрдæгыл чидæр йе стур хызта, æвæццæгæн, æмæ 
уый уыдаид. - Тыргъæй рахызт. - Цом, - дзуры Саукуыдзмæ. 
Уый дæр рахызт йæ фæдыл. Æваст цыдæр къæрццы уынæр сæ 
хъустыл амбæлд. Фæлæууыдысты. Къæрцц фæцыд хæдзары 
уæлхæдзарæй. Кæрæдзимæ бакастысты. «Хор давынц!..» «Хор 
давынц!..» Ферттывта сæ дыууæйы сæры дæр. Фездæхтысты 
фæстæмæ. Дзырдбæрц та æдзынæг алæууыдысты. Лыстæг 
айхъуыстой. Уынæр никуыцæйуал хъуысы. Ныхъхъус, ным- 
мыр бæстæ. Иунæг къæрцц, иунæг уынæр никуыцæйуал 
хъуысы. Æрмæст стæм хатт Хæйрæджыты адагæй æхсæвы цъи- 
уы знæт хъыллист æрбайхъысы. Дыууае лæджы та æгомыгæй 
кæрæдзимæ бакастысты. «Хæрзæбоны фидиуæг нæу ацы цъи- 
уы уаст». 
- Æз схизон уæлхæдзармæ, - ныллæг хъæлæсæй сдзырдта 
Саукуыдз. 
- Ма схиз, - фæстæмæ йыл хæцы Аксо, - уый гæрзифтонг 
уыдзæн. 
Нæ бакоммæ каст тæлтæг лæппу. Дуары тæрвазыл сындæг- 
гай схылди гæдыйау! Бынæй баззад Аксо. Йæ риуы гуыпп-гуыпп 
цæуы. Саукуыдзæн тæрсы. Уый дуары сæрмæ къæсæрхъæдыл 
æрлæууыд. Дзуццæгæй хъусы. Гуыпп-гуыпп кæны риу. Уæл- 
хæдзар - мады гуыбыны хуызæн. 
Хъыпп-сыпп дзы никуыцæй цæуы. Уæддæр тæрсы Сау- 
куыдз... Кæд дзы мыййаг æцæг исчи ис, уæд уый Саукуыдзæн 
йæхи уындзæн... Саукуыдз та йæ нæ уыны... Хъавгæ сыстад 
Саукуыдз. Сындæг бакъахдзæф кодта мидæмæ. Аныр ыл исчи 
йæхи андадздзæн, аныр ыл исчи йæхи андадздзæн, ууыл уыд... 
Исты уæлдай хъинцъ, уæлдай уынæр куы фæцæуы, уæд та фес- 
хъиуы. Фæлæууы та... Лыстæг айхъусы... Рухс барæй нæ кæны. 
Акъахдзæф та кодта размæ... Кæсы, сгары къуымты лыстæггай... 
Уæртæ гъе, разынд... Аххæрæджы цæджындзы рæбын нын- 
ныгъуылд... Змæлд нæ кæны... Бæласы бындзæфхады хуы- 

ФЫДЫ ФÆДЗÆХСТ 
375 
зæн æндæрг... Тынгæй-тынгдæр гуыпп-гуьшп кæны Саукуыд- 
зы зæрдæ... Хæстæввонг æркодта йæхи... Йæ къухтæ фæлæбу- 
рынæввонг хæссы цæттæйæ... Йæ хурхмæ йын хъуамæ бахъа- 
ва... фæцæуы... фæцæуы... феввахс æм кæны... Змæлд нæ кæны 
æндæрг... Гуыбырæй лæууы... Раст цыма уый дæр рагæпп 
кæныны æввонгæй лæууы... Мæнæ æрбахæццæ Саукуыдз... 
Бирæгъау уыцыиу лæбурд фæкодта æндæргмæ... Хъæдмæцъис 
къухы тыхджын æнгуылдзтæ цавæрдæр фæлмæн дзаумайы 
бауадысты... Æнæхайыр фæут! Матетæ сæ зæронд дзаумæттæ 
рагъхъæды цæджындзыл сауыгътой... Йе ’муд æрцыд тарст 
лæг. Ныр фæуæндон... Спичкæ дæр ацагъта. Уæлхæдзармæ 
фæстаг къулыл схизæнæй арвы рухс æрбакалд. 
- Ничи дзы ис! - Адзырдта Саукуыдз зæхмæ Аксомæ. 
- Омæ дын нæ дзырдтон, - фæстæмæ йæм сдзырдта уый 
дæр, - рахиз æмæ ацæуæм. Ныр æнафон у. 
- Уæдæ цæй къæрцц уыдаид? - Саукуыдз æрхызт. - Хуы- 
мæтæджы къæрцц кæй нæ уыдаид, уый бæлвырд у! - уæддæр 
не ’ууæнды. - Фæлæ цы уыдаид!.. 
- Цæй, алæ, уыдаид йед! - бадиссæгтæ та кодта Аксо. - Нæ 
хъустыл цыдæр ауад æндæр. 
Рахызтысты кæртæй дыууæ лæджы. Хуыскъадагмæ феввахс 
кæнынц. 
- А-къуыри йæ хъуамæ аласын кæнон! - Саукуыдз фæстæмæ 
фæкаст Матейы хæдзармæ. - Кæркдон нæ, фæлæ зымæгон 
хуыдонæн æмбисонды хорз у. 
- Кæд æй аласай уæдæ, куыдзы фырт, уæд-иу æй дæ мадæн 
раппæл, - æрбайхъуыст фæстейæ кæйдæр мæсты хъæр æмæ йæ 
хæнт уæлвæд топпы гæрах анæрыд æхсæвы æнцад уæлдæфы. 
- Амардта мæ! - Галы богъ фæкодта Саукуыдз. Æрхаудта. 
Аксо фæтыхст. Цы ма акодтаид, уымæн ницыуал зыдта. Сау- 
куыдзмæ фездæхт. Стæй фыдгæнæджы фæдыл аппæрста йæхи. 
Фыдгæнæг хæдзары фисыны аууонæй агæпп кодта. Сырды 
уагъд акодта йæхи уым фалæмæ Хæйрæджыты ададжы ’рдæм. 
- Фæдис, фæд ис! - удаистæй хъæргæн гæ л идзы йæ фæд ы л Ак- 
со... Амардта лæджы! - Фæлæ уæдмæ фыдгæнæг Хæйрæджыты 
ададжы схизæнæй сгæпп кодта. Давонджын цъалайы смидæг. 
Йæ кой, йæ хъæр никуыцæйуал фæзынд. 
Фæдисы хъæрмæ фæгуылф кодтой æрдæгфынæй адæм. 
Мæцы йæ туджы Саукуыдз. Æрбаздæхт фæстæмæ Аксо дæр, 
уæдæ цы!. Галиу уæхскы стæг бынтондæр ныппырх код- 

376 
Тедеты Герас 
та хæлæн нæмыг. Ныттыгуыр ыл сты адæм. Чи йын йæ цæф 
бæдты, чи уазал дон дары цæфæн. Уæдмæ æрбахæццæ сты 
Дзæрæхон æмæ Марго дæр. Фæлæбурдтой сæхимæ. Царм, буар 
нал уадзынц сæхиуыл! 
- Саубон мæ баййæфта, мæ цæугæ хох! - Бæстыцъар дæнда- 
гæй æхсыны мад. - Кæмæн цы кодтам? Чи мын ауагъта мæ ар- 
тыл дон!.. - Ныххауд йæ уадзыг фыртыл. 
Æрдиаг кæны Марго дæр. Уазал дон калы йæ уадзыг мойыл 
уый дæр. Уæдмæ колхозы машинæ уым æрбалæууыд. Авæрдтой 
йыл цæфы. Аксо дæр, ноджы æндæр чидæртæ сбадтысты йемæ 
æмæ йæ районы рынчындонмæ аскъæфтой. 
Фæдисонтæ раздæхтысты фæстæмæ. 
- Нæ, фæлæ уæддæр йæ дзырд куыд сæххæст кодта! - Кæ- 
рæдзи дзыхæй исынц сæ ныхас фæдисонтæ. 
- Æхсæв, дам, кæмдæр, сæ хæдзары уæлхæдзары вæййы. 
Уынæг æй фæцис, - дзырд Матейы абырæг фыртыл кæй цæуы, 
уый бæрæгуыд. 
- 0, а-фæстаг рæстæджыты, дам, Сывылдзджыны арæнтæй 
дард налцæуы... 
- Ай фæдыл, дам, зылд æмæ, дам, хъæумæ йæхи уымæн 
æрæввахс кодта. 
- Уæй, йæхицæн дæр ын цалдæр хатты загътой Саукуы- 
дзæн, - Бетъре дæр, буцтæгæнæгау, сдзырдта. - дæ фæдыл зи- 
лы æмæ дзы дæхи хиз. Ай уæддæр йæ риуы æмбæрц цыд. 
- Уæдæ, уæдæ! - Уардан дæр та Бетърейы фарс сдзырдта. - 
Æгæр, уый удуæлдай цыд кæны æмæ дзы дæхи бахиз. 
Лекъаг Абдул уæдæйнырмæ фæдисонтæй чысыл хибар- 
дæрæй цыд, йæ цыбыр къахæй æрчиу-æрчиугæнгæ. Æгомы- 
гæй æнцад хъуыста фæдисонты ныхæстæм. Ныр, Бетъре 
куы сдзырдта, уæд æм йæ уызыныхъис æрфгуыты бынты 
æрхуымгъ\м ’ ’ й бакастис. Нæ зонын, цы дзы нæ фæцыд йæ 
зæрдæмæ Бс, ..рейæ. 
Æрæджы æрхаудта Абдул Сывылдзджынмæ. Къуылых. Йæ 
цæсгомы дзидзатæ дæр, голладжы ком теманæй куыд æрбам- 
пылдтытæ кæна, уый хуызæн дызгъуым-мызгъуымтæ сты. 
Æфсæр чысыл - зылын. Ахæстоны, дам, ныл шахттæ ныккал- 
дысты æмæ, зæгъ, уымæн афтæ фæдæн. Мæ къах дæр, зæгъ, 
сахъатæй уæдæй фæстæмæ баззад. Ме ’рцыдмæ, зæгъ, ме ’мкъай 
æндæр мой скодта æмæ, дам, дзы æз дæр мæ сæр фесæфтон. 

ФЫДЫ ФÆДЗÆХСТ 
377 
Æмæ уæдæй фæстæмæ æрбынат кодта Сывылдзджыны. Кол- 
хозы дæр кусы. Йæ бон цы куыст вæййы, уым. Хъæубæстæ йæ 
иууылдæр базыдтой. Сахуыр ыл сты. Хъæубæстаджы цæстæй 
йæм кæсынц. Гыццылæй фæстæмæ, дам, æфцæгыл фыййау 
ирæттимæ фæцыдтæн æмæ, зæгъ, иронау дæр уым базыдтон. 
Бирæ, дам, уарзын ирæтты. Ардæм дæр, дам, уымæн æрцыдтæн 
цæрынмæ. 
Саукуыдз ын фæтæригъæд кодта æмæ йæ сæндæттæн хъахъ- 
хъæнæгæй баурæдта. Æндæр, дам, ницы куыст кæнын у мæ бон. 
Æмæ цæры йæхицæн Абдул. Хæларзæрдæ адæймаг у. Æрмæст 
æппынæдзух цыдæр æлхынцъæрфыг, æнкъардæй фæкæсы. Ма- 
дзура. Иудадзыг адæмæй йæхи хибармæ фæласы. Уый тыххæй 
йын хъæубæстæ уæлдай тæригъæд фæкæнынц. Афтæ рауад, 
мæгуыр, йæ бон, йæцард... фенамонд алырдыгæй дæр... 
Хъæубæсты цыфæнды æрцæуæд, цин уа, хъыг - хайад дзы 
фæисы. Иудзырдæй хъæубæстыл йæхи ныхасы. Уыдон дæр æм 
дзæбæх цæстæй уымæн кæсынц. Мæнæ йеныр дæр, уымæн ра- 
цыд фæдисонтимæ фæдисы. 
Хъуынтъыз, мæцъæл бон. Дысон-бонмæ арв æмæ зæхх кæ- 
рæдзийыл сæхи фæхостой. Ницы куыстæн бæззы. Сывылдз- 
джыны нæлгоймæгтæ ма кæдæй-уæдæй сæ уарзон бынаты æр- 
бадтысты. Æрæмбырд сты, хъæуы астæу цы фæз ис, уырдæм. 
Кæддæрау дзы зæронд æппæрст хъæдтæ нал уыд. Уыдоныл- 
иу бадтысты. Фæлæ дзы, клубы къулгæрон рæгъæй цы дуртæ 
æрæвæрдæуыд, уыдоныл бадынц. Бадынц æмæ ныхæстæ 
кæнынц. 
- Куыд у, Агуыбе, Саукуыдз? - афарста Бетъре. - Ацы бонты 
йæ нал абæрæг кодтай? 
- Операци йыл скодтой. Цонг хуыскъæй баззад. - Æнкъард- 
гъуызæй сдзырдта Агуыбе. - Ныр æй тагъд хъуамæ рафыссой. 
- Амондджыны ирвæзт фæкодта!.. 
- Уæдæ, уæдæ, йе ’мбисонд хъæр кодта! - маст кæнынц адæм. 
- Нæ, фæлæ уыцы хуыцауылгъыстæн йæ кой куы никуы- 
цæйуал зынд, уæд та кæцæй ферттывта? 
- Ай-гъайдæр! Уæллаг Къахеты æфцджыты ’рдæм, дам, аивта. 
- Æз дæр афтæ фехъуыстон! Милици дæр йæ агурынæй уы- 
мæн æрæнцад. 

378 
Тедеты Герас 
- Мæнæн мæ хъустыл æрцыд. Ныр, зæгъ, цалдæр æхсæвы 
æрцæуы хъæумæ, боныцъæхтæм, зæгъ, дæлæ сæ хæдзары фæ- 
вæййы, стæй та, зæгъ, йæхи айсы. 
- Æз дæр æй æрыхъуыстон! Дæлæ, дам, кæмдæр, лекъаг 
Абдулмæ дæр вæййы æхсæвыгæтты. 
- Бæгуыдæр уыдон зондзысты кæрæдзи! Æфцæгыл фыййау 
уыдаиккой иумæ. 
- Кæмдæр, дам, ацы Абдул дæр хуыцауыкъахæргæвдæг уы- 
дис. Лæгмарды тыххæй, дам, бадт ахæстоны. 
- Æмæ алчи йæхи хуызæн агуры! Матейы фырт æм цæугæ 
дæр уымæн бакæны!. 
- Нæ, фæлæ уал азы дæргъы куыд бавæрдта маст йæ зæр- 
дæйы уыцы æгæнон! 
- Алæ маст! - бустæгæнæгау сдзырдта Бетъре. Сыстад. Цæ- 
уынмæ хъавы. - Саукуыдз ын цы кодта? Кæмæндæр, зæгъ, бæ- 
хæн йæ бон нæ цыд æмæ, зæгъ, саргъы надта. Матейы къуы- 
диппыл дæр уый ми цæуы, - фæцæуы Бетъре хæдзармæ. - 
Цом, Агуыбе, нæма цæут? - Радзырдта ма фæстæмæ Бетъре. 
Агуыбе сыстад. Сыстад Уардан дæр. Ныхасы бадæг адæм дæр 
райхаелдысты. Раст уыцы уысммæ æрхаста Гæбилы æрбацыд 
дæр. Йæ къæдз лæдзæджы æнцой æрлæууыд Ныхасы. Хорзау 
нал фæцис. 
- Ме ’рбацыд уын хъыг уыдис? - Адзырдта лæгты фæдыл. - 
Лидзынмæ цы фестут. 
- Дæ къæдзниз ныл бахæцдзæн, Гæбил, - хъазгæмхасæн ра- 
дзырдта фæстæмæ Уардан. Лæгтæ фæхудтысты. Æхсызгон нæ 
уыд магусайæн Уарданы хъазæн ныхас. Кæд ын æй хъазгæйæ 
загъта, уæддæр æй уый æлхыскъ фæкодта. Худгæ дæр ыл уымæн 
бакодтой. Йæ хиуарзондзинады æнкъарæнтæ ацæхæраджынтæ 
сты Гæбилæн. Ницыуал сдзырдта. Дурдзæджындзау йæ мидбы- 
наты лæугæйæ баззад. Сау афæлдæхта сырхцъар цæсгом. 
Агуыбемæ æгæр фæкаст ацы æфхæрд. Иæхимидæг ын 
фæтæригъæд кодта Гæбилæн. Бонсауизæрмæ сфæлмæцыд 
хæдзары бадынæй. Йæхи раирхæфста адæммæ æмæ... Хатыр- 
курæджы каст æм ракодта фæстæмæ Агуыбе. 
- Гонгæй, Гæбил, дæу тыххæй нæ сыстадыстæм. Райсомæй 
нырмæ бадæм, æмæ, зæгъын, цæуынафон у. 
Ницыуал сдзырдта уæддæр хæрам лæг. Зыбыты иунæгæй 
баззад лæугæйæ, лæгтæ кæм бадтысты, уым. Æрхуымгъуызæй 
кастис лæгты фæдыл. 

ФЫДЫ ФÆДЗÆХСТ 
379 
Бетъре, Агуыбе æмæ Уардан иумæ ацыдысты. Фæндаджы 
тигъмæ куы бахæццæ сты, уæд Уардан ныллæууыд. 
- Цæй, хорзыл амбæлут! Æз ауылты аздæхон! 
- Дæ фыдыстæн, Уардан, - бахатыд æм Бетъре, - ды немæ 
куынæ рацæуай! Æз мæ сæн нырма знон аластон колхозæй, - 
хъæлдзæггъуызæй дзуры Бетъре, - æмæ йæ цалынмæ зæххы 
бын нæ фæкодтон, уæдмæ дзы фæйнæ сыкъа аназæм. 
Бетърейы Уарданы æфсæрм тынг ницы уыд. Йæ гæми рува- 
сы митæ йын куы базыдта, уæдæй фæстæмæ йæ йæ цæхджын 
хойрагы хъæстæ нал фæкодта. Уый уыдис Агуыбейы мæт. Йæ 
сæнæй йын иу-дыууæ сыкъа адардтаид, уый йæ фæндыд. Фæлæ 
иугæр Уардан дæр семæ цыд фæцис, уæд ын цы æнæзæгъгæ 
уыд! 
- Бузныг, Бетъре!.. - тыхæфсæрмытæгæнгæ сдзырдта Уар- 
дан. Мидæгæй йæ йæ зæрдæйы фæндгæ та кодта. - Ус мын 
куыддæр йæ сæрæн нæу æмæ... иунæгæй ис хæдзары. 
Уæдмæ Агуыбе сæхирдæм аздæхт. Бетъре йæ куы ауыдта, 
уæд фæтыхст. 
- Агуыбе, кæдæм аздæхтæ, кæ? 
- Æнæвдæлон дæн, Бетъре!.. - базивæг кодта Агуыбе дæр. 
- Дæ фыдыстæн, куынæ рацæуай! - Кæрдзындæттон лæг ын 
йæ цонгыл рахæцыд. - Бæрцæй фæйнæ сыкъайы... 
Ницыуал загъта Агуыбе. Йе ’фсины «рынчын» айрох Уар- 
данæй дæр. 
... Бетърейы кæрты уыд калд ногласт дойнаг дур. 
- Хæрзвæстаг фод Саукуыдз! - раарфæ кодта фысым сæрда- 
рæн. - Уый мын колхозы машинæ авæрдта. Æндæра галтæй кæд 
хъуамæ фæуыдаин ласт айæппæт дур! 
- Хъæдæрмæг дæр дын цæттæ сты? - Бацымыдис кодта 
Агуыбе. 
- Цалдæр хъайваны, æндзæлттæ, цыдæртæ... - æфсæрмгæн- 
гæ дзуры фысым. - Иннæтæ дæр кæд цъусгай-цъусгай æрæф- 
тауц кæнин... Иунæг лæг, нæ зоныс дæхæдæг, не ’ххæссын. 
- Мæнæ-иу махтæм дæр фæдзур, - йæ къæдз æвзаг скуы- 
ста Уарданæн дæр. - Æмæ дæм-иу фæкæсæм... Уæдæ ма æндæр 
цæмæн стæм!.. 
Бетъре ницы сдзырдта. Йæхимидæг рамæсты Уарданмæ. 
Уæддæр нæма ныууагъта йæ сайæн ныхæстæ. Цыма исчиуымæй 
æнæмбаргæ дæр вæййы! Уæдæ Бетъре айфыццаг Уæйгуыты 
комæй хъайвайнæгтæ куы ласта, уæд ын куыд ныллæгъстæ 

?^ 
Тедеты Герас 
кодта Уарданæн! Нæ йын акуымдта. Æнæвдæлон, зæгъ, дæн. 
Ныр та йæ иугæр Бетъре йæ цæхджын хойрагмæ фæхуыдта, 
уæд та йæ хъуыддæгтыл мæтгæнæг ссис!.. Авддæлдзæх ныхха- 
уай, цы лæгдæ! 
...Бадынц фынджы уæлхъус æртæйæ. Сыгъдæг сæнæфсиры 
доны сæн сын сæ цæсгæмттæ фæсырх кодта. Фæмигъдзæст 
сты. Хъæлдзæг, райгондхуыз бады цæстытыл. 
- Амæй та нæ кæрдзынгæнджытæ зæдтæ, дауджыты фæ- 
дзæхст фод... - фысым гаджидау гаджидауы фæстæ скъæры. 
Ацы гаджидау, зæгъгæ, йæ уызынхъис æрфгуыты бынты ба- 
каст Агуыбемæ. - Раздæр-иу, нæ фыдæлтæ уыдон тыххæй га- 
джидау нæ уагътой, худинаг уыд. Йемæ нын сæ цæрæнбон бирæ 
уæнт... Нæ размæ нын къæбæр уыдон æрдавынц. Уардан, Томиа- 
ны дын абæсты фарн сынæниз кæнæд... 
- Бузныг, Бетъре, арфæгонд у бæсты бардуагæй! - Раарфæ 
кодта Уардан æмæ дысоны фых карчы базыгмæ бавнæлдта. 
- Дæуæн та Агуыбе, - ныр та Агуыбемæ баздæхт кувæг, - 
Мадымайрæм æнæуæрст адæмæй дзæбæх хай бакæнæд. Æр- 
гом ныхасы къæм нæй, Агуыбе, - агуывзæ æрæвæрдта кувæг, - 
фæлæ ныр... æгæр... цыбырдзырдæй, чындзæхсæв нын бахæ- 
рын кæн, - хъазгæмхасæн фæцис йæ куывд Бетъре. Уардан ын 
«оммен» загъта. 
Фæлæ Агуыбе ууыл нал уыд. Цыдæр ын йæ зæрдæ бакъуырд- 
та. Æрдæбон цы цæхæраджыны карст систа, уый фæстæмæ 
æрæвæрдта. Иу комдзаг йедтæмæ дзы нæ акодта. Цæсгомыл сау 
тæнфæлм абадт. Хъуыдыты ацыд. Æвæццæгæн æй фиппайынц 
адæм... кæсыс амæ дæр, цы дæлгоммæ ныхæстæ йын кæны!.. 
Уæдæ уый афтæ куынæ уаид, уæд æй цы гуыбынниз хъæуы, 
Агуыбе ус кæна, æви нæ, уымæй!.. Фæлæ нæ... Йæхимидæг та 
йæхицæн ныфсытæ авæры лæппу. Кæцæй йæ хъуамæ зоной? 
Уый, æвæццæгæн, йæхимæ афтæ зыны Агуыбейæн. Азымджын 
лæг йæхимæ фембары алцыдæр... Хуыцау зæгъæд!.. 
Агуыбе æнæбары бузныг загъта йе ’мвынгонтæн. 
Бетъре фæхатыд, Агуыбемæ хъыг фæкастысты йæ ныхæстæ 
æмæ йын æхсызгон уыд. Афтæ гъе! Уæдæ йæхицæй мола- 
дзан кæны! Афтæ-иу æй фылдæр фелхыскъ хъæуы, æмæ кæд 
йæхиуыл æрхудид. 
Фæйнæ та анызтой ноджыдæр нозтджын лæгтæ. Минас кæ- 
нынц дарддæр, фæстæмæ йæ гаччы æрбадт Агуыбе дæр. Кувæг 
ныр та бæлцæттæн ракуывта, хæдзарæй æддæ чи ис, уыдонæн. 

ФЫДЫ ФÆДЗÆХСТ 
381 
- Нæ хъусыс? - Бетъре дзуры йе ’фсинмæ. Мæргъион къæ- 
бицæй рауад. - Дæ разы ма, лæппу цы гæххæтт æрырвыста, уый 
радав. Мæнæ йæ Агуыбе ракæса, - нозтджын лæгæн йе ’фсæддон 
фырт йæ зæрдыл æрлæууыд. Æрфæндыдис æй йæ фыстæгмæ 
ногæй байхъусын. Æхсызгон у зæрдæйæн. 
- Дæ хуыцауы тыххæй, Агуыбе! - Бетъре æртæкъуымон кон- 
верт бадардта Агуыбемæ. - Ракæс-ма йæ, абон райсом нæм æй 
æрбалæвæрдта постхæссæг! - Йæхæдæг æхсызгон худт бакод- 
та. Æфсæддоны фыстæджы цы вæййы, уый фыст уыд Садулы 
фыстæджы дæр. Фæлæ Агуыбе йæ кæронмæ куы æрхæццæ, уæд 
йе ’рфгуытæ кæрæдзимæ сæхи æрбалвæстой. Уым фыст уыд: 
«Мукка æмæ Уарзет цы баисты, нæма счындзæхсæв кодтой?» 
- Дæ мад амæлæд, - йæхи бакъултæ кодта мад. -Нырма сæ 
кой кæны! Уыдон та ам... Нæ фæлæ мын алчи та йæ бон куыднæ 
зоны, - ныр та Муккайы ’рдæм фессæста ус. Уарзеты хуызæн 
æфсымæртæ кæмæн ис, уый Афæхъойы бæккамæ æрхаудзæн, - 
йе ’рфгуыты бынæй бакаст Агуыбейы ’рдæм. - Мæ хуракæн! 
Мæлæты ныфсджынæй нæ дзуры. - ногæй та фессæста Муккайы 
’рдæм. - Мад, зæгъ, ницы дзуры, Агуыбе дæр, зæгъ, мæ къухы 
ис, - нал ауæрды дам-думгæнæг ус йæ ардауæн ныхæстыл, - иу 
Саукуыдз ма, зæгъ, у æмæ... - стæй цæхæраджын æркъæбæртæ 
кодта ус. - Уæ фыдыстæн, къæбæр айсут, цалынмæ нæ ныууа- 
зал сты, уæдмæ. 
Агуыбейы маст та рафыхт, æрбадавæггаг ныхас, дам, рæ- 
хуыст. Тæвд нæмыгау агæпп кодтой йæ мидæг Мæргъионы 
фæстаг дзырдтæ: «Агуыбе, дам, мæ къухы ис». Йæхи нал уромы. 
Фырмæстæй йæ мидбынаты арафт-бафт кодта. Цъæхтæ-буртæ 
кæны. Фæфиппайдтой йæ иннæтæ дæр. 
- Еныр дæ цы дзурын кæны, ацы ус\ - Бетъре феххæлыд йе 
’фсинмæ. - Лæппуйы æруадз æмæ адæн къæбæр бахæра! Мæ 
мард фен Агуыбе, - ныр та йæ уазæгмæ баздæхт. Хатыркурæгау 
æм дзуры, - ды йæ истæмæ куы æрдарай! Къæбæр ахæр... - 
цæхæраджыны карст ын йæ размæ бассыдта. 
Фæлæ Агуыбе йæ фысымы ныхæстæ хъусгæ дæр нал фæ- 
кодта. Калмы лæппынтау схæлбурцъ кодтой сæры магъзы алы- 
гъуызон уæззау æнтъыснæг хъуыдытæ. «Агуыбе, дам, мæ къухы 
ис!..» Туг æруарыд. Æвæццæгæн сæ федта уыцы куыдзы фырт. 
Агуыбе та йæ æвыдæй уадзгæ дæр уымæн акодта... Зæгъгæ сæ 
куы фена... Æмæ йын йæхи нæ равдыста. Ныр æм кæсыс! Ома, 

382 
Тедеты Герас 
зæгъ, куыддæр ныхмæ исты сдзурай, афтæ, зæгъ, мæ къухы 
дæ!.. Æз дæр, зæгъ, дæ зæгъдзынæн. Цыма сæ Уарзет дæр федта- 
ид уыцы æхсæв?.. Ныр та йæ хойыл ахъуыды кодта Агуыбе. Нæ... 
Уый уым никуы уыд... Æнгузы бын дæр æй куы агуырдта Агуы- 
бе! Йæ рухс хуыст уыд. Уæдæ сæ æрмæст Мукка йæхæдæг фед- 
та. Уый йедтæмæ сæ къахыл цæуæг нæ зоны. Уый уыцы æхсæв 
æрбахъуызыд Уарзеты уынынмæ. Знæт лæппу йæхимидæг 
ноджы тынгæй-тынгдæр мæсты кæны Муккамæ. Уæдæ дзы 
уый ныфс бацыд нæ!.. Багъæц, куыдзы гуыбынæйдзыд, дæуæн 
дæ фæндтæ дæ хъуыры чи фæбадын кæна, уый мæнæ Агуыбе! 
Йæхимидæг æртхъирæнтæ кæны мæсты лæппу Муккамæ. 
Агуыбе сыстад фынгæй. Фæстаг сидт ма загъта æфсонæн 
æмæ цæуыны къахыл ныллæуыд. Бетъре æмæ йын Уардан йæ 
разы бæндæнтæ тауынц. Фæлæ Агуыбейæн йæ фæнд конд уыд. 
Йæ маст фæйнæрдæм цæлхытæ хауы, афтæмæй рацыд Агуы- 
бе Бетъретæй. Афæхъотыл йæ фæндаг ракодта. Кæд Муккайыл 
искуыцæй йæ цæст схæцид. Йæ маст чысыл куы нæ суадза, уæд 
фæтоны. Хуыссæг ыл не ’рхæцдзæн афтæмæй ахсæв. 
Мукка æцæг дæр хъæуы сæрты йæ хъуг æрбакæны. 
- Лæппу, æрлæу-ма афтæ! - Йæ маст райдыдта Агуыбейæн. 
Мукка хорзау нал фæцис. Æрлæууыд. Нырма йæм Агуыбе 
лæгæй-лæгмæ никуы сдзырдта. Æнæуый йæ ахастæй зыдта - 
æвзæр зæрдæ йæм нæ дары. Ныр кæсыс, мæсты у. Цыдæр кæны. 
Нозтджын дæр у... Йæ нозты зæрдæ йæ схаста, æвæццæгæн. 
- Ды та иу æхсæв нæ цæхæрадоны цы агуырдтай? - Тыхлæ- 
дæрсæгау цыдысты Агуыбейы æлхъывд дæндæгты ’хсæнæй 
дзырдтæ. Мукка ахæм цæхгæр фарсты æнхъæл нæ уыд. Фæ- 
сæццæ. 
- Нæ... æз куыницы уыдтæн... 
- Цы агуырдтай дын зæгъын, нæ хайы?.. - карздæрæй йыл 
фæхъæр кодта знæт лæппу 
Мукка тынгдæр старст, æппынфæстаг йæхи фæныфсджын 
кодта. Боныфæстагмæ талынгуыд, æмæ йæ цæмæй федта! Чизо- 
ны æндæр исчи уыдис!.. Цыхуызы йыл æй сбæлвырд кæндзæн... 
- Нæ уыдтæн! - фидарæй сдзырдта Мукка. - Дæхи цæстæй 
мæ федтай? 
Мукка афтæ фидарæй кæй дзырдта, уымæ гæсгæйæ Агуыбе 
афтæ фенхъæлдта, зæгъгæ, йын Мукка уыцы ’хсæв йæхи дæр 
федта цæхæрадоны, æмæ, зæгъгæ, Агуыбе уæддæр не суæнд- 

ФЫДЫ ФÆДЗÆХСТ 
383 
дзæн зæгъын Муккайæн: «Гъай-гъайдæр дæ федтон мæхи 
цæстæй!» уымæн æмæ уæд Агуыбе йæхæдæг сæфы... Афтæ 
йын нæ зæгъдзысты «æмæ кæд дæхæдæг ницы сусæг хъуыд- 
даг арæзтай, уæд уыцы æнафоны цы ми кодтай цæхæрадоны! 
Кæцæй федтай Муккайы?..» Йæ маст ноджы тынгдæр рафых- 
ти Агуыбейæн. Йæ дæндæгты къæс-къæс ссыдис лæппумæ. 
Ничи кæсы ацы куыдзы хъæвдынмæ! Ома йæ къæппæджы 
баппæрстай, нæ, Агуыбейы! Ома, зæгъ, ныр мæ къухы дæ! Æмæ, 
зæгъ, дæ дзыхыл куы нæ хæцай, уæд, зæгъ, дæ æз дæр схъæр 
кæндзынæн!.. Мæргъионитæн уымæн дзырдта, гъе: Агуыбе, 
дам, мæ къухы ис!.. 
Йæ маст нал баурæдта мæстыгæр лæппу. Муккайы дæрдджын 
хæдоны риумæ фæлæбурдта. Тынг æй нылхъывта. Æлхъывд 
дæндæгты æхсæнæй тыххæй лæдæрсынц фидар ныхæстæ. 
- Куыддæр ма дæ абонæй фæстæмæ нæ кой æрыхъусон, 
афтæ дын дæ къубал сыскъуындзынæн карчы къубалау! Фæлæ 
не ’мгæрæтты куыннæуал акæсай, афтæ бакæн!.. Фехъуыстай?.. 
Агуыбе Муккайæн комкоммæ йæхи бафæдзæхстаид, уый дæр 
нæ уæндыдис. «Мæ койы» бæсты «нæ кой» дæр уымæн загъта. 
Уымæн æмæ йæ зæрдæ истæмæ фехсайдтаид уæд Муккайæн... 
- Фæлæу-ма, Агуыбе! - Мукка куыддæр фæсæццæ, - цæй 
койы кæйттæ кæныс, цы? - нæ йæ бамбæрста. 
- Æз дын афтæ зæгъын æмæ...ахъуыдты у ныр мæ разæй! - 
Агуыбе ахсойæгау кодта Муккайы. Фæцæуæг. 
Мукка йæ хæдоны риу бадзæбæхтæ кодта. Агуыбейы фи- 
дар æнгуылдзтæ дзы бауадысты. Æнгуылдзты æмбæрц тыхæс- 
къуыд ацис дзаума. 
* * * 
Саукуыдзы куы фехстæуыд, уыцы райсом уайтагъд æнæ- 
хъæн Къахетгомы æрвнæрæгау ахъæр ис, Сывылдзджыны 
сæрдары, дам, йæ туджджынтæ амардтой. Уайтагъд æрбахæццæ 
сты бæхтыл гæрзифтонг милици Лагодехæй. Хъæумæ æввахс 
цыдæриддæр æмбæхсæн бынæттæ уыд: æфцджыты, кæмтты 
дыдæгъты, цъассыты - иууылдæр сæ булкъау фæкъахтой. 
Фæлæ аба-бау, никуы ницы разынд. Æвирхъау цауы фæдыл 
Лагодехæй æрбацыдысты районы хицæуттæ дæр. Сæ уарзон 
сæрдар уыд Саукуыдз. Лыстæггай фæрафæрс-бафæрс кодтой 
хъæубæсты. Иууылдæр æмхуызон дзырдтой: «Матейы абырæг 

384 
Тедеты Герас 
фырты йедтæмæ ничи уыдаид!» Уæд сæ гæрзтæ æруагътой 
районы хицæуттæ дæр. Иугæр Матейы зындгонд абырæг фырт 
уыд, уæд уый кæм бафтдзæн сæ къухы! 
Районы хицæуттимæ æрбацыд Рутен дæр. Уый фæстаг хатт 
Саукуыдзы бинонтæм бауад. Сæ зæрдæ сын фæфидар кæна. Ис- 
ты ныфсы ныхæстæ сын акæна. Уæддæр Рутен рагæй фæстæмæ 
дæр Сывылдзджыны хъæубæстæм хионы цæстæй кæсы. Йæ- 
хæдæг кæд уыцы хъæуккаг нæ уыд, уæддæр йæ мæгуыр фыд 
фыдæлтæй фæстæмæ адджын æмæ хъæрмудæй фæцард Сы- 
вылдзджыны хъæубæстимæ. 
Рутен Саукуыдзтæй фæстæмæ куы раздæхт, уæд хъæуы иу- 
уыл хистæр зæронд лæг Парсайы сæ дуармæ каугæрон бадгæ 
æрæййафта. 
- Дæ бон хорз уа, Дада! 
Зæронд лæг йе ’нхъырдтытæ ныхы сæрмæ къухаууон акодта 
æмæ йæм хæрдмæ скаст лыстæг. «Кæцы у?» 
- Æ? æ! Уый Лалыйы фырт куы дæ, Лалыйы фырт! - базыд- 
та зæронд лæг Рутены. Бацин ыл кодта. Сцæйстад, йæ къух ын 
хъуамæ райса. Рутен фæцырд. Уæздан ын йæ уонгыл æрхæцыд. 
- Бадгæ кæн, Дада, бадгæ, ма сыст! - йæхæдæг ын райста йæ 
къух. Йæ фарсмæ ма цы сæрибар дур уыд, ууыл æрбадт. 
- Куыд у, ницы бафтыд уæ къухы? - афарста зæронд лæг 
Саукуыдзы хъуыддагæй. 
- Ницы, Дада!.. 
- Е-уæуу-æй-гъе! - маст кæны зæронд лæг. - Мæнæ кæрæдзи 
туг куы калæм, зæфцыфыдæй!.. Йе ’мбисонд йæхи уæд æмæ 
мæрдты цы хуыздæр ис, уый йæ хай Сардойæн! Ам нæм æй 
æрырвыстой Телауæй. Ды йæ не ’рыййæфтай. Хъæубæсты 
царды ифтонгадыл архайдта. Æхсæв уымæн нæ уыд æмæ бон. 
Адон бавдæлдысты æмæ йæ зынгхуыст фæкодтой, мæгуыр! 
Æнæхъæн Къахетгомы нæ хъæуыл худинаджы гакк сбадтис! 
Ныр та дзы ай рахъомыл ис, - хæрам лæг ныр та Саукуыдзмæ 
раздæхт. - Йæ удæй арт цагъта. Иæ хъæубæсты хæрзиуæгæн 
йæ уд дæр нæ бацауæрстаид, йæ уд! Æнтысгæ дæр ын дзæбæх 
кодта. Уæхæдæг æй мæнæй хуыздæр зонут. Æмæ ныр гъа! - йæ 
къухтæ тилы зæронд лæг. - Æмбойны йæ царæфтыд фæкодтой. 
Тугтæригъæд нæу уæдæ, еныр уый хуызæн хъаруджын лæп- 
пуйæн йæ цонг сахъатæй куы баззайа, уæд\ 
- Цы бакæнæм, Дада, афтæ кæнынц знæгтæ!.. 

ФЫДЫ ФÆДЗÆХСТ 
385 
Рутены ныхасмæ зæронд лæджы æнцъылдтытæ цæсгом фæ- 
тар. Йæ хъуынджын æмæ зæбул æрфгуыты бынты йæм бакаст 
æрхуымгъуызæй. Раст ыл цыма мидæгæй йæ зæрдæ истæмæй 
бахудтис. Æнцад, фæлæ фидар хъæлæсæй сдзырдта: 
- Чи у знаг?.. 
- Знаг нæ уыди Сардойы чи амардта, уый? Кæнæ ныр мæнæ 
Саукуыдзы чи хъуамæ амардтаид, уый уæдæ цы уыд! Айдагъ 
Сардо æмæ Саукуыдзы знæгтæ мыййаг не сты, фæлæ не ’ппæты 
знæгтæ дæр...Нæ иумæйаг царды знæгтæ!.. 
- Цæй знаг ис уыдонæй, Лалыйы фырт, дæ рынтæ бахæрон! - 
зæронд Парса йæ мидбынаты базмæлыд. Йæ быны цы стыр, 
дыркъуым-мыркъуым дур уыд, ууыл хуыздæр, йæ дыркъуымтæ 
йæ куынæуал хъыгдариккой, афтæ æрбадт. - Нæхæдæг 
сæ кæнæм нæхицæн знæгтæ... Цæмæн хъæуы знагиуæг! 
Æнæуый дæр мæлæты бирæ куынæ цæры лæг! Раздæр-иу нæ 
фыдæлты дуджы, дыууæ мыггаджы кæрæдзи мыггагдзагъд 
фæкодтой. Цыфыддæр туджджынтæ-иу систы кæрæдзийæн. 
Баййафынмæ-иу агуырдтой кæрæдзи. Фæлæ-иу се ’хсæн бацы- 
дысты мыггагæй лæгтæ æмæ сæ-иу бафидауын кодтой. Нал- 
иу хастой кæрæдзимæ хæрам. Лымæнты цард-иу кодтой. Куы 
зæгъын, знаг аразынæн бирæ нæ хъæуы. Зын лымæн скæнын у. 
Де знагæй дæхицæн лымæн скæнын, уый у лæджыхъæд. 
Уый дын, дæ рынтæ бахæрон, мæнæ Матеиты хъуыддаджы 
фæдыл зæгъын. Знæгтæ, зæгъ, сты, æлдæрттæ! Мæрдты рух- 
сы бадæд Сардо! Кæм федтай, ахæм ахуыргонд æмæ фенæг лæг 
уыд, æмæ-иу уый афтæ фæкодта, махмæ, дам, ам Къахетгомы 
ирæтты ’хсæн æлдæрттæ нæй. Æмæ раст уыд. Ме ’мбай дур дæр 
нал ис. Æмæ æз мæхи куы базыдтон, уæдæй фæстæмæ ам, Къа- 
хеты ахæмæй ницы æрыййæфтон. Уартæ мидæг, нæ фыдæлты 
кæцæй ралыгъдысты, уым чизоны уыдаид æлдæрттæ. Фæлæ 
мах ардæм æрæджы æрлыгъдыстæм. Ног алидзæг лæгæн та, 
дæхæдæг зоныс, схъæзныг уæвын зын у. Стæй нæ фыдыбæстæ- 
йæ дæр нæ хъалæй мыййаг нæ растадыстæм. Нæ мæгуырæй 
расхъиудтам ардæмыты. Æмæ уæдæ немæ дæр цы исбон раха- 
стаиккам! Ахъуыды кæн дæхæдæг. Ам дæр ацы бæстæ æлхæнгæ 
бакодтам туджы аргъæй. Суанг уалæ Ешхабашиты хæйттæй, 
суанг далæ Тæрсджынтæм. Уыдæттæ дын уымæн дзурын, дæ 
рынтæ бахæрон, æмæ нæ алчидæр æмхуызон мæгуыр æмæ 
æвæрæз уавæры уыд. Йе, фæлæ дзы стæй чидæртæ куыддæрты- 
25* 

386 
Тедеты Герас 
куыддæрты сæ алыварс цæрджытæй чысыл, зына-нæзына 
фæцæрдхъомдæр сты. Царды хъуыддаг та афтæ у, дæ рынтæ 
бахæрон, æмæ дыл иугæр чысыл фæхæцыд цард, уæд бонæй- 
бон хуыздæр кæныс. Йемæ адон дæр сæ алыварс цæрджытæй 
чысыл кæй фæхуыздæр сты, уый адыл сæм знаджы цæстæй ра- 
кастысты адæм дæр. Мыггагæй фæстæмæ хæлæг у, дæ рынтæ 
бахæрон, нæ ирон туг!.. Ницы нæ фæнды кæрæдзийæн... Нæ 
хæцæм кæрæдзийыл!.. ныхæстыл дæ ныддардтон! - фæцис 
зæронд лæг йæ таурæгъ. - Бинонтæй бынаты ничи ис æмæ 
гъа! - сæфсæрм уазæгуарзæг лæг. - Афтæмæй дæ куыд ауадзон 
мæ дуарæй! 
- Цытæ дзурыс, дада! - бадиссæгтæ кодта Рутен. Сыстад. 
Цæуынмæ хъавы. - Бузныг, мæн хъуыддæгтæ ис. Цæй, хорзæй 
уал баззай! 
- Хуыздæртыл æмбæлд у, дæ рынтæ бахæрон! - хатыркурæ- 
гау раарфæ кодта уый дæр. - Ныггæдзæ нын кæн. 
...Рутен Парсайы цурæй куы рацыд, уæд араст къантъо- 
райы ’рдæм. Бахъардтой йæм зæронд лæджы ныхæстæ. Æмæ 
сыл хъуыдытæ кæны, афтæмæй цæуы сындæггай. Кæсыс, куыд 
æй ахсы зæронд лæджы куырыхон зонд!.. Нæ, зæгъ, уыдис ам, 
Къахеты кулæктæ... уæззау ныхъхъуыды кодта Рутен. Чи зоны 
раст дæр зæгъы... Нæ ирæттæм хъæзныгдзинад зæхх æмæ фо- 
сы сæрыл у... Æмæ къахеттаг ирæттæм цæй зæхх уыдис!.. Аст- 
фараст бонгæнды... Дыууиссæдз сæры лыстæджытæ!.. Уыдон 
цы сты!.. Парсайæн йæхи загъдау, дæлæ Цолохъашвилитæн сæ 
дзугтæн нымæц нал уыд! Æнæхъæн Лагодехы район Къабалæй 
ацырдæм, суан Алазаны былмæ цы бæстæ ис, уыдон уый къу- 
хы уыдысты. Æмæ Мате, Майортæ, йедтæ та!.. Уæдæ ма цæмæн 
афтæ рауадаид хъуыддаг, цæмæн?.. Ницы йын зоны Рутен. 
Уыцы бон ма Рутен къантъорайы кусджыты цæмæйдæрты 
афæрстытæ кодта æмæ афардæг районмæ. Ныр та мæнæ, Са- 
укуыдзы рынчындонæй куы рафыстой, уæд та йæм æрцыд 
уынынмæ. 
- Гайтма сæнæниз дæ, Саукуыдз! - йæ къух ын исы. Цинтæ 
йыл кæны. 
- Бузныг, Рутен! - æфсæрмыгæнгæ йын загъта Саукуыдз дæр. 
- Нæ, фæлæ дæм уæддæр куыд кæсы, Саукуыдз, цæмæн дæ 
фехстаид Матейы фырт? - хъуыддаджы тæккæ рахæцæн базо- 
нын æй фæнды райæххæсткомы сæрдары. 

ФЫДЫ ФÆДЗÆХСТ 
387 
Саукуыдз ын лыстæггай радзырдта, уыцы æхсæв Аксоимæ 
куыд бацыдысты Матейы хæдзар уынынмæ, раласын фæнд æй 
кæй скодтой æмæ æндæр ахæм цаутæ. 
- Йе ’ндæр ницы мæ зæрдæмæ хæссын, Рутен, хуыцау - 
уæлейæ, бынæй - зæхх. 
- Советон хицауады фæуæлахизы фæстæ Матейæн йæ фос, 
йæ исбон куы байстой, уæд дзы исты хайад райстай? - лыс- 
тæггай фæрсы сæрдар. 
- Æз дæр гыццыл лæппу уыдтæн. Комсомолты секретарæй 
мæ сæвæрдтой... Æмæ цас уыд мæ тых! Сардо уыд хъуыддæг- 
тæгæнæг, æндæр. Æниу цæй фос аскъæрдтой уæд Матейæ! 
Иунæг стур дæр нæ! Сусæгæй-æргомæй сын цыдæр хинмитæ 
фæкодта. Дæлæ ма мæгуыр Хепа куы загътаид, уæддæр ма гъа! 
Иунæг хъуг ма дзы ныууагътам, иннæтæ йын аскъæрдтой. 
- Колхозмæ сæ тыхæй кодтой, мыййаг? 
- Нæ. Алкæмæн дæр сын сæ бар сæхи ныууагътой. Дæлæ 
Бетъре нырма æрæджы куы æрбацыд колхозмæ. Зæгъын, 
уадз æмæ фенæд сæхи цæстæй, колхозон цард хуыздæр кæй у. 
Æмæ, зæгъын, стæй цæудзысты сæхæдæг колхозмæ. Мах кол- 
хозы куыстам, уыдон хицæн, иуæгон цард кодтой. Фæлæ сæ 
афтæмæй дæр нæ хъыгдардтам. 
- Кулак сæ куы скодтой, уæд та дзы куыд сархайдтай? - 
фæрсы æмæ фæрсы лыстæггай райæххæсткомы сæрдар. Уы- 
цы дуджы уый ам, Лагодехы нæма куыста. Саукуыдз куыддæр 
фæтыхст. Сæр æркъул кодта. Зыны йыл, ацы фарстæн ын дзуапп 
радтын зын у. Æппынфæстаг сдзырдта уæддæр чъызгæ. 
- Уæд афтæ уыд æмæ цы кодтаин!.. Дунейы адæм иууылдæр 
афтæ кодтой. Иннæ кулæкты уæлдай Матейыл æз мæ къух куыд 
æрæвæрдтаин! 
Рутен иудзæвгар ницыуал сдзырдта. Хъуыдыты ацыд. Æп- 
пынфæстаг та сдзырдта: 
- Йæ фырт уæд алыгъд абырæг Матейæн? 
- 0. Уæдмæ фыййау уыд. 
Рутен та ныцыуал сдзырдта. Сæр æркъул кодта. Хъуыдыты 
ацыд. 
- Цæй, цы уыд, уый уыдис, Рутен! - Саукуыдз ныхас аздæхта 
æндæрырдæм. Йæ уæнгтæ сраст кодта. - Ахизæм ныр мидæмæ. 
Ам кæрты кæдмæ бадæм. Афонмæ не ’хсæвæр дæр сцæттæ. 
- Саукуыдз!.. - Рутен ын йæ уæрагыл æрхæцыд. - Иуцæмæй- 

388 
Тедеты Герас 
дæр бафæрсинаг ма дæ дæн. - Куыддæр æфсæрмыгæнгæ дзуры 
Рутен. Саукуыдз фæстæмæ йæхи æруагъта бандонмæ. Фæрсæ- 
джы каст бакодта Рутенмæ. - Æз дæм рагæй дæр мæхионы 
цæстæй кæсын. Æмæ ныртæккæ æз демæ, куыд райæххæсткомы 
сæрдар, афтæ нæ дзурын, фæлæ куыд мæхион, куыд мæ хæлар, 
афтæ... Æмæ мæ раст бамбар... Куыд бацис дæ хойы хъуыддаг? - 
Рутен комкоммæ бакаст Саукуыдзмæ. 
Саукуыдзæн, цыма йæ зæрдæйы исчи кард ныццавта, афтæ 
фæцис уыцы ныхасæй. Уысммæ сырхцъар цæсгом сау афæл- 
дæхта. Æрфгуытæ кæрæдзимæ сæхи æрбалвæстой. Йæ тæккæ 
риссагдæр бынат та йын бацагайдтой!.. Ницыуал дзуры Сау- 
куыдз. Ныхъхъус. Алыгъуызон уæззау, æнтъыснæг хъуыдытæ 
сыстадысты сæры, мылазон хæрæ мигътау. 
- Фесафдзæн дæ, - Рутен куы фæхатыд, зæгъгæ, Саукуыдз 
ницы дзуры, уæд та йæхæдæг адарддæр кодта ныхас. - Æгас 
адæм æй цъиутау уасынц. Мæхицæн дæр мын æй цалдæрæй 
дзырдтой. Йæ хойы, дам, ирæдыл дæтты кæмæндæр. Æмæ 
дыл уый куы сбæлвырд уа, зæгъгæ, колхозы сæрдар йæ хойы 
ирæдыл уæй кæны, уæд дын уæззау рауайдзæн, мæ хур! Æмæ 
йын æнæсбæлвырд та уæвгæ нæй. Ногæй та иу æнæном фыстæг 
бацыд райкоммæ. Саукуыдз, зæгъ, йæ хойы Уæллаг Къахет- 
таг иу хъæзныгæн дæтты сусæгæй ирæдыл. Саукуыдз, дам, ын 
загъта мулк æмæ, зæгъ, мын сæ фосæй ма радт ирæды. Уæд, 
зæгъ, мæ хицæуттæ базондзысты. Фæлæ, зæгъ, æхцайæ. Ныр, 
зæгъ, цалдæр мин сомы хъуамæ райса йæ хойы сæрмæ. Æмæ 
дæ цæмæн хъæуы! Ау, æнæуый бынтон нырыккон зондаха- 
стыл лæуд куы дæ, уæд ма уыцы иунæг талынг зæронд æгъдау 
чердæм ныццæхгæрмæ дæ сæры! Куы зæгъын, райкомы дæ ны- 
майынц. Уæлдæр бынатмæ дæр дæ сты кæнинаг. Æмæ дæхæдæг 
дæхицæн дæ фæндæгтæ æхгæныс... 
Дзуры æмæ дзуры Рутен. Йе ’взаг цы карста уый. Сау- 
куыдз ницы сдзырдта, лыстæг судзинтау ныхстысты Рутены 
ныхæстæ йæ зæрдæйы. Ирæдыл, дам, æй дæтты!.. Мæнæ цы 
æбуалгъы тугтæ дзурынц, мæнæ, Саукуыдзы æнæаххос удæй!.. 
Уыцы зæронд, талынг æгъдау, дам, кæцæй ныццæхгæрмæ дæ 
сæры!.. Ех, Саукуыдзæй хъуамæ исчи афтæ зæгъа! Йæхæдæг йæ 
удхæссæг цы хъуыддæгтæй уыны, йæхæдæг цæуылты худы, 
уыдон ын йæ сæрыл тухынц... Фæлæ цы дæ бон у, Саукуыдз!.. 
Быхс!.. Быхс, уымæн æмæ дын дзурæн нæй... 

ФЫДЫ ФÆДЗÆХСТ 
389 
Уæдæ уыцы хъуыддагæн аразæн куы уыдаид, уæд уый 
Саукуыдзæн йæхицæй раздæр чи саразид! Саукуыдзæн йæхи- 
цæй тынгдæр кæмæ хъары йæ иунæг хойы хъысмæт! Уæртæ 
уæлгъæдæй куы бахус ис!.. Саукуыдз æм куы бакæсы, уæд йæ 
зæрдæ куы фæцæйскъуыйы йæ тæригъæдæй!.. Фæлæ йын нæй 
аразæн уыцы хъуыддагæн! Æмæ цы бакæна!.. 
- Рахизут, цæй, мидæмæ! - Марго худæнбылæй рацыд Рутени- 
ты кæнынмæ. - Сымахмæ æнхъæлмæ кæсæм!.. Саукуыдз уыцы 
мæстыйæ йе ’мкъайы куы ауыдта, уæд уымæдæр амæсты йæхи- 
мидæг. Йе ’рфгуыты бынты йæм æрхуымгъуызæй дæр уымæн 
бакаст. Ай тыххæй дæр бирæ хæттыты смаст кодта Саукуыдз 
йæ иунæгхойæн... Йе ’взаг дур халы!.. Куы-иу æм кæцæй цы дам- 
думтæ æрбахаста йæ хойы тыххæй, куы кæцæй!.. Йæ удхæссæт 
дзы уыны Уарзетæй. Цыма дзы йæхи митæ ферох сты!.. Уый 
афтæ æнхъæлы Саукуыдз ын йæ арвитын йæ сæрмæ нал схаста 
æмæ йын смудæнтæ нæй!.. Фæхæтыд йæ зæрдæйы дзæбæхæн... 
Стæй уæд Саукуыдзы дæллагхъуыр æрцауындзæг!.. Нал, зæгъ, у 
дæ уарзондзинадæй мæ бон!.. Стыхта йæ йæхиуыл!.. Æмæ ныр!.. 
Æмæ йеныр хъуыды дæр нал кæны Саукуыдзы!.. Топпы дзыхæй 
мæлæтдзаг цæф фæцис Саукуыдз, æнæхъæн цалдæр мæйы рын- 
чындоны фæхуыссыд, æмæ иунæг хаттæй дарддæр йæ тæфтыл 
дæр никуы акаст Марго... Цыдæр фæуазалзæрдæ йæ моймæ. 
Стæй йæ иунæг хуыцау бафтыдта ацы дыууæ æвзонджы 
хъуыддаджы фæдыл. Калмы æвзагау йе ’взаг радав-бадав кæ- 
ны дыууæрдæм!.. Ай та цæй монцмæ слæууыд сæ ныхмæ, сæ 
хъуыддаг ныппырх уаид, уый йæ цæмæн фæнды, уымæн ни- 
цы йæ сæрæн зоны Саукуыдз!.. Æгæр, чындз дæ æмæ дæ бына- 
ты æрбад. Бинонтæ сæхæдæг лыг кæндзысты сæ хъуыддæгтæ! 
Куыстыл дæ ничи домы... Рагон æхсины цард кæныс æмæ де 
’взаг дæхимæ дар!.. 
Рутенитæ æхсæвæры фынгыл æрбадтысты хæдзары, уæд- 
дæр ма Саукуыдзы уæгъд нæ уагътой алыгъуызон уæззау 
хъуыдытæ. 
* * * 
Мукка Агуыбейы цурæй рацыд æнкъард, ссæстгъуызæй. 
Агуыбе йæм афтæ гуымир кæй бацыд, уый йын зын уыдис. 
Уый æнхъæл дзы нæ уыд. Йæ ныфс Агуыбе уыд Муккайæн... 

390 
Тедеты Герас 
Йæ ахастытæй, стæй йæ Уарзеты ныхæстæй дæр зыдта Мук- 
ка, Агуыбе йæм æвзæр зæрдæ кæй нæ дары. Ныр гъа! Уый 
дæр та Саукуыдзау цæхгæр слæууыд йæ ныхмæ... Цы фыд ыл 
æрцыдаид! Æнæмæнг та сын чидæр цыдæртæ фæдзырдта... 
Кастæ, иуæхсæв Мукка йæ цæхæрадонмæ куы бахызт Уарзе- 
ты феныны тыххæй, уæддæр æй куыд хъахъхъæдтой. Агуыбе 
расырдта гъеуæд Муккайы, æндæр чи уыдаид! Фыццаг кæрк- 
уасæнæй дæр хызт уыдаид, фæлæ фынæй нæ кодта Агуыбе... 
Хъахъхъæдта йæ хойы. 
Ай диссагæн дзуринаг нæу, куыд карзæй слæууыдысты æнæ- 
хъæн хæдзарвæндагæй йæ ныхмæ! Æгæр, никуы ницы æрцыд! 
Цы сæ удхæссæг федтой Муккайæ! Мæгуыр, саукусæг лæппу... 
Къуыдипп æмæ фыд-зонд нæу. Аннæ-иннæтау нозтыл дæр 
нæу зæрдейæ... Мæгуыр цæры æмæ уый дæр Муккайæн йæхи 
æгуыдзæгдзинады аххос мыййаг нæу! Сидзæрæй схъомыл!.. 
Нæ, фæлæ йын Агуыбе та афтæ цæй фæдыл загъта, цæ, Мук- 
кайæн, мæ кой, дам, ма кæн?.. Нымайы, хынцы хæрам лæппу 
цæугæ-цæуын Агуыбейы гуымир ныхæсты. Кæд ракодта Мукка 
Агуыбейы фыд кой? Никуы æппындæр. Уæдæ йæм цæй фæдыл 
фехсайдта йæ зæрдæ Агуыбейæн! Æниу дзы зæгъгæ дæр цы 
хъуамæ кæна Мукка Агуыбейæ! Йæхиау саукусæг лæппу! Æцæг 
мæстыгæр... Гуымырыхъ, æнæхсæст митæ зоны хатт...Æмæ уый 
йæхицæй кæнгæ нæу Агуыбейæн! Афтæ у йæ конд... Æндæр ма 
цы? Ницы... Мукка йын исты йæ хæзгултæ радзурдзæн, кæнæ 
йæ сусæг фыдракæндтæ! 
Мукка йæхицæн хъуыдытæгæнгæ сæ кулдуармæ куыд 
бахæццæ, уый нæ базыдта. Йæ куыдз йæ размæ рауад. Раст æй 
цыма æнæхъæн афæдз нæ федта йæ хицауы, цинтæ йыл кæны. 
Кæсгæйæ баззад Мукка цæрæгоймæ. Дисы бацыд йæхимидæг. 
Мæнгæй нæ фæкæнынц «куыдзы зæрдæ, дам, ын ис». Бирæ нæ 
хæссы йæ куыдз маст. Уайтагъд дзы айрох вæййы. Абон рай- 
сом æй Мукка мардæфсон ныууагъта. Алдыгъдзыд цармы уац- 
цаг цæхджын доны баудæста Мукка. Ехсæн æй хъуыд. Куыдз 
бавдæлд æмæ йæ йæхицæн афардæг кодта. Бахордта йæ. Мук- 
ка дæр ын иу каухъилæй йæ фæрстæ банымадта. Муккайы 
зæрдыйæ, ме ’мгæрæтты нал ацæудзæн куыдз, фæлæ йæм нæ 
кæсыс! Айрох дзы йæ маст. Адæймагæн дæр ахæм зæрдæйы уаг 
хъуамæ уаид, гъе! Науæд чысыл фæхæрам у, уый йедтæмæ йæм 
знаджы цæстæй ракæс... Зулмæ йæм кæс æмæ йæм табиц хæсс... 

ФЫДЫ ФÆДЗÆХСТ 
391 
Акæс-ма ныр дæлæ Агуыбемæ! Нырыонг Муккамæ дзæбæх цæс- 
тæй кастис... Ныр æм Мукка йæхæдæг дæр фæхæрам. Бæргæ... 
Йæ каис у... Нæ йыл æмбæлы маст хæс-сын Муккайыл... Фæлæ 
зæрдæзæрдæу... 
- Кæм уыдтæ, кæ уæдæйнырмæ? - Сланон хъуг æрдыгъта. 
Æхсыр рахæссы. - Дæ хъуг фыдæлты куы æрбацыд? 
Мукка йæ мады ныхасмæ ницы загъта. Дзурын æм нæ цыд. 
Фæлмæстгъуызæй бацыд йæ иувæрсты. Хъæдын сынтæгыл 
йæхи æруагъта. 
Мад фæхатыд йæ фырты уавæр. Æвæццæгæн æм уыцы фы- 
дæбоны чызджы тыххæй кæцæйдæр маст æрхауд. 
- Альда, марадз-ма, дон сдав, мæ къæхтæ сæхсон, - дзургæ 
бацыд Муккайы фæдыл Сланон. 
Æхсыры ведра æрæвæрдта. къуымы. Морæ куатæйыл йæ 
къухтæ асæрфта. Йæ фырты цур æрбадт. Рæвдаугæ йæм ба- 
дзырдта: 
- Æхсыр дæ нæ хъæуы, Мукка, хъарм æхсыр? Бирæ куы уар- 
зыс!.. - дзуапп нæй. - Сыхы лæппутæ клубмæ цæуынц. Мæ- 
зæрдыйæ дзы кино ис, - ныхæстыл ирхæфсы мад æнкъард 
лæппуйы. Мукка истæуыл æнкъард куы вæййы, уæд ын 
иууылдæр афтæ фæкæны Сланон. Науæд æгæр ныхъхъуыста 
йæхимæ сывæллон. Хойраджы тæфтыл нал цæуы. Ныммæллæг. 
Исты маст айсдзæн йæ зæрдæмæ. Æнæдарæг, æнæныгæнæг 
кæны Сланоны сæр. 
Уастæн дыл туг ныууара, Сланон! Кæд дыл ай цы бон 
æркодта! Диссагæн дзуринаг нæу, дæхи фыдæй дæ иунæг 
хъизæмарæй мæлæд æмæ йын дæ бон баххуыс мацы уæд! 
Иæ хæдзары фыдракæнд ныр йæ хъæбулы зæрдæйы судзи- 
нау ныццæхгæрмæ... Уый уыны мад... Уыны æмæ йæ зæрдæ 
тъæппытæ хауы йæ хъæбулы тæригъæдæй... Кæлдым къо- 
дахы сыгъд кæны йæхимидæг. Куыд бакæна йæ иунæджы 
хъизæмарæн?.. Иунæг дзырд!.. Æрмæст иунæг дзырд!.. Æмæ 
фервæзид йæ хъæбул йæ хъизæмарæй... Фæлæ куыд мард 
æрцыд Сланоны сæрыл, куыд æй зæгъа!.. Уал аздæргъы йæ 
йæ зæрдæйы арфы фæхаста... Сланонæн æй йæхи йедтæмæ 
а-зæххыл къахылдзæуæг нæ зоны... Æмæ ныр йæхи барвæндæй 
куыд баныгæна йæхи адæмы æхсæн!.. Намæ, йæ иунæг хъæбул 
адзалы къахыл ныллæууыд... 0, скæнæг хуыцау, ай цæй зын- 
дон у!.. Ай цæй æнæрцæугæ бæллæхы ныххаудта Сланон 

392 
Тедеты Герас 
зæрыбонты!.. Йæ кæддæры фыдбылызтæ æмæ тæригъæдтæ 
фæстаг бон йæхи сæрыл æртыхстысты!.. 0, фæлæ дзы уым 
йæ хъæбул ницы аххосджын уыд!.. Уымæй йæ цæмæн исы!.. 
Кæрдæнтæ, комдзаггай дæр скæнæд Сланонæн йæхи!.. Афтæ 
хъæуы уый хуызæн налат æмæ æдзæсгомæн!.. 0, йе ’намонд сæр 
Сланонæн!.. 
Сланон æнкъард, æрхуымгъуызæй бакаст рæвдаугæ йæ 
хъæбулмæ. 
- Саубон мыл æркодта! - зæрдæрыст мад йæ хъæбулы хæ- 
доны риуы тыхæскъуыдтæм фæкомкоммæ. Фæтарст. 
- Дæ хæдон та цы кодта? 
Æнкъард лæппу хæдоны скъуыдтæ йæ армытъæпæнæй ам- 
бæрзта. 
- Ницы... Мæнæ... афтæ!.. - æнкъард хъæлæсæй сдзырдта 
чъызгæ лæппу. Уайтагъд мады сæры ныццавта иу хъуыды 
«Агуыбейы косайы хъуыддаг! Рагæй йæм æртхъирæн кæны... 
Туджы къуыбар!..» 
- Уый уыд? - ныллæг, æнкъард хъæлæсæй афарста мад йæ 
фырты. 
- Нозтджын уыд, нана... 
- Сланоны маст рафыхт. Боныфæстагмæ ныр йæ хъæбулæн 
хицау, сæрылхæцæг ничи ис æмæ йæ уый тыххæй хъуамæ!.. 
Багъæц æвзæр, æнæрæгъдзыд цыдæр! Ныртæккæ йæ уырдæм 
нæ хъæуы Сланоны!.. Хæрамзæрдæ мад фестад. Феддæдуар. 
- Нана, ма ацу. Нана! - рауад йæ фæстæ Мукка. Нал æй 
раййæфта. Мæсты ус кулдуарæй агæпп кодта уайтагъд. 
Доны ведрайы уынæр ссыди уаты. 
- Мукка, уæ Мукка! - Альдайы хъæлдзæг хъæлæс анæрыд 
къуымты. - Бакъуырма дæ? Дæумæ дзурын, дæумæ, стæй 
куыдзы мардау, ныддæргъ у! - йе ’фсымæры сынтæгыл абадт. 
Йæ цæстытæ цины стъæлфæнтæ калынц чызгæн. Цыдæр æх- 
сызгон хабар радзурынмæ та кæй хъавы йе ’фсымæрæн, уый 
бæрæг у. 
- Цы ’рцыдис? - æнкъардгъуызæй сдзырдта æнæбары лæппу. 
- Уарзеты федтон... Донмæ суад... - Муккайы цæстытæ цæ- 
хæртæ скалдтой. Фæбадæг йæ уаты. - Изæры, дам-иу Кæ- 
фойаумæ рацу. - Бафтыдта ма йæ ныхасмæ Альда. Лæппуйæн 
уайтагъд йæ маст фæдæлдзæх. Уыцыиу тæррæтт фæкодта сын- 
тæгæй æмæ фырцинæй ныхъхъæбыс кодта йæ хойы. 

ФЫДЫ ФÆДЗÆХСТ 
393 
- 0, о! Альда! Ды, ды!.. - фæцæуæг, - Альда, ды мæ дзæбæх 
хо дæ!.. - фырцинæй ма цы загътаид, уымæн ницыуал зыдта. - 
Нанайæн-иу афтæ зæгъ, киномæ, зæгъ, ацыд! - лидзгæ-лидзын 
ма дуарæй æрбадзырдта йæ хомæ æмæ феддæдуар. Альда ма 
йын йæ фæстæ адзырдта худгæбылæй: 
- Изæрмæ дын загъта, изæрмæ! Æмæ нырма кæдæм цæуыс, 
æризæр уал уа! 
Фæлæ уæдмæ лæппу сæгуыты гæпп акодта бруйы сæрты. 
Йæ фырцинæй кулдуарыл дæр нал ахызт. Зæгъгæ цалынмæ 
уымæн йæ дуар ракæн-бакæн кæнон, уæдмæ рæстæг цæуы. Йæ 
мила куыдз, ахæм удаистæй лидзгæ куы ауыдта йæ хицауы, уæд 
æваст йæ хъустæ фæхъил кодта уый дæр, стæй уый дæр бруйы 
сæрты йæ фæдыл атæррæст кодта æмæ ныййарц уым дæлæмæ 
йæ фæдыл. Цыма цыдæр фæдисы хъæр фæцыдис. 
Альда тыргъыл сæ фæстæ кæсгæ баззад. Йæ зæрдæ барухс. 
Йе ’фсымæры ахæм хъæлдзæгæй никуыуал федта а-фæстаг 
рæстæджы... Сфыхт, мæгуыр, йæ зæрдæ ацы чызджы тыххæй... 
Кæмдæр сæм йæ зæрдæйы арфы та тæхуды бакодта Альда Мук- 
ка æмæ Уарзетмæ!.. Альдамæ йæхи Садул фыстæг дæр никуы- 
уал æрырвыста!.. Æхсæвæй бонæй йæ сурæт рацу-бацу кæны 
Альдайы цæстыты раз... Уарзы йæ... Тынг æй уарзы Альда Саду- 
лы... Фæлæ цы? Уарзы йæ æрмæстдæр йæхицæн!.. Чи йын æй зо- 
ны! Садул ын æй йæхæдæг фæхатыд, æндæр ничи!.. Фæстаг бон- 
ты фæзынд йæ ныхæстыл... Фæлæ æндæрæрдæм уыд уымæн 
йæ зæрдæ!..Уарзеты уарзта... Ардыгæй дæр йæ сæр уымæн 
фесæфта...Альдатазæрдæдзæфæй баззад.Æмæ дзы нырмадæр 
нæ рох кæны... Цы кæна Альда!.. Чызг у!.. æмæ чызг æнæбон у... 
Тухи кæнæд йæ сусæг уарзтимæ... 
- Ничи кæсы уыцы куыдзы хъæвдынмæ! - Сланон куыддæр 
Саукуыдзты къæсæрмæ бахæццæ, афтæ йыл Агуыбейы мæсты 
хъæлæс йæ хъустæ ныццавта, калмы æхситтау. Дзыхълæуд фæ- 
кодта дуаргæрон. Дзырд йæ хъæбулыл кæй цæуы, уый фем- 
бæрста. 
- Иудзырдæй, - йæ маст калы дарддæр Агуыбе, - куыддæр 
ма йæ Уарзетмæ зулмæ æрбакæсгæ дæр фенон, афтæ йæ уонг- 
гай скæндзынæн, кæрдихгай... 

394 
Тедеты Герас 
- Уæ мæрдтыстæн, ацы лæппутæ, - райхъуыст Дзæрæхоны 
бустæ. - Цы уын кодта уыцы мæгуыр лæппу, цы дзы уæ ныхтæ 
ныссагътат!.. 
Агуыбе йæ мады ныхасмæ ницыуал сдзырдта. Фæхъус. Цы- 
ма фæсаст. Æцæгдæр ын цы кæны Мукка Агуыбейæн, куы 
зæгъæм, уæд? Ницы... Нæ, нæ!.. Ногæй сæзнæт мæстыгæр лæппу 
йæхимидæг. Нырма йын ницы кæны, фæлæ йын ракæндзæн... 
Базыдта сæ... А-зæххыл сæ къахылдзæуæг нæ зоны æндæр. 
Æмæ йæ цалынмæ нæ ныццитт-цитт кодта адæмыл, уæдмæ 
йын йæ дзых ныххуыйын хъæуы... 
- Науæд афтæ куы зæгъыс, - бустæ кæны дарддæр Дзæрæ- 
хон, - зулмæ дæр, дам, æм мауал фæкæсæд, уæд ма йæм кæцæй 
кæсдзæн, чызджы донбеттырты хай куы æрбакодтат, уæд!.. - 
мады зæрдæ суынгæг. Йæ хъæбулы маст æй тыхсын кæны. 
Скæуынхъæлæс. 
- Афонмæ дæр æй акæнын хъуыд искæдæм! - райхъуыст та 
Агуыбейы мæсты хъæлæс. - Ныр æм ацæуæд уырдæм дæр. 
«Æвæццæгæн сæ чызджы кæдæмдæр æрвыстой»... - ферт- 
тывта Сланоны сæры къæсæргæрон. Гайтма... Уый Сланоны 
сымахæй тынгдæр фæнды. Æрсабыр уаид йæ хъизæмæрттæй 
йæ иунæг дæр. 
Сланон бадзырдта мидæмæ: 
- Ам стут, цы? - æмæ бакодта дуар. Бахызт мидæмæ. Агуыбе 
хорзау нал фæцис Сланоны фендæй. Фефсæрмау, йæ ныхæстæ 
йын фехъуыстаид... Уырдыгмæ æркаст. 
Дзæрæхон бацин кодта Сланоныл. Баузæлыд ыл. Бандон 
æм балæвæрдта. Зæрдиагæй йæ афæрстытæ кодта. Куыдтæ, 
зæгъ, дæ, цытæ, зæгъ, дæ. Кæдæй-уæдæй ма, зæгъ, нæм куыд 
æрбарæдыдтæ! 
Æниу Дзæрæхон йæ мид-зæрдæйы фæхатыд, Сланон æм 
дзæгъæлы не ’рбацыд. Фæдисон йæ маст йæ ныхыл хæссы. 
Мæсты цыд кæй æрбакодта, уый бæрæг у. Фысым фæрсæджы 
каст кæны æрбацæуæгмæ. 
- Уый цы фæнды, Ребо, - мæсты ус фæкъæртт дзурынмæ, - 
фæлæ мын дæ хъал фырт мæ сывæллоны йæ ныхтæ цы ныс- 
сагъта! 
- Гормон фæуай, - баздæхт ныр та Сланон Агуыбейæн йæ- 
химæ, - хъæбулæн дын куы бæззы, уæд ды уымæ дæ къух 
хъуамæ сисай!? Худинаг дæм нæ кæсы!?. 

ФЫДЫ ФÆДЗÆХСТ 
395 
Агуыбейы маст ацæхæраджынтæ. Йæ тæккæ риссагдæр бы- 
нат ын фæцагайдта Сланон... Фыдæн, дам, ын бæззыс!.. Барæй 
йын афтæ загъта. Мæстæн... Ома, зæгъ, куыдзы зæронд бадæ 
æмæ, зæгъ, нырма бинонтæ не ’рхастай дæхицæн. Æмæ, зæгъ, 
æй мах иууылдæр зонæм, цæмæннæ, зæгъ, хæссыс ус, уый... 
Агуыбе йæхи рарæвдз кодта ноджыдæр хъæбæрдæр ныхæс- 
тæ зæгъынмæ. Дуармæ Саукуыдзы уынæр ссыд. Йæхиуыл фæ- 
хæцыд. Нынныхъуырдта йæ маст. Æрбахызт Саукуыдз. Слано- 
ны уым куы ауыдта, уæд йæ сырхцъар цæсгом сау афæлдæхта... 
Æрфгуытæ кæрæдзи æккæйтты абадтысты. Салам дæр ын нæ 
радта. Æгомыгæй бацыд æмæ къуымы æрбадт. Бирæ адæймаг 
дæм дунейы хæрам куы уа, цыфæнды æнæуынон ын куы уай, 
уæддæр дæм мæстыгъуызæй никуы ракæсдзæн. Йæ зæрдæйы 
арфы дардзæн йæ хæрам æмбæхстæй, афтæмæй дæм худдзæн, 
хъаздзæн. Саукуыдз афтæ нæу. Чысыл дæр дæм фæхъыг, уæд 
дын æй йæ цæстынгасæй хъуамæ æмбарын кæна. Кæд дын 
зæгъгæ ницы кæны, уæддæр дæм йæ хуыз нал равдисдзæн. 
Саукуыдзы хъуынтъыз хуыз Сланоны зæрдæйы кардау 
сæмбæлд. Айдагъ ацы хатт куы уаид, уæд гъа! Цы нæ вæййы! 
Хъæцид ыл. Фæлæ иудадзыг... Искуы йыл амбæлд, кæнæ сæм 
хæдзармæ æрбафтæд, уый йедтæмæ йæ йæ цæстытæй снæмы. 
Цы йын кæны, цы маст дзы дары йæ зæрдыл Сланонæй, ни- 
цы йæ сæрæн зоны. Уæдæ хуыцау зоны, ахæм æдзæсгом цыд 
дæр сæм никуы æрбакодта. Фермайы дæр æнæзæрдæхудтæй 
куы кусы. Тамакойы -хъæрмадзты дæр афтæ. Йæ тых, йæ хъа- 
руйыл нæ ауæрды колхозы куысты... æмæ бузныджы бæсты... 
Сæрысуангæй нæ фæадджын Сланон Саукуыдзæн. Æвæццæгæн 
дзы кæмдæр цыдæртæ дам-думтæ кодтой Сланонæй... Хæтаг 
сыл, зæгъ, у æмæ уымæн!.. Ахæм адæймæгтæй йæ удхæссæг уы- 
ны Саукуыдз. Æмæ уыдон дамтæ уыдысты æрмæст. Идæдз ус - 
дзырдæппарæн. Цæмæй зоны Саукуыдз Сланоны рæстдзинад!.. 
Æниу йæ бар йæхи Саукуыдзæн...куыдфæнды зæрдæ йæм 
дарæд Сланонмæ... Боныфæстагмæ йын уæд та цы хъомыл у! 
Йæ хуымы кæрон куыннæ цæры Сланон. Сæрдар... хъæзныг... 
æмæ йæхицæн у. 
Саукуыдз къуымы куы æрбадт, уæд æнæдзургæйæ бинон- 
тыл йæ цæст ахаста. Уыдон ныхъхъус сты. Фембæрста: ам та 
дзырд цæуы Мукка æмæ Уарзетыл. Уæззау, хиуылхæцгæ рай- 
дыдта Саукуыдз: 

396 
Тедеты Герас 
- Сланон, райдианæй фæстæмæ фæцардыстæм хæларæй. 
Къæсæрæй-дуармæ... Дæ зæрдæ де ’вдисæн, хиуоны зæрдæ 
дардтам кæрæдзимæ... - Мæсты усæн йæ зæрдæ фæфæлмæн. 
Æхсызгон ын уыд. Дзæбæх, фæлмæн дзырдтæй райдыдта... 
Гайтма афтæ хъуыды кæны... - Фæлæ ныр... - дзуры дарддæр 
Саукуыдз, - зæгъын дын, Сланон, - ныр фæкарздæр лæг, - ца- 
лынмæ хъуыддаг загъд æмæ хъаугъамæ нæ ахызт, уæдмæ дæ 
фыртæн «макæ» зæгъ. Махмæ чызг дæттинаг нæма ис. Ахуырмæ 
æрвитын мæ хойы, - хъæбæрдæр, карздæр дзырдтæй фæцис 
йæ ныхас Саукуыдз. Сланоны цин уысмæ атад. Йæ дымгæнад 
цæсгомыл хæрамы нысæнттæ фæзынд. Æгæр уæдæ сæм Сланон 
цыма хатæг æрбацыд, уый ныхасыл не схæцыд ацы лæг! Бæргæ, 
хуыцау зæгъæд, æмæ уæ фæндон рауайæд... Уый Сланонæн 
йæхи хуызæн кæй фæнды! Уый циу? Цыхуызæн ныхæстæ йын 
кæны, æмбаргæ лæг куы дæ, фенæг! 
Сланон Дзæрæхонмæ фæрсæджы каст бакодта, цытæ дзу- 
ры, зæгъгæ, ацы лæг! Уый æгомыгæй йæ уæхсчытыл хæрдмæ 
фæхæцыд. «Цы æмбарын, мæ хур, мæн та дзы чи фæрсы!» 
- Саукуыдз! - уæззау, хиуылхæцгæ сдзырдта Сланон. - Уæ 
чызджы хъуыддаг уæхи бар у... Æз ныртæккæ уымæн не ’рба- 
цыдтæн... Фæлæ мын де ’фсымæр мæ сывæллоны æхсойы... 
Тыхæвзарæнтæ кæны йемæ!.. Æмæ куы зæгъын, - хæрам ус 
та Агуыбейы ’рдæм бакаст, - уый дæ карæн нæу... Хъæбулæн 
дын бæззы... Ныр исчи тыхджын у, фæрæзджын... - йæ зæрдæ 
суынгæг усæн, скæуынхъæлæс, - æмæ мæгуыры цæрын ма 
хъуамæ уадза!.. 
Агуыбейы ма уыцы иунæг дзырд хъуыд. Æнæуый дæр уæ- 
дæй нырмæ йæхи тыххæй уромы. Ног та йын фæцагайдта йæ 
риссагдæр бынаты: «Хъæбулæн дын бæззы...» Рафыхт цæдж- 
джинагау. Фæтъæлланг ласта: 
- Æз дын зæгъын æмæ дæ цъæхæй рæгъæд фыртæн «макæ» 
зæгъ! - мæсты тæррæтт фæкодта йæ бынатæй. Дуармæ ахи- 
зынмæ хъавы. - Науæд ма йæ куыддæр не ’мгæрæтты ацæугæ 
фенон, - бафтыдта ма йæ ныхасмæ мæсты лæппу, - афтæ... афтæ 
дзы цыргъаг нæ раздахдзынæн... 
Агуыбе дуар ныггуыпп кодта æмæ феддæдуар. Сланонæн, 
цыма цæргæс йæ цыргъ дзæмбытæй йæ игæрмæ фæлæбурдта, 
афтæ фæцис. Тасы дыз-дыз ныккодтой æгасæйдæр йе уæнгтæ. 
Уый йæ иунæгæн тæрсы æмæ уый тыххæй мæтмæрдтæ кæны 

ФЫДЫ ФÆДЗÆХСТ 
397 
æмæ... æмæ нæ хъусыс ноджы!.. Æй, уæдæ ма Муккайæн дæр^иу 
исчи хицау уаид!.. Ногæй та йæ зæрдæ суынгæг хæрам усæн. Йæ 
цæссыгтæ асæрфта. 
- Уæд мæ мардмæ æрбацу, - Дзæрæхон сабыр кæны рыст- 
зæрдæ усы, ныфсы ныхæстæ йын кæны, - ды йæ истæмæ 
куы æрдарай! Уадз æмæ рæйа!.. Куыдзы рæйын хуыцаумæ нæ 
хъуысы!.. - Дзæрæхон зæгъгæ афтæ кодта Сланонæн, фæлæ 
йæхимидæг та тæрсгæ фæкодта Агуыбейы æртхъирæнтæй. Зо- 
ны йæ фырты. Туджы къуыбар. Æмæ йе ’рфгуыты бынты аивæй 
Саукуыдзы ’рдæм бакаст тарстзæрдæ мад. Ома, зæгъ, исты зæгъ 
дыдæр. 
Саукуыдз уæдæйнырмæ æнцад бадтис. Йе ’фсымæры сæр- 
тæг ныхæстæ уымæ дæр раст нæ фæкастысты. Йæхимидæг 
фæтæригъæд кодта Сланонæн... Сидзæрты мад!.. Йæ тæккæ 
чызджы кары баззад идæдзæй. Уыцы фыддуг, фыдрæстæджыты 
рахаста йæ сидзæрты... Йæ удæй арт цагъта... Æнæуый цы у, 
уый у!.. Фæлæ фыдæбон, тухи дæр бирæ баййæфта... Ныр дæр 
тайы æмæ руайы йæ хъæбултыл... Æнæхицау, дам, у йæ фырт... 
Æмæ, бæгуыдæр раст у... Хъæды халонау иунæг... Чи йын ис хи- 
цау Муккайæн?.. Ничи... Уæдæ ма уымæн дæр Саукуыдз æмæ 
Агуыбейы хуызæн æфсымæртæ уаид. Æлгъыстаг фæуай цард!.. 
Дæлдæр æрхауæд æрдз!.. Цæмæн рафæлдыстат ахæм тæригъæд 
хъуыддæгтæ, цæмæн!.. 
Саукуыдз æнцад, фæлмæн хъæлæсæй сдзырдта рыстзæрдæ 
усмæ. 
- Сланон, тæрсгæ ма кæн! Ды цæмæй тæрсыс, ахæм хъуыд- 
дагæй ницы æрцæудзæн мæ цæстæрттивгæйæ. Тыхы уæм ничи- 
уал бацæудзæн... Цæрут æдасæй... Æнæзæрдæхсайгæйæ... Æр- 
мæст, Сланон, - Саукуыдз та раздæхт йæ раздæры ныхасмæ. - 
дæ фыртыл дæхимæ æрхæц... Йæ ных ын бакъуыр æмæ ферох 
кæна уыцы чызджы... 
Рыстзæрдæ сидзæрты мадæн Саукуыдзы фæл мæн ныхæстæм 
йæ зæрдæ фæфидар. Йæ цæссыгтæ сæрфгæ, рахызт æгомыгæй 
Саукуыдзты дуарæй æмæ араст йæ мæгуыр хæдзармæ. 
Сланон къæсæрæй куы ахызт, уæд Саукуыдз арф хъуыды- 
ты аныгъуылд. Йæ зæрдыл æрлæууыд, суанг йæ гыццылæй 
фæстæмæ куыд хæлар цардысты Сланонтимæ, Сандо, Саукуы- 
дзы фыд сын къухылхæцæг куыд уыд Афæхъо æмæ Сланонæн... 
Сандо сæм-иу куыд арæх цæуаг уыд... æмæ бирæ æндæр ахæм 
хъуыддæгтæ. Æппынфæстаг Саукуыдзæн йæ хъуыдытæ æрын- 

398 
Тедеты Герас 
цадысты йе ’фсымæрыл, Агуыбейыл. Ай та цæмæн афтæ ты- 
фылтæ калын райдыдта а-фæстагрæстæджыты!.. Цæмæн слæу- 
уыдаид уый та сæ ныхмæ! Саукуыдзæн йæ аххосаг бæлвырд у, 
фæлæ уый та цы кæны! Мæгъа... Ницы æмбары Саукуыдз. 
Хур кæмдæр фæсрагъ ныллæст. Æрвгæрæтты ма кæмдæрты 
йæ зынгкъæхты фæдтæ аззад. Сырх тæлмытæ-тæлмытæй зы- 
нынц. Уæлдæф фæсатæг. Апены фæлмæн сыбар-сыбур зæр- 
дæйыл æмбæлы. 
Бады Мукка Кæфойауы, хæрисбæласы бын. Бады æмæ 
æнæрхъæцæй æнхъæлмæ кæсы. Нæй æмæ нæй? Нæ зыны Уар- 
зет. Ныр кæдæй нырмæ бады. Тыхсы лæппу йæхимидæг. Цы фыд 
та йыл рамбæлдаид? Цæмæннæ æрцыд Уарзет? Йæхæдæг æм 
куы барвыста Муккамæ Альдайæн! Æвæццæгæн та йын нæ бан- 
тыст йæхи раскъуынын, мæгуыр! Къахдзæф æй никуыдæмуал 
уадзынц... Тыхст лæппу сыстад йæ бынатæй. Аракæс-бакæс 
кодта. Уæдæ цы фæуыдаид Уарзет? Æваст йæ зæрдæ ныррухс 
æнкъард лæппуйæн. Уæлæ, гъе, æрцæуы йæ дунейы рухс... 
Хуртæ æмæ мæйтæ скаст йæ мæллæг, хурмæсыгъд цæсгомæй. 
Хъæлдзæгæй йæ размæ йæхи ауагъта. Цалдæр къахдзæф куы 
акодта, уæд йæ мидбынаты дзыхълæуд фæкодта æваст. Фæтар 
райдзаст цæсгом. Уый та чи у?.. Чи æрцæуы уый Уарзетимæ? 
Кæфойауы æруырдыггæнæны чидæр йæ фæдыл æруырдыг 
кодта... Уысммæ атад лæппуйы цин. Марго!.. Йæ чындз!.. Цымæ 
йæ ныр цæмæн раласта йæ фæдыл?.. Йæхимидæг фæхæрам 
лæппу йæ уарзонмæ. Æгæр, уæдæ йæм уымæ арвыста?.. Фæлæу- 
ма!.. Цæмæдæр фæкъæпп кодта лæппуйы зæрдæ. Æмæ кæд ис- 
ты нысанæн рацыд йемæ!.. 
Маргоитæ æрхæццæ сты, Мукка кæм лæууыд, уыйонг. Куыд- 
дæр сæм хæрисбæласы зынджы аууонæй разынд, афтæ чыз- 
джы зæрдæ æнахуыр гуыпп-гуыпп ныккодта. Уайтагъд дывы- 
дон хъуыды ныццавта сæры магъз. Бацæуа йæм - худинаг у... 
Æфсæрм кæны йæ чындзæй Уарзет, ма йæм бацæуа, афтæмæй 
йæ иувæрсты ахиза æгомыгæй, æмæ уый гæнæн куыд ис!.. 
Фæлæ уыцы фæдзæхсæн хъуыдытæ дзырдбæрц йедтæмæ нæ 
ахастой чызджы сæры. Æваст ныггуылф кодта риуы судзгæ 
уарзты арт æмæ йæ уыцыиу æсхуыст акодта размæ Муккайы 
’рдæм. 

ФЫДЫ ФÆДЗÆХСТ 
399 
- Мукка!.. - сонт хъæргонд сирвæзт чызджы дзыхæй. Рæ- 
дæнгъуыз цæсгом хурау худы. Бауад æм Мукка дæр. Дзурын ни- 
цыуал сфæрæзтой. Узæлынц кæрæдзийыл фæлмæн, уарзæгой 
цæстынгасæй. Уысмбæрц сæ айрох, Марго дæр сæ фале кæй 
лæууыд, уый. Æрæджиау фæхъуыды кодтой Маргойы. Хорзау 
нал фесты. Æфсæрмдзæстыгæй йæм бакастысты: «Хатыр!..» 
Марго сæм йæ мидбылты фæлмæн фæхудт. Уый нысан код- 
та: «Мæнæй мацæмæй тæрсут... Æмбарын уæ!..» Фæлмæн хъæ- 
лæсæй сдзырдта йæ ходыгъдмæ: 
- Уарзет, раййаф-иу мæ. - Ацыд. Куыддæр Кæфойауы сæрмæ 
схызт, афтæ æваст фездæхт фæстæмæ. Дзедæрджыты аууон 
æрлæууыд. Хъуызгæ каст акодта. Дæлæ хæрисбæласы бынмæ 
бацыдысты дыууæ æвзонджы. «Багъæцут ныр!» Йæхимидæг 
бартхъирæн кодта сылгоймаг. Ныр уæ Марго мæнæ йæхи цæс- 
тæй уыны... Цы уыд, цы нæ уыд, уыдон дæр фæдзурдзæн Мар- 
го йæ мойæн дæр, Агуыбейæн дæр. Амæн искуы йæ цæстыдзаг 
куы фенид Марго!.. Ацы дзæдæл гоцо дæр! Цæй, гъа, ныхъхъил 
у йæ разы!.. Марго дзедæрджыты аууон æмбæхстæй кæсы, Мук- 
ка чызджы раз куыд æфсæрмдзæстыгæй лæууы, уымæ, æмæ 
йæм мæсты кæны йæхимидæг. «Кыс, ма йæм фæцагай... хæцы 
дыл!.. Ацу дæ радтæг дæ бахæрæд!» 
Кæсынц æгомыгæй кæрæдзимæ дыууæ уарзоны. Уарзоны 
зæрдæ дзурын нæ фæразы. Уымæн йе ’взаг - фæлмæн, узæлгæ 
мидбылхудт... 
Лыстæджытæ кæсы чызг йæ уарзонмæ. Сгары, бæрджытæ 
йæ кæны... Кæдæй нырмæ йæ нал федта!.. Смæллæг!.. Акæс-ма, 
сæрыхъуынтæ дæр фæцыбыр кодта!.. 
«- Мм!.. Мукка!.. -уарзоны фæлмæн бустæ... - Цæмæн алвыд- 
тай дæ сæр. Макуыуал-ма сæ алвын, гъо!..» 
Лæппу йæ мидбылты фæлмæн бахудтис. 
«- Хорз, Уарзет, никуыуал!..» 
Ныр та чызг фæкомкоммæ лæппуйы ног тарцъæх кастюммæ. 
Никуыма йыл æй федта нырма. Кастюм скодта йæ уарзон дæр. 
Бæгънæгуыд... 
- Нана мын æй балхæдта тамакойы æхцайæ!.. - фæлмæн 
хъæлæсæй бамбарын кодта лæппу. 
Цинтæ кæны чызг ног кастюмыл. Йæ фæлмæн уырзтæй йæ 
лæгъзытæ кæны, дæудтытæ. Мæнæ йæ дысыл урсхæрисбæласы 
сыфтæрты стъæлфæнтæ. Цъæх арвыл ма нымæгæрттывд стъа- 
лытæ дæр афтæ фæзынынц. 

400 
Тедеты Герас 
Уарзет хæрдмæ скаст хæрисбæласмæ. Скаст Мукка дæр. Стæй 
та кæрæдзимæ бакастысты æгомыгæй. Сæ мидбылты уæздан 
фæхудтысты. Чызг йæ фæлмæн уырзтæй уæззаугомау ацагъта 
лæппуйы кастюмы дысæй хæрисбæласы сыфтæрты урс рыгтæ. 
Æппынфæстаг хъæрæй сдзырдта лæппу. 
- Нæ, фæлæ ай та кæдæм ластай дæ фæдыл? - уый Маргойæ 
зæгъы Мукка. 
- Æз æй ракодтон дæзæрдыйæ? Æрвитгæ йæ ракодтой мемæ 
æмбалæн. 
- Кæдæм? 
- Сихиатмæ мæ æрвитынц мæ мадыхотæм! - чызджы 
хъæлæс фенкъард. 
- Исты æрæмысæм! 
- Цы æрæмысæм, Мукка? - æнæныфс æмæ æнкъардæй 
сдзырдта чызг. 
- Фæндаггаг æз ссардзынæн... Афардæг уæм горæтмæ... Уым 
куыстыл ныллæудзыстæм æмæ... 
- Тæрсын, Мукка... Уым дæр нæ ссардзысты, зонын æй. 
- Уарзет, ацæуæм, - ногæй та раздæхт лæппу йæ фæндмæ, - 
æппындæр мацæмæй тæрс. 
Чызг ныхъхъус. Алыгъуызон æнтъыснæг хъуыдытæ, кал- 
мы лæппынтау, схæлбуцъ кодтой сæры. Æфсæрм... худинаг... 
тас!.. Æвдæрзынц зæрдæ... Лыстæг судзинтау ныхсынц сæры 
магъзы. Цæстытыл ауадысты алыгъуызон æвирхъау нывтæ. 
Мæнæ Агуыбе кардæлвæстæй æрбалæбуры... Йæ цæстытæ 
судзгæ æхсидавтæ калынц. Ныртæккæ комдзаггай, кæрдихгай 
скæндзæн Уарзет æмæ Муккайы. Йæ хæдфæстæ Саукуыдз 
милиционимæ. Уарзетæн йæ мад рустæ тонгæ, æрдиаггæнгæ. 
Мæнæ Муккайы мæгуыр, зæхбын хæдзарыл арт бафтыдтой... 
Йæ цъæх фæздæг арвыл æмбæлы. Гуылф кæны. Муккайы мад 
йæ сæрыхъуынтæ тоны... Йæ зæрдæхалæн æрдиагæй бæстæ 
хæссы!.. Адæм æм æлгъдзæстæй кæсынц Уарзетмæ... Сæ былтæ 
йыл асчъилтæ кæнынц... Фыдных, налат, æдзæсгом æй хо- 
нынц... 
Тæфсæгæй рынчынау баризæгау кодта Уарзет йæхимидæг. 
0, о! Дæ-дæ-дæй! Хуыцау дæ фæдзæхст! Фæлтау... Мыггагмæ 
зарæггаг фæуыдзæн. Къуыппæн зарæг ыл скæндзысты... Фæлæ 
афтæмæй дæр кæдмæ?.. Ныр та иннæрдæм фессæста чызг йæ 
мидхъуыдыйы. Зынг зæгъынæй ком нæ судзы... Уæд та ис- 

ФЫДЫ ФÆДЗÆХСТ 
401 
ты базыдтой... Фæхъæр!... Бонтæ цæуынц... Уый рæзы, уæдæ 
цы. Исты фыдбылыз скæндзысты Муккайæн, Уарзет йæхæдæг 
гъа!... Нæ зоны... Ницы зоны... Цы ми бакæна Уарзет? Цы сараза? 
Чызг йæхимидæг сдыгъуырццæг. Æппынфæстаг æнкъард, саст 
хъæлæсæй сдзырдта чызг. 
- Цæй, Мукка, æндæр хатт... Æндæр хатт адзурдзыстæм ууыл!... 
- Кæд ма, Уарзет? - лæппу дæр та ноджы тыхстдæрæй сдзырд- 
та. - Сихиатмæ куы цæуыс. Афтæ куы зæгъыс, уым хъуамæ уай? 
- Куыннæстæй! Цæй, ныр ацу. Уыцы усæй худинаг у. Куы та 
мын фæуа æддæмæ рацæуыны фадат, уæд та дæм исчеуылты 
бæрæг кæндзынæн. Хæрзизæр. - Уарзет фæцæуæг. 
Марго дзедæрджыты аууонæй куыддæр Уарзеты рацæйцæу- 
гæ ауыдта, афтæ уыцы иу æппæрст акодта йæхи уым дæлæмæ. 
Æй налат цыдæр! Æз зæгъын, Мукка ам нæ разы кæцæй фев- 
зæрд! Ныр дæр та йын зæрдæ бавæрдта. Фæбæрæг та, дам, дæм 
кæндзынæн!.. Хæдзары та афтæ æнхъæлынц, Уарзеты æддæмæ 
куынæуал уадзынц, уæдæй фæстæмæ Муккайы цæстуынæн дæр 
нал фæкодта! Багъæцут ныр!.. Йæхи мидæг та бартхъирæн код- 
та ус} æмæ чысыл фалдæр куы ауад, уæд йæ цыд фæсабырдæр 
кодта. Цымæ æппындæр ницы æрцыд, ахæм хуыз равдыста. 
Æрлæууыд Уарзетмæ. Барджыны дзырд æм скодта: 
- Ратындз-ма цæй, цавæр у, уæдæй-уæдмæ! Мæ цæстытæ 
дæм ныууырс сты æнхъæлмæ кæсынæй!.. 
Уарзет дзы хатыр ракуырдта. Йæхи мидæг ма дзы бузныг 
дæр фæцис йæ чындзæй, йæ уарзонимæ йын чысыл аныхас 
кæныны фадат кæй радта, уый тыххæй. Райгондгъуызæй йын 
йæ цонджы бын йæ къух фæсагъта, æмæ араст сты сæ фæндагыл 
чындз æмæ ходыгъд. 
Сывылдзджыны колхоз раджы бавнæлдтой фæззыгæндтæ 
тауынмæ, фæуынхъус сты. Æрмæст ма Цъицъайы æфцæджы 
дæлвæдджи цы æрдузтæ ис, уыдон æнæконд сты. Трактор 
сæм не ’рæхсы. Æдзæгвæзтæ сты, къуылдымтæ. Абон æм бав- 
нæлдтой галдыхæй...Æфсæнгутонтæ кæрæдзийы фæдыл 
арæгъ сты. Бетъре æмæ Уардан - гутондартæ. Мукка æмæ 
Агуыбе - галдæрджытæ. Хъæуæй дзы ноджы бирæ чидæртæ 
кусы. Цалдæрæй та гутонвæдты фæсауæдз кæнынц асадæгтæй. 
26* 

402 
Тедеты Герас 
Хур арвы скæсæн фахсыл дзæвгар стылд. Аходæнафонмæ 
æввахс у. 
- Марадз-ма, Мукка, дон æрбадав. - Уый Бетъре у. - Дæуæй 
кæстæр нæм ничи ис. Дæлæ аходæндзæуттæ дæр æрбазын- 
дысты. 
Лæппу уайтагъд дурын аккой кодта æмæ фæцæуæг Гыццыл 
хъæдырдæм. Хуымонтæ дæр сæ галты æрурæдтой. Фæллад 
галтæ сæ тæнтæ аппар-аппар кæнынц. Æнцон мыййаг нæу къа- 
хеттаг уæззау сыджыт фæлдахын дыууæ цæдæн! Уæргъулæфт 
акæной. Аулæфой хуымонтæ сæхæдæг дæр. Сæумæйæ фæстæмæ 
хуым кæнынц. 
- Чысыл нæ фæллад суадзæм! - Бетъре ныр та иннæ хуы- 
монтæм бадзырдта æмæ гутоны фæлдæхт белтъыл æрбадт. 
Хъæлдзæг у Бетъре а-фæстаг рæстæджыты. Йæ зæрдæ рухс 
кæнын байдыдта йæ цардæй. Чысыл фæллæйттæ, мыййаг, 
на райсы йæ куыстмыздмæ колхозæй. Æмæ райы йæ зæрдæ 
куыстмæ... Бирæ цыдæртæ фæхынцы йæ мид-зæрдæйы. 
Фыцца-джыдæр уал сисамад агъуыст скæнын хъæуы. А-хъæуы 
сæ фылдæрæн ис... Æмæ Бетърейæн дæр цæттæ сты йæ аразæн 
æрмæджытæ. Хæрзвæстаг фæуæд Саукуыдз, йæ къух ын ацара- 
загу Бетърейæн. Кæм ын колхозы машинæ авæры, кæм - галтæ. 
Ноджы ма уал лæппу ссæуа æфсадæй! Стæй уæд бауынаффæ 
кæндзысты бинонтæ. Уæдæ йæ æндæр кæмæн аразы Бетъ- 
ре! Райдианы чысыл фæцудыдта Бетърейæн йæ цард... Фæлæ 
ныр... Кæд та слæууид йæ къахыл... Æргом дзырды къæм нæй, 
фæлмæцгæ дæр тынг бакæны Бетъре колхозы уæззау куы- 
сты. Стæй хæдзары дæр... Иунæг удæй... Фæлæ нæ хъаст кæны. 
Æгайтма йæм хъæубæстæ се ’ргом раздæхтой Бетъремæ. 
Иузæрдион, æнæхин кусæгыл æй нымайынц. Æмæ Бетърейы 
æндæр ницы хъæуы. Саукуыдз дæр æм йе ’рфгуытæ æлхынцъ 
райхæлдта. Æцæг ма Мæргъионмæ цыдæр табиц хæссынц 
æнæхъæн бинонтæй Сандотæ...Æмæуымæй йæхи аххосуусæн. 
Йе ’взаг æй нæ фæрсы. Сæ фыдгой кæны... Æмæ йын цал хатты 
загъта Бетъре. 
- Нæ, æвæдза, ай дæр рæстытæ нæ кæны! - бадзырдта 
комкоммæ Уардан гутоны гиноныл йæхи æруагъта. - Сауку- 
ыдзы кой дын кæнын, - Бетъре Уарданы ныхасмæ йæхимидæг 
цæстæнгасæй Агуыбейы ацагуырдта. Уарданмæ банцайыны 
фæнд нæ уыд, фæлæ Агуыбейы æрбацæйцæугæ куы ауыдта, 
уæд хынджылæг кæныныл ныллæууыд. 

ФЫДЫ ФÆДЗÆХСТ 
403 
- Агуыбе, Джиуæргуыба та дæ иувæрсты фæвгъуыйы, фæлæ 
дæхи бауигъ. - Уардан Агуыбейæ хъазы. 
- Бæгуы, бæгуы, Агуыбе! - Бетъре дæр хъазгæмхасæн сдзырд- 
та Уарданы фарс. - Ацы аз Джиуæргуыба афтæмæй мауал ауадз. 
Чындзæхсæв нын скæн... Бæркадджын фæззæг, æндæр!.. 
Агуыбейæн карды цæфау уыдысты дыууæ лæджы хъазæн 
ныхæстæ. Йæхи мидæг амæсты Муккамæ. Иæ фæдыл акаст Уа- 
зал суадоны ’рдæм. Айæппæт ын ацы куыдзы хъæвдыны митæ 
сты. Æвæццæгæн сын æй ралæхурдта... Æндæра йæ цы бай- 
йардтой фæстаг рæстæджы. «Ус æрхæсс, ус æрхæсс!..» Цæвиттон 
æй Агуыбе йæхæдæг нæ зоны, цы кæнын æй хъæуы, уый. Цы 
гуыбынниз сæ хъæуы искæй хъуыддаджы! Уастæн!.. Фæлæу, 
кæд дын Агуыбе, хæрæджы æфтыддаг, дæ къубал нæ сыскъуы- 
на, карчы къубалау, уæд æй фендзынæ!.. 
Агуыбе йæ маст æддæмæ нæ равдыста. Тыххудт бакодта 
æмæ сдзырдта уый дæр хъазгæйæ: 
- Æгæр мын байрæджы, æгæр æмæ мæ ныфс нал хæссын ус 
хæссынмæ. - Хуымонтæ ныххудтысты. Хъазæн ныхæстæ кæрæ- 
дзи дзыхæй истой. Хынджылæг кодтой. 
Мукка уазал суадонæй куы раздæхт, уæд ын иунæг хуы- 
цау кæцæйдæр Саукуыдзы бæхыл йæ разы февзæрын кодта. 
Æвæццæгæн йæ кусджытыл зилы. Уæртæ Галуадзæны бынмæ 
иннæ бригады хуымонтæ хуым кæнынц. Уырдыгæй ардæм 
Муккаты бригадыл йæ фæндаг ракодта. 
Мукка йæ куыддæр ауыдта, афтæ йæ зæрдæ ныссæххæт код- 
та. Хорзау нал фæцис. 
Тас, æфсæрм, æви нæ зонын, цы æнкъарæн ын тынгдæр ба- 
цагайдта йæ зæрдæ Муккайæн уыцы уысм. Цæмæндæр æм йæ 
зæрдæ афтæ дзырдта, зæгъгæ, йæм ныр Саукуыдз æнæисты 
сдзургæ нæ фæуыдзæн. Æмæ æцæгдæр: 
- Æз дæуæн цал хатты загътон, уыцы чызджы тæфтыл мау- 
ал цу? - знæт лæджы мæсты ныхæстæ, карды цæфау, сæмбæл- 
дысты тарст лæппуйы зæрдæйыл. 
- Саукуыдз æмæ æз... - чъызгæ сæхъуыст лæппуйы саст 
хъæлæс. Зæгъынмæ ма хъавыд: «Куы никуыуал... уынгæ дæр 
æй куы никуыуал фæкодтон!» Фæлæ йын уайтагъд Саукуыдзы 
ноджы знæтдæр хъæлæс йæ хурхуадындзтæ ахгæдта: 
- Цæмæн бабадтæ Кæфойауы йæ разы дын зæгъын! - Сау- 
куыдз ма цыдæр гуымир дзырд хъуамæ сæппæрстаид, фæлæ 
йæхиуыл фæхæцыд... 

404 
Тедеты Герас 
Муккайы зæрдæ æваст фæкъæпп кодта. Уый дын Маргойы 
митæ. Баскъæфта йæм æй... Æмæ сæ гайтма йæхи цæстæй фед- 
та Марго. Æвзæр, æнæуагæй ницы арæзтой Мукка æмæ Уарзет. 
Сæхицæн ныхас кодтой æндæр. Йæ разы, дам, бабадтæ! Кæд ба- 
бадт йæ разы Мукка! Æмæ науæд цы æрцыд! Боныфæстагмæ 
адон йедтæмæ сæ чызгыл никуы никæмæн сдзырдæуыд! Лæппу 
рамæсты йæхимидæг. Цы сæ сæрмæ марæн кæрдтæ хæссынц!.. 
Ныр Мукка мæгуыр у æмæ уый тыххæй сæ быны схуысса?! 
- Саукуыдз, хицауады лæг уæвгæйæ, æвæдза, рæстытæ нæ 
кæныс. Дæ хойы хæрдмæ скæсын нæ уадзыс. Фосау æй мидæг 
бакодтай. А, æз дур фестон, фæлæ дын уый кæй зæрдæмæ фæ- 
цæудзæн!.. 
Муккайы ныхæстæ Саукуыдзыл цъæхснаг уисы цæфтау æм- 
бæлдысты. 
Пысырайы надау ссыгъд æгасæйдæр фырмæстæй. Ацы 
хъуымызбылæй дæр ма йæ уый схъуыд! Куырыхон лæгау дын 
ын зонд амонынтыл ныллæууыд! 
Ныллæг, фæлæ фидар хъæлæсæй загъта мæсты лæг: 
- Цы дын зæгъон, уый зоныс, кæйдæр къулбадæгæй гуырд, 
куыддæр ма дæ йе ’мгæрæтты ацæугæ фенон, афтæ дын ахæм 
ми бакæндзынæн, ахæм æмæ а-бæстаг дон нал баназдзынæ. 
Фехъуыстай, къулбадæг æмæ цъæхæй рæгъæд цыдæр! Стæй- 
иу уæд бабад йæ разы. - Саукуыдз ехсæй бæхы мæсты дзæхст 
æркодта. Цыма йæ маст уымæй иста. Хæрзхаст хайуан уыцыиу 
сæррæтт акодта Муккайы рæзты æмæ атахт дæлæмæ. 
Муккайæн, мæгуыр, йæ уæнгтæ æркалдысты. Йæхимидæг 
бадзой-дзой кодта. Æрцахсынмæ йæм æртхъирæн кæны. Æмæ 
бауыдзæн йæ бон Саукуыдзæн уый... Æнæхъæн районы зынд- 
гонд лæг. Муккайы хуызæн мæгуыр, æнæхицау лæппуйы æр- 
цахсын ын цы хъæуы!.. Исты æфсон æрæмысдзæн æмæ... Фæлæ 
цæмæн, цæмæн? Цы ракодта Мукка?.. Цы, цы æмæ уарзы... 
æндæр ницы!.. Йæхицæй йын фылдæр бауарзта йæ хойы æмæ 
уый... Фыдракæнд нæу? У Иугæр тыхджын дæ, дæ тых цæуы, 
уæд алцы бакæнын дæр у дæ бон. Расты зылын схон, зылыны - 
раст. Баууæнддзысты дыл. 
Рыстзæрдæ лæппу йæ мидбынаты, дурдзæджындзау, лæу- 
гæйæ баззад. Иу боныбонцау йе ’муд нал æрцыд. Уастæн, гор- 
мон фæуай цард! Куыд галиутæ конд дæ, куы! Куыд æгъатыр 
дæ!.. Уæдæ цæмæн риссын кæныс ацы сидзæрæй хъомылæн йæ 

ФЫДЫ ФÆДЗÆХСТ 
405 
мæгуыр зæрдæ!.. Цы ракодта уый æнаххос уд?.. Цæмæннæ йын 
ис уарзыны бар!.. 0, дунескæнæг!.. Æвирхъау хъысмæт!.. 
Мукка цалынмæ йæ путуат дурынимæ Уазал суадоны цурæй 
хуымонтæм хæццæ кодта, уæдмæ Саукуыдз уырдыгæй дæр аив- 
гъуыдта. Хуымонтимæ сæ куысты фæдыл цыдæртæ аныхæстæ 
кодта, стæй йæ мыстрагъ бæхы фæцагайдта æмæ афардæг 
дарддæр. Фæндагыл цыдæрхъуыды, зилгæ дымгæйау, йæ сæры 
фæмидæг Саукуыдзæн. Æваст æм тæригъæд фæкаст Мукка. 
Æгæр карзæй йæм сдзырдта. Уæддæр æм цыдæр хицоны зæр- 
дæ дары Саукуыдз Муккамæ... Акæс-ма, цæй æргъæвст цъиуы 
хуызæнæй лæууыд Саукуыдзы раз! Раст ын цыма йе ’ппæт ба- 
каст, йæ лæудæй дзырдта: 
«Цы дын кæнон, мæ хур, ды тыхджын дæ!..» 
Гъе, фæлæ æрбадæвæггаг ныхас рæхуыст у. Ацы ус, ацы ус!.. 
Саукуыдзæн йæхи æмкъай... Марго!.. Иу бон æй фыдбылызы 
ма нытътъысса Саукуыдзы, уый гæнæн нæй... Уый та йæ сæрра 
кодтанырдæр... 
... Хуымгæнджытæ сæ аходæн ахицæн кодтой. Аходæндзаутæ 
раджы ацыдысты. Дзæрæхон æмæ Сланон фæстейæ аззадысты. 
Ныхæстæгæнгæ фæцæуынц. Æрдæбон ацырдæм цæугæйæ цы 
ныхас кодтой, уый дарддæр кæнынц. 
- Куы зæгъын, Агуыбе уый цахъхъæн нæу... - Сланон хъын- 
цъым кæны йæ фыртыл, - Æддæмæ ракæсын æй нал уадзы. 
Æртхъирæнтæ йæм кæны. Уæд дын æз амæлон, Ребо, ды йын 
йæ ных куынæ бакъуырай. Фыд-зонд у дæ фырт. Исты фыдбы- 
лыз мын сараздзæн мæ иунæгæн æмæ царæфтыд кæнын. 
- Уæд мын уый дæр амæлæд, Нуси, æмæ ды дæр, кæд... - Дзæ- 
рæхон йæхи расткæныныл ныллæууыд. - Æз уыдонæн цынæ 
кæнын, фæлæ нæй æмæ нæй. Мæнæй кæнгæ дзы исты куы уа- 
ид, уæд... Чызг æмæ лæппу сты æмæ... Фыдæлтæй фæстæмæ 
кæрæдзи хорз зонæм... Фæлæ, гъа, мæн ма дзы чи фæрсы!.. 
Сланон ницы сдзырдта. Сылгоймæгтæ дзæвгар æнæдзур- 
гæйæ ауадысты. Æхсæрджын лæнкмæ бахæццæ сты. Ам фæн- 
даг фæсаджил. Дæллаг къабузæй сæм кæйдæр хъæлæба æрбай- 
хъуыст. Æваст фæлæууыдысты. Кæрæдзимæ фæрсæджы каст 
бакодтой. Сæ цымыдисдзинады æнкъарæнтæ схæлбурцъ код- 
той. Айхъуыстой. 
- Уæд мын Садул цæра! Марго мын сæ йæхæдæг дзырдта, - 
Мæргъионы хъæлæс. - Мæзæрдыйæ, дам, æй, кæмдæр, Мар- 

406 
Тедеты Герас 
гойæн горæтмæ арвыстой йæхи февзæр кæнынмæ!.. - тугтæ ка- 
лы дыккаг сылгоймаг. 
- Дæ мæрдтыстæн! - бадиссæгтæ кодта иннæ. - Уымæн ни- 
цы зонын бæлвырд, фæлæ, дам, ныр зæрдæхсайгæ у... 
- О,о! Æддæмæ дæр, зæгъ, æй уымæн нæ уадзынц. Йæ худи- 
наг, зæгъ, ын фæхæсдзысты адæм. 
- Мæ бинонты фыдбылызтæ сæ сæрыл стыхсæд, кæд ма ца- 
фон! 
- Кæмдæр, дам, ыл нæ сæттынц. Диссæгтæн, зæгъ, баз- 
зайынц, æмбисæндтæн! 
- Багъæцæт, тынгдæр уал ыл разына! 
Сланонитæ дам-думгæнаг устыты ныхæстæм æрвдзæфау 
фесты сæ дыууæ дæр. Уæнгтæ æркалдысты. Сæ уæрджытæ сæ 
быны, хус хæтæлтау, æнæбон дзой-дзой бакодтой. 
Зын зæгъæн у, уыцы уысм сæ кæй зæрдæ куыд дзырд- 
та дыууæ ныййарæгæй. Кæй зæрдæ сæ тынгдæр ссыгъд. Кæй 
цахæм æнкъарæн ныццавта: тас, худинаг, æфсæрм, æви хæрам!.. 
Кæрæдзимæ фæрсæджы каст бакодтой дыууæ ныййарæджы. 
Дзырд Уарзет æмæ Муккайыл кæй цыд, уый ма сын цы æмба- 
рын хъуыд! Фæлæ цæй æвзæр кæнинæгтæ дзурынц, уый!.. Ау, 
уыййонг ссис хъуыддаг? Хуыцау, дæ фæдзæхст! Уæд бæстон 
царæфтыд кæнынц! Уæд бынтон сæ быныл куы баззадысты сæ 
ныййарджытæ! 
Дыууæ ныййарæгæй цыма Сланон тынгдæр фæтарст, афтæ 
зынд. Ныффæлурс. Ком ныххус... Иратаманы цынææрцыд, ахæм 
æбуалгъы хъуыддаг... Цард-цæрæнбонты цæмæй тарст, уый 
йæ баййæфта, мæзæрдыйæ!.. 0, йе ’намонд сæр Сланонæн!.. 0, 
Сызгъæрин дзуар! 0, Мыкалгабыртæ, баххуыс кæнут!.. Тарст ус 
йæхимидæг кувы дауджытæм, зæдтæм. 
Чызджы мад знæтгъуызæй дам-думгæнаг сылгоймæгты фæ- 
дыл батындзыдта. Сланон ма уæддæр йæ мидбынаты уадзыг- 
гондæй лæууыдис. Æппынфæстаг уый дæр азгъорæгау код- 
та Дзæрæхоны фæдыл. Баййæфтой устыты. Уæлæ фæцæуынц 
ныхæстæгæнгæ æртæйæ. 
Мæргъион базыдта йæ хуыцауы цæф! Фæхатыдысты ин- 
нæ сылгоймæгтæ дæр: æхсæрты аууонæй сæм хъуыстой сæ 
ныхæстæм. Быдыр æнæцæст нæу, хъæд-æнæхъус! Тас сæ ба- 
цыд. Цы æгъдауæй ма сраст кæндзысты сæхи? Уый ныфс сæ 
нал ис. Уæддæр сæхи мауал хъуамæ басæттой. Исты сæ мысгæ 
æркодтой! Адæм сæ цъиутау уасынц!.. 

ФЫДЫ ФÆДЗÆХСТ 
407 
Мæргъион Дзæрæхоны дарддæр дзурын нал суагъта. Йæхи 
барæй фæфæлмæн кодта, цыма уымæн дæр маст уыд ацы 
хъуыддаг, ахæм хуызæнæй сдзырдта: 
- Гайтма уæхæдæг дæр ам стут! Æз уæм, Садул цæра, хæдзар- 
мæ дæр цæуинаг уыдтæн. Сонт рæдиаг у, адæмыл æндæр дзырд 
нал ис... Чысыл сыл уæхимæ фæхæцут... 
- Гъай-гъайдæр, исты хос сын скæнут, цалынджы... 
- Фыдбылызæй дæр нæ тæрсут, фыдбылызæй! Мыггаджы 
фарн... Туг... Мах уый мæт ис, нæхимидæг уынаффæтæ дæр 
уымæн кæнæм уæдæй нырмæ, - кæрæдзи дзыхæй истой ахо- 
дæндзау сылгоймæгтæ сæ ныхас. 
Дыууæ ныййарæджы дур-дзавдæй баззадысты. Алчи дæр сæ 
йæхирдыгонау хъуыдыты ацыд. Алкæмæн дæр сæ йæ зæрдæйы 
æхсыдта æндæр æмæ æндæргъуызон маст. 
Æнахуыр дзæхст-дзæхст кодта Сланоны риу. Йæ бон дзу- 
рын ницыуал у. Æрхауынмæ йæ бирæ нал бахъуыд! Дзæрæхон 
æм цахæмдæр зынæмбарæн цæстæнгасæй бакаст. Сланон æй 
уæддæр фембæрста: «Уый дын дæ хъæвдыны митæ, гъе!..» 
Дзæгъæлы æфхæрд!.. Сланоны тынг фæндыд, афтæ æрцыдаид 
хъуыддаг?.. Æмæ йæ мæнæ уадзыг кæнынмæ бирæ куынæуал 
хъæуы... Мæнæ фыр мæтæй йæ зæрдæ йæ риуы цæлхытæ куы 
хауы. Цардцæрæнбонты цæмæй тарст Сланон, уый йæ ’рый- 
йæфта, æмæ ма цы сараза!.. 
0, дунескæнæг! Ай цы æрæййæфта Сланон! Ай цы зындоны 
бахаудта зæрыбонты!.. Цы ракодта?.. Цæмæн æй хъизæмарæй 
марыс!.. Фæлтау æй фæуын кæн... Мацыуал фехъуыстаид, ма- 
цыуал федтаид!.. Сусæгæй йæхи хæры мастæй зæрдæскъуыд 
ныййарæг... 
0, хуыцау! Цы æбуалгъы дудгæбон ыл æркодта Сланоныл!.. 
0, Мадымайрæм! Фыдæлты фарн!.. Ныббарут ын æнæрцæугæ 
фыдракæнд!.. Ныцъцъист æй кæнут... дурты бын æй фæкæнут... 
сындзын арты йæ басудзут... афтæ йын хъæуы... Тæригъæд ын 
нæ хъæуы!.. Æдзæсгом!.. Налат... 
Сланон иубоныбонцау йе ’муд нал æрцыд. Æппынфæстаг 
йæхиуыл фæхæцыд. Цæстмæ... Ацы адæм исты фæфиппайдзы- 
сты. Цы зæрдæхъæрмттæ кæны, зæгъ, ай та!.. Афтæтæ тынгдæр 
кæуыл æмбæлы, уый æнцад куы у, уæд! Фæлæ рыстзæрдæ 
ус йæ сæрыл куы схæцыд, уæд дам-думгæнæг устытæ уым 
нал уыдысты. Æрмæст ма дзы Дзæрæхон лæууыд, æдзынæг, 
зæрдæдзæфæй. Сланон æм æнкъард цæстытæй хатыркурæджы 

408 
Тедеты Герас 
каст бакодта æгомыгæй. Фæлæ уый фæцæуæг. Сланон дæр йæ 
фæдыл атындзыдта. Баныхас кæна йемæ. Амæй уæлдай ма- 
уал ныхъхъæр уа хъуыддаг. Цы бакæной æмæ куыд бакæной 
дарддæр. 
- Ныууадз мæ ныр!.. - карды цæфау сæмбæлд Дзæрæхоны 
кæуынхъæлæс Сланоны зæрдæйыл. - Бынсæфт мæ фæкодтай 
æмæ мын æгъгъæд у!.. - йæхæдæг фæцæуæг. Сланон йæ мид- 
бынаты сагъдæй баззад. Кæд, дам, цæфæй нæ мæлыс, уæд, дам, 
дын уый та - рæхуыст... 0, йе ’намонд сæр Сланонæн!.. 
* * * 
Сланон уыцы бон изæрмæ йæхицæн бынат нал ардта. Йæ 
маст фыхт йæ фыртмæ. Æртхъирæн æм кодта йæхимидæг. Кæд 
æрцæудзæн изæры хуымæй æмæ йæ кæд æрфæрсдзæн лыстæг- 
гай, йæ быныл баззайа йæ мад!.. Уæдæ суанг райдианæй фæс- 
тæмæ уымæн цынæ кæны Сланон сусæг-æргомæй... Уæдæ хы- 
лæй, уæдæ дзæбæхæй! Марадз зæгъ, кæд фæчъил! Ныр гъа! 
Багъæцæт! Ардæм æй хъæуы изæры! 
...Хуымгæнджытæ фыдæлты ныууагътой сæ уаг. Мукка 
ма бафæстиат кæмдæр. Æрæджиау æрбазынд хъæуы сæр. 
Бетъреты онг æрбахæццæ. Фæлладгъуыз у, æнкъард. Альда 
йæм сæ кæртæй йæхи рауагъта. Йæ цæсгомыл цыдæр цины 
нысæнттæ зыны чызгæн. Йæ мидбылты фæхуд-фæхуд кæны. 
Цыдæр æхсызгон хабар та йын кæй радзурдзæн ныртæккæ йе 
’фсымæрæн, уый та бæрæг у. Муккайы зæрдæ ныссæххæтт код- 
та. Зæрдæ цины гуыпп-гуыпп скодта. Æвæццæгæн та Уарзеты 
искуыцæй федта. Уæд афтæ фæкæны Альда... Æрхъæцмæ нал 
лæууы лæппу... Цæй-ма, цы у, тагъддæр!.. 
- Æри мын исты æмæ дын æй зæгъон! - Мæстæй мары хо йе 
’фсымæры. 
- Цæй-ма, Альда, цы у? - æфсымæры æнкъард, лæгъстæгæ- 
нæджы хъæлæс хойы зæрдæ бакъуырдта. Фæфæлмæн. Фен- 
къард йæхæдæг дæр. Рыстзæрдæ у йе ’фсымæр. Ай ма та йæ цы 
мæстæй мара... Ныр æцæггъуызæй сдзырдта Альда: 
- Федтон æй!.. 
Цины денджызы уылæнтæ ныггуылф кодтой Муккайы зæр- 
дæмæ. Фæлмасгъуыз цæстытæ, сæууон стъалытау, цæхæртæ 
скалдтой. 
- Кæм æй федтай, кæд... Æмæ дын цы загъта? 

ФЫДЫ ФÆДЗÆХСТ 
0^4 409 
- Абон, фæссихæртты. Суадонмæ доны æфсон æрбауад иу 
уысм. Мæнæ мæм уый радта... - Альда иу чысыл гæххæтты 
гæбаз Муккамæ бадардта. Уый йæ зыдæй айхæлдта: «Изæры- 
иу сусхъæды бынмæ рацу. Саукуыдз æмæ Марго горæтмæ, Мар- 
гойы цæгатмæ ацыдысты!» 
Мукка хæдзармæ дæр нал бацыд. Йæ хойы ныхъхъæбыс код- 
та æмæ сусхъæдырдæм уыцы уадуагъдæй атахт. 
Альда йе ’фсымæры фæстæ кæсгæйæ аззад. Æхсызгон ын 
уыд, йе ’фсымæры ахæм хъæлдзæгæй кæй федта, уый. Цæй тынг 
ныццин кодта, мæгуыр! Кæд ма Уарзетæй исты фехъуса, уый 
йедтæмæ йæ был дæр нал фæзыхъхъыр кæндзæн. Мардæрцыды 
хуызæнæй бады æппыныдзух. Батад, баруад. Уастæн... Нана 
дæр дурзæрдæ у, æнæмæт, æндæра! Ды йын уæддæр мауал маст 
кæн. Ауадз æй йæхи бар æмæ уа! Ныллæууыд ныхмæ. Нæ зонын, 
цы йæ удхæссæг федта Уарзетæй, цæмæннæ йæ фæнды... 
Альда Бетъреты хæдзары ’рдæм бакаст. Уый йæм цæмæдæр 
æрхæндæггъуыз фæкаст. Садул ам нæй æмæ... Нæ, фæлæ йæм 
фыстæг куынæуал æрæрвыста Альдамæ. Адæмæй ма фехъусы, 
дард кæдæмдæр, Уæрæсемæ, дам, æй арвыстой. Мæзæрдыйæ, 
дам, тагъд æрцæудзæн. Фæуд, дам, кæны йæ службæ. Цыма 
йыл куыд сæмбæлдзæн Садул Альдайыл? Чизоны ма йæм Аль- 
да йæхæдæг куы ныффыстаид дзуапп, уæд ма йæм уый дæр 
æрырвыстаид. Фæлæ ма йæм куыд ныффыстаид Альда! «Хорз 
амонд, дам, дæ хай!» æмæ... Нæ. Гайтма йæм нæ ныффыста Аль- 
да. Афтæ æмбæлд. 
...Мукка цингæнгæ фæцæуы Апены былтыл сусхъæды бын- 
мæ. Апен, змæст, лакъоны хуызæнæй цæуы. Абухы, дзыназы. 
Хъыг уыд Муккайæн уый. Иннæ хæттыты йын рæсугъд зар- 
джытæ фæкæны. Ныр гъа... Æвæццæгæн æфцæгыл къæвда 
уыд. Абон ам дæр асæст уыд. Хуры цæст никуыцæй разынд. 
Мукка æрбадт йæ уарзон сусхъæды бын. Æнхъæлмæ кæсы. 
Йæ зæрдæ цинæй йедзаг, æрхъæцмæ нал лæууы. Кæд æрцæу- 
дзæн Уарзет! Бæстæ у æмыр, æнцад. Бæлæстæ цавддуртæ фе- 
стадысты. Æрмæст ма Апены уылæнты уынæргъын райхъуы- 
сы. Цыдæр æнкъарддзинад æфтауы Муккайы зæрдæйыл. Фæлæ 
йæ ницæмæ дары. Афонмæ кæмдæриддæр ис, лæф-лæфгæнгæ, 
æрбазгъоры йæ дуне... Уарзет... Ныртæккæ йæм изæрмилты 
тары йæ сырх-сырхид къандзолы фæдджи ферттивдзæн. Йæ 
уæгъдкалд дзыккутæ та фæйлаугæ æрбахæсдзæн... Бады Мук- 
ка. Бады æмæ æнæрхъæцæй æнхъæлмæ кæсы. Ай! Къæхты 

410 
Тедеты Герас 
уынæр!.. Æрбацæуы!.. Лæппуйы зæрдæ сгуыпп-гуыпп кодта. 
Уадз æмæ æрбаввахс уа. Мукка йæм барæй нæ акæсдзæн. Ома 
йæ нæ уыны. Йæ тæккæ цурмæ куы æрбахæццæ уа, уæд æм 
æваст фæгæпп кæндзæн, ныхъхъæбыс æй кæндзæн. Нæ кæсыс, 
хъуызгæ æрбацæуы Уарзет йæхæдæг дæр. Лæппу нæ кæсы 
фæстæмæ барæй. Ныртæккæ та йын фæстæты йæ цæстытæ 
ахгæндзæн Уарзет: «Базон-базон, чи дæн!» Мæстæй та йæ 
мардзæн. Нæ, ницы дын дзы рауайдзæн, Уарзет. Ныр дæ Мук- 
ка базыдта... Мæнæ гъе, æрбахъуызы йæ фæсчъылдым... Ныр 
дыл Мукка йæхæдæг хъуамæ разила хинæй. Ныр дæм хъуамæ 
уый йæхæдæг фæраздæр уа. Куыддæр йæ фæскъæбутмæ 
æрбахæццæ уай, афтæ дæм фæтæррæст кæндзæн æмæ дæ йæ 
хъæбысы фелвасдзæн. Дæ уд куыд алиуыра. Цæй хъавгæ исы 
йæ къухтæ! Мæнæ æрлæууыд Муккайы тæккæ фæскъæбут. Мук- 
ка æваст фæтæррæстт кодта. Иæ цæнгтæ ахъæбысæввонг ай- 
тыгъта. Фездæхт Уарзетмæ фæстæмæ. Ай та цавæр у! Муккайы 
цæнгтæ, цæргæсы базыртау, баззадысты уæлдæфы. Агуыбе йæ 
хæнт раз хохлæуд скодта. Йæ пыхцыл æрфгуытæ æрхаудтой, 
бæхы былтау. Сæ быны ма цæстытæ тыххæйты зынынц. 
Лæууы Агуыбе æгомыгæй. Йæ цæстытæ, цыргъ джебогътау, 
ныссагъта Муккайы. Уый йæ бынаты дурдзавдæй аззадис. 
Цыдæр æнæнхъæлæджы бæллæх кæй æрцыд, уый ма йын 
цы æмбарын хъуыд Муккайæн. Кæцæй базыдта Агуыбе, Мукка 
Уарзетмæ ам кæй æнхъæлмæ кæсы, уый! 
- Гъы, куыдзы фырт! Хорз Уарзет дæм куы фæзынд! Цы 
аныхъуырдтай дæхуыз? - Цыргъ æрцытау ’мбæлынц Муккайыл 
Агуыбейы мæсты ныхæстæ. - Уæдæ-иу æй ардæмыты расайд- 
тай чызджы! Мукка йæм фæрсæджы каст бакодта. Уый ны- 
сан кодта: «Нæ, Агуыбе, æз сайгæ куыннæ кæнын!..» Агуыбе 
йын цыма йæ хъуыды фембæрста - фæбогъ та йыл кодта: - 
Цæмæн бабадтæ йæ разы Кæфойауы, цы ми кодтат уым, куы- 
дзы хъæвдын! Цы мæ кой кæнинаг дæ ис! 
- Агуыбе йæ тыхджын къухæй Муккайы хæдоны риу сызду- 
хæгау кодта. Тугомæнты дæ фæкæндзынæн, тугомæнты, куыдзы 
хъæвдын, зоныс ды æви нæ! - дыргъ бæласы цонгау æй ныууыгъ- 
та. Стæй йæ фæстæмæ асхуыста. Мукка ацух-мухтæ кодта. 
- Агуыбе, ды тыхджын дæ, - æнцад, æдыхстæй сдзырдта 
Мукка, - фæлæ... иудзырдæй, кæрдæнтæ мæ куы скæнай, ком- 
дзаггай, уæддæр нæу мæ бон Уарзеты ныууадзын, аргæвд мæ, 
гъа! - Мукка Агуыбемæ йæ риу бадардта. 

ФЫДЫ ФÆДЗÆХСТ 
411 
- Афтæ йæ ныууадзынæ, афтæ æмæ... Бауад æм. Ныццæ- 
вынæввонг æй у. Мукка дзы нæ тæрсы. 
Уадз æмæ цæвæд. Уый йын уæддæр æвзæр ницы зæгъдзæн... 
- Куыд... куыд мын æй уадзын кæныс, Агуыбе... - ногæй 
та æнцад, æдыхстæй сдзырдта Мукка. - Ахъуыды-ма кæн? Ды 
ныууадзис дæ уарзоны искæй тæсмæ? 
Муккайы фæстаг дзырдтæ, топы нæмыгау, сæмбæлдысты 
Агуыбейы зæрдæйыл. Фырмæстæй цæстытæ атарытæ сты. 
«Куыдзы хъæвдын,уæдæуымæн дæ сины сæртыл ныххæцыдтæ 
и? Зоныс алцыдæр, нæ!.. Дæ уарзоны, дам...» 
Æвиппайды Муккайы галиу цæст цæхæртæ акалдта. Йе 
’хсæрфарсыл, æфсæйнаг дзæккор сæмбæлд, æви тымбыл къух, 
уый нæ фæхатыд. Расыг лæджы цух-мухтæ акодта. Хаугæ нæ 
акодта. Мукка йæхи рæстмæ нæма сраст кодта, афтæ та иннæ 
цæст арвы цæхæртæ акалдта... 0, хуыцау! Цавæр æнауæрдон 
цæф уыд! Асхъиудта Мукка. Ныр нал баурæдта йæхи. Калд 
бæласау æмдæргъæй зæххыл йæ тъæпп фæцыд. Фæлиуырдта. 
Фæсонтау. Иунæг хуыцау ын иу тымбыл дур йæ цуры фæкодта. 
Фелвæста йæ. Уæддæр æй мары æмæ мары... Агуыбе уый ау- 
ыдта. Фæранкау ыл йæхи ныздыхта ногæй. Йæ домбай къухæй 
ацахста Муккайы цонджы хъул. Æрбацъæлгæнæгау æй кодта. 
Дур æнæбон хауд акодта къухæй. Дæнг... дыккаг... æртыккаг, 
Мукка та æрхауд. Ныр та къахæй... Тæнтæ, сæр, риуыгуыдыр. 
Гормон фæуай, дурзæрдæ! Мукка мур дæр нал лæууы ныхмæ, 
нал змæлы. Цæстытæ - цъынд. Цæсгом - тугæрхæмттæ... 
Уæддæр цæвы æмæ цæвы æгæнон лæг. Йæ лæнк-лæнк цæуы. 
Бафæллад... 
...Мукка иубоныбонцау йæхи нал æрæмбæрста. Æппынæ- 
рæджиау йæ над уадултыл цыдæр уазал фенкъардта. Йæ ри- 
уы æгънæджытæ - гом. Чи йын сæ бакодтаид!.. Цавæрдæр уа- 
зал цыдæр риуыл уæззау йæхи рауадз-бауадз кæны... Схизы 
дæллагхъуыртæм цæсгоммæ... Йæ мидфыны уынæгау æй æн- 
къары æрдæг уадзыг лæппу. 
- Мук-ка... сдзур-ма ис-ты... цы кодтай?.. - фынфенæгау гæзæ- 
мæ ауад уадзыг лæппуйы хъустыл кæйдæр кæугæ хъæлæс. Цы 
у? Исчи уа?.. - Мук-ка... ра... кæс-ма дæ цæс... тытæй... Æз дæр 
мæхи мар... ын! - тынгдæр ауад Муккайы хъустыл кæйдæр 
хæкъуырцц. Альда! 
Æвæццæгæн æрдæбон йæ фæдыл рацыд!.. Йæ уазал арм ын 
йæ риуыл рауадз-бауадз кæны... 

412 
Тедеты Герас 
Муккайы цæсты тъыфылтæ ныууæззау сты. Раст сыл цыма 
къæйдуртæ æрцауыгъдæуыд. Тых æмæ сæ амæлттæй фæхицæн 
кодта кæрæдзийæ. Скаст уæззаугай. Цалдæр сылгоймаджы 
æндæрджытæ йæ разы ратæх-батæх кæнынц, сæмхæццæ, 
сарвистон вæййынц. Альда... Уарзет... Куы та иунæг сылгой- 
маг фесты. Альда уа?.. Уарзет?.. Рæстмæ йæ не ’взары Мукка... 
Йæ цæсгомыл судзгæ цæссыгтæ леуахитæ кæнынц, лæсæнтæ 
сылгоймагæн. Хæкъуырцц кæны. Зыны йыл, бирæ фæкуыдта. 
Фырхæкъуырццæй нал у йæ бон кæуын. Бафæллад. Мæнæ йæм 
æргуыбыр кодта... Уарзеты уæгъдкалд дзыккутæ Муккайы уа- 
дултыл æркалдысты... Йæ фæлмæн цонг ын йæ фæскъæбут ба- 
кодта. Рахæцыд ыл. 
- Цы кодтай, Мукка!.. - тынг ныккуыдта Уарзет. Йæ сæр ын 
йæ риумæ нылхъывта. Фæлмæн, аххосджыны цæстæй йæм кæ- 
сы. «Æз уыддæн иууылдæр... мæн аххос уыд... Мукка!» - æмæ та 
ныккæуы чызг. 
Мукка базыдта Уарзеты. Йæ зæрдæ барухс... Цонг уæззаугай 
йæхи систа. Уарзеты уæхскыл æнæбон хауд æркодта. Уый дæр 
æй ныхъхъæбыс кодта. Тынг ныккуыдта тарст чызг. Кæуы. 
Улæ-фын нал фæразы. 
Мукка рахæцыд йæхиуыл. Уæззаугай рабадт. Уæззаугай ба- 
каст Уарзеты кæуынвæллад цæстытæм. 
- Мауал ку, - сыхъуыст лæппуйы зæрдæйы æмыр хъæлæс. - 
Ма æфхæр дæхи... Уарзет, уымæн ницы у... 
- Мукка, куы дзы бахизис дæхи!.. - чызг лæппуйы уадулты 
тугтæ сæрфы хуылыдз къухсæрфæнæй. 
- Нæ фæлæ йæ цæмæй базыдта, ам дæм æнхъæлмæ кæсын, 
уый? - дис кæны лæппу. 
- Мæн аххос уыд, Мукка! - азымджыны хъæлæсæй райдыдта 
Уарзет, - Абон райсом, иугæр, Саукуыдзитæ горæтмæ куы ацы- 
дысты, уæд ахъуыды кодтон, зæгъын, мын изæры фæуыдзæн 
рацæуыны фадат. Гæххæтт афыстон дæумæ. Æнæрхъуыдыйæ 
мын стъолыл аззад. Дуарæй куы баздæхтæн, уæд уый йæ фыц- 
цагавæрды нал уыд. Æз æй ницæмæ æрдардтон. Донмæйы 
æфсон æддæмæ ауадтæн. Гæххæтт Альдамæ радтон. Изæры 
агурын фадат дæумæ раирвæзынмæ. Агуыбе мын карзæй загъ- 
та. «Ме ’рба-цыдмæ дæ къах куыд никуыдæм авæрай, афтæ!» 
Йæхæдæг феддæдуар. Æваст тасы хъуыды сæр ныццавта. «Агу- 
ыбе мын райсом бакаст мæ фыстæг». Ныр мæн нæ ауагъта. 

ФЫДЫ ФÆДЗÆХСТ 
413 
Фæлæ дæм йæхæдæг алæбурдта. Мæ зæрдæ сгуыпп-гуыпп код- 
та. Тынг дын старстæн, Мукка, дæуæн! - Уарзет йæ фæлмæн 
уырзтæ Муккайы цъæррæмыхст уадултыл уæззау æруагъта. - 
Мæхицæн бынат нал ардтон. Рафт-бафт кодтон. Æргом дзу- 
рын нæ уæндын. Æрæджиау, нана донмæ куыд фæцис, афтæ æз 
та - дæумæ. Æмæ дæ мæнæ куыдæй æрбаййæфтон! - Уарзет та 
йæ цæссыгтæ æркалдта. - Цом, Мукка, афонмæ бахæццæ Агуы- 
бе хæдзармæ, уым мæ куынæ баййафа, уæд та... - чызг сыстад. 
Хъæрзгæ, къæдзтæгæнгæ сыстад Мукка дæр. 
- Ныр афтæмæй куыд бацæуон хæдзармæ? - бакатай код- 
та Мукка. - Кæнæ ма адæммæ мæхи куыд равдисон! Уарзет, 
дæуæй йын фефсæрм кодтон, æндæра! - лæппу фæлмæн бакаст 
чызгмæ. 
Уарзет ницы сдзырдта. Уарзæгой цæстытæй бакаст Муккамæ. 
Йæ цонг ын йæ астæуыл æрбатухæгау кодта. 
- Кæдмæ уыдзыстæм афтæ, Уарзет? - ног та сдзырдта лæппу. 
- Нæ зонын, Мукка... 
- Сразы у, Уарзет, мæ фæндоныл... Афардæг уæм искуыдæм. 
Фæндаггаг ссардзыстæм. Науæд... 
- Тæрсын, Мукка! 
- Æндæр гæнæн нын нæй. 
- Кæдæмфæнды фæцæуæм - ссардзысты нæ. Æз дæуæн тæр- 
сын, Мукка. Мæн тыххæй дын исты фыдбылыз кæндзысты. 
Мæнæн чизоны ницы кæной. Сæ хо дæн уæддæр... 
- Уарзет, бакæс мæ коммæ, афардæг уæм, хуыздæр уыдзæн, - 
уæддæр фидарæй дзуры лæппу. 
- Ницы зонын. Мæ сæр схæццæ. Æнæнхъæлæджы фыдбылы- 
зы тас мæ уæгъд нæ уадзы... Ам баззайын дæр - мардæрцыд... 
Рæстæг цæуы æмæ... Абон дæр мæм нана цыдæр æнæууæнчы 
кæстытæ кодта... Стæй мын афтæ зæгъы, нырма уал, дам, изæры 
де ’фсымæртæ æрцæуой. Нæ зонын, цæмæн мæм бартхъирæн 
кодта. Куы мæ базоной, куы мын фæхъæр уа, уæд бынысæфт... 
Нæ зонын, ницы зонын мæ сæрæн, Мукка, цы саразон! Дывыдон 
арты бахаудтæн! 
- Ацæуæм, Уарзет, уымæй хуыздæр нын ницы гæнæн ис. 
Мæнæн ма тæрс. 
Уарзет ницы дзуры. Ныхъхъус. Алыгъуызон хъуыдытæ сæры 
схæлбурцъ кодтой. Алыгъуызон æвирхъау фыдбылызы нывтæ 
цæстыты раз рауай-бауай кæнынц. 

414 (1^> 
Тедеты Герас 
- Цæй, Мукка, хæрзæхсæв уал... Æндæр хатт... ноджыдæр ма... 
ахъуыды кæнæм. Нана мæм цæмæн бартхъирæн кодтаид абон 
Агуыбеитæй! Кæд мæ мыййаг базыдтой... Уæд нын æнæацæугæ 
дæр цы хос ис!.. - Уарзет тагъд-тагъд азгъордта сæхимæ. 
Колхоз Алардыйы кувæндоны фарсмæ цы сæндæттæ нык- 
калдтой, уыдон ацы аз æмбисонды зад сты. Сæ цæнгтæ нæ уро- 
мынц. Æмæ сæм сæ хъус дæр уымæн тынг дарынц колхозонтæ. 
Фезмæлыны фыдæй ма фесæфой уыйас фæллой. Тæккæ 
æндæрæбон сын фесты дæсæм пырх цъæххос æмæ чъырæй. 
Æнæуый æхсæз-авд пырхы йедтæмæ нæ кæнынц сæндоны. 
Фæлæ уыдон уæлдай пырх бакодтой. Цæмæй хъæддыхдæр уа 
ногдзыд тау, низ ма сæфта сæнæфсирыл. 
Абон дæр æнæхъæн хъæуæй рафсад кодтой. Хæлæфæй 
рувынц сæндон. Йæ уæлдай ногдзыд таутæ йын тонынц. 
Сылгоймæгтæ: Сланон, Хъориан, Томиан æмæ бирæ æндæр 
сылгоймæгтæ рувынц иуырдыгæй фарс. Нæлгоймæгтæ иннæр- 
дыгæй. Сæндæтты хъахъхъæнæг лекъаг Абдул йæ къæдз лæ- 
дзæджимæ къуылых-къуылых йæхи æрбайста, нæлгоймæгтæ 
кæм рывтой, уыцы ’рдæм. 
- Цин дын фенон, ацы аз та дзы сæн куыд уа! - кусджыты цур 
æрлæууыд. 
- Кæд сыл их не ’рцæуа, Абдул, - Уардан ног тау раскъуыдта 
æмæ йæ йæ къæхты бынмæ æрæппæрста. - уæд дæ ныфс уæд!.. 
- Уастæн хæрзвæстаг фод Саукуыдз, - арфæтæ кæны сæр- 
дарæн Бетъре дæр... - ацы сæндæттæ чи саразын кодта. Фарон 
дæр мын дыууæ быркуы байдзаг сæнæй. Абдул йе рфгуыты бын- 
ты цыдæр æнахуыр каст бакодта Бетърейы ’рдæм. Дзырдбæрц 
æм фæкаст æгомыгæй. Стæй йæм сдзырдта хъазгæмхасæн. 
- Ды, дам, Бетъре, мæзæрдыйæ æппынæрæджыйы онг куы- 
нæ бацыдтæ колхозмæ!.. - раст ма йæ цыма ноджыдæр зæгъын 
фæндыд: «Уæдæ кæд афтæ райгонд дæ колхозон цардæй, уæд 
æм уæды онг цæуылнæ цыдтæ!» 
Лекъаджы дæлгоммæ ныхас Бетърейы зæрдæйы сæмбæлд. 
Адæмы ’хсæн ын цæмæн нæуæг кæны йæ зæронд хъуыддæгтæ! 
Уæртæ кæддæр хицæн, иуæгой цæрæг уыдис Бетъре, уый ма 
абон цы ног кæныс! Ферох адæмæй... Раздæхтой Бетъремæ се 

ФЫДЫ ФÆДЗÆХСТ 
415 
’ргом адæм... Æмæ ма ныр ахæм ныхæстæ цæмæн хъæуынц... 
Бетъре йæ маст æддæммæ нæ равдыста. Æрхуымгъуызæй 
сдзырдта: 
- 0... Райдианы дзы нæ ныффыстон мæхи... 
- Афтæ æнхъæлыс, Абдул, - Уардан ныхас айста йæхимæ. - 
Бетърейы йеддæмæ дзы ничи уыд ахæмтæ! А-хъæуæн йе ’ртык- 
каг хай дæр нæ бацыд колхозмæ райдианы... - Уардан Бетърейы 
’рдæм бакаст. Ома, зæгъ, кæсыс дæ фарс загътон. Бетъре та 
фембæрста Уарданы цурон ныхас... Фæлæ дзы ацы хатт уæддæр 
фæбузныг ис. 
- Нæ, фæлæ, дæм, - Абдул та ногæй сдырдта Уарданы 
ныхасмæ хъазгæмхасæн. - Ай мæзæрдыйæ хъæзныджытимæ 
нымад уыд, кулактимæ... Дæлæ Матеитæ, Майортæ йедтимæ!.. - 
йæхæдæг та йе ’рфгуыты бынты Бетърейы ’рдæм цыдæр хин 
каст бакодта. Раст æй цыма бæрæг кодта, зæгъгæ, йæм куыд 
хъарынц мæ ныхæстæ. 
Ныр та Бетъре тынгдæр амæсты. Уызынхъис æрфгуытæ 
кæрæдзи æккæйтты абадтысты. Йæ тæккæ риссагдæр хъæд- 
гом ын бацагайдта. Цæй ныр ацы æрхауæггаг къуылых куыдз- 
мæ зын лæууæн нæу уæдæ!.. Бетъре колхозмæ нæ бацыди, 
хъæзныджытæй уыдис, æви цы уыдис, уый цы дæ бинонты 
уынаффæ у! Мæстыгъуызæй сдзырдта Бетъре: 
- Æз дæр хъæзныджытыл нымад куы уыдаин, уæд мæн дæр 
Майор æмæ Матейау Сыбырмæ фесæфтаиккой! - йæхæдæг 
сæнæфсирæ ног тау уæлдай мæсты скъуыд ракодта æмæ йæ 
зæххыл ныццавта. 
Абдул дзæвгар ницыуал сдзырдта. Йе нхъырдтытæ, йæ 
мызгъуыртæ цæсгомыл гæзæмæ сау тæнфæлм абадт.Æрфгуытæ 
кæрæдзимæ сæхи фелхъывтой... Æгомыгæй дзæвгар фæкаст 
ахæм хуызæнæй Бетъремæ. Цыма йын йæ ныхæстæ хъыг уы- 
дысты, афтæ зынд. Æппынфæстаг йæхи фæхъæлдзæггъуыз 
кодта Абдул. Æмæ цыма кусджытæй алкæй дæр фарста, ахæм 
хуызæнæй та сдзырдта. 
- Цыма цы фæуыдаиккой æцæгуыцы Майор æмæ Мате? 
- Сæ кой дæр никуыуал разынд!.. - фæцырд Уардан. 
- Афтæ сын хъæуы! - Бетъре дæр та сæппæрста йæ мæсты 
ныхас. - Сафинаг уыдысты æмæ сæ фесæфтой. Хæцаг галæн йæ 
сыкъа сæттаг у. 
Сæндæтты хъарагъул та йе ’рфгуыты бынты бакаст Бетъ- 
рейы ’рдæм. Стæй та Уарданиты ’рдæм баздæхт: 

416 
Тедеты Герас 
- Сæ бинонты дæр сын фесæфтой?.. 
- Нæ, - фæцырд Уардан. - Матейы фырты хъуыддæгтæ фехъ- 
уыстай дæ-хæдæг, сабырæг. Мæнæ нын мæнæ нæ сæрдары дæр 
куы мардта! Йæ цонг хуыскъæй баззад. 
- Мæзæрдыйæ, дам, - сдзырдта кусджытæй чидæр, - ноджы- 
дæр æртхъирæнтæ кæны. Æз, зæгъ, мæ маст афтæмæй нæ ныу- 
уадздзынæн! - æмæ сæндонрувджытæ аивæй Агуыбейы ’рдæм 
бакастысты. Ома, зæгъ, йæ хъавд сымахмæ у. 
- Матейæн, - дарддæр дзуры Уардан, - йе ’фсин дæлæ гуыр- 
дзыйы йæ чызгмæ цæры. Майорæн йæ æддæгæуæлæ хæдзар 
дæлæ сауджын аласын кодта, Беджызиан. Скъолайы агъуыст 
дзы скодта. Ныртæккæ дæр æй сауджыны скъола уымæн хо- 
нынц. Дæлæ хъæусоветы агъуысты фарсмæ цы бæрзондæвæрд 
бæстыхай ис, - Уардан Абдулмæ комкоммæ бакаст. - уый Майо- 
ры хæдзар уыд, гъе. 
- Майорæн зæнæг нæ уыдис? - лекъаг Абдул лыстæджытæ 
фæрсы. 
- Куыннæ йын уыд зæнæг! - ног та фæцырд Уардан. - 
Дыууæ чызг ын уыдис. Æмæ йын Уæллаг Къахетмæ чындзы 
фæцыдысты. Уæдæй ардæм амы тæфтыл нал ацыдысты. Сæ 
уæзгуытæ уæзæгуæттæ фесты, - дзуры æмæ дзуры дарддæр 
Уардан. - Дæлæ нæ колхозы тамакойы сара æвæрд кæм ис, уый 
Майоры уæзæг уыд, гъе. 
Абдул та дзырдбæрц æрæнкъардгонд. Хъуыдыты ацыд. 
Стæй та йæхи фæхъæлдзæг кодта. Худгæбылæй та бакаст Бетъ- 
рейы рдæм. Хъазгæмхасæн та йæм сдзырдта: 
- Бетъре та ам баззад! Æвзæр, дам, быныл зайы!.. - стæй 
тынгдæр ныххудт. - Æниу, Бетъре, мæ мард фен, мæ ныхæстæ 
дæм хъыг куы фæкæсой... Хъазгæ кæнын мæнæ, æндæр!.. - 
стæй фæцæуæг сæндæтты хъахъхъæнæг. 
Сæндон рувджытæ йæ фæдыл акастысты. Стæй та Бетъремæ 
бакастысты. 
- Бетъре, цыдæр табиц дæм хæссы ацы лекъаг!.. - ноджыдæр 
та хъазгæмхаæн сдзырдта кусджытæй кæцыдæр. 
- Цы хъомыл ын у! - Уардан та сдзырдта Бетърейы фарс. - 
Исты йæ хуымы хъус цæры... Уыцы хъуыддæгтæ раджы уыды- 
сты. Ивгъуыд бонтыл та хур нæ кæсы. Аивгъуыдтой, гонгæй, 
Бетъре? - Уардан та комкоммæ бакаст хæрам лæгмæ. 
- Уый, - нал фæлæууыд Агуыбе дæр, - Дæ разы, æвæццæгæн, 
уымæн йæхиуыл дæр сæхимæ ахæм бон уыд, уыцы рæстæджы, 

ФЫДЫ ФÆДЗÆХСТ 
417 
æвæццæгæн уый дæр ратæр-батæрты фæцис æмæ Бетърейыл 
йæ маст уымæн калы. Ома, зæгъ ды нæ баййæфтай æфхæрд. 
- Ома ай дæр хъæзныджытæй уыдаид? - афарста сæндон- 
рувджытæй кæцыдæр. 
- Чи йын цы æмбары! - сдзырдта та Агуыбе ног. - Ардыгæй 
Лекъы бæстæм чи цы зоны, цы дзы уыд æмæ дзы куыд уыд! 
- Уæдæ цалдæр азы ахæстоны йæ фырхъалæй бадтаид! - 
Уардан дæр та сдзырдта Агуыбейы фарс. 
- Гонгæй, æз дæр афтæ зæгъын! - сæндонрувджытæй ма 
ноджыдæр кæцыдæр сдзырдта Уарданиты фарс. - Уый йæ 
хъалæй нæ ныууагътаид йæ райгуырæн бæстæ æмæ ам махмæ 
дзæгъæлы не ’рхаутаид! 
Сæндонрувджытæ Абдулы ныхас кæрæдзи дзыхæй истой. 
Ницыуал дзырдта æрмæст Бетъре. Уы й ууыл нал уыд. Фæстагмæ 
йæм ноджы мастдæр æркаст. Хъусыс Агуыбемæ дæр!.. Ууыл дæр, 
зæгъ, ахæм бон уыд... Абдулыл! Цахæм бон? Ома, зæгъ, Абдул 
дæр Бетърейау хъæзныджытимæ нымад уыд... Кæсыс, нæма сæ 
ферох!.. Нырма дæр æм уыцы цæстæй кæсынц йæ хъæубæстæ 
Бетъремæ... Уымæн та йæ иууыл стырдæр маст ууыл у. Уарзой 
йæ йæ хъæубæстæ... Мауал æм кæсой зул цæстæй... Афтæмæй 
нæ бауыдзæн йæ бон цæрын Бетърейæн йæ хъæубæстимæ. Йæ 
фæсвæдæй иудадзыг уый кой кæной, не сфæраздзæн Бетъре 
уый! Ех... нырма уал дæ хорзы кой ахъæр кæн, стæй де ’взæр 
никæйуал бауырндзæн. Ау, йæ бинонтæ амæлой, уæдæ зæххы 
цъарыл цыдæриддæр хъæзныджытæ уыд, уыдон иууылдæр 
Симбырмæ фесæфтой!.. Æгæр, æппын дзы йе ’ргом ничи раз- 
дæхта ацы ног царды рдæм?.. Æмæ Бетърейы афтæ фæнды!.. 
Уæртæ кæддæр цы уыд, уый уыд... фæлæ ныр Бетърейы йæ 
адæмимæ цæрын фæнды... Йæ удæй дæр арт уымæн цæгъды 
колхозы куысты æхсæвæй-бонæй. Цæмæй йыл æрæууæндой 
йæ хъæубæстæ... Æмæ ныр гъа!.. Йæ зæрдæ фæрыст зæронд 
лæгæн... Уый сыл царвау тайгæ æмæ райгæ кæны, адон та йæм 
уæддæр фыдзæрдæ хæссынц... 
* * * 
Уарзет сусхъæды бынæй, Муккайы цурæй хæдзармæ куы ра- 
цыд, уæд куыддæр сæ къæсæрæй бахызт, афтæ йын йæ мад йæ 
цонг ацахста æмæ йæ уатмæ бадавта: 
27* 

418 
Тедеты Герас 
- Ардæм-ма рацу, дæ быныл баззайон! Цы де ’намонд æрцыд, 
цæмæн ныххудинаг кодтай дæхи? 
Чызг хорзау нал фæцис. Ницызонæджы каст бакодта йæ 
мадмæ. 
- Цы æрцыдис, нана? 
- Куыд цы æрцыдис, уæдæ адон цы сты? - мад ын амоны йæ 
цæсгомы дзыгъуыртæм, - æвгъæддон усау куы сдзыгъуыр дæ, 
уæд уый циу! Цы дыл æрцыдис, цæуылнæ йæ зæгъыс? - мад 
йæ чызджы къандзолы æгънæджытæ айхæлдта. Лыстæджытæ 
йæм кæсы. 
Ныр чызг фембæрста, дзырд цæуыл цæуы. Сæр æркъул код- 
та. Ныллæг, саст хъæлæсæй сдзырдта: 
- Нæ, нана, ницы дзы ис ахæмæй! - фæлæ йæ хъæлæсыуагыл 
зынд: мидæгæй йæ зæрдæ йæхиуыл кæй худы. 
- Уæдæ адæммæ æндæр дзырд куынæуал ис, - ноджы 
фæкарздæр тарст мад, - уæд æй уыдон кæцæй æрхастой? 
Чызг йæхимидæг фестъæлфæгау кодта. « Адæммæ æндæр 
дзырд нал ис!» Карды цæфау сæмбæлдысты ацы ныхæстæ 
чызджы зæрдæйыл. Уæнгтæ æркалдысты... Туг ныууарыд йæ 
мæгуыр сæрыл, базыдтой йæ. Ахъæр адæмыл дæр... Уарзет та 
афтæ æнхъæлдта æппындæр æй ничи зоны... 
Сдзурын ницыуал бафæрæзта чызг. Лæгъстæгæнæджы цæс- 
тæй тæригъæддаджы каст бакодта æгомыгæй йæ мадмæ. Йæ 
зæрдæ суынгæг. Цæстытæ доны разылдта. Ныккæуынæввонг 
у. Ныййарæг мад йе ’намонд хъæбулы ахæм хуызæнæй куы 
ауыдта, уæд нал фæлæууыд уымæн дæр йæ зæрдæ. Айсæфт 
йæ маст. Афтæ у мады зæрдæ. Хъæбулы зын нæ фæразы. 
Цыфæнды æбуалгъы фыдракæндтæ куы фæкæна йæ хъæбул, 
уæддæр ыл нæ лæууы мад... Дзæрæхон æрбахъæбыс кодта йæ 
хъæбулы. Рæвдауы йæ, йæ сæрыхъуынтæ йын дæудтытæ кæны, 
лæгъзытæ...« Дæ тæригъæд дын фæхæссæд ныр нæ лæппутæ!..» 
Дзуры æнкъардзæрдæйæ мад йæхицæн. 
Мады барæвдыдæй чызджы зæрдæ ноджы тынгдæр суынгæг. 
Ныр хъæрæй ныккуыдта. Суынгæг мады зæрдæ дæр. Нал бау- 
рæдта йæхи. Скуыдта уый дæр. Дыууæ сылгоймаджы æмхуызон 
кæуынц хæкъуырццæй. Раст, цыма сæ тæккæ раз стыр судзаггад- 
жы мард уыд. Кæуынц... Кæуынц мад æмæ хъæбул... 
Æппыфæстаг кæрты Агуыбейы хуыфын ссыд. Мад æмæ чызг 
фæтарстысты... Сæ цæссыгтæ асæрфтой. Цыма ницы ’рцыд, 
ахæм хуыз равдыстой. 

ФЫДЫ ФÆДЗÆХСТ 
419 
Цыдæртæ архайæг сæхи скодтой. 
Агуыбе æрбахызт. Къуымы æрбадт. Дæдæ-дæй! Тыппыр 
æмæ дæнгæлæй лæууы. Къæвдамхиц асæст бонау ныггуыппæв- 
вонг у. Уалынмæ Саукуыдз æмæ Марго дæр къæсæрыл æрба- 
лæууыдысты. Мад æмæ чызг кæрæдзимæ бакастысты. Абон 
сæздæхыны æнхъæл сын нæ уыдысты горæтæй. 
- Уарзет, ардæм-ма рацу, - йæхи тыххæй уромгæйæ сдзырд- 
та Агуыбе. - Ай чи ныффыста, - иу гæххæтты гæбаз æм æвдисы. 
Уарзет базыдта йæ хуыцауы цæф. Уый абон Муккамæ цы 
гæххæттт арвыста Альдайæн, уый у. Йе уæнгтæ тасы уылæн 
аленк кодта. Сæр æрæппæрста. Сдзурын ницы суæндыд. 
Иугæр Уарзет куы ницы сдзырдта, уæд Агуыбе афтæ фен- 
хъæлдта, басаст, зæгъгæ, йæ рæдыдыл æмæ ноджы карздæрæй 
сдзырдта: 
- Фæлдыст ын фæу, мæрдты фæлдыст! Дæ уды бонтæй ма дæ 
абонæй фæстæмæ йе ’мгæрæтты ацæугæ фенон, йе ’мгæрæтты, 
кæд уæ дыууæйы дæр а-лæппу куыйты холы нæ фæкæна, худи- 
нæггæнæг цыдæр! - карзæй бартхъирæн кодта мæсты лæппу. 
Агуыбе æгæртæ кæй загъта, уый чызджы маст ацæхæра- 
джынтæ кодта, боныфæстагмæ йæ цы баййардтой! Уарзет йед- 
тæмæ никуы ницы æрцыд!.. Æнæуый дæр ма цæмæй тæрсы Уар- 
зет!.. Уæддæр сæфт æмæ сæфт. Донластхуылыдзæй нал тæрсы... 
- Мардæфсон дæр æй уымæн ныууагътай, æвæццæгæн!.. - 
бустæгæнгæ сдзырдта хæрам чызг. 
Агуыбейы ма раст уый хъуыд. Æнæуый дæр тыххæй урæдта 
йæхи уæдæйнырмæ. Рафыхт йæ маст. Ай дæр уыцы куыдзы 
фыртæн йæхийау куыд карзæй æмæ ныфсджынæй дзуры!.. 
Ома, зæгъ, Агуыбе, иннæтæ цыфæнды, фæлæ, зæгъ, ды нæ къу- 
хы дæ æмæ, уæлдæйттæ ма дзур, æндæра, зæгъ!.. 
Агуыбе йæ пæлæхсар армæй стъол ныдздзæхст ласта. Галы 
богъ фæкодта. 
- Ма цæуæд не ’мгæрæтты, дын зæгъын! Цы мæ кой кæнинаг 
æй ис, алæ-ма! Цы мæ адæмы цæсты æфтауы! 
Агуыбе фырмæстæй цытæ скалдта, уый зонгæ дæр нæ ба- 
кодта. Æрæджиау ма йæ фæхатыд: æнæмбæлон ныхæстæ скалд- 
та. Йе ’взагыл ма бæргæ фæхæцыд йæхæдæг дæр, фæлæ ма ца- 
фон! Топпы нæмыгау аирвæрзтысты ныхæстæ. Фæсмон ын 
сылхысчъытæ кодта йæ зæрдæ. Йæхимидæг ноджы тынгдæр 
адæнгæл Уарзет æмæ Муккамæ. Уыдон æй базыдтой... Æмæ 

420 
Тедеты Герас 
Агуыбейæн уый куынæ скъуынид йæ маст... уæд ацæуæт, æмæ 
цыфæнды дæр кæнæт Уарзет дæр æмæ Мукка дæр... 
Агуыбе ницыуал сдзырдта. Йæ сæр æркъул кодта. Сындæггай 
къуыммæ бацыд. Йæхимидæг йæхи æрсабыр кæныныл архайы. 
Саукуыдз бадгæйæ баззад. Дисы бафтыд. Ацы чызг æмæ 
лæппуйы тыххæй йæ сæрмæ марæн кæрдтæ цæмæн хæссы, 
уый фæдыл. А - йæхæдæг ма о... Æфсон ын ис. Фæлæ ай та цы 
кæны! Цы йæхъуырыл бæндæнтææвæры! Цæмæнусæныхмæ? 
Адæмы цæсты, дам, мæ æфтауынц! Куыд æй æфтауынц адæмы 
цæсты иннæ бинонты уæлдай? 
Уæвгæ, йæхæдæг дæр æгæр ныффæрск Саукуыдз. Ацы дыу- 
уæ æвзонджы тæригъæд ын цы ракæндзæн! Уый аххос та йæ 
уæвгæ кæнынц... Фæлæ цы кæна! Æндæргъуызон бакæнын 
йæ бон нæу Саукуыдзæн... Нæй æрцæуæн уыцы хъуыддагæн. 
Ахсджиаг æфсон ын ис Саукуыдзæн. Фæлæ йæ чи зоны, йæхи 
йедтæмæ?.. Ничи. Бæргæ йæ исчи куы зонид... Æнцондæр уа- 
ид Саукуыдзæн дæр. Нæ, уæддæр карзæй дзурын нæ хъæуы 
мæнæ Агуыбейы æнæрцæфау... Гæнæн ис адæм дызæрдыг дæр 
фæуой. Цавæр цæхгæр «нæй» зæгъ кæнынц. Уым, зæгъ, цыдæр 
ис, уый йедтæмæ... 0 хуыцау, дæ фæдзæхст. Хъусыс, Уарзет дæр 
куыд загъта Агуыбейæн! Мардæфсон, дам, æй ныууагътай! 
Æвæццæгæн ныцъцъæл кодта ацы æгæнон мæгуыр лæппуйы! 
Уый циу! Цы зæгъдзысты адæм!.. Нæ, афтæ тæркæй архайын 
нæ хъæуы... Сабыр... Æнцад-æнцойæ куыд ахицæн уа хъуыддаг, 
афтæ... Амæн дæр бауайдзæф хъæуы... 
- Омæ, уæд та, - Саукуыдз уæзбынæй баздæхт йе ’фсымæр- 
мæ, - искæй сывæллон дæ къухæй рафтыд, уæд дæ стæй 
куыд фæнды! Æви цæрæнбонты дæу тыххæй туджы фынгтæ 
кæндзыстæм!.. - карздæрæй фæцис йæ уайдзæф Саукуыдз 
Агуыбейæн. Йæ фæстаг дзырдтæй ма Саукуыдзы фæндыд зæ- 
гъын ноджы дæр: Агуыбейы æнæвгъау мæстыгæрæй цард- 
цæрæнбонты æнæхъæн бинонтæн сæ уд рагъæнмæ хизинаг 
фæцис. 
Агуыбе ницы сдзырдта. Къуымы æрбадт сæркъулæй. Йе 
’фсымæры уайдзæфтæ дæр æм куыннæ бахъардтой, фæлæ 
уымæн æндæр маст æхсыдта мидæгæй йæ зæрдæ уыцы уысм. 
Йæ фыр мæстæй цытæ скалдта, цытæ схаудта уый йæ дзыхæй!.. 
Йæхи фæсмонæй хæры... Афтæмæй исты фæфиппайдзысты 
æмæ фидиссаг кæны... 

ФЫДЫ ФÆДЗÆХСТ 
421 
Саукуыдзы ныхæстæм мад æмæ чызджы зæрдæ барухс. 
Фæбузныг сты сæхимидæг. Уыдон зæрдыйæ Саукуыдз боны- 
фæстагмæ йæхиуыл æрхудт. Бахъардта йæм йæ иунæг хойы 
хъизæмар, æмæ се ’вварс ныллæууыд. Уымæ гæсгæ ныр ныфс- 
джынæйдæр сдзырдта Дзæрæхон. 
- Æгæр уæдæ, нæ комбæсты махы йедтæмæ чызг никуы ни- 
чи фервыста! Ауадз сæ æмæ... Йæхæдæг цæрдзæн йемæ! 
- Гъай-гъайдæр, раст зæгъы не ’фсин! - дзырды бон фæцис 
Маргойы дæр. - Мæгуырау лæппу нæу Сланоны фырт... 
Саукуыдз йе ’мкъаймæ йе ’рфгуыты бынты мæсты каст ба- 
кодта. Æнæуый йæ удхæссæг уыны Уарзетæй. Иудадзыг йе 
’фхæрыны куыст кæны. Иудадзыг æй ардаугæ кæны Саукуыдзы. 
Æмæ тынг мæт кæны Уарзеты хъысмæтыл, ахæм хуыз та нæ 
равдыста! Цы сты уыдон? Ахæм дыдзæсгом митæ Саукуыдзæн 
йæ удхæссæг сты рагæй дæр. Фæлæ цы сараза йе ’мкъайæн, де 
’ргъом баст цы фæцис, уый хæсс... 
Марго фембæрста йæ лæджы мæсты цæстæнгас. Ницыуал 
сдзырдта. 
Стъолыл цы графин уыд, уыимæ архайæг йæхи фæкодта. 
Саукуыдз баздæхт йæ мадмæ: 
- Нана, тæригъæд зæгъын нæ хъæуы, мæгуырау лæппу нæу 
Афæхъойы фырт, æцæгдæр. Сæрæн, куыстуарзаг... - мад æмæ 
чызгыл та хур бакаст. Табу хуыцауæн, æппынфæстаг уæддæр 
æрсаст... - Нæхион дæр, - дзуры дарддæр Саукуыдз, - куы зæ- 
гъын, бæсты бикъ æмæ комы дæгъæл, мыййаг, нæу. Дæлæ нæ 
бады мæ разы, - Саукуыдз Уарзетмæ ацамыдта, - Фæлæ мæн нæ 
фæнды ацы хъуыддаг... Æппындæр мæ нæ фæнды!.. 
Мад æмæ чызджы цин уысммæ атад. Фенкъард сты. 
- Куырм, цæуыл, зæгъ, кæуыс æмæ - цæстытыл! - ныр Дзæ- 
рæхон сдзырдта мæстыгъуызæй. - Æз дæр дын уымæн зæгъын, 
гъе! Цæуылнæ дæ фæнды? Ау, дæ хойы хъизæмармæ нæ кæсыс, 
нæ дæм хъары? 
Саукуыдз исдуг ницыуал сдзырдта. Алыгъуызон дыдзæхсæн 
хъуыдытæ та сæры фæлхъæзæнтæ систой... Цæуылнæ, дам, дæ 
фæнды!.. Бæргæ ды дæр æй куы зонис, нана, цæмæннæ фæнды 
Саукуыдзы уый!.. Уæд æм афтæ тынг нæ ныууырдыг уыда- 
ис... Ды дæхæдæг уымæй карздæрæй слæууыдаис сæ ныхмæ... 
Фæлæ гъа!.. А-зæххыл æй Саукуыдзæн йæхи йедтæмæ ничи зо- 
ны. Уæлдай зындæр ын уымæн у... Иуырдыгæй йæ ацы дыууæ 

422 
Тедеты Герас 
æнæаххос æвзонджы тæригъæд хурх кæны, аннæрдыгæй уы- 
цы æнæхайыры фæуинаг хъуыддаг, уæхстау, ныццæхгæрмæ 
йæ сæры Саукуыдзæн æмæ йæ фердæхын ничердæм уадзы!.. 
Цы ми ма бакæна йæ сæрæн, уымæн ницыуал зоны... Ай цæй 
æнæрцæугæ бæллæхы ныххаудта фæстаг бон!.. Дæ хойы хъи- 
зæмар, дам, дæм нæ хъары! Куыннæ йæм хъары, куыннæ! Йæ 
тæригъæдмæ кæсын йæ бон куынæуал у Саукуыдзæн... Æхсæ- 
вæй бонæй ууыл хъуыды йæ сæрæй æддæмæ куынæуал хизы... 
Фæлæ куыд бакæна, куыд Саукуыдз!.. Дыккаг фыдракæнды 
фæндагыл куыд ацæуа!.. Куыд уынгæджы фæцис йæ сæр!.. Ира- 
таманы цынæ æрцыд, уый куыд æруадза!.. 0, дунескæнæг!.. 
Аннæрдыгæй та йæ адæм баййардтой Саукуыдзы. «Радт æй 
Саукуыдз!.. Цæмæннæ дæ фæнды, хорз лæппу куы у!..» 
Цыма йæ Саукуыдз йæхæдæг нæ уыны Муккайы... Алы 
хъылматæ йыл фыссынц æнæном фыстæджыты районмæ!.. 
Йæ хойы, дам, ирæдыл уæй кæны... Рутен æм дзыхæй дæр нал 
сдзырдта Саукуыдзмæ... Ком ын куынæ ратта Саукуыдз йæ хойы 
тыххæй, уæд. Уыдон та йæ райкоммæ акæнинаг сты, уæлдæр 
бынатмæ. Рутен ууыл йæ уд скъуыдта, мæгуыр. Хорз æй фæнды 
Саукуыдзæн. Фæлæ ма ныр æфсонæн дæр исчи куы ныффыс- 
са, зæгъгæ, Сывылдзджыны сæрдар фæстæмæ йæ хойæн мой 
кæныны бар нæ дæтты, афтæ... Уæлдæр бынат нæ, йæхи бы- 
наты дæр æй нал ныууадздзысты... Айфыццаг ын райком 
йæхицæн загъта Саукуыдзæн. Лæппу, дæ бинонты хъуыддæгтæ, 
дам, æрлæгъз кæн æмæ, дам, адæм мауал дам-думтæ кæной... 
Фæлæ йын цыфæнды кæнæнт Саукуыдзæн. Сисæнт æй йæ бы- 
натæй дæр... Уæддæр нæу йæ бон уыцы хъуыддаг бакæнын... 
Цæмæннæ йæ фæнды Саукуыдзы, уый фæдыл та чи куыд фæн- 
ды хъуыды кæнæд!.. 
Саукуыдз ныллæг, фæлæ фидар хъæлæсæй сдзырдта йæ 
мадмæ: 
- Нана, ай у мæнæн мæ хо, æмæ йыл мæ бар цæуы. Дæлæ ба- 
ды мæ разы. Кæд махмæ, йе ’фсымæртæм, - Саукуыдз Агуыбемæ 
дæр бакаст, - нæ хъусы, уæд йæ бар йæхи. Æрмæст цæрæнбонты 
махæй - æрмист... 
- Дæуæн дæ хо у, - фæкарз мад дæр, - мæнæн та мæ хъæбул 
у... Фараст мæйы йæ æз фæхастон мæ гуыбыны, ды нæ фæлæ!.. 
Саукуыдз хорзау нал фæцис. Йæ мад æм ахæм карзæй ни- 
куы сдзырдта. Ноджы тынгдæр рамæсты Уарзет æмæ Муккамæ. 

ФЫДЫ ФÆДЗÆХСТ 
423 
Айæппæт уыдон тыххæй у, уыдон тыххæй йæм сдзырдта йæ 
фæлмæнтæ мад. Саукуыдз йæ мадмæ дзургæ ницы скодта. Фæ- 
лæ йæ ныхæстæ хаугæ та Уарзетмæ кодтой. 
- Ай, нæ комбæсты мæ лæгыл куы нымайынц, уæд мæ хæ- 
дзары мæ дзырд нал цæуы! Æви мæ хæдзары хистæрыл дæр 
нал нымайут? Загътон æмæ алыг. 
Мад фæхатыд: тынг смæсты йæ хъæбул. Йæ зæрдæ фæфæл- 
мæн ныййарæгæн. Нæ фæразы уымæн дæр йæ маст. Айразмæ 
йæ уыцы тугхъæлæс топпæй куы фехста, уæдæй фæстæмæ йыл 
ноджы тынгдæр риссын байдыдта мады зæрдæ. Йæ æнæхъæн 
фарс хуыскъæй баззад, мыггагскъуыд фæуа ноджыдæр... Чы- 
сыл æй æнкъардæй куы фены мад, уæд йæ зæрдæ къултыл 
йæхи бахойы... Цæй лæг ма дзы ис!... Æрдæг лæг!... Йæ иу фарс 
йæ уæлæ нал ис!... Æнæуый дæр рыстзæрдæ уыд йæ хъæбул 
Дзæрæхонæн... Ныр кæдæй нырмæ цæры бинонтимæ æмæ йын 
нырма иу бындар нæма фæзынд!... Йæ зæрдæ цæуыл фæлæууа... 
Дзургæ кæд ницы кæны Дзæрæхонæн йæ хъæбул, уæддæр ыл 
йæхимидæг тынг маст кæндзæн... Стæй йын колхозы уыцы 
алыгъуызон адæмтимæ цъус маст æмæ фыдæбон нæй... Уæдæ 
афтæ фыд-зонд æмæ æнæрцæф æндæр цæмæн ссис Дзæрæхоны 
къæбул!... 
Ныр сабыр, рæвдаугæ хъæлæсæй сдзырдта мад йæ рыст- 
зæрдæ хъæбулмæ: 
- Омæ уæдæ, Саукуыдз, дæ нывонд фæуон, бакæс-ма йæм, 
:тджыты йедтæмæ дзы ницыуал баззад. Исты маст айсдзæн 
йæ зæрдæмæ æмæ дæуæн дæр маст уыдзæн. - Ныййарæджы 
зæрдæ суынгæг. Скæуынхъæлæс. 
- Ницы кæны, нана, - мады маст бахъардта фыртмæ дæр. 
$>æлмæн сдзырдта. - Тæккæ райсом æй талынгæй колхозы ма- 
нинайыл горæтмæ арвитдзынæн мæнæ Агуыбе æмæ Марго- 
Зæн. Абон мах Маргоимæ уымæн уыдыстæм горæты. Баны- 
<ас кодтам Маргойы фыдимæ. Уым ын исты бынат ссардзæн. 
Горæты... Культурæ... кино, театр... Йæхи ирхæфсдзæн. Стæй 
зон цæуы æмæ фарн йемæ хæссы. Гонгæй, мæ хо? - Саукуыдз, 
^æстаг ныхæстæ дзургæйæ, Уарзетмæ бацыд. Йæ сæрыхъуынтæ 
шн адаудта. Æррæвдыдта йæ, фæлæ ма Уарзет ууыл уыд цы! 
Дыргъ фатау æмбæлдысты уæдæйнырмæ дæр йæ зæрдæйыл 
\е ’фсымæры ныхæстæ. Уымæн æндæр маст æхсыны мидæгæй 
\æ зæрдæ. Æндæр уавæры ис Уарзет!... Æмæ йын Саукуыдз цæ- 

424 
Тедеты Герас 
мæй зоны йæ уавæр... Рæстæгта цæуы ... Бонæй бонмæ йыл тынг- 
дæр зыны Уарзетыл... Æмæ иубон фæфидиссаг уыдзæн, уæ-дæ цы 
кæндзæн... Ацы æввахс бонты ма куы баиу уыдаиккой Муккаимæ, 
уæд ма чизоны бааууон уыдаид йæ худинаг!... Ныр гъа! 
Чызгæн йæ зæрдæ цæлхытæ фæцæйхаудта уæдæйнырмæ 
йе ’фсымæрмæ хъусгæйæ. Кæуындзæг хъуырмæ схæццæ. Ныб- 
богъ кæныны æввонг уыд. Ныр æм йе ’фсымæр хæстæг куы ба- 
цыд, уæд нал баурæдта йæхи. Фестад. Йæ сусæг фуртт-фуртт 
ссыд æмæ^йæ уатмæ аппæрста йæхи. Уым дзæбæх сæрибарæй 
фæкæуа... Йæ маст, йæ тыппыртæ суадза. 
Ныййарæг мад йе ’намонд хъæбулы ахæм хуызæнæй куы 
федта, уæд та ууыл дæр фæрыст йæ зæрдæ. Къулбæрзæйæ 
акаст йæ фæдыл. Цы кæна, йæ ныййарæгыл сыджыт ныккæла, 
йæ сæрыл арт судзы... Æндæр гæнæн ын нал ис... Æмæ йæ 
уавæрыл æргомæй зæгъын дæр ницы у йæ бон... Сæфдзæн йæ 
сонт хъæбул Дзæрæхонæн... Исты маст айсдзæн йæ зæрдæмæ. 
Исты фыдбылыз сараздзæн йæхицæн æмæ царæфтыд кæны 
йæ ныййарæг... Иу æмæ дыууæ фыдбылызы куынæ æрцæуы 
ахæм рæстæджы... Нæ... фæлтау!... Æваст цыдæр хъуыды ныц- 
цавта мады зæрдæ. Тæккæ райсом ын æй Дзæрæхон алидзын 
кæндзæн йæ фæдыл... Стæй ацæут æмæ сымах ныффидар ут... 
Ахицæн кодта йæхимидæг тарст мад. Æнцад, æдыхст хъæлæсæй 
та загъта: 
- Омæ йын сымах исты хос скæнут, æрсабыр уæд, чызг мауал 
хæрæд йæхи цæрдудæй, æмæ куыд фæнды уæд. Горæтмæ йæ ар- 
витат, æви йын цы кæнат, уый уæхи хъуыддаг у. 
- Тæккæ райсом, нана, - ног та сдзырдта Саукуыдз, - тыхсгæ 
ма кæн. 
Горæты ма ахуыр дæр скæндзæн. Агуыбе, ды-иу райсом та- 
лынгæй сыст. - Саукуыдз ныр та йе ’фсмæрмæ баздæхт. - Шофы- 
ры сæхъал кæн. Дзырдгонд у. Афтæ æмæ хурыскастмæ машинæ 
фæстæмæ куыд сыздæха. Колхозы хъæудзæн. 
Саукуыдз сыстад. Йæуатмæ араст. Уый нысан кодта: «Ахицæн 
кодтам бæстон уыцы хъуыддаг ацы ’хсæв. Ныр улæфынафон у». 
Уарзет йæ уатмæ куы бацыд, уæд йæхиуыл мидæгæй дуар 
сæхгæдта. Сынтæгыл дæлгоммæ ныххауд æд дзаумæттæ 
æмæ ныккуыдта хæкъуырццæй. Нал æмæ нал уромы йæхи. 
Лæсæнтæ кæны йæ цæссыг. Йæ мад ма йæм хоста дуар фæлæ 
йын æй нæ бакодта. Æхсæв бонмæ, даргъ уыд, цыбыр уыди, 

ФЫДЫ ФÆДЗÆХСТ 
425 
йæ цæстытыл хуыссæг никуы æрхæцыд рыстзæрдæ чызгæн. 
Йæ цæссыгæй йæхи æхсадта. Базы иу фарс-иу куы ныххуы- 
лыдз, уæд та-иу йæ иннæрдæм æрзылдта . Рафт-бафт код- 
та. Алыгъуызон уæззау, æнтъыснæг хъуыдытæ цъист кодтой 
сæрымагъз. Уый зонгæйæ йын æрдæбон изæры Мукка куы 
дзырдта, алидзæм, дам, уæд ын сразы уыдаид! Фæсмонæй йæхи 
хæры. Ныр æй райсом талынгæй куы акæной горæтмæ, уæд ма 
йæ кæм фендзæн! Кæд ма æрæфтдзæн ардæм! Горæт кæм ис, 
уый зонгæ дæр нæ кæны Уарзет. Æввахс у, хæстæг у!.. Басудза, 
цæрæнбонты ацы сыгъдыйы къуымæй æддæмæ дæр никуы 
акаст!.. Уæдмæ та рæстæг цæуы. Тынгдæр ыл разындзæн! 0, йе 
’намонд сæр! Сдыгъуырццæг чызг йæхимидæг. Йæ худинаджы, 
йæ сæфты рæстæг æрцыд! Æмæ ма цы дудгæбон бакæна йæ 
сæрæн!.. Æнæ Мукка йæ бон дæр куыд бауыдзæн! Ех, дæдтæй!.. 
Ныр æм искæуылты фæбæрæг кæн! Æнафон у, æндæра йæ Уар- 
зет йæхæдæг дæр бæргæ ссарид. Мæнæ фæрссагæй ахизид. 
Фæлæ йæ мад, йæ мад! Муккайы мад!.. Иннæ ахæм та уый!.. 
Йæ хъуырмæ бæндæнтæ хæссы. Цы йæ удхæссæг дзы фед- 
та Уарзетæй, нæ зоны. Йемæ йæ ныр куы базона æрбацæугæ, 
уæд фыдæнæн дæр ныхъхъæр кæндзæн. Йæ фидиссаг ын 
фæхæсдзæн. Басудзай, уæд та бон куы уаид! Чизоны Альдайыл 
йæ цæст искуыцæй схæцид. Райсом, тæккæ райсом æй кæнынц! 
Цалдæр сахаты фæстæ!.. 
...Адæм сæ тæккæ фыццаг фынæйыл сты. Бæстæ - æнцад. 
Рафт-бафт кæны Уарзет йæ уаты. Йæхи æхсы йæ цæссыгæй. 
Æй, джиди, искæуылты йæм куы фæбæрæгчындæуид Муккамæ! 
Фæлæ куыд, куыд?.. 
Æваст йæ хъустыл цыдæр уынæр ауад. Фестъæлфыд йæ 
хуыссæны. Айхъуыста. Саубоныл! Уый циу? Кæйдæр къух, цæ- 
хæрадоны ’рдыгæй цы фæрсаг ис, ууыл архайы. Гæдыхъæдау 
срызт æнæуый дæр тарст чызг. Зæрдæ ныггуыпп-гуыпп код- 
та. Хъæццулæй йæхи амбæрзта. Цыма йын уый цы баххуыс код- 
таид. Ныртæккæ ныцъцъæхахст кæндзæн!.. Цыдæр æй хæры!.. 
Хæйрæг... Æнæзæгъинаг!.. Иухатт дæр ма дзы куы федта Уарзет. 
Муккаимæ æнгузы бын куы лæууыдысты, уæд... Уæд дæр фыр 
тасæй суанг бонмæ нал бафынæй... Фæрсаг ноджы тынгдæр схы- 
бар-хыбур кодта. Æваст дзых фæхæлиу кодта чызг. Хъæр дзы 
нæ райхъуыст. Мæнггомæй аззад дзых. Тас ын аныхъуырдта йæ 
хъæлæс... Уæдмæ фæрсаг æрбайгом... Тарст чызг фырадæргæй 
йæ хуыссæны фæбадæг. Ныртæккæ хъуамæ ныхъхъæр кæна 

426 
Тедеты Герас 
Агуыбеитæм... Ныртæккæ хъуамæ райхъал кæна бинонты... Риу 
дзæхст-дзæхст кæны... Нæ, фæлæу! Æваст тарст чызджы зæрдæ 
цыдæр ныццавта. Лыстæгдæр акаст. Мукка!.. Мукка хъуамæ уа 
ай! Æххæст не ’ууæнды тарст чызг йæ цæстытыл. Ноджыдæр та 
лыстæгдæр акаст. Уæдмæ Муккайы хæрдмæфаст сæр фæрсагæй 
æрбазынд æхсæвы талынджы... 0, хуыцау! 0, дунескæнæг! Ци- 
ны денджыз ныггуылф кодта рыстзæрдæ чызджы риумæ. 
Уысммæ фæдæлзæх йе стыр тас. Ныррухс ыл бæстæ. Раст ца- 
фон хъуыд, уыцафон фæзынд. Раст цыма дзургæ бакодтой. Ны- 
ры хуызæн никуы фæбузныг Уарзет йæ уарзонæй. Йæ зын уысм 
йæ уæлхъус февзæрд... 
Афтæ у, номхæссæн у уарзоны зæрдæ! Кæрæдзи æнæдзур- 
гæйæ дæр æмбарынц. Сæ иу авд æфцæгæн æддейæ куы уа, 
уæддæр кæрæдзимæ се ’мыр хъæлæс хъуысы. Афтæмæй дæр 
сфыцынц сæ фæнд, сæ дзырд. 
Нæ, фæлæ уæндгæ та куыд æрбакодта, уæндгæ Уарзетæн йæ 
дунейы рухс! Йæ ныфс куыд æрбахаста ацафон ардæм æрба- 
цæуын!.. Æнæдзургæйæ дисы каст кæны Уарзет Муккамæ. Тæк- 
кæ изæры йæ мæлæты æмбис куы ныууагътой!.. 
Мукка куыддæр фæрсагæй бахызт æмæ Уарзеты ауыдта, 
дискастгæнгæ, афтæ йæ былтыл йæ къух авæрдта. Сыбыртт 
дæр ма скæн, зæгъгæ. 
- Цы хабар у, Мукка? - Уарзеты сусу-бусу райхъуыст. 
- Уарзет, цæугæ! 
- Цытæ дзурыс, Мукка, сæрра дæ? 
- Тæккæ еныр, Уарзет. Фæстиат нал. Мæн дæр рантъæрдтой. 
-Чи? 
- Абон та нанайæн цыдæр дамтæ дзырдæуыд. Бонизæрмæ 
кæмдæр йæ мустъучи тылдта. Нырмауал, зæгъ, мæ къухты æр- 
бафта. Альда мын сæ радзырдта, æрдæбон изæры, дæуæй куы 
ацыдтæн, уæд мæ размæ рауад. Иугæр, дам, мæм нал хъусы, 
уæд дам фесæфæд ардыгæй. Йемæ мæ æххæст^мидæмæ дæр нæ 
бауагъта Альда. Хыл та, дам, дæм кæндзæн. Йæ маст уал, дам, 
æрцæуа... Альда мын нанайы æхцатæ радавта. Иу-ссæдз ту- 
маны. Сынтæг сæ æлхæнинаг уыд. Цæй, Уарзет, фæстиат нал, 
цæугæ. 
Уарзет айтæ-уйтæ нал фæкодта, фæлæ арæвдз кодта йæхи. 
Радгай фæрсагæй æнæхъæлæбайæ ныххызтысты. Фæцæуынц 
бруйы сæрты ахизæнырдæм. Балкъоны бынæй сыл куыдз 

ФЫДЫ ФÆДЗÆХСТ 
427 
срæйдта. Уарзетыл йæхи асæрфта. Хатт сæнтрæйд фæкæны. 
Цыма уæддæр цæуылдæр æххæст не ’ууæнды. 
Куыдзы рæйд Агуыбейы хъустыл сæмбæлд. Уый нырма не 
’рфынæй. Сом Маргоимæ... Уарзеты горæтмæ куыд фæцæйкæн- 
дзысты, уыдæттыл хъуыды кодта. Куыдзы рæйдмæ æваст йæ 
зæрдæ ныссæххæтт кодта. «Чидæр нын нæ уæнгуытæм давын- 
мæ æрбацыд!» - тасы хъуыды ныццавта сæр. 
Агуыбе фæтæррæст кодта. Бирæгъсурæн раскъæфта. Цæхæ- 
радоны йæ тъæпп фæцыд. Куыдз ноджы тынгдæр срæйдта. 
Бруйы ’рдæм аппæрста йæхи. Йæ фæдыл базгъордта Агуы- 
бе дæр. Дæлæ гъе!.. Бруйы сæрмæ схызт иу æндæрг. Фæстæмæ 
æрæвнæлдта уырдыгмæ. Кæуылдæр ныххæцыд. Схæцыд ыл 
хæрдмæ. Сылгоймаг... Æваст ныссæххæт кодта Агуыбейы зæр- 
дæ. Цыдæрурсдзаумадзы ферттывтаæхсæвытары.Уæдмæсыл- 
гоймаг дæр слæууыд бруйы сæрыл. Уый у, уыдон сты!.. Уарзет!.. 
Мукка!.. «Фæлæу, куыдзы хъæвдын! - йæхимидæг бартхъирæн 
кодта знæт лæппу, - ныр дæр ма мын аирвæрздзынæ! - æваст 
йæ сæры ферттывта маст райсыны монц æгæнон лæппуйæн. 
Æмбисонды æфсон!.. Мæ хомæ мын æрбацыд скъæфæг!..» 
- Фæдис!.. фæдис, адæмтæ, аскъæфтой Уарзеты! - Агуыбейы 
фæдисы хъæры хæнт фæстæ анæрыдысты дыууæ топпы гæра- 
хы кæрæдзи фæдыл. 
Сызмæлыдысты бинонтæ, сыхæгтæ, хъæубæстæ. Саукуыдз 
кæрты ’рдыгæй фæрсты азгъордта. Куыйтæ се ’мбуйæ бæстæ 
сæ сæрыл систой. Схъомпал сты адæм. Бæстæ хъæрахст сси. 
Апены ивылд уылæнты хъуырдухæн нал хъуысы. Хъомпал 
адæмы уынæры бын фæцис. 
Уарзетитæ базыдтой сæ хуыцауы цæф. Нал аирвæздзысты. 
Бруйы фарсмæ сагъдауæй баззадысты. 
- Мукка, лидзгæ, дæ сæр бафснай!.. - тыхулæфтгæнгæйæ 
дзуры Уарзет. 
- Ды та, Уарзет? 
- Лидзгæ дын зæгъын, тагъддæр, исты дыл цæуы... Мæнæн 
ницы кæндзысты. 
- Дæу куыд ныууадзон, Уарзет! - сдыгъуырццæг лæппу. 
- Цæй-ма, æрбахæццæ кæнынц! - Уарзет Муккайы размæ 
ахсойæгау кодта. - Л идзгæ. - Уый Æхсæрджыны ’рдæм аппæрста 
йæхи. 
Уæдмæ Агуыбе æрбахæццæ. Уарзет къулбæрзæйæ лæууы йæ 
разы бругæрон. Йе ’хсæрфарсыл Агуыбейы дзæхст сæмбæлд. 

428 
Тедеты Герас 
Ныццæхæр калдтой цæстытæ. Не скуыдта чызг. Зылынджын 
у. Стæй уæд знæт лæппу, бирæгъ сæныччы фæдыл йæхи куыд 
ауадза, афтæ аппæрста йæхи Муккайы фæдыл. 
Фæдисы адæм æрæмбырд сты. 
- Чызг ам ис, тæрсгæ ма кæнут! 
- Уæдæ уæд Агуыбейы фæдыл акæсын хъæуы! 
- Гъай-гъайдæр, топпæргъæвдæй... Исты фыдбылыз бакæн- 
дзæн. 
Цалынмæ фæдисы адæм уыдæттыл уыдысты, уæдмæ Афæ- 
хъоты ’рдæм гæрах фæцыд. Йæ уæлвæд Сланон æмæ Альда- 
йы зæрдæхалæн ниуд бæстæ ацарыдта. Адæмæн се уæнгтæ 
æрæзгъæлдысты. Сылгоймæгтæ сæмбу кодтой. Æвыдæй кæй 
нал аирвæрзт уыцы лæппу, уый дызæрдыггаг нал уыд алкæмæн 
дæр. Ныххæррæтт кодтой фæдисы адæм Сланонты ’рдæм. Фæ- 
лæ уæдмæ уым Агуыбе бæстæ фæлдахы. 
- Кæм ис дæ лæппын дын зæгъын, - лæбуры Агуыбе. 
- Цы ’рцыд, саубоныл, Агуыбе, куыницы мæ сæрæн зонын! - 
йæ сæр хойы цардæфхæрд мад. 
- Кæм ис дын зæгъын дæ куыдзы хъæвдын! Мæн мардыл ба- 
нымадта? Мæ хæдзармæ мын æнафоны тыхгæнæг куыд цæуы! 
- Ницы зонын, Агуыбе, дæ фæхъхъау фæуон! Фен, бацу, дæхи 
цæстæй. Абон æппындæр не ’рцыд, - марой кæны Сланон. Фæ- 
дисы адæм схæццæ сты. Хылгæнджыты ’хсæн бацыдысты. Ныс- 
сабыр сæ кодтой. 
- Гайтма афтæ æнæфыдбылызæй ахицæн хъуыддаг! - загъ- 
та Бетъре. 
- Цæй, уымæн ницы у. Ныхъхъус ут, ныссабыр! - Кæцæйдæр 
райхъуыст Уарданы хъæлæба дæр. - Фæцæут уæ фæрныг хæ- 
дзæрттæм. Афтæтæ вæййы, мæ хуртæ, уæдæ куыд æнхъæлут. 
Дзæрæхон йæ цæссыг сæрфгæ сындæггай бацыд йæ чызгмæ. 
Ахæцыд ын ыл йæ цонгыл. Зæрдæдзæф æмæ фыдæнхъæлæй 
фæкæны фæстæмæ йæ чызджы. Мады фæндыд, йæ чызг куы 
алыгъдаид Муккайы фæдыл. Æмæ та йын иугæр уый дæр нæ 
бантыст йæ чызгæн, уæд ныр мæнæ рацæуы йæхицæн марой- 
гæнгæ: «Куыд æнамонды боны гуырд фæдæ, куыд, ме ’на- 
монд хъæбул! Уый дæр та дын нæ бантыст! Цы фыдбылызы 
æфтыд фæдæ!.. » Мады кæуынмæ кæуы чызг дæр, афтæмæй 
æрцыдысты сæхимæ. 
Саукуыдз дæр фæдисы адæмимæ уыд, фæлæ йæ хъæлæба 

ФЫДЫ ФÆДЗÆХСТ 
429 
никуыцæй райхъуыст. Йæхи æмбæхсæгау кодта адæмæй. Ацы 
хъуыддаг аййæнгты Саукуыдзы аххосæй æрцыд. Æмæ дзы æнæ- 
уый дæр цъус нæ дам-думтæ кæнынц. Суанг районы хицæуттæй 
ацырдæм æндæр дзырд нал ис. Æмæ ныр ныхкъуырдæй лæууы. 
Ницы сдзырдта æппындæр. Уыцы Уарданитæ, йедтæ уый 
цæстмæ кæй дзырдтой, уый хатгæ фæкодта Саукуыдз. Фæлæ 
кæд ныхкъуырдæй лæууыд Саукуыдз фæдисы адæмы ’хсæн, 
уæддæр йæхимидæг райгæ тынг кодта. Чызг æмæ лæппуйæн 
кæй нæ бантыст алидзын, уый йын æхсызгон уыд... Цæй, ныр 
сын хос кæндзæн сæ дыууæйæн дæр Саукуыдз... Тæккæ райсом 
бацæудзæн æфсæддон къамисариатмæ æмæ æфсадмæ акæнын 
кæндзæн лæппуйы. 
Уарзеты скъæфты хабар дыккаг бон æвиппайды хъæубæс- 
тыл, æрвнæрæгау, айхъуыст. Адæм алыгъуызон дам-думтæ код- 
той. Стæмты йедтæмæ сæ иууылдæр кодтой æфхæргæ. Сæ сæр 
аныхтау сын уыдис. Æмæ уый æгасæйдæр хæлæджы аххосу. Уый 
йедтæмæ сæ кæмæн цы кæны Саукуыдз! Алкæмæ дæр фæлмæн, 
салам ныхас. Фæлæ, зæгъ, сæрдар у... Æнæхъæн хъæубæсты 
хицау... Чысыл, мыййаг, нæу йæ тых!.. Фæрæзджын... Дардыл 
ныззылдта йæ царды фæндтæ. Хъæубæсты сылгоймæгтæ та 
тынгдæр Саукуыдзæн йæ мадмæ мæсты кæнынц. Йæ царды 
цæсты акастис. Се ’мгар, се ’мсæр сылгоймаг у Дзæрæхон дæр, 
æмæ адон æхсæвæй бонæй колхозы куысты рафтыдысты æмæ 
уый цæмæннæ фыдæбон кæны!.. 
Адæмæй бирæтæ та Сланонæн тæригъæд кодтой. Æнæхицау, 
æнæкъабаз... Иæ хъæбул дæр... Цæмæйзон, кæдæм йæ сæр фе- 
сæфта. Тæсæй нал æрцæудзæн хæдзармæ. Æмæ ис хъæбулæй 
æнæныгæнæг баззад, мæгуыр, Сланон. Стæй йæм ацы æгæнон 
мыггаг дæр табиц хæсдзысты... 
... Мукка та уыцы æхсæв, фыдбылызæй куы раирвæзт, уæд 
Æхсæрджынмæ ссыд. Уым иу къудзийы бын бамбæхст. 
Дыккаг бон иу стыр пæлæхсар æхсæры бын йæхицæн бынат 
æркодта. Хъуыдытæ кæны йæ цардыл. Цы бакæна дарддæр? 
Кæдæм фæхауа? Цы фæуа? Хъæумæ йын ныццæуæн нал ис, уый 
бæлвырду... 
Уарзетæй дæр йæ бон базыдта бæстон. Ницы æфтиаг ын 
дзы ис. Цæстуынон дæр ын æй нал фæкæндзысты. Æмæ ма дзы 

430 
Тедеты Герас 
цæмæ хауа! Фæлæ куыд! Фæцæуын хъæуы искуыдæм. Искуы 
бынаты ныллæууын хъæуы. Цалынмæ хъуыддаг æруазал уа, 
уæдмæ йæхи бааууон кæна искуы Мукка. Стæй уæд æрцæудзæн 
æмæ акæндзæн Уарзеты, йæ дунейы рухсы!.. 0, фæлæ уæд цы 
зæгъдзæн Уарзет? Фæлыгъд, зæгъ, йæ сæр, зæгъ, бафснайд- 
та... Мæн та, зæгъ, хъизæмарæн, хæрынæн ныууагъта! Гъай- 
гъайдæр, зæгъдзæн афтæ. Уæдæ ма куыд? Цæуыл лæудзæн 
йæ зæрдæ чызгæн! Иу чысыл ма йæ искæцæй куы ауыдта- 
ид Мукка! Уæд æй бæргæ бафæдзæхстаид... Æваст æм цыдæр 
сдзырдта мидæгæй, æмырхъæлæсæй лæппумæ. Æмæ йæм æй 
чи фæхæццæ кæндзæни? Посты?.. Уæд æй сæ бинонтæй ис- 
чи райсдзæн!.. Йæхæдæг Мукка. Мукка йæ йæхæдæг исчердæм 
хъуамæ фæхæццæ кæна. Тæккæ æхсæв ын æй йæ фæрсагæй 
баппардзæн. Йæхæдæг фæстæмæ ралидздзæн. Уæд комкоммæ 
йæхимæ бахаудзæн фыстæг. Йæ уаты йæхи йедтæмæ ничи вæй- 
йы Уарзетæн. Райсом фелвæста Мукка йæ фыссæнтæ: 
«Мæ зынаргъ Уарзет! Ныххатыр мын кæн. Тыхст сахат дæ 
ныууагътон иунæгæй. Мæхæдæг бафснайдтон мæ сæр. Тæппуд 
мæ ма схон, тæсмæл, æндæр гæнæн мын нæй. Дæхæдæг зоныс, 
ма мыл сив дæ зæрдæ. Æз цæуын, фæлæ нæ зонын, - кæдæм. 
Искуы æрбынат кæндзынæн æмæ дæм стæй фæзындзынæн. 
Хъуыддаг уал айрох уа, æрсабыр уой адæм. Æнæмæнг дæм æр- 
цæудзынæн, мæ дуне, æмæ дæ акæндзынæн... Æнхъæлмæ кæс!.. 
Быхс уал рæстæгмæ уыцы зынтæ. Æндæр хос нæй. Дæхи ма ау- 
адз. Уый дæр, дæхæдæг мын куыд загътай, афтæмæй маймæ 
цæуы йæ рæстæг... Тæрсгæ ма кæн... Сфæраз уал алы ’фхæрд, 
алы уайдзæф дæр. Уæддæр-иу ын мацы кæн. Ма-иу æй бауадз 
æфхæрын. Фенынмæ уал. Дæхи Мукка...» 
Æхсæвы Мукка æцæгæйдæр афтæ арæхстджынæй бахъуы- 
зыд Уарзеты фæрссагмæ цæхæрадæтты, æмæ йæ иу цъиуыз- 
мæлæг дæр нæ базыдта. Иу-цалдæр хатты сындæггай къу- 
ырцц-къуырцц дæр бакодта Уарзеты фæрссаг. Райхъал уа. 
Фæстаг хатт ма йæ фена. Фæлæ фæрссагæй ничи ракаст. Æвæц- 
цæгæн, мæгуыр, мæстылгъæдæй ныффынæй Уарзет. Рухс - 
хуыст. Цыдæр уынæр фæцыд цæхæрадоны ’рдыгæй. Мукка 
фестъæлфыд. Фыстæг фæрссагæй баппæрста. Бруйы сæрты 
фæранчы гæпп акодта. 
... Уыцы бонæй фæстæмæ Мукка никуыцæйуал разынд. Æп- 
пындæр ничи ницы зыдта, цы фæцис, кæм ис. Фыстæг дæр ни- 

ФЫДЫ ФÆДЗÆХСТ 
431 
куы æрæрвыста. Адæм дзырдтой, тæрсы æмæ уымæн не ’рвиты 
фыстæг. Зæгъгæ йын йæ адрес базондзысты. 
Дзæрæхон йæ чызджы Сихиатмæ акодта йæ хомæ. Цалынмæ 
хъуыддаг йæ ногыл у, уæдмæ уал, зæгъ, уымæ уæд... Æнæуый 
дæр рæстæг цæуы... Лæппутæ йæ фæфиппайдзысты... Фæхъæр 
уыдзæн адæмыл æмæ худинаггаг кæнынц æгас хъæубæстыл. 
Чызджы хабар фæдзæхст æмæ сомыгондæй радзырдта йæ 
хойæн. 
- Йемæ йæ, зæгъын, иу-цъус рæстæгмæ ам, дæхимæ уадз... - 
балхынцъ кодта йæ ныхас Дзæрæхон. 
- Уæдæ уын еныр ма зæгъон! - сбустæ йыл кодта йæ хо, - 
æгæр иугæр йæ хъуыддаг уыйонг æрцыд, уæд ма йæ цæмæ да- 
рут уæ хæдзары. Радтут ын æй æмæ йæ акæна. 
Уарзет уæдæйнырмæ æргъæвст цъиуы хуызæнæй бадтис 
дыууæ хойы цур. Ницы дзуры. Хæрдмæ нæ кæсы. Йæ мады- 
хойы ныхас ын йæ зæрдæ аскъуыдта. «Цæмæ ма йæ дарут уæ 
хæдзары!..» Ома, зæгъ, æй адде кæнут! Йæ кæуындзæг тыххæй 
урæдта мæстджын чызг. Фæстагмæ уæддæр йæ цæссыгтæ 
æрлæдæрстысты йæ фæлурс уадултыл. 
Мад æй фæхатыд. Йæ зæрдæ фæрыст. Йæ хомæ æгомыгæй 
йæхи бакъултæ кодта. «Æнæуый дæр цъус нæ маст кæны, де 
’гæрыл. Ахæм ныхæстæ ма кæн йæ цуры!..» Фембæрста йæ хойы. 
Йæхи барæй фæхъæлдзæг кодта. 
- Багъæцут, æз мæ хæрæфырты мæхæдæг хъуамæ арвитон 
чындзы, - Уарзеты сæрыл йæ къух æруагъта. - Кæм ис, кæуыцы 
лæппу! А-чызг ын æй йæ разæй куынæ скæна! 
Фæлæ уыцы ныхæстæ Уарзетмæ нæ бахъардтой. Уымæн æмæ 
йæ фæхатыд: йæ мадыхо сæ барæй загъта. Ныфсæвæрынæн. 
...Дзæрæхон йæ хойæ рацыд хъуыдытæгæнгæ. Хъуыды код- 
та йæ чызджы хъысмæтыл. Цы уыдзæн, куыд уыдзæн? Уæд 
та йæ лæппутæн раргом кæнид! Цалынмæ адæмыл ноджы нæ 
ныхъхъæр, уалынмæ йын истыхос бакæниккой... Горæтмæ йæ 
кæнинаг уыдис Саукуыдз æмæ йæ уырдæм дæр нал акодта. Ныр, 
дам, лæппу ам нал ис. Æмæ сæм йæ ныфс нæ хæссы. Азым дæр 
та йын йæхимæ раппардзысты Дзæрæхонæн. Æппæт, зæгъ, ды 
дæ. Йе стæй, дзырдæн, лæппутæ разыйы къахыл слæууыдысты, 

432 
Тедеты Герас 
цынæ ис, уæд лæппу... лæппу та кæм ис? Бирæгъ топы хъæрæй 
куыд фæтæрса, уымæй хъауджыдæр æмгæрон нал цæуы. 
Бамбæхст, бафснайдта йæ сæр. Цы гæнæн ис. Нырыккæттыл 
æууæнк нæй. Зæгъгæ ма дзы ныр цы кæнын... Фæлæу-ма, афтæ 
куы дзырдтой, - Дзæрæхон фæндагыл цæугæйæ алырдæм ра- 
бар-бабар кодта хъуыддаг йæ мидхъуыдыйы. - Уарзгæ, дам, æй 
кæны! Алæ! Уарзы!.. Къулбадæджы митæ! Уарзын! Уый разæй 
дæр никуы уыд. Нæ фыдæлтæ йæ кой дæр никуы скодтой. 
Стыр ирæд ныббæдт чызджы хицауæн... Уый дын уарзын æмæ 
æндæр... Сисæм, зæгъæм мæнæ Дзæрæхонæн йæхи. Иæ лæджы 
хай, Сандойы сæ чындзæхсæвы агъоммæ бæрцæй иу уынд 
фæкодта, æндæр нæ. Уый дæр фидауыны дуджы, гæзæмæ, дуа- 
ры хуынкъæй. Цавæрдæр дзырддзæугæ лæгтимæ æрцыдысты, 
Дзæрæхоны фыдимæ баныхас кодтой. Æмæ фæрныг Сандо чыз- 
джы йæхицæн бинойнагæн афардæг кодта. Уый дын уарзын. 
Уæдæ кæд сæрыс уангæй нæ рацыд ацы уарзоны хъуыд- 
даг, кæд æй фыдæлтæ нæ зыдтой, уæд нырыккæттæм кæцæй 
æрхаудта! Дæдтæ къулбадджытæ сты æндæр! 
Афтæ у, гъе, Нусийы æнæфæныкæй хъалы хъуыддаг дæр... 
Дзæрæхон æваст йæхимидæг фестъæлфæгау кодта... Саубо- 
ныл... Хуыцау дæ фæдзæхст! Уæд Дзæрæхонæн йæ чызг 
йæхи удæгасæй нал ныууадздзæн. Мадымайрæм, кæм дæ, дæ 
фæдзæхст бакæн. 
Дзæрæхон йæхимидæгхъуыдытæгнæгæ Сыгъзæрин дзуары 
онг схæццæ. Фыдæлтыккон пæлæхсар тулдзбæлас. Йæ бынты 
куы рацæйцыд, уæд æм хæрдмæ скаст. Йæхиуыл дзуæрттæ баф- 
тыдта: 
- Мæнæ Сывылдзджыны дзуар! Фыдбылызæй мын бахиз мæ 
иунæджы! - дзырдта хъæрæй тыхст ус. - Мæ уд уа дæ къæхты 
бынты фæхъхъау!.. Дæ бынмæ дын стыр нывонд скæныдзынæн. 
Бакæн мын мæ иунæджы дæ базыры бын... 
Фæсхъæумæ схæццæ рыстзæрдæ мад. Уæртæ колхозы адæм 
тамакойы хъæрмадзты кусынц. Бæрзонд каубыды зыхъхъырæй 
сæ уыны Дзæрæхон. Сылгоймæгтæ... нæлгоймæгтæ... йæхи 
йын нæ уынынц... Читæ сты уый рæстмæ не ’взары ус. Тама- 
койы кусджытæ цæуылдæр ныхас кæнынц хъæрæй. Дзæрæхон 
фестъæлфыд. Дзырд йæ чызгыл кæй цыд, уый фæхатыд. 
- Мæзæрдыйæ, дам, æй йæ хомæ акодта Сихиатмæ 
æмбæхсынмæ. 

ФЫДЫ ФÆДЗÆХСТ 
433 
- Акæнæд æй. Ныр та уым ныффидиссаг кæна бæстæ. 
- Мæ бон акæнæд Нусийы фырт, уыдонæн сæхи аккаг ми чи 
бакодта! 
- Мæзæрдыйæ, дам, æй нал куры. 
- Омæ йæ ныр дарæнт сæ къонайыл лæппынджынæй! 
Фæстаг усы ныхæстæ карды цæфау сæмбæлдысты Дзæрæ- 
хоны зæрдæйыл. Ау, ахъæр ис адæмыл?.. 
... Тамакойы кусджытæм кæцæйдæр Саукуыдз фæзынд йæ 
мыстрагъ бæхыл. «Байрат» сын загъта. 
Дам-думгæнджытæ фæсыпп сты. Сæ уынæр нал райхъуыст. 
Хæрзвæстаг фæу Саукуыдз, дæ мады зæрдæ фæцæйскъуыд 
уыцы сылгоймæгты ныхæстæм. Хъæлæсæй дзы кæйдæрты ба- 
зыдта Дзæрæхон. Æмæ дæ зæрдыйæ чи? Йæ тæккæ хæлæрттæ! 
Урс дæндаг æмæ сындз зæрдæ. Афтæ у... Ма дзырддаг кæн дæхи, 
æнцад-æнцойæ бад дæхицæн æмæ сæрибар дæ ахæмтæй. 
* * * 
Сусæны мæй йæ тæккæ тæмæны уыд. Тамакотæ æрдæг тын- 
дæй фылдæр фесты. Сæндæттæ мыдадзы хуызæн сбур-бурид 
сты фыррæгъæдæй. 
Изæрмилтæ. Хъориан æмæ Сланон фермайы хъуццытимæ 
архайынц. Дуцынц сæ. Æхсыр æфснайынц стыр къæртаты. 
Сæндæтты хъарагъул лекъаг Абдул йæ къæдз лæдзæджимæ 
къуылых-къуылых йæ фæндаг фермæйыл ракодта. 
- Рацыт цæй, нæма цæут? - бадзырдта дыууæ сылгоймагмæ. 
- Кæдæм цæуыс, Абдул? - фæцырд æм Хъориан. 
- Дæлæ къантъорамæ, æмбырд дзы куы хонынц. 
Сылгоймæгтæ йын хъазгæмхасæн загътой, дæ сæндæттæ, 
зæгъ, кæмæн уадзыс, нæ, зæгъ, дын сæ адавдзысты? 
- Алæ, уыцы уысм сæм гæппыввонгæй кæм лæудзысты! - 
сдзырдта та хъарагъул. - Цыдæр стыр æмбырд, зæгъ, дзы уы- 
дзæн. Мæзæрдыйæ, районы хицæуттæ дæр уым уыдзысты. 
Æмæ, зæгъын, иу-чысыл æз дæр байхъусон. 
- Чысыл нæм фæлæу, Абдул æмæ мах дæр фæцæуæм. 
Дыууæ сылгоймаг бабæстæттæ кодтой сæ фермæйы куыс- 
тæгтæ. Æмæ ратындзыдтой æмбырдмæ. Æмбырд дзы кæй уыд 
къантъорайы, уый сæхæдæг дæр зыдтой. Фæлæ сæ айрох. 
...Къухбакæнæн нæй адæмæй къанторæйы агъуысты. Сты- 
рæй, чысылæй æрцыдысты æмбырдмæ Сывылдзджын. Цы- 
28* 

434 
Тедеты Герас 
дæр цытджын æмбырд, дам, дзы хъуамæ уа. Суанг ма магуса 
Гæбил дæр æрбацыд æмбырдмæ. Æцæг колхозы нæ кусы, фæлæ 
уæддæр... Æрдæбон изæрæй зæронд Парсайы цурмæ йæхи ба- 
ирхæфста. Парса зыдта æмбырды хабар. Æмæ бауайдзæф код- 
та Гæбилæн. Ацу, ацу æмæ, зæгъ, фен адæмы. Æз ма, зæгъ, 
цæуынтæн куы уаин!.. Æмæ æрбацыд æцæгæйдæр Гæбил æм- 
бырдмæ. Иу къуымы ныгъуылдæй бады. Цырд хъусы. 
Райкомы хистæр Рамишвили æмæ райæххæсткомы сæрдар 
Лалыты фырт президиумы бадынц. Саукуыдз, скъолайы дирек- 
тор Беджызиан, хъæусоветы сæрдар Аксо æмæ æндæртимæ. 
- Æмбæлттæ! - Рутен сыстад. Адæм фæхъус сты. Ахъæу суанг 
дзидзидайы онг иууылдæр зонынц Рутены. Уарзынц æй. - 
Махмæ куыст у кад æмæ цыты нысан!.. - дзуры дарддæр райæх- 
хæсткомы сæрдар. - Нæ колхозы бирæ ис, намысджын æмæ 
удхъарды куыст чи кæны, ахæмтæ. Мах, райкомы кусджытæ, 
бауынаффæ кодтам уыдоны истæмæй барæвдауыны фæдыл. 
Æмбырды адæм сæхимидæг базмæлыдысты. Кæрæдзимæ 
бакæстытæ кодтой. Чи уыдзæнис, кæй схорзæхджын кæндзыс- 
ты? 
- Фыццаджы фыццаг мæ фæнды, - дзуры дарддæр Рутен, - 
Сланты Нусийы кой ракæнын!.. 
Адæм æмхуызон фæкастысты Сланоны ’рдæм. Хæлæджы 
цæстæй йæм кæсынц. Уый йæ бынаты нынныгъуылд. Ныфсæрм. 
Саукуыдз æм йе ’рфгуыты бынты æрхуым каст бакодта. Дзургæ 
ницы скодта. 
- Уæхæдæг æй хорз зонут, - дзуры дарддæр райæххæсткомы 
сæрдар, - сидзæрты хицау, идæдз... Йæ удæй арт цæгъды... 
Æхсæв уымæн нæй æмæ бон. Райсомæй - тамакойы хъæр- 
мæдзты, изæрæй - фермæйы. Æрвыл аз дæр йæ куыстбон- 
ты план сæххæст кæны æртывæрæй. Уый адыл мæ фæнды, 
æмбæлттæ, Сланоны Кады орденæй схорзæхджын кæнын! - 
Рутен зæрингъуыз орден, цæхæркалгæ, Сланоны риуыл кæны. 
Адæм нымдзæгъд кодтой. Æнæбары йæ къухтæ кæрæдзийыл 
æрхоста Саукуыдз дæр. Уазджыты æфсæрмæй. Сланон тынг 
ныфсæрм. Йæ сæрыл хæрдмæ нал схæцыд. Йæ хурмæсыгъд 
цæсгом сырх афæлдæхта. Хъæубæсты’ бирæ сылгоймæгтæ 
йæм хæлæджы цæстæй кæсынц... Æхсæвы рухсмæ йæ риуæй 
зæрингъуыз орден æргъæуæрттывд кæны. Цыма сыгъзæрин 
доны тылд уыд, уый хуызæн. Бирæ сылгоймæгтæ та йын тæри- 

ФЫДЫ ФÆДЗÆХСТ 
435 
гъæд фæкодтой Сланонæн. Уый ныртæккæ уыдæттæ не ’нда- 
вынц. Йæ иунæг йæ сæр фесæфта... Æнæныгæнæг баззад йæ 
мæгуыр сæр Сланонæн... Кæсыс, ацы стыр цин дæр æм уымæн 
никуыцæй хъары... Дурæй лæууыд... Уый бæсты йын йæ сæфт 
хъæбулы искуыцæй куы æркæниккат,уæд ын уый æхсызгондæр 
уаид Сланонæн. 
- Дыккаг мæ, æмбæлттæ, - дарддæр кæны йæ хъуыддаг 
райæххæсткомы сæрдар, - фæнды далæ Хъорианы кой ракæ- 
нын. 
Адæм ныр та Хъорианы ’рдæм фæкастысты. Уый æфсæрмы- 
дзæстыгæй сыстад йæ мидбынаты. 
- Иунæг усæй уый дæр нæ ауæрды йæ тыхыл. Уый дæр 
Сланонимæ æмвæндæй кусы тамакойы хъæрмадзты, фермæйы. 
Уый дæр хорзæхджын у Кады нысаны орденæй. 
- Хъорианæн, - æмбырды адæмæй чидæр æрбадзырдта йæ 
бынатæй, - колхоз ын йæ хæдзары агъуыст раивтой æмæ уый 
дæр æгъгъæд у. 
- Кулакы бинонты дæр хорзæхджын кæнут? - æрбайхъуыст 
иннæ къуымæй кæйдæр знæт хъæр. 
Адæм фæхъус сты. Президиумы бадджытæ сæ хъустæ фæ- 
хъил кодтой. Сæ цæст ахастой адæмыл. Цытæ дзурынц, уый? 
Бетъре уæдæйнырмæ хъуыста æнцад. Ныр йæхимидæг фес- 
тъæлфæгау кодта. «Кулак!..» Цыргъ фатау сæмбæлд йæ зæр- 
дæйыл ацы дзырд. Чизоны Бетърейæн йæхи дæр афтæ хо- 
нынц нырма дæр. Йæ дымгæнад цæсгомыл сау тæнфæлм 
абадт Бетърейæн. Дзургæ ницы скодта. Лекъаг Абдул æнæн- 
хъæлæджы Бетъремæ хæстæг бадт фæцис. Ныр æй афтæ 
мæстыгъуызæй куы ауыдта, уæд æм йе ’рфгуыты бынты аивæй 
бакаст. Фемдзаст æм Бетъре дæр. Амæсты йæхимидæг мæсты 
лæг лекъагмæ. Ай дæр Бетърейы хъæзныджытæй схуыдта ай- 
фыццаг. Лекъаг Абдул æдзынæг кæсы æнахуыр зынæмбарæн 
цæстынгасæй Бетъремæ. Хæйрæг йæ зонæг, цæуыл ахъуыды 
кодтаид уыцы тæккæ уысм лекъаг! Цæмæн фæхудтаид йæ мид- 
зæрдæйы ахæм иронийы хуызы, Бетъремæ кæсгæйæ... 
Хъориан, мæгуыр, йæ мидбынаты нынныгъуылдис. Хæрдмæ 
скæсын нал уæнды. Цыма утæппæт адæм сæ цæстæнгас иууыл- 
дæр уымæ скодтой, афтæ йæм зынд. Ай фæлтау зæхх куы 
аскъуыдаид æмæ уым куы аирвæрзтаид... Айæппæт адæмы 
’хсæн... Æнахуыр уазджыты цур æй къæхты бын ныккодтой... 

436 
Тедеты Герас 
Уыцы лæгмæ бæргæ рамæсты Хъориан йæхимидæг, фæлæ 
йæм фæстæмæ акастаид æмæ базыдтаид, кæцы у, уый дæр нал 
бауæндыд йæ фырæфсæрмæй. 
Уыцы лæджы знæт хъæр Рутены зæрдæ дæр бакъуырд- 
та. Иудзæвгар ницыуал сдзырдта. Хъуыдыты ацыд. Матеитæ 
куы скулак кодтой, уæд Рутен ам нæма куыста. Ницы уыйбæрц 
сын зоны... Куыд уыдысты, цы уыдысты уыцы хъуыддæгтæ. 
Фæлæ йын айфыццаг хъæуы хистæр зæронд лæг Парса цы 
загъта, зæгъгæ, дам, ам, Къахеты ирæттæм кулæктæ нæ уы- 
дис, уыцы хабар йæ зæрдыл æрбалæууыд Лалыйы фыртæн... 
Æппынфæстаг ныллæг, уæзбын хъæлæсæй сдзырдта: 
- Хорз адæм! Хъорианæн йæ сæрыхицауæй цы зæгъут, уый 
уæхи бар у. Фæлæ Хъориан йæхæдæг ницы гæнæг уыд. Уый йæ 
мойы удгасæй дæр колхозмæ бацæуынмæ тырныдта. Ныр та йæ 
уæхæдæгуынут, æнæзæрдæхудтæй кусы. Йæхи куыстæгтæ дæр 
ныууадзы, уæддæр колхозы куыстмæ ацæуы. Æмæ йын уæдæ 
цæмæнæ хъуамæ саргъ кæнæм мах йæ фыдæбонæн! 
Адæм ныхъхъус сты. Рутены ныхæстæ сæм цыма бахъард- 
той, афтæ зыны. Уыцы лæг дæр цыма йæхиуыл æрхудт, ахæм 
хуыз равдыста. Сæрыл хæрдмæ нал схæцыд. Æцæг ын æгæр 
тæрк дзырд фæцис. Бæгуыдæр, Хъориан цы кæны! Уый Хепа 
æрæджы æркодта йæхицæн дыккаг бинонтæн. Стæй Хъориан 
рагæй дæр адæмыл йæхи тынг ныхасы. Хепайы хуызæн фыд- 
цъылыс æмæ мæрддзæст нæу. 
Хориан йæхимидæг тынг фæбузныг Рутенæй, йæ сæрыл кæй 
сдзырдта, уый тыххæй. Чысыл йæхиуыл схæцыд. Сæ лæвары 
мæт æй мыййаг нæ уыд куыстдзагъд идæдзы, фæлæ дзы йæ 
хъæубæстæ цæмæн афтæ хъуыды кæнынц! Хиуоны цæстæй ба- 
каст Лалыйы фыртмæ. 
- Дарддæр ма мæ фæнды, æмбæлттæ, - Рутен йæ ныхас 
кæны дарддæр, - иу лæджы кой скæнын!.. - Цыма уыцы лæджы 
тыххæй уæлдай сæрмагондæй дæр дзурын хъæуы, уый хуы- 
зæнæй дзуры докладгæнæг. Адæм та фæхъус сты. Лыстæг 
байхъуыстой. Чи уыдзæн, кæй кой кæнынмæ ма хъавы? 
- Бетъре фæстаг хатт бацыд колхозмæ, - дзуры дарддæр Ру- 
тен. - Уый уæхæдæг мæнæй хуыздæр зонут. Фæлæ дзы кусын 
куы райдыдта, уæдæй фæстæмæ дзы кусы бынтон æнæзæр- 
дæхудтæй. Нæ ауæрды йæ тых, йæ хъаруйыл. Колхозы иууыл 
раззагондæр æмæ иузæрдиондæр кусæгыл нымад æрцыд... 

ФЫДЫ ФÆДЗÆХСТ 
^л 
Бетърейы коймæ æмбырды адæм сæхимидæг базмæлыдыс- 
ты. Кæрæдзимæ бакæстытæ кодтой. Зын зæгъæн у, чи сæ куыд 
ахъуыды кодта. Æргом сæ ничи ницы сдзырдта. 
Бетъре, куыддæр докладгæнæгæй йæ кой фехъуыста, афтæ 
æваст йæ мидбынаты фестъæлфæгау кодта. Зæрдæ æнахуыр 
гуыпп-гуыпп ныккодта. Исдуг афтæ ахъуыды кодта, зæгъгæ йæ 
Лалыйы фырт дæр кулæктыл нымайы æмæ уымæн йæ кой ра- 
кодта. Фæлæ йæм лæмбынæгдæр куы байхъуыста, уæд æрса- 
быр. Рухс бакастис йæ зæрдæмæ. Цины хæлбурцъ скодта зæрдæ 
риуы. Бетърейы кой дæр ракодтой æмбырды... Йæ хорзы кой... 
0, Сызгъæрин дзуар! Районы хицæуттæ иууылдæр ам... Цæй, 
кæд æм ныр нал кæсиккой дызæрдыггаг цæстæй... Науæд цард- 
цæрæнбонты уыцы æнæхайрыфæуинаджы ном нал æмæ нал 
хизы Бетърейы рагъæй... Ныр сæ лæвар дæр сæхи. Æниу, Бетъре 
рагæй æнхъæлмæ кастис йæхицæн ахæм цыты ном скæнынмæ. 
Æхсæвæй-бонæй йæ уд дæр уымæн радта колхозы куыстмæ. 
Иухатт, цалдæр азы размæ Уарданы куы схорзæхджын код- 
той æмæ йæ хицауады хардзæй Мæскуымæ куы арвыстой, уы- 
цы хабар дзы нырма дæр нæ ферох Бетърейæ. Йе, фæлæ йыл 
йæхимидæг хъуыды цы кодта Бетъре, уый йедтæмæ йæ уырнгæ 
нæ кодта. Кæд куыстæй йæ удыл нæ ауæрста, уæддæр. Уæддæр 
ма сæм кæмдæр йæ зæрдæйы арфы сау тæпп ма уа Бетърейы 
’рдæм, уый гæнæн нæй. Уый дæр, зæгъ, хъæзныджытæй уыд... 
Æмæ хъæзныджытæн цæй цыты нæмттæ кæнынц!.. Гъе, фæлæ 
æрæййæфта мæнæ Бетъре уыцы цины бон. 
Нал уыд йæ цинæн кæрон Бетърейæн. Хуртæ æмæ мæйтæ 
скаст йæ дымгæнад цæсгомæй. 
Райæххæсткомы сæрдар æм арфæ кæныны тыххæй йæ къух 
исынмæ куы бацыд, уæд ыл Бетъре, гыццыл ма бахъæуа, 
тыхсгæ дæр ныккæна йæ фырцинæй. Æмбырды адæмы æм- 
дзæгъд хъустæ æхгæны. Иу уысм Бетъремæ цæмæдæр афтæ 
фæкаст, зæгъгæ, иухатт Уарданæн цы цыты æмбырд скод- 
той, Бетърейæн мæстæй йæ зæрдæ куы фæцæйскъуыд, æмæ 
фырæнудæй дуармæ куы ралыгъд, уыцы ныв уайы ныртæккæ 
йæ цæстытыл. Уæд дæр æмдзæгъд афтæ нæрыд... Фæлæ ныр 
Бетъремæ уæртæ адæм рæвдаугæ, худгæбылæй кæсынц... 0, 
хуыцау!.. Фырцинæй ма цы акодтаид Бетъре, уымæн ницыуал 
зыдта. 
Магуса Гæбилæн йæ дзых хæлиуæй баззад. Уæдæй нырмæ, 

438 
Тедеты Герас 
ацы нывтæм кæсгæйæ, дисы бафтыд. Цы сты адон? Дæлимонты 
митæ!.. Уæдæ сын сæ куыстмызд æгъгъæд нæу! Уыцы лæвæрттæ 
та ма дзы цы сты!.. Нæ фæлæ ацы Бетъре! Кæддæр уый дæр 
йæ синæй мæлгæ кодта мæнæ Гæбилау, ныр хæйрæг фестад!.. 
Дæдтæй, бирæ нæ, фæлæ йæ искуы исты хъахъхъæнæгæй 
уæддæр куы бауромид Саукуыдз Гæбилы, уæртæ лекъаг Абду- 
лау. Уæззау куыстытæ йæ бон нæ бауыдзæн, фæлæ... Чизоны 
уымæ дæр искуы исты æрхауид!.. 
- Лалыйы фырт, дæ хорзæхæй уыцы ордентæй иу уартæ Гæ- 
билæн дæр радтут! - хъазгæмхасæн æрбадзырдта æмбырды 
адæмæй иу кардзыл лæг. - Уый дæр раззагон кусæгу. Бонизæрмæ 
Парсайы цур фæбады аууоны!.. 
Утæппæт адæм æмхуызон ныххудтысты. Гæбил ссыгъд 
сæрæй къæхты бынмæ. Мæсты змæлд бакодта йæхимидæг. Йæ 
дæндæгты къæс-къæс ссыд кардзыд лæгмæ, фæлæ йын цы йæ 
бон уыд! 
Йæ мидбылты уæздан худт бакодта Рутен дæр. Бамбæрста 
хъуыддаг, уæдæ цы. Нæ бамбæрста хъуыддаг æрмæст райко- 
мы хистæр. Ницызонæджы ракæс-бакæс кæны фæйнæрдæм 
адæммæ. Цæуыл худынц? Саукуыдз ын йæ хъусы цыдæр ба- 
дзырдта, Гæбил кæм бадт, уыцырдæм амонгæйæ. 
Райком рамæсты, зæгъгæ, иугæр магуса у, нæ кусы кол- 
хозы, уæд æмбырдмæ дæр цæмæн цæуы. Цæстæнгасæй аца- 
гуырдта Гæбилы. Фæлæ уый уæдмæ йæхæдæг рахызт дуармæ. 
Утæппæт адæмы худынмæ хъусын нал уыд йæ бон. Йæ зæрдæ 
фæцæйскъуыд. 
Бетъре йæхицæй ныббуц. Кæддæр, мæнæ Гæбил куыд 
агæпп кодта дуармæ, афтæ Бетъре дæр агæпп кодта дуармæ 
æмбырдæй. Ныр мæнæ бады æнцад. Ныр барджын у Бетъре. 
Уыцы дуджы-иу æмбырдмæ дæр чъызгæ цыд, адæмы ’хсæнмæ 
дæр нæ уæндыд. Йæхи æцæгæлон æнхъæлдта. Ныр та... Ныр та 
мæнæ тæккæ рæбынæй бады... 
Иугæр Гæбил æмбырдæй куы алыгъд, уæд Саукуыдз райко- 
мы хистæрæн лекъаг Абдулы ’рдæм ацамыдта: 
- Уый дæлæ æрцæуæггаг лæг у, уонгцух, фæлæ уæддæр ку- 
сы колхозы. Гæбил та уæйгуытæконд лæг æмæ бонсауизæрмæ 
аууæтты бадыны йедтæмæ ницы аразы. 
- Уæй, бакусдзæн уый дæр! - фæцырд Рутен. - Ай, фендзынæ. 

ФЫДЫ ФÆДЗÆХСТ 
439 
Ды уал ын иу æнцон куыст исты радт колхозы, гъе хъахъхъæнæг, 
гъе æндæр исты, уæртæ Абдулæн цахæм бынат радтай, ахæм 
бынат. Æмæ йæ афтæмæй дæхæдæг сай-майтæй ныббæтдзынæ 
колхозы куысты. Стæй уæд йæхæдæг дæр райдайдзæн змæлын. 
Саукуыдзитæ, дзургæ-дзурын, лекъаг Абдулы ’рдæм касты- 
сты. Фæлæ сæ уый нæ уыдта. Уый нындзыгау, афтæмæй хъуы- 
дыты ацыд. Æрдæбон Рутен Бетърейы схорзæхджын кæныны 
тыххæй куы сдзырдта, уæд æваст йæ мидбынаты фæстъæл- 
фæгау кодта Абдул. Æвæццæгæн æм хæлæг кодта Бетъремæ. 
Ома, зæгъ, мæнæн дæр ахæм æнтыст искуы куы уаид... 
- Æмбæлттæ! - ныр сыстад райкомы хистæр. - Не ’мбырд 
фæуд кæны. Иунæг фарстайыл адзурын ма мæ хъæуы... Уæ сæр- 
дары уын, - Саукуыдзмæ бакаст, - хъуамæ районмæ акæнæм 
кусынмæ. Æмæ сæвзарут уæхæдæг уе ’хсæнæй уæхицæн æндæр 
сæрдар! 
- Цæмæн æй исут, - фæцырд Уардан. - Цы фæсайдта? 
- Сайгæ ницы, - дзуры дарддæр райкомы секретарь. - Хорз 
кæй кусы æмæ йæ хъуыддæгтæ иууылдæр рæвдз кæй цæуынц, 
уæлдæр бынатмæ дæр æй уымæн кæнæм... 
Адæм ныхъхъус сты. Уырдыгмæ ныккастысты. Ничиуал сæ 
ницы дзуры. Цыма сæ алкæй дæр йæ мид-зæрдæйы цыдæр 
зæгъын фæнды, фæлæ йæ сдзурын дæр нæ уæндыд, афтæ зынд. 
Уырдыгмæ ныккаст Саукуыдз йæхæдæг дæр. Æрдæбон рай- 
ком йæ кой куы скодта, зæгъгæ, йæ хуыздæр бынатмæ хъуамæ 
акæнæм, афтæ йæ риу æнахуыр гуыпп-гуыпп скодта. Мидæгæй 
йæ зæрдæ йæхиуыл худы. Йæ хъуыддæгтæ, зæгъ, иууылдæр 
лæгъз цæуынц... Цæй лæгъз!.. Йæ бинонты хъуыддæгтæ - хæц- 
цæ-мæццæ, змæст... Айфыццаг сæм æнæхъæн хъæу фæдисы 
фæлыгъдысты... Йе ’фсымæр уыцы мæгуыр бинонты топпæй 
цагъта... Йæ хо... Адæттæ райкомы кусджытæ нæма зонынц... 
Хъæубæстæ сæ зонынц, кæй зæгъын æй хъæуы... Уыдонæй та 
йæ мачи срæтигъа, уый гæнæн нæй... Кæсыс, куыд ныхъхъус 
сты адæм. Йæ уды зыр-зыр цæуы Саукуыдзæн... Æмбырды 
адæмæй а-ныр исчи сдзура йæ ныхмæ, ууыл уыд. Уымæн æмæ 
йæ бинонты хæццæдзинад Саукуыдзæн йæхи аххос у... Уый дæр 
зонынц хъæубæстæ... 
- Цæй, иугæр æй уæлдæр бынатмæ кæнут, - æппынфæстаг 
сдзырдта Бетъре. - Уæд æй акæнут. Уырдыгæй нын хуыздæр 
феххуыс кæндзæн... 

440 
Тедеты Герас 
Саукуыдзыл хур бакаст. Барухс йæ зæрдæ. Галы бузныг фæ- 
цис Бетърейæ йæхимидæг. Йæ фарс загъта. 
- Бæгуыдæр! - фæцырд Уардан дæр. - Саукуыдзы хуызæн 
махæй ацы бынаты ничи сарæхсдзæн... Фæлæ кæд сымах 
зæрдиагдæрæй хъæуы, уæд æй акæнут. Мах ам æндæр искæй 
сæвзардзыстæм. - Уардан фæйнæрдæм, адæмыл йæ цæст ахаста 
æмæ сбадт йæ бынаты. 
- Уæд искæй раразмæ кæнут! - ногæй та сдзырдта райком. - 
Кæй сæвæрæм Саукуыдзы бынаты сæрдарæй? 
- Æмбæлттæ!... - æваст фестад йæ бынатæй фæскомцæдисы 
секретарь Борсæ. - Æргом ныхасы къæм нæй. Цурон ныхас 
æфхæрæгауу... 
Райкомы кусджытæ фæрсæджы каст кæнынц Борсæмæ. Цы 
зæгъынмæ хъавы. Саукуыдз ныр базыдта йæ хуыцауы цæф. Йе 
уæнгты уазал дон ацыд. Ницыуал рауайдзæн йæ хъуыддагæй. 
Иугæр Борсæ сыстад, уæд уый алцыдæр раргом кæндзæн. Амæй 
размæ дæр иу æмæ дыууае хатты нæ сыстад Борсæ Саукуыдзы 
ныхмæ æмбырды. 
- Сымах, - дзуры дарддæр фæскомцæдисы хицау. - Саукуы- 
дзы кæнут райкоммæ, партион куыстмæ... Мæнмæ гæсгæ, пар- 
тион куыстмæ кæй раразмæ кæнынц, уый алыварсонæй дæр, 
йæ куысты дæр, йæ миты дæр, æмæ æппæт йæ цардвæндаджы 
дæр хъуамæ уа сыгъдæг, æнæкъæм. Иунæг лаз æрхæссæн дæр 
макæцæй хъуамæ уа уымæн йæ цардмæ. Сымах зæгъут, зæгъгæ 
Саукуыдзæн йæ хъуыддæгтæ иууылдæр нывыл æвæрд сты. Нæ 
йæ зонут сымах æххæст æмæ уымæн афтæ зæгъут. Æркæсут- 
ма Саукыдзæн йæ бинонты цардмæ. Æцæг Саукуыдз йæхæдæг 
зæгъы, зæгъгæ, бинонты цард æхсæнадмæ никæцæй æххæссы. 
Фæлæ уый раст нæу. Уыдон кæрæдзийыл баст сты, бинонтæ 
æмæ æхсæнад. Бафæрсут-ма Саукуыдзы, - ныхасырацæуæг 
комкоммæ бадзырдта президиумы бадджытæм. - Кæм ис 
ныртæккæ йæ хо? Революцийы агъоммæ нæ талынг фыдæлтæ 
куыд кодтой, уыйау æй адæмы къуымты рамбæхс-бамбæхс 
кæны. Æппынæрæджы йе ’фсымæр Агуыбе уæлæ мæгуыр 
сидзæргæс усы бинонты топпæй цъæгъдæнтæ кодта, фæдисы 
адæм куынæ уыдаиккой, уæд. Дæ фырт, зæгъ, мын мæ хойы 
цæмæн куры. Ныр мæгуыр идæдз усæн йæ фырт йæ сæр фесæфта 
а-бæстæй. Æнæхицау, æнæныгæнæгæй баззад йæ цардæфхæрд 
мад. Цæй тыххæй? Саукуыдзтæй фæтарст æмæ уымæн! Уыцы 

ФЫДЫ ФÆДЗÆХСТ 
441 
фæдисы æхсæвы Саукуыдз йæхæдæг дæр уым лæууыд, фæлæ 
йе ’фсымæрæн «макæ» дæр нæ загъта! Афтæ нæ уыд, Саукуыдз, 
раст зæгъ! - знæт лæппу комкоммæ бакаст Саукуыдзмæ. Уый 
йæ мидбынаты нынныгъуылд, хæрдмæ дзы ницыуал зыны. 
Ницы дзуры. Районы кусджытæ дæр кæрæдзимæ бакастысты. 
Адæттæ æнхъæл та кæцæй уыдысты! Ногæй та бакастысты 
дзурæгмæ. - Уымæн ын нæ загътай, - дзуры дарддæр Борсæ, - 
æмæ дæхи дæр афтæ кæй фæндыд.Чызг æмæ лæппу куыницыу- 
ал фæрæзтой сæ сæрæн, уæд лæппу фæскомцæдисы æмбырдмæ 
æмбалæвæрдта куырдиат. Саукуыдз, зæгъ нын нæ фæнд нæхи 
бар нæ уадзы... Æртхъирæн, зæгъ мæм кæнынц марынмæ... Йе 
’фсымæр, зæгъ, мæ иубон мардæфсон ныууагъта... Æз, зæгъ, йе 
’ртхъирæнтæй æддæмæ рацæуын нал уæндын. Æмæ, зæгъ, мын 
равзарут мæ хъуыддаг. Иугæр Агуыбе Муккайы куы ныцъцъæл 
кодта йæ хойы тыххæй, уæд Муккайы мад, æнхъæл дæн, дæлæ 
хъæусоветмæ дæр бацыд хъæстмæ!... - ныхасырацæуæг ныр та 
Аксойы рдæм бакаст. 
Фæрсæджы каст бакодтой Аксомæ районы кусджытæ. Уый 
йæ сæр разыйы тылд бакодта. 
- Æз ын загътон Саукуыдзæн!... - Йе уæхсчытæ хæрдмæ фел- 
хъывтахъæуысоветы сæрдар. Районы кусджытæта кæрæдзимæ 
бакастысты. Зыны сыл: мæсты байдыдой. 
- Æз, - йæ ныхас кæны дарддæр фæскомцæдисы секретарь, - 
Муккайы куырдиат хъуамæ равзæрстаин нæ бюройы рабад- 
ты. Æмбырдмæ æрбахуыдтон Саукуыдзæн йæхи дæр, йе стæй 
мæнæ хъæусоветы сæрдары дæр. Аксо нæм æрбацыд. Фæлæ нæ 
Саукуыдз куыдзы хъуыды дæр не ’ркодта. Нæ зонын, цæмæннæ 
æрбацыд. Ныр рацæй-рабон æмæ чызг æмæ лæппуйы хъуыд- 
даг афтæ рауад. Мæнæн мæ фæскомцæдисы рæнхъытæй ацух 
дыууæ активон уæнджы. Уыдон бынтондæр, сæ дыууæ дæр 
фæиппæрд сты сæ цардвæндагæй. Æмæ цæмæн? Цы аххосджын 
сты? Цы арæзтой æнæгъдауæй? Кæрæдзи уарзтой сыгъдæг 
уарзтæй. Æмæ мæ фæскомцæдисонтæй Мукка æмæ Уарзетæй 
хæрзæгъдаудæр æмæ намысджындæр куы ничи уыдис! Æгæр 
уæдæ, дыууæ уды сæ цард никуы баиу кодтой! Æппæт адæттæ, 
æмбæлттæ, - фæуд кæны йæ ныхас фæскомцæдисонты секре- 
тарь, - а-хъæубæстæ иууылдæр зонынц. Алкæй зæрдæ дæр ыл 
худы Саукуыдзыл. Фæлæ йын йæ рæдыд æргом ничи зæгъы. 
Кæсут, мæнæ ныртæккæ дæр уымæн ныхъхъус сты гъе адæм! 

442 
Тедеты Герас 
Бетъре æмæ Уарданы хуызæн дымыстъæр ныхæстæ йыл 
базыртæ басадзынц Саукуыдзыл. Æмæ та йæхимæ бынтон 
æнæлаз фæкæсы. Нæ зонын, сымахмæ куыд фæкæсдзæн, фæлæ 
мæнмæ гæсгæ ахæм миты фæстæ Саукуыдзы уæлдæр бынатмæ 
нæ, фæлæ йæ йæхи бынаты уадзын дæр нæ хъæуы. Дæлæ ба- 
ды ай, мæ тæккæ хæлар у, фæлæ йын æз мæ хъуыды комкоммæ 
зæгъын!.. - æмæ Борсæ мæсты бадт æркодта йæ бынаты. 
Саукуыдз йæ сæрыл хæрдмæ нал схæцыд. Ныккаст уырдыг- 
мæ. Топп ыл куы ныххуырстаис, уæд дзы туджы схъис нæ рахау- 
даид. Цæмæй тарст, уый йæ баййæфта. Уый дын уæлдæр бынат!.. 
Саукуыдз та йæ ног бынатмæ ацæугæйæ, цы дзæбæх цæрдтытæ 
кодтаид, уыдæттыл хъуыдытæ кодта. Акодтаид Маргойы дæр 
йемæ. Уæддæр ын Саукуыдз кæддæр зæрдæ бавæрдта, иучысыл, 
дам, ацæрдзыстæм хъæуы, стæй, дам, рацæудзыстæм фæстæмæ 
горæтмæ. Науæд ын бынтондæр нæ куымдта хъæумæ Марго. 
Райкомы уал нырма гыццыл бынат... Стæй... Фæхæцæг ыл дзы 
уыдаид Саукуыдзæн... Рутен. Йæхи æфсымæрæй йæ фылдæр 
уарзы Рутен... Æмæ Рутенæн тых ис... Йæ дзырд цæуы райо- 
ны... Чысылгай-чысылгай уæлæмæ схызтаид æмæ слæгуыдаид 
Саукуыдз!.. Ныр гъа!.. Зæххы æмвæз æй скодтой... Йæ хъуыры 
фæбадтысты йæ хъуыдытæ, йæ фæндтæ... Æмæ уый иууылдæр 
йæ хойы тыххæй. Фæлæ цы сараза Саукуыдз!.. Нæй уыцы 
хъуыддагæн кæнæн... Мауал æй акæнæнт уæлдæр бынатмæ 
дæр!.. Нæ сæм мæсты кæны... Афтæ æмбæлы... Нæ хæрам кæны 
Саукуыдз уæртæ Борсæмæ дæр... Бузныг дæр ма дзы фæцис 
йæхимидæг Борсæйæ... Йæ хъæнтæ йын комкоммæ йæхицæн 
загъта. Айфыццаг дæр ын-иу бирæ хæттыты зæгъта... Афтæ 
Саукуыдзы зæрдæмæ цæуы... Уæдæ лæгмæ размæ худгæ кæн 
æмæ йын фæсфæдæй та йе счъилнуæрттæ æргæвд... Уый циу! 
Нæ, фæлæ ныр районы кусджытæ цы зæгъдзысты, цы?.. 
Йæхимидæг бацымыдис кодта сæрдар. Аивæй сæм йе ’рфгуы- 
ты бынты хъуызгæ каст бакодта. Уыдон, Борсæ йæ ныхас куы 
фæцис, уæд кæрæдзимæ бакастысты. Саукуыдзы тыххæй сæм 
иухатт цы æнæном фыстæг барвыстæуыд, уый дæр сæ зæрдыл 
æрбалæууыд. Иудзæвгар ницыуал сдзырдтой. Уыцы уысм 
ныхъхъус сты адæм дæр. Бындз куы рацæйтахтаид, уæд æй лæг 
фехъуыстаид, афтæ ныссабыр сты. Æппынфæстаг сыстад рай- 
ком. Цыбырæй загъта: 
- Саукуыдзы хъуыддаг мах æвзардзыстæм райкомы. Ныр 
æмбырд æхгæд у. 

ФЫДЫ ФÆДЗÆХСТ 
443 
Адæм сæзмæлыдысты. Цæуынц æддæмæ. 
- Саукуыдз, - скъолайы директор Беджызиан æрурæдта 
сæрдары, - ме скъолайы агъуыст цалцæгкæнинаг у æмæ... 
- Зонын æй, Безджызиан, - фæлыг ын кодта йæ ныхас 
æрдæгыл Саукуыдз. - Тæккæ райсом иу лæппуимæ дæлæ Аб- 
дулы арвитдзынæн. - Лекъаг йæ номмæ йæ хъустæ фæхъил 
кодта. Хæстæгдæр йæхи баласта дзурджытæм. - Лекъы 
æфцæджы бынæттæ уый хорз зоны. Бабæрæг дзы кæндзысты 
æнцонвадат ран, хъайвайнæгтæ, æндзалмæгтæ. Стæй нæуæг 
къуыри арвитдзыстæм кусджыты æмæ æрæфтауц кæндзысты 
хъæдæрмæг. 
- Де скъолайы агъуыст ивинаг у, зæгъыс? - лекъаг Абдул 
Беджызианы ’рдæм йе ’рфгуыты бынты цыдæр æнахуыр каст 
бакодта. 
- Йæ хъайвантæ, уæладзæнæй æндæрæй æрцъæлæввонг 
сты, - фæцырд скъолайы директор. - Кæдыккон хъæдын бæс- 
тыхай у. Майорæн мæрдты йе стæгдар дæр нал ис æмæ уый 
хæдзар уыдис. 
Майоры коймæ лекъаг йæхимидæг фæстъæлфæгау кодта. 
Пыхцыл æрфгуытæ кæрæдзимæ сæхи фелхъывтой. Æрхуым- 
гъуызæй бакастис сауджыны ’рдæм. Кæсгæйæ йæм баззад 
æгомыгæй. Æвæццæгæн уый дæр Лекъы бæстæйы кæддæр 
хъæзныджытыл нымад уыд æмæ уый дæр мæнæ Майоритау 
басаухæдзар кодтой... А-хъæуы хъæзныджыты коймæ йæхи 
фæсаукæны... 
* * * 
Ралæууыд кæрдæджы мæй. Æрдз йæ хуыз скалдта. Бæстæ 
райхъал æмæ зæхх йæ риуы-дзаг сулæфыд. Хур ма дыууæ-æртæ 
бæндæны бæрц у. Уарзет бады сусхъæды бын иунæгæй. Бады 
æнкъард, æрхæндæгæй. Диссаджы рæсугъд æрдз! Сусхъæды 
гуылмыз сыфтæртæ фæлмæн, уæздан сыбар-сыбур кæнынц. 
Фæлæ Уарзетмæ никуыцæй хъары. Хъуысгæ дæр æм нæ кæны. 
Апен дæр фыдæнæнгæнæгау йæ абухынæй, йæ дзыназынæй нал 
æнцайы. Уалдзæг... Хæхтыл мит тайы. Арф кæмтты цъассытæн 
сæ чъизитæ, се згæтæ йæ разæй раласта. Уалдзыгон фæлмæн 
къæвда æрæхсадта æрдзы рыгтæ, чъизитæ. Ног чындзау йæ ху- 
ыз скалдта æрдз, йæхиуыл схæцыд!.. 

444 
Тедеты Герас 
Алцы райы, зары, рæзы!.. Уалдзæг!.. уалдзæг!.. Нæ райы æр- 
мæст Уарзеты зæрдæ. Ууыл не ’рцыд уалдзæг. Бады æрхæн- 
дæгæй. Алыгъуызон æнтъыснæгхъуыдытæ йын цъист кæнынц 
йæ сæры магъз. Нæ цин кæны уый уалдзæджы æрцыдыл. 
Бады Уарзет сусхъæды бын æмæ хъынцъым кæны йæхицæн. 
Рухсы таг никуыцæйуал зыны йæ зæрдæмæ. Куыддæр ссис... 
Суæлæхох цардыл. Сихиаты йæ мады хомæ дæр нæ бацис йæ 
бон Уарзетæн. Сусæгæй рафардæг. Ам, Сывылдзджыны, сæхимæ, 
Мукка цы рæтты цыд, уыцы бынæтты уæддæр уыдзæн. Фæлæ 
ам фыддæр... Хæдзары иудадзыг хыл, загъд... Йæ цæстытæ 
йын къахынц Уарзетæн... Зулцæстæй йæм кæсын байдыд- 
той хъæубæстæ дæр. Ницæуыл уал лæууы йæ зæрдæ. Ардæм 
ма, сусхъæды бынмæ, йæхи æрбаппары... Ам ын æнцондæр 
вæййы. Бирæ адджын уысмтæ дзы арвыста Муккаимæ... Йæхи 
Муккаимæ... Ам-иу фæрæвдыдтой кæрæдзи фæлмæн, узæлгæ 
цæстæнгасæй. Ам загътой фыццаг хатт «Уарзын дæ, Уарзет!» 
«Æз дæр!..» 
Куыд диссаг у! Ныр дзы æртæ мæйæ фылдæр æппындæр 
ницы бæрæг зоны. Кæм фесæфти? Кæм ыл мæрдты дуар сæх- 
гæдæуыд? Цæуылнæ фæзыны? Æртæ мæйы!.. Иу бон дæр ыл 
куы нæ лæууыд Мукка. Ныр æнæхъæн æртæ мæйы!.. Нæ, нæ... 
уый мæнг у! Мукка Уарзетыл æртæ мæйы никæдбонты фæлæу- 
дзæн!.. Афонмæ... афонмæ кæмдæриддæр ис, æрцæуы. 
Уарзеты уарзтæй сыгъд зæрдæ нæ сафы йæ ныфс. 0, Мук- 
ка!.. Кæм дæ, кæ æрцу-ма!.. Хъæр, дам, мæрдтæм дæр хъуы- 
сы... Мукка, о Мукка!.. Гормон фæуай, æртæ мæйыдæргъы уæд 
та иу гæххæты гæбаз!.. Афтæ дурзæрдæ куынæ уыдтæ! Кæм 
бамбæхстæ? Саубоныл! Чызг йæхимидæг фестъæлфыд. Кæд 
ын адæм кæй дзурынц, уый æцæг у! Уый, зæгъ, дæм сайынмæ 
хъавыд, уарзгæ, зæгъ, дæ нæ кодта. Лæппутæ, зæгъ, афтæ 
фæкæнынц! Æмæ дзурæнт. Сæрæй къæхты бынмæ иууылдæр 
æвзæгтæ фестæд. Мукка Уарзеты Мукка у. Уый афтæ ни- 
куы бакæндзæн. Уый æнæмæнг æрцæудзæн... Æрцæудзæн... 
æрцæудзæн!.. Уый уыцы лæппуты хуызæн нæу! 
Æцæгæллæттæ ма гъа, фæлæ ма йæхи бинонтæй дæр йæ 
хъуырмæ свæййы. Суанг йæ мад йæхæдæг дæр. Цынæтæ йын 
фæдзуры! Цы зыгъуыммæ къахыл слæууыд, цы фыдбылызы 
æфтыд фæцис а-фæстаг рæстæджыты нана. Нæ зоны Уарзет. 
Раздæр йæ ныхмæ нæ уыд. 

ФЫДЫ ФÆДЗÆХСТ 
445 
- Ныхъхъуыдты йæ уадз. Уый дæ уарзгæ куы кодтаид, уæд 
дæм афонмæ æрцыдаид. Гæххæттыл дæ уæддæр бафæрсæд! 
Фæлæ... Ды дзы дæттæ дæхи фесæфтай, æндæр! Уас фæндаджы 
сæрдæнтæ фæуæд, кæмдæриддæр ис! 
Уарзетыл йæ мады ныхæстæ къæдзæхы дурты калд ра- 
кодтой. Фæлæ дзургæ ницы скодта. Уæддæр æфсæрм кæны 
йæ мадæй. Куыд сдзура йæ ныййарæджы цур йæ уарзоны 
бахъахъхъæныны фæдыл исты! Худинаг у... 
Дзæрæхонмæ нырма дзурыны фæнд уыд. Фæлæ Марго куы 
æрбахызт, уæд фæлæууыд. Бинонтæй нырма Уарзеты хъуыддаг 
ничи зоны Дзæрæхонæн йæхи йедтæмæ. Æмæ ай куыддæр ис- 
ты фæхата, афтæ йæ йæ мойы хъусты бацæгъддзæн. Дзæрæхон 
фестад, рахызт. 
Марго бамбæрста, дзырд та Уарзеты хъуыддаджы фæдыл 
кæй цыд, уый. Ныронг дæр чындз йæхимидæг сусæгæй тынг 
радис. Йæ цæстыдзаг федта йæ ходыгъдæн... Афтæ гъе! Уæдæ 
æрмæст Маргойыл æрцæуа сайд!.. Кæд дзы æппындæр ницы 
уыд, уæддæр скъæфты баййæфта... Йæ ном асаст. Чындз, цыма 
йæ ходыгъдыл тынг мæт кодта, уый хуызæнæй сдзырдта: 
- Цæй, цы та ныхъуыстай дæхимæ! - цы уыд, уый уыд... 
Уарзет фестъæлфыд. Йæхимидæг барызт. Комкоммæ йæ 
чындзмæ бакаст «Цы уыд, уый уыд!..» Саубоныл! Ай дæр исты 
зоны!.. 
Чындз йæ ходыгъды тас фæхатыд. Йе ’рфгуыты бынты йæм 
хин каст бакодта. Мастгæнэбгау ма æнкъард хъæлæсæй баф- 
тыдта йæ ныхасмæ: 
- Мæзæрдæйы, дам, ус æрхаста... Адæм æй хъус-хъусæй дзу- 
рынц... - æмæ та йæм ногæй хин каст бакодта. 
Уарзетæн цыма æваст исчи йæ сæр дзæккорæй фæцæф код- 
та, уыйау фæцис. Цæстытæ атарытæ сты. Риу ныгуыпп-гуыпп 
кодта. Æрдæбон афтæ фенхъæлдта, зæгъгæ, йын йæ хъуыд- 
даг йæ чындз дæр базыдта æмæ уымæй фæтарст. Ныр та йын 
æндæр, егъаудæр маст ныццавта йæ зæрдæ. Ау, уый цы фехъуы- 
ста Уарзет!.. Ау, уый гæнæн куыд ис?.. Чызг афтæ кæй фæцис, уый 
Маргойæн æхсызгон уыд. Йе ’рымысгæ ныхас раст кæм хъуыд, 
уым сæмбæлд. Худинаг æй ныккодта, мæзæрдейæ, Мукка Уар- 
зеты. Уым уал ын йæ цæстыдзаг федта Марго. Фæлæ ма бæстон 
куыд ныххицæнтæ уой, афтæ йын куыд бакæнид Марго! Уæдæ 
мын æнафæтты цæхæрадæтты йæ фæдыл зылд!.. Афтæ, зæгъ, 

446 (Т^О 
С^^Ч^^ Тедеты Герас 
у Марго æмæ уфтæ... Чи йæ зоны æмæ адæм Маргойы фыдгой 
нæ кæнынц фæсфæдæй! Æмæ уый ай æмæ йæ фыдæбоны Мук- 
кайы æвзагæй... Æндæр сæ а-зæххыл къахылдзæуæг нæ зыдта. 
Багъæцæт, кæд цæрæнбонты налат æмæ хæтаджы ном не сба- 
дын кæна Марго Уарзетыл, уæд фендзысты! Стæй уæд та Мар- 
гойы рад уыдзæн худын... 
- Уастæн... цы сты ацы нæлгоймæгтæ! - дарддæр дзуры 
Марго. - Гæми рувасау дæ быны стулдзысты. Зæгъдзынæ, ай 
мæ хуыцауы цардæй дардзæн. Лæг фенхъæлы: амæн куынæ 
сразы уон, уæд йæ зæрдæ цæлхытæ фæхаудзæн... Стæй уæд 
къæссавæлдæхт фæвæййынц. 
Марго ацы ныхæстæ йæ ходыгъдæн ахæм хуызæнæй дзырд- 
та, цыма йыл цы дудгæфыд æрцыд, уый зоны æмæ йын ны- 
фсытæ æвæры. Ома, зæгъ, дын ныр ницыуал гæнæн ис, фæлæ 
дæхи ма ауадз. 
Фæлæ рыстзæрдæ чызгмæ хъуысгæ дæр нал кодтой йæ хи- 
уарзон чындзы ныхæстæ. Æрдæбон ын цы ныхас загъта, уый 
йæ зæрдæйы ныссагъди фатау. Арф хъуыдыты аныгъуылд. 
Ус, дам, æрхаста!.. Нæ, Мукка афтæ нæ бакæндзæн!.. Уæддæр 
нæ дызæрдыг кæны чызг йæ иузæрдион уарзоны тыхджын 
уарзтыл. Уый Уарзетыл нæ сивдзæн йæ зæрдæ... 
Лыскъзæрдæ чындз уæддæр дзуры æмæ дзуры. Йе ’взаг, 
йæ хъару цы кæрдынц, уымæй йе ’намонд ходыгъды ардауы 
ноджы зыгъуыммæ фæндагыл... Æмæ йæм цæмæй ныхæстæ 
тынгдæр бахъардтаиккой æмæ йæ тынгдæр бауырныдтаиккой 
Уарзеты, уый тыххæй ма йын Марго, иу хатт йæхиуыл Хъыры- 
мы Акимимæ цы сайд æрцыд, уый дæр радзырдта. Фæлæ йын 
æй йæхицæй нæ радзырдта! Йе ’мбал чызгæй. 
- Йемæ ныр ме ’мбал, - фæцис Марго, - мæ хур акæнай, 
кæмдæр хъæумæ смой кодта. Хъæуккон лæппу... - ус йæ ходы- 
гъдмæ йæ цæст хин ныкъуылд фæкодта. - Æмæ йæхицæн цар- 
ды дзæбæхæй цæры. Æмæ ды та! - чындз та йæ ходыгъдмæ 
буцтæгæнæджы каст бакодта. - Ныхъхъуыста мын йæ зæрдæ- 
мæ! Уый кæмдæр йæ зæрдæйы дзæбæхæн йæхицæн тезгъо 
кæны адæмы сылтимæ, ды та йæм ам æнхъæлмæ кæс. Æнæсæр, 
æдылы ми! Дæ сæр кæй нæ хъæуы, уымæн ды йæ сæрæй дзæггор 
кæныс! Мæфæндæй, æмæ акæс фæйнæрдæм... Ды уымæй 
æвзæрдæр дæ? Дæ уынд - уынд, дæ ас, дæ зонд - аннæ ахæм! 
Цæмæн исчи хъуамæ зæгъа, йæхицæн дзы æнхъæл нæу æмæ 

ФЫДЫ ФÆДЗÆХСТ 
447 
йыл мæтмæрдтæ кæны. Афтæ, афтæ, дæ зæрдæмæ ма ныхъ- 
хъус! Нæлгоймæгтæ бирæ... Де ’фсымæры дæр афтæ фæнды. 
Кад æмæ, дам, ын радæй чындзæхсæв скæндзынæн... - фæцис 
йæ ныхас Марго. 
Кæй кой, дам, кæнай - къæсæрмæ. Саукуыдз дуарыл æрба- 
лæууыд. Дыууæ сылгоймаджы Саукуыдзы æнæнхъæлæджы 
фæзындæй хорзау нал фесты. Марго цыдæр архайæг йæхи 
фæкодта. Уарзет уæддæр бадгæйæ баззад йæ бынаты. Сæрыл 
хæрдмæ нæ хæцы. Æнкъард, æрхæндæггъуыз. 
Саукуыдз нырыхуызæнхъæлдзæгникуыу. Зыны йыл: чысыл 
анызта кæмдæр. Сыкъадзæф у. Йæ хойы цур æрбадт. Цæвиттон 
бинонтæ æмдзырд бакодтой. Уый дæр та Уарзеты хъуыддагыл 
райдыдта дзурын. Цыдæр æнæмæтгонд хъæлæсæй йæм дзуры. 
- Цæй, ныр кæм и дæ Мукка, зæххыл куынæуал лæууыд, 
уæд! Дæумæ дзурын, дæумæ, дæхи ма смадзура кæн! - Уар- 
зет уæддæр ницы дзуры. Бады сæркъулæй. - Уарзгæ йæ кæны, 
уарзгæ! - сфæзмæгау кодта Саукуыдз. 
- Мæн дæр дын куыд нæ бауырныдта! - дарддæр дзуры Сау- 
куыдз. - Фæлæ цæй уарзын æмæ цæй цыдæр! Айфыццаг уыцы 
хъуыддаг æрцыды фæстæ куы фæтары Сланоны хъал фырт, 
уæд дын æз дæр мæлæты тарст нæ фæкодтон! Зæгъын искуы 
йæхицæн исты сараздзæн. Уайтагъд дын милицимæ фехъусын 
кодтон. Бацагурут æй, лæппу фесæфт... 
Уарзеты зæрдæ сгуыпп-гуыпп кодта. Фæрсæджы каст ба- 
кодта йе ’фсымæрмæ. Уæдæ йæ ныр уыдон кæд зониккой, цы 
фæцис Мукка! 
- Æмæ дæ зæрдыйæ, - дзуры дарддæр Саукуыдз, - райстон сæ 
мæнæ ацы гæххæтт. Саукуыдз йæ риуы дзыппæй иу гæххæтты 
гæбаз систа. Уарзетиты размæ йæ æнæмæты æппæрст бакодта. 
Зыдæй кæсынц: 
«Æмбал Сагкайы фырт! Ма тæрс, Салтыты Афæхъойы фырт 
Мукка мард нæу. Дард Хурæскæсæны иу уырыссаг усмæ ми- 
дæгмоймæ бацыд æмæ цæры йæхицæн!» 
Уарзетыл уыцы уысм цыма арв æркалд, афтæ фæцис. Цæсты- 
тæ атарытæ сты, ницыуал ауыдта. Æрдæбон æй чындзы ныхас 
нæ бауырныдта. Уый та дын ногæй... 
Марго дæр æм æнкъардгонд цæсгомæй бакаст. «Ай, нæ дын 
дзырдтон! Дæу та уырнгæ нæ кодта! Афтæ æнхъæлдтай, мæн де 
’взæрдзинад фæнды!» 

448 
Тедеты Герас 
- Гайтма удæгас разынд, - Саукуыдз райста фæстæмæ гæх- 
хæтт Маргоитæй, - æмæ дзы мах æфсон ницы фæцис, уый 
йедтæмæ кæм фæнды уæнт! 
Саукуыдз, ацы гæххæт йæ зонгæ милиционерæн куы ныф- 
фыссын кодта, уæд æй барæй кæмæндæрты равдыста. Уый уай- 
тагъд, æрвнæрдау, айхъуыст хъæубæстыл. Цъиутау æй уасы- 
дысты. «Мукка Уырысы мидæгмоймæ бацыд». «Мукка Уырысы 
мидæгмоймæ бацыд». 
Уарзетæн йæ бон хъусын нал уыд. Йе ’фсымæры алы дзырд 
дæр æй арцау рæхуыста, Сæр сзылд. Зæрдæ фæцæйхъарм кодта. 
Бæстæ йыл талынгтæ кодта. Дзедзылæйттæгæнгæ сыстад. Ра- 
хызт дуармæ æгомыгæй. Саудонмæ скодта йæ арæзт. Кæд Аль- 
дайыл искуыцæй йæ цæст схæцид. Æмæ йæ зæрдæ истæуыл 
фæлæууид чысыл. Уæлæ, гъе, сæ хæдзар, сæ кæрт Муккаитæн... 
Рыстзæрдæ чызгæн йæ зæрдæ суынгæг, йæ уарзоны хæдзар 
ауынгæйæ. Мукка дзы нал змæлы... Никуыцæйуал дзы разы- 
ны... Уарзеты зынгæй сыгъд зæрдæйы уæддæр нæ уырны. Нæ... 
нæ... Ницыгъуызы... Мукка афтæ никуыдбонты бакæндзæнис... 
Уый фын у... Æрмæст фын... æрымысæггаг!.. Мукка æрцæудзæн, 
æнæмæнг æрцæудзæн Уарзетмæ!.. 0, о... уыцы бонмæ уæддæр 
зындзæн!.. Зоны, цы бонмæ цæуы, уый... 
Уарзеты сæр ныууæззау. Йæ зæрдæ ницæуылуал лæууы. 
Альда дæр никæцæйуал разынд. Цы ма фæуа Уарзет!.. Кæдæм 
ма фæхауа! Чысыл сæрибарæй кæм сулæфа!.. Ам æнуд у... 
Сулæфæнтæ дзы нæй... Цом, æмæ та сусхъæды бынмæ аирхæфса 
йæхи. Фыдæнхъæл чызг сындæг къахдзæфтæй араст Апены 
’рдæм. Уым æм бæласы зæнгæй, йæ гуылмыз сыфтæртæй, алы 
кæрдæджы халæй дæр Муккайы сурæт фæзыны... 
...Бады ныр сусхъæды бын уæдæй нырмæ æнкъард æрхæн- 
дæгæй. Бады æмæ хъуыдытæ кæны, хъынцъым кæны йæ цар- 
дыл... Йæ уавæрыл... 
Хур фæцæуы. Цæуынафон у. Афонмæ та йæ агурынц хæдзары. 
Сыстад Уарзет. Рацæуы уæнгтæхъил, дзедзылæйттæгæнгæ. 
Æхсæрджыны фале, Дæргъыты йе ’мгæрттæ нартхор рувынц. 
Сæ хъæлдзæг хъæлæба хъуысы. Уыдонимæ дæр никуыуал уыди 
колхозы куысты. Хæдзарæй йæ нал уадзынц. 
Уæмæрстæн Альда дæр уым куынæ зыны! Уарзет лыстæ- 
джытæ кæсы нартхор рувджытæм. Йæ фенд-иу ын æхсызгон 
уыд Уарзетæн. Раст-иу цыма Муккайæн йæхи федта. Йе фæлæ 

ФЫДЫ ФÆДЗÆХСТ 
0^\ 449 
ныр сæ мыды къусы къæм ныххауд дыууæ чызгæн. Æмæ уый 
сæрысуангæй Альдайæн йæхи аххос уыд. Уарзетмæ йæхи стигъ 
кодта. Мæ иунæг æфсымæр, зæгъ, йæ сæр дæу тыххæй фесæфта. 
Æнæхицауы ном, зæгъ, ныл дæу тыххæй сбадт. Цыма уым Уар- 
зеты аххосæй цы уыд!.. Кæмæндæр, дам, бæхыл йæ бон нæ цыд 
æмæ саргъы надта. Æндæр цы йæ бон уыд Альдайæн дæр! 
Саукуыдз æмæ Агуыбейыл сбустæ кодтаид! Уарзетмæ уæндыд 
æмæ йыл йæ маст пырх кодта. 
Уый Уарзетмæ тынг хъыг фæкаст! Гал марæггаг - хъуг. Уар- 
зет уыдон тыххæй æфсымæрæй æнæфсымæр фæцис, мадæй - 
æнæмад, хæстæг, хионæй - аннæахæм, адæмы цæсты уыдон 
тыххæй бафтыд, адæмы æхсæнмæ рацæуинаг уыдон тыххæй 
нал у, æмæ йын бустæ дæр уыдон сæхæдæг кæнынц! Йемæ 
дын Уарзет дæр йе ’мгæрæтты нал ацыд Альдайæн. Уый адыл 
дыууæ чызджы уæдæй нырмæ æнæдзургæйæ лæууынц. Бæргæ 
сæ дыууæйы дæр фæнды сдзурын. Сæ хæлардзинады арт нæ 
банымæг. Фæсмон кæнынц дыууæ дæр сæхимидæг. Фæлæ сæ 
иуæн дæр, æмæ се ’ннæмæн дæр нал æнтысы уыцы хъуыддаг 
бакæнын. 
Нæ фæлæ ам цæуылнæ уыдзæн Альда нартхор рувджытимæ? 
Уарзет, сындæг къахдзæфтæгæнгæ, цæстæнгасæй агуры Аль- 
дайы чызджыты ’хсæн. Æрвыл бон дæр куы вæййы колхозы 
куысты? Æвæццæгæн та йæ мадæн æххуыс кæны фермæйы. 
Чызджытæ æмæ лæппутæ сæ зарын, сæ хъæлдзæг хъæлæба, 
сæ кæл-кæлæй бæстæ сæ сæрыл исынц! Мæнæйма! Цæмæннæ 
уой хъæлдзæг... Утæппæтæй иумæ рувынц. Чи сæ цы хъазæн 
ныхас зæгъдзæн, чи - цы хъазæн ныхас æмæ... Фæлæу-ма, æмæ 
чизоны Уарзеты фыдæнæн афтæ хъæлдзæг сты! Æваст фæс- 
тъæлфæгау кодта йæхимидæг чызг. Нырма йæ дæлæ ныртæккæ 
ауыдтой... Фæкастысты йæм... Куыддæр æй ауыдтой, афтæ 
сæхи фæхъæлдзæг кодтой... Нæ, тæригъæд... Дæлæ ныхъхъус 
сты... Куы йæ ауыдтой Уарзеты, уæд æмхуызонæй сæ цæстытæ 
зæхмæ æруагътой. Сæ уынæр нал райхъуыст. Ног мæрдджын ма 
адæмы цурты куы рацæйхизы, уæд уыдон дæр афтæ ныхъхъус 
вæййынц. Сæ сæртæ афтæ æруадзынц уыдон дæр. 
Ныр, æвæццæгæн, сæхимидæг сусу-бусу кæнынц. Уарзе- 
ты фыдгой кæндзысты. Уæдæ цæмæ ныссабыр сты æммыст!.. 
Хæстæг дæр сæм куы уаид Уарзет!.. Бацымыдис кодта чызг 
йæхимидæг. Цытæ дзы дзурдзысты уыдон та, йе ’мгæрттæ? 
Гъай-гъайдæр дзурдзысты: 
29* 

450 
Тедеты Герас 
«Æгъгъи! Расхъиу-басхъиу кæн ныр амыты!» «Нæ фæлæ 
цæй фидар цæсгомы хицау у! Куыд ма рацæуы ноджы адæмы 
æх-сæнмæ!..» «Ахæм налатæн уый хуызæттæ - гæнгæлы!» «Ин- 
нæты дæр ахæмтæ худинаг кæнынц, гъе!» «Мæзæрдейæ, дам, 
Мукка уым мидæгмоймæ бацыд». «Афтæ йын хъæуы. Уæддæр 
æгæр йæхиуыл схæцыд Уарзет. Æфсымæр - сæрдар, хъæуы хи- 
цау!.. Æхсины уад-иу рацæй кодта». 
Уарзет ацы ныхæстыл куы ахъуыды кодта, уæд йæхимидæг 
ныккæрзыдта. Ау, æцæг дзы дзырдтаиккой йе ’мгæрттæ ахæм 
æбуалгъы ныхæстæ? Мæгъа. Æвæццæгæн. Æууæнк нал ис... 
Бæгуыдæр, сæхи йыл тигъ кæндзысты. Уарзет йæхæдæг дæр 
афтæ уаид. Нæ сæ хъаст кæны. 
Араст Уарзет уæнгтæхъил, æрхæндæгæй дарддæр. Йæ уæр- 
джытæ, ставд кæлдым къодæхтау, тыхæссыд кæны размæ. Нал 
æй хæссынц. 
Хъæугæрон сывæллæттæ фæзы хъæл æмæ лæдзæгæй хъа- 
зынц. Тæхуды! Æндæр кæй ницы мæт ис. Батæхуды сæм кодта 
рыстзæрдæ чызг йæхимидæг. Сæ иувæрсты ахызт. Кæцыдæр 
фыдахин саби хъæл ныкъкъуырдта. Æнæрхъуыдыйæ Уарзе- 
ты чъылдымыл йæ дзæхст фæцыд. Раст ыл цыма æнæхъæн 
къæдзæхы фарк сæмбæлд, афтæ фæцис. Ахызт дзы иннæрдæм. 
Ныдзортт-дзортт æй кодта сæрæй къæхты бынмæ. Уæвгæ, 
рисгæ йын мыййаг нæ фæкодта Уарзетæн. Æнгуылдздæргъæн 
къæцæлы лыггаг! Цы йæхæдæг у, цы йæ рыст! Фæлæ... Фæлæ... 
Йæ зæрдæйы тугтæ ныттагъд Уарзетæн. Сывæллæттæ дæр дзы 
хынджылæг кæнынц... Йе, мæгуыр де ’намонд сæрыкъуыдыр 
куыд фæцис, Уарзет, гъе! Мæнæ цæмæ æрхаудтæ, мæнæ! 
Айфæлтау дын дæ мардмæ куы æрбамбырд уыдаиккой æгас 
хъæуæй!.. 
Уарзет æваст фæзылд фæстæмæ. Йæ цæстытæ мæсты ’хси- 
давтæ зывыттытæ кæнынц. Ныртæккæ алывыд акалдзæн 
фыдахин сывæллæттæн. Барæй йын афтæ бакодтой. Сывæл- 
лæттæй алчидæр йæ мидбынаты, æндзалмау, растæй баззад. 
Чысылдæртæ зæхмæ ныккастысты. Æмбаргæдæртæ азымджы- 
ны каст кæнынц æгомыгæй. Цы кæной! Барæй мыййаг нæ уы- 
дысты... Хъæл асхъиудта æмæ... 
Ницыуал сдзырдта хæрам чызг сывæллæттæм. Фембæрста 
сæ. Сындæггай аздæхт. Фæцæуы мæстджынæй. Уæддæр йæ 
зæрдæ суынгæг. Фæкъæртт кæуынмæ. Фæлмасгъуыз цæсгомыл 

ФЫДЫ ФÆДЗÆХСТ 
451 
лæсæнтæ кæнынц ставд цæссыгтæ. Сывæллæттæ йыл хъæл 
барæй кæй нæ фехстой, уый йæ уæддæр æххæст нæ уырны. 
Æмæ, йæхи хæргæ, фæцæуы. Ай йыл цы бон æркодта! Æнæхъæн 
хъæубæстæн сомыгæнæн чызг куы уыдис, уæд ныр ай цы уагмæ 
æрхаудта Уарзет! 
* * * 
Сывылдзджын цъиуæй-бæдулæй иууылдæр уыдысты сæн- 
дон рувынмæ. Гыццыл хъæды фарсмæ хъугомы Дæргъыты 
цы ног калд сæндæттæ ис, уыдон астæумæ кæрдæг систы. 
Нæлгоймæгтæ иуырдыгæй алæууыдысты, сылгоймæгтæ - ин- 
нæрдыгæй. 
Сланон æмæ йæ чызг Альда дæр уым сты, уæдæ цы. Сæ 
хæдзар дзæгъæл ныууагътой æмæ рацыдысты сæ дыууæ дæр 
колхозы куыстмæ. Ныр сæ фылдæр сæр хъæуы. Мукка сын 
куынæуал кусы мыййаг! Æнæлæг хæдзар сæрхъуаг у. Йемæ 
сæ ардуанæйхафт къæпихъæдтыл сæ хид цъыкк-цъыкк кæны, 
афтæмæй æвналынц. Мидæгæй сæ зæрдæ - æрхæндæг, æнкъард. 
Рухс сæм никæцæй кæлы. Муккайы ацыды фæстæ мардæрцыды 
хуызæн вæййынц. Сæ дзыхыдзаг никуыуал фæхудтысты. 
- Уымæй уæлдай ницыма фехъуыстай дæ лæппуйæ? - Томи- 
ан йæхи хæстæг баласта Сланонмæ. 
- Уæд сын мæ мæгуыр хæдзары тæригъæд баззайæд? - 
стардзæгъдæн кодта хæрам ныййарæг, - уый кæй тыххæй фæ- 
хæтынхъуаг ис! 
- Æмæ федта! - Мæргъион дæр æрбаппæрста йæ ныхас. - 
Уæлдæр бынатмæ йæ нал ауагътой! Саукуыдзæй дын зæгъын. - 
Мæргъион комкоммæ бакаст Сланонмæ. - Сæрдарæй дæр ма, 
зæгъ, æй, кæмдæр дзырдæй ныууагътой! 
Сланон дзæвгар ницыуал сдзырдта. Цыдæр ын бакъуырд- 
та йæ зæрдæ. Саукуыдзы куы бафхæрдтой Муккаиты тыххæй, 
уыцы æмбырды Сланон йæхæдæг фæцис. Районы хицæуттæ 
йæ куыдзы къахæй фæнадтой. Уæддæр къæрттæй цъула нæ 
аппæрста. Уый фæстæ йæм, кæмдæр, ноджы фæдзырдтой 
районмæ. Цынæ йын фæкодтой! Уæлдæр бынатмæ нæ, дæхи 
бынатæй дæр, зæгъ, дæ сисдзыстæм. Æмæ, дам, Рутенæн кæм- 
дæр афтæ зæгъы: Ахæстоны мæ кæд бакæндзыстут, уæддæр, 
зæгъ, мæ бон нæу уыцы хъуыддаг бакæнын. Ай диссагæн зæ- 

452 
Тедеты Герас 
гъинаг нæу, цæмæн афтæ йæ хъуырыл бæндæн æвæры!.. Æгæр, 
никуы ницы æрцыд! Афтæ зæгъа Сланон, исты зоны Сау-ку- 
ыдз æмæ кæцæй!.. А-зæххыл æй Сланонæн иунæг йæхи уды 
йедтæмæ къахылдзæуæг нæ зоны... 
- Дæ лæппуйæн ды тæрсгæ ма кæн, - Хъориан дæр йæ 
зæрдæлæууæн ныхас æрбаппæрста. - Лæппу у æмæ йæхи ни- 
куы фесафдзæн. 
- Цытæ дзурыс, Хъориан де ’гæрыл! - мæстджын ныййарæг 
йæхи бакъултæ кодта, скæуынхъæлæс. 
- Мæзæрдыйæ, дам, чызг зæрдæхсайгæ у... - Мæргъион, Аль- 
да йæ куыднæ фехъуыстаид афтæ аивæй бадзырдта Сланониты 
хъусы. - Дзæрæхон, дам, æй Сихиатмæ, йæ хомæ уымæн акодта. 
Сланоны зæрдæ æваст цыдæр ныццавта. Ницыуал сдзырд- 
та. Уæнгтæ адон сты. Уæззау, æнтъыснæгхъуыдытæ схæлбурцъ 
кодтой сæры. Чызг, дам, зæрдæхсайгæ у!.. 0, хуыцау, о, Алардыйы 
дзуар, ма ’руадзут ахæм æбуалгъы хабар!.. Нырмæ дæр æй дам- 
думтæй цалдæр хатты æрыхъуыста Сланон, фæлæ йæ æххæст 
нæма уырныдта. Ныр æй адæм цъиутау уасын байдыдтой... 
Ауал азы дæргъы цæмæй тарст Сланон, уый йæ æрыййæфта 
сæрæй!.. Оу, мæнæ цы æнамонды хабар æртыхстис Сланоны 
мæгуыр сæрыл зæрыбонты, мæнæ! 0, хуыцау, зæрдæскъуыд 
цæуылнæ фæвæййы Сланон, дзыхъмард! Цæмæй адæттæй ма- 
цыуал федтаид!.. 
Хъорианитæ фæхатыдысты, Мæргъионы ныхасмæ Сланоны 
зæрдæ кæй фæрыст, æмæ уый тыххæй кæй ницыуал сдзырдта. 
Томиан бауайдзæф кодта Мæргъионæн: 
- Уæй, бæстондæр-иу базонут хъуыддаг, афтæмæй-иу дзу- 
рут! Кæцы йæ алыг кодта, йæхи бар нæу! 
- Йæ тæригъæд дæр йæхи уæд, æмæ йе ’цæг дæр! - хираст- 
гæнæгау сдзырдта Мæргъион. - Дысон мын æй дæлæ Силионы 
ус дзырдта. Нæ зонын, цас раст у!.. 
- Сихоры улæфтафон нæма у, лæппутæ? - лæгты ’рдыгæй 
æрбайхъуыст Бетърейы хъæр. Йæ къæпийы хъæдьг æнцой 
æрлæууыд. 
Фæллад адæм бæласы аууон тæвдбоны ривæд фысты калд 
ныккодтой. 
Дзæвгар куы аулæфыдысты, уæд Уардан Бетърейы ’рдæм 
йæхи баласта. Иннæтæ йæ куыднæ хъуыстаиккой, афтæ йын йæ 
хъусы бадзырдта: 

ФЫДЫ ФÆДЗÆХСТ 
453 
- Мæзæрдæйæ, дам, æй систой йæ бынатæй... Йæ хойы 
хъуыддæгты тыххæй!.. - Уарданы фæндыди Саукуыдзы æвзæ- 
ры кой ракæнынæй Бетърейы зæрдæ алхæнын. Уый афтæ æн- 
хъæлдта Бетъре нырма дæр Саукуыдзы ’рдæм йæ зæрдæ не 
сæхæлдта, æмæ йын кæддæрау æхсызгон вæййы йе ’фхæрд. 
Бетъре йæ пыхцыл æрфгуыты бынты хъуынтъыз каст ба- 
кодта Уарданмæ. Фембæрста та йын йæ хин хъуыды. 
- Ницы йæ систой, фæлæ-иу ма райдай номылусы кæйттæ... 
Лæг дæ!.. Районы йын æвзæрстой йæ фарст æмæ йæ дзырдæй 
ныууагътой. 
Уардан уый æнхъæл нæ уыд Бетърейæ. Хорзау нал фæцис. 
Саукуыдзы йæ бынаты æцæгдæр дзырдæй кæй ныууагъ- 
той, уый йæхæдæг дæр куыднæ зыдта. Фæлæ йæ Бетърейы 
зæрдæ балхæныны тыххæй афтæ сзыгъуыммæ кодта. Ницыуал 
сдзырдта лæг. 
- Цæмæн æй хъуамæ сисой! - дыууæ дзурæг лæгмæ æрбаиу, 
сæ фарсмæ цы рæстæмбискар лæг хуыссыд, уый. Дыууæ лæджы 
хорзау нал фесты. Уыдон афтæ æнхъæлдтой ничи сæм хъусы. - 
Саукуыдз ацы колхозы саразыны тыххæй дæлæ йæ иу цонг 
хуыскъæй хæссы. Маргæ йæ кодтой топпæй колхозы знæгтæ. 
Уымæн ын аргъ кæнынц районы хицæуттæ дæр. Саукуыдз 
æнцон сисæн нæу йæ бынатæй. 
- Уый, æнæуый дæр нæ кæны рæстытæ Сандойы фырт, 
мæ хуртæ! - ныхасгæнджытæм æрбаиу цыппæрæм дæр. - 
Ахуыргонд лæг... Æмæ цытæ кæны йæ хойæн! Уæртæ кæддæр 
лæвæрдтой чызджы моймæ тыхæй. Ныр нал. Кæм ма ис ныртæк- 
кæ ахæмтæ гæнæн! Аскъæфтой йын æй, байста йæ фæстæмæ!.. 
Цы сты уыдон! Æнæсæрмæхæссон, чъизи митæ. Ныххудинаг 
кодта йæхи æнæхъæн хъæубæсты. 
- Уый дæр ма цы фæнды, - аннæ лæг дæр хæстæгдæр бабадт 
ныхасгæнджытæм, - фæлæ уæлæ мæгуыр идæдз ус уый тыххæй 
йæ хъæбулæй æнæ хъæбул баззад. Фесхъиуæккаг ын кодта йæ 
фырты. Ныр æхсæвæй-бонæй ус, мæгуыр, мæстæй йæхи хæры. 
Æддæмæ ракæсын нал уагътой лæппуйы! Æртхъирæнтæ йæм 
кодтой дыууæ æфсымæрæй. Уый дæр, мæгуыр, ницыуал зыдта 
йæ сæрæн æмæ йæ сæр фесæфта. Æгæр, Саукуыдзы хуызæн лæг 
Муккайы хуызæн хъуымыздзыхмæ йæ сæр хъуамæ æрдара! 
Бетъреитæ дæр æмæ иннæ лæгтæ дæр ницыуал дзурынц. 
Ныхъхъус сты. Йæхимидæг сæ цыма алчидæр ацы хъуыдыйыл 
разы уыд, афтæ зынд. Фæлæ сæ æргом ничи ницы дзырдта. 

454 
Тедеты Герас 
- Мæ фæндæй, - дзуры дарддæр уыцы лæг, - Саукуыдз йæ 
сæрдары куыст йæхæдæг хъуамæ ныууадзид.Хицауæй йæ адæм 
куынæуал æфсæрм кæной, куыницæуылуал æй нымайой, уæд 
мауым цæй куыст ис! Тыхы митæ, мондаджы митæ! Тынг сæгад 
кодта Сакуыдз йæхи йæ адæм, йæ хъæубæсты ’хсæн. 
Æрæджиау кусджытæм Саукуыдз кæцæйдæр фæзынд. Бы- 
дырты разылд йæ кусджыты бæрæггæнæг. Ныхасгæнджытæ 
фæсыкк сты. Уырдыгмæ ныккастысты. Саукуыдз тæвды тыхсы. 
Иæ уæгъдæппæрст хæдоны æгънæджытæ æрдæгæй уæлæмæ - 
гом. Сырхцъар, нарст цæсгомы хид хæрзæхсад къухсæрфæнæй 
сæрфы æмæ сæрфы. Ницыуал ын фæразы. Иннæ хæттытæй 
уæлдай абон цыдæр мæстыгъуыз у Саукуыдз. Æрфгуытæ - 
хъуынтъыз. Уый хатынц йæ кусджытæ. Афонмæ та сæм мацы 
хъазæн ныхæстæ скодтаид, уый гæнæн нæй. Ныр сын «байрат» 
дæр нæ загъта. Хатынц, фæлæ йæ бафæрсынмæ ничи уæнды, 
Ныхъхъус сты. Æппынфæстаг Бетъре йæхи фæуæндон кодта, 
Уый хистæр лæг у уæддæр... Кæд æм ницы сдзурид æвзæрæй 
Саукуыдз... 
- Саукуыдз, цы хабæрттæ ис районы, цæмæ дæм сидтысты? 
- Ногæй дзы ницы ис... - æнæбарыгомау бакодта уый. Йэе 
мидхъуыдыйы та загъта: «Бæргæ дзы ис ног хабар, фæлæ мыи 
дзургæйæ нæу!» 
Саукуыдз пыхцыл æрфгуытæй бакаст, Сланон кæм бадт 
уыцы ’рдæм. Уый дæр æм фемдзаст. Йæ маст æм рафыхт Сау- 
куыдзæн, цæджджинагау. Цы у, уый ай у, ай! Ацы дæлæсинк 
тыххæй йæ куыдзы къахæй фæнадтой райкомы. Фæлæ дын ць 
кæна, гъа, Саукуыдз. Хæрам лæджы цæстытæ чысылгай Аль- 
дайы ’рдæм сæхи ассыдтой. Уый каст уырдыгмæ. Комкоммае 
кæсын нæ уæндыд Саукуыдзмæ. Саукуыдз уымæй дæр йа 
цæсты сындз уыны. Æниу дзы уый аххос та цы ис, мæгуыр 
Хъуамæ йæхи хойы хуызæн Уарзид Альдайы Саукуыдз... Афта 
йыл æмбæлы. Фæлæ гъа! 
Саукуыдз та рувджытæн «гас бакусут» дæр нæ загъта, аф 
тæмæй фæцæуæг. Æгомыгæй. 
Уыдон кæрæдзимæ фæрсæджы каст бакодтой. Цыдæр сты{ 
маст кæй бауагъдæуыд сæ сæрдары, ууыл дызæрдыг нал код 
той. Сланонты фарсы ’рдыгæй ма йæм исты маст æрхаудзæн 
уый сæ фæсонæрхæджы дæр нал уыд кусджытæн. Уыцы хаба^ 
раджы ахицæн, æруазал. 

ФЫДЫ ФÆДЗÆХСТ 
455 
Саукуыдз Сланонмæ ахæм мæстыгъуызæй кæй бакаст, уый 
рыстзæрдæ сылгоймаджы уæнгты ногæй уазал дон бауагъ- 
та. Цы та уыдис, цыма? Ау, нæма фæцис сæ хæрам? Хъуыд- 
даг цыма æрсабырау, афтæ кастис Сланонмæ æмæ та ногæй! 
Уый циу! Æгæр, Сланон йæхæдæг йæ иунæг хъæбулæй адон 
тыххæй æнæдарæг, æнæныгæнæгæй^ баззад æмæ сæм уый 
нæ хæссы фыд-зæрдæ, фæлæ адон... Йæ рæстæджы сæ дæлæ 
Агуыбе цæгъдæнтæ кодта топпæй Сланонты, фæлæ стæй уæд 
æрсабыр. Уыцы бонæй дзы ацы бонмæ иунæг ныхас нал зо- 
нынц Агуыбейæ. Нал сæм хæссы табиц. Фæлæ ай, ай!.. Сау- 
куыдз!.. Искуыдæй-искуыдмæ куы амбæлы Сланоныл, уæд æй 
йæ цæстытæй снæмы. Гъай-гъайдæр, хъус-хъус кæнынц адæм, 
чызг зæрдæхсайгæ у, кæмдæр!.. Сланоны хъустыл дæр æрцыд. 
Æвæццæгæн уый фæдыл маст хæссы Саукуыдз лæппуйы 
мадмæ! Æмæ уым мæгуыр идæдз ус йæхæдæг цъусдæр куы нæ 
хæры йæхи! Уыцы хъуыддаг сæ дыууæты ’рдыгæй фарс дæр 
Сланоны зæрдæ куыд аскъуыдта, афтæ сæ кæй зæрдæ аскъуыд- 
та! Уæдæй фæстæмæ сусæг-æргомæй йæхи куы бахордта 
мастæй! Фыццаг æй куы фехъуыста Сланон уыцы æбуалгъы 
хъуыддаджы, уæд цæхæрадонмæ ацыд. Куыд ничи йæ федта- 
ид, афтæ æмæ уым йæхиуыл царм, буар куынæуал ныууагъта. 
Бæстыцъар дæндагæй куы иста. Уæд ма ноджы фыд-зæрдæ дæр 
уымæ хæссой!.. Фæлæ æцæгæйдæр Саукуыдз цы зоны ахæмтæн? 
Ницы. Цæмæй зоны Саукуыдз, Сланон уыцы хъуыддаджы 
тыххæй йæхи маргæ дæр кодта! Фæлтау ын куы амардаид йæ 
лæппу æмæ ацы хъуыддаг куы нæ æрцыдаид. Уæдæй фæстæмæ 
йæхимæ иу хъæмпы халы бæрц нал зыны Сланон. Æхсæв уымæн 
нал ис æмæ бон. Иудадзыг кæны марой æмæ æрдиаг. Æппæт 
иууылдæр йæхи уды аххосæй кæй æрцыдысты, æрдгæвгæ дæр 
æй уый кæны... Æндæра никуы ницы æрцыд!.. Фæлæ йæ ныр 
нæ быхсы йæхицæн... Адæмы æхсæнмæ æдæрсгæйæ рацæуын 
нал уæнды. Афтæ æнхъæлы иуылдæр ын базыдтой йæ худи- 
наг!.. Йæхи марынмæ дæр рахъавы Сланон. Фæлæ адæмæн сæ 
зæрдæ истæмæ куы фехсайа, уымæй тæрсы... Зæгъгæ ахæм ду- 
джы лæппуйы хицау цæмæн хъуамæ амара йæхи!.. 
... Саукуыдз сæхимæ баййæфта йæ мад, Уарзет æмæ Маргойы. 
Кæрты аууоны къуымбил æхсыдтой. Дзæрæхон йæ чызгæн 
хуыссæнгæрзтæ аразын сфæнд кодта. Гобан, хъæццул... Абон 
уа, сом уа, уæддæр æй бахъæудзысты искуы. Чизоны искæцæй 
фæзына Муккайы мæлинаг. 

456 
Тедеты Герас 
Саукуыдз йæ хæдон феппæрста. Афтид майкæйы хъуамæ 
æрбада. Тæвд у. Мæкъулæджы улæфт кæны. Æнæуый дæр 
фæнарддзæф... Йæ гæрдæнбæрæг йæхиуыл рахæцыд. 
Уарзет фестад. Йе ’фсымæрæн хъуамæ балæггад кæна. Йæ 
хæдон ын хъуамæ йæ къухæй райса. Уазал дон ын æрдава. Ай- 
хуызæн тæвды Саукуыдз ног хаст дон фæагуры. 
- Айс дæхи иуварс, æдзæсгом! - æваст ыл фæбогъ кодта Сау- 
куыдз. - Ноджы ма мæм хæстæг цæуыс! 
Сылгоймæгтæ хорзау нал фесты. Кæрæдзимæ фæрсæджы 
каст бакодтой. Чидæр та йын цыдæр дзырдта. Адæмы æвзагæй 
йæ бахордтой. Йæхи нал баурæдта Дзæрæхон. 
- Дæмæрстæн, цы та уыд! Уæд та йæ иухатт сфизонæг кæнут 
æмæ дзы фервæзат! 
- Банцай, айæппæт дæ аххос уыди иууылдæр! - Саукуыдз 
фæхъæр кодта йæ мадыл дæр. 
- Йемæ цы! Мæ чызг у, мæ хъæбул æмæ йыл мæ бар цæуы! - 
Дзæрæхоны зæрдæйæ Саукуыдз Уарзеты уавæр нæма зоны. Фи- 
дар æмæ ныфсджынæй дæр уымæн дзуры. - Æгæр уæдæ та цы 
кодтай! Бындз дыл фат ныццавта! Ныууадзут æй йæ мæгуырыл! 
- Цы кодтон, цы кодтон! - сфæзмæгау кодта Саукуыдз. - 
Цы кодтон цы æмæ уæ худинагæй адæмы ’хсæн ацæуинаг нал 
дæн. Æркæс-ма ардæм! - мæсты лæг сын сæ размæ цахæмдæр 
гæххæтт баппæрста. 
Марго йæ айхæлдта. Райкоммæ Саукуыдзыл фыст æнæном 
фыстæг. Уым цынæ уыд фыст, ахæм нал баззад! Фæлæ дзы Сау- 
куыдзы тынгдæр сæрра кодтой фæстаг дзырдтæ. «Йемæ ныр 
йæ хæтаг хойы йæ хæдзары сывæрджынæй дары, афтæмæй ма- 
хыл та хъыллиппытæ кæны!..» 
Марго фыстæг куы кастис, уæд Саукуыдз æдзынæгæй ка- 
стис устытæм. Уый афтæ æнхъæлдта, ацы æбуалгъы хъуыд- 
даг адон ныры онг нæ зыдтой æмæ, зæгъ, æй еныр куыддæр 
фехъуса мад, афтæ, зæгъ, йæ чызгæн йæ дзыкутæ бындзыггай 
фæхæсдзæн. Фæлæ Дзæрæхон йæ мидбынаты æнкъард, æрхæн- 
дæгæй бадгæйæ куы баззад, уæд ноджы феррайау Саукуыдз. 
Уæдæ йæ адон дæр зыдтой æмæ йæ Саукуыдзæн нæ хъæр 
кодтой афтæмæй! Ахæм чъизи хъуыддæгтæ цыдис уæдæ йæ 
хæдзары! Æнæуый дæр абон районы ацы гæххæтт йæ къухмæ 
куы радтой, уæд æй æххæст нæ бауырныдта. Кæд, та, зæгъ, ыл 
исчи цъыфкалæн кæны. Ныр æй бауырныдта бæстон. 

ФЫДЫ ФÆДЗÆХСТ 
457 
Саукуыдз йæхи тыххæй уромы, афтæмæй æваст фæкаст йæ 
хомæ. Фæлæ уый дæр сæркъул æмæ азымджынæй бадгæ куы 
ауыдта, æррайау æрра уæд фæцис. Уæдæ æцæг у ацы хъуыд- 
даг!.. Рафыхт йæ маст Саукуыдзæн йæ хомæ. Цы ма акодтаид 
фырмæстæй, уымæн ницыуал зыдта. Фæбогъ ыл кодта æррайау. 
- Сыст мæ цæсты разæй æмæ фесæф ардыгæй! 
Уарзеты буар сæрæй къæхты бынмæ тасы дыз-дыз ныккод- 
та. Зæрдæ фæцæйскъуыд. Фемæхстысты цæссыгтæ. Хæкъуырцц 
кæугæйæ фестад. Кулдуарæй рахызт. Дзæрæхон æмæ Мар- 
го сæ мидбынаты цавддуртæй^ баззадысты. Рыстзæрдæ чызг 
фæцæуы хъæууынгты кæугæ. Йæхæдæг дæр æй нæ зоны Уар- 
зет, кæдæм цæуы, уый. Уæддæр цæуы. Цæуы, тынг куы богъ- 
богъ кæнид, уый йæ фæнды. Нал уромы йæ хæкъуырцц. Еныр 
æрцыд, гъе, Уарзетæн йæ сæфты бон бæстон... Базыдтой йæ!.. 
Ныр ма цы дудгæмардæрцыд бакæна йæ сæрæн!.. 
Кæугæ-кæугæ æнæрхъуыдыйæ Муккаты кæрты онг схæццæ 
зæрдæдзæф чызг. Йæхимидæг тынг рамæсты Муккамæ. Ацы 
уысм ыл куы рахæст уаид, уæд... Йæхиуæтты цæсты йæ баф- 
тыдта, ныххудинаг æй кодта адæмы æхсæн, йæхæдæг йæ сæр 
бафснайдта... 
Муккайы мила куыдз Уарзеты размæ рауад, йæ къуди тилгæ. 
Ахуыр ыл у. Цинтæ йыл кæны. Æрхæндæг чызгæн æхсызгон 
уыд. Атад йæ маст. Муккайы куыдз!..Куыдз æй размæ акъахдзæф 
кæнын нæ уадзы. Йæ рæзты хизы. Цинтæ йыл кæны ноджы. 
Æнхъæлы, Уарзет уыдонмæ цæуы. Фæлæ Муккаты кулдуарæй 
куы фæфалдæр Уарзет, уæд фенкъард цæрæгой. Йæ фæстæгтыл 
абадт. Къулбæрзæйæ кæсы чызджы фæстæ. 
Мæнæ чысыл дæлдæр, бруйы хæдрæбын Муккаты хъа- 
зы фæдыл бæрцæй æртæ лæппыны хизы. Æхсызгон уыд чыз- 
гæн. Фæлмæн, рæвдаугæ цæстæй сæм кæсы. Муккатæй йын 
алцыдæр адджын у. Æгæрстæмæй мæнæ сæ талатæ дæр, сæ 
каубыд æмбонд дæр. Дæдтæй, куы йын уаид гæнæн Уарзетæн 
æмæ кæртæй мидæмæ куы бахизид! Алцæуыл дæр дзы фæцин 
кæнид. Иæ армæй сæ фæрасæрф-басæрф кæнид. Фæхъæбыстæ 
сын кæнид... 
Уарзет цъусгай-цъусгай Бетъреты онг ныххæццæ. Æнæр- 
хъуыдыйæ Мæргъионыл йæ цæст схæцыд кæрты. Кæрдойы бын 
бады. Цыдæр ми кæны. Тыхст лæг цæхæры дæр смидæг уыдзæн. 
Уæдæ ма кæд цыд Уарзет Мæргъионтæм! Ныр æй цæмæндæр 
бафæндыд бацæуын. Æвæццæгæн ома йæхи аирхæфса. 

458 
Тедеты Герас 
- Æ, æ! кæдæй, уæдæй ма! - бацин ыл кодта Мæргъион. - 
Куыд æрбарæдыдтæ? Æрбад. - бандон ын йæ быны авæрдта. - 
Нæ зонын, нæ тæфтыл нал ацыдтæ æмæ... Уæд мын Садул 
цæра... Мæхи хъæбулæй уæлдай дæ нæ кæнын... 
Уарзетæн Садулы коймæ йæ зæрдæ цахæмдæр æбæрæг 
æнкъарæн бакъуырдта. Куыд тынг æй уарзта Садул Уарзеты! 
Æнæхин, æргом уарзт. Аннæ-иннæтау йæ рæзты нæ тыхст. 
Уарзетæн йæ хæрамы нæ цыд. Уæздан, хæдæфсæрм!..Æнæуаг 
æм никуы сдзырдта. Иугæр куы базыдта Уарзет Муккайы уар- 
зы, уæд æй ныууагъта, мæгуыр!.. Йæхи æфсадмæ акæнын код- 
та. Уæвгæ, чизоны йын Садулимæ афтæ нæ рауадаид йæ хъуыд- 
даг... Цыма йæ уый дæр фехъуыстаид? Гъай-гъайдæр. Ныр ны- 
хас бæхыл бады. Уарзеты цæмæндæр бафæндыд, исчердæм Са- 
дулы кой куы æрæфтауид. Æфсон не ссардта. Ныууагъта йæ 
фæнд. 
- Ардыгæй ардæм... - дзуры дарддæр фысым, - дæхи-иу 
раирхæфс æмæ уа! - Мæргъион ахæм хуызæнæй дзырдта, цы- 
ма Уарзеты хъуыддаг ныр алчидæр зоны æмæ йын тæригъæд 
кæны. - Иудадзыг хæдзары бадын дæр... Уастæн хæрæг феста, 
хæрæг! - Уый Муккайы кой кæны Мæргъион. - Кæд афтæ ни- 
чи кæны! Искæй чызджы... стæй йæ тæфтыл мауал ацу!.. дæ 
сæр бафснай!.. Абоныстæн, ибон нæм æй Садул куы ныффы- 
ста, уæд æм кæд мæ маст нæ аскъуыд. - Мæргъион ын цыма 
цы радзурынмæ хъавы, уый Уарзетæн рагæй зындгонд у, уый 
хуызæн æй дзырдта. Фæлæ Уарзет йæхимидæг фестъæлфыд 
Мæргъионы фæстаг ныхæстæм. 
Цы фыста Садул... фæрсæджы каст бакодта усмæ. 
- Цæвиттон, - йæ ныхас кæны дарддæр маргæйдзаг ус, - Са- 
дул Муккайыл амбæлд кæмдæр Уырысы. Нæхион æй дæуæй 
фарста. Уый йын мæзæрдыйæ, афтæ, ныууагътон, дам, æй æмæ, 
зæгъ, рафардæг дæн... - лыскъзæрдæ ус йе ’рфгуыты бынты 
хъуызгæ бакаст æнæуый дæр рыстзæрдæ чызгмæ. Кæддæра, 
зæгъ, куыд фæуаид мæ ныхæстæм... 
Кæцæйдæр зыв-зывгæнгæ ратæхы цыргъ фат. Æвæццæгæн 
Уарзеты зæрдæйыл сæмбæлдис. Цæвæгхъæдау ныррызт. Цæс- 
тытæ атарытæ сты. Тыххæй ныуурæдта Уарзет йæ маст. Йе 
’муд куы ’рцыд, уæд ахъуыды кодта: «Æгæр систой ацы кой. 
Ус æрхаста... мидæгмоймæ бацыд... ныууагъта йæ... Адæмыл 
æндæр дзырд нал ис. Ау, Мукка æцæг ныууагъта Уарзеты? 0 
хуыцау!.. Нал ис æууæнк... Смæнгард дуне...» 

ФЫДЫ ФÆДЗÆХСТ 
459 
Уарзет сыстад дзедзылæйттæгæнгæ, цæуынмæ хъавы. 
- Мæ мард фен, куынæ абадай! - Мæргъион æм хаты. Цæлы 
нæм куынæ бадыс! 
- Бузныг Мæргъион! - æнкъард, фæллад хъæлæсæй сдзырд- 
та чызг. - Нæ мæ æвдæлы. Фæлæ кæд гæнæн ис, уæд-ма мын Са- 
дулы адрес радт... - æфсæрмгæнгæ бахатыд чызг. 
Мæргъион фæтыхст. Уарзетæн кæй радзырдта, уый мысгæ 
æркодта, æндæр кæд федта Садул Муккайы! Фенхъæлдта: Уар- 
зеты нæ бауырныдтой йæ ныхæстæ æмæ йæм хъуамæ йæхæдæг 
ныффысса. Тыхстгъуызæй сдзырдта: 
- Æмæ ед у... Махоны дзыппы аирвæрзт, уый йедтæмæ дын 
æй нæ бахæлæг кæнин! 
Уарзет бамбæрста хъуыддаг. Ницыуал загъта. Хъеллæуттæ- 
гæнгæ рахызт Бетъреты кæртæй. Тæдзынæгæй - цыхцырæг- 
мæ. Сæхицæй хылæй ралыгъд! Мæргъионтæм йæхи баппæрста. 
Чысыл йæхи аирхæфса, æмæ ам ноджы фыддæр!.. Фæцæуы Уар- 
зет зæрдæдзæфæй. Алыгъуызон уæззау хъуыдытæ сæры магъз 
цъист кæнынц. Сæ сау пæлæз райтыдтой цæстытыл, хъустыл... 
Кæд мыййаг æцæг у!.. Уæдæ йæ цæмæн æрымысыдаиккой! Гъа 
иу, дыууæ... Фæлæ йæ æнæхъæн хъæубæстæ цъиутау уасынц!.. 
Цы сын кæны Уарзет, цæмæн ын ахæм фыдæнæн ми хъуамæ 
кæной барæй?.. Мæгъа. Ницы зоны, ницы æмбары. Йæ мид- 
хъуыдыты сдыгъуырццæг рыстзæрдæ чызг. 
Уарзет суадонмæ æрбахæццæ. Ам бирæ адджын лæудтытæ 
акодтой Муккаимæ. Уæлæ сæ кæрт Муккатæн... Ардыгæй-иу 
æм каст Уарзет. Куы-иу æй ауыдта Мукка, уæд-иу æм уый дæр 
йæхи рауагъта худгæ. Нæ!.. Нæ!.. Уый мæнг у... Мæнг!.. Мук- 
ка афтæ нæ бакæндзæн. Чызг та йæ мидхъуыдыты цæхгæр 
иннæрдæм ныззылд. Не ’ууæнды уæддæр уарзты зынгæй 
сыгъд зæрдæ дамтыл. Фæкæс-ма кæддæра раст уыцы бонмæ не 
’рцæуа Уарзетæн йæхи Мукка, йæ дунейы рухс! Стæй йæ зоны, 
цы бонмæ æййафы!.. Гонгæй, суадон, раст нæ зæгъын, æццæй 
не ’рцæудзæн?.. Рыстзæрдæ чызг суадонмæ æрдзуццæг кодта. 
Цыхцырмæ йæ къух бадардта. Суадон хæлхæлгæнгæ кæлы чы- 
сыл къулгондмæ. Тæвд, хидæйдзаг армыл уазал дон кæлы æмæ 
кæлы. Æнцон у зæрдæйæн. Цæй-ма, цæй исты, зæгъ, суадон! 
Чызг йæ мидхъуыдыйы дзуры суадонмæ. Ныцы дзырд ныу- 
уагъта? Нæ дын загъта: «Уарзетæн-иу зæгъ, æнхъæлмæ мæм 
кæс, æз дæм æрцæудзæн æнæмæнг!..» Æрцæудзæн, æнæмæнг 

460 
Тедеты Герас 
æрцæудзæн йæхи Мукка Уарзетæн... Омæ-ма æрцу, гъо, Мук- 
ка, уæд тагъддæр! Рыстзæрдæ чызг йæ мидхъуыдыйы дзуры 
йæ уарзонмæ. Нал у йæ бон æнæ дæу\ Ницæуылуал лæууы йæ 
зæрдæ Уарзетæн. 
* * * 
Авдхойы арвы тæккæ сивырæй сæ зынг цæстытæ ныццав- 
той зæхмæ. Бонвæрон Хæлддзуары сæрмæ схæццæ. Фæлурс бай- 
дыдтой арвгæрæттæ. Цъицъайы æфцæджы гуылмыз тигътæ, 
галы æвзаджы цъуппыты хуызæнæй, сзындысты гæзæмæ æх- 
сæвы тар хъæлæсæй. 
Хъæуы уасджытæ æзфæтыхджындæронæй кæрæдзи дзы- 
хæй уаст скъæфынц. Цæст æвзарын байдыдта. Хъæуæй ра- 
хызт дыууæ барæджы: лекъаг Абдул æмæ скъолайы директор 
Беджызиан. Айфыццаг ын Саукуыдз загъта директорæн, Аб- 
дулы, дам, демæ акæн æмæ, дам, Лечъы æфцæгыл хъæдæрмæг 
бабæрæг кæн скъолайы цалцæг кæнынæн. Сæумæйæ барæй ра- 
раст сты. Кæд изæррухстæм фæстæмæ æрæздæхиккой. Науæд 
Абдулы не ’вдæлы. Йæ сæндæттæ дзæгъæл ныууагъта. 
Цъицъайы æфцæджы дымджытæ цы хъугæмттæм æрхæццæ 
сты, уыцы ’рдæм скодтой сæ ных барджытæ. Схæрд кодтой 
зæнгыл. 
- Абдул, рагæй цæрыс ацы хъæуы? - бæлцæттæ сифтыгътой 
ныхас. Науæд фæндаг даргъ кæны. 
- Фондз, æхсæз азы бæрц уыдзæн... 
- Ды та цы ’гъдауæй æрхаудтай ардæм? - Беджызиан а-хъæу- 
мæ йæхæдæг дæр æрцæуæггаг кæй у, уымæ гæсгæ цымыдис 
кæны. - Æви ды дæр мæнау дæ бæстæйæ дæ сæр фесæфтай? 
Лекъаг дзæвгар ницыуал сдзырдта. Цыдæр ын йæ зæрдæ 
бакъуырдта. Бæхы идон йæхирдæм мæсты æлхъывд фæкодта. 
Хъалхаст хайуан фестъæлфыд, æфсæйнаг згъæллаггом дæн- 
дæгты ’хсæн скъыбар-къыбур кодта. Атындзыдта размæ. 
- 0... Афтæгонд рауад!.. - æппынфæстаг сдзырдта æнæба- 
рыгомау лекъаг Абдул. - Ме ’фсымæримæ фæхъаугъа стæм... 
Уым мын нал уыд цæрæн... Æмæ дæхæдæг та цы ’гъдауæй 
æрыфтыдтæ ардæм? - ныр ын баздæхт лекъаг йæхимæ æмæ 
йæ бæхмæ февзыста. Хайуан иу къахфæндагыл атындзыдта 
размæ. - Сауджынæй куы куыстай кæмдæр?.. 

ФЫДЫ ФÆДЗÆХСТ 
461 
- Куыстон. - Беджызиан дæр æгъдæнцойы тигъæй баца- 
гайдта йæ бæхы фарс. Уый раззаг бæхы фæдыл батындзыд- 
та. - Мидæг, нæхимæ аргъуаны бадтæн. Ды йæ нæ зоныс уы- 
цы бæстæйы. Мæнæ ам, Къахеты цы ирæттæ цæры, уы- 
дон дæр уырдыгæй ралыгъдысты. Фæлæ иугæр ног хицауад 
куы ныллæууыд, уæд ныууагътон мæ сауджыны куыст æмæ 
рафардæг дæн ардæм. Ам нæ ирæттæн скъола скодтон æмæ дзы 
уæдæй фæстæмæ кусын ахуыргæнæгæй. 
- Мæзæрдыйæ, дам, скъолайæн агъуыст дæр дæхæдæг са- 
рæзтай? - цыдæр хингонд фарст акодта Абдул æмæ та йæ бæхы 
рохтыл йæхирдæм фæхæцыд. - Сауджыны скъола дæр, дам, æй 
уымæнхонынц... 
- Алæ сарæзтон! - æфсæрм худт бакодта Беджызиан. - Æз 
та йæ цæмæй сарæзтон!.. Æцæг æй хонгæ афтæ кæнынц. Нæ зо- 
ныс адæмы хъуыддаг!.. Суанг ма скъолайы кæрты цы суадон 
сарæзтон ахуыргæнинæгтæн, уый дæр ма Сауджыны суадон хо- 
нынц æгас Сывылдзджыны. Фæлæ æз цæй агъуыст сарæзтон! 
Дæ размæ Сывылдзджыны иу хъæзныг лæг цард. Майор æй 
хуыдтой. Уый хæдзæрттæ уыдысты. Куы йæ скулак кодтой, 
уæд сæрдарæн загътон, æмæ мын æй скъолайы агъуыстæн рад- 
той. Мæнæ ныртæккæ уый цалцæг кæныны тыххæй цæуæм 
хъæдмæ. Куы йæ райхæлдтон, уæддæр цы цалдæр хъайваны 
кæлæццаг уыд. Ныр æркæлыны æввонг у. Уал азы... 
- Халгæ дæр æй дæхæдæг ракодтай агъуысты? - Фæурæдта 
йæ лекъаг Абдул. Цахæмдæр зынæмбарæн цæстæнгасæй йæм 
дисы каст ракодта фæстæмæ йе уæхсчы сæр.тй. Ома, зæгъ, ахæм 
æнувыд кусæг дæ! 
- Иууылдæр мæхæдæг, - фæцырд Беджызиан. - Мæ ахуыр- 
гæнинæгтимæ. Колхозы мын уæрдæттæ радтой æмæ йæ æр- 
ластон. 
Лекъаг дзæвгар ницыуал сдзырдта. Агуыбыр йæ бæхыл раз- 
мæ æмæ цыди. Нымдзаст йæ развæндагмæ... 
- Кæцыран цардис кæ, уыцы Майор? - æппынфæстаг ма ба- 
цымыдис кодта лекъаг. - Кæмдæр æй стыр мулкджын хуыдтой, 
æцæг?.. 
- Дæ разы, колхоз тамакойы сара кæм сарæзтой, уый Майоры 
кæрт уыд. Стыр уæзгуытæ йын уыд. Кæм федтай, ахæм цæрæг! 
Ныр лекъаг уыцы хъуыддаджы фæдыл ницыуал сдзырдтаГ 
Йæ хæрзхаст хайуаны бацагайдта æмæ атындзыдта размæ. Йе 
’мбæлццонмæ дæр радзырдта фæстæмæ. 

462 
Тедеты Герас 
- Бавзид, бавзид дæ бæхмæ, æндæра нæ фæндаг даргъ у, ны- 
хасыл фестæм. Хурныгуылдмæ фæстæмæ куынæ æрæздæхæм, 
уæд... мæ сæндæттæ дзæгъæл сты... 
Дыууæ бæхы сæппуадæй тындзынц Цъицъайы æфцæджы 
зæнггонд рагъыл, иу къахвæндагыл кæрæдзи фæдыл. 
Стыраходæнафонмæ дыууæ барæджы Хъæдуадзæнмæ схæц- 
цæ сты. Куыд уæлæмæ къахвæндаг нарæгæй нарæгдæр кæ- 
ны. Æдæрсгæйæ йыл цæуæн нал ис. Æрхызтысты бæхтæй. Сæ 
разæй ацыдысты. Хæрзхаст хайуанты хид цъыкк-цъыкк кæны. 
Фæллад улæфт кæнынц. 
- Кæдæм хæрдмæ ма цæуæм? - Беджызиан ногæхсад къух- 
сæрфæнæй йæ ныхы хид сæрфы. Йæ алыварс рæхснæгзæнг 
бæлæстæм кæсы. - Ам ракæнæм. 
- Ацы Хъæдуадзæнæй хъæдтæ зынвадат ранмæ хауынц 
рæбыны. - Лекъаг Абдул цæуы уæддæр размæ. Фахсыл тæссармæ 
цы нарæг мыствæндаг цæуы, ууыл батæссар кодта. - Мæнæ ацы 
фахсæй куы бахизæм, уæд уым ис æндæр Хъæдуадзæн... Дза- 
хойы хъæдуадзæн æй хонынц. Ууыл хъæд куы ауадзай, уæд 
суанг дæлæ хуымуæттæм ныххæццæ вæййы... Уый алыварс 
бабæрæг кæнæм хъæдæрмæгæн бæзгæ бæлæстæ... 
Хъавгæ, хæрз хъавгæ цæуы Беджызиан йæ фæндагамонæджы 
фæдыл. Тæссаг у сæ фæндаг. Чысыл дæ къах фæцудыдта - дæ 
балгъитæг афтæ. Сæрсæфæн комы дæ дзæхст фæцæудзæн. 
Фыццаг йæ къах æрфидар кæны Беджызиан, стæй акъахдзæф 
кæны размæ. Тæрсынц бæлццæттæ хауынæй. Ницыуал дзу- 
рынц, афтæмæй хилынц, бырынц халæй-халмæ. Уæлдай тарст 
кæны^Беджызиан, мæгуыр. Уый ахæм рæтты цæуынахуыр нæ 
уыд. Йæ цæрæнбонты фæзбыдырæй уæлдай чысыл обауый- 
ас хæрды дæр никуы схæрд кодта. Æмæ ныр йæ сурхид кæлы, 
афтæмæй йæ зонгуытыл быргæмхасæн хилы тæссаг нарæг 
фæндагыл. Сæрсæфæн былырдæм барæй нæ кæсы. Сæр рази- 
лы. Комы тар хъæлæсы уындæй зæрдæ баризы. 
Ахæм тæссаг фæндæгты æнхъæл куы уыдаид Беджызиан, 
уæд бынтондæр нæ рацыдаид. Фæлæ йын уæд чи кодта йæ 
куыстæгтæ!.. Иннæ ахуыргæнджытæ дæр улæфты сты... Уæдмæ 
та ног ахуыры аз æрлæудзæн. Æмæ скъолайы агъуыстæн ахæм 
хуызы уадзæн нал ис, ныккæлдзæн. Йæхæдæг хъуамæ бацырд 
кæна хъуыддаг... Æмæ рацыд Беджызиан йæхæдæг. Цæуынц, 
хилынц дыууæ бæлццоны æгомыгæй уыцы нарæг мыствæнда- 

ФЫДЫ ФÆДЗÆХСТ 
463 
гыл. Хъыпп-сыпп сæ ничи кæны. Алкæй дæр сæ йæ фæндаджы 
мæт бацыд. 
Иуафон раззаг фæндаггон æрлæууыд. Ацæуæн нал ис фæс- 
тагæн. 
- Цы хабар у, - сдзырдта Беджызиан размæ йæ фæндагамо- 
нæгмæ. - Цæмæннæуал цæуыс размæ? 
Лекъаг уæддæр ницы дзуры. Йæ мидбынаты лæугæйæ баз- 
зад. Стæй дын уæд æваст фæзылд Беджызианы риумæ. Лекъа- 
джы дызгъуымтæ-мызгъуымтæ цæсгом ноджы сау афæл- 
дæхта. Туджы зилынц цæстытæ. Ахæм æнæнхъæлæджы ныв 
ауынгæйæ, Беджызиан исдуг хорзау нал фæцис. Стæй уæд 
æваст йæ сæры аленчытæ кодтой, уый размæ-иу ын сывылдз- 
джынæгтæ ацы æгæнон лекъæгты тыххæй абуалгъы хъуыд- 
дæгтæ куы дзырдтой, уыдæттæ. Лæджы къубал аскъуынын, 
зæгъ, сын карчы къубал аскъуыдæй уæлдай нæу. Ахæм æгæнон 
адæмы хатт, зæгъ, сты. Фæлæ Абдул ахæм нæ зынд. Ууыл 
рагæй æрæууæндыдысты. Сæхи хъæубæстагыл æй нымадтой. 
Беджызиан дæр ыл уымæн баууæндыд. Ныр гъа!.. 0, фæлæ йын 
æнаххос æрцæуæггаг Беджызиан цы кодта ацы лекъагæн?.. 
Мæлæты тас сæрæй къæхты бынмæ ацыд Беджызианы 
уæнгты. Дзурын ницыуал рæхсы. Ком ахус. Хус æхсныфы къæрт- 
ты хуызæнæй зыны æвзаг комы нарæджы. 
Фыдгул æввахсæй-æввахсдæр кæны сындæггай йæ амæт- 
тагмæ. Æнæуыноны стъæлфæнтæ калынц цæстытæ. Æнахуыр 
æвиллон æрттывд кæнынц. Æфсæртæ мæрдæндæгъд нык- 
кодтой. Дæндæгты къыбар-къыбур райхъуысы. Дзургæ ницы 
кæны. 
- Цы... дын... кодтон... Абдул... гормон!.. - сирвæзт тарст лад- 
жы дзыхæй. 
- Аздæх фæстæмæ!.. -тыхлæмарæгау ракодтой ацы дзырд- 
тæ æмырæндæгъд дæндæгты ’хсæнæй. - Цæугæ мæ разæй! - 
дамбацайы дзыхæй бартхъирæн кодта. 
Уæлдай сдзурын ницыуал суæндыд тарст лæг. Сындæггай, 
хъавгæ йæ мидбынаты азылд фæстæмæ. Куыддæр фыццаг 
къахдзæф фæцæйкодта размæ, афтæ йæ фæстейæ лæгмар фес- 
хуыста былырдæм. 
- Æллæх, амардта мæ!.. - мæлæтдзаг хъæр ацарыдта тæр- 
хъæды сабыр уæлдæф. Стæй уæд æппынфæстаг кæлæ кæмдæр 
комы арфы цъассы бамыр уынæр. Басабыр бынтондæр. Дзырд- 

464 
Тедеты Герас 
бæрц фæмыр æгæрон тар хъæд дæр. Цавддуртæй джихкаст 
кæнынц бæрзонд схъæлзæнг бæлæстæ. Иу къæрцц, иу хъинцъ 
никуыцæйуал райхъуыст. Аба-бау! Мæрдон сабырдзинад... Ба- 
мыр хъæды алгъуызон мæлгъæвзаг цъиуты æгъуыстаджы 
зард дæр. Сæ мидбынаты джихкастгæнгæйæ баззадысты дыу- 
уæ бæхы дæр. Знæт ракæс-бакæс кæны Беджызианы бæх. Та- 
сы нысæнттæ зыны цæстыты. Базыдта хайуан æнамонд ха- 
бары. Лæгмар уæлбылгæрæтты хайуаны уæллаг фæрсты ба- 
хызт. Йæ сынæгæй йæ йæ тых йæ бонæй фесхуыста сæрсæфæн 
былырдæм. Бæх тæккæ былгæрон гæппæввонг лæуд кодта. 
Фæиппæрд сты цыппаркъахыджы къæхтæ æлгъы.стаг былæй. 
Мæлæтдзаг уынæргъд ма ныккодта æгомыг цæрæгой æмæ 
æнæбын комы тар хъæлæсы атахт. 
Айтæ-уйтæ нал фæкодта æгъатыр фыдгæнæг, фæлæ бабадт 
йæ хайуаныл æмæ фæссихæрттæм Сывылдзджыны æрмидæг. 
Куыддæр æрхæццæ, афтæ æгас хъæуыл фæдис ныхъхъæр 
кодта: Беджызиан, зæгъ, æд бæх къæдзæхæй ахаудта. Уайтагъд 
æгас хъæубæстæ ныххæррæт кодтой. 
- Мæгуыр йæ бон! - йæ сау кæрдæны къабузæй йæ цæссыгтæ 
сæрфгæйæ батæригъæд кодта æнамонд сæфтæн фæл мæнзæрдæ 
сылгоймаг. - Уый дын ахæм рæтты цæуын ахуыр уыд? 
- Уæдæ! Дудгæ фæбада! - иннæ ацæргæ сылгоймаг дæр йæ- 
хи тæригъæдгæнæджы къултæ бакодта. - Йæ цæрæнбонты 
сауджыны куыст фæкодта, æндæр цы зыдта уый хъæды 
фæндæгтæн! Уымæй дæр мах хуызæн сыгъдыйы баззаинаг 
къæдзæхвæндæгтæн! 
- Кæцы къæдзæхæй ахауд? - Бетъре адæмы ’хсæнты хæстæг 
балæууыд фæдисдзурæгмæ. 
Уый йæм исдуг ницы сдзырдта. Йæ уызынхъис æрфгуыты 
бынты йæм æнахуыр каст бакодта æгомыгæй. Стæй æвæндон- 
гомауæй сдзырдта: 
- Дзахойы хъæдуадзæнмæ бахизæн кæм ис, уыцы фахсыл... 
- Ды йемæ нæ уыдтæ? - йæхи йæм фæпыхс кодта Саукуыдз 
дзурæгмæ. - Цæмæн æй уагътай уыцы мыстфæндагыл цæуын 
æнахуыр лæджы? 
- Исламы стæн, Саукуыдз! - лекъаг йæ динæй сомы кæны. - 
Нæ йæ уагътон. Ды, зæгъын, ацы фарс лæуу. Æз мæхæдæг 
бабæрæг кæндзынæн Дзахойы хъæдуадзæны æнцонвадат 
хъæдæрмæг. Науæд, зæгъын, ды ахуыр нæ дæ ахæм тæссаг фæн- 

ФЫДЫ ФÆДЗÆХСТ 
465 
дæгтыл æмæ... Йе фæлæ, марадз зæгъ! Мæхæдæг, зæгъ, хъуамæ 
басгарон мæ хъæдæрмæг. Цыма йын загътаин!.. Делектор у!.. - 
сусæг фыдгæнæг йæ тугæйдзаг фæд æмбæхсынмæ рæхсы. - Уæд 
та, зæгъын, мæ фæдыл хъавгæ цу Мæхæдæг йæ разæй ацыдтæн. 
Бæхты идадзæй ласæм нæ фæдыл. Мæхæдæг дæр тарстæн... 
Мæ раздæры тыхы куынæуал дæн исты!.. Мæ иу фарс мæ уæлæ 
хуыскъæй ласын... - фыдгæнæг барæй йæхи смæлæг кодта. Йæ 
чиуаг къахмæ амоны. - Халæй-халмæ хилын тæрсгæ-ризгæйæ. 
Аныр асхъиудзынæн дæлбылæй, аныр асхъиудзынæн, ууыл 
уыдтæн. Уæддæр мæ зæрдæ Беджызианмæ æхсайдта... Æмæ 
та-иу æм фæстæмæ ракастæн. Бафæдзæхстон та-иу æй: хъавгæ, 
зæгъын, цу. Йе, фæлæ мын иуафон йæ мæлæтдзаг богъ мæ хъустæ 
ныццавта. Бæргæ ма йæм фæзылдтæн фæстæмæ, фæлæ уæдмæ 
лæг былæй фæиппæрд. Бæхы идон йæ цонджы хъулыл фидар, 
æвæццæгæн, барæй стыхта. Ома, зæгъ, куы фæцæйхауон, уæд мæ 
уый уæддæр бауромдзæн. Фæлæ хайуан дæр тæккæ былгæрон 
лæуд фæцис. Лæджы уæз ыл дæлбылы ’рдæм куыддæр гыццыл 
ахæцыд, афтæ уый дæр знæт уынæргъд ныккодта. Фервæзыны 
æнхъæл ма армаццагæй алæууыд. Фæлæ уысммæ уый дæр 
лæджы фæдыл сæрсæфæн къæрдиуæй асхъиудта. 
- Цæй, лæппутæ! - Саукуыдз ныр баздæхт фæсивæдмæ, - 
Агуыбе, Уардан, Борсæ! Æнхъæлмæ кæсын нал хъæуы. Цæугæ 
агурынмæ. Акæнут Абдулы уемæ. Бацамона уын, кæцæй ахауд- 
та. Йæ мард ын æрласæм. 
... Æнамонд марды фæдисонтæ сынтыл æрластой. Æхсæны 
хист ын скодтой хъæубæстæ. Æмæ йæ бавæрдтой. 
Цалдæр боны фæстæ районæй æрбацыдысты. Чидæр сæм 
бахуын кодта, Сывылдзджын, зæгъ, сæ директоры сæхæдæг 
амардтой, барæй. Иухатт, зæгъ, Сардойы куыд амардтой, аф- 
тæ. Райкомы секретарь æмæ райæххасткомы сæрдар уал 
хъæусоветмæ бацыдысты. Аксойы, хъæусоветы сæрдары Сау- 
куыдзмæ арвыстой. Аивæй иу-чысыл лæппуйы та лекъаг Аб- 
дулмæ арвыстой. Уый Беджызианæн йемæ уыд æфцæгыл. 
Бæрæг-бæлвырддæрæй уый зондзæн хъуыддаг. 
...Абдул æнæуый дæр рыгъд, æргъæвстгъуызæй цыд иудад- 
зыг. Ныр ноджы йæхи ныттæригъæддаг кодта, ныггуыбыр, 
ныргъæвст. Æрчиу-æрчиугæнгæ лæдзæджы æнцæйтты ба- 
цыд Рутенитæм. Æппæт йе ’ддаг бакаст, йæ фезмæлд, йæ алы 
хъуыддагæй ахæм хуыз æвдыста, æмæ фыдгæнæг йæхæдæг у, 
зо* 

466 /Т^Р 
Тедеты Герас 
уыцы хъуыды йæ фæсонæрхæджы дæр никæмæн æрцыдаид. 
Рутенитæ йæ афтæмæй куы ауыдтой, уæд кæрæдзимæ бакас- 
тысты. Ай, зæгъгæ, йæхæдæг мæнæ æрдæгмард куы у, уæд 
ма, зæгъ, æфцæгмæ куыд сфæрæзта. Фæлæ сын загъдæуыд, 
уый гыццылæй фæстæмæ уыцы æфцджытыл хъомыл у. Уымæ 
гæсгæйæ йыл сæ зæрдæ дардтой. 
Бадæн радтой «рынчын, æнæбон» лæгæн. Уæззаугай, хъæрз- 
гæ æруагъта йæхи бандоныл уый дæр. 
- Абдул, - фæлмæн хъæлæсæй йæм сдзырдта Райкомы секре- 
тарь, - афтæ куы дзурынц, Беджызиан, дам, барæй мард æрцыд, 
уæд уый æцæг у? 
Лекъаг сæм йæ пыхцыл æрфгуыты бынты цыдæр хин каст 
бакодта. «Къахæджы фарст мæ цы кæнут!..» 
- Æцæг дын зæгъæм, æцæг!.. 
- Гъай-гъайдæр, барæй мард æрцыд! - лекъаг фескъуыдта 
Рутены ныхас æрдæгыл. Йæхæдæг йæ мидбынаты цыдæр рай- 
гонд змæлд бакодта. Ома, зæгъ, æй сымах нæ зонут, фæлæ йæ 
æз зонын. Райкомы кусджытæ кæрæдзимæ бакастысты. Ахæм 
æргом дзуапп æнхъæл нæ уыдысты. 
- Цы æгъдауæй барæй мард æрцыд, уæд, дæ хорзæхæй? - 
Райæххæсткомы сæрдар Рутен, хæстæгдæр бабадтис дзурæгмæ. 
Уый та ницыуал сдзырдта. Уырдыгмæ ныккаст. Æрæджиау 
цыдæр æнæбон каст бакодта Рутенитæм комкоммæ. Зыны йыл: 
зæгъид, фæлæ аргъуц кæны цæмæйдæр. Уый фæхатыдысты 
райкомы кусджытæ. 
- Тæрсгæ мацæмæй кæн, Абдул! - Ныфсытæ йын авæрдта 
райкомы секретарь. - Радзур. Мах районы хицæуттæ стæм... 
Дæу ничи бафхæрдзæн. 
Ныфсæрттывд фæкодтой лекъаджы цæстытæ. Лæгъстæгæ- 
нæджы цæстæй бакаст райкомы секретармæ. 
- Æз уæ мад, уæ фыды фæдзæхст. Мæнæ мæгуыр, æрхауæг- 
гаг, æнæхицау лæг дæн... Мæлдзыджытæ дæр мыл тых сты. Ма 
мæ ауæлдай кæнут, уый йедтæмæ уын радзурдзынæн... 
- Зæгъ, зæгъ! Тæрсгæ ма кæн! - ноджы йæ баразæнгард код- 
той. 
- Нæ зонын, сымахмæ куыд кæсы, - райдыдта нывæндын 
йæ хин хъуыды сусæг фыдгæнæг, - фæлæ йæ мæнæн мæ та- 
лынг зонд куыд ахсы, уымæ гæсгæ делекторæн Саукуыдз йæхи 
барæй арвыста хъæдмæ. 

ФЫДЫ ФÆДЗÆХСТ 
467 
Райкомы кусджытæ та кæрæдзимæ ницызонæджы каст ба- 
кодтой. 
- Куыд барæй йæ арвыста, цæмæн? - ныр та фæрсæджы каст 
бакодтой лекъагмæ. 
- Багъæцут, - фыдгæнæгуæззау æдыхстæй дзуры, - бауадзут 
мæ дзурын. Саукуыдз сымах, районы хицæутты раз йæхи афтæ 
раст кусæгæй дары, уый йедтæмæ хин æмæ кæлæн у... Бынты 
быры. Афтæ йæм ма кæсут. Скъолайы делектор йæ цыфыддæр 
знаг уыд. Фæлæ йæ масты фæдыл æргом сдзурын нæ уæндыд. 
Уымæн æмæ районы стыр, кадджын лæгмæ ист цæуы. Йæ зæр- 
дæйы арфы та аивæй йæ фыдфæнд сæххæст кæнынæн фадат- 
сахат агуырдта. Беджызиан æм, мæгуыр, - сусæг фыдгæнæг 
барæй йæхи стæригъæдгæнæг кодта, - йæхæдæг бацыд. Ме 
скъолайы агъуыст, зæгъ, цалцæг кæнинаг у. Сæрдар ын хъæд- 
мæ арвыста йæхи. Дæхæдæг, зæгъ, хуыздæр хъæдæрмæг рав- 
зардзынæ,уый æфсоны. Саукуыдз зыдта, Беджызиан йæ цæрæн- 
бонты сауджыны куыст фæкодта. Цы зыдта уый хъæдты, 
æфцджыты фæндæгтæн! Уымæй дæр ам, мах хуызæн тæссаг 
къæдзæхвæндæгтæ... Уæхæдæг сæ зонут... Маргъ дæр сыл 
тыххæй тæхы. Æмæ, зæгъ, ыл æнæахуырæй исты фыдбылыз 
æрцæудзæн. Афтæмæй æфсон къæдзæхвæндаджы фæуыдаид, 
уымæн та йæ сусæг маст ссыдаид. Сымах раз та сыгъдæгæй 
баззадаид. Дыккаг хин ми та бакодта уæ иузæрдион партион 
кусæг, Беджызианæн æфцæгмæ йемæ æмбалæн мæн кæй арвы- 
ста, уымæй. Уый зыдта: æз мæнæ æрдæгмард лæг дæн. Мæхи 
хæссын дæр нæ фæразын. Тыхст сахат æз цы хъуамæ баххуыс 
кæнон лæгæн? Æмæ, зæгъ, ын æххуысгæнæг дæр нæ фæуыдзæн. 
Адæттæ кæд иууылдæр ныхъхъуыдыгонд хинфæнд нæ уыды- 
сты, уæд йæ колхозы æз æмæ Беджызианы йедтæмæ кæй ар- 
выстаид хъæдмæ, уый дзы нал уыд! Ахъуыды-ма йыл кæнут 
уæхæдæг! - сусæг фыдгæнæг Рутенитæм комкоммæ бакаст. 
- Нæ, фæлæ Саукуыдз цæй фæдыл знаджы цæстæй кастис 
Безджианмæ? - Афарста йæ Рутен. 
- Уæхæдæг зонут, Саукуыдзыл цас æнæном фыстæджытæ 
фыстæуыд. -Æнцад, æдыхстæй дзуры дарддæр фыдгæнæг. Раст 
цыма æцæг æрцæугæ хабæрттæ дзуры. - Уыдон иууылдæр æн- 
хъæл у Бетърейæ. 
- Бетъре фыссын зоны? - фæурæдта та йæ Рутен. 
- Раст йæ рахæцæн дæр уый мидæг ис, гъе! - æмбæхст фыд- 

468 
Тедеты Герас 
гæнæджы цæстытæ æнахуыр æрттывд фæкодтой. - Бетъре фыс- 
сын нæ зоны æмæ йын сæ фыста Беджызиан. - Хин ныкъуылд 
та фæкодта йæ цæст. - Бетъре йын æхца лæвæрдта фыссæггаг. 
Райкомы кусджытæ кæрæдзимæ бакастысты. Лекъаджы 
ныхæстæ сæ цыма бауырныдтой, афтæ зындис. Уый фæхатыд 
фыдгæнæг йæхæдæг дæр. Йæ мид-зæрдæйы^бацин кодта, 
цырвæнтауæн кæм хъуыд, уым æй баппæрста. Йæ сусæг фыд- 
вæнд цæуы... Пыхцыл æрфгуыты бынты сæм аивæй хин каст 
бакодта. Лæдзæджы æнцæйтты хъавгæ сыстыныл архайы. Цы- 
ма йæ бон нæ цæуы, ахæм хуыз æвдисы. Хъæрзы, нæты. Рутен 
æм фестад. Æххуыс ын кæны сыстыныл. 
- Хуыцау дын æххуыс кæнæд... - сыстад. Фæстаг хатт ма сæм 
бакаст. - Æз цæуон ныр. Мæ сæндæттæ дзæгъæл сты. Цы ма уæ 
фæдзæхсон... Ма мæ ауæлдай кæнут Саукуыдзæн. Мæ сæрдар у... 
Фесафдзæн мæ... Мæнæ мæгуыр, æнæбон лæг дæн... Мæхицæн 
мæ мæгуыры къæбæр хæрын æмæ мæ царæфтыд ма фæкæнут. 
- Хорз, хорз, Абдул! - Зæрдæ йын бавæрдтой. - Хорзыл амбæл. 
Лекъаг куы ацыд, уæд Рутенитæ фæстæмæ æрбадтысты. 
Цасдæр рæстæджы бæрц кæрæдзимæ ницы сдзырдтой. Алчи- 
дæр сæ хъуыдыты ацыд. Алчидæр сæ йæхи ’рдыгонау бары, 
хынцы Абдулы ныхæстæ йæхæдæг. 
Уæдмæ Аксо æмæ Саукуыдз дæр къæсæрыл æрбалæууы- 
дысты. Кæрæдзи къухтæ райстой. Цасдæр рæстæджы дæргъы 
æгомыгæй абадтысты цыппар дæр. Алчи дæр сæ зоны, хъуыд- 
даг цæй мидæг ис. Чи сæ райдайа дзурын, уымæ æнхъæлмæ 
кæсынц. Æрæджиау Саукуыдз бапъироз систа. Бадардта сæм 
æй. Нæ йын дзы бакуымдтой. Уый маст уыд Са^куыдзæн. Фæ- 
хатыд: цæуылдæр хæрам æм сты йæ хистæртæ. Йæхæдæг мæс- 
ты дымдтытæ скодта бапъирозæй. Йæ мидбынаты мæсты 
змæлд бакодта. Райкомы секретарь йæхи дзыппæй систа бапъи- 
роз. Ссыгъта йæ. Сдымдта дзы. Фæлурс фæздæг къуымбилтæй- 
къуымбилтæй уæлдæфы суагъта. Æнцад, уæзбынгомау бакаст 
Саукуыдзмæ. 
- Чи дыл хъуамæ фысса, Саукуыдз, уыцы хахуыр фыстæджы- 
тæ... - сдзырдта йæм, - Æппын дæ зæрдæ æхсайгæ дæр никæмæ 
кæны? 
Колхозы сæрдар йæхимидæг фестъæлфæгау кодта. Цæстытæ 
тасы æрттывд фæкодтой. Фæрсæджы каст бакодта райкоммæ. 
Ау, ногæй та йыл ныффыстой? Уый афтæ куы фенхъæлдта Бе- 
джызианы хъуыддаджы тыххæй йæм фæсидтысты. 

ФЫДЫ ФÆДЗÆХСТ 
469 
- Исчи та мыл ныффыста? - саст хъæлæсæй афарста Сау- 
куыдз. 
- 0... ныффыстой та дыл!.. - Барæй гæды загъта райком. Цæ- 
мæй Беджызианы хъуыддаджы Саукуыдзмæ йæ зæрдæ кæй 
фехсайдта, уый Саукуыдз йæхæдæг ма фæфиппайа. - Æмæ ацы 
хатт алыг кодтам хъуыддаг ам, бынаты басгарын!.. - райком Ру- 
тены ’рдæм бакаст. Рутен дæр ын фембæрста йæ сусæг хъуы- 
ды. Йæ сæр разыйы тылд бакодта. - Цæугæ дæр уый тыххæй 
æрбакодтам... 
Саукуыдз артау ссыгъд фыртæсæй. Йæ дæндæгты къæс- 
къæс ссыд уыцы хахуыргæнджытæм йæхимидæг. Нæ æмæ йæ 
нæ уадзынц размæ акъахдзæф кæнын. Алырдыгæй йын æхгæ- 
нынц йæ фæндæгтæ. Йæ ныхмæ йын скодтой æгас районы 
хистæрты. Айфыццаг дæр ма йæ дзырдæй ныууагътой Сауку- 
ыдзы йæ бынаты. Ныр гъа!.. 
Кæд дæ зæрдæ искæмæ æхсайы, - йæ дзырдмæ ма бафтыдта 
райком. - Уæд нын æй зæгъ æмæ йæ бафхæрæм. 
- Æхсайгæ бæргæ кæны, - фæллад, саст хъæлæсæй сдзырдта 
Саукуыдз. - Фæлæ хъуыддаг бæлвырдæй куы нæ зонай, уæд ыл 
къухæвæрын зын у. 
- Кæмæ æхсайы дæ зæрдæ? - Фæцырд æм райкомы хистар. 
- Айфыццаг ыл мæнæ Аксоимæ дæр дзырдтам... - Саукуыдз 
хъæусоветы сæрдарырдæм бакаст. Уый дæр йæ сæр разыйы 
тылд бакодта... - Бетъре... Бетърейы тæригъæд йедтæмæ мæ 
никæй тæригъæд хъæуы. Фыдæлтæй фæстæмæ мæм топпы 
кæсæнæй кæсы. 
- Цæмæн, цæй тыххæй? - Рутен æй фæурæдта. - Цæмæн дæм 
кæсы знаджы цæстæй? 
- Афтæ у, уфтæ у, Рутен, уæддæр Бетъре, алчи дæр æй зоны, 
хъæзныджытæй уыд. Æмæ йæ зæрдæйы марг бынтон, фæстаг 
æртахы онг ссыгъдæг уыдаид, уый зын уырнæн у. Кæд абон 
мæ колхозы иузæрдион кусæгыл нымад æрцыд, уæддæр ма 
кæмдæр йæ риуы арфы йæ кæддæры хæрамæй мисхалы бæрц 
ма бавæрдтаид, уый гæнæн нæй. 
- Хорз, уый афтæ фод, - чысыл карздæрæй сдзырдта райко- 
мы хистæр, - фæлæ Бетъре фыссын куынæ зоны, уæд дыл цы 
æгъдауæй фыстаид хахуыртæ? 
- Мæ хъустыл æрцыд, мæгуыр Беджызиан, дам, ын сæ фыста. 
Стæй мæхи дæр уырны. Хæдзармæ сæм бауайагуыд Бетъретæм 
Беджызиан. 

470 
Тедеты Герас 
Районы хицæуттæ кæрæдзимæ бакастысты æгомыгæй. Ома, 
кæсыс, хъуыддаг сæцæг... Раст дзырдта Абдул. Беджызианы на- 
монд сæфт æцæг дæр Саукуыдзы хин фæндæй кæй æрцыд, уый 
сæ ныр бæстондæр бауырныдта. 
- Дæ хо та цы фæцис? - ногæй та раздæхт райкомы сæрдармæ. 
Йæ хойы коймæ Саукуыдз йæ сæр æруагъта. Зын ын у уый 
фæдыл дзурын. Æмбæрстой йæ Рутенитæ. Æнæуый дæр зыд- 
той йæ хойы йæ хæдзарæй фæтардта. Зæрдæхсайгæ кæй ра- 
зынд, уый тыххæй. Мад, зæгъ, йæ разы ныллæууыд. Рыстзæрдæ 
чызг, зæгъ, йæхицæн исты кæндзæн. Фæлæ лæппу, кæмдæр, 
къæрттæй цъула не ’ппæрста. 
- Омæ дын нæ дзырдтон, Саукуыдз, - Рутен маст кæны, 
сæрдары хъуыддæгтæ афтæ кæй схæццæ-мæццæ сты, ууыл. 
Районы бюроты йæ иудадзыг хъахъхъæнгæ кодта. Размæ йыл 
хæцыд. Районмæ дæр æй куыстмæ уый зондæй кодтой Сау- 
куыдзы. - Ауадз чызджы йæхи бар, ауадз чызджы йæхи бар! 
Цæмæн дæ хъуыдысты ныр ацы хъуыддæгтæ? 
- Нæ йын уыд, Рутен, уыцы лæппуимæ баиу гæнæн! - нæ 
чъил кæны уæддæр Саукуыдз. - Фæлтау мæ къубал лыгмæ рад- 
таин. 
- Цæмæннæ? - фæкарздæр Рутен дæр. - Æнæсæрæн лæппу 
уыд? 
- Цæй, уый цы фæнды, - райком йæ къух ауыгъта. Цыма 
Саукуыдзæй йæ кард йæ кæрддзæмы нытътъыста, уый хуы- 
зæн, - Фæлæ ныр лæппу цы фæцис? Никуыцæйуал разынд? - 
ахæм хуызы фарст æй бакодта райком, раст ма йын цыма 
зæгъынмæ хъавыд ноджы: «Уыцы мæгуыр, сидзæр лæппу дæр 
йæ хæдзарæй дæу тыххæй фесхъиуæггаг ис!..» Уый фембæрста 
Саукуыдз йæхæдæг дæр. Фембæрста æмæ йæхимидæг ссыгъд. 
Уыцы дыууæ æвзонджы хъысмæт афтæ зыгъуыммæ кæй ра- 
зылд, уый йын сусæгæй нæ зæрдæ æвдæрзы хъæстæ калмау. 
Уыйæнгты ахæццæ уыдаид сæ хъуыддаг, уый æнхъæл нæ уыд. 
Ныр сусæгæй мастæй йæхи хæры. Йæ хо дæр цæмæннæ, фæлæ 
йæ уыцы мæгуыр, æнæхицау сидзæры тæригъæд æхсæвæй- 
бонæй хурх кæны æмæ кæны. Бынтон уæлдайаг ын нæ уыд 
Саукуыдзæн Мукка... Йæхимидæг æй цыдæргъуызон уарзт 
кодта. Фæлæ цыхуызæн уарзт уыд, уый рæстмæ нæ иртæста 
Саукуыдз йæхæдæг дæр. Сидзæр уæвгæйæ, сæрæн, куыстуар- 
заг, æгъдауджын уыд... Чизоны йæ уымæн афтæ уарзта Сау- 

ФЫДЫ ФÆДЗÆХСТ 
471 
куыдз. Уый фæндыд: ахицæн æй кæндзæн йæ хойæ æмæ стæй 
йемæ хæларæй æфсымæры цард кодтаид. Ау, дыууæ æвзонджы 
кæрæдзи зæрдæмæ фæцыдысты æмæ сын кæрæдзи ферох 
кæнынæн цас хъæуы! Йе, фæлæ кæсыс, куыд разылд хъуыд- 
даг! Цас бæллæхтæ расайдта йæ фæдыл! Йæ хо йæхи бар нæу, 
уый куы базыдта Саукуыдз, уæдæй фæстæмæ йæхи бахордта 
мастæй. Лæгæн нал бæззы... Ныхъхъуыста йæхимæ... Хуыздæр- 
æнхъæл, ай цæй æнæрцæугæ æбуалгъы бæллæх æрцыд йæ 
сæрыл!.. Æмгæртты ’хсæн йæ дзыхыдзаг нал фæхуддзæн... Иу- 
дадзыг хибармæ ласы йæхи. Цæмæн, цæмæн?.. Цæй тыххæй 
фæтæригъæдджын кодта йæхи дæр æмæ искæй дæр!.. 
Саукуыдз æгæр æрæгмæ куы дзырдта, уæд та йæм райком 
ногæй бадзырдта: 
- Дæу фæрсын, дæу, уыцы сидзæр лæппу, зæгъын, никуы- 
цæйуал разынд? 
Сæрдар, йæ сæрыл æнæсхæцгæйæ, фæллад, æнкъард хъæлæ- 
сæй сдзырдта: 
- Никуыцæйуал!.. 
- Уæдæ ныр йæ мад куыд кæны иунæгæй? - Сланоны мæгуыр 
хæдзар дæр Саукуыдзы аххосæй бынтон æвæгæсæгæй баззад, 
уый дæр та йын бамбарын кодта сæрдарæн райком. 
Сланоны коймæ Саукуыдз æваст фестъæлфæгау кодта 
йæхимидæг. Раст ын цыма исчи æнæрхъуыдыйæ йæ тæккæ 
риссагдæр хъæдгом фæцагайдта. Цъæх арт, цъæх пилон суагъ- 
та фырмæстæй. Айæппæт ын иууылдæр уый у Саукуыдзæн... 
Æппæт бæллæхты сæрбос... 
Æдзæсгом æмæ налат!.. Йæ удхæссæг дзы уыны Саукуыдз. 
Куы йæм баххæсид, уæд æй онггай дæр ныскъуыдтæ кæнид. 
Саукуыдз ницы сдзырдта райкомы фарстмæ. Ууыл нал уыд. 
Ком ныххус. Ныффæлурс. Стъолыл графинæй дон æркодта 
агуывзæйы. Иу хуыпп дзы акодта, йæ ком схуылыдз уа. Бапъи- 
роз ссыгъта. Зыд дымдтытæ дзы скодта. Уымы уæвджытæ 
фæхатыдысты, Саукуыдз бафæллад, дзурын ын зын у. 
* * * 
Хаттис рæстæг. Цыдысты бонтæ. Хъугомы сæндæтты сæ- 
нæфсир мыдадзау бур-бурид дары. Уарданты кæрты кусджытæ 
дыууæрдæм кæнынц, мыдыбындзытау. Чи чъырæзмæст ара- 

472 
Тедеты Герас 
зы, чи цуркдзых дзæбугæй уирагдуртæ фады. Дурамонæг си- 
самайæгмæ дæттын кæны хæдзары къулы цæсгомырдыгæй 
фарсæн ныхджын дуртæ, мидæггаг фарсæн та - куырм дуртæ. 
Цырын у куыст. 
- Хылычъы!.. Хылычъы дуртæ-ма, Агуыбе! - сисамайæг 
йæ четæнæй куатæйы къабузæй йæ хурсыгъд цæсгомы хид 
расæрфта. Агуыбе зæронд ведрайы лыстæг хуыр дуртæ сæв- 
гæдта. Сисы уæлæ сæ ставд дурты æхсæнты зыхъхъырты ауагъ- 
та. Сисамайæг дарддæр бавнæлдта йæ куыстмæ. 
- Бетъре, ды та кæд хъуамæ райдайай? - Уарданитæ лæг- 
гуыфы чъырзмæнтæгмæ хуырзмис бахастой. 
- Цалынмæ мæ лæппу ссæуа, - Бетъре сисамайæгмæ ных- 
джын дур балæвæрдта, - уæдмæ... Кæмæн кæнын æндæр 
хæдзар! Куыдз фестæд! - Бетъре уайдзæф кæны йæ фыртæн. - 
Йе ’фсæддон хæс раджы ахицæн кодта. Фæлæ уым кæмдæр бы- 
наты ныллæууыд æмæ ма тæфтыл цæуы? 
- Дæуæн цы у, - ногæй та йæм сдзырдта Уардан, - ды йæ 
хуындурæй дæр сараздзынæ. Мæнау æй уырдурæй куынæ 
араздзынæ! 
- Алæ, куыннæ! - æфсæрмдзæстыгæй сдзырдта Бетъре. 
Куырм дур сисамайæгмæ балæвæрдта. - Иу чысыл мын æр- 
бахуын кодтой мæ каистæ æмæ уый цы фаг у! 
- Уæвджыйæдæр, - чъырæзмæнтæг йæ белы хъæды æнцой 
алæууыд, - цæй кадджын-иу уыд раздæр хуындурæй амад 
хæдзар! 
Сисамайджытæ кæрæдзи дзыхæй исынц сæ ныхас. Сæхи 
ирхæфсынц. 
- Уæ хуыцауы тыххæй, нæ фысым йæ хъустыл ницыма хæ- 
цы? - Агуыбе мæстæй мары Уарданы. - Хур Уæйгуыты комы 
сæрмæ куы сфардæг, уæд аходæн хæрынафон нæма у? 
- Е, е, аходæнаразджытæ! - Уардан дæр хъазгæмхасæн бад- 
зырдта мидæмæ устытæм. - Фæтындзут, науæд нæ кусджытæ 
лидзынц. 
Хæринаггæнджытæ цырд змæлынц. Томиан иунæгæй цы 
бакуыстаид уый бæрц зиуы адæмæн! Йæ сыхаг устытæм фæ- 
дзырдта æххуысмæ. Хъориан уæларынг архайы. Мæргъион 
уæлибыхты цыхт æууæрды. Томиан йæхæдæг гогыз лæгуын 
кæны. Цырд архайынц. 
- Дзæрæхон дæр ма нæ куы фæуыдаид! - Хъориан йæ хыссæ 
над фæцис. 

ФЫДЫ ФÆДЗÆХСТ 
473 
- Барвыстон æм, - Томиан лæгуын гогыз артмæ арауы, - 
фæлæ не ’рбацыд. Æвæццæгæн æй не ’вдæлд. 
- Дзæрæхоны цæуынтæм нал æндавы, - сдзырдта Мæргъион 
дæр, цыхтытæ æууæрдгæ-æууæрдын. 
- 0, йæ чызджы, дам, Гурджааны гуырæндонмæ кæнинаг 
уыд, - йæ фарс загъта Томиан. 
- Мæзæрдыйæ, дам, æй Саукуыдз хæдзарæй куы расырдта, 
уæдæй фæстæмæ, дам, бынтон йæхи бахордта Дзæрæхон! 
- Мæнæйма! Хъæбулы маст зын у. 
- Сс, - Томиан устыты фæхъус кодта. - Дæлæ æрбацæуы... хæ- 
ринаггæнджытæ æмхуызон фæкастысты фæрссаджы ’рдæм. 
Саукуыдз æнкъард, ссæстгъуызæй æрбацæуы. Кусджыты 
цур æрлæууыд. 
- Байрат, æмæ уын амондджын арæзт фод! 
Сисамайджытæ сæ сæрдары æнæнхъæлæджы фæзындæй 
фефсæрмгонд сты. Колхозы куыст ныууагътой æмæ зиуы 
ныллæууыдысты. Исдуг сдзурын ницыуал фæцарæхстысты. 
Æрæджиау сæ кæцыдæртæ сдзырдтой æфсæрмгæнгæ: 
- Бузныг!.. 
-Хорз байрай!.. 
- Уарданæн хæдзар кæй аразут, уый хорз у, фæлæ колхозы 
куыст афтæ ныууадзын дæр не ’мбæлдис! -йæ уайдзæф загъта 
уæддæр. - Рухæны мæй æрбалæууыд æмæ нын нырма иунæг 
цупал тынд нæма ис. 
- Йæ къултæ мын фæуинаг уыдысты æмæ уымæн разиу код- 
тон... - Уардан æфсæрмгæнгæ сдзырдта. 
- Хорз, хорз, фæут! - сæрдар цæуынмæ хъавы. - Райсом та 
сæндон тонын хъуамæ райдайæм. 
Гæбил дæр лæдзæджы æнцæйтты, æрчиу-æрчиугæнгæ, 
йæхи æрбаирхæфста кусджыты цурмæ. 
- Саукуыдз, - лæгъстæгæнæгау сдзырдта. - Мæнæн дæр ма 
дзы иу мæхи аккаг куыст радт... 
- Табуафси! Тæккæ райсом рацу сæндæттæ тонынмæ. 
- Мæнæн уый хуызæттæ мæ бон кæм у! - йæхи бакъултæ 
кодта магуса. - Дæ разы, зæгъын, тамакойы сарайæн 
хъахъхъæнæгæй... 
- Уым уæлæ Бетъре хъахъхъæны! - сæрдар Бетърейы ’рдæм 
ацамыдта. 
- Бетърейæн æнæуый куыст кæнын дæр йæ бон у. Фæлæ æз... 

474 
Тедеты Герас 
Мæнæ мæ фарс мæ фæдыл ласгæ кæнын... - уæддæр лæгъстæ 
кæны магуса. 
- Дæуæн дæр дæ астæу хуыскъ нæу! - мæсты хъæр æм ра- 
кодта Бетъре. - Райсом сæндон тонынмæ цæудзыстæм. Рацу. Дæ 
бон цы бауа, уый бакус. 
Сæрдарæн йæ мид-зæрдæйы æхсызгон уыд, Гæбил дзы йæхи 
дзыхæй куыст кæй æрцагуырдта, уый. Ибоны æмбырды фæстæ 
йæм цыдæр хъуыды æрцыд. Раздæхт колхозы куысты ’рдæм. 
- Агуыбе, чысыл-ма рацу!.. - сæрдар цæугæ-цæуын адзырд- 
та йе ’фсымæрмæ. Агуыбе йæм рауад. - Ницы базыдтай уыцы 
чызгæй? - ныллæг, æнкъардхъæлæсæй йæ фæрсы Уарзетæй. 
Айфыццаг æй хæдзарæй куы расырдта, уæдæй фæстæмæ дзы 
ницыуал фехъуыста. 
- Нана йæ Гурджаанмæ гуырæндонмæ акодта... - æнкъард 
хъæлæсæй дзуапп ратта Агуыбе дæр. 
- Бынсæфт нæ фæкодта! Дыууæ лæгæй адæмы æхсæнмæ 
рацæуынæн нал стæм. 
- Куыддæр ыл раныдзæвон, цыргъаг дзы нæ раздахдзынæн. 
Саукуыдз æваст йæхимидæг фестъæлфæгау кодта. «Цыр- 
гъаг дзы нæ раздахдзынæн!.. Кæмæй? Йæ хойæ!.. Йæ иунæг 
хойæ!..» Æвиппайды цыдæр хъуыды йæ сæры ферттывта 
Саукуыдзæн. Нæ, фæлæ ай та рагæй-æрæгмæ цæмæн хæссы йæ 
сæрмæ марæн кæрдтæ! Цы йæ удхæссæг федта уыцы мæгуыр, 
сидзæр лæппуйæ! Мардæфсон æй ныууагъта. Лæбурынтыл 
сæм ныллæууыд хæдзармæ! Цæмæн?.. Цы йын кодтой?.. Ауадз 
æмæ сиу уой! А Саукуыдзæн ис æфсон... Сæ разы цæлхдур дæр 
уымæн ныллæууыд. Фæлæ ай, ай!.. 
- Дæ хорзæхæй, Агуыбе! - хъавгæ сдзырдта йе ’фсымæрмæ, - 
Афтæ тынг сæм цæй фæдыл сфыдæххæл дæ... Цы дын кодтой? 
Агуыбейæн зын уыд ацы фарст. Фæтыхст йæхимидæг. Цы 
йын зæгъа йе ’фсымæрæн! Афтæ æргом æй никуы бафарста. 
Цæмæн йæ удхæссæг федта Агуыбе Муккайæ! Цæмæннæ йæ 
сфæндыд сæ хъуыддаг æцæгдæр! Уæвгæ æфсон та йын куы 
нæ ис Агуыбейæн... Фæлæ уый Саукуыдзæн дзургæ у! Гъай- 
гъайдæр, æнæад нæ уыд Мукка Агуыбейæн. Уадз æмæ йын ра- 
куырдтаид йæ хойы дæр Мукка. Нæ уыдаид сæ ныхмæ Агуыбе. 
Агуыбе æгæр рæгмæ куы дзырдта, уæд та йæм Саукуыдз ног 
баздæхт: 
- Дæумæ дзурын, дæумæ, Агуыбе! 

ФЫДЫ ФÆДЗÆХСТ 
475 
- Нæ мæ фæндыд æмæ фæцис! - Саукуыдзы ныхас фæлыг 
кодта Агуыбе ноджы карздæрæй. Саукуыдз ницыуал сдзырдта. 
Фыд-зыкъуыр лæг у йе ’фсымæр. Афтæ дзырд бафæрæзта æмæ 
йæхи нал сæтты. Цæмæннæ йæ фæнды, цы у, куыд у, йæ гуымир 
зонд уыдæттыл хъуыды кæныны онг нæу амæн. Нæ йæ фæнды 
æмæ фæцис. 
- Хорз Агуыбе, ацу бакус, - æмæ фæцæуы Саукуыдз. 
Дыууæ æфсымæры уым куы ныхас кодтой, уæд, хæдзарараз- 
джытæ та уыдоныл дзырдтой. 
- Куыд тынг схæццæ-мæццæ сты сæ хъуыддæгтæ! 
- Ахсынæй дæр, дам, ын у тас Саукуыдзæн. Кæмдæр, дам, 
Беджызианы мард дæр ууыл æвæрынц. 
- 0, ист, дам, у йæ бынатæй. Радтой, дам, æй тæрхондонмæ! 
- Мæгуыр йæ бон, тæригъæд у! Сидзæрæй схъомыл... Йæхи 
рахаста, ныр гъа! - Бетъре йын уæддæр тæригъæд кæны. 
- Афтæ йын хъæуы. Никæй цæф ын у. Айæппæт ын иууылдæр 
йæ хойы хъуыддаг бакуыста. Сæрысуангæй уырдыгæй рацыд. 
- Ирæдыл æй уæй кодта, мæ хур, бирæйæ бирæгъ дæр не 
’фсæды. 
Уæдмæ Агуыбе фæстæмæ æрбаздæхт йæ куыстмæ. Сисамай- 
джытæ фæуагътой сæ ныхас. Æндæр цæуылдæрты райдыдтой 
дзурын. 
Æнкъард, ссæстгъуызæй ацыд уырдыгæй Саукуыдз хæдзары 
’рдæм. Цавæрдæр æнагъæддаджы фæлм тыхсы зæрдæйыл. 
Алыгъуызон уæззау дыдзæхсæн хъуыдытæ фæлхъæзæнтæ 
кæнынц сæры. Цъист æй кæнынц. Рухс никæцæйуал кæлы 
йæ риумæ. Нал ын ис а-хъæубæсты цæрæн. 0, худинаг, худи- 
наг! Ох, баба!.. Йæ тæригъæд фæхæссай Саукуыдзæн!.. Куыд 
хъизæмарæй йæ амардтай!.. 
Дæлæ, гъе, Хæйрæджыты адагæй схызт Сланон. Саукуы- 
дзы æмных æрбацæуы. Фермæйæ рацыд æвæццæгæн. 0, дунес- 
кæнæг! Хæрам лæджы зæрдæ æнахуыр гуыпп-гуыпп ныккод- 
та. Фæлмнорст цæстытæ æваст цæхæртæ скалдтой æртхосау... 
Налат... æдзæсгом!.. Айæппæт бæллæхты сæрбос!.. Хæрæг, 
дам, битънайæ тарст æмæ, дам, йæ фындзыл æрзади. Кæцæй 
мæрдты ’рдыгæй та февзæрд йæ разы Саукуыдзæн.’Æрбацæуы... 
йæ цæсты ныхсы, какон сындзау, хæрам лæгæн. Фæлмнорст 
цæстытæ пыхцыл æрфгуыты бынты æрхуымгъуызæй акæсынц 
аивæй сылгоймаджы ’рдæм. Сылгоймаг дæр фæтарст... Уый та 

476 
Тедеты Герас 
Саукуыдзæй фæтарст... Куыддæр æй ауыдта йæ акомкоммæ 
æрбацæугæ, афтæ æваст йæ уæнгтæ æркалдысты. Фырадæргæй 
ма цы акодтаид, уымæн ницыуал зыдта æмæ, хъæуы фæстæты 
цы иукъахвæндаг цыд, ууыл фездæхт тæссармæ. Саукуыдзыл 
ма амбæла. Сæрибарæй сулæфыд мæсты лæг. Æлгъыстдзыд 
цыдæр! Багъæц, уыцы æнаххос дыууæ æвзонджы тæригъæд дæ 
бæргæ ныххурх кæндзæн искуы!.. 
* * * 
Хур, кæмдæр зæхх æмæ арв кæм иу кæнынц, уым ныллæст. 
Уæлдæф фæсатæг. Арвгæрæтты ирд хъæлæсæй бæрæгæй ра- 
зындысты Цъицъайы æфцджыты гуылмыз тигътæ. 
Сихиаты хъæуы бын, Мугæджыны æрбацæуынц дыууæ сыл- 
гоймаджы. Сæ иуы хъæбысы цавæрдæр дæргъæццон тыхтон. 
Иннæйы къухы цикъæ кæлмæрзæны цавæрдæр дзаумæтты 
æлхынцъбаст. Цæуынц хъуызгæйау. Дзæрæхон æрбакæны 
йæ чызджы Гурджааны гуырæндонæй. Лæппу йын райгуырд. 
Сæхимæ акæнын æй нæ ауæндыд. Йæ фырттæй æргъуц кæны. 
Ибон дæр Саукуыдз куы фехъуыста, Уарзетæн сывæллон рай- 
гуырд, уæд диссæгтæн баззад, æмбисæндтæн. Мæ цæстæн, 
зæгъ, йæхи мауал фенын кæнæд. Дзæрæхон йæхæдæг дæр 
куыднæ мæсты кæны йæ чызгмæ! Уый тыххæй адæмы æхсæн 
ацæуинаг нал у. Йе ’мгæртты ’хсæн йæ сæрыл хæрдмæ нал 
схæцдзæнис. Æгас хъæубæсты уыдон худинаджы йедтæмæ ни- 
цыуал дзырд ис. Фæлæ йын цы кæна! Хъæбул у уæддæр... 
Мæнæ-мæнæ гом æрфыгæй сыл нæ сæмбæлд йæ хо дæр 
Дзæрæхонæн. Адæмæй, хъæубæстæй æфсæрм кодта уый дæр. 
Тарст йæ мойæ дæр. Лексо фыдæлты æгъдæуттыл фидар хæст 
лæг у. Æцæг къуыригæйтты хæдзары нæ вæййы. Колхозæн 
фысгæс у. Фæлæ уæддæр рæстæгæй-рæстæгмæ æруайы. Йемæ 
сæм уыйадыл уазал цæстæй ракаст йæ уазджытæм. Фæлæ иугæр 
къæсæрыл куы балæууыдысты, уæд ма йын цы гæнæн уыд. 
Уазæг бацæуын кæй фæнды, уый бинонтæ аскъуыйæнт, стæй 
иугæр бахауд, уæд ма йыл чи бахъуыр-хъуыр кæна - æртæ хат- 
ты тауый бинонтæ аскъуыйæнт. Стæй йыл иу хъуыды базыртæ 
басагъта Санетыл. Зæнæг сын нæй. Нæдæр æнхъæлмæ кæсынц. 
Цафон ма. Цæрдтæй мæрдтæм феввахсдæр сты. Схъомыл кæн- 
дзысты сывæллоны сæхицæн. Бындар... Дæ балгъитæджы хæ- 

ФЫДЫ ФÆДЗÆХСТ 
477 
дзар æвæстаг уæд. Кæд йæ мой дæр нæ ныллæууид йæ фæнды 
ныхмæ. Ау, цæрæнбонты адæмы цæрæццæгтæм йæ былтæ куы 
фехсыны. 
Санет уайтагъд авдæнгæрзтæ агурыныл ныллæууыд. Кæм- 
дæр ма йæ зæрдæйы цыдæр тасы таг ферттивы, фæлæ йæ 
ницæмæ дары. Йæхицæн ныфсытæ авæры йæхимидæг. Кæд 
æрсабыр, æрлæгъз уаид хъуыддаг. 
Дыууæ хойы сывæллоны авдæны куыд бастой, афтæ Са- 
нетмæ йæ сыхаг ус цæмæндæр бауад. Афтæмæй сæ куы ауыдта, 
уæд былысчъилтæгæнгæ бакаст Санетмæ. Фездæхт. Фæцæуæг. 
Дзæрæхонитæ бамбæрстой хъуыддаг. Æргом ницы загътой. Са- 
неты уæнгты цы тасы лыстæг таг уыд, уый ноджы тынгдæр 
сæрттывта. Уæддæр архайы, сывæллоны бæтты авдæны. Йæ 
хойы æфсæрм дзы ис. Уарзеты дæр йæ цæст нæ уарзы ахсойын. 
Хойы хъæбул... Тæригъæд ын кæны. Айæппæт уымæн тынгдæр 
маст у. Æнæуый дæр ныттугвæлурс. Уды сымаг дзы нал аззад. 
- Санет, уæд дын æз амæлон, дæ хъус мын æм фæдар! - 
рыстзæрдæ мад кæуынхъæлæсæй фæдзæхсы йæ хойæн, - 
Цыдæр фыдбылызтæ йын йæ дзыхы бафтыдтой, мæхи, дам, 
удæгасæй нал ныууадздзынæн. Уæд та... Зынг зæгъынæй ком 
нæ судзы. Царæфтыд кæны ме ’намонд сæр... 
- Дæ зæрдæ йæм ма хсайæд, мæ хо. Уый афтæ фæдзырдæуы. 
Нырма йæ нæуæгыл у. Æрсабыр уыдзæн. Ды дæ фырттимæ 
бадзур, æмæ æрсæттой. Цавæр у, никуы ницы æрцыд! Ныр æй 
уæдæ ауындзын сæ зæрды ис! Сæ хо у уæддæр... 
...Уарзет тыхст йæ мадыхотæм. Ничи сæм цыд. Иунæгæй 
хъыг кодта. Айбонсауизæрмæ... Ноджы йæхимæ ныхъхъуыста. 
Сихиаты æвзонг фæсивæдæй дæр æй бирæ чидæртæ зыдтой. 
Йæ тæфтыл нал цыдысты. 
Хъæууынгты уæлæмæ фæцæуы Санеты сыхаг чызг Ола. 
Уарзетимæ хæлар уыд. Олаимæ ма дыууæ йæхи карæн чызджы. 
Уыдоны дæр дардмæ зоны Уарзет. Æхсызгон уыд рыстзæрдæ 
чызгæн йе ’мгæртты фенд. Чысыл семæ аныхæстæ кæндзæн. 
- Ола, уæ Ола! - цингæнгæйæ сæм адзырдта. Чызджытæ 
фæлæууыдысты. Фæкастысты. Уарзет сæм Лексоты кæртæй 
разгъоры. Уыдон сæ былтæ æнæввæрсон счъилтæ акодтой. 
Фæцæуæг сты. Ола ма дзы аззад. Уый фефсæрм уæддæр. 
- Кæм дæ, кæ, Ола, кæм фесæфтæ? Цы хуызæттæ дæ? - 
цинтæ кæны чызг йæ хæларыл. Йæ къух ын исы. Æвæццæгæн 

478 
Тедеты Герас 
æй ныртæккæ Ола дæр афæрсдзæн худгæбылæй раздæрау: 
«Дæхæдæг та куыдтæ цæрыс?» Фæлæ Олайы уазал цæстæнгас, 
цыргъ фатау, æгасæйдæр йæ риуы ахызтис рыстзæрдæ чызгæн. 
- Ницы мын у... - бынтондæр æцæгæлоны хъæлæсæй 
сдзырдта Ола. - Бахатыр мын кæн... Æнæвдæлон дæн... - æмæ 
фæцæуæг. Раст æй цыма исчи Уарзетимæ лæугæ куы федтаид, 
уымæй тарст, ахæм хуыз равдыста. 
Зæрдæдзæфæй аззад йæ мидбынаты æфхæрд чызг дурдзæ- 
джындзау. Йæ зæрдæ фæцæйскъуыд. Æппæт йæ царды бæл- 
лæхтæ йæ цæсты раз февзæрдысты. Уæнгтæ æркалдысты. Æр- 
хауынмæ йæ бирæ нал хъуыд. Йе ’мгæрттæ дæр ыл сæхи тигъ 
кæнын байдыдтой. Сæ сæрмæ йæ нал хæссынц. 0, йе ’намонд 
сæр Уарзетæн! Ай цытæ цæуы йæ сæрыл! Фæндаджы хъæбæрыл 
лæугæйæ баззад рыстзæрдæ чызг. Ницыуал хъусы... Ницыуал 
уыны... 
Æппынфæстаг æдзæм чызджы тæккæ хæнт фæстæ машинæ 
сæнт хъыллист фæкодта. Уарзет æваст фесхъиудта. Фæстæмæ 
фæкаст. 
- Фæндаджы хъæбæрыл цы ныхъил дæ, Хушайы чындзау! 
- Иуварс алæу, æви дæ цæрын нал фæнды! - сгаз-газ ыл код- 
той машинæйы гуыффæйы цы адæм бадт, уыдон. 
Æфхæрд чызг уæнгтæхъилæй сындæггай ахызт фæндагæн 
иуварс. Цæссыгтæ суанг роцъойы тигъмæ кæй æрлæсæн код- 
той, уый ныры онг хатгæ дæр нæ фæкодта. 
- Уый Сывылдзджыны сæрдары хо у! - машинæйы бад- 
джытæй ма кæйдæры дзурын ауадис Уарзеты хъустыл. Стæй 
уысмбæрц фæхъус сты адæм. Афтæ зындис цыма сæ кæцыдæр 
йе ’мбæлттæн Уарзеты тыххæй цыдæр сусæгæй дзуры. Стæй дын 
уæд утæппæт адæм æмхуызон уыцы иугъуызон хæл-хæл нык- 
кодтой. Хъæрæй худт анæрыд дардыл. Ныццавта чызджы хъустæ. 
Уый æваст йæ мидбынаты фестъæлфыд. Раст ын цыма йæ тæккæ 
риссагдæр хъæдгом бацавдæуыд. Ууыл худынц!.. Бындзарæй 
ныдзортт-дзортт кодтой æрхæндæг зæрдæйы уидæгтæ. Ногæй 
та йын ныррæхуыстой йæ рыстзæрдæйы æфхæрд чызгæн. Ау, 
афтæ диссагæн баззад? Судзгæ цæссыгкалгæ кæсгæйæ баззад 
машинæйы фæдыл. Туджы зилынц цæстытæ. Фæтоны зæрдæ. 
Æнахуыр знæт дзæхст-дзæхст кæны. Адард машинæ. Уын- 
джы тигъæй фæаууон. Нал зыны. Æрмæст ма йæ цæлхыты рыг 
фæндаджы сæрмæ фæныкгъуыз тæнфæлмæй лæууы. Æнæмæт 

ФЫДЫ ФÆДЗÆХСТ 
479 
хæл-хæл уæддæр хъусты нæры... Хуынчъытæ сæ кæны туасау! 
Нæры... нæры ... Ноджы!.. Тынгдæр... Фæтонынц хъустæ... 0, ду- 
нескæнæг! Уый циу! Рыстзæрдæ чызг сонт лæбурд фæкодта. 
Армытъæпæнтæй хъустæ ахгæдта. Фæгуыппæг бæстæ. Чы- 
сыл та суæгъд кæны чызг хъустæ фæлварынæн. Ногæй та 
адæмы æнæмæт хæл-хæл ныццæвы хъустæ... Ногæй та рæдувы 
хъустæ. Раст цыма дунейы æппæт къæдзæхтæ раскъуыды- 
сты æмæ уыдон гуыбар-гуыбур у. Оу мæнæ, оу мæнæ, цы ма 
бакæна Уарзет! Куыницыуал зоны йе ’намонд сæрæн! Нод- 
жы тынгдæр лæдæрсынц судзгæ цæссыгтæ тугрухс уадултыл. 
Ноджы тынгдæр срызт мæллæг зæрдæ. 0, Мукка!.. Фæндаджы 
сæрдæнтæ фæуай Уарзеты тæригъæдæй! Æрхæндæг чызг 
йæхимидæг ныууынæргъæгау кодта. Цы фæцис уæдæ дæ 
тæмæссаг уарзт!.. Мæстæлгъæд зæрдæ хъæр кæны, богъ кæны 
æмыр хъæлæсæй йæ сæфт хуры хаймæ!.. Уый уыд де ’ууæнк? Уый 
уыд дæ дзырдлæвæрд! Кæм дæ, гормон, ныры хуызæн тыхст 
куы никуы у Уарзет! Уæдæ дыл кæд мæрдтыдуар сæхгæдæуыд? 
Афтæ куы дзырдтай, уыцы бонмæ æнæмæнг зындзынæн! 0 са- 
убон æркæна уастæн, Уарзеты æнамонд сæрыл! Мæстæфхæрд 
чызг та тынгдæр ныххæ-къуырцц кæны. Æвæццæгæн адæм кæй 
дзурынц, уый æцæг у! Æвæццæгæн ыл æцæг сивта йæ зæрдæ 
Мукка!.. Æвæццæгæн æцæг бацыд мидæгмоймæ кæмдæр! 
Уæдæ кæм ис нырмæ! Кæуынвæллад чызг йæхимидæг йæхи 
фæрсæгау кæны. Уæд та сын Уарзеты æнамонд уды тæригъæд 
баззайæд иууылдæр! Уарзет йæ. къух ауигъæгау кодта. Йæ 
цæстытæ сæрфгæ бараст хæдзары ’рдæм. 
Уарзет хæдзармæ куы бацыд, уæд æй йæ мадыхо уайтагъд 
фæхатыд, куыдта та. Йæ цуры æрбадт фæлмæнзæрдæ ус. Зæр- 
дæфæлæууæн ныхæстыл та йын схæцыд. Ахæмтæ, зæгъ, бирæ 
æрцыд. Суанг ма йын йæхи кой дæр æрæфтыдта. 
- Намæ цы дæрдтыл зилон, мæнæ мæхæдæг... - дзуры дард- 
дæр Санет. - Мæныл дæр афтæ æрцыд чызгæй. Уæд ды гуырд 
нæма уыдтæ. Мæнæ махонимæ... Чызг дын мын куы райгуы- 
рид. Тæсæй йæм не ’ркастыстæм рæстмæ æмæ сывæллон амард. 
Уый, æвæццæгæн, хуыцаумæ хъыг фæкаст. Мæ уд йæ тæхæнты 
фæхъхъау, йæ бадæнты. Абоны онг нæ цæстæй зæнæг нал фед- 
там. 
Æниу ыл цæй афтæ æрцыд Санетыл! Кад æмæ радæй фæцыд 
чындзы Лексомæ. 

480 
Тедеты Герас 
Уый хатыд Уарзет йæхæдæг дæр. Йæ хъæлæсы уагыл зынд 
Санетæн, гæды кæй дзуры, уый. Уæддæр ын цыдæр ныфсы таг 
бауагъта йæ зæрдæмæ Уарзетæн Санеты ныхас. Йæ мæрдвæлурс 
цæсгомыл иугай туджы стъæлфæнтæ фæзынд. 
Йе, фæлæ рыстзæрдæ адæймаджы хъæлдзæгдзинад бирæ 
нæ хæссы. Уысммæ йæ кой йæ хъæр нал фæзынд. 
Уыцы изæр Уарзеты æнамондæн сæрвæтæй æрцыд Санеты 
лæг Лексо. Уарзет уал йæхи бааууон кодта къæбицы, уæдæ цы. 
Лексо Уарзеты хабар зыдта уæдмæ дæр. Лексо уаты бæстыастæу 
авдæн куы ауыдта, уæд диссæгтæн баззад, дзырддæгтæн. 
- Тагъд æй сис æмæ йæ фесаф мæ цæсты разæй дын зæ- 
гъын! - арт æмæ фæнык нал ис знæт лæгæн. - Ам мын мæ хæ- 
дзар хынджылæггаг скодтат, джидзæггаг!.. Дæумæ дзурын, ацы 
сахат æй куыд аддæ кæнай, афтæ... Уæлæ сæхицæн бæхтыдугъ 
хæдзар куы ис! 
- Цæй, мæ бинонты фыдбылызтæ дæ сæрыл стыхсæт, кæд 
дæ хæргæ нæ кæны ныхысæрыйас сывæллон! - сбустæ йыл 
кодта Санет. 
- Тагъд дын зæгъын, ныртæккæ! - тынгдæр фæбогъ код- 
та Лексо. Санет ницыуал суæндыди дзурын. Зоны йæ лæджы 
ахаст. Хъуыр-хъуыргæнгæ авдæны къæбицмæ рахаста. 
Иу тугтæригъæд уыд Уарзетмæ бакæсын къæбицы. Уыцы 
уысм бæстæ, къæдзæхтæ скъуыдтæ кодтой йæ тæригъæдæй. 
Къуымы баныгъуылд æмæ фыр хæкъуырццæй улæфын нал 
фæрæзта. Æргом скæуын дæр нæ уæндыд, мæгуыр, уæд, æй Лек- 
со базыдтаид. 
Санет ахæм уавæры куы федта йæ хойы хъæбулы, уæд йæ 
зæрдæ фæцæйскъуыд йæ тæригъæдæй. Æгомыгæй йæ æррæв- 
дыдта. 
- Ма ку, дæ фæхъхъау фæуон! - ныллæг хъæлæсæй йæм дзу- 
ры. - Мауал хæр дæхи. Уый та райсом асындзыфтыд уыдзæн. 
Æмæ та мах нæхæдæг иунæгæй баззайдзыстæм... 
Рыстзæрдæ чызг уæддæр нæ лæууы. Ноджы тынгдæр ных- 
хæкъуырцц кæны. Нæ йæм хъарынц йæ мадыхойы ныфсæ- 
вæрæн ныхæстæ. Кæуы йæ сæрыл, йæ цардыл, йæ сыгъд амон- 
дыл. Кæддæр Уарзетæй æнæрцæфдæр чи уыд! Бындз абадын 
дæр нæ уагъта йæхиуыл, бындз! Æнæхъæн хъæубæстæ дзы ард 
хордтой. Намысджын, æгъдауджын чызгыл нымад уыд. Ныр ай 
цæмæ æрхаудта! Цы æнамонды хъуыддаг æртыхст йæ мæгуыр 
сæрыл! 

ШДЫ ФÆДЗÆХСТ 
481 
- Æгъгъæд у! - дзуры уæддæр ус. - Фæкæс мæнæ сывæл- 
тонмæ. Æз дæм ныртæккæ фездæхдзынæн!.. - йæхæдæг рацыд. 
Фæлæ Уарзет ууыл нал уыд. Ацы уавæр ныббыхсын йæ бон 
1æ бауыдзæн. Йæ кæуын нал уромы. Кæдмæ афтæ искæй къуым- 
гы расхъиу-басхъиу кæндзæн! Кæдмæ афтæ искæй æрфгуыты 
эынмæ кæсдзæн! Цы сараза йæ сæрæн! Ай йæхи хæдзармæ йын 
*æй цæуæн! Фæсырдтой йæ... Нæ къубал, зæгъ, нын ракодтай! 
/æдæ ма цы фæуа, цы Уарзет? Цы дудгæбон ма кæна йе ’намонд 
:æрæн? Кæдæм ма фæцæуа? 
Ех!.. Æваст чызджы сæры цыдæр хъуыды ферттывта. Ай ни- 
ды у. Цæугæ!.. Кæуынвæллад сылгоймаг фестад æвиппайд. Йæ 
дæссыгтæ асæрфта. Сывæллоны æмбæрзт айгом кодта. Хъуамæ 
\æ сиса авдæнæй. Уый йæхицæн æнцад-æнцойæ æнæмæты фы- 
^æй кæны. Уысмбæрц æм æдзæмгастæй аззад мæстæфхæрд мад. 
(Айæппæт мын иууылдæр ды дæ... Ды дæ ме ’намондгæнæг!» 
1>ерттывта кæмдæр йæ сæры арфы æрвæрттывдау. Ох, хуыцау 
*æ фæдзæхст. Æваст ныккæрзыдта æнамонд мады рыст зæрдæ. 
Ды кодта ам æнæаххос дзидзидай уд? Ныккæс-ма йæм дæлæг 
суыд æнæхин фынæй кæны!.. 0, йæ фæхъхъау фæуа йе ’намонд 
яад йæ хъæбулæн! Мастæфхæрд ныййарæг узæлы йæхимидæг 
\æ ноггуырд хъæбулыл, афтæмæй йæ исы авдæнæй. Акæс-ма 
1æм... Систа йæ къухмæ. Кæстытæ йæм кæны. Цæрмæстъыгъд 
>акодта йæ фыды... Муккайы... 
Уарзетæн та Муккайы коймæ æваст йæ зæрдæ къултыл 
1æхи ныххоста. Кæуындзæг та хъуыр ахгæдта. Фемæхстысты 
-а судзгæ цæссыгтæ. Тагъд-тагъд сывæллоны атыхта цыдæр 
æрзты. Къæбицы дуар хъавгæ бакодта, æмæ феддæдуар 
^æссыгкалгæ. 
Æхсæв. Бæстæ - сабыр, æмыр. Арвы æгæрон риуыл, цыма ис- 
[и цæхæр æрпырх кодта, уый хуызæнæй зынынц æнæнымæц 
тъалытæ. Мигъы къæм никæцæй зыны. Цæуы Уарзет талын- 
ркы къуырдтытæгæнгæ. Ахызт Сихиаты хъæуæй. Фæлæ кæ- 
[æм цæуы, уымæн йæхæдæг дæр ницы æмбары. Æрмæст æм 
шдæгæй цыдæр дзуры: «Цæуын хъæуы, цæуын хъæуы... Дард, 
[ард кæдæмдæр...» Йемæ цæуы уый дæр. Йæ сывæллоны йæ 
ъæбысы арф ныттыхта. Тындзынц æнафоны дыууæ æнамонд, 
эфхæрд уды!.. 
Тæрсгæ дæр кæны Уарзет, æнафон у. Мæнæ Мыртгæджыны 
[ъалафæндагмæ схæццæ... Ам боныгон дæр нæ фæуæндынц 
1* 

482 
Тедеты Герас 
адæм цæуын. Æнæзæгъинæгтæ дзы хонынц. Фæлæ цы! Уадз 
æмæ йын цыфæнды дæр кæнæнт Уарзетæн... Бирæгътæ дæр 
æй бахæрæнт... Риу тасы гуыпп-гуыпп кæны. Судзгæ масты 
цæссыгтæ кæлынц, афтæмæй цæуы, æфсæры размæ йæ ри- 
уы æмбæрц удуæлдай сылгоймаг талынджы хихджын цъала- 
вæндагыл. Йæхи мæт æй нæй. Йæхæдæг уæддæр мард у. Фæлæ 
мæнæ йæ хъæбул... Ууыл исты куы æрцæуа... Ницы гæнæг у, 
уый æнæаххос уд... Мад æрбахъæбыс кодта йæ хъæбулы. Дудгæ 
бадай, куыд æнамонд гуырд фæдæ ды дæр!.. Æмыр хъæлæсæй 
дзуры мады зæрдæ хъæбулмæ... Никæй хъæуыс ды дæр дæ ма- 
дау... Æлгъцæстæй дæм кæсынц дæумæ дæр де ’намонд ма- 
дау... Сыгъд уыдзæн дæ сомбоны цард дæуæн дæр дæ мадау... 
Цы ми дын бакæна, куыд дын бакæна дæ тæригъæддаг мад!.. 
Уынгæджы æмæ кæуинаг куы у... Кæцæй ма фæдæ ды та, туг 
ныууара дæ раттæгыл!.. 0 æнамонды гуырд!..Ех, сæ дыууæйы 
тæригъæд дæр фæхæссай, Мукка! Сайдвæлывдæй уа дæ цард!.. 
Лыстæгхихджын бæлæсты ’хсæн къахвæндагыл лæгæрды 
Уарзет, йæ цæссыг калгæ. Хъæды пыхсыты исты уæлдай 
къæрцц куы фæцæуы, уæд та йæ риу тасы гуыпп-гуыпп нык- 
кæны. Буар сæрæй къæхты бынмæ сдыз-дыз кæны. Талын- 
джы йын цъæхснаг къалиутæ йæ тугдзыд цæсгом ныцъцъыкк 
кæнынц. Цъæх арт суадзы. Дзедæрæг ын йæ бæгънæг зæнгтыл 
атыхсæгау кæны. Атындтытæ йæ кæны. Сæ туг акæлы. Ницæмæ 
сæ дары знæт сылгоймаг. Уæддæр цæуы размæ... размæ... Нæ 
зоны, кæдæм... Æрмæст сывæллон арфдæр æрбатухы. Талын- 
джы цъæхснаг къалиутæй ууыл мацы сæмбæла, йæ зæрдæйы 
уидагыл... 
Бафæллад ног рынчынфæстионон ус тыхцыдæй. Нал 
æй хæссынц йæ мæллæг уæрджытæ. Иу мыртгæйы зæнгыл 
æнæбон æнцой бакодта. Иæ лæнк-лæнк цæуы. Хид цъыкк- 
цъыкк кæны. 0, дунескæнæг, уæддæр кæдæм цæуы, кæдæм 
ацы тар хъæды!.. Æрхауынмæ хъавы... Раивад ис йæ тых. Ком 
хус кæнын байдыдта. Былтæ нычъчъырццæ сты, мæкъулæджы 
улæфт кæны. Старст йæхицæн æвгъæддон ус. Ам куы ныхха- 
уа, уæд æй бирæгътæ бахæрдзысты. Æмæ йæ йæхи мæт нæй... 
Ацы æнаххос уды куыд фесафа! Уый тыххæй куы сæнамонд... 
Нæ æмæ йын ныртæккæ æнæрхаугæ хуыцау хос нæ загъта рын- 
чын усæн. Йæ уд йæ былалгъмæ схæццæ!.. Ех, уæддæр мæлы 
æмæ мæлы! Цыдæр ног хъуыды æрцыд чызгмæ. Йæ хæдзары 

ФЫДЫ ФÆДЗÆХСТ 
483 
уæддæр амæла... Уадз æмæ йæ кæрдæнтæ дæр скæнæнт. Фæлæ 
уæддæр сæхимæ, йæ фыды хæдзары амæлæд. Йæ фæстаг тыхтæ 
æрбамбырд кодта рынчын ус æмæ йæ ных сарæзта сæхирдæм. 
Бын бауай æрдзы хъуыддаг! Куыднæ дыл ис æууæнк! Арвыл 
иугай хæрæмигъы къуымбилтæ фæзынд. Кæрæдзимæ лæсын 
байдыдтой цадæггай сау залиаг кæлмытау. Дзырдбæрцмæ 
арв æрбахгæдтой. Бæстæ мады гуыбынæй талынгдæр фестад. 
Цæсты къух куы фæтъыссай, уæд æй нæ фендзынæ. Зæрдæ 
уынгæг кæны. Ныртæккæ, къæртайæ калæгау, фæкъæртт уы- 
дзæн уарынмæ. Кæмдæр æвæццæгæн арвыл къæдзæхтæ рас- 
къуыдысты. Ныггуыбар-гуыбур кодтой. Къæдзæхдуртæ кæрæ- 
дзийыл æмбæлынц. Ныццæхæр калынц. 
Цæуы, тындзы мæллæг ус размæ. Къæвда йæ ма æрæййафа. 
Бафæллад. Йæ уæрджытæ йæ быны фæдыдæгътæ вæййынц. 
Бирæ хатт размæ æнæбон цух-мухтæ акæны. Ныхъхъæрзы, 
ныууынæргъы ус. Уæддæр цæуы, тындзы. Æрлæууа æмæ иу 
чысыл аулæфа, уый дæр нæ уæнды. Тæрсы. Ацы мады гуыбы- 
ны хуызæн талынджы... Тæрхъæд... Бæлæсты гæлир къалиутæ 
йæм талынджы кæлмыты хуызæн разынынц. Зæрдæ къултыл 
йæхи бахойы. Тасы дыз-дыз бакæнынц уæнгтæ. 
... Йæ уд йæ былалгъмæ схæццæ Уарзетæн, афтæмæй схæццæ 
Сывылдзджыны хъæугæрæттæм. Чысыл йе ’муд æрцыд. Нал 
тæрсы. Талынг цъалавæндаг фæсте баззад. Сæрибарæй сулæ-фы д 
тарст ус. Мæнæ скъола!.. Йæ иувæрсты схизы Уарзет. Йæ зæрдæ та 
суынгæг... Ам ахуыр кодта... Мæнæ ауылты, скъолайы агъуысты 
фæстæты-иу рахъуызыд гуыбыр-гуыбыр Уарзет, стæм хатты- 
иу Муккаимæ сæмбæлыны тыххæй уроктæй куы рахъуызыд, 
уæд... Дæлæ, гъе, Кæфойау! Ноджы тынгдæр суынгæг Уарзеты 
зæрдæ, йæ ивгъуыд царды бонтæ йæ цæсты раз слæууыдысты... 
Ам... Кæфойауы уыд се ’мбæлæн бынат Муккаимæ... Ам-иу хъа- 
зыдысты цъындæмбæхстытæй... Ахсын-гæйттæй... 0, йæ бон 
бакæла Уарзетæн. Цæссыгтæ та æрлæ-дæрстысты тугрухс уадул- 
тыл... 0, йæ уды тæригъæд дын баззайа, Мукка! Сайдвæлывдæй 
фæцæрай... Оу мæнæ, уæдæ æцæг афтæ мæнгард разынд Мукка!.. 
Уарзеты зынгæй сыгъд зæрдæ уæддæр æххæст нæма æууæнды... 
Уæддæр æй æххæст нæма уырны, йæ фæлмæнтæ Мукка йыл 
æцæг афтæ сайдæй разылд, уый... 
Мæнæ хъæумæ сæввахс æхсæвидар фæндаггон. Арв йæ 
гуыбар-гуыбурæй не ’нцайы. Ферттив-ферттив кæны. Уаргæ нæ- 

484 
Тедеты Герас 
ма кæны. Хæйрæджыты ададжы цурты у йæ фæндаг Уарзетæн. 
Йæ ныфс нæ рахаста ууылты. Уарзет ууылты боныгон дæр ни- 
куы уæндыд. Фыдбылызджын æй хонынц. Фалæты акодта йæ 
фæндаг. Арв къæрцц-къæрцц кæны. Ныртæккæ ныккалдзæн. 
Иугай ставд æртæхтæ хауын байдыдта. Тындзы ус размæ. Уæд 
та уал искуы йæхи куы бааууон кæнид. Ма ныххуылыдз уа. 
Уæртæ Матеты хайы онг схæццæ. Сæ хæдзаруат... Хæдзарæн 
йæхи колхозы фермæ аластой. Уæзæгуаты бæстыастæу ма дзы 
иу мусонджы хуызæн цыдæр зыны. Æвæццæгæн сæ уæрдондон 
мæнгагъуыст... Талынджы цæргæсы тыгъд базыры хуызæнæй 
зыны мусонджы æрдæгфахс агъуыст. 
Уарзет агъуыстмæ йæ ных скодта. Уым уал йæхи бааууон 
кæна. Стæй уарын куы фæлæууа, уæд та цæудзæн дарддæр. 
Сывæллоны арфдæр ныттыхта йæ хъæбысы. Уазал дзы ма 
бацæуа. Куыддæр мæнгагъуыстмæ бахызт, афтæ æваст йæ 
зæрдæ цыдæр æнахуыр тасы дзæхст-дзæхст ныккодта. Дурдзæ- 
джындзау йæ мидбынаты лæугæйæ аззад æнæуый дæр тарст 
чызг. Агъуысты иу къуымы цавæрдæр æндæрг бады. Бапъироз 
пъæртт кæны. Цæсгом бæрæг дзы нæ зыны. Хъуынджын худ... 
Хъæддаг лæгау хъуынджын цæсгом дæр... Куыддæр Уарзеты 
ауыдта, афтæ йæ мидбынаты базмæлыд. Сыстад. Саубонмæ! 
Æнæхъæн хохыйас!.. Саудалынгæй лæууы. Сындæггай æрба- 
къахдзæф кодта Уарзеты ’рдæм. Æрбацæуы йæм. Йæ риуы 
гуыпп-гуыпп суанг æддæмæ хъуысы чызгæн. Уæнгты тых нал 
ис... Æрхауынмæ хъавы. Фæстæмæ-фæстæмæ цæуы тарст чызг. 
Хохыйас сатæг сау æндæрг та йæм хæстæгæй-хæстæгдæр цæуы. 
Мæнæ æрбаввахс кæны. Чызджы ком ныххус фыртæсæй. Былтæ 
нычъчъырццæ сты. Сывæллоны ныттыхта йæ хъæбысы. Ныб- 
богъ кæнынмæ йæ бирæ нал хъæуы. 
- Уый мæм мæ амæттаг йæхи къахæй куыд æрцыд!.. - цæй- 
дæр мæсты гуым-гуым ауад тарст чызджы хъустыл... Уый циу?.. 
Зонгæ хъæлæс!.. Махар!.. Саубон мæ баййæфта!.. Тарст чызг йæ 
риуыл фæхæцыд. Матейы абырæг фырт!.. Мæлæты тас сæр 
ныццавта. Саукуыдзы цыфыддæр знаг... Цы йæ æрхаста ардæм! 
Кæд æй аирвæзыны ныфс нал ис, уæддæр фæстæмæ-фæстæмæ 
цæуы тарст чызг. 
- Нал мын аирвæрздзынæ ныр! - тыхлæдæрсæгау та ракодта 
цалдæр дзырды тæссаг абырæджы æмырæндæгъд дæндæгты 
’хсæнты. - Æз де ’фсымæры марынмæ æрцыдтæн. Фæлæ мæнæн 

ФЫДЫ ФÆДЗÆХСТ 
485 
уæлдай нæу... Саукуыдзы хæдзарæй кæйфæндыйы мардæй суа- 
дзон мæ маст!.. 
- Мах... ар! - фыртæсæй, гæв-гæвгæнгæ, сдзырдта тарст чызг 
зыр-зынгæнгæ хъæлæсæй. - Æз дæ бар дæн... Цыфæнды мын 
кæн... Фæлæ мæ сывæллон!.. - мады зæрдæ нал баурæдта йæхи. 
Скуыдта. - Уымæн мын мацы кæн... Дæ низтæ бахæрон! - ныл- 
лæгъстæ кодта тарст ныййарæг. - Æз дын куы никуы ницы код- 
тон... Ме ’фсымæр!.. Æмæ дзы æз дæр тынг райгонд нæ дæн ме 
’фсымæрæй!.. - Уарзет ныккуыдта. «Æз дæр дзы райгонд нæ 
дæн ме ’фсымæрæй!» ферттывта абырæджы сæры. Уый дæр æм 
мæсты у!.. Чысыл цыма йæ зæрдæ фæфæлмæн. 
- Нæ, ды дæр уыдонæй дæ! - Уæддæр та фæбогъ кодта тæссаг 
абырæг. - Ды дæр нæ ныхмæ уыдтæ... Акæс-ма мæ фыды нæргæ 
уæзæгмæ. Уæзæгуат фæцис сымах аххосæй! - Йæхимидæг ныу- 
уынæргъæгау кодта удуæлдай абырæг. Дæндæгты къæс-къæс 
ссыд. 
- Æз дын ницы кодтон, Махар! - Цæссыгкалгæ лæгъстæ 
кæны тарст чызг. Сывæллоны арф ныттыхта йæ хъæбысы. 
Тæрсы йын. 
- Кодтай!.. 
- Ницы кодтон, Махар!.. 
- Мæ фыд Майоримæ æфцæгæй рацæйцыд. Сæ фос бааууон 
кæныны тыххæй сусæг фæндтæ кодтой. Ды дæ уарзонимæ хъæ- 
ды дыргътæм уыдтæ. Хъуыстат сæм къудзийы бын æмбæхстæй. 
Стæй сæ радзырдтай де ’фсымæрæн... Уый дæ ракæнд нæу? 
- Уæд æз чысыл уыдтæн, Махар! Æнахъом! - ноджы тынгдæр 
ныккуыдта тарст чызг. 
- Ардæм рацу! - абырæджы хъæдмæцъис цæнгтæ ацахстой 
чызджы. Йæхимæ йæ æрбариуыгъта. - Уæлдай хъихъхъытæ 
мауал кæн. - Йæ хъæбысмæ æрбахаудта чызг. Тæмæнтæкалгæ 
гом хъазхъуыр ферттывта æнæус лæппумæ. Дзырдбæрц æм 
æдзæмгасæй аззад. Стæй дын æм уæд уыцыиу лæбурд фæкодта. 
Æд сывæллон æй зæххыл авæрдта. Базыдта чызг йæ хуыцауы 
цæф... Æппæт йæ тыхтæй архайы. Ныхмæ лæууы. Фæлæ дом- 
байы дзæмбытæм мыст куыд бахауа, уый хуызæн зыны. Дзых 
фæхæлиу кодта. Фæлæ йын фыдгæнæджы арсы дзæмбыйы 
хуызæн къух йæ дзых ахгæдта. Тынг ын æй нылхъывта. Сулæ- 
фын дæр æй нал уадзы. 

486 
Тедеты Герас 
...Уарзет йе ’муд куы æрцыд, уæд йæ алыварс ничиуал уы- 
дис. Бæстæ - сабыр. Æваст фæбадæг. Сонт агуырдтытæ акод- 
та йæ алыварс талынджы. Сывæллон цы фæцис... Исты кодта 
сывæллон?.. Уый хибарæй хъæмпы губаккыл тыхтæй лæууы. 
Æнцад-æнцойæ фынæй кæны йæхицæн. Сывæллон дзæбæх у, 
зæгъгæ, куы базыдта Уарзет, æрмæст йеуæд фæхъуыды код- 
та йæ дудгæбон. Æркаст йæхимæ. Саубонтæ! Нырдиаг кодта 
æфхæрд сылгоймаг. Фæкъæртт кæуынмæ. Бæстæ скъуыдтæ 
кодта йæ тæригъæдæй. 
Рыстзæрдæ сылгоймаг йæ сæрыл кæуынæй куы бафæллад, 
уæд дзедзылæйттæгæнгæ сыстад! Йæ сывæллоны систа йæ 
хъæбысмæ. Æркаст æм. «0, ме ’намондгæнæг!..» Ногæй та суын- 
гæг мæстылгъæд чызджы зæрдæ. Судзгæ цæссыгтæ та æрлæ- 
дæрстысты фæлурс уадултыл. Ногæй та зæрдæ къултыл йæхи 
ныххоста. 0, Мукка!.. 0, Саукуыдз!.. Йæ тæригъæд уын баззайа 
Уарзетæн! Цæй, ныр ма цы у йæ цард! Нырмæйы худинаг дæр 
нæ быхста йæхицæн... Æлгъцæстæй каст йæхимæ. Ныр та дын 
гъа!.. Цæй, ныр ма куыд цæра Уарзет? Цæй, куыд хурмæ ма 
цæуа ныр? Ныууынæргъы, ныммарой кæны рыстзæрдæ чызг. 
Цæмæн, цæмæн!.. Цæмæн афтæ галиумæ йыл разылд царды 
хъысмæт? Цы ракодта уый иннæ чызджыты уæлдай? 
Æппынфæстаг рыстзæрдæ сылгоймаг, хъеллæуттæгæнгæ, 
араст сæхи ’рдæм. Арв уæддæр йæ гуыбар-гуыбур, йæ къæрцц- 
къæрццæй бæстæ хæссы. Зæрдæ тасы зыр-зыр бакæны. Æрмæст 
уаргæ нæма кæны. Чысыл рапырх кодта. Ныр та фæлæууыд. 
Фæцæуы йæ хъæууынгты сырд чызг. Зын ын у. Сæ хæдзармæ 
куыд æввахс кæны, афтæ йæ йæ къах нал хæссы размæ. Цыдæр 
тых ыл фæстæмæ хæцын байдыдта. Дызæрдыг кæнын райдыд- 
та. Йæ ныфс нал хæссы. Æрдæбон хъæды фидарæй аскъуыддзаг 
кодта: цы уа, уый уæд... Бацæудзæн сæхимæ æмæ фæцис. Рараст 
фæндвидарæй... Фæлæ ныр, сæ хæдзармæ куы сæввахс, уæд... 
Уæд йæ ныфс ацъæл... Йæ цыд æруæззау кодта. Уæддæр цæуы... 
Цæуы сындæггай. Иннæ тых та йæ фæстейæ размæ ссоны... 
Мæнæ схæццæ сырд чызг сæ кæрты дуармæ. Куыддæр сæ 
хæдзары фæрсагæй рухскалгæ ауыдта, афтæ æнахуыр дзæхст- 
дзæхст ныккодта зæрдæ... Нырма бадынц... Йæ бинонтæ!.. Уар- 
зеты бинонтæ... Чызг йæ къубал сивæзта. Бруйы саерты бакаст 
йæ кæртмæ!.. Зæрдæ къултыл йæхи ныххоста... Йæ уæзæг... 

ФЫДЫ ФÆДЗÆХСТ 
487 
Йæ фыды уæзæг!.. Йæ сывæллоны бонтæ кæм арвыста, уы- 
цы уæзæг... Ныр Уарзеты нал у... Ныр æй дзы нал уадзынц... 
Сындæггай хæссы йæ цæст сырд чызг йæ кæрты къуымты... 
Алцæмæ дæр дзы бирæ фæкæсы рæвдаугæ... Судзгæ цæссыгтæ, 
фæсмоны цæссыгтæ мæрдвæлурс уадултыл лæдæрсынц, 
афтæмæй. Арв куы ферттивы, уæд та цырддæрæй бакæсы Уар- 
зет. Кæд сæ хуыздæр фенид... 
Уæртæ, гъе, кæрдойы бын сæ фахс бандон... Уарзет ууыл ба- 
дын бирæ уарзта... Йæ уроктæ-иу уым ахуыр кодта... Уæртæ 
гъе сæ сæрдыгон фæткъуы дæр... Уарзет сæ дыргътæй уый- 
йас никæй уарзта... Лæдæрсынц æмæ лæдæрсынц чызджы 
судзгæ цæссыгтæ... Цыма бынтондæр ницыуал бар дары ацы 
уæзæгмæ, цыма Уарзеты нæ, фæлæ ныр бынтон æндæр кæйдæр 
уæзæг ссис, афтæ йæм дзуры йæ зæрдæ. Æмæ йын йæ зæрдæйы 
уидæгтæ бындзарæй дæр уыцы хъуыды скъуыны. Мисхал бар 
дæр ын дзы ницыуал ис... 
Кулдуары размæ лæугæйæ баззад чызг. Йæ ныфс нал хæс- 
сы мидæмæ бацæуын. Куыд ма бацæуа! Айфыццаг дæр æй куы 
сырдтой, уæд Саукуыдз диссагæн баззад, æмбисæндтæн... 
Кулдуармæ фæцæйæвналы æмæ та йæ цыдæр æнахуыр тых 
фæстæмæ ратъæпп кæны. Фæстæмæ раздæхыныл дæр ахъуы- 
ды кæны. Фæлæ кæдæм!.. Кæм ын ис бацæуæндон! Æниу сæм 
цæугæ дæр цæмæн кæны. Йæ сонт рæдыд ын ныббарой æмæ 
уымæн?.. Нæ. Уарзет уый æнхъæл никæмæ баулæфдзæн... 
Уымæн уæддæр йæ цард ницыуал у. Ауадз æмæ куыд фæнды 
дæр рауайæд йæ цард ныр... Фæлæ сæм уæддæр цæуы... Цæмæн, 
уый йæхæдæг дæр нæ зоны Уарзет... Чизоны... Уæд та куыд у, 
цы у!.. 
Бирæ рахъуыды-бахъуыдыйы фæстæ рынчынфæстинон усы 
мæллæг цонг сындæггай йæхиуыл схæцыд. Тæрсгæ-ризгæйæ 
банцадис кулдуарыл. Уый æнахуыр хъинцъ-хъинцъ фæкодта. 
Топпы фатау атæррæт кодта тарст чызджы зæрдæйы. Сæрæй 
къæхты бынмæ уæнгты уазал дон ацыд. Чысыл куы æрсабыр 
Уарзет, уæд сындæггай бакъахдзæф тсодта мидæмæ. Арв нæры. 
Ферттив-ферттив кæны. Феввахс кæны хæдзармæ. Фæрсагæй 
рухс кæл ы. Уынæр сæ нæ цæуы. Уæртæ сæ чидæр æддæмæ рахызт. 
Сырд чызджы зæрдæ тынгдæр ныггуыпп-гуыпп кодта, змæлд 
нал фæкодта йæ бынатæй. Йæхимидæг æрныгъуылæгау кодта. 

488 
Тедеты Герас 
Ма йæ фена. Тæфсæгæй рынчынау ризы. Сывæллоны тынг ныт- 
тыхта... Ма йæ феной... Марго!.. Балкъоны гæзæнхъæдыл цы 
ногæхсад дзаумæттæ уыд, уыдон мидæмæ байста. Къæвдайæ 
сын фæтарст. Фæрсаг дæр мидæгæй цæмæйдæр æрæхгæдта. 
Рухс сæ нал калдис. Аскъуыд Уарзетæн йæ ныфс дæр. Раст 
ыл цыма аргъæутты стыр къæйдур ныффæлдæхтæуыд 
дæлдзæхмæ, афтæ фæцис. Ног та бакъахдзæф кодта сырд чызг 
хæдзары ’рдæм. Ног та æрлæууыд... Риу æнахуыр гуыпп-гуыпп 
кæны æмæ кæны. Йæ ныфс нал хæссы. Иу тых æй размæ ссо- 
ны, аннæ тых æй фæстæмæ риуыгъы... Алыгъуызон æвирхъау 
нывтæ йæ цæстыты раз сыстынц... Мæнæ, гъе, Саукуыдз æй 
куыддæр ауыдта хæдзармæ бахизгæ, афтæ йыл йæ цыппæртæ 
стылдта... «Фесæф мæ хæдзарæй, дæ лæппынимæ!..» Агуыбейы 
къухы кард февзæрд... Цæстытæ сасиры чъилыйæстæ аисты... 
ДзæрæхонæмæМаргоныцъцъæхахсткодтой...Фыдбылызæй 
фæтарстысты... Иргъæвынц æй... Йæ астæуыл сæхи стыхтой. 
Хъæрахстмæ сывæллон райхъал... Фæкъæртт кæуынмæ... Уый 
сын ноджы алæгуын кодта сæ маст... Диссæгтæ кæнынц, æм- 
бисæндтæ... Сæ богътæ, сæ тай-тайæ бæстæ сæ сæрыл хæс- 
сынц. Фæдисмæ сыхбæстæ æрбамбырд сты... Уарзет, хъæрц- 
цыгъайы дзæмбытæй раирвæзгæ карчыцъиуау, къуымы ба- 
ныгъуылд, йæ сывæллон йæ хъæбысы... Фæйнæрдыгæй дзы 
сæ цæстытæ ныццавтой æрцытау... Æлгъкаст æм кæнынц... 
Цæсгомæй ма сæм æрбатъанг дæ дæ лæппынимæ... Ныууадз сæ, 
зæгъгæ, ныр... Мауал сæ худинаг кæн... Бинонтæ хъæр кæнынц, 
æрдиаг... Дзæрæхон æрхауд... Фæуадзыг... Схъомпал сты адæм... 
Сæ хъæр, сæ хъæлæба хъустæ рæдувы... Ноджы... Тынгдæр... 
Тарст ус кæрты астæу лæугæ баззад. Æнахуыр хъæр-хъæлæба 
хъустæ рæдувы... Риу гуыпп-гуыпп кæны. Уæртæ сæ хæдзарæй 
адæм æмбу уынæр кæнынц... Чи - æртхъирæн... Чи - лæбургæ... 
Чи - кæугæ... Чи - цъæхахст... Фæтонынц Уарзеты хъустæ... 
Фæ-рæдувынц... Арвы гуыбар-гуыбур никæцæйуал хъуысы... 
Адæмы хъæр-хъæлæба фæтыхджындæр... Уый циу, цавæр у!.. 
Æваст ахгæдта йæ хъустæ... Бæстæ фæгуыппæг... Нал хъуысы 
знæт адæмы богъ-уынæр... Æрмæст ма арв нæры уæддæр... 0, 
дунескæнæг, о сфæлдисæг! Ай цæй æнамонды хабар æртыхст 
Уарзеты сæрыл!.. Ай йыл цы фыд æрцыд... Æрра кæндзæн... 
Нæй, нал ис ам цæрæн Уарзетæн... Цæугæ... цæугæ... лидзгæ... 
цалынмæ дæ ничи федта, уæдмæ... 

ФЫДЫ ФÆДЗÆХСТ 
<^=*ч\ 489 
Сырд чызг фæстæмæ раздæхт йæ кæрты бæстыастæуæй... 
Фæстæмæ ма иу каст фæкодта цæссыгкалгæ... Хæрзбон цæрæн- 
бонтæм, фыды уæзæг!.. Хæрзбон, уарзон къуым!.. Зæрдæ фе- 
скъуыйы... Рацæуы зæрдæскъуыд чызг. Арв нæры... Фертти- 
вы... Иугай ставд æртæхтæ райдыдта хауын. Цæуы... цæуы, йæ 
сывæллон йæ хъæбысы, афтæмæй. Кæдæм, уый йæхæдæг дæр 
нæ зоны. Æрмæст зоны, ам ын нал ис цæрæн... 
Мæнæ Муккаты каудуар... Сæ кæрт... сæ хæдзар... Мæнæ уый 
сымах сывæллон у... уæ туг... Айсут æй... Акæнут æй уæхимæ... 
Зæрдæ къултыл йæхи ныххоста... Йæхимидæгныууынæргъæгау 
кодта мастæфхæрд чызг... Цæмæннæ скъуыйы, цæмæннæ Уар- 
зеты зæрдæ!.. Цæлхытæ цæмæннæ фæхауы!.. 0, йе ’намонд 
сæр!.. Уæртæ сæ цæхæрадоны каугæрон цы æхсынцъы ис, уый 
разынд. Уый бын бирæ лæудтытæ акодта Муккаимæ... Цом 
бацæуа йæм. Æрлæууа йæ быны... Фæкæуа дзы... Фердиаг дзы 
кæна йæ сæрыл, йæ сыгъд амондыл... Цæссыгкалгæ рацæуы 
чызг бæласы бынмæ. Саубонмæ!.. Чидæр йæ быны ... Арв нæры 
æмæ нæры. 
Ферттивы...Бæстæныррухсвæййы...Лыстæгдæрбакаст.Аль- 
да! Кæд у Альда... Созыримæ лæууы. Сæ сусу-бусу цæуы... Куыд 
тагъд схæлар сты! Æрæджы йæ æрæрвыстой ахуыргæнæгæй 
Созыры. Мой, дам дзы кæны Альда... 0, йæ бындурзылд амонд 
Уарзетæн!.. Йæхимидæг та ныууынæргъæгау кодта хæрам 
чызг. Уæдæ уый цы ракодта!.. Цæмæн ыл афтæ сайдæй разылд 
йæ хъысмæт!.. Тæхуды уæ къона! Æниу смой кæнæд Альда 
дæр!.. Хъыг ын мыййаг нæу Уарзетæн... Æцæг йæ тæфтыл нал 
акаст Альда. Знаджы цæстæй йæм ракаст... Дæу тыххæй, зæгъ, 
мæ мадызæнæгæй æнæмадызæнæг баззадтæн... Цыма дзы 
Уарзетæн йæхиуыл хуыздæр бон æркодта!.. Фæлæ йæм хæрам 
нæ кæны уæддæр Уарзет... Нæ йæ фæнды йе ’взæрдзинад... Мук- 
кайы хо у!.. Смой кæнæд!.. Цæрæд амондджын... 
Уарзет ацыд дарддæр. Уарын фæтынгдæр. Сывæллоны æр- 
батыхта. Уазал дзы ма бацæуа. Ноджы тынгдæр ныггуыбар- 
гуыбур кæны арв. Зæрдæ баризы. Цæй ныр цы фæуа Уарзет! 
Кæуынæй дæр бафæллад. Сæр тъæппытæ хауы. Нал æй хæссынц 
йæ уæнгтæ. Мæллæг уæрджытæ фæдыдæгътæ вæййынц. Мис- 
халы бæрц хъару нал ис уæнгты. Кæдæм фæхауа? Кæмæ йæхи 
бакъул кæна? Уарын дæр тынгæй-тынгдæр кæны. Ныххуы- 

490 
Тедеты Герас 
лыдз сты йæ дзаумæттæ. Ноджы уары. Хуылыдз байдыдта 
сывæллоны тыхт дæр. Стыхст сырд чызг. Цы ма кæны? Нæры, 
гуыбар-гуыбур, къæрцц-къæрцц кæны арв. 0 хуыцау! Цы ма 
бакæна?.. Кæдæм фæхауа? Бетъреты хæдзар... Бынбауай тыхст 
лæг! Цæхæры дæр смидæг уыдзæн йæ фыртыхстæй. Бахызт 
Уарзет кулдуарæй. Куыдз ыл срæйдта. Мæргъион тыргъмæ ра- 
хызт. 
- Кæцы дæ, кæ? 
- Æз дæн, Мæргъион!.. - тыххæй райхъуыст мæллæг усы æн- 
къард æмæ фæллад хъæлæс. 
- Саубонмæ! Уый Уарзет куы дæ, Уарзет! - рауад æм фы- 
сым. - Айхуызæны... Ацу мидæмæ, дæ хорзæхæй! - цырд ыл 
архайы. Фæлæ йæм хæстæг куы бацыд æмæ сывæллон куы 
ауыдта, уæд хорзау нал фæцис. Афтæмæй йæ куыд бакæна!.. 
Йæ мид-зæрдæйы та йын æхсызгон уыд, Уарзетæн æнæлæгæй 
сывæллон кæй райгуырд, уый. 
0, фæлæ уал ын ныр цы кæна! Йæ къæсæрыл æрбалæууыд!.. 
Уарзеты сæ хæдзарæй кæй расырдтой, бацæуæндон ын кæй ни- 
куыуал ис æмæ Мæргъионмæ йæхи кæй бакъул кодта йæ тыхст 
сахат, уый куыннæ фембæрста æцæгдæр ус\ Æмæ бар-æнæбар 
дæр сдзырдта æрæджиау æвæндон хъæлæсæй. 
- Ахиз мидæмæ... Махон расыг у. Фынæй кæны. Райсом 
цалынмæ уый æста, уæдмæ... 
Уарзет, иугæр Мæргъион афтæ æрæгмæ куы дзырдта, уæд 
алцыдæр фембæрста. Цыдæриддæр ахъуыды кодтауыцы уысм 
фыд-зæрдæсылгоймаг,уыдониууылдæрбамбæрста.Бамбæрста 
ныртæккæ ма мæнæ йæ дзырды кæрон цы зæгъынмæ хъа- 
выд, уый дæр. «Райсом, цалынмæ йæ мой сыста, уæдмæ!..» 
Уæдмæ, ома ды ацæудзынæ... Бамбæрста уыдæттæ иууылдæр 
Уарзет. Бамбæрста æмæ йæ хиуарзондзинады æнкъарæнтæ 
ацæхæраджынтæ сты. Хъæмпы халы бæрц нал фæкаст йæхимæ 
Уарзет. Цы ма у йæ цард! Никæйуал хъæуы!.. Куыдзау æй суры 
йæ хæдзарæй алчидæр!.. Йæ зæрдæ фæцæйскъуыд фырмæстæй 
хæрам чызгæн. Фæлæ йын хуыздæр фадат цы уыд уыцы сахат! 
Бирæгъыл уынгæджы бон куы æркæны, уæд куыдзы бын сту- 
лы. Йæ маст йæхимидæг тыхныхъуырд ныккодта хæрам чызг 
æмæ æгомыгæй бараст фысымы разæй. 
Уыцы æхсæвбонмæ арв æмæ зæхх кæрæдзийыл сæхи хостой. 
Бонæрдæм фæлæууыд. Раивылд та Апен. Йæ къуыс-къуысæй 

ФЫДЫ ФÆДЗÆХСТ 
491 
бæстæ хæссы. Куыддæр бон æрбацъæх, афтæ Мæргъион Уарзе- 
ты уатмæ бамидæг: 
- Уарзет, дæ фæхъхъау фæуон! - былалгъ, рæвдаугæ хъæлæ- 
сæй йæм дзуры. - Махон цæхæрадонмæ ауад... Цалынмæ не 
’рбацыд, уæдмæ... Бæргæ дæ æфсæрм кæнын, фæлæ дæхæдæг 
зоныс... Фыдлæг у æмæ... 
Æдзæсгом, дурзæрдæ ми! Бетърейы æфсон дзæгъæлы кæны 
Мæргъион. Йæхи фæнды афтæ. Бетърейæн æй зонын дæр 
нæ бакæнын кодта уый. Æндæра Бетъре чизоны ахæм æнæ- 
хуыцауыхай нæ разындаид. Уыцы æхсæв Бетъре сæхимæ нæ 
дæр уыд. Колхозы тамакойы сарайæн хъахъхъæнæгу, æмæ уым 
вæййы æхсæв. 
Уарзет æвæндонæй рабадт йæ хуыссæны. Мæргъионы дур- 
зæрдæ ми та йын йæ тæккæ риссагдæр хъæдгом бацагайдта. 
Ног та йын ныррæхуыстой йæ рыстзæрдæ. Ног та йын бын- 
дзарæй ныдздзортт-дзортт кодтой йæ зæрдæйы уидæгтæ. 
Куыдзау æй тæры алчидæр йæ хæдзарæй... Цы ма у йæ цард!.. 
Никæйуал хъæуы... Æлгъаг фестад алкæмæн дæр. Бындур- 
зылд фæуай, Махар. Матейы абырæг лæппу! Уый ма та кæцæй 
фæзынд! Уый ма та йæ цæмæн æнамонд кодта Уарзеты!.. Ныр 
сылгъаг йæхи цæсты раз дæр... Нал хъæуы йæхи дæр Уарзет... 
Счъизи... Чъизи адæймаджы ном ыл сбадт... Мæлæт... Мæлæт та 
циу!.. Ныббогъ кæнынмæ йæ бирæ нал хъуыд рыстзæрдæ сыл- 
гоймаджы. 0, йе ’намонд сæр!.. 0, йæ кæуинаг!.. Знæт сылгой- 
маг æгомыгæй дзæвгар фæкаст йæ фысыммæ, йæ фæлмнорст 
цæстытæ туджы зилынц, афтæмæй. Стæй æваст уыцыиу сонт 
гæпп фæкодта йæ бынатæй. Тагъд-тагъд кæны йæ дзаумæттæ. 
Тагъд-тагъд рæвдз кæны йæ сывæллоны дæр. Хъыпп-сыпп дæр 
нал скодта йæ фысыммæ, афтæмæй рахызт дуармæ. Сывæллон 
йæ къухы. Фæцæуы хъæууынгты уым дæлæмæ. Ницыуал уы- 
ны... Ницыуал хъусы... Дард кæдæмдæр кæсы, афтæмæй цæуы. 
Сæ хъæуггæгтæ йæ иувæрсты ахизынц. Былысчъил, æлгъаг 
цæстæй йæм кæсынц. 
- Цыма йын йæхи лæгæй гуырд у, уый хъил æй нæ ныккодта! 
- Ахæмтæн фыддæртæ æнтысы! 
- Мæхуракæн! Йæ сæр æвзæр бæрзæндты фæхæссы. 
Фæлæ Уарзетмæ уыдон уайдзæфтæ нал хъардтой. Дур фе- 
стад йæ зæрдæ, дойнагдур! Цыма сæ уынгæ дæр нæ фæкæны, 
ахæм хуызæнæй ахизы сæ иувæрсты. Иуæрдæм дæр нæ кæсы 

492 
Тедеты Герас 
æмæ иннæрдæм дæр. Дурдзæсгомæй кæсы размæ, афтæмæй 
цæуы æмæ цæуы. Цыма йæ алыварс æппындæр ницы цæуы... 
Ничердæм кæсы. Йæ развæндагмæ дæр нæ кæсы. Йæ къах 
куы цæуыл скъуыры, куы цæуыл. Уæддæр не ’ркæсы йæ 
развæндагмæ. Цæуы æмæ цæуы уыцы растæй. Сывæллон дæр 
дзы айрох. Цыма йæхи нæ, фæлæ кæйдæр у, уыйау ыл уæлæнгай 
хæст кæны. 
Ахызт Уарзет хъæдæй. Йæ фæдыл ничи ракаст... Мæргъион 
дæр сæ кулдуары онг ракаст йæ фæдыл. Стæй фездæхт фæстæ- 
мæ. Кулдуар æрæхгæдта. Æвæццæгæн ахъуыды кодта, зæгъгæ, 
мæ хъæубæстæй ацы къахбайимæ мачи фена. 
Фæцæуы Уарзет сындæг, фидар къахдзæфтæгæнгæ. Схæццæ 
Апенмæ. Араст йæ былтыл дæлæмæ. Дон дысоны къæвдайы ра- 
ивылд.Бæстæ хæссы. Йæ лакъон уылæнтæ унæргъд æмæ ниу- 
дæй зæрдæ ныккæрзы. Тасы дыз-дыз бакæнынц уæнгтæ. Уар- 
зет æй хъуыды дæр нæ кæны. Цæуы æмæ цæуы доны был- 
тыл дæлæмæ, Сусхъæды ’рдæм. Дон абухы, дзыназы. Иуа- 
фон æрлæууыд ус. Йæ дзабыртæ раласта. Доны тæккæ былыл 
сæ æрæвæрдта. Ацыд дарддæр. Мæнæ æрхæццæ сусхъæдмæ. 
Лыстæг æм кæсы... Æгомыгæй сындæггай схаста йæ цæст 
бæласыл. Стæй дыууæ ставд цæссыг ралæдæрст фæлмнорст 
цæстытæй. Æндæр йæ дурдзæсгомыл æппындæр ницы кæуы- 
ны нысæнттæ уыд. Лæууы дурдзавдæй. Æдзæмгаст кæны. 
Æппынфæстагæгомыгуссывæллоныбæласыбынæрæвæрдта... 
Абухы, дзыназы Апен... 
... Сывылдзджыны уыцы æвирхъау хабар куы æрцыд, уæд 
йæ фæстæ уайтагъд райдыдта Стыр Фыдыбæстæйон хæст. 
ДЫККАГХАЙ 
Цыдысты афонтæ. Хатти рæстæг. Хæсты фæудæй рацыд 
цалдæр азы. Æрсабыр бæстæ. Алцы йæ фыццаг гаччы æрбадт. 
Цæуы чысылгай йæ фыццаг цыдæй цард. Æрцыд бирæ ивын- 
дзинæдтæ. Фæлæ дзы уæддæр Сывылдзджыны хуызæн никæй 
басыгъта хæсты азар. Уыцы калакхъæуæй фæндзай бæлццоны 
нал сæмбæлд йæ хæдзарыл. Æгас хъæуы сылгоймæгтæ иууыл- 
дæр баззадысты идæдзтæй. Зæгъгæ æйтт фæцыд, уæд дзы 
дыууæ-æртæ нæлгоймаджы нæ разындаид. 

ФЫДЫ ФÆДЗÆХСТ 
493 
Чысыл хуыздæр уавæры ис Кеды хъæу. Æцæг уый дард у 
Сывылдзджынмæ. Районмæ хæрз æввахс. Йæ тæккæ уæлæ 
ныхæст. Цæфтæй æмæ уонгцухтæй ма дзы бирæтæ æрæздæх- 
тысты. Æмæ уыдон кæнынц сæ хъæуы, сæ колхозы хъуыддæгтæ. 
Уонгхъуагæй раздæхт сæ колхозы хынцæг Харебауа Сикъо 
дæр. Йæ дыууæ къахы дæр фадхъултæй дæлæмæ - хауд. Æцæг 
ын хъæдын къæхтæ афтæ дæсны арæзт æрцыдысты, ахæм 
арæхстджын цыд сыл кæны, æмæ йæм лыстæг куынæ ныккæсай, 
уæд æй хатгæ дæр нæ фæкæндзынæ, ай йын хъæдын къæхтæ ис, 
уый. Цыппар-фондз азы йедтæмæ нæма кусы хынцæгæй. Фæлæ 
хорз фæцайдагъ йæ куыстыл. Хорз æй базыдта. Мæнæйма! 
Æхсæв уымæн нæй æмæ бон. Сæумæйæ æрбацæуы æмæ суанг 
изæрмилтæм йæ сæрыл хæрдмæ не схæцы, къуымы йын цы 
чысыл стъол æвæрд ис, уырдыгæй. Мадзура æмæ цы хуызæн! 
Ахæм диссаг никуы æрæййæфтон. Джиркъайæ къахгæйæ дæр 
дзы иу дзырд нæ ракъахдзынæ. Кæд æй искуыдæй-искуыдмæ 
йæ куысты фæдыл æнæмæнг сдзурыны сæр бахъæуы, уæддæр 
цыбыр... бæрцдзырд. Цыма ма йæ дзырдтæн фæуынæй тæрсы. 
Йæ алыварс йе ’мкусджытæ цæуылфæнды дзурæнт, худгæ кæ- 
ной, æви хъазгæ - нæ йæм хъуысы. Ныггуыбыр вæййы æмæ 
йæ куыст кæны. Йæ хæнт цур ын сармадзан куы ныццæвай, 
уæддæр йæ сæрыл хæрдмæ не схæцдзæн. Йе ’мкусджытæ ма 
йыл хъазгæйæ «Шинель» ном дæр сæвæрдтой. Сикъо дæр Го- 
голы радзырд «Шинелы» сæйраг хъайтар Акакий Акакиевичау 
иудадзыг къæнцылары хъуыддæгты арф ныгъуылд кæй уыд, 
уый тыххæй. 
Цал æмæ-иу цал хатты загъта йæхæдæг дæр хъазгæйæ: 
- Шинель нæ! 
- Уæдæ? 
- Уæдæ æмæ Акаки Акакиевич Башмачкин. Шинель Гоголæн 
йæ уацмысы сæр у. 
- Акакийы уадиссаг ничи зоны, - фæкодта-иу ын худгæйæ 
йæ хистæр бухгалтер. - Фæлæ Шинель куы зæгъай, уæд æй 
алчидæр бамбардзæн. Цæмæн дыл æй сæвæрдтой, уый. Иу 
дзырдæй дæ уæлæ карсту аТ^ы ном, фæлæ мауал дзур. 
Сикъо дæр-иу ницыуал загъта. Фæлæ-иу йæ мид-зæрдæйы 
йæхицæн та загъта: «Куыд дæ фæнды, афтæ... Мæнæн уæлдай 
нæу!..» 
Ахæм мадзура кæй у Сикъо, æнкъард зæрдæ дæр уымæн у, 

494 
Тедеты Герас 
æвæццæгæн. Стыр хæснагыл дæр æй ничи фæхудын кæндзæн. 
Иæ алфæмбылай фырхудæгæй фæрстæхæлд куы кæной, бикъ- 
æскъуыдтæ, уæддæр уый йæ былы бын нæ фæзыхъхъыр кæн- 
дзæн. Кæд искуы йæ мидбылты гæзæмæ фæхуда, уæд æй зон, 
æцæг дзы цахæмдæр диссаджы худæг хабар æрцыд. Уæд-иу йе 
’мбæлттæ кæрæдзимæ бадзырдтой. 
- Лæппутæ, хорз аз кæндзæн, Шинель бахудт. 
Ахæм æнкъард, мæгуырзæрдæ кæй у Сикъо, æгæр раджы 
дæр уымæн фæзæрондгъуыз. Цал азы йыл цæудзæн дæзæр- 
дыйæ! Цыппор-цыппор фондз. Лæджы тæккæ кар. Фæлæ ма 
йæм бакæс: æвдайаздзыды хуызæн у. Йæ сæрыл ын иу сау æрду 
стыр хæснагыл дæр не ссардзынæ. Цæсгомыл, быдыгонд хуы- 
мау, фæзынд дзывырвæдтæ. Цæстытæ сæ къуырфыты арф ба- 
ныгъуылдысты æмæ уырдыгæй æнкъард, фæлмнорст каст 
кæнынц. 
Уæвгæ, æнкъард дæр куыднæ уа Сикъо! Хъæды халонау 
иунæг. Æфсымæр уымæн нæй, хо - аннæахæм. Уæд та иунæг дард 
хæстæг! Афтæ, лæг фыдбылызы æфтыд куы уа æмæ æнамонд 
куы уа, æндæра йæ бинойнагæй та цæмæн ахицæн! Замманайы 
сылыстæг æй хуыдтой Нинойы. Намысджын, æгъдауджын. Йæ 
фыццаг лæг мæзæрдыйæ хæсты фесæфт. Фæлæ кæмдæр, аба- 
бау, иунæг «дам» дзы никуы райхъуыст. Йæхицæн куыста æмæ 
цард. Æрхъæцмæ дæр, зæгъ, ыл нæ лæууыд Сикъойыл. Фæлæ 
дзы уæддæр рахицæн Сикъо. Цæмæн, уый ма абон дæр ни- 
чи зоны. Æгас хъæубæстæ дис кодтой. Ахæм хæрзæгъдау, хъа- 
руджын сылгоймаг æмæ, зæгъ, æй ныууагъта æмæ ныр дыууæ 
азæй фылдæр иунæгæй цæры Сикъо. Цыдæр йе ’намондæн дзы 
зæнæг дæр нæ рацыд Нинойæ. Уый йедтæмæ, чи зоны, хицæн 
дæр нæ ауыдаиккой. 
Мæнæ-мæнæ цæуаг нæ уыд Сикъо адæмы æхсæнмæ дæр. 
Кæд-иу искуыдæй-искуыдмæ хъæубæсты хъыджы, науæд ци- 
ны фынг уыд, уæд-иу уырдæм ма рацыдаид, уый йедтæмæ. 
Уымæй дæр-иу адæм фынгæй æххæст нæма райхæлдысты, 
афтæ-иу йæ сæр радта хæдзары ’рдæм, йе та фæстæмæ йæ 
куысты ’рдæм. Æрбацыдаид-иу æмæ та-иу ногæй ныггуыбыр 
йе стъолы уæлхъус. Уæртæ еныр куыд ныггуыбыр, афтæ. Йæ 
алыварс бадджытæ уæдæй-нырмæ, сæ куыстгæнгæйæ, цынæ 
хъазæн ныхас кæнынц Сикъойы тыххæй. Фæлæ сæ уый хъусгæ 
дæр нæ кæны. Куынæ æмæ сæм куы ницы дзырдта, уæд та дын 
æм хистæр бухгалтер комкоммæ бадзырдта: 

ФЫДЫ ФÆДЗÆХСТ 
495 
- Мæ мард фен, Шинель, раст дын зæгъынц адон. Мæгуырау 
сылыстæг нæу Бабале! Рæсугъд, æвзонг!.. 
- Гъай-гъайдæр! - Иу æндæр хынцæг дæр æрбаппæрста йæ 
ныхас. Иунæгæй сырдтæ дæр нæ цæрынц... 
- Цы мыл уæ хъал калут! - Ныр сæм хъазгæмхасæн сдзырдта 
Сикъо дæр. - Уæ бæхтæ кæм баст сты! 
- Нæ, Шинель, цæмæн зæгъыс! - Фецæггъуыз хистæр бух- 
галтер. - Уый бакæнын дæ æнæмæнг хъæуы. Афтæ иунæгæй 
кæдмæ хъуамæ цæрай! 
- Уæй, цафон бинонтæ хæссын ма у! - Ног та сæм хъазгæм- 
хасæн сдзырдта Сикъо. - Кæмæндæр ма, дам, иу бон цæрæнбон 
уыд æмæ йын галуантæ амадтой. 
- Ай та иудадзыг уый фæкæны, цыма мæрдтæм хуынкъ уый 
кæндзæн! - Хистæр бухгалтер та хъазынмæ фездæхта йæ ны- 
хас. Къанторайы кусджытæ иууылдæр ныххудтысты æмхуызон. 
Гæзæмæ йæ былы бын фæзыхъхъыр кодта Сикъо дæр. Худын 
æм нæ цыд. Æрвылхаттау æфсæрмæй фæхудт. 
- Лæппутæ! Хорз аз кæндзæн Шинель та фæхудт, - хъазы та 
хистæр бухгалтер. 
Къанторайы кусджытæ ноджы тынгдæр ныххудтысты. Чы- 
сыл тынгдæр фæзыхъхъыр Сикъойы былы бын дæр. 
- Иудзырдæй, Шинель, абон дæуæн цыдæр бæрæгбон у, - 
зæрдиаг худгæйæ та дзуры хистæр бухгалтер, - фæлæ йæ 
дæхимæ искуы фæнысан кæн. Сымах та, - ныр та иннæ кус- 
джытæм баздæхт, - къулыл зылын дзуар бакæнут. Шинелы 
хъæлдзæгæй федтам. 
Къанторайы кусджытæ худынц. Сикъомæ кæсынц. 
Иучидæр дуар æрбакодта. Сдзырдта: 
- Шинель, сидтæуы дæм 
Хистæр бухгалтер фæрсагай акаст. 
- Нæ дын зæгъын, нæ, Шинель, абон дæуæн цыдæр бæрæгбон 
у! - йæ хъазæн ныхас дарддæр кæны бухгалтер. - Дæлæ, дæм 
йæхи къахæй æртахт... Зæхх, зæххон зæд! Цавæрдæр сылгоймаг 
дæ агуры. 
Сикъо фæджих. Чи йæ агурдзæн? Цæй сылгоймаг? Кæд кол- 
хозонтæй исчи у? Йæ куыстбонтæ йæ базонын фæнды? Æмæ 
уæд мидæмæ цæмæннæ цæуы. Фестад Сикъо. Рахызт дуармæ. 
Арв - асæст, хъуынтъыз. 
Кæрты бæстыастæу лæууы иу саударæг ус. Сикъо йæ нæ 
зоны. Бæрзонд, фидыцджын уæнгты конд. Стыр сау зæлдаг 

496 
Тедеты Герас 
кæлмæрзæн сæрыл уæгъдæй конд. Йæ фæдджитæ суанг сины 
сæртæм æххæссынц. Кæлмæрзæны кæрæттæй цæмæндæр йæ 
цæсгом, йæ былтæ æмбæрзы æнæзонгæ ус. Ницы дзуры, цыргъ 
фатау ныццавта йæ цæстытæ Сикъойы æгомыгæй. Æртхосау 
зынг стъæлфæнтæ калынц. Туджы зилынц хæрам цæстытæ. 
- Ды мæм дзырдтай, цы? - Сикъо усы афарста. Йæ разы 
æрлæууыд. Æнæзонгæйы каст æм кæны. Уый ницы дзуры. Цæ- 
хæркалгæ цæстытæй йæм кæсы æдзынæгæй. «Æвæццæгæн 
мæн нæ агуры», - Ахъуыды кодта Сикъо. Æмæ ма йæ хъуыды- 
йыл ноджы тынгдæр баууæндыны тыххæй ногæй афарста усы. 
- Мæн агуырдтай, æви дæ æндæр исчи хъæуы? 
Æнæзонгæ та ног ницы дзуры. Ныссагъта йæ цæстытæ Си- 
къойы. Дурдзæджындзау æнæзмæлгæйæ лæууы æмæ лæууы. 
Сикъойы дыккаг афарстæй йæ хæрам цæстытæ ноджы тынгдæр 
сцæхæр калдтой. Æппынфæстаг сыхъуыст æнæзонгæйы 
хъæлæс: 
- Уæдæ... ды Си...къо дæ?!. 
0, дунескæнæг! Ахæм æнахуыр хъæлæс никуыма фехъуы- 
стон. Æнкъард, æрхæндæг. Фæлæ æндонау хъæбæр. Хъандзалтæ 
кодта. Зæрдæ рæхуыста. 
- 0, æз дæн Сикъо. Цы... - сдзырдта та Сикъо дæр. Фæлæ йæ 
дзырд кæронмæ зæгъын нал бафæрæзта. Цыдæр æнахуыр тых- 
джын гуымс æй ныччындæуыд, риуыл фæхæцыд. Хъарм туг ар- 
мыл æруад... Цæвæгхъæдау ныррызт. Цæстытæ атарытæ сты. 
Бæстæ сзылд. Йæ мидбынаты æнæбон дзой-дзой бакодта цæф 
лæг. Стæй, бæласы бындзæфхад хырхæй куыд акъуырай, уый- 
ау дæргъæй-дæргъмæ зæххыл йæ дзæхст фæцыд. Мæлдзой, 
фæлмзылд цæстытæй ма усы къухы кард ауыдта гæзæмæ. Ус 
цæвынæввонг йæ цонгыл хæрдмæ куы фæхæцыд, уæд йе стыр 
сау кæлмæрзæн уæхсчытыл æрхауд. Цыбыркъуырд, бурдзалыг 
дзыккутæ разындысты. Разынд йæ хæрзконд, фæлурс цæсгом 
дæр. Уый дæр ма равзæрста Сикъо фæлмдзыд цæстытæй. 
Фæлæ зæгъын ницыуал сфæрæзта. Кард æвæццæ-гæн хосæй 
сæрст уыд... Йæ мæрдвæлурс былтæ ма æнæбон змæлд ба- 
кодта. Цыдæр дзырдта, фæлæ йæ хъæлæс æппындæр нал 
райхъуыст. Хуыцау йæ зонæг, цы зæгъын ма йæ фæндыд. Ба- 
мыр, басабыр æнустæм, цæрддзу бакодта. Æрмæст ма йæ цæсты 
къуырфы рæбынæй иунæг цæссыг ралæдæрст. Уымæн дæр 
æххæст æддæмæ рахауын нал бантыст. Йæ цæсты тъыфылты 

ФЫДЫ ФÆДЗÆХСТ 
497 
хæдрæбын банцад, бастъæлд. Сæумæйы æртахы сыг дæр ма 
кæрдæджы халыл урсæрттывд афтæ фæкæны. 
0, хуыцау, цæмæн æнæсдзырдыхай фæкодтай лæджы! Цы 
зæгъын ма йæ фæндыд йæ мæлæты фæстагуысм! Цы сусæгхъи- 
зæмар уыдаид йæ зæрдæйы! Цы амоны уыцы иунæг цæссыг!.. 
Иунæг цæссыг! Зæрдæйы маст æмæ сагъæс. Зæрдæйы сусæг 
мидхъуырдухæн... Йе ’мбæхст хъизæмар!.. Зæрдæйы æлхынцъ!.. 
0, ме скæнæг! Нал сын бантыст райхæлын, рухсмæ рацæуын, 
уыцы сусæг хъизæмæрттæн, уыцы зæрдæйы æлхынцъытæн... 
Баззадысты æнустæм сындзыхгæды... Æнæбазындæй мард 
зæрдæйы арфы... Æвзаг - зæрдæйы дæгъæл. Уымæн дæр нал 
бантыст сæ зæгъын. Бандзыг, бауазал æнустæм. 
Цæссыг зæрдæйы къуымтæ рахсы... Раласы йын йæ чъизитæ, 
йе згæтæ, йæ маст, йæ сагъæс... Ацы иунæг цæссыг дæр куы ра- 
ластаид йемæ: цавæр сусæг маст æмæ хъизæмар уыдис Сикъо- 
йы зæрдæйы... Фæлæ нæй. Ницыуал бацис йæ бон ацы иунæг 
цæссыгæн дæр. Цæсты къуырфы ма тæригъæддаджы, æнæбон 
дзой-дзой кæны... 
- Амардта лæджы! - кæйдæр фæдисы хъæр ныййацарыдта 
уæлдæф. 
Къанторайы кусджытæ рагæр-гæр кодтой. Уысммæ кæрт 
айдзаг адæмæй. Лæгмар лæууыди йæ мидбынаты. Хъыпп-сыпп 
нæ кæны. Тугæйдзаг кард йæ къухы. Ракæс-бакæс кæны. Цыма 
æппындæр ницы æрцыд, афтæ дары йæхи. Йæ амæттаг йæ ра- 
зы йæ туджы мæцы, фæлæ йæм уый кæсгæ дæр нæ кæны... Йæ 
æдыхст цæсгомыл мурдæр ницыгъуызы тасы нысæнттæ зынд. 
Дурдзæсгомæй лæууы. 
- Чи дæ, цы дæ? Цæмæн фесæфтай мæгуыр лæджы? - фæлæ- 
бурдтой фæйнæрдыгæй лæгмармæ. Уый сæ хъуыды дæр нæ 
кæны. Мурмæ дæр сæ нæ дары. Бынтондæр æдыхстгъуызæй йæ 
къухы тугæйдзаг кардмæ æркæсы. Стæй та йæ туджы мæцæг 
амæттагмæ бакæсы. Раст ма цыма йæ зæрдæ афтæ дзырдта, 
ноджы дæр ма йæ, зæгъ, иу цæф куы ныккодтаин. 
Фæдисы адæм æнамонды мардимæ архайынц. Ратил-батил 
æй кæнынц. Архайгæ-архайын йæ хъæдын къах айгом мардæн. 
Адæмæй йæ бирæ нырмæ зонгæ дæр нæ кодтой, ай Сикъойæн 
хъæдын къах уыд. Марды хъæдынкъахмæ фемдзаст лæгмар 
дæр. Цыма йæхимидæг гæзæмæ фестъæлфæгау кодта... Даргъ, 
къæлæсарæзт æрфгуытæ чысыл кæрæдзимæ сæхи фелхъыв- 
32* 

498 
Тедеты Герас 
той. Цыма йын тæригъæд фæкодта, ахæм нысæнттæ фæзынд 
йæ цæсгомыл. Цыма гæзæмæ фæфæлмæн йæ цæстæнгас. Рæ- 
сугъд фидыцджын цæсгомыл та фæстæмæ æвирхъау лæгмар 
хуыз æрбадт. Фæстæмæ та ракæс-бакæс кæны æдыхстгъуызæй. 
Лæууы лæгмар йæ мидбынаты дурдзавдæй. Змæлд нæ кæны 
йæ бынатæй. Цæуынмæ нæма хъавы. Раст цыма æнхъæлмæ ка- 
стис: «Цæйут-ма, ацы мардæн ничи ис хицау!», зæгъгæ, афтæ 
зындис. 
Адæм мардыл фесты. Æвирхъау лæгмар сæ айрох. Æппын- 
фæстаг уый дæр, йæ сæр бæрзæндты разылдта, тугæйдзаг 
кард къухы, стыр сау кæлмæрзæн уæхсчытыл зæбул æппæрст, 
афтæмæй бынтон æдыхстгъуызæй, сындæг къахдзæфтæгæн- 
гæ, араст кулдуары ’рдæм. 
- Фæхъуызы æнаккаг, лæгмар! - райхъуыст кæйдæр хъæр. 
- Милицимæ тагъддæр... Милицимæ фæдзурæм, - чидæр 
телефонмæ базгъордта. 
Лæгмар милицийы коймæ йæ мидбынаты фæлæууыд. Сын- 
дæггай ракаст фæстæмæ. Фæрсæджы каст кæны адæммæ. Цы- 
ма сын афтæ зæгъынмæ хъавы: «Цæй-ма, кæм ис уæ мили- 
ци, мæн дæр уыдон куы хъæуынц». Чидæртæ йæм бауадысты. 
Фæрсынц æй тызмæгæй: чи у, кæцон у, цæмæн амардта мæгуыр 
лæджы. Фæлæ уый хъыпп-сыпп нæ кæны. Хъусгæ дæр сæм нæ 
кæны. Æдзынæг сæм ныккаст. Лæппутæй йæм чидæртæ сæхи 
баивæзтытæ кодтой. Ныххæцыдысты сыл æмбаргæдæртæ. 
Йæ къухы кард... Лæгмар!.. Уымæн ныр уæлдай нал у. Фæлæ сæ 
æнæзонгæ ус куыдзы хъуыды дæр нæ кæны. Цыма сæ уынгæ 
дæр нæ кæны, ахæм каст сæм кодта æнцад-æнцойæ. Нæ зонын, 
цæмæн афтæ стырзæрдæ уыд лæгмар. Æцæг æй йæ хъаруйæ 
ныфс уыд, æви йын цыфæнды куы кодтаиккой, уæддæр ын 
уæлдай нæ уыд æмæ сæ уымæн нæ тарст - зын зæгъæн у. 
Цалынмæ адæм уыдæттыл уыдысты, уæдмæ милици æмæ 
районы фæдагурæг, æвзонг лæппу Жора, зæгъгæ, уым æрба- 
лæууыдысты. 
Жора тынг бахъынцъым кодта Сикъойы æвирхъау мардыл. 
Æввахс зонгæ уыд йемæ. Нырма ацы аз райдыдта кусын Жо- 
ра фæдагурæгæй. Фæлæ уайтагъд фæадджын сты Сикъоимæ. 
Хæдзармæ дæр-иу æм бацыд Жора. Иумæ-иу нуазгæ дæр акод- 
той... Адæм ма сæ хъазгæйæ фыд æмæ фырт дæр хуыдтой. Æмæ 
æцæгдæр Сикъойæн йæ фæнды уыд, хъуамæ дзы лæппу загъта- 

ФЫДЫ ФÆДЗÆХСТ 
499" 
ид йæхицæн. Иухатт æй Жорайæн йæхицæн кой дæр бакодта. 
Уымæн дæр æхсызгон уыд. Мæ мад æмæ, зæгъ, мæ фыдæн дæр 
иунæгхъæбул дæн. Дæуæн дæр, зæгъ, иунæгхъæбул уыдзынæн. 
Милицийы кусджытæ мардæн йæ нывтæ систой алыгъуы- 
зон. Баздæхтысты ныр æнæзонгæ усмæ. 
Фæрсынц æй, чи дæ, кæцон дæ? Уый æппындæр æндæр- 
гъуызон дæр нæ фæцис. Цыма сæ хъусгæ дæр нæ кæны. Дзæвгар 
сæм фæкаст æгомыгæй. Стæй фæдагурæгмæ хæстæг балæууыд. 
Йæ тугæйдзаг кард æм балæвæрдта, æмæ йæ фыццаг цыдæй 
сындæггай араст, милици цы машинæйыл æрбацыдысты уый 
’рдæм. Сбадт машинæйы. Йæхæдæг фæдагурæгмæ фæстæмæ 
ракаст æгомыгæй. Цæй, рацæут, зæгъ, æз мæнæ дæн, акæнут 
мæ. Утæппæт адæм дисы бафтыдысты. Кæрæдзимæ бакасты- 
сты. Уыдон та афтæ æнхъæлдтой лидзынмæ фæуыдзæн. Ай та, 
зæгъ, йæхи къахæй бацыд сæ къухмæ. Цавæр адæймаджы мыг- 
гаг уыдзæн ай. Машинæ рыгкалгæ атахт. Æнæхицау мардæн 
æхсæны хист скодтой æмæ йæ бавæрдтой. 
Сусæны мæй йæ тæмæны бацыд. Бæстæ ныххус. Кæдæйныр- 
мæ арвæй æртах не ’рхауд. Зæхх ныскъуыдтæ. Рыг калынц 
фæндæгтæ. Милицийы хистæр лейтенант йæ фыссæн стъолы 
размæ æрбадын кодта лæгмар сылгоймаджы. Стъолы иннæ 
кæрон фыссæнгæрзтæ æррæвдз кодта иу æвзонг чызг. 
- Кæмæй дæ, дæ ном цы хуыйны? - райхъуыст лейтенанты 
фидар æмæ хъуыддаггъуыз хъæлæс. 
- Валя Живкова!.. - цыбыр дзуапп радта лæгмар æмæ баса- 
быр. Милицийы лейтенант æвзонг чызджы ’рдæм бакаст. Ома, 
зæгъ, фысс. Уый дæр цырд архайы. Стæй та фæстæмæ фыд- 
гæнæгмæбаздæхт: 
- Кæцон дæ, - лейтенант къарандасæй йе ’нгуылдзты æхсæн- 
ты хъазæгау кæны, афтæмæй фæрсы. - Кæм райгуырдтæ? 
Ныр лæгмар сылгоймаг йæ мидбынаты фестъæлфæгау код- 
та. Æрдынзылд, бæзхъуын æрфгуытæ гæзæмæ кæрæдзимæ 
сæхи фелхъывтой. Рæсугъд, фидыцджын цæсгомыл тæнфæлмы 
рæууылæн ахъазыд. Комкоммæ бакаст милицийы хистæр лей- 
тенантмæ. Фæхатыд: ай йæ лыстæггай фæрсыныл схæцдзæн 
æвæццæгæн. Æмæ уый йæ зæрдæмæ нæ цæуы усæн. Цы пай- 

500 
Тедеты Герас 
да ма у уыцы уæлдай рафæрс-бафæрс! Уæлдай зæрдæниз æмæ 
уæлдай хъизæмарæн?.. Фыдгæнæг уæ разы, йæ фыдракæнд 
дæр - афтæ. Бафхæрут æй. Рахæссут ын карз тæрхон. Ауындзгæ 
дæр æй æркæнут. Цыфæнды дæр ын кæнут. Нæ, уый ахæм 
лыстæггай рафæрс-бафæрс нæ ныббыхсдзæн. 
- Мæ ном Валя, мæ мыггагЖивкова. Цыппар æмæ дыууиссæдз 
азы мыл цæуы. Райгуырдтæн Сыбыры. Цардтæн Винницайы. 
Амардтон лæг!.. Дарддæр нал райхъуыст йæ уынæр. Йæ иу къах 
йе ’ннæ къахыл бавæрдта æмæ иннæрдæм аздæхт. Йæ цæнгтæ 
æрттæдæларм скодта, афтæмæй иуварс кæсы. Ома, зæгъ, æз 
фæдæн. Ницыуал, зæгъ, ис мæнмæ æндæр дзуринаг. 
- Харебауа Сикъойы рагæй зыдтай? - Милицийы хистæр 
лейтенанты ног фарст йæ хъустыл ауад лæгмар сылгоймагæн. 
Фæлæ йæ уый хъуыды дæр не ’ркодта. Цыма йæ æппындæр 
хъусгæ дæр нæ фæкодта. Бапъироз ссыгъта. Æнæмæты пъæрт- 
тытæ йæ кæны. Фæздæг уæлдæфы æнæмæты фу скæны. Цы- 
ма æппындæр никæй уыны. Уый лейтенантмæ хорз нæ фæкаст. 
Ницæмæ йæ дары. Йæхи фæтызмæг кодта. 
- Дæумæ дзурын, дæумæ, хорз ус\ Цæмæн амардтай мæгуыр 
лæджы, цы дын кодта? 
Ус читт дæр нæ кæны уæддæр. Бапъироз спъæртт кæны, 
стæй дзы йæ ’лхуыйæнгуылдзты ’хсæн хъазæгау кæны. Ома, 
зæгъ, дæм цас дзурын цæуы. 
- Хынджылæг ма скъæр дын зæгъын! - лейтенант йæ армы- 
тъæпæнæй стъол ныццæф кодта. - Фæлæ ныртæккæ дзуапп 
радт! - Скарз. Ус æй ногæй ницæмæ дары. Æнцад-æнцойæ 
æдыхст ракæс-бакæс кæны йæхицæн къуымты. 
Æвзонг лейтенантæн йæ маст ноджы тынгдæр рафыхт. Фæ- 
лæ ныр йæхиуыл фæхæцыд. Дисы каст фæкодта фыдгæнæгмæ. 
Йæхи адыл нæу ацы сылгоймаг!.. Лæг амарын хуымæтæджы 
хъуыддаг нæу! Æвæццæгæн йæ зонд фæхæццæ... Ахæм уæззау 
хъуыддаджы фæстæ. Йе та барæй афтæ кæны! Цыдæр нысанæн... 
- Валя, - лейтенант йæхи фæфæлмæн кодта, - Хæдзары дын 
чи ис... Мой... Сывæллæттæ?.. - æмæ йæм лыстæг кæсы. Лæг- 
мар сылгоймаг та йæ хуыз нæ фæивта. Сындæггай къуым- 
ты йæ цæст рахæсс-бахæсс кæны. Куы дзы цæмæ ныккæсы 
лыстæг, куы цæмæ. Уаты иу къуымы стъолыл даргъхъуыр 
агуывзæгонды дидингуытыл æрлæууыдысты йæ цæстытæ. 
Цыдæр æнахуыр лыстæг каст сæм ныккодта ус. Йæ уæдæй- 

ФЫДЫ ФÆДЗÆХСТ 
501 
нырмæйы уазал цæстынгас цыдæр фæцис. Æппæт йæ хъус- 
дард аздæхта дидинджыты ’рдæм. Раст, цыма уаты уыцы ди- 
динджыты йедтæмæ æппындæр ничиуал уыд. Кæсы сæм... кæ- 
сы... Дис сыл кæны йæхимидæг... Дидинджытæн сæ иу æппæт 
йæ тыхтæй райхæлд. Цæхæртæ калы. Йæ зынггъуыз цæстæнгас 
лæджы йæхимæ æлвасы. Цæрдхъом, сæрыстыр худт кæны. Ин- 
нæ дидинæг æххæст нæма райхæлд. Йæ мыстхъус сыфтæртæ 
къуыбырæй æрдæгæй уæлæмæ сзындысты. Сæ кæрæттæ ахус- 
гонд сты. Раст сæ цыма исчи артмæ бадардта. Пылы хъустау 
сæ хъустæ æркалдысты. Æрлæмæгъ, æронгмард сты. Бамынæг 
сæ зынг, сæ цæхæр. Цæрæццагæй фесæфт, мæгуыр!.. Фæцис йæ 
цард. Дон æм нал цæуы бынæй æмæ бахус... Сæ астæу, аннæ 
дидинæг та ныр хæлынхъус. Рæсугъд чызджы сырх былтау 
уæздан сдардта йæ сырх былтæ къуыбырæй. Чысыл ма, æмæ 
парахатæй аиваздзæн йæ къабæзтæ. Райдайдзæн йæ цард, йæ 
царды уалдзæг. Адджын тæф уадздзæн. Узæлдзысты йыл адæм. 
Тæхудиаг, цæрын чи райдайдзæн!.. Лæгмар ус кæсгæйæ баззад 
дидинджытæм. Лейтенант та уымæ каст. Æппынфæстаг йæ бон 
базыдта усæй. Ницыуал ын зæгъдзæн. Къæрттæй цъула не ’ппа- 
ры. Арвыста уал æй ахæстонмæ. Йæ сæрыстыр цыдæй та араст 
сындæггай лæгмар. Раст цыма йæхи хæдзармæ цыд, уый цыд 
бакодта ахæстоны талынг уатмæ фыдгæнæг. Куыдфæндыйы 
цæстæй аракæс-бакæс кодта талынг уаты æнуд, уымæлдзæф 
къуымты. 
* * * 
Лæгмары хъуыддаг радтой æвзонг фæдагурæг Жорамæ. 
Æмæ тыхст Жора йæхимидæг. Ахæм уæззау æмæ стыр хъуыд- 
даг æм фыццаг хатт æрхауд. Йемæ сбадт машинæйы Жора 
æмæ фæцæуы Кедмæ, лæгмард кæм æрцыд, уыцы хъæумæ. 
Лæгмарды фæдыл исты бæрæггæнæнтæ базоныны тыххæй. 
Бады æвзонг фæдагурæг машинæйы æмæ йæхицæн хъуы- 
дытæ кæны. Алгъуызон рабар-бабар кæны хъуыддаг. Уæддæр 
цæмæн мард æрцыдаид! Кæмæн цы кодтаид!.. Йæхицæн мæгуыр 
лæг уыд æндæр!.. Афтæ зæгъа лæг, йæ ивгъуыд царды йын 
зыгъуыммæ хъуыддæгтæ уыд Сикъойæн, æмæ уый фæдыл 
мард æрцыд, æмæ йын ницы æмбары Жора. Никуы йын ницы 
радзырдта Сикъо йæ ивгъуыд цардæй. Хæсты цы фыдæбæттæ 

502 
Тедеты Герас 
федта, уыдон кой-иу ын арæх кодта, æндæр ницы. Бинонтæ, 
сывæллæттæ йын уыд, кæцон у, кæцæй æрцыд ацы хъæумæ 
цæрынмæ - æппæт уыдæтты тыххæй йын никуы ницы радзырд- 
та Сикъо. Йæхæдæг æй бафарстаид Жора, уый та йæ цæсгом ни- 
куы бахъæцыд. Æфсæрм дзы кодта. Фыдæн ын бæззы... 
Нымайы, хынцы йæхимидæг. Йæ сæр цъæл кæны æвзонг 
фæдагурæг, машинæйы бадгæйæ. «Виллис» раст сосæ фæнда- 
гыл тæхы Кеды хъæуы ’рдæм рыгкалгæ. Фæлæ йæ цы ’гъдауæй 
базондзæн лæг! А-хъæумæ æрцæуæггаг у... Чи йын зондзæн 
йæ ивгъуыд цард! Йæхæдæг... Иунæг йæхæдæг зыдтаид алцы 
дæр... Фæлæ æнæсдзырдыбон фæцис йæхæдæг. Лæгмар дæр 
куыднæ зондзæн хъуыддаг! Фæлæ уый дæр йæ дзых ныххуыд- 
та... Цыфæнды йын кæн, дзырд дæр дзы нæ ракъахдзынæ... 
Сылгоймаг йæхи афтæ æнахуыр дард кæй кæны, уый дæр 
цæуылдæр дзурдзæн... Æрмæст дыууæ адæймаджы. Æрмæст 
дыууæ адæймаджы зонынц хъуыддаджы сæр... Уыдонæй дæр 
сæ иу - мард... Иннæ дæр мардау ныххуыдта йæ дзых. 
Ау, æнæхъæн хъæубæстæй иунæг лæг дæр ничи зондзæн, 
Сикъо кæцæй у, кæцæй æрцыд ацы хъæумæ цæрынмæ, æмæ 
æндæр ахæмтæ? 
...Фæдагурæг бонсауизæрмæ иугай фæфарста æнæхъæн 
хъæубæсты. Цыма æмдзырд бакодтой - уыцыиугъуызон 
дзуапп ын лæвæрдтой иууылдæр: «Ницы йын зонæм!» Æвæл- 
тæрд фæдагурæгæн йæ ныфс ацъæл. Йæ рæсугъд сырхцъар 
цæсгомыл æнкъарды нысæнттæ фæзынд. Ницы цæуы йæ 
хъуыддагæй. «Казбек» систа. Иу бапъироз дзы ссыгъта. Зыдæй 
дзы мæсты дымдтытæ скодта. Ногæй та сæм баздæхт: 
- Хъæубæсты, куысты кæнæ æмбæлтты ’хсæн та куыд дард- 
та йæхи? - лыстæггай фарста фæдагурæг. 
- Адæмимæ нæ хæццæ кодта. Иудадзыг йæхи хибармæ ласта. 
Æхгæдзæрдæ, мадзура. Æппынæдзухæнкъард, æрхæндæггъуыз. 
- Хъæубæстæй искæимæ хæрам уыд? 
- Аба-бау! - Цыма йæ цæрæнбонты галы комæй хал дæр ни- 
куы райста, афтæ зынд. 
- Еныр нæ зонын... - колхозы хистæр бухгалтер ма йæ 
къухтæ ницызонæджы тылд кæны. - Чизоны йæ каистимæ уыд 
хæрам... Фæлæ уымæн мах ницы зонæм. 
Фæдагурæг йæхимидæг фестъæлфæгау кодта. Цæстытæ цы- 
мыдис æрттывд фæкодтой. 

ФЫДЫ ФÆДЗÆХСТ 
503 
- Бинонтæ йын уыд Сикъойæн? - цырдгомау афарста бух- 
галтеры. 
- Уыдис æмæ ахицæн сты. Сикъо, дам, æй йæхæдæг ныууагъ- 
та. 
Фæдагурæг æхсызгон улæфт скодта сæрибарæй. Ам ис 
хъуыддагæн йæ рахæцæн... Сикъо йæ йæхæдæг ныууагъта... 
Сикъойы бинойнаг... Чи йæ зоны, цы хъаугъатæ æмæ бæллæхтæ 
æрцыд се ’хсæн!.. 
- Кæм ис ныр йæ бинойнаг Сикъойæн? - цырдгомау та афар- 
ста фæдагурæг. - Сымах æй нæ зонут? 
- Нæ. А-хъæуы йæ ничи зоны. Фæсхох, Мацъимы хъæуггаг 
уыд чызг. Ардæм мæнæ æрæджы æрцыд Сикъо, цыппар-фондз 
азы.-.^Уым цард уый дæр... Мидæгмоймæ... 
- Йæ ном дæр ын ничи зоны? Фæдагурæг фыссынмæ йæхи 
æрцæттæ кодта. Хъæуы адæм кæрæдзимæ фæрсæджы каст ба- 
кодтой. Чи сæ йæ зоны. 
- Цкитишвилиты чызг хъуамæ уыдаид... - æппынфæстаг иу 
кардзыд лæг, дызæрдыггæнгæ, сдзырдта. - Нино та, зæгъ, йæ 
ном. 
...Мацъимы стыр хъæуы Жора, фæрсгæ-фæрсгæ, ссардта Цки- 
тишвилиты хæдзар. 
Æддæгуæлæ бæстыхай... Бæстæттæарæзт нывыл кулдуар... 
Аргъæутты галуаны хуызæн. Цъиу батæхæн дæр æм никæуыл- 
ты ис... Дыргъдон...Хæрззылд сæндон... Иудзырдæй - хуыца- 
уы цæхæрадон... Ам цардис Сикъо... Ацы цæттæ, хæрзифтонг 
хæдзары цардис, гъе, Сикъо йæ бинойнагимæ!.. Хъыгдарæг сæ 
ничи уыд... Нинойæн йæ фыццаг лæгæй баззадысты, кæмдæр, 
ацы фæллæйттæ. Уый хæсты фесæфт!.. Сбад æмæ цæр, æндæр 
дæ ницы сæр хъæуы... Йемæ айхуызæн цæттæ цард ныууагъта 
Сикъо æмæ Кеды иу ныккæнды тæригъæдæй мардта йæхи зы- 
быты иунæгæй!.. 
Нæ, ам цыдæр ис!.. Фæдагурæг ноджы тынгдæр райдыдта 
дызæрдыг кæнын, Дзæгъæлы нæ бакодтаид Сикъо афтæ... Йе 
’нæмаст цард ничи ныууадздзæнис!.. 
Жорайы хъæрмæ æддæгуæлæ хæдзарæй рахызт, иу-цыппор 
азæй фылдæр кæуыл цыдаид, ахæм хæрзконд, фидыцджын сыл- 
гоймаг. Æфсæрмытæгæнгæ рацыд æнæзонгæ лæджы размæ. 
- Бахатыр кæн, мæ мады хай, - уæздангомау сдзырдта фæд- 
агурæг. - Нино ам цæры? 

504 
Тедеты Герас 
- Ам цæры, - радта дзуапп ус. 
- Ныртæккæ ам нæй бынаты? 
- Ам ис!.. - ус æфсæрмхудт бакодта. Йæ хурсыгъд цæсгом гæ- 
зæмæ фæсырх. - Æз дæн мæхæдæг Нино!.. 
Фæдагурæг комкоммæ бакаст æнæзонгæ сылгоймагмæ. Бæр- 
зондгомау æфсæрмдзæстыг сылвахин сылгоймаг. Нино!.. Си- 
къойы бинойнаг... Ацы усимæ цардис Сикъо!.. Уадзгæ дæр ацы 
усы ныккодта Сикъо!.. Æмæ амæн цæй лæг амарыны хуыз ис!.. 
Мæнæ фырæфсæрмæй ныгъуылдтытæ куы кæны!.. Æвæццæгæн 
цы бæллæх æрцыд, уымæн зонгæ дæр ницыма кæны!.. 
- Æз органтæй дæн!.. - æппынфæстаг сдзырдта фæдагурæг. 
Фысым йæ мидбынаты фестъæлфæгау кодта. Тас æрттывд 
фæкодтой цæстытæ. Дымгæнад цæсгомыл фæлурсы нысæнттæ 
ферттывта. Цæмæн æм æрбацыд органты кусæг? Куы ницы йæ 
зæрдæмæ хæссы!.. 
Тарст ус тыхстгъуызæй ницызонæджы каст бакодта фæдагу- 
рæгмæ. Жорайы ноджы тынгдæр бауырныдта. Нино цы æрцыд, 
уымæн æцæгдæр нырма æппындæр ницы зоны. Фæлæ йын æй 
дзурыныл схæца, уый фæнд дæр æм нæй Жорамæ. Æваст йæ 
сæры, æрвæрттывдау, ферттывта иу хъуыды: акæндзæн Ни- 
нойы йемæ районмæ. Фембæлын æй кæндзæн уыцы мæрддаг 
усимæ. Зонынц кæрæдзи æви нæ! Фæрсгæ дæр уым бакæндзæн 
фæдагурæг Нинойы. Куыд цардысты Сикъоимæ, цæмæн ахицæн 
сты æмæ æндæр ахæм хъуыддагæй. 
- Дæ хорзæхæй, Нино, - бахатыд фæдагурæг усмæ, - сбад 
машинæйы. Районы дын алцыдæр лыстæггай радзурдзынæн. 
...Бæлццæттæ уыцы дард фæндагыл æнæдзургæйæ цыды- 
сты. Алкæй сæры дæр сæ алыгъуызон дыдзæхсæн хъуыдытæ 
фæлхъæзæнтæ кодтой. Фæдагурæг райдыдта йæхимидæг ны- 
майын, барын... хатдзæгтæ кæнын... Уæдæ чи уыдзæн, чи уы- 
цы мæрддаг ус!„ Уый хуызæн уæззау хъуыддаг бакæн æмæ 
уæд та дæ арты бындар фæуай, иучысыл тасы кæнæ фæсмоны 
нысæнттæ фæзынæт дæ цæсгомыл!.. Цæмæн æй амардтаид?.. 
Цы маст дзы дардтаид йæ зæрдыл?.. Чи йын уыдаид Сикъо? 
Исты йын бахæссыдаид? Кæд мыййаг уый дæр йæ ус уыд?.. 
Фæдагурæг æваст йæхимидæг фестъæлфæгау кодта. Нинойы 
’рдæм бакаст. 
- Сикъойæн ма дæ размæ бинонтæ уыд? 
- Нæ йын уыд!.. - æрхуымгъуызæй цыбыр дзуапп радта хæ- 

ФЫДЫ ФÆДЗÆХСТ 
505 
рам сылгоймаг. Уый дæр йæхимидæг мæсты райдыдта Жо- 
рамæ. Æнæаххосæй йæ цы ракæн-бакæн кæны! 
Фæдагурæг ницыуал сдзырдта. Машинæй ы разавгæй та фæн- 
даджы ’рдæм кæсæг йæхи скодта. Ногæй та аныгъуылд йæ сæр- 
сæттæн хъуыдыты. «Чи уыдзæн уыцы сылгоймаг, чи уыдзæн 
уыцы сылгоймаг?» Уæхстау ныццæхгæрмæ фæдагурæджы 
сæры ацы фарст æмæ йæ фердæхын нал уадзы. Цæмæн амард- 
таид лæджы? Цы йæ æркодта уый онг?.. Уымæй дæр фæлтæрд 
æмæ тæссаг фыдгæнæджы дард кæны йæхи! Раст цыма ахæм 
уæззау хъуыддæгтæ уымæн мур дæр ницы сты!.. Тæрсгæ дæр 
ницæмæй кæны!.. Цæй, рахæссут, дам, мын æхсты тæрхон... Дис- 
саг!.. Стыр диссаг!.. Сылгоймаг уæвгæйæ, ахæм дурзæрдæйæ 
кæс уый хуызæн уæззау æмæ æвирхъау хъуыддагмæ! Кардæй 
ныррæхуыста лæджы... Йæ тæккæ цæстыты раз йæ туджы 
мæцы... Мæлдзой утæхсæн кæны... Æмæ, зæгъ, уый йæ цæст 
ныкъулгæ дæр нæ фæкодта... Тугæйдзаг кард йæ къухы, афтæ- 
мæй, зæгъ, æм сæрбæрзондæй кастис... Мæнæ раст цыма фы- 
сы акусарт акодта, уыйау!.. 0, дунескæнæг! Цавæр маст дзы 
зыдтаид уагæр! Цы скодтаид сылгоймаджы фæлмæн, уарзæгой 
зæрдæйы ахæм æвирхъау тугмондаг! Ау, гуырцæй рахастаид 
афтæ? Ех, дæдтæй, уыдон иууылдæр лыстæггай рафæлгъау! 
Æвзонг фæдагурæгæг йæхимидæг ноджы тынгдæр цымы- 
дис райдыдта хъуыддаджы лæмбынæг сахуыр кæнынмæ. Нæ, 
адæттæ иууылдæр лыстæггай хъуамæ скъаха фæдагурæг. Нæ 
фæлæ сау та цæмæн дардзæн уыцы лæгмар ус! Дис кæны Жора 
йæхимидæг. Нæ, ам цыдæр стыр хъуыддаг æмбæхсы... Фæлæ йæ 
куыд раргом кæна, куыд, фæдагурæг? Кæуылты йæм бавнала? 
Цы æгъдауæй бафтдзæн хъуыддаджы сæр йæ къухы?.. Йæ сæр 
цъæл кæны æвзонг фæдагурæг. 
Алыгъуызон хъуыды кæны. Цымæ Ниноимæ зонгæ уыдзæн 
уыцы сылгоймаг? Мæгъа... Ницы зоны Жора! Сдыгъуырццæг 
фæдагурæг йæхимидæг... Ех, дæдтæй исты æгъдауæй йæ куы 
сдзурын кæнид уыцы мæрддаг сылгоймаджы! Уæд бæргæ рар- 
гом уаид алцыдæр!.. Фæлæ ныххуыдта йæ дзых! Ацу æмæ йæ 
аргæвд! Нæ, исты амал ын хъуамæ æрымыса фæдагурæг йе 
сдзурын кæнынæн! Уымæн йæхицæй куынæ базоной, хъуыддаг 
цæй мидæг ис, уый, уæд æндæр, иу уæлæнгай бæрæггæнæн дæр 
кæмæй базоной, ахæм лæг сын ничи ис. Нино дæр сын цас фех- 
хуыс уыдзæн, нæ зоны... 

506 
Тедеты Герас 
Фæдагурæг æгомыгæй йæ шофырмæ бакаст. Уый нысан код- 
та: «Цырддæр ацу!» «Виллис» ноджы тынгдæр асхуыста размæ. 
...Жора Нинойы бакодта йæ кабинетмæ. Æрбадын æй кодта. 
Усы уæнгтæ тасы дыз-дыз байдыдтой. Тыхсы йæхимидæг. Циу 
ай? Цы агуры Нино милицийы! Куы ницы йæ сæрæн зоны!.. Цы 
зæгъдзысты адæм! Алырдæмыты саджилтæ кæнынц тарст усы 
хъуыдытæ. Уæддæр æй цæмæн æркодтаиккой?.. 
Жора Валяйы дæр ракæнын кодта ахæстонæй. Басидтис 
æм йæхимæ. Уый йæ сæрыстыр цыдæй парахат хызт бакодта 
фæдагурæджы кабинеты дуарæй. Жорайы ’рдæм кæсгæ дæр 
нæ бакодта. Æрмæст йæ хæрзаив цæсгомыл сау тæнфæлмы 
нысæнттæ зыны. Бæзхъуын æрдынзылд æрфгуытæ гæзæмæ 
хъуынтъыз дарынц сæхи. Йæ зæрдæмæ та цыдæр нæ цæуы. 
Æргом æй кæм зæгъдзæн! Йæ мидхъуыдыйы та сын фæбустæ 
кæндзæн ацы милицийы кусджытæн. Уæдæ уый циу! Цы пайда 
ма сты ацы уæлдай ракæн-бакæн, уæлдай рафæрс-бафæрстæ! 
Фыдгæнæг уæ разы. Сæтты йæ фыдракæндыл!.. Цæмæ ма у ныр 
уæ каст! Рахæсс ын тæрхон, фехс æй æмæ фæцис... Цы ма йæ 
ракъах-бакъах кæнут!.. Амардта, амардта лæг... Æндæр ма дзы 
цы базонынмæ хъавут! 
Жора Валяйæн йæ хæнт раз, фыссæн стъолы размæ ацамыд- 
та: 
- Сбад, мæ мады хай! - стæй ма цыма исты фæхъуыды код- 
та, уыйау гæзæмæ æфсæрмы худт бакодта фæдагурæг æмæ ма 
ноджыдæр бафтыдта йæ ныхасмæ. 
- «Мæ мады хай» дæ кæй схуыдтон, уый дæм чи зоны хъыг 
фæкаст... Уæд хатыр!.. 
Ус æрбадт. Фæдагурæджы фæстаг ныхас йын йæ зæрдæ ба- 
къуырдта. Цыдæргъуызон ын зын уыд. Сатæгсау, бæзхъуын 
æрфгуытæ гæзæмæ кæрæдзимæ сæхи фелхъывтой. Æрхæн- 
дæггъуызы нысæнттæ ферттывта райдзаст, худгæ цæсгомыл. 
Æгомыгæй бакаст æвзонг лæппумæ. «Мæ мады хай!.. Бæргæ 
мын уаид мæнæн дæр афонмæ дæу цахъхъæн хъæбул!.. Цып- 
пар æмæ мыл дыууиссæдз азы цæуы... Ды... ды... цæр, мæ хур, 
дæ ныййарæджы фæндиаг!..» Йе фæлæ лæгмар усæн уыцы 
æнкъард цæстæнгас ахаста æрмæстдæр уысмы бæрц. Уайтагъд 
йæ сæрыл бæрзонд схæцыд. Æнкъард, æрхæндæггъуыз уай- 
тагъд айсæфт цæсгомæй. Йæ раздæры уазал цæстæнгас та би- 
ноныг бадт æркодта рæсугъд, фидыцджын цæсгомыл. 

ФЫДЫ ФÆДЗÆХСТ 
507 
Фæдагурæг фыссæнгæрзтæ æррæвдз кодта. Сикъойы кæд- 
дæры бинойнагмæуал баздæхт: 
- Нино, ацы усы кæдæйнырмæ зоныс? - фæдагурæгмæ уæд- 
дæр цæмæндæр афтæ кæсы, цыма Нино æмæ Валя кæрæдзи 
зондзысты. Къахæджы фарст дæр æй уымæн кæны. Ниномæ 
уый хорз нæ фæкаст. Уæдæйнырмæ дæр æм тыххæй лæууыд 
Жорамæ. Цы йæ ракæн-бакæн кæны милициты! Цы фæсайдта! 
Æви йæ мæнæ аннæ-иннæты хуызæн æнхъæлы Нинойы!.. Йемæ 
хæрам ус ныр нал баурæдта йæ маст. 
- Дæ хуыцауы тыххæй, цы мыл фарста кæныс? Цы кодтон? 
- Дзуапп радт! - фæдагурæг фæтызмæг. Фидар хъæлæсæй 
сдзырдта. 
Тарст ус ноджы тынгдæр фæтарст. Ницыуал суæндыд дзу- 
рын. Фæдагурæгмæ бакаст аивæй. Стæй та Валяйы ’рдæм ба- 
каст. Уый сæ иумæ дæр нæ каст æмæ иннæмæ дæр. Иæхицæн 
æнцад-æнцойæ ракæс-бакæс кæны уаты къуымты. Цыма 
йæхи йедтæмæ уым æппындæр ничи уыд, афтæ дары йæхи. 
Нино йæм дзырдбæрц æдзынæгæй фæкаст. Стæй фæстæмæ 
фæдагурæджы ’рдæм бакаст... Æнкъард хъæлæсæй сдзырдта: 
- Фыццаг хатт æй уынын... 
Фæдагурæг ныр та лæгмармæ баздæхт. 
- Валя, бакæс-ма ацы усмæ, ды дæр æй нæ зоныс? 
Фæлæ йæ лæгмар сылгоймаг хъуыды дæр не ’ркодта. Цыма 
йæ хъусгæ дæр нæ фæкодта. Сæрыл бæрзонд схæцыд æмæ 
бынтон æдыхстæй æнæмæт ракæс-бакæс кæны. Къулыл цы 
нывтæ конд ис, куы сæ иумæ ныккæсы лыстæг, куы се ’ннæмæ. 
Дзуапп дæттын йæ фæсонæрхæджы дæр нæй. Фæдагурæг та 
йæм æнхъæлмæ кæсы. Йæ маст æм бæргæ фыцы йæхимидæп 
Фæлæ йын цы кæна! Уæддæр ыл хъæртæ нæ хъæуы... Æмбæхст 
хъуыддаджы базонæн æрмæстдæр ацы иунæг адæймагæй ис. 
Чизоны йæ исты амæлттæй сдзурын кæной... Æмæ йæ куы 
смæсты кæной, уæд бынтон ныххуыйдзæн йæ дзых. Уый адыл 
фæдагурæг йæ маст нынныхъуырдта. Фæлмæн хъæлæсæй та 
йæм сдзырдта лæгмар усмæ: 
- Валя, нæ мæ фехъуыстай, æвæццæгæн?.. Зæгъын, ацы усы 
ды дæр нæ зоныс? Æрбакæс-ма йæм... 
Фæлæ та йæ ус ницæмæ æрдардта. Хъуыды дæр та не ’ркод- 
та фæдагурæджы ног фарст. Бæрзондцæфхад туфлийы бырын- 
къæй пол æрцæв-æрцæв кæны. Йæхи ирхæфсæгау кæны. 
Дзуапп радтынвæнд та йæм нæй. 

508 
Тедеты Герас 
Фæдагурæг дзæвгар фæкаст лæгмар сылгоймагмæ æмæ 
уымæй уæлдай куынæ чъил кодта, уæд та Ниномæ баздæхт 
фæстæмæ: 
- Нино, Сикъойæ кæд ахицæн дæ? 
Ацы фарстмæ дыууæ сылгоймаг, цыма иу зæрдæйæ конд уы- 
дысты - æмæстъæлфт фæкодтой. Цæстытæ фæирд кодтой. Валя 
цыргъ фатау ныццавта йæ цæстытæ Нинойы. Цыдæр æнахуыр 
каст æм ныккодта. Æвæццæгæн, Сикъойæн ус кæй уыд, уый нæ 
зыдта. Нал дзы исы йæ цæстæнгас Нинойæ. Ныры онг та йæ 
хъуыды дæр нæ кодта. 
Алыгъуызон дыдзæхсæн хъуыдытæ сфæлхъæзæнтæ код- 
той Нинойы сæры дæр. Æгомыгæй ницызонæджы каст кæны 
фæдагурæгмæ. Ау, уый тыххæй йæ æркодтаиккой милицимæ? 
Æмæ Нино Сикъоимæ фыдæлты куы ахицæн, уæд уæдæ ныры- 
онг цæмæннæ æрцагуырдтой Нинойы? Науæд Сикъойы хъуыд- 
даг ардæм кæцæй æххæссы! Йæ мойæ никуы ничи ахицæн? 
Стæй дæр дзы Нино йæхæдæг куы нæ ахицæн!.. Сикъо йæ йæ- 
хæдæг ныууагъта Нинойы!.. Уый фæндгæ дæр нæ кодта ахи- 
цæн кæнын. Кæй фæнды йæ цард халын!.. 
Тарст сылгоймаг иудзæвгар ницызонæджы каст фæкодта 
фæдагурæгмæ. Стæй радта дзуапп. 
- Раджы ахицæн стæм... Ныр цыппар азæй дæр фылдæр уы- 
дзæн! - æмæ та ногæй фæрсæджы каст бакодта фæдагурæгмæ, 
ома, зæгъ, цы кæны. 
- Цæмæн ахицæн стут? 
Нино та ногæй дисы каст бакодта фæдагурæгмæ. Цæмæн æй 
фæрсынц! Фæрсæджы каст бакæны Валямæ дæр. Чи уыдзæн 
ай та? Æвæццæгæн цыдæр зыгъуыммæ хъуыддаг сарæзта 
Сикъо... Æмæ Нинойы дæр уымæн рафæрс-бафæрс кæнынц... 
Йæ бинонтæ!.. Хъуамæ йын базоной йæ цард... 
- Ницы мæ сæрæн зонын! - ницызонæджы тылд кæны йæ 
къухтæ Нино, - Хуыцау - уæле, зæхх - бынæй, хыл никуы фес- 
тæм! Хæларæй цардыстæм. Иунæг схуыст ныхас дæр дзы нæ зо- 
нын!.. 
Нинойы ныхæстæм Валя йæ мидбынаты фестъæлфæгау 
кодта. Цыма йын исчи йæ тæккæ риссагдæр хъæдгом бацавта. 
Сатæг-сау бæзхъуын æрфгуытæ, кæлмытау, кæрæдзийыл сæхи 
атыхтой. «Хæларæй цардыстæм!» Арцау сæмбæлдысты ацы ны- 
хæстæ саударæг усы зæрдæйыл. «Мæнгард... Цъаммар!» йæхи- 

ФЫДЫ ФÆДЗÆХСТ 
509 
мидæг йæ дæндæгты къæс-къæс цæуы лæгмарæн. Ацу æмæ 
цæр ныр дæр хæларæй!» 
- Йе, фæлæ мын... - дарддæр дзуры Нино. - Иубон афтæ зæ- 
гъы: «Æз, зæгъ, дæуæн къух нæ ратдзынæн. Дæу дæр, зæгъ, 
хъизæмарæй марын æмæ, зæгъ, мæхи дæр. Ссар, зæгъ, дæхицæн 
æндæр амонд». Уый адыл рафардæг æмæ Кеды æрцард. Нырма 
дæр мæ нæ уырны... Нырма дæр ма йæм æнхъæлмæ кæсын... - 
Нино скæуынхъæлæс. - Ау, афтæ мыл систа йæ къух? Куы 
зæгъын, не ’хсæн ницы уыд ахæмæй!.. 
Лæгмар ус лыстæггай хъусы. Нинойы фæстаг ныхæстæ 
йын цыма цыдæр рухс бауагътой йæ зæрдæмæ, афтæ зынд. Йе 
’рфгуыты æлхынцъ цадæггай райхæлд, Цæсгомы тар йæхи си- 
ста. Фæстæмæ та æрдæбоны æнæмæтхуыз æрбадт рæсугъд, 
фидыцджын сылгоймаджы цæсгомыл. Йæхæдæг, дам, ацыд 
Сикъо!.. 
- Уæдæ кæд маст нæ уыд уе ’хсæн, - хынцфарст кæны фæд- 
агурæг, - уæд-иу æппынæдзух æнкъард цæмæн уыд? 
- Маст нæ. Ард дын хæрын! - сомы кæны ус. - Фæлæ ды 
раст зæгъыс, иудадзыг æрхæндæггъуыз кæй уыд, уый æз дæр 
хатыдтæн. Арæх-иу æхсæв йæ мидфынæйы дæр цыдæр æнахуыр 
хъуырдухæн ссис. Тыхст уынæргъд-иу кодта. Цыдæртæ-иу 
дзырдта сæнттæцæгъдæгау. Стæй-иу уæд фехъал, йæ уаты-иу 
фæбадæг. Къæхтыбынæй-иу ныуулæфыд. Цыдæр сусæг маст 
ын кæй æвдæрзта йæ зæрдæ, уый бæрæг уыд. Фæлæ мын ни- 
куы ницы схъæр кодта. Æз уæддæр тыхстæн мæхимидæг. Уæ 
фарн - бирæ... Бинонтæ уыдыстæм æмæ, цы сусæг маст уыд йæ 
зæрдæйы, уый базонын мæ фæндыд. Уæд-иу мын йæ ныхас уый 
фæцис, хæстæй, зæгъ, куы æрæздæхтæн, уæд, зæгъ, мæ уæзæг 
æдзæрæгæй æрæййæфтон. Мæ мад, зæгъ, амард, мæ хо та, зæгъ, 
дард кæдæмдæр моймæ фæцыд. Мæ зæрдæ, зæгъ, мæ нал ба- 
тардта уым цæрын æмæ, зæгъ, мæ уарзон райгуырæн къуымæй 
мæ сæр дард фесæфтон. Кæм уыд йæ хъæу, уый мын хъæр дæр 
не скодта. - Рыстзæрдæ сылгоймаг хæрзæхсад къухсæрфæнæй 
йæ цæссыгтæ асæрфта. Зын ын уыд йæ къухылтухгæ мойы 
æрæмысын. 
Фæдагурæг хъуыдыты аныгъуылд. Сикъо кæцон уыд, йæ 
хъæуы ном цы хуынд, уый не схъæр кодта йæ бинойнагæн!.. 
Цæмæннæ? Ам ис гъе, хъуыддаджы рахæцæн! Æнæмæнг дæр 
Сикъойæн йæ райгуырæн хъæуæй цæуы хъуыддаджы аххосаг... 

510 
Тедеты Герас 
Цыдæр сусæг маст дзы кæй уыдаид Сикъойы, уый йæ биной- 
наг дæр хатыд. Йæ мидфынæйы дæр, дам-иу, схъуырдухæн... 
Сæнттæ, дам-иу цагъта... Æвæццæгæн ма йæ райгуырæн хъæуы 
куы цард Сикъо, уæд ыл цыдæр фыд æрцыд... Маст нæ ферох 
уæдæй ардæм. Фæлæ йæ цæмæй базона, цæмæй фæдагурæг? 
Кæм ис уыцы хъæу? А-комбæстæй ничи зоны, кæцæй æрцыд 
æмæ кæцон у Сикъо, уый... Нымайы, хынцы æвзонг фæдагурæг. 
Кæцæй цы базона! Нино Сикъойы хъуыддаджы сыгъдæг кæй 
уыдзæн, ууыл дызæрдыг нал кæны Жора. Фæлæ кæцæи базон- 
дзæн кæцон у, кæм ис йæ райгуырæн хъæу Сикъойæн? Йæ доку- 
ментты цы хъæу ис фыст, уый æрæмысæггагхъæу разынд... Уый 
дæр та зæрдæхсаинаг... Ацы уырыссаг сылгоймаджимæ та йын 
цы ахастытæ уыдаид Сикъойæн? Æвзонг фæдагурæг ныр та Ва- 
ляйыл ахъуыды кодта. Чизоны йын уарзон уыд!.. Нæлгоймаг!.. 
Амæн мацы радзырдтаид Сикъо йæ ивгъуыд цардæй, уый гæ- 
нæн нæй... 
Фæдагурæг Валяйы ’рдæм бакаст фæлмæн цæстæнгасæй. 
Хъуамæ та йæ бафæрса. Чизоны йын иучысыл уæддæр исты 
зæгъид. Фæлæ иудиссаг уыд Валямæ бакæсын! Йæ хъæддых 
дурдзæсгомы тæссаг æмæ æнæмæты бакаст айсæфт. Æрфæл- 
мæн, æрсабыр бынтондæр. Уæдæйнырмæ, бæрзæндты цы 
сæр хæссы, уый ныр, кæрдиппæрд æфсирау, йæхи æруагъта. 
Цæссыгтæ, сатæг æхсæрау, гæр-гæр кæнынц йæ сау къабайы 
хъæбысмæ. Къухсæрфæнæй сæ сæрфы. Диссаг, уый хуызæн 
æвирхъау лæгмарæн афтæ æвиппайд цæмæй æрфæлмæн йæ 
арсы зæрдæ! Хуыцау йæ зонæг, цæуыл уыд уый куыды сæр! 
Нинойы ныхæстæй йæм исты бахъардта, æви æнæуый исты 
йæ зæрдыл æрбалæууыд - зын рахатæн уыд. Фæдагурæг æм 
кæсгæйæ баззад. Цы скæуын кодта ацы дурзæрдæ адæймаджы? 
Уый та афтæ æнхъæлдта, ай лæджы кардæй онггай скъуыхтæ 
кæндзæн æмæ йæ цæст ныкъулгæ дæр нæ фæкæндзæн!.. Фæд- 
агурæгæн ноджы тынгдæр сцæхæр калдтой йæ цымыдисдзина- 
ды æнкъарæнтæ. Ацы ус æнæмæнг исты зондзæн Сикъойы ив- 
гъуыд цардæй!.. Фæлмæн, æнцад хъæлæсæй йæм сдзырдта: 
- Цæмæн кæуыс, Валя, - доны агуывзæ йæм бадардта, - цы 
дын фæриссын кодта дæ зæрдæ? 
Лæгмар ус æваст фестъæлфæгау кодта йæ мидбынаты, зын- 
гыл фæлæууæгау. Кæугæ кæй кодта, уый дзы уысмбæрц ай- 
рох. Фæтарст. Адон æй ма хъуамæ базоной, кæугæ кæй код- 

ФЫДЫ ФÆДЗÆХСТ 
511 
та, уый. Йæхи фæфидар кодта. Цæссыгтæ асæрфтытæ кодта. 
Сæрыл та бæрзонд схæцыд. Æнкъард, фæлмæн цæсгомыл та 
фæстæмæ æнæмæты цæстæнгас æрбадт. Къæхты тъæпæнтæй 
та хиирхæфсæгау пъол хойын райдыдта. Фæдагурæг æм йæ 
зæрдæ адзæбæх кæныны тыххæй уазал доны агуывзæ кæй да- 
ры, уымæ кæсгæ дæр нæ бакодта. Иу фарсы ’рдæм кæсæг та 
йæхи фæкодта. Зыны йыл: дзурыны фæнд та йæм нæй. Уæд та 
йæм Жора ногæй сдзырдта: 
- Мæ мады хай, уæд та ма мын уый зæгъ, саутæ цæмæн да- 
рыс? - фæдагурæг доны агуывзæ фæстæмæ стъолыл æрæвæрдта. 
Ус та ног ницы сдзырдта. Хъусгæ дæр æй цыма нæ кæны 
фæдагурæджы. Бапъироз ссыгъта. Сдымдта дзы, стæй йæ йæ 
амонæн æнгуылдзæй æнæмæты æрцæв-æрцæв кæны. Æртху- 
тæг калынæн. 
Фæдагурæджы фæстаг фарстмæ Нино йæхимидæг фестъæл- 
фæгау кодта. Валямæ бакаст. Æцæгдæр саутæ дары. Æваст йæ 
сæры магъзы фæцæхæр калдта: æвæццæгæн, Сикъойы хо у. 
Агурынмæ йæм æрцыд. Уыдон æй ныр мард æнхъæлынц, 
æвæццæгæн. Уал азы дæргъы... Мæн дæр уымæн фæрсынц... 
Ома, зæгъ, йæ бинойнаг уыд!.. Тæригъæдгæнæджы цæстæй ба- 
каст Нино æнæзонгæ усмæ. Уайтагъд æнæфæрсгæйæ сдзырдта 
фæлмæн хъæлæсæй. 
- Æвæццæгæн, ды йæ хо дæ Сикъойæн?.. Æмæ йын тæрс- 
гæ ма кæн. Цæугæ йыл ницы æркодта. Уæртæ Кеды кусы 
ныртæккæ дæр. Колхозы къанторайы хынцæгæй!.. - йæхæдæг 
цыдæр фæлмæн, хицоны цæстæй бакаст æнæзонгæ усмæ. Йæ 
мойы мадызæнæг у...Фæлæ йæ лæгмар хъуыды дæр не ’ркод- 
та. Æнæмæты дымд кæны бапъироз. Йæ цæсгомы нуæрттæй 
иу дæр нæ фезмæлд. Дурдзæсгомæй кæсы æмæ кæсы æнцад, 
æдыхстæй. Нинотаафтææнхъæлдта,куы йынзæгъа, де’фсымæр 
мард нæу, зæгъгæ, уæд фырцинæй æррайы хуызæн фæуыдзæн. 
Нино æнæзонгæ усы Сикъойы хо кæй фенхъæлдта æмæ йын 
йæ зæрдæ адзæбæх кæнынмæ кæй хъавыд, де ’фсымæр, зæгъ, 
мард нæу, дзæбæх, зæгъ, у, уый фæдагурæг бамбæрста. Ниномæ 
тæригъæдгæнæджы цæстæй бакаст. Йæ мойы дудгæбон нæма 
зоны, мæгуыр. Стæй æрынкъард. Сæр уырдыгмæ æруагъта. Ни- 
нойы зæрдæ цæмæдæр фæкъæпп кодта. Уый цы нысан кæны! 
Цæмæн æруагъта фæдагурæг йæ сæр? Тасы гуыпп-гуыпп скод- 
та риу. Фыдохы цауы рæстæджы фæкæнынц афтæ... Тарст ус 

512 
Тедеты Герас 
фестад йæ бынатæй. Фæрсæджы каст кæны фæдагурæгмæ, йæ 
кæуын тыххæй уромгæйæ, сдзырдта: 
- Цы ’рцыд, исты фыдбылыз... - кæронмæ зæгъын æй йæ 
цæст нал бауарзта. Фæдагурæг æм æнкъардæй йæ сæр разыйы 
талд бакодта. 
- 0... Чидæр дын амардта дæ лæджы... - æмæ Валяйы ’рдæм 
бакаст фæдагурæг æрхуымгъуызæй. Нино æрвдзæфау фæцис. 
Уæнгтæ адон сты. Æнæбон хауд æркодта йæ мидбынаты. Зæрдæ 
къултыл йæхи ныххоста. Æваст ныббогъ кодта. Стъолыл ных- 
хаудта. 
- 0, мæ сæфт амонд! Æз ма та дæм фæстæмæ æрæздæхынмæ 
куы æнхъæлмæ кастæн!.. - марой кæны, уынæргъы мæстджын 
сылгоймаг. Дзæвгар куы фæкуыдта, уæд æппынфæстаг иуа- 
фон æваст фæгæпп кодта, æррайау. Пыхцыл сæрыхъуынтæ... 
Цæссыгамæхст цæсгом... Цæстытæ ныссагъта Валяйы. Æнæуы- 
нондзинады æхсидавтæ калынц цæстытæ. Йæ къухтæ фæлæ- 
бурынæввонг скодта, афтæмæй бакъахдзæф кодта Валяйы 
’рдæм хæрам ус. Ныртæккæ йæ къабазгай хъуамæ ныскъуыдтæ 
кæна. Тæссаг бакаст ис мæстджын усæн. Фæлæ дзы Валя нæ 
тæрсы. Æнцад-æнцойæ йæм кæсы. Уадз æмæ йын цыфæнды 
дæр кæнæд Нино. Сисæд дзы йæ маст. Алчи дæр йæ хъысмæтыл 
тох кæны. Басыгъта дын дæ амонд, дæ цард Валя, уæд ма йыл 
ды цы ауæрдыс... 
Нино æввахсæй-æввахсдæр цæуы фыдгæнæг сылгоймагмæ. 
Йæ цæстыты цæхæрæй йæ судздзæнис... Ныртæккæ йæм фæлæ- 
бурдзæн... Валя уæддæр змæлд нæ кæны. Мæсты ус æм æррайы 
хуызæнæй йæ маст исынмæ æрбацæуы, Валя та йæм æгомыгæй 
нымдзаст æмæ йын тæригъæд кæны йæхимидæг. Уарзта Сикъо- 
йы... Йæ мойы!.. Уарзын... Судзгæ уарзт... Зæрдæхалæн уарзт!.. Зын 
у уый... Фæлмæн, тæригъæдгæнæджы цæстæй кæсы фыдгæнæг 
рыстзæрдæ сылгоймагмæ. Уый та йæм фæлæбурынæввонг æв- 
вахсæй-æввахсдæр цæуы. Фæлæ уæдмæ фæдагурæг сыстад. Ни- 
нойы цонгыл рахæцыд. Цыдæр зæрдæфæлæууæн ныхæстæ йын 
дзуры, афтæмæй йæ дуарæй ахизын кодта. Машинæйыл йæ арвы- 
ста сæхимæ æмæ баздæхт фæстæмæ. Æрбадт фæдагурæг йæ бы- 
наты. 
Нино кæй ницы гæнæг у, уый бæстон базыдта. Дарддæр 
хъуамæ фæрса ацы æнахуыр фыдгæнæджы. Валя бандоныл йæ- 
хи фæстæуæз ауагъта. Парахатæй бады. Йæ иу къах иннæйыл 

ФЫДЫ ФÆДЗÆХСТ 
513 
сæвæрдта. Джиппыуагъд зæнгтæ буаргъуыз къапронтæ ноджы 
рæсугъддæр кæнынц. Уынгæг цыбыр астæуæйдæлæмæйы кæ- 
рæттæ уæрджыты кæхцытæй уылынджы бæрц хæрдмæ суады- 
сты. Æвзонг лæппу-лæг усы фидыцджын зæнгтæм фемдзаст. 
Барæй афтæ æрбадт. Æрдæбон афтæ нæ бадт. Хæтаг, хæлд 
сылгоймаг æм фæкаст. Ноджы йæм цæй къæйных каст кæ- 
ны æнахуыр ус!.. Æнахуыр, фæлмæн цæстæнгасæй йæм кæсы 
æмæ кæсы фæдагурæгмæ. Æвзонг лæппу нæ баурæдта усы 
цæстæнгас. Уырдыгмæ æркаст. Гæххæттытимæ архайæг йæхи 
фæкодта. Уый йæм уæддæр кæсы. Йæ хæрдмæфаст сæры- 
хъуынтæй йын нал исы йæ цæстытæ... Валяйæн йæхицæн дæр 
ахæм бæзджын сатæг-сау дзыккутæуыд кæддæр. Ныр сæ ацагъ- 
та. Лæппуйы æлвыд. Бурдзалыг сæ сахуырста. 
Валя æгомыгæй стъолы сæрты бавнæлдта. Йæ даргъ къу- 
хы хилтæ Жорайы бæзджын сæрыхъуыны хæрдмæ суагъта 
барджынæй! Тæхуды!.. Сылгоймаг йæхимидæг цин кæны. Фи- 
дыцджын сæрыхъуынтæ!.. 
Жорайы хиуарзондзинады æнкъарæнтæ ссыгъдысты. Рамæс- 
ты. Налат сылыл ма сыкъатæ вæййы! Йæ къух ын атъæпп кодта. 
- Дæхи дарын зон, мæ мады хай!.. 
Ус йæ къух сындæг айста. Йæхи æндæргъуызон дæр нæ 
фæкодта. Не смæсты. Фæстæмæ парахат бадт æркодта. Йæ уар- 
дигъуыз былтæ схудыны сæраппонд гæзæмæ базмæлыдысты. 
Нæ йæ бамбæрста... Æндæрхуызонмæ йын æй айста... Æдылы!.. 
- Æз æй зонын, - фæдагурæг йæхи фæсабыр кодта. Йæ маст 
уромгæйæ дзуры, - ды барæй нæ дзурыс. Барæй байгомыг код- 
тай дæхи. Æмæ афтæ нæу хорз. Цас дæхæдæг радзурай алцыдæр, 
уый бæрц дæ тæрхон рогдæр уыдзæн. 
Усы фидыцджын цæсгомыл гæзæмæ мидбылхудты рæууы- 
лæн ахъазыд. Адон зæрдыйæ, Валяйæн фыртæсæй йæ риуы 
гуыпп-гуыпп цæуы. Цыфæнды дæр ын кæнæнт. 
- Уæддæр æй цæмæн амардтай? - дарддæр фæрсы фæда- 
гурæг. - Цы дын ракодта уыйбæрц?.. 
Ус бандоныл фæстæуæз ауагъта йæхи. Йæ иу къах иннæуыл 
æвæрд. Бандоны раззаг къæхтæ пъолæй фæиппæрд кодта. 
Фæстæгты æвджид æй слæууын кодта. Афтæмæй фæстæмæ 
размæ кæны узæгау. Дзурыны фæнд æм нæй. Æрдæбон къуым- 
мæ цы æртæ дидинæгмæ каст, уырдæм та нымдзаст. Æрдзы 
хъуыддаг!.. Дис кæны йæхимидæг ус. Сæ иу банцъылд, баруад 
33* 

514 
Тедеты Герас 
цæрдудæй. Бавдæрзта йæ цыдæр. Иннæ - йæ тæмæны. Цæхæр- 
тæ калы. Худы, райы. Аннæ нырма еныр хæлы... 
Фæдагурæг тамако систа. Ссыгъта йæ. Арф дзы ныуулæфыд. 
Галиу армæй йæ тымбыл роцъомæ быцæу радта. Бадгæйæ 
фæрссагæй дард кæдæмдæр кæсы. Цæстытæ гæзæмæ æрцъын- 
дау кодта. Рахиз къухы амонæн æнгуылдзæй стъол уæлæнгай 
æрхой-æрхой кæны. Хъуыды кæны. Сылгоймаг тамакойы 
къопмæ барджын æвналд бакодта. Бапъироз йæ дзыхы бакод- 
та. Æнхъæлмæкæсæгау кæны. Чи йын æй ссудздзæн! Фæхатыд 
æй фæдагурæг. Хатыркурæгау ын æй тагъд ссыгъта. Уый дзы 
зыдæй сдымдта. Уæлдæфгъуыз фæздæджы лыстæг цæгтæ 
кæрæдзи фæдыл хæрдмæ цæуынц. Уæлдæфы куы атайынц, уæд 
та ус ногæй спъæртт кæны бапъироз. Ногæй та йæ сфу кæны 
æмæ йæм цинауы каст кæны хæрдмæ. 
Фæдагурæг æнцад кæсы усмæ. Йæхимидæг ын хъуыды кæны 
йæ митыл. Хæяд адæймаг!.. Æнауæрдон пъæртт кæны тамако... 
Маст сæттынæн, зæгъ, фæцайдагъ вæййынц тамакойыл, ноз- 
тыл дæр - афтæ. Фæлæ амæ мæстджынæй дæр ницы ис... Ома 
лæг амардта æмæ уымæн райдыдта тамако дымын! Нæ. Уый 
ацы æвирхъау хъуыддаджы хъуыды дæр нæ кæны. 
- Сикъо æфсады демæ кæй цард, уый зонын, - фæдагурæг 
къахы лæгмары. - Йæхæдæг мын æй дзырдта. Арæх мын-иу 
кодта дæ кой. 
Ам ус фестъæлфæгау кодта. Цæстытæ ферттывтой. «Дæ кой, 
дам-иу, мын кодта!..» Зæрдæйыл сæмбæлдысты ацы ныхæстæ, 
Йе ’нцойад ын аныхъуырдтой. Цы æгъдауæй, цы хуызы йын 
кодтаид йæ кой. 
- Валя, зæгъ, мæ куынæ фервæзын кодтаид хæсты, - дарддæр 
нывæнды йæ ныхас фæдагурæг, - уæд, зæгъ, мæ мард сынтыты 
хæлæттаг фæуыдаид. 
Ныр сылгоймаджы тыхстдзинад æрбайсæфт. Æнцад, æдыхст 
цæстæнгас та æрбадт йæ фидыцджын цæсгомыл. Базыдта, фæ- 
дагурæг æй сайгæ кæны. Æндæра куыд фервæзын кодта Валя 
Сикъойы мæлæтæй хæсты? 
- Цæргæ, æнхъæлдæн, фондз азы фæкодтат? - фæдагурæг 
комкоммæ бакаст фыдгæнæгмæ. Фæлæ уымæ дзуаппы хъуы- 
ды куынæ уыд, уæд та ног фæрсы: - Сывæллон уын цы баз- 
зад зæгъыс? Сикъо мын уый фæдыл ницы дзырдта. Æфсæрм- 

ФЫДЫ ФÆДЗÆХСТ 
515 
дзæстыг лæг, дæхæдæг нæ зоныс!.. - Валя йæ цыма хъусгæ 
дæр нæ кæны. Сыстад. Йæ къухтæ йæ фидыцджын синтыл 
сæвæрдта. Фæдагурæджы къуымты барджыны рацу-бацу кæны 
сындæггай. Раст, цыма ахæст нæ, фæлæ йе ’мкусæг, науæд йæ 
хæлар исчи у. Къулыл конд нывтæм радгай кæсы. 
- Валя, кæд мыййаг хæсты дуджы немыцæгтæн æххуыс 
кодта, - алыхуызон къахы фæдагурæг лæгмары, - æмæ йæ 
уый тыххæй амардтай? Цыдæр зæрдæхсайгæ лæг мæм каст... 
Хинæйдзаг уыд, мæнгард йæ цæстæнгас дæр! - йæхæдæг йе 
’рфгуыты бынты аивæй бакаст усмæ. Уый йæ хъуыды дæр нæ 
кæны. 
Æвзонг фæдагурæг æваст рамæсты йæхимидæг. Ай дзы мæ- 
нæ хынджылæг куы скъæры, хынджылæг! 
- Уæд та дын чи уыд Сикъо, уый зæгъ дын зæгъын! - йæ 
хъæлæсыдзаг ыл фæбогъ кодта. Армытъæпæнæй стъол ныц- 
цæф кодта. - Дæ лæг уыд æви дын цы мæрддаг уыд! 
Лæгмар ус та ницæмæ æрдардта мæсты лæджы хъæр. Цы- 
ма йæ хъусгæ дæр нæ фæкодта. Къуымты сындæггай зилгæ- 
йæ, йæхицæн æнцад-æнцойæ кæсы къулы нывтæм. Æвзонг 
фæдагурæг ноджы тынгдæр стыхст йæхимидæг. Ай цæй дур 
адæймаг æрхаудта йæ къухмæ! Афтæмæй та хъуыддаг амæн 
йæхи йедтæмæ къахылдзæуæг нæ зоны. Фæдагурæг та йæхи- 
уыл фæхæцыд. Йæхи та фæфæлмæн кодта лæгмармæ. 
- Валя, уæдæ дын Сикъо йæ хъæуы кой дæр никуы ра- 
кодта? Кæцон уыд?.. Уый нын уæддæр зæгъ? - фæлæ та йæ 
лæгмар хъуыды дæр не ’ркодта. Къулы нывтæм каст фæцис. 
Æппынфæстаг нывтæ уынгæ-уынгæ, дуары цурмæ куы æрба- 
хæццæ, уæд æрлæууыд. Æгомыгæй фæстæмæ ракаст фæд- 
агурæджы ’рдæм. Уый нысан кодта: «Æз цæуын. Дзурын мæм нæ 
цæуы!» Фæдагурæгмæ ма ноджыдæр дарддæр дзурыны фæнд 
ис. Фæлæ уæдмæ Валя сындæггай бакодта дуар. Фæдагурæг 
æм дзуры фæстейæ. Нæ йæ уадзы æддæмæ, дуармæ. Ахæмтæ 
бар нæй, зæгъгæ. Уый йæ цыма хъусгæ дæр нæ кодта - рахызт 
къæсæрæй. Йæ сæрыстыр цыдæй цадæггай рацæуы уынджы. 
Сæрыл бæрзонд схæцыд. 
Фæдагурæг рахызт йæ фæдыл. Аивæй йæм кæсы. Кæддæра 
кæдæм цæуы. Цы зонд æм æрцыд. Ус ахæстоны ’рдæм скодта йæ 
ных. Бахызт талынг уатмæ. Йæхиуыл дуар рагуыпп кодта. Раст 
æй цыма фæдагурæгыл цавта. 

?Ц& 
Тедеты Герас 
Фæдагурæг ныфссастæй раздæхт фæстæмæ. Æрæнкъард. 
Бапъироз мæсты дымдтытæ кæны. Тыхсы... Сутъитæ къуыбы- 
лойæн йæ дыууæ кæрон дæр æмбæхст. Цас арфдæр цæуы 
хъуыддаджы, уыйбæрц ноджы тынгдæр суйтæ кæны. Никæцæй 
ницы æфты къухы. Ацы усы а-комбæсты ничи зоны. Чи йын 
дзы цы зæгъдзæн фæдагурæгæн! Йæхæдæг йæ дзых ныххуыд- 
та. Сикъо æнæдзырдхъом фæцис. Кæй ма бафарстæуа? Йæ сæр 
цъæл кæны фæдагурæг. Бапъироз дымгæ рацу-бацу кæны йæ 
кабинеты. Цы ахастытæ уыдаид ацы дыууæ адæймаджы ’хсæн? 
Сикъо хæсты дуджы ацы сылгоймагимæ хæзгулы цард кæй код- 
таид, ууыл дызæрдыг нал кæны фæдагурæг. Фæлæ йæ маргæ 
цæмæн кодта, маргæ, йæ мойы? Уый дæр уал азы фæстæ! Ома 
йæ кæй ныууагъта, æмæ йæ кæй нæ ракуырдта бинонтæн, уый 
мастæн?.. Хæйрæг йæ зонæг! Ницæуыл хæст кæны сæр. Нæ, ам 
æндæр цыдæр ис! Фæдагурæг та ногæй фæдызæрдыг йæ хъуы- 
дыйыл. Уырыссаг сылгоймаг ахæм хъуыддаджы тыххæй уал азы 
дæргъы хæрам нæ бавæрдзæн йæ зæрдæйы. Фæлæ цы уыдзæн, 
цы? Йæ рахæцæн дæр уый у гъе, раст!.. Тыхсы йæ мидхъуыды- 
ты. Сдыгъуырццæг æвзонг фæдагурæг. Цы ма æрхъуыды кæна, 
цы амалæй ма фæхæст уыдзæн фыдракæнды æмбæхст сæрыл! 
Дыууæ фыдгæнæджы... Æмæ дыууæ дæр мард. Ус дæр мард у, 
уæдæ циу! Ницы дзуры. Цыфæнды дæр ын кæн!.. А-комбæсты 
сæ къахылдзæуæг нæ зоны. Чи уыдысты, цы уыдысты. Куыд 
æмæ сын кæм агуырдæуа сæ фыдракæнды сæйраг рахæцæн? 
Куыд? Æваст цыдæр ферттывта фæдагурæджы сæры магъзы. 
Кабинеты бæстыастæу фæлæууыд. Арф та ныхъхъуыды кодта. 
Æнæмæнг ацæуын хъæуы, Валя цы горæты цард, уырдæм. Уым 
лæг мацы базона, уый гæнæн нæй! Фæдагурæг тагъд-тагъд 
фездæхт фæстæмæ. Стъолы цурмæ бауад. Алыгхъуыддаг. Цæуы 
уырдæм. 
Жора Винницайы адресты бюройæ райста Живкова Валяйы 
адрес. Ссардта йын йæ хæдзар дæр. Валя фатеры цы зæронд 
усмæ цард, уымæн тынг хъыг уыд Жорайы фенд. Йæхи ныхъ- 
хъуынтъыз кодта, афтæмæй рацыд кæртмæ. Хъыг та йын 
уымæн уыд Жорайы фенд, æмæ Валя ам куы æрцард, уæдæй 
ардæм йæ къæсæрыл цынæгъуызон нæлгоймаг балæууыд, 

ФЫДЫ ФÆДЗÆХСТ 
517 
ахæм нал баззад. Йæ уд сæ рагъæнмæ хизинаг фæцис. Æхсæв 
бонмæ сæ æнæхъуаджы хъæлæбайæ улæфт нæ лæвæрдтой 
зæронд усæн. Йæ зæрдæ сæ фæцъæх. Цал æмæ йæ цал хат- 
ты бафæдзæхста Валяйы. Куыннæ стæй! Нæ фæчъил. Зæронд 
ус хъуынтъызæрфыгæй кæсы Жорамæ. Ома кæсыс, дæлæ та 
дзы иу æрбатъанг! Йæхи нал баурæдта ус. Æмæ йын кæд Жора 
нæма бамбарын кодта, чи у, цæмæ æрцыд æмæ æндæр ахæмтæ, 
уæддæр ыл фæтъæлланг кодта зæронд ус. 
- Валя ам нал цæры, нал, æмæ йæ бамбарут, гукк! Ныр иу 
къуыри уыдзæн, йæ кой дæр нал ис ам. 
Жора исдутхорзау нал фæцис. Цы кодта ацы зæронд ус, цæмæн 
ыл хъæртæ кæны! Æппынфæстаг æй фембæрста. Фæлмæн хъæ- 
лæсæй йæм сдзырдта. Бацамыдта йын йæхи, чи у, цы у, цæмæ 
æрцыд. Ныр ус фæсаст. Пыхцыл æрфгуытæ æнцъылдтытæ ныхы 
фæйнæгыл сæхи фæйнæрдæм айстой. Нымæг цæстытæ сæ арф 
къуырфытæй цымыдис каст ракодтой. Загъта: 
- Ницы зонын... Ахæстонæй куы рацыд Валя, уæдæй ардæм 
цыма никуыуал ницы галиу хъуыддаг бакодта... - раст цыма 
Жора дæр зыдта, Валя ахæстоны кæй бадт, уый хуызæн дзуры. 
- Цæмæн уыд ахæстоны? 
- Ам, мæнмæ уый фæстæ æрцыд, - æмбарын кæны зæронд 
ус. - Кæмдæр æндæр горæтæй æрцыд. Уым, зæгъ, иу лæджы 
кардæй... - ус йæ цæст хин ныкъуылд фæкодта. - Уæддæр, зæгъ, 
уæлæнгай цæф фæцис. Мæлгæ нæ акодта, мæзæрдыйæ, уый 
йедтæмæ... Фæлæ уый кæд уыд, раджы. Уæдæй фæстæмæ цы- 
ма... - зæронд ус йæхи бакъултæ кодта. - Йæ тæригъæд мæ нæ 
хъæуы!.. Пуй! Сыджыты зæрдæ фæу! Мæрды рох мыл бафтыд. 
Кæрты дæ ныуурæдтон. Ахиз мидæмæ, дæ хорзæхæй. 
Бацыдысты мидæмæ. Фысым фæдагурæджы Валяйы фатер- 
мæ бакодта. Уым ницы уæбæрæг зонæнтæ разынд. Æрмæст 
æппынфæстаг фæдагурæг фемдзаст, къулыл цы хиконд хæх- 
хон ирон хъæуы ныв уыд, уымæ. Нывæн йæ быны фыст: «Мæ 
хъæу». Фæдагурæджы дызæрдыгдзинады æнкъарæнтæ базмæ- 
лыдысты. Нывы хæнт размæ æрлæууыд. Ныккаст æм. Ирон 
къæу... 
- Уый Валя йæхæдæг скодта, - æмбарын кæны фысым, - 
йæхи-иу ирхæфста. 
- Валя уырыссаг у, æви æндæр исты адæмы хаттæй? - афар- 
:та фæдагурæг. 

518 
Тедеты Герас 
- Гъай-гъайдæр уырыссаг! - æнæдызæрдыггæнгæйæ сдзырд- 
та фысым. Фæдагурæг ницыуал сдзырдта. Дарддæр хæссы йæ 
цæст къуымты лыстæггай. Валяйы хуыссæнты бын ссард- 
та Къостайы «Ирон фæндыр». Йæ дызæрдыгдзинады æнкъа- 
рæнтæ ноджы тынгдæр сцæхæр калдтой фæдагурæгæн. Уырыс- 
саг чызгмæ цы аразы ирон чиныг? Кæцæй? Цæмæн! Ам цыдæр 
ис. Йæхимидæг цин кæны æвзонг фæдагурæг. 
Рафæлдæхтытæ кодта чиныг. Огъо! Мæнæ йæ хуылфы 
дыууæ æнæхъæн тетрады фыст. Сæ дыууæйы цъæрттыл дæр 
фыст «Мæ цард». Иронау фыст. Тетрад æгасæй дæр иронау 
фыст. Нæ дын зæгъын, нæ! Æркæстытæ сæм кодта фæдагурæг. 
Ам ис... Иууылдæр ам ис, гъе, хъуыддаг. Валяйæн йæхи фыст 
сты æнæмæнг. Йæ зæрдæ барухс фæдагурæгæн. Йæ сырхцъар 
цæсгомæй тыхстгъуызы нысæнттæ атадысты. Райгонд хуызы 
уылæнтæ йыл ленчытæ систой. Бафтыд йæ къухы фыдракæнды 
сæр... Сбæрæг уыдзæн ныр хъуыддаг... Йæхицæй ныббуц æв- 
зонг фæдагурæг. Йæ цæстытыл уайы, йæ хистæртæ дзы куыд 
райгондæй баззайдзысты, куыд дзы æппæлдзысты. 
Жора йæхæдæг иронау кæсын нæ зоны. Фæлæ йын ссардзæн 
кæсæг сæхимæ ацы бонæгæн. Валя æнæмæнг ирон чызг у. Уы- 
дон æрæмысгæ ном æмæ мыггаг сты. Æмæ уæд цæмæн схуыдта- 
ид йæхи уырыссаг? Цæмæн фесæфтаид йæ райгуырæн хъæуæй 
йæ сæр? Акæса, куыд тынг мысы йæ райгуырæн хъæуы! Йæ ныв 
ын скодта. Йæ хуыссæны сæрмæ йæ бакодта къулыл. Цæмæй 
йæм алы уысм дæр кæса! Фæлæ йæ хъæумæ уæддæр нæ цæуы 
уынынмæ! Цæмæннæ? Цы фыд ыл æрцыдаид йæ хъæуы? Ницы 
зоны Жора. Алыгъуызон дыдзæхсæн хъуыдытæй сæр схæццæ- 
мæццæ... Валя - ирон, Сикъо - гуырдзиаг!.. Харебауа гуырдзиаг 
мыггаг у, уæдæ циу!.. Фæлæу - ма! Цыдæр дызæрдыгдзинады 
æнкъарæн ферттивы фæдагурæджы сæры. Сикъо дæр ирон у!.. 
«Харебауа!..» Ирæттæм дæр ис ахæм мыггаг: Харебаты!.. Чи йæ 
зоны кæцæй æрцыд Кеды гуырдзыйы хъæумæ! Лæг дæр æмæ ус 
дæр сæ райгуырæн хъæутæй сæ сæртæ фесæфтой! Цæмæн, цы 
фыд сыл æрцыд? Чизоны иу хъæуккæгтæ дæр сты!.. Чи сын цы 
æмбары! Дæдтæй ацы бонæджы цы фыст уыдзæн! Æрхъæцмæ 
нал лæууы фæдагурæг. Цымыдис æй систа йæ уæлныхты. Жора 
Валяйы бонæджы йæ бурсæрак портфелы бафснайдта. Фæлæ 
ма йæ ноджыдæр фæнды, исты зонæнтæ ма куы базонид Ва- 
ляйы тыххæй. Дзырдбæрц ахъуыды кодта. Стæй зæронд усмæ 

ФЫДЫ ФÆДЗÆХСТ 
519 
фæрсæджы каст бакодта. Фысым уæдæйнырмæ æдзынæг ка- 
стис фæдагурæгмæ. Йæ хъус æм дардта Валяйы фатеры цытæ 
сгæрста, цы архайдта, уыдæттæм. 
- Кæцы горæтæй æрцыд ардæм цæрынмæ Валя? - афарста 
йæ фæдагурæг. Фæндыд æй базонын, Валя ма уыцы горæты 
кардæй кæй ныццавта æмæ æндæр ахæмтæ. 
- Уымæн ницы зонын, мæ лæппу! - зæронд ус йæхи бакъултæ 
кодта. - Никуы мын æй загъта. Фæдагурæг ницыуал загъта. Буз- 
ныг загъта йæ фысымæн æмæ рацыд. Бонæджы уал бакæсын 
кæна. Стæй уæд архайдзæн дарддæр. 
«МÆ ЦАРД» 
1942 аз. 15-æм октябрь. Горæт. Иу чысыл фатеры цæрын. 
Изæрмилтæ. Ныртæккæ æрбацыдтæн куыстæй. Кусгæ, мæнæ 
нæ фарсмæ цы магазин ис, уым кæнын. Сæрфæгæй... Æвзонг 
^ызг дæн. Мæ аккаг нæу уыцы куыст. Фæлæ цы кæнон! Æндæр 
})адат мын нæ уыд. Чидæр, дам, цæстæнхъæл нæ уыд æмæ 
<æрфыг, æрфыг» кодта. Уастæн хæрзвæстаг фæуа, уыцы шо- 
}>ыр. Мæнæ мæхи магазины шофырæй зæгъын, Миша. Хуыца- 
/ысконд адæмтæ, дам, нæй! Æз дæр афтæ æнхъæлдтон. Уæдæ 
^иша мæнæн мæ хуыцауы хай нæу? Гъай-гъайдæр. Дзæгъæл 
эыдыры мæ бæгъæмвад, скъуыдтæ дзаумæтты куы ауыд- 
га, уæд фæурæдта йæ машинæ. Йæ фарсмæ мæ сбадын кодта 
сабинкæйы. Сбадтæн æз дæр, уæдæ цы. Уымæн æмæ мæ цæуын 
гьуыд размæ... Сбадтæн, фæлæ та ме уæнгтæ тасы дыз-дыз кæ- 
шнц. Тъæнджы мæйы цъиуау бакъуркъа дæн фыртæсæй. Мæ мид- 
>ынаты нынныгъуылæгау кодтон. Ме скъуыдтæ дзаумæттæй мæ 
5уар фæзын-фæзын кæны. Æз скъуыдтыл кæрæдзимæ хæцын. 
4æ гом буар æмбæрзын. Комкоммæ бакæсын нæ уæндын 
енæзонгæ лæгмæ. Дзæгъæлы... Миша, Гассай хуынд æви цы 
уыбынниз хуынд, уый хуызæн æнæхафт къамбец нæ разынд. 
1æхи уæздан дары. Мæ буар фæзын-фæзын кæй кæны, уый зо- 
гы æмæ барæй ме ’рдæм нæ кæсы æппындæр. Зæгъгæ æз куы 
æфсæрм уон. Размæ кæсы. Йæ хъуыддаг кæны. Машинæйы 
>уль зилы. 
Миша, æвæццæгæн, базыдта, æз æнæхицау, æнæбацæуæндон 
:æй дæн. Сæхимæ мæ акодта хæдзармæ. Иунæгæй цæры. Идæдз. 

520 
Тедеты Герас 
Мæ бинойнаг, зæгъ,хæсты фæмард. Цыдæртæ мын радта йæ би- 
нойнаджы дарæсæй. Раивтон ме скъуыдтæ дарæсы. Раст цыма 
мæ уæлæ карст уыдысты. Фидыдтой мыл. Уый æхсызгон уыд 
Мишæйæн. Фæлмæн, рæвдаугæ мæм худтис æгомыгæй... Мæ 
фысым мын кæрдзын дæр бахæрын кодта. Сыстонг дæн. Стæй 
цæуын дæр æрæмысыдтæн. 
Миша мæ урæдта. Æз не ’рлæууыдтæн. Уый дæр уæлдай ни- 
цыуал загъта. Йæ сæр бакъултæ кодта. 
- Куыд дæ фæнды, афтæ... - йæ хъæлæсы уаджы æнкъарды 
нысæнттæ зынд. - Æрмæст кæдæм фæцæудзынæ, кæм уыдзы- 
нæ, уый мын уæддæр зæгъ! - йæ фæлмæн цæстæнгас мæм 
æрбазылдта. 
Æз ницы сдзырдтон. Æгомыгæй мæ уæхсчытыл хæрдмæ 
фæхæцыдтæн. Зæгъын, цы йын зонын, кæдæм фæцæудзынæн. 
Æмæ йæ нæ сайдтон. Æцæг дæр æй нæ зыдтон, кæдæм цæуын, 
уымæн ницы æмбæрстон. 
Миша мæ бамбæрста. Афарста мæ: 
- Кусгæ нæ бакæнис? 
Мæнæн мæ зæрдæ барухс. Мæ фæлмæст, кæуынвæллад 
цæстытæ ма кæдæй-уæдæй цины æрттывд фæкодтой. Æз та 
афтæ æнхъæлдтон, адæм мæ иууылдæр сæ удхæссæг уынынц, 
æмæ мыл æлгъ кæнынц. Мæ хæрзиуæггæнæгмæ бакастæн 
цингæнгæ. Ууыл бæлвырдæй зынд: исты куы баххуыс кæнид 
тыхст адæймагæн, уый нæ фæнды. Æндæр æм ницы хин хъуыд- 
даг фæхатыдтæн. Зæрдæхæлар зæрдæ!.. 
Æз уайтагъд мæ сæр разыйы тылд бакодтон. Цыма чысыл 
куы фæфæстиат уыдаин, уæд Миша йæ хъуыды аивтаид æмæ 
уымæй фæтарстæн, уыйау. 
- Уæдæ цом мемæ. - Араст Миша мемæ. - Нæ магазины ди- 
ректор дын кæд исты амал скæнид. 
Миша тынг ныллæгъстæ кодта йæ директорæн мæн тых- 
хæй. Йæ ныййарджытæ, дам, хæсты фесæфтысты. Æнæхицау, 
æнæхæдзар, дам, баззад æмæ йæ, зæгъ, айс куыстмæ. 
Аркъади Самуилович (афтæ схуыдта Миша йæ директоры) 
мæ куы ауыдта, уæд йæ хъоппæг цæстытæ æнахуыр цæхæртæ 
акалдтой. Хæйрæг йæ зонæг, цы ахъуыды кодта. Æрæджиау 
сдзырдта. 
- Дæу аккаг куыст нæм куы ницы ис, хорз чызг. 
0,о! Раст мыл цыма исчи ведрайы дзаг их дон басæххæтт 

ФЫДЫ ФÆДЗÆХСТ 
521 
кодта, афтæ фæдæн. Цы ныфсы лыстæг тæгтæ мæм фæзынд 
æрдæбон, уыдон æрбадæлдзæх сты. Æдылы дæн æз дæр! 
Мæнæн мæ сыгъд амонд мемæ цæуы. Сыгъдыйæ баззайут 
иууылдæр мæ тæригъæдæй! 
Мæнæн мæ цæсгомыл æнкъарды нысæнттæ фæзынд, дзырд 
дæр ыл нæй. Аркъади уый куы фæхатыд, уæд ма зæрдæфæлæу- 
уынæн йæ дзырдмæ бафтыдта: 
- Сæрфæджы куыст нæм ис, мæнæ ам, мæ кабинет, фæлæ... 
Директор йæ ныхас фæлыг кодта. Дарддæр ма йæ зæгъын 
фæндыд æвæццæгæн. «Фæлæ дæхуызæн чызг ахæм куыстæн 
тæригъæд у!» 
Фæлæ æз куыстытæ уырзæй равзар-бавзарыл уыдтæн, цы? 
Мæ бон нæ зыдтон? Йемæ дзы æнæрадæлæ-бауæлæ ныллæ- 
уыдтæн куыстыл. 
Цæрын. Миша мæм йæ хъус дардта, мæгуыр! Фарста мæ-иу, 
уæдæ цæуыл тыхсын, цы цух дæн æмæ æндæр ахæмтæй. Суанг 
ма мын йæ хæдзарæй иу сынтæг дæр æрбаласта бæмбæгджын 
гобан æмæ хъæццулимæ. Ноджы цыдæр лыстæг мигæнæнтæ. 
Мæнæн мæ цæсгом ссыгъд. Æфсæрмы æнкъарæнтæ мæ 
сылхысчъытæ кодтой. Уæд уый афтæ зæгъы: 
- Тæрсгæ ма кæн, Валя! Рæстæгмæ, цалынмæ дæхæдæг арай, 
уалынмæ. Мæнæн уæддæр дзæгъæлы лæууынц. Мæ дæлдæр- 
уæлдæртæ сæ куынæ хуыссынц, мыййаг. 
Хатын: Миша мæм цыдæр дзæбæх цæстæй кæсы. Цавæрдæр 
фæлмæн зæрдæйыуаг мæм дары... Йæ зæрдæмæ цыдтæн, æви... 
Фæлæ мын æргом никуы ницы загъта. Хæдæфсæрм лæппуйау- 
иу йæ сæр æрæппæрста. Æвæццæгæн мæхицæй бирæ хистæр 
кæй уыд, уый йын æхгæдта йе сдзурæнтæ! Æнæуый æртындæс- 
цыппæрдæс азы цæй хистæр у! 
Мæхæг дæр æм æвзæр цæстæй нæ кастæн Мишамæ. Æнæад 
мын нæ уыд. Уæдæ ацу æмæ æвзæр тыхст сахат дæ уæлхъус чи 
æрбалæууа, дæ зынты мидæг æппынæдзух дæ фарсмæ чи уа, 
уымæ дæхи стигъ кæн! Уымæй йын фыстон, куы зæгъын, йæ 
хæрзтæ! Уымæй дæр бынтон æцæгæлон бæстæйы. Мишайæ 
хæстæгдæр дзы ничи лæууыд мæ зæрдæмæ. Мæ иунæг ныфс 
уыд. Мæ мид-зæрдæйы æнхъæлдтон, зæгъын мын цыдæр хицон 
баххæссы. Сывæллонау мæм æнæхин, æргомзæрдæ адæймаг 
зынд. Хæххон суадонау рæсугъд æмæ сабыр хъуыдытæ йæм ха- 
тыдтон. Приемник-иу сивтыгътам, куы та-иу къамтæй хъазы- 

522 
Тедеты Герас 
дыстæм. Кæд æмæ-иу кæдмæ фæбадтыстæм иумæ хæдзары. 
Уæдæ-иу æз дæр æндæр мæхи кæм аирхæфстаин, чи мæ зыдта 
æндæр. Фæлæ, куы зæгъын, абон дæр ма мæ бон нæу бæлвырд 
зæгъын: цы хъуыдыйыл лæуд уыд ме ’рдæм Миша. 
Æз мæ мид-зæрдæйы мæхицæн дзырдтон: «Куыддæр чы- 
сыл мæ къахыл слæууон, афтæ йын фидын райдайдзынæн йæ 
хæрзиуджытæ». 
Фæлæ, дам, мæгуыр лæг йæхицæн царды фæндтæ кодта, хæй- 
рæг та, дам, ыл худгæ кодта. Иузаманы дын мæм æрбацыд Ми- 
ша æнкъард, уæнгтæхъилæй. Тыххæй райхъуыст йæ хъæлæс: 
- Валя, хæрзбон!.. Æз цæуын... 
- Кæдæм Миша? 
-Хæстмæ... 
Æргом дзырды къæм нæй, зын мын уыд, тынг зын мын уыд 
уый фехъусын.Мæ царды ма Мишайæ ныфсæвæрдтон мæхицæн, 
аудыдта мыл. Æндæр мæ чи зоны ацы æнахуыр бæстæйы! Ныр 
бынтон иунæг баззадтæн. Хъæды халонау иунæг. Æнахуыр 
бæстæйы, æнахуыр адæмы ’хсæн. 
Раст мын цыма мæ зæрдæйы æрдæг аскъуыдта æмæ йæ 
йемæ афардæг кодта, афтæ фæдæн. 
Куы раст кодта Миша уæд йæ тæригъæдæй мæ зæрдæ ас- 
къуыд. Æнкъард, сæргуыбырæй слæууыд мæ разы. Рæстæгæй- 
рæстæгмæ мæм фæлмæн, уарзæгой цæстæй æрбакæсы. Зыны 
йыл: цыдæр зæгъын æй фæнды фæстаг хатт. Фæлæ та ныр дæр 
сдзурын ницы сфæрæзта. Мæгуыр, мæ къух дæр мын нæ райста 
хæрзбон зæгъынæн йæ фырæфсæрмæй. Йе ’нкъард цæстытæ 
мæм уæззаугай иу зылд æрбакодта æмæ афардæг. 
Æз зæрдæдзæфæй баззадтæн йæ фæдыл кæсгæйæ. Дзурын 
ницыуал сфæрæзтон æз дæр. Йæ бирæ лæггæдты тыххæй ма 
йын арфæ уæддæр ракодтаин, уый дæр нал сарæхстæн. 
Уæдæй абонмæ йæ кой, йæ хъæр никуыцæйуал райхъуыст 
Мишайæн. Хæст у тугкалæн хæст. Æвæццæгæн, мæнæй сыгъд- 
амонддæр та уый уыд. 
1943 аз. 14 æм август. Мишайы ацыд мыл тынг фæзынд. 
Фенкъард дæн, фæсагъæсгъуыз. Мæнæйма! Иннæ адæмæй мæм 
хæстæг ничи лæууы. Æмæ кæй цæмæн хъæуын! Мæнæ мæхи ма- 
газины мæ карæн чызджытæ бирæ кусы уæйгæнджытæй. Фæлæ 
сæ емынæйæ хъауджыдæр ме ’мгæрæтты ничи кæсы. Иу Зинæ 
мæм дзы æрбауайы. Уымæй ницы зæгъын. Мидбылхудгæйæ 

ФЫДЫ ФÆДЗÆХСТ 
523 
мæм фæдзуры. Æвæццæгæн уый дæр мæхийау мæгуыр у. Фæлæ 
иннæтæ? Сæ бырынкъ мыл акъуырынц. Раст мын цыма мæ ив- 
гъуыд цард зонынц æмæ мæ сæ сæрмæ нæ хæссынц. Æниу, чизо- 
ны уый мæнмæ афтæ кæсы. Цы йын зонын. Азымджын алцыдæр 
йæ зæрдæмæ хæссы. Нæ сæ хъаст кæнын. Цы сæрнизæн сæ 
хъæуы мæхуызæн æмгар. Сæхи хуызæн намысджынтимæ схæ- 
лар уыдзысты. Æз дæр афтæ бакæнин. Æниу цыфæнды аразæнт, 
куыд фæнды кæнæнт. 
Бынтон иунæгæй кæй баззадтæн, искуыдæм дæр уымæн нæ 
цыдтæн. Горæты уæвгæйæ киномæ, гъе театрмæ ма аирхæфс 
дæхи! Кæимæ? Иунæгæй аив нæу. Куыстмæ бацу æмæ фæстæмæ 
хæдзармæ. Уымæй фæцис дæ бон. 
Уый циу! Сæтæлæгау бабырыдтæн мæ хъузджы. Иуахæмы 
мæм бонæг аразыны фæнд æрцыд. Фæлæ мын мæ фæнд 
бакæнын нæ бантыст. Æрвылбон цы хъуамæ фыстаин? Айбон- 
сауизæрмæ мыл мæ сæтæлæгдоны бадгæйæ кæй ацæуы, уый 
фыстаин! Æндæр ницы уабæрæг цаутæ цыд мæ царды. Стæй 
ахицæн кодтон мæ мид-зæрдæйы: фысдзынæн æрмæст, кæд 
искуыдæй-искуыдмæ мæ царды исты бæрæг-бæлвырд, цымы- 
дисаг цæуыл æмбæлон, уæд ахæмтæ. 
Абоны бонæг дæр уымæн фыссын. Ацы цау мæм диссаг 
фæкаст. Диссаг... æви цы, уый мæхæдæг дæр рæстмæ не ’мба- 
рын. Уæддæр æй фыссын. 
Æрвылхаттау æрдæбон, изæры куыстмæ ацыдтæн. Фæскуыст 
рафснайын хицауы кабинет. Стæй ма мæм, хынцæг кæм бады, 
уыцыуатдæррадтой. Ды,дам,æйсæрф. Мæхицауы (Аркъадийæ 
зæгъын) уым баййæфтон. Фæдисау дæн. Уый ацафонмæ ам ни- 
куы баззайы. 
Бахызтæн къæсæрæй. Йæ фыссын фæуагъта. Йæ мидбыл- 
ты мæм бахудт фæлмæн. Йæ хъоппæг цæстытæ, æххормаг 
бирæгъы цæстытау, æнахуыр цæхæр скалдтой. Къæсæргæрон 
æфсæрмдзæстыгæй æрлæууыдтæн. Уый нысан кодта: «Дæ ка- 
бинет дын, зæгъын, расæрфтаин æмæ гъа!» Аркъади фем- 
бæрста. Тагъдгомау фестынмæ хъавыд. Фæлæ йæ рæсыд гæл- 
дæр фыссæн стъолы фæйнæгыл схæцыд. Бандон æмæ стъо- 
лы æхсæнæй тыхлæсæгау скодта. Рацæуы ме ’рдæм... Æмæ 
кæд дуармæ рацæуы? Дзурын мæхицæн. Мæгъа. Мæнæ мыл 
ныртæккæ æрбанцайдзæн йæ рæсыд гæлдæры цъупп. Чысыл 
обауæн дæр ма ахæм цъупп вæййы. Аркъади нырма йæхæдæг 

524 
Тедеты Герас 
уартæ кæм ис! Æнæхъæн ивазнбæрц дæрццæг ма ис не ’хсæн, 
фæлæ мæм йæ рæсыд гуыбын æрбаввахс. Саубонмæ, тæнджын 
боцкъайыл лæджы сæр куы æрсадзой, уый хуызæн! Мæ хæнт 
размæ æрлæууыд. Йæ цыбыр, нарст арм йæ сæрыхъуынтыл 
ауагъта. Сæрыхъуын зæгъын æз дæр! Цæй сæрыхъуын! Къуырт- 
тон карчы гуыбынау, сæры дыууæ тенка лæгуынæй баззадысты. 
Æрмæст ма астæуæй, æрдæг сакъадахау, гæзæмæ сау дары. 
Æз мæ сæр æруагътон фырнымд чындзау. Æфсæрм дзы код- 
тон. Мæ директор уыд... Аркъади мын йæ рæсыд æнгуылдзтæй 
мæ роцъойыл хæрдмæ схæцыд. Узæлгæ цæстæнгасæй мæм 
ныккаст. Фæлмæн хъæлæсæй мæм сдзырдта: 
- Валя!.. Расæрф, расæрф... æз дæ нæ бахъыгдардзынæн... - 
Æниу æй уый зæгъын нæ фæндыд... Зындис ыл... 
Æз мæ сæр иуварс азылдтон. Мæхи ахибар кодтон. Аркъади 
рахызт къæсæрæй. Бавнæлдтон мæ куыстмæ. 
Аркъади мæм цахæмдæр ахаст кæй дардта, суанг ме ’рбацы- 
дæй абонмæ, уый хатыдтæн. Худгæбылæй-иу мæ лыстæггай 
рафæрс-бафæрсыл схæцыд. Фæлæ йæ æз ницæмæ дардтон. 
Цæмæндæр дзы тæрсгæ дæр нæ кодтон. Æвæццæгæн мæ дирек- 
тор кæй уыд, стæй мын фыдæн кæй бæззыд, уымæн. Ау, зæгъын, 
директор лæг йæ сæрфæджимæ, хъæбулæн ын чи бæззы, 
уыйимæ йæ сæр куыд æрдардзæн. Хатт-иу мын мæ цыбыр- 
дзагъд сæрыхъуынтæ куы æрдаудта, йæ арм-иу мыл суанг мæ 
русыл дæр рæвдаугæ куы æруагъта, уæддæр-иу æм нæ хæрам 
кодтон. Хъæбулы узæлд мыл кæны, зæгъын, æвæццæгæн. Кæд 
æм мæ зæрдæ цæмæдæр къæпп кодта, уæддæр-иу æй мæхи- 
мидæг ныссастон. Нæ йæ уырнын кодтон мæхицæн. 
Йе, фæлæ лæг рæуæууæнк ма хъуамæ уа. Фæстæдæр мæ 
бауырныдта: мæ хицаумæ цыдæр чъизи хъуыды сæвзæрд. 
Цæвиттон дын иу бон бацыдтæн мæ куыстмæ. Директоры та, 
мæнæ нырау, уым баййæфтон. Цыдæртæ фыссы стъолыл. Æз 
дзы уæд, куы зæгъын, уыдæтты æнхъæл нæма уыдтæн. Нæма 
дзы тарстæн. Æмæ бавнæлдтон кабинет æфснайынмæ. Уадз 
æмæ бадæт Аркъади. Цы мæ хъыгдары. Хуылыдз хæцъилæй 
йын йæ разы стъолы рыгтæ сæрфын. Гуыбырæй мæ арфзылд 
къабайы риу уырдыгмæ æрзæбул. Риутæ æгасæйдæр гомæй 
аззадысты. Мæ галиу армы тъæпæнæй ма сæ амбæрзтон. 
Байрæджы: Аркъадийы къух, стъол цы къухæй сæрфтон, ууыл 
æрхæцыд. Ме уæнгтæ ныддыз-дыз кодтой. Тæрсгæ уæддæр нæ 

ФЫДЫ ФÆДЗÆХСТ 
525 
фæкодтон цæмæндæр. Аркъадийы арм мæ нарст, гом цонгыл 
сындæггай хæрдмæ схилы калмау. Мæ дæлармы онг схæццæ. 
Уым æнгуылдзтæ æрбалхъывтой цонджы. Тых лæмарæгау 
ралæдæрст йе ’фсæрты ’хсæнæй нæлгоймагæн: 
- Ва... ля!.. Дæ низ... тæ фæл... æу-ма... чы...с...ыл!.. 
Стæй сыстынмæ рахъавыд. Йæхиуыл схæцыд. Фæлæ та мын 
ам дæр йæ расыд гæлдæр баххуыс кодта. Стъолы фæйнæгыл та 
схæцыд. Стъол æгасæй йемæ систа. Уæдмæ æз уæззаугай мæхи 
ахибар кодтон. Дзургæ йæм ницы скодтон. Нæ йæм суæндыдтæн. 
Хицау у...Ме скаст уымæ у. Фæтæрдзæн мæ йæ куыстæй. Æмæ 
ацы фыддуджы цæмæй уыдзæн мæ цард! Æнæуый дæр мын 
æнæххуыс нæу Аркъади. Цæмæйдæрты мæм йæ хъус дары... 
Фæлтау афтæ... Хинæй йыл зилдзынæн. Афтæ у ныр дуг. Фæлæ 
мæхи дæр æфхæрын нæ бауадздзынæн... Куынæ дæр физонæг 
басудза, куынæ дæр - уæхст, афтæ. Хæст у, тугкалæн хæст... Фыд- 
дуг... фыдцард... Æрмæст хи рахæссын дæр мæнæ нæй! Гъе, æмæ 
та йæм мæнæ ныр дæр нæ кæсыс! Барæй та йæхи æрурæдта 
фæскуыст ам. Мæн тыххæй... Мæ алыварс зилахар кæны. Æз 
афтæ æнхъæлдтон, афæндзæфтыд, дуармæ куы рахызт, уæд. 
Уый та дæлæ кæм схъил, Хушайы чындзау, къæсæргæрон. Æз 
сæрфын, æфснайын кабинет. Фæлæ йæм аивæй мæ хъус да- 
рын... Ай, нæ дын зæгъын, нæ! Кæд ахгæдта дуар. Мидæгæй 
дзы дæгъæл æрзылдта. Цыдæр хин хъуыды та йæм сæвзæрд 
ацы зæронд къамбецмæ... Диссаг! Уæддæр дзы цæмæндæр нæ 
тæрсын. Сценæйыл хъазæгау мæм кæсынц ацы митæ. 
Æз сæрфын къуымтæ, архайын. Ома йæ хатгæ дæр нæ 
кæнын, ам кæй ис, уый. Уæвгæ хатгæ та йæ куыннæ кæнын: 
йæ дыууæ хъоппæг цæсты мæм, цыргъ фаттау, ныццавта... 
Цæсгом туджы зилы... Нал мæ исы йæ цæстытæ. Мæсты йæм 
кæнын. Цы мæм ныдздзыгъгъытт кодта йæ цæстытæ. Æниу æз 
нæлгоймаджы хæрам кæнын! Мæхæдæг дæр дзы æнæаххос нæ 
дæн. Мæ къабайы риу, мусы зылдау, дардыл ныззылдтон. Риу 
æгасæйдæр - гом. Зынгстъæлфæнтæ калы сау дари къабайы 
бынæй митхъæпæн риу. Намæ йæ цавæр уынгæг бахуыйын 
кодтон ме ’дгуыр къабайы! Тыххæй йæ æртъыссын мæ уæлæ. 
Ме уæнгтыл мын æй цыма исчи ныхасгæ ныккодта, афтæ. Мæ 
аивæвæрд синтæ, мæ алы онг дæр дзы бæрæгæй зынынц. Астæу 
нылхъывта, нылвæста, фæтæхы. Раст гæркъайы хуынчъы дæр 
атæррæтт кæндзæн. Гом, нарст цæнгтæ... 

526 
Тедеты Герас 
Æмæ уæдæ нæлгоймаг у... Аркъади... Бар-æнæбар дæр кæс- 
дзæн, кæй зæгъын æй хъæуы. Цæмæй дзы ахæмтæ ма уа, уый 
тыххæй та дæхи уæздандæр дар. Мæхимидæг уайдзæфтæ кæ- 
нын мæхицæн. Уæдæ куыстмæ мæрддаг кæныс, æмæ скæн ку- 
сæн дарæс... Даргъ халат æмæ æндæр ахæм. 
Уæдмæ Аркъади мæ хæнт фæстæ æрлæууыд æгомыгæй. 
Æз гуыбырæй пол сæрфын. Нæ дзы тæрсын. Цыма йæ нæ уы- 
нын, барæй мæхи афтæ дарын. Стæй дын мæм знæт лæг уы- 
цыиу лæбурд фæкодта. Мæ гом уæхсчытæ мын ацахста. Йæхи 
’рдæм мæ фæзылдта. Йæ хъæбысмæ мæ бариуыгъта. Мæ былтæ 
мын æгасæй йæ дзыхы анадта. Йæ иу къухæй мын мæ риу ныл- 
хъывта. Мæ уд дзы сцæйхаудта. Мæ цæнгтæ ма бæргæ тилын, 
къуымæлы ныххаугæ бындзы базыртау, фæлæ марадз зæгъ! 
Змæлд мæ нæ уадзы. Уыйас тых та йæм кæм разынд, уыйас 
тых! Æз та афтæ æнхъæлдтон зымæгон æргæвдинаг нæлхуыйы 
уæлдай дзы тых нæ уыдзæн. 
Цалынмæ мæ йæхæдæг феуæгъд кодта, уалынмæ мын мæхи 
атонын нæ бантыст... Стæй уæд иуварс асæррæтт кодтон. Мæхи 
æрдзæбæхтæ кодтон. Мæ цæстытæхæрамы æхсидæвтæ калынц. 
Нымдзаст æм дæн. Мæ лæнк-лæнк цæуы. Æнаккаг, цъаммар!.. 
Алывыд ын калын мæхимидæг. Амæн ныр йæ сæр истæмæй 
афад!.. Цæвиттон афтæ... бынтон мæ намысыл мæ къух систон! 
Фæлæ та йæ æргом не суæндыдтæн мæ директормæ ацы хатт 
дæр. Уæд та мæм уый ногæй æввахс æрбацыд. 
Ныр æм ахæм фæнд нал уыд. Зындис ыл... Фæлмæн, 
лæгъстæгæнæджы хъæлæсæй райдыдта дзурын Аркъади. 
- Валя, æрсабыр у... Æрбад-ма ам, - мæ цонгмæ мын æрбав- 
нæлдта. Бадын мæ кæны диваныл. Не ’рбадтæн. - Ных- 
хатыр мын кæн... Мæхи нал баурæдтон. Фæлæ-ма ахъуыды 
кæн лæмбынæг, Валя, ахъуыды. Акæс-ма дæ алыварс... Ба- 
зон, цы кæнын дæ хъæуы, уый. Ды æвзонг чызг дæ, рæсугъд, 
зæрдæмæдзæугæ... - зæндтæ амоныныл мын ныллæууыд нæл- 
гоймаг. - Дæ бынаты æндæр уыцы уавæрæй спайда кодтаид... 
Хæст у... фыддуг... Цæмæйзон, сом цы уыдзæн. Чизоны райсом 
немыцæгты къухы дæр ныххауай æмæ дæ уыдон... Фæлæ сразы 
у, Валя, мæ фæндоныл... - Стæй мæм комкоммæ æрбакаст Ар- 
къади. Æдзæсгом! Æлгъитын та йæ байдыдтон мæхимидæг. Æз 
та афтæ æнхъæлдтон, зæгъын ма мæ хатыр курдзæн æмæ мæ 

ФЫДЫ ФÆДЗÆХСТ 
527 
йæ цуры уымæн бадын кæны. Фыдæн мын бæззы, фыдæн, дæ 
фыдтæ дыл батайой! 
- Цыдæриддæр дæ бахъæуа, - дарддæр дзуры уыцы хуы, - уый 
мæнæй агур. Цух дæ ницæмæй ныууадздзынæн. Стæй дæ уæд 
мæнæ хуыздæр куыстмæ дæр аивдзынæн. Зæгъæм уæйгæнæ- 
гæй. Чысыл нæу се ’фтиаг... Сæ куыст та - сыгъдæг. Дæ мызд дæр 
дын уымæн фæфылдæр кодтон. Фæсмон нæ фæкæндзынæ, Ва- 
ля, бамбар мæ... Куы зæгъын, акæс дæ алыварс... 
Аркъади сыстад йæ бадæнæй. Мæ цонгмæ æрбавнæлдта. 
Фæлмæн, рæвдаугæ мæм кæсы. Æз арæхстгай мæхи ахибар код- 
тон. Дуары ’рдæм бацыдтæн. Агæпп кæныны æввонгæй æр- 
лæуыдттæн. Уый мæ бамбæрста. 
- Хорз, хорз, Валя, - лæгъстæгæнæгау сдзырдта Аркъади. - 
Мæсты ма кæн. Ацу, ацу, кæд дæ фæнд ы уæд. - Йæ хъæлæсыуагыл 
зындис, фæндыд ма йæ зæгъын: «Ныр уал ацу. Уæддæр мын 
никуыдæм аирвæздзынæ, мæ къухы дæ!..» 
1944 аз. Сом - ногбон. Абон сихоры онг хорз бон уыд. Изæры- 
рдæм армытъæпæныйас пирæнгæмттæй райдыдта мит уа- 
рын. Æрæмбæрзта. Бæгънæг бæлæстыл, цыма бæмбæджытæ 
æрцауыгъдæуыд, уый хуызæн зынынц миты тъыфылтæй. 
Рацæуын куыстæй нæхимæ. Цæуын сабыр, хъуыдытæгæнгæ. 
Замманайы рæсугъд изæр! Ногуард мит мæ къæхты бын хъыс- 
хъыс кæны, къыбар-къыбур, æхсызгон мæм кæсы уый. Мæ къах 
та барæй тынгдæр нылхъивын зæхмæ, ныцъцъистгæнæгау та 
йæ кæнын. Ногуард мит дæр та ныхъхъæрзы мæ къахы бынæй... 
Адæм ногазмæ сæхи цæттæ кæнынц. Зарынц, кафынц, рай- 
ынц... Тæхуды! Æз та?.. Æз та бацæудзынæн хæдзармæ. Мæ 
авджыдзагæй ма ис. Иу-дыууæ та дзы аназдзынæн. Мæ уæззау 
хъуыдытæ апырх уыдзысты. Мæ сæр фæрогдæр уыдзæн. Æмæ 
та ныххаудзынæн мæ хуыссæны. Мæлæты ахуыр ыл не сдæн 
ацы нозтыл... Мæ цы! Хорз у. Адæм дæр ыл сæ уд уымæн хъа- 
рынц. Лæг йæ мæгуыртæ айрох кæны. Йæхицæн хъæзныгдæр 
никæйуал фенхъæлы. 
Бакодтон мæ фатеры дуар. Саубонмæ! Ингæны хуызæн! 
Рухсы цъыртт æм никуыцæй кæлы. Рухс та йæм куынæ кæлы 
уæвгæ... Æнæхъæн дыууæ фæрсаджы... Уæддæр мæм талынг, 
уымæл зыны. 
Рухс ссыгътон. Мæ дзаумæттæ ласын. Æваст дуар æрбахос- 

528 
Тедеты Герас 
тæуыд. Бар ын нæма радтон, афтæ Зина къæсæрыл æрбалæууыд. 
- Дæмæрстæн, дæхицæй моладзан аразыс! - йæ хъазгæмха- 
сæн уайдзæфтæ фæраздæр сты чызгæн. - Фæлмæцгæ дæр 
нæ кæныс иудадзыг иунæгæй, фæлмæцгæ? Ма ралас дæ 
дзаумæттæ! - Зинæ мын ме ’рдæгласт пъалто фæстæмæ мæ 
уæлæ кæны. - Чызджытæ мæ дæумæ рарвыстой. Дæлæ нæхимæ 
бадынц. Цом, - мæ цонгыл мын ахæцыд. 
Мæнæн æхсызгон уыд æмгæрттæ мæ кæй æрцагуырдтой, 
уый. Æз та афтæ æнхъæлдтон мемæ сæ сæр дзурынмæ дæр 
нæ хæссынц... Мæ мæгуыр зæрдæ барухс. Уæдæ ацы æнахуыр 
бæстæйы иунæгæй куыд цæра лæг!.. Миша ма цалынмæ ам 
уыд, уæдмæ мын ницы уыд. Уымæ-иу цыдтæн, бадтæн. Нæ 
фæлмæцыдтæн. Стæй дæр, хъал лæг йæ над нæ хъæр кæны, 
фæлæ мын тынг стонджы уыд. Абон мæ кæрдзын нал фæцис. 
Мæ мæйы кæрдзыны книжкæ знон фæцис. Дыууæ арахъхъы 
аназыны фæнд мæм уыд. Стæй зыбыты æххормагæй хъуамæ 
схуыссыдаин. Хуыцау уæ саразæд, Зинæ, æмæ уыл æхсызгон 
бонтæ цæуæнт. Мæхимидæг тынг фæбузныг дæн Зинæйæ. 
Æнæрадзур-бадзурæй фæцæуæг дæн мæ хонæджы фæдыл. 
Зæрдæхæлар, æргом адæймаг мæм зыны Зинæ. Нæ, хæтаг 
мæм нæ кæсы. Иу нæлгоймагимæ схæлар вæййы, æндæр фæс- 
тæмæ дæр никæмæ бакæсы. Ныр та нæ хынцæг Ваняимæ цæуы. 
Æцæг Ваня йæ иу къахæй чысыл чиуы. Фæлæ Зинæйæн йæхи 
загъдау, йемæ дзуар æфтаудзæн. Иунæгæй цæры йæхицæн 
æнцад-æнцойæ Зинæ. Мад раджы фæзиан. Йæ фыды та йын 
хæстмæ акодтой. Ныр дæр фысым уый у. Фæсивæд æрæмбырд 
вæййынц йæ хæдзармæ æмæ хъæлдзæг рæстæг фервитынц. 
...Зинæтæм баййæфтам æртæ нæлгоймаджы æмæ дыууæ 
чызджы. Дыууæ нæлгоймаджы дзы нæ зонын. Фыццаг хатт сæ 
уынын. Зинæйы æмкусджытæ Тамарæ æмæ Верæйы цур ба- 
дынц. Æртыккаг нæлгоймаджы зонын... Бæрзонд, хæрзконд. 
Хæрдмæ фаст сæрыхъуынтæ... Хæрдмæфаст!.. Кæйдæр мын мæ 
зæрдыл æрлæууын кæны... Цæвæгхъæдау нырризын... Йæ кой - 
авддæлдзæх. Тыххæй асурын уыцы хъуыды мæ сæрæй. Омæ 
уый дзырдтон, уыцы нæлгоймагыл цæудзæн иу-дыууиссæдз 
азмæ æввахс. Алексей, - амæйразмæ мæ Зинæ базонгæ кодта. 
Тынг уæздан, æгъдауджынæй мæм равдыста йæхи. Цалдæр 
хатты амбæлдыстæм. Мæ зæрдæмæ, дам, тынг цæуыс. Æндæр 
фæрæз дзы нал уыд. Хæстæй цæфтæй æрцыд. Скъолайы, дам, 

ФЫДЫ ФÆДЗÆХСТ 
529 
æфсæдтон ахуыргæнæгæй кусын. Бинонтæ, дам, мын хæсты 
фесæфтысты. Йемæ дам... хæйрæг уыл баууæндæд... Бахордтат 
уе ууæнк, ацы нæлгоймæгтæ... Уæ кой авддæлдзæх!.. 
Ныр та йыл мæнæ сæмбæлдтæн Алексейыл Зинæйы 
хæдзары. Зинæимæ куыддæр къæсæрæй бахызтыстæм, афтæ 
Алексейитæ уырдыг слæууыдысты. Нæ къухтæ нын исынц. Цин 
ныл кæнынц. Мæнæн æхсызгон уыд, афтæ хæларзæрдæйæ мæм 
кæй ракастысты æмгæрттæ, уый. Уарзынц мæ. Табу хуыцауæн... 
Алексей мæм æрбацыд. Уæздан сæркуывдæй мын салам рад- 
та. Раст цыма æхсин уыдтæн. Мæ къухæн мын уæздан пъа акод- 
та. Йæ цуры мæ æрбадын кодта. Фынг - æвæрд. Фæйнæ агуывзæ 
куыд систам, афтæ Ваня, нæ хынцæг, къæсæрыл æрбалæууыд. 
Ногæй та схор-хор кодтой. Иууылдæр ногæй сызмæлыдысты. 
Зыны сыл: мæ агъоммæ дзы анызтой. Зинæйыл хуртæ æмæ 
мæйтæ бакаст Ваняйы æрбацыдæй. Фестад. Атахт йæ размæ. Йæ 
дыууæ къухæй йе ’фцæджы фæцауындзæг. Ныпъпъа йын кодта. 
Пуй, мæ фыдбылызтæ фæхæсс! Цавæр у! Дисы бафтыдтæн æз 
мæхæдæг... 
Ваня æрбадт Зинæйы фарсмæ. Бацайдагъ минас, цæл. Га- 
джидау гаджидауы фæдыл цæуы. 
- Ацы сидтæй мæн фæнды, - уый Зинæ сыстад кувынмæ. - 
Валяйы цæрæнбоны тыххæй зæгъын. Уымæй уазæг дæр нæм 
ничи ис. Мах иууылдæр ам райгуырдыстæм, уый та нæм æрха- 
уæггаг у. 
- Хорз у, хорз у! 
- Æмбæлы, æмбæлы! 
- Йæ цæрæнбон бирæ! 
Нозтджын адæм æмдзыхæй схор-хор кодтой. Мæнæн мæ 
риумæ цины денджыз ныггуылф кодта. Раст цыма мæ царды 
уымæй æхсызгондæр хабар нæ æрæййæфтон! Табу хуыцауæн!.. 
Æз та афтæ æнхъæлдтон, куыдзы хъуыды дæр мæ ничи кæны... 
Райын... мæ цæсгом, æвæццæгæн, хурау худтаид уыцы сахат. 
Мæ цин бамбæхстон. Дардыл радзур-бадзурыл не схæцыдтæн. 
Мæ цæрæнбоны тыххæй. Цыбырæй сын арфæ ракодтон æмæ 
сбадтæн. 
Карз «Розæ» йæ кæнон кæны. Уæлтæмæн базыртæ садзы 
лæгыл. Уæлдай тынгдæр фæзынд нæлгоймæгтыл. Бандæттыл 
сæхи фæстæуæз ауагътой. Сæ цæсгæмттæ туджы зилынц. Цы- 
ма сын сæ исчи сойæ байсæрста, уый æрттывд кæнынц. Нæл- 
34* 

530 
Тедеты Герас 
гоймæгтæн сæ иугай цæнгтæ сæ уарзæтты æфцджытыл ауыгъ- 
дауæй лæууынц. (Уарзон!.. æмæ сæ уæдæ æндæр куыд схонон? 
Ницы йын зонын.) Се ’ннæ цæнгтæ бандæтты гоппытыл дар- 
дыл айтыгътой, афтæмæй парахат бадт кæнынц. Бапъирозтæ 
дæндæгты ’хсæн раууил-баууил кæнынц. Чысыл зына-нæзына 
уæзбындæр дары йæхи Алексей. Æвæццæгæн мæн тыххæй. 
Æфсæрм мæ кæны. Æмæ чизоны æнæуый дæр афтæ уæзбын 
у?.. Хуыцау зæгъæд... Нæ, зынгæ йыл уæддæр кæны йæ нуæзт. 
Йæ хæрдмæфаст сæрыхъуынтæ хидмæцъæлæй губаккгай 
фæйнæрдыгæй апырхгæндтæ сты. Урс хæдоны хъуыры æгънæг 
бакодта. Сау галстук дæр суæгъд кодта. Уæгъд ауыгъдæй 
лæууы. Афтæмæй дæр дзæбæх фидауы. 
Чызджытæ дæр не сты хуыздæр уавæры. Сылгоймагæн дын 
нæлгоймаджы æмсæр нуазыны бон ис, цы! Кæсыс, Верæйæн йæ 
урс къандзолы риуы æгънæджытæй дыууæ - гом. Нæ зонын, чи 
йын сæ байгом кодта йæхæдæг æви йæ уарзон... Сылгоймагыл 
афтæ не ’мбæлы. Риу æгасæйдæр зыны. Электроны рухсмæ ты- 
бар-тыбур кæны. Зинæ æмæ Тамарæйæн бапъирозтæ сæ къу- 
хы, афтæмæй сæ уарзæтты уæхсчытыл сæ сæртæ бакъул код- 
той. Бапъироз кæй дымынц ацы чызджытæ, уый нырыонг нæ 
зыдтон. Никуы сæ федтон дымгæ. Хи схъауыны фæдыл æй нæ 
зæгъын, фæлæ æз, цыма, чысыл фидардæр уыдтæн, афтæ мæм 
каст. Тынг мыл нæ зынд мæ нуæзт. 
- Æмбæлттæ! - уый Верæ фестад. Йæ къандзолы æфцæггот 
иуæрдыгæй фæстæмæ æрзæбулгонд ис, пылы хъусау. Риу 
тынгдæр разынд. Дымгæбоны гæдыбæласау дзойтæ кæны 
фырнуæзтæй чызг. - Нæ цытджын уазджыты тыххæй гаджи- 
дау! - Верæ арахъхъы агуывзæ бæрзонд систа, йæ къухтæй йæ 
уарзоны сæр æрбахъæбысау кодта. - Нæлгоймæгты цæрæнбоны 
тыххæй! 
- Оммен, хуыцау! 
- Хорз куывд у! 
Æмбæлы! - йæ фарс сдзырдтам мах дæр æмхуызон. 
Сидты фæдыл нæлгоймæгтæ радгай цъус, мыййаг, нæ 
фæдзырдтой сылгоймæгты тыххæй æмткæй алыгъуызон 
къæбæлдзыг, базырджын рæсугъд ныхæстæ! 
Анызтам сæ. Цæл йæ тæккæ тæмæны бацыд. Зæрдæ зарын 
агурын байдыдта, кафын... Уалынджыны Тамарæ ныццæлхъ 
ласта: «Ой рябина, рябинушка!» Зинæ зард систа йæ цъæхснаг 
хъæлæсæй. Æмдзыхæй бахъырныдтам мах дæр. Хæдзар нæ 

ФЫДЫ ФÆДЗÆХСТ 
531 
сæрыл исæм. Нозтджын зæрдæйы бухъхъ митæ... Уый дын фыд- 
дуг... тугкалæн хæст... 
Зинæ приемник сивтыгъта: «Танго», «Вальс» кæрæдзи ивынц. 
Фестадысты. Алчи йæ уарзонимæ... Кæлмытау кæрæдзийыл 
стыхстысты, афтæмæй зилахар систой къуымты. 
Нæ кафы Ваня. Нæй йын уый гæнæн. Йæхи загъдау, йæ иу 
къахæй æрчиу-æрчиугæнгæ нæ кафдзæн мыййаг. Алексей мæм 
уæздан бахатыд: 
- Кæд гæнæн ис, Валечка, иу кафт!.. 
- Нæ бузныг... Æз... Æз нæ кафын... - Алексей уый æнхъæл 
нæ уыд. Фæхъыг. Уый бæрæгæй фæзынд йæ хидмæцъæл цæсго- 
мыл. Уæддæр хæрзæгъдау лæг! Йæ маст нæ равдыста. Ома 
æппындæр ницы æрцыд. Худгæбылæй аздæхт. Ныр та Зинæйы 
раз æрлæууыд. 
- Уæд та ды саккаг кæн, Зинæ! - æфсæрмдзæстыгæй йæм 
бахатыд. 
Зинæйæн æхсызгон уыд! Уæддæр кæимæ акафыдаид, уый 
йын нæ уыд. Йæ уарзон, Ваня, куы загътон, нæ кафы. Уайтагъд 
фестад чызг. Кафынц. Æз сæм хæлæг кæнын. Мæн дæр фæнды 
кафын, фæлæ мæ зæрдæ нæма исы. Уыйас нозтджын нæма 
дæн. Куы ма аназин... Æркодтон стырдæр агуывзæйы. Уыцыиу 
хуыпп æй акодтон. Мæнæ ма иуæй-иу нæлгоймаг дæр æнæхъæн 
агуывзæ йæ дзыхы иу калд афтæ бæкæны. Кæрдзыны къæбæр 
систон. Мæ фындзмæ йæ схастон. Сысмыстон æм. Диссаг! Цыма 
æвдадзы хос у. 
Æрæджиау мæ Ваня бандоны сæрты æрбакъуырдта. Йæ къу- 
хы дзаг агуывзæ. 
- Æркæн, Валя, фæйнæ!.. - æмæ мæм йæ цæст хинныкъуылд 
фæкодта. Схъыг ис, мæгуыр, æвæццæгæн, иунæгæй. 
- Дæ цæрæнбон бирæ! - мæ агуывзæ йæм бадардтон æз дæр. 
- Дæ цæрæнбон дæр - афтæ! - йæ агуывзæ æрцавта нæлгой- 
маг мæуоныл. Æппынфæстаг музыкæ æрæнцад. Хæдзары 
къуымты зыхъхъырты атадысты йæ фæстаг зæлтæ. Гайтма. 
Ныр æрбаддзысты сæ бынæтты. Дарддæр кæндзыстæм нæ 
фынг. Мæ хур акæн! Не ’рбадтысты Верæ æмæ йæ уарзон. Иу 
къуымы сæхи байстой. Фынæй пылтау сæ уæхсчытæ быцæу 
радтой чъырæйцагъд къулмæ. Æнæфсæрмгæнгæйæ тыхстытæ 
кæнынц, пъатæ. Тамарæитæ та дуармæ ахызтысты. Тыргъмæ. 
Æвæццæгæн уыдон дæр афтæтæ кæнынмæ... Зинæ Ваняйы 

532 
Тедеты Герас 
цонгыл фæхæцыд. Дæлæ иннæ къуымы цы диван уыд, уыр- 
дæм æй аскъæфта. Дзæгъæлдзуйау стыхстысты уыдон дæр 
кæрæдзийыл... 
Уæ цæсгом бахæрут! Уæвгæ адон афтæ кæнынц... Минасы 
фæстæ... 
Алексей мæ размæ æрбадт. Æз мæ иу къах иннæ къахыл 
сæвæрдтон. Мæ къабайы фæдджитæ уæраджы кæхцытæй 
схызтысты. Нарст зæнгтæ буаргъуыз капронты цæсты тигътæ 
исынц... Бандоныл фæстæуæз ауагътон мæхи. Парахат бадт 
кæнын. Фæзынд мæ нуæзт мæныл дæр. Мæнæйма! 
Уæдæйнырмæ кæй æнцъухын, уый дон мыййаг куы нæ уыд!.. 
Алексей мæм фæлмæн цæстæнгасæй кæсы æгомыгæй. 
Йæ цæстæнгас мын дзуры: «Цæй-ма гъо, Валя, мах та цы ми 
кæнæм?» Фæлæ æз ныддур дæн. Цыма йæ хатгæ дæр нæ кæнын. 
Æппынфæстаг мæ йæ бон куы базыдта Алексей, уæд агуывзæты 
арахъхъ æркодта. Йæ мидбылты мæм рæвдаугæ бахудт. Æз дæр 
æм фæхудтæн. Систон агуывзæ. 
- Салют! 
- Салют! 
Анызтам сæ. Цы нуазын хъæуы иу агуывзæ! Дæлæмæ дæр, 
уæлæмæ дæр - иунæг хуыпп... 
Алексей дыккæгтæ æркодта. Æз ын йæ цонг ацахстон. 
-Æгъгъæд!.. 
- Валя, фæйнæ ма, бæрцæй фæйнæ. 
Æз ницыуал загътон. Уыцыиу калд та бакодтон карз арахъхъ 
мæ дзыхы. Стæй афтид агуывзæ стъолыл æртъæпп кодтон. 
Мæнæ, расыг лæгтæ куыд фæкæнынц, афтæ. Раст цыма Алек- 
сейæн уымæй зæгъынмæ хъавыдтæн: «гъа, уæдæ, кæд мæ нал 
уадзыс, уæд». 
Æз Алексеймæ бакастæн æгомыгæй. Бахудтæн æм. Уый дæр 
мæм фæхудт. Стæй уæд æмхуызон тынг ныххудтыстæм. Худæм 
нæ дыууæ дæр мæ мийыл. Ныр Алексейы цонг мæ уæхскыл 
февзæрд. Йæхимæ мыл æрбахæцыд лæг. Æрбахъæбысау мæ код- 
та. Йæ былтæ мын мæ русы цурты рауадз-бауадз кæны. Цыма 
мын мæ хъусы исты дзурынмæ хъавы. Йæ тамакойы тæф фынд- 
зыл æмбæлы. Ницы йæм дзурын... Мæхи дæр нæ хибар кæнын... 
Нæ зонын, цæмæннæ. Нæлгоймаг мын мæ гом риумæ нымдзаст. 
Мæнæйма! Суанг риуты хæнт сæрæй уæлæмæ иуылдæр гом риу. 
Æппынфæстаг мæ Алексей ноджы тынгдар æрбахъæбыс код- 

ФЫДЫ ФÆДЗÆХСТ 
533 
та...пъатæ...тыхстытæ...ницы йæм дзурын...Дæ арты бындар 
фауай, нозтджын адаймаг! Хуыйау æнæмæт, домбайау- ныфс- 
хаст...Раст мын цыма, æндæр ницы, фæлæ къухтæ дæр нæ уыд, 
къухтæ! Змæлд дæр нæ кæнын йæ хъæбысы лæгæн... 
Æппынфæстаг сонт стъæлфт фæкодтон Алексейы хъæбы- 
сæй. Хи бахизыны хъуыды мæ ныццавта, æви цы уыд, абон дæр 
æй на зонын. Сæгуытау уыцыиу тæррæст ракодтон дуармæ. Та- 
мара æмæ йæ уарзон тыргъы, къулыл бандæгъдысты. Дыууæ 
адæймаджы уыдысты æви иу, адæймаг æй рæстмæ не ’взæрста. 
Кæрæдзийыл стыхстысты. Сæ уæлæ бахаудтæн. Сæ иувæрсты 
фæцæуæг дæн æддæмæ. Тамарайы æнæмæт кæл-кæл худт ма 
мæм райхъуыст фæстейæ. Цымæ цæуыл ныххудтаид? Мæныл 
ныххудтаид? Алæ, фесæфæд!...Ныр мын уыдæдттыл хъуыдыйы 
сæр нæй. Цæуыл фæнды дæр худæнт!... 
Уазал,сатæг уæлдæф зæрдæйыл сæмбæлд. Æхцон уыд. 
Тæвд, æнуд уатæй рахызтæн... Уымæй дæр нозтджынæй. Мæ 
риуыдзаг сулæфтытæ кодтон парахатæй. Мæ цæсгомы хид мæ 
уæлæ асæлæгау кодта. Æнхъæлдæн, цудын!...Цæмæн? Резина- 
бын дзабыртæ бырынц ногуард митыл, æви сæр...Мæхиимæ 
ныхæстæ кæнын. Цæуын...Ай, нæ дын зæгъын! Фæбырыдтæн. 
Мæ уæрджытæ мæ быны фæдыдагъ сты. Нæ, уый дзабырты ах- 
хос нæу...Расыг дæн...Цудын...Миты фæбадæг дæн. Цы æхсызгон 
у уазал мит тæвд буарæн! Тæхуды, æгасæйдæр дзы куы стулин 
хуыйау!... 
Сыстадтæн цæппитыртæгæнгæ. Араст дæн нæхирдæм. Аф- 
тид гомриу къабайы. Тагъд-тагъдæй ме ’нæбары пъалто дæр 
уым айрох. Нæ фæлæ цæмæ ралыгътæн? Алексейæ фæтарстæн?... 
Мæгъа...Ме уæнгтæ мын цыдæр æрбалхъивæгау кодта. Уа- 
зал...Ныр æй чысыл банкъардтон. Ногæй та фæцудыдтон. Нæ, 
ацы хатт бæлвырд мæ дзабыр фæбырыд. Фæлæ æххæст не 
’рхаудтæн. Кæйдæр хъомысджын къух мæ ацахста. Слæууын мæ 
кодта. Алексей...Комкоммæ йæм бакастæн. Бахудт мæм. Æз дæр 
æм бахудтæн. Мæ пъалто дæр мын рахаста. Хуыцау дæ саразæд. 
Фæбузныг дзы дæн мæхимидæг. Æрбауæлæфтау мыл æй кодта. 
Йæ иу цонгæй мæ æрбахъæбысау кодта. 
- Цæуæм ныр,- Алексей мыл размæ ахæцыд.-Æз дæр демæ 
цæуын, - бахизын дæ кæнон. 
Ницы йæм сдзырдтон. Кæд æй фæнды, рацæуæд, кæд æй 
фæнды - ма рацæуæд. Æхсæв у æнцад, æмыр. Мит уарынæй 

534 
Тедеты Герас 
фæлæууыд. Æвæд миты лæгæрдæм. Нæ къæхты бынæй хъуысы 
миты къуырма къыбар-къуыбур. 
Алексей мæ фæлæууын кæны. Тынг мæ ныхъхъæбыс кæны. 
Зæрдиаг пъатæ мын ныккæны. Йæ гуым-гуым райхъуысы. 
- Ва...ля...куыд тынг цæуыс.мæ зæрдæмæ...! - æз æм ницы 
дзурын. Стæй та уæд дарддæр ацæуæм. Æппынфæстаг бахæццæ 
стæм нæ кулдуармæ. Æз æрлæуыдтæн. Мæхи ахибар код- 
тон лæджы хъæбысæй. Комкоммæ йæм бакастæн æгомыгæй. 
Уый нысан кодта: «Цæй ныр хæрзæхсæв у. Æз æрбахæццæ 
дæн!..»Алексей мын мæ хъуыды фембæрста æмæ бахатыд: 
- Кæм цæрыс, уый дæр фенон!.. - фæлмæн мæм кæсы. Ам 
ма йын æз исты загътон Алексейæн æви йæм æппындæр ни- 
цы сдзырдтон, уый нал хъуыды кæнын. Нозтджын уыдтæн... 
Æнæуый дæр ныртæккæ мæ бонæджы кæй фыссын, уымæй 
дарддæр ма дзы кæд æндæр истытæ æрцыд, уæддæр сын æз ни- 
цы хъуыды кæнын. Æз дзы фыссын, дыккаг бон ма дзы зæрдыл 
цы лæууыд, æрмæст уыдон. 
Æмæ уæдæ мæ фатермæ куыд бахызтыстæм, уый дæр рæст- 
мæ нæ хъуыды кæнын: Алексей дуаргæрон æрлæууыд. Къуым- 
ты йæ цæст ахаста. Кастис мын мæ цардмæ... Хуымæтæджы 
сынтæг... Уый дæр мын Миша радта. Æнæбары стъолгонд... 
Иунæг бандон... Æз мæ пъалто рагъæныл сауыгътон. 
- Хъæздыгдæр ма мæ æнхъæлдтаис, Алексей!- æфсæрм худт 
бакодтон ма уазæгмæ. 
- Нæ, цытæ кæныс, Валечка! Ацы фыдрæстæджы уыдон 
дæр диссаг сты! - Алексей мидæгдæр æрбакъахдзæф кодта. 
Йæ пъалтойы дзыпмæ нывнæлдта. Цыдæр дзы систа газеты 
тыхтæй. Айхæлдта йæ. Морæгъуыз кæсæмир хъуымац. 
- Валечка, уый дын мæ лæвар,- фæлмæн мæм худы Алек- 
сей. - Ног азмæ къабайаг!..- Æз æм кастæн æгомыгæй. Дзæбæх 
къабайаг у... Фæлæ мæнмæ цæмæндæр никæцæй бахъардта... 
Нæ йыл бацин кодтон... Æнæуый мæм диссаг фæкаст: ацы 
фыдрæстæджы хъуымац ссарæн куы никуы ис, уæд æй Алексей 
кæм ссардтаид! Уымæй дæр кæсæмир хъуымац. Къуымбилæй... 
Æнæбары хъуымац куыннæ у исты! Ницы йæм сдзырдтон Алек- 
сеймæ. Цыма къабайаджы уынгæ дæр нæ фæкодтон, афтæ рав- 
дыстон мæхи. Сындæггай бакъахдзæф кодтон. Мæ сынтæджы 
бынæй райстон арахъхъы авг. Æмбисæй чысыл цухдæр. 
Æркодтон мæ уазæгæн, мæхицæн. 

ФЫДЫ ФÆДЗÆХСТ 
535 
- Бынатæн арфæ ракæн, Алексей! - бадардтон æм мæ агуыв- 
зæ. Æхсызгон уыд уый Алексейæн. Фæлмæн, рæвдаугæ мæм 
бахудт. Къабайаг кæмдæр къуымы авæрдта. Айста агуыв- 
зæ. «Салют», «Салют»... æмæ анызта. Сынтæгыл æрбадтæн. 
Цы иунæг бандон мæм уыд, уый та уазæгæн авæрдтон. Фæ- 
лæ Алексей уым не сбадт. Мæнæн мæ сæр зилы. Хæдзары 
астæрд фæхæрдмæ вæййы. Уæддæр мæхиуыл хæцын. Мæхи 
тыхфидар кæнын. Искуы куы ацæуид Алексей. Мæхи мидæг 
хъуыды кæнын. Æрулæфин... фæлæ уымæ цæуынвæнд нæй... 
Мæ фарсмæ æрбадт лæг. Цыма мæ æрбахъæбыс кодта!.. Ха- 
тын цыдæртæ... Æрдæгфынæйау дæн...Пъатæ...хъæбыстæ... 
æппынфæстаг рухс цыдæр фæцис.Мады гуыбыны хуызæн аз- 
зад хæдзар...Æхсæв боны ’рдæм фæкъул, афтæ Алексей фестад. 
Йæ дзаумæттæ кæныныл æрлæууыд. Æз дæр афтид хæдоны 
сыстадтæн. Фæрсæджы каст æм кæнын. Кæдæм цæуы ацафон? 
- Валя, цæуын хъæуы, - хъуыддаггъуызæй сдзырдта Алек- 
сей. - Бонæй мæ исчи фендзæн ардыгæй ацæугæ... 
Æз æм ницы сдзырдтон. Йæ къабайаг ын фæстæмæ йæ пъал- 
тойы дзыппы нывæрдтон. Лæг срæвдз. Цæуынæввонгу. Хæстæг 
мæм æрбакъахдзæф кодта. Мæ сæр мын æрбахъæбысау код- 
та. Стæй мын мæ сæрæн æнæбары пъа акодта. Æз æм кæсын 
æнкъардгъуызæй. Кæй цæуы, уый мын хъыг у. 
- Алексей, кæд та æрбацæудзынæ? - ме ’фсæрмдзæстыг 
хъæлæс тыххæй сæхъуыст. 
- Хуыцаубоны æнæмæнг!.. - æмæ тагъд-тагъд ахызт дуарæй. 
Æз къæсæры онг йæ фæдыл ахызтæн. Стæй баздæхтæн. Уаты 
астæу иу-дзæвгар æдзынæгæй фæлæууыдтæн. Иу тæпмæ ным- 
дзаст дæн... Мæхæдæг дæр ын ницы æмбарын, цæуыл хъуыды 
кодтон. Уæвгæ, хъуыды дæр истæуыл кодтон? На... Сынтæджы 
бынæй мæ арахъхъы авг райстон. Авджы хъуырæй дзы анызтон. 
Схуыссыдтæн. Бонмæ мæ къах дæр нал атылдтон... 
1945 аз. 26 февраль. Райсомæй нырма хуры цæст никуыцæй 
разынд. Ныр далæ арвы ныгуылæн фахсæй йæ был фæзыхъхъыр 
кодта. Стæй та, рагон фырнымд чындзау, йæ сау пæлæзæй йæ 
рухс цæсгом æрæмбæрзта æмæ та нал фæзынд. 
Куыд диссаг дæ, хуры цæст! Бæстæ райхъал вæййы. Фæс- 
къæвдауардийау йæ хуыз скалы. Алцы базмæлы. Йæхиуыл схæ- 
цы. Афтæ у лæджы хъуыддаг дæр, зæрдæмæ рухс куы бакæлы, 
уæд. Фæлæ кæми, кæм! Лæг, соммæ æнхъæлмæгæсгæйæ, 

536 
Тедеты Герас 
раууатмæ æрцыд, бонвыддæр кæны, æндæр. Уастæн мæ ку- 
ыдз фæлдыст мæ амондскæнæгæн. Мæ уды тæригъæд уын 
баззайæд Гасæй... Махар... 
Абон мæ мызд райстон. Мыздæй дæр мын мæлы! Ныр æнæ- 
хъæн æртæ мæйæн мæ фатеры мызд æнæфыст у. Уый фаг мын 
куы скомид. Æниу йæ бирæйæ дæр цы кæнын! Куынæ дын дзы 
æлхæндзынæн, цы дæ хъæуы, уый!.. Магазинтæ - иххафт æдзæг- 
вæзау, æхсад, ихсыд. Мыст йæ къуди кæм атула, уый дзы нæй! 
Куыдзы сæрæй фæхъазæд хæст рауадзæг. Уæддæр ма мæн ацы 
куыст æрцардта. Куыст та, æвæдза, цæй куыст у! Дæлæмæдæр, 
уæлæмæдæр сæрфæг! Цы дзы уынын уыйас! Фæлæ куыстæн 
йæ мидæг цы нæлгоймагимæ базонгæ дæн, уый зæгъай! Аркъа- 
ди!.. Мæ директор!.. Уымæ гæсгæйæ цыфæнды æндæр куыстыл 
дæр нæ баивин мæ куыст... Уастæн ын хуыцау хорз ракæнæд!.. 
Царвæн - царв, дзидзайæн - дзидза. Аннæ ахæм - дыргъ, цыхт, 
картоф! Цух мæ ницæмæй уадзы. Нуæзт дæр афтæ. Кæй зæгъын 
æй хъæуы, æз ын сæ нæ фæкомын. Дзырддæгтæн баззайы. Æниу 
æргом ныхасы къæм нæй, мæхи дæр фæфæнды сæ райсын. Еныр 
мæм ничи хъусы, мæнæ мæхицæн дзурын, æндæр. Фæлæ цæмæй 
уыдаид мæ цард æндæр? Гъа уæлæдарæсыл нал дзурын, фæлæ 
мæ хæрын хъæуы? Хъæуы. Æхца дæм дунетæ дæр уæд. Иу къило 
кæрдзыныл фондз-æхсæз туман анымай. Уымæй дæр кæм ис сæ 
æлхæнæн. Æххормагæй куыдзы мард ныууыдаин искуы!.. Æцæг 
мын сæ дзæгъæлы нæ дæтты... Цыдæр æнхъæлцау!.. Уый та дын 
куыднæ зонын! Фæлæ цы? Хуыздæр фадат кæм ис! Намыс?.. Дæ 
мæрдтæ - рухсаг... Фæлæ мæ уый дæр ницы ахæсдзæн. Афтæ 
йæ сайдзынæн æмæ сайдзынæн æз дæр... Фæндæй, хин мийæ 
архайын хъæуы ацы зæрондимæ. Æргъæвст цъиу сывæллоны 
йæ фæдыл куыд сайа, æйтт, мæнæ йæ æрцахсдзынæн, æйтт 
мæнæ йæ æрцахсдзынæн, зæгъгæ, йе афтæ йæ сайдзынæн æз 
дæр... Стæй уæд бон цæуы æмæ фарн йемæ хæссы. Афтид пъатæ 
æмæ хъæбыстæ... Уыдонæн ницы у. Стæй йæ уыдон ноджы 
тынгдæр цырын кæнынц. Йæ куыдзы зæрдæйыл ын арт уыдон 
æфтауынц... 
Цом радтон мæ фысымæн йæ фатеры мызд. Худинаг у. 
- Марфа, - мæ фысыммæ бацыдтæн, - бахатыр кæн, байрæ- 
джы кодтон. Дæ фатеры мызд дын схастон. 
Зæронд ус йæ цъында бийын фæуагъта. Йæ фыдæлтыккон 
къæлæтджын мæсты змæлд бакодта. Кæсæнцæстыты сæрты 

ФЫДЫ ФÆДЗÆХСТ 
537 
мæм цыдæр æнахуыр каст æрбакодта. Æгомыгæй. Æз ын йæ 
бакастæй фæтарстæн. Саубонмæ! Нæрвæй над цармы хуызæн 
зыны йæ цæсгомы царм. Æнхъырдтытæ, уырынгтæ-уырынгтæ, 
арф анцъылдтытæ. Ныры хуызæн æм никуы фæкомкоммæ 
дæн. Бын бауай, зæрыбон! Цымæ æз дæр афтæ ныууыдзынæн? 
Æвæццæгæн, ныр цæуылдæр хæрам кæй у зæронд ус, уымæн 
мæм афтæ фæкаст. Мæстыйæ цыфæнды рæсугъд дæр фыд- 
уынд, фыдцъылыс кæны. Дзырд æрæгмæ у, фæлæ мæм саст 
хъуытазы зæлтау райхъуыст Марфæйы хыр-хыргæнаг хъæлæс: 
- Бафыстой дын сæ, мæ хур!.. - Стæй йæ зæронд къæлæт- 
джыны мæсты змæлд бакодта ногæй. Æмæ йæ цъында кæны- 
ныл алæууыд. 
Ус хылы къахыл лæуд кæй у, уый ма мын цы æмбарын хъуыд. 
Фæлæ æз ницы мæ сæрæн зонын. Цы бæллæх æрцыд! Æз ын 
цы кодтон! Мæныл цы йæ пырх калы! Науæд, дам, дын сæ ба- 
фыста!.. Чи сæ бафыста? Дисы бафтыдтæн мæхи мидæг. Чи мыл 
фæзæрдыйæ? 
- Чи, чи, дæлæ дæ хицау... Ардæм дæм цы дæвдæг сæр лæсы 
уый! - феххæлд та мæм мæ фысым. Раст ма мын цыма ноджы- 
дæр зæгъынмæ хъавыд: «Мæ хæдзары мын ма джидзæггаг 
кæн!..» 
Мæнæн мæ хиуарзондзинады æнкъарæнтæ ссыгъдысты. 
Куыд ын джидзæггаг кæнын йæ хæдзар! Мæ маст рафыхт. Ай дæ 
фатер райстон. Аргъ дын фидын. Йæ мидæг кафгæ кæнон, заргæ 
дзы кæнон æви дзы цы кæнон, уый дæ хъембыр сæры хъуыд- 
даг нæу! Мæ маст нынныхъхъуырдтон. Ницы йæм сдзырдтон. 
Фæлæ уыцы тæнджын, уыцы тæнджын! Æцæг æм ничи кæсы. 
Мæ хъуырмæ дын æм куы рауаин мæхимидæг Аркъадимæ. Æниу 
цæмæн? Чидæр, дам, фыййау цæуын йæ сæрмæ хаста, фæлæ 
фыййауы мызд æмбырд кæнын йæ сæрмæ нæ хаста. Диссаг! 
Кæд ын йе ’ннæ æххуыстыл хъæцын Аркъадийæн, исын ын сæ, 
уæд ма мын мæ фатеры мызд бафыста, уый ма мын цы хъауджы 
маст уыд. Фæлæ йын ницы æмбарын, цæмæн мын афтæ тынг 
алæгуын кодта мæ маст. Æвæццæгæн мын Аркъади кæй æххуыс 
кæны, уый мæ фысым дæр кæй базыдта, уымæн? Цыдæриддæр 
уыдис, иудзырдбæрц æнæдзургæйæ алæууыдтæн мæ мидбы- 
наты. Стæй дын æвиппайды фæтъæлланг кодтон зæронд усыл: 
- Айс мæнæ дæ дзæгъæлзаинæгтæ... - йæ армы йын фæцав- 
тон æхцатæ. - Дæуæй фатер райстон æз. Йæ мызд дæр ын 

538 
Тедеты Герас 
фиддзынæн æз! Уыдон та фæстæмæ йæ хицауæн ратт! - стæй 
феддæдуар дæн. 
Мæ маст мæ уынгмæ раскъæфта. Куысты ’рдæм фæтæхын. 
Дæдтæй, мæ удыбонтæй йæ уым куы ныййафин, уыцы гæлдæ- 
рæджыны, æндæр мæ ницы хъæуы! А-чызг ын алывыд акалид! 
Ничи кæсы ацы серасæрмæ дæр! Комахсæйнæг хуыйы хуызæн. 
Æдзæсгом! Ссс! Уæзбындæр... æваст мæм цыдæр сдзырдта ми- 
дæгæй æмыр хъæлæсæй. «Цы йын хъуамæ зæгъай цы, алæ-ма? 
Ферох дæ?..» Æвиппайд фæсабыр дæн. Æцæгдæр ын цы хъуамæ 
зæгъон? Мур дæр ницы. Уæдæ ма цæкуыйау цы хæрдмæ схъи- 
уын! Цы ма цæхæртæ калын! Сдзырдхъом дæр æм куынæ дæн. 
Сдзур æм исты тызмæг, кæд лæг дæ, уæд. Куыдзы тард дæ 
фæкæндзæн дæ куыстæй æмæ къæбæргул зил уынгты... Мæ 
тæвд цыма æрцыд. 
Мæ мыздæй ма мæм армы дзыхъхъы цы иунæг туман аз- 
зад, уый фæхатыдтон. Нырыонг æй хъуыды дæр нæ кодтон. 
Æркастæн æм. Уазал боны куыдзау стымбылтæ. Мæгуыргъуы- 
зæй мæм кæсы... Кæсын æм æз дæр. Мæ зæрдæ фæцæйскъуыд. 
Мæ фæллой... Цыма кæдмæ фæхиздзынæн ныр ацы иунæг 
туманимæ? Мæ дзулы книжкæ дæр та абон фæцис. Нырма 
мæйы фæудмæ æнæхъæн цыппар боны. Уæдмæ та дын ног 
книжкæ чи дæдты! «Куыд æдылы дæ, куыд мæ боныл!» Ног та 
мын мæ хъусы ссыбар-сыбурчындæуыд æмыр хъæлæсæй. «Дæ 
алыварс акæс... Базон цæрын... Уый дын иу æмæ иннæ!..» Гъай- 
гъайдæр... Дæ мад æмæ дæ фыд - рухс... дзурын мæхицæн. Цæй 
хыл æмæ цæй цыдæр!.. 
Куысты ничи разынд фæскуыст. Амæрддаг йæ хæдзармæ 
уыцы... Аркъади.... Æвзæр æй ницыуал схуыдтон директоры... 
Къæссавæлдæхт та фæдæн. Бафснайдтон уат. Бафснайдтон 
хынцæджы уат дæр. Фæдæн мæ куыст. 
Рахызтæн дуармæ. Æхсæв йæ тар пæлæз айтыгъта бæстыл. 
Æнцад, сабыр æрдз. Дард кæцæйдæр трамвайы цæлхыты сæнт 
хъыллист æрбайхъуысы рæстæгæй-рæстæгмæ. Ныр цы фæуон? 
Хæдзармæ мæ нæма фæнды. Катай кæнын мæхимидæг. Кæ- 
дæм аирхæфсон мæхи. Киномæ та бæргæ ацæуин, фæлæ мæ 
иунæг туман æгасæй иу билеты аргъæй уæлдай нæу. Цом, уæд 
та уал Зинæтæм бауайон. Æваст ме ’мбал чызг мæ зæрдыл æр- 
балæууыд. Абаддзынæн сæм. Мæхи аирхæфсон. Уæдмæ хуыс- 
сынафон дæр уыдзæн. 
..Аныр Зинæты дуарыл бахæцон, афтæ дзы мидæгæй 

ФЫДЫ ФÆДЗÆХСТ 
539 
кæйдæр хъæлæба мæ хъус ныццавта. Дзыхълæуд фæкодтон. 
Цыма мæ хæнт раз зæхх аскъуыд. Чызджытæ мæ кой кодтой, 
уый фæхатыдтæн. 
- Валяйæн цы у, мæ хур! - Верæ дзуры. - Нæ хицауимæ слы- 
мæнисæмæ... 
- Уæдæ, уæдæ\ - уый та Тамарæ у. - Мæзæрдыйæ кæмдæр, 
дам, æй хуыздæр куыстмæ дæр кодта, фæлæ, дам, ын нæ ра- 
куымдта. Уым, дам, нын ахæм фадат нæ уыдзæн. Ам, дам, нæ ка- 
бинет нæ къухы ис æмæ, дам, дзы, цы фæнды, уый кæнæм... 
- Уарзон дзы ахæм хъæуы гъе! Цухæй йæ ницæмæн уадзы. 
Уæдæ иу мæгуыр гæвзыккимæ сбæндæн у! Ницы дæуæн, ницы 
йæхицæн. 
- Æндæр мæ ницы хъæуы æмæ Валяйæ куы фестин! - бæллы 
чызджытæй кæцыдæр. - А-чызг ын йæ уд бацъирид уыцы зæ- 
ронд хъембырæн! 
- Тамарæ, байс-ма йын æй! - Зинæйы хъазгæмхасæн хъæлæс 
дæр дзы райхъуыст. 
- Бæргæ азылдтытæ кодтон йæ алыварс, - хъазгæмхасæн 
дзуры Тамарæ дæр. - Фæлæ мын дзы ницы рауад. Уыцы зæронд 
хъембыр: сымах, дам, уымæн йæ иу фæхудты аргъ дæр не стут... 
Уас ын мæрдтыбæхæй фæцæуæд... 
- Цæвиттон, уыцы дзæгъæл куыдз кæмæй рæсугъддæр у йæ 
рæсыд фæстагимæ! 
- Афтæ у, ныры дуджы гадза у æмæ дæ амонд фæуа... 
Къæсæргæрон мæ мидбынаты ссыгътæн. Мæ маст ацæхæра- 
джынтæ. «Гадза» мæ кæй схуыдтой, уый мæм уыйбæрц нæ 
бахъардта. Фæлæ мæ «дзæгъæл куыдз» кæй схуыдтой, уый мæ 
бынтондæр амардта. Мæ зæрдæйы уидæгтæ мын бындзарæй 
базмæлын кодта. Дзæгъæл куыдз!.. Æцæгдæр дзæгъæл куыдз 
дæн!.. Мæ зæрдæ суынгæг... Цæссыгтæ æрлæдæрстысты. Уæд- 
дæр мæхи тыхурæд ныккодтон. Ноджы ма цытæ дзурдзы- 
сты ацы цъаммæрттæ! Æнæуый та мæм размæ худгæ кæнынц, 
æнаккæгтæ!.. 
- Иудзырдæй, - уæддæр дзурынц дам-думгæнæг чызджытæ 
мæн тыххæй. - Мæнæ дын исчи дæ комдзаг дæ дзыхæй куыд 
аскъæфа, ахæм ми нын бакодта гъе, чызджытæ, ацы гадза! Нæ 
тæккæ цæсты раз ахæм хæринаг нæлгоймаг уыд æмæ нын æй 
стыдта нæ къухтæй! 
- Багъæцæт, афтæ ма уа, æмæ йæм Аркъади уыцы къа- 

540 
Тедеты Герас 
байаджы макуы фена йæ фатеры! Кæддæра ма нæ горæты йæ 
кой дæр фæзына! 
Уый та цавæр къабайаджы кой кæнынц, дæ хуыцауы 
тыххæй! Дисы бафтыдтæн мæхи мидæг. Фæлæ мæ уыцы 
уысм уый тынг не ’ндæвта æмæ йыл хъуыды дæр нæ акод- 
тон. Ме ’мбал чызджытæ мыл фæсвæдæй афтæтæ кæй хъуыды 
кæнынц, уый мын аскъуыдта мæ маст. Урс дæндаг æмæ сындз 
зæрдæтæ!.. Мæнгæрдтæ æмæ фæлитойтæ! Æз та афтæмæй семæ 
хæлардзинад арæзтон!.. 0, æцæг налаттæ! Уæдæ сымахæн æцæг 
уæ маст куыд аскъуыйа, ахæм ми уын куы нæ бакæнон, уæд 
мæ уæ сæгъ скæнут. Бартхъирæн кодтон мæхимидæг. Уый уын 
рæсыд фæстаг. Сæхæдæг искуы нæлгоймаг куы фенынц, уæд 
«мæн фæуа, мæн фæуа»-йы тыххæй кæрæдзи сæрыхъуынтæ 
ныскъуыдтæ кæнынц æмæ сæм ныр ничи кæсы! Мæ мад æмæ 
мын мæ фыд кæй радтой, уый мын туг фестæд!.. 
Кæцæй ма бацыдаин æз Зинæтæм! Цæхæркалгæ раздæхтæн 
фæстæмæ хæдзармæ. Сындæг къахдзæфтæй цæуын. Хъуыды 
кæнын мæхицæн. Хъуыды кæнын мæ цардыл... мæхиуыл... Мæ 
ивгъуыд царды бонтæ мæ цæстыты раз слæууыдысты... Æмæ 
мын мæ зæрдæ аскъуыдтой... Уæззау, æрхæндаг хъуыдытæ 
цъист кæнынц сæрымагъз... зæрдæ... æппынфæстаг бахæццæ 
дæн нæ къулдуармæ. Уый циу, саубонтæ! Мæ фæрсагы рухсы 
тынтæ, цыргъ фаттау, мæ риуыл сæмбæлдысты. Саубон мæ 
баййæфта! Тыхдымгæ боны бæласау, мæ зæрдæйы уидæгтæ 
ныдздзортт-дзортт кодтой. Къултыл йæхи ныххоста зæрдæ. Чи 
срухс кодта мæ уаты? Чи мæм ис? Чи мæм æрцыд?.. Ссардтой 
мæ!.. Æрцыдысты мæм... Æрцагуырдтой мæ... 0, ме сфæлдисæг! 
Баххуыс мын кæн!.. Мæ зæнгтæ мæ быны фæцæйдыдæгътæ 
кодтой. Æрхауынмæ мæ бирæ нал хъуыд. Фæрсагæй бакæсон. 
Цы фыд мыл æрцыд, уый базонон... 0, ме ’намонд сæр! 0, сыгъд 
амонд! Дзедзылæйттæгæнгæ тых æмæ фыдæй бахæццæ дæн 
мæ фæрсаджы цурмæ. Фыртасæй зыр-зыргæнгæ бакастæн 
фæрсагæй. 0, хуыцау! Фервæзтæн!.. Æнæбон хауд бакодтон къу- 
лыл. Иу мур мæ тыхы схъис нал аззад. Мæ фæллад лæнк-лæнк 
цæуы. Чысыл дымгæйы уддзæф дæр мæ ауæлгом кодтаид. 
Æрæджийау-æрæджийау æрцахстон мæ уд. Ме ’муд æрцыдтæн. 
Уаты ничи разынд. Æрмæст стъолы бæстыастæу иу коньячы 
авг. Æвæццæгæн та мæ нæлгоймаг зонгæтæй исчи æрбацыд... 
Хъуыды кæнын мæхимидæг... Фæлæу-ма, сæнттæ цæгъдын! 

ФЫДЫ ФÆДЗÆХСТ 
541 
Æваст ферттывта мæ сæры! Цæй нæлгоймаг!.. Иунæг Алек- 
сейы удæн нæ зонын...Æмæ уымæн уыцы æхсæвæй фæстæмæ 
йæ кой, йæ хъæр никуыцæйуал разынд. Хæстмæ, зæгъ, æй акод- 
той фæстæмæ. Зинæ мын дзырдта!.. Уæдæ ма мæм чи бацы- 
даид! Стæй куыд бахызт æхгæд дуарæй! Мæ фатерæн йæ ду- 
ар дæр гом кæй уыд, уый нырыонг нæ фæхъуыды кодтон. Чи 
йæ бакодта, куыд! Мæ дзыппы дæгъæл асгæрстон. Нæй ам. Дæ 
хуыцауы тыххæй, цы йæ фæкодтон? Хъуыды кæнын... Зæрдæ 
мын нал ис. Кæмдæр та йæ айрох кодтон... Ай нæ дын зæгъын! 
Мæ зæрдыл æрлæууыд. Æрдæбон куысты уат куы æфснайдтон, 
уæд æй Аркъадийы стъолыл авæрдтон. Уым мын аззад. Лидзгæ. 
Æхстуадæй ратахтæн. 
... Аркъади йæ къабинеты цыдæр архайы. Хорзау нал фæдæн 
куы йæ ауыдтон, уæд. Ам æнхъæл ын нал уыдтæн. Ацафон цы 
ми кæны ам? Къæсæргæрон сагъдауæй аззадтæн. Ауыдта мæ 
Аркъади. Фæхудт. Йæ хъоппæг цæстытæ цæхæртæ скалдтой... 
- Æ, дæхæдæг мæм æрбацыдтæ? - сдзырдта уый цыдæр ци- 
ны хъæлæсæй. - Ныртæккæ фæцæйцыдтæн æз дæр... - стæй 
мыл, фæранкау, йæхи ныццавта нæлгоймаг. Диванмæ мæ 
баскъæфта. Пъатæ... хъæбыстæ. Мæ фыдбылызтæ дæ хай, кæд 
хæйрæджджын нæ фæдæ! Бустæ йыл кæнын мæхимидæг. Рас- 
къуыдтон дзы мæхи. Иуварс æрлæууыдтæн. Хæрамæй йæм 
кæсын. 
- Валя... - даргъгомау ауагъта Аркъади йæ дзырд. - Нал 
хъæуынц ныр уыцы уæлдай митæ... Ардæм æрцу... диванмæ 
мын амоны, - фæнды уæхимæ, фæнды ам... уый хъауджыдæр 
нæу. - Ног та мæ баскъæфта йæхимæ. Зыд пъатæ, хъæбыстæ... 
Кæддæртау цыма нал ныхмæ лæууын... Уæддæр хизын мæхи... 
арæхстджын архайдæй. Уый барджыны æвнæлдтытæ кæны. 
Раст цыма раздæр нæ ныхас бакодтам... Уæддæр мæхи куы хыз- 
тон, уæд та иуафон Аркъади фæлæууыд. Комкоммæ мæм бакаст. 
- Фæлæу-ма, Валя, дæхæдæг мын куы загътай!.. - бустæгæ- 
нæгау дзуры лæг. 
Нæ дын зæгъын! Ферттывта æваст сæры. «Дæхæдæг, дам, 
мын загътай». Сæнтдзæф! Фæрсæджы каст æм бакодтон æго- 
мыгæй. Кæд ын загътон, цы йын загътон! Нæлгоймаг мæ фем- 
бæрста. Комкоммæ та мæм æрбакаст. Сдзырдта та мæсты- 
гъуызæй: 
- Дæ хæдзары дæгъæл мын ныууагътай. Уый та нысан кæны: 
«Изæры мæм хæдзармæ рацу». Коньячы авг айстон æмæ ацыдтæн. 

542 
Тедеты Герас 
Дæ къуымы хæринаг ницы уыд. Йемæ мæнæ калбасмæ рауадтæн. 
Ам мын æвæрд уыд. Ныртæккæ мæ уырдæм хъуыд. Гайтма дæ- 
хæдæг æрхæццæ дæ... - Аркъади та мæ баласта диванмæ. Æз мæ- 
хи хизын. Дæгъæлы хабар афтæ кæй рауад, уый æнхъæл та мæ 
цæрæнбонты дæр никуы уыдтæн. Æз зæгъын, цæмæн афтæ бар- 
джыны æвнæлдтытæ кæны!.. Уæззаугай, арæхстгай архайдæй та 
дзы куыддæрты мæхи ахибар кодтон знæт нæлгоймагæй. Иуварс 
алæууыдтæн. Цыдæр азымджыны каст æм кæнын. 
Ныр Аркъадийы сырхцъар цæсгом фæсаудалынг, хæрамы 
æрттывд фæкодтой цæстытæ. Сæ зынг стъæлфæнтæ мæ зæрдæ- 
йыл æмбæлынц... Æвæццæгæн мæм фæхъыг... Нæ мæ фæнды 
йæ фæхъыг кæнын... Афтæ дзы зæгъын, исчердæмыты, сайгæ- 
сайгæ хиздзынæн мæхи... Æдзынæг кæсын мæ дирек-тормæ. 
Уый йæхи æрдзæбæхтæ кодта. Биноныгдæр бадт æркод-та ди- 
ваныл. Цыма йæм ницыуал фæнд ис, афтæ йыл зыны. 
- Цæй иугæр афтæ у, уæд хорз!.. - цыма бирæ дзурынмæ 
хъавы, ахæм хуызæнæй райдыдта уый. - Дæ хин митæ дын 
чи нæ бамбара, æз ахæм нæ дæн. Ома йæ афтæ расай-басай 
кæндзынæн. Афтæ хъуыды кæныс ды. Æмæ уымæй дæ бар 
дæхи... Кæн афтæ... Фæлæ-ма мæнæ мæ цуры æрбад. Ныр мауал 
тæрс. - Лæг мæм æрбакаст. Йæ цурмæ мын амоны. Æз бам- 
бæрстон: цахæмдæр ахсджиаг фарсты фæдыл дзурдзæн мемæ. 
Æрбадтæн. - Мæн де ’фхæрын нæ фæнды, - дзуры дарддæр мæ 
директор, хъуыдыгæнгæйæ, - мæ къух дыл æвæрдтон. Сидзæр 
чызг у, зæгъын, æвæгæсæг. Дæ хъыджы ницæмæй цыдтæн. Дæ 
зæрдæ де ’вдисæн. Раст дын нæ зæгъын? - Аркъади мæм фæр- 
сæджы каст æрбакодта. Æз ын мæ сæр разыйы тылд бакодтон 
æгомыгæй. - Фæлæ дын иугæр бæсты нæ цæуы, - дзуры дарддæр 
уый, - уæд ма дыл æз дæр цы ауæрдон! Хъуыды ма кæныс, ай- 
фыццаг нын нæ магазины æфтауцдон куы фæхастæуыд? - ног 
та мæм фæрсæджы каст æрбакодта. Æз дæр та йын æгомыгæй 
мæ сæр разыйы тылд бакодтон. Фæлæ йæм ныр дисгæнæджы 
каст æрбакодтон Аркъадимæ. Уый мæнмæ кæцæй-кæдæм æх- 
хæссы. Зæгъын, мæнæн æй цы дзурыс! - Хуыснæджыты ми- 
лици абоны онг дæр агуры, - дзуры дарддæр мæ директор. - 
Нырма сæ къухы ницы быфтыд. Æз рагæй зонын: ды уыцы 
фыдракæнды хайджын дæ. Фæлæ дыл æз мæ къух æвæрдтон. 
Мæхи уыдтæ... Æмæ дæ нæ хъæр кодтон... Ныр дæ тæккæ рай- 
сом дæттын милицимæ. Стæрхон дыл кæндзысты æмæ хырх. 

ФЫДЫ ФÆДЗÆХСТ 
543 
Мæсты лæг сыстад мæ цурæй. Фыссæн стъолы раз слæууыд. 
Сæрибар дæ ныр. Æй кæн! 
Цыма мын уыцы уысм исчи дзæккорæй мæ фæскъæбут ныг- 
гуыпп кодта, афтæ фæдæн. Бæстæ мыл аталынг. Айхуызæн 
æнæнхъæлæджы фыдбылызы æнхъæл та кæцæй уыдтæн. 
Фыдракæнды æз кæй ницы аххосджын дæн,уый дын куынæ зыд- 
тон. Фæлæ мæ дзы ацы тæнджын искæуылты нытътъысдзæн. 
Мæсты мæм у... Ацы хæццæ рæстæджы чи у йæ агурæг... Уый 
бакæнын у йæ бон... Бынтон сæрибарæй... Стыр лæг у!.. Æз та 
цы дæн!.. Чи мæ зоны!.. Ацу æмæ дæ гæндзæхтæ дæр цæгъд... 
Кæй бауырндзæн дæ рæстдзинад!.. Æмæ царæфтыд кæнын!.. 
Ахсдзысты мæ!.. Чи у мæ сæрыл дзурæг!.. Ныббогъ кæнынмæ 
мæ бирæ нал хъæуы!.. Зæрдæ къултыл йæхи хойы... 
- Аркъадий Самойлович!.. - фыццаг хатт сдзырдтон мæ 
директормæ афтæ æргом. Мæ кæуын тыххæйты уромын, 
аф-тæмæй дзурын. - Æз æй зонын ды мæн æнæаххосæй 
фыдракæнды нытътъысдзынæ... Уый бакæнын дæуæн дæ 
бон у. Фæлæ дæ цæмæн хъæуы, гормон, мæ дзæгъæл уды 
тæригъæд!.. - нал баурæдтон мæ кæуын. Ныггæр-гæр кодтой 
судзгæ цæссыгтæ. - Куы йæ зоныс, нæ дæн æз хайджын уыцы 
фыдракæнды... 
- Хайджын дæ!.. - хъæрæй сдзырдта директор. 
- Нæ дæн. Уæлейæ -хуыцау, бынæй - зæхх. - Диссæгтæ кæнын. 
Лæг ницыуал сдзырдта. Йе стъолы лагъзмæ фæлæбурдта знæт- 
гъуызæй, цавæрдæр хъуымац дзы фелвæста. Дары мæм æй. 
- Уый у, мæ магазины æфтауцдонæй цы хъуымæцтæ фесæфт, 
уыдонæй. Æмæ йæ æз ссардтон дæ фатеры. Тæккæ абон. Цы 
арæзта дæ хæдзары кæд гæнæг нæ дæ, уæд? - йæ цæстытæй мæ 
фæхæры мæсты лæг. - Цыбырдзырдæй атæлфæн дын нал ис, 
фæлæ уæлдæйттæ мауал дзур. Къæппæджы дæ. - Лæг æрбадт 
йе стъолы фарсмæ. 
Мæнæн мæ цæстытæ цæхæртæ акалдтой. Ссыгътæн æгасæй 
дæр. Æваст мын мæ сæр ныццавта иу хъуыды: Алексей... Алек- 
сей мын радта уыцы къабайаг... Уыцы æхсæв ын æй æз йæ 
дзыппы нывæрдтон. Фæлæ йæ уый фæстæмæ аивæй къуыммæ 
баппæрста. Ныууагъта мын æй. Дыккаг бон æй ссардтон. Фæлæ 
ма йæ æз кæдæм фæхастаин. Мæхимæ баззад. Ай мæнæ уы- 
цы къабайаг. Æрдæбон мæхимæ уыд ацы гæлдæрджын æмæ 
йæ рахаста. Алексей ныр хæстмæ афардæг. Кæй бауырндзæн 

544 
Тедеты Герас 
мæ рæстдзинад! 0, ме ’намонд сæр! Мæнæ та мыл цæй æнæн- 
хъæлæджы бæллæх сæмбæлд, мæнæ!.. Нæ, фæлæ Алексей 
йæхæдæг фыдгæнæг!.. Уысмбæрц иннæрдæм фессæстой мæ 
хъуыдытæ. 0, дунескæнæг! Фесæфта бæстыл æууæнк! Намыс!.. 
Калмæн йæ хъулæттæ æддæмæ сты, адæмæн та - мидæмæ. 
Стæй та мæ дудгæбоныл фæдæн. Царæфтыд мæ кæндзæн 
ацы тæнджын... Давæггаг хъуымæцтæй мын мæ хæдзары 
ссардта. Æцæгдæр бахаудтæн къæппæджы... Цы хуызы ма мын 
бантысдзæн мæхи сраст кæнын! 0, мæ мæгуыр уды тæригъæд 
мын фæхæссай, Алексей, кæд ма мæ ацы фыдбылызы та цæмæн 
тъыстай!.. Ме ’ннæ æнамонддзинæдтæ мын æгъгъæд нæуыды- 
сты!.. 
Марой кæнын мæхимидæг. 
- Ард дын хæрын, Аркъади, - сомы кæнын, лæгъстæ кæнын, 
цæссыгкалгæ, мæ директорæн, - уыцы къабайаг мын чидæр 
балæвар кодта... 
- Уый мæнмæ нæ хауы! - æнæмæт хуызæй сдзырдта дирек- 
тор. - Æз сæфт фосæй ссардтон дæ хæдзары. Фæцис. 
Гъай-гъайдæр раст у. Æз дæр афтæ зæгъин. Чи йæ зоны, 
мæнæн давæггаг хъуымац чидæр радтак. Ацъæл бынтондæр 
мæ ныфс. Мæ бон базыдтон ацы лæгæй. Æрцыд æмæ æрцыд мæ 
сæфты бон... 0, куыд ’нæбон дæн, куыд!.. Мæ зæрдæ фæтоны... 
Тынг куы ныккæуин, мæ хъæлæсы дзаг куы ныббогъ-богъ кæ- 
нин, уый мæ фæнды... Уый дæр нæ уæндын цæмæндæр. Мæ сæр 
æруагътон æмæ афтæмæй мæхи хæрын... Мæ цæссыг лæдæрсы 
æмæ лæдæрсы. Зæрдæхалæн куыд кæнын хæкъуырццæй. 
Кæуын ме ’намонддзинадыл!.. 0, мæ сонт уды тæригъæд уын 
баззайа, Гассай... Махар!.. 
Аркъади ныхъхъус. Иу дзæвгар ницыуал сдзырдта. Æппын- 
фæстаг мæм хæстæг æрбацыд. Мæ роцъойыл мын хæрдмæ 
схæцыд. 
- Кæугæ ма кæн... - фæлæгъздæр. Мæ фарсмæ æрбадт. - 
Хъуыддаг нæма мæнæй дарддæр нæ ахызт. Мæнæн мæ бон у 
ныссус æй кæнон. Уадз æмæ милици йæ сæр къултыл хойæд. 
Агурæд. Æз дæ не схъæр кæндзынæн... Æрмæст мын ды дæр 
исты хорзы хъуамæ бацæуай... Уый дæуæн дæ бон у... - Ар- 
къади мыл йæхирдæм æрбахæцыд... Куыницы сдзырдтон, 
уæд мæ тынгдæр æрбалхъывта... Ацыт æмæ быныскъуыд сут, 
цыдæриддæр зæххы цъарыл нæлгоймаджы мыггаг ис, уыдон 
иууылдæр... 

ФЫДЫ ФÆДЗÆХСТ 
545 
... Куыстæй Аркъадиимæ рацыдыстæм иумæ. Уыцы фыдæбон 
къабайаджы мын фæстæмæ радта. 
- Ахæсс æй... Дæхицæн дзы къаба бахуый. Тæрсгæ мау- 
ал кæн. Æнæуый дæр-иу дæ цы бахъæуа, дæ цæсгом-иу мæм 
æнæрбахъæцгæ ма фæуæд. 
Æз ницы дзырдтон. Æгомыгæй цыдтæн йæ иувæрсты. Сын- 
дæггай цæуæм. Электроны цырæгътæ нын нæ развæндаг рухс 
кæнынц. Фæндаггæттæй ныл чи амбæлы, уый та нæм цыдæр 
дисы каст æрбакæны. Нæ зонын, цæмæн... 
- Ратындз, Валя! - Аркъади тагъд кæны. - Ныр æнафон у... 
Цы мын зæгъдзысты хæдзары... Бинонтæй æфсæрм хъæуы!.. 
Фæлæ йæ æз, цыма хъусгæ дæр нæ фæкодтон, уæддæр са- 
быр къахдзæфтæй цæуын. Мæнæ æрбахæццæ стæм, нæ горæ- 
ты астæуты цы цæугæдон цæуы, уымæ. Бæрзонд хиды астæу 
æрлæууыдтæн. Хиды гæзæнхъæдыл æрæнцой кодтон. До- 
ны урсбарц уылæнтæм нымдзаст дæн. Алыгъуызон уæззау, 
æрхæндæг хъуыдытæ та сыстадысты сæры магъзы сау халæтты 
бардзау. 
- Рацу, Валя, - Аркъади мын мæ цонгыл ахæцыд, - цæмæ дзы 
кæсыс! 
Æз æм ницы сдзырдтон. Цы къабайаг мын радта, уымæ бав- 
нæлдтон сындæггай мæ дæларммæ. Доны йæ куы фæцæйæп- 
пæрстон, уæд Аркъади йæ къубалыл бæндæн фæцæйæвæрдта. 
- Цы ми кæныс, цы ми кæныс!.. - мæ цонгыл мын фæхæ- 
цыд. - Ма аппар! - фæлæ уæдмæ хъуымацы доны урсбарц уы- 
лæнтæ фæцæйскъæфтой уым дæлæмæ сæ рæуфад базыр- 
тыл. Сындæггай раздæхтæн æгомыгæй æмæ сабыр къах- 
дзæфтæй рацæуын... Аркъади ма бирæ фæкаст хидæй уæздан 
къуымбилæй уæфт кæсæмир хъуымацмæ. Хæрзаг загъта 
йæхицæн: «Фæлтау æй мæхицæн куы ныууагътаин!..» 
1945 аз. 27 февраль. Майрæмбон. Раджы сыстадтæн абон. 
Куыддæр арвы кæрæттæ æрбарухс сты, афтæ. Куыстмæ алы- 
хатт дæр ацафон фæцæуын. Цалынмæ фараст сахатыл куыст 
райдайа, уæдмæ бафснайон кабинеты. 
Мæ хæдзар тагъд-тагъд æфснайдтон. Æфснаинаг та мын 
дзы цы уыдис, ме ’нæбары хъæццул æмæ гобан бадзæбæхтæ 
кодтон, æндæр. 
Рахызтæн кæртмæ. Бон дзир-дзур кæны. Дысон мит рауа- 
рыд. Мæ фысым мыл кæрты хæрхæмбæлд фæцис. Хæдзармæ 
фæцæйхызт. Æвæццæгæн йæхи хъуыдыйы рацыд. 
35* 

546 
Тедеты Герас 
- Дæ райсом хорз, Марфа! - зæрдæхæларæй йæм сдзырдтон. 
Уый мæм ницы сдзырдта. Йæ уызынхъис æрфгуыты бынæй 
мæм æрхуымгъуызæй æрбакаст æгомыгæй. Хæрам мæм у... 
Ардæм, дам, нæлгоймæгты ма кæн... Йæ иувæрсты ахызтæн 
æмæ афардæг дæн. Уæд мын нæтæд, кæд ын уæдæ æрвыл мæй 
фынддæс туманы цæмæн фидын! Хæдзар æз бахуырстон æмæ 
мæ дзы цы фæнды, уый хъуамæ кæнон. 
Горæты уынджы стæм цæуджытæ фæзынд. Фадхъулмæ миты 
лæгæрдынц. Абадтæн трамвайы. Мæ куысты балæууыдтæн. Ар- 
къадийы уым баййæфтон. Цыдæртæ фыста, Хорзау нал фæдæн. 
Ам æнхъæл ын нæ уыдтæн афтæ сæумæйæ. Къæсæргæрон 
æгомыгæй лæугæйæ азадтæн. Цæй ныр куыд бафснайон! Бака- 
тай кодтон мæхимидæг. Мæ директор мæ фембæрста. Сыстад 
мæм. Мæ размæ рацыд. Худгæбылæй мæм сдзырдта. 
- Нæ йæ хъæуы æфснайын, Валя!.. - мæ русæн мын рæвдаугæ 
пъа акодта. - Ацу, баулæф. Уый та дын дзулы книжкæ абонæн!.. - 
Аркъади йæ дзыппæй систа книжкæ. - Уæдмæ мæй дæр 
фæуыдзæн æмæ та ног мæйæн райсдзыстæм. - Йæ нарст ар- 
мы тъæпæнæй мын мæ рустæ дæудтытæ кæны. Рæвдауы мæ... 
Мæнæ, фыд йæ чызджы куыд фæрæвдауы, афтæ. 
Æз æм ницы сдзырдтон. Сæр æруагътон. Æфсæрмы дзы 
кæнын... Æвзонг адæймаг ацæргæ лæгæй куыд фефсæрм кæны, 
афтæ. 
Дзулы книжкæ райстон æгомыгæй æмæ раздæхтæн фæстæ- 
мæ хæдзармæ. Ацу цæй æмæ ма райс ныр ацы дзулы книжкæ! 
Дыууæ боны афтид картофы æвджид дæн. Уыдон дæр мын ды- 
сон фесты. Ссады тæпп мæнмæ никуыуал ис æмæ æндæр. Ма- 
газиныл мæ фæндаг ракодтон. Мæ книжкæйы дзул райстон. 
Авдсæдæ грамм... Айфыццаг мын Аркъади цы цыхт авæрдта, 
уымæй ма мæм иу чысыл къæртт уыд. Дзулы æмбис уыйимæ 
бахордтон. Йе ’ннæ ’мбис та йын изæрмæ ныууагътон. 
Бадын ныртæккæ хæдзары. Дысоны коньяк мæ зæрдыл 
æрбалæууыд... Иу дзы анызтон. Мæ зæрдæ кæд фæдзæбæхдæр 
уаид... Дысоны хъуыддаг мын ме ’нцойад фесæфта... Нæ æмæ 
мæ нæ рох кæны... Уæхстау ныццæхгæрмæ сæрымагъзы. Фыд- 
гæнæг, дам, дæ! Цæмæн æнхъæл у Аркъади афтæ!.. Ома æз 
æфтауцдон фæхасты хайджын дæн, ахсынæй фæтарстæн. Æмæ 
йын уымæн сразы дæн!.. Алырдæм æй рабар-бабар кæнын. 
Алыгъуызон дыдзæхсæн хъуыдытæ сдзогъло-могъло сты сæ- 

ФЫДЫ ФÆДЗÆХСТ 
547 
ры. Ницы бæрæг-бæлвырд хъуыдымæ æрцæуын фæразын. 
Давæггаг хъуымæцтæй мын ссардта мæ хæдзары!.. Ацу æмæ 
йын цыфæнды дæр дзур. Кæй бауырндзæн дæ рæстдзинад!.. 
Нæ фæлæ Алексеймæ кæцæй æрхауд уыцы къабайаг! Цъæл 
кæнын мæ сæр. Нымайын, барын алырдæм. Ау, Алексей йæ- 
хæдæг фыдгæнæг уыдаид?.. Ау, йæ давæггаг дзаумæттæй мын 
æлхæдта мæ зæрдæ!.. Афтæмæй та йæхи цæй уæздан æмæ 
хæрзæгъдау дардта!.. Æмæ кæд Алексей фыдгæнæг уыд, уæд 
йæхи хæстмæ акæнын куыд бауагътаид?.. Кæд нæ ацыд æцæг 
хæстмæ, уæд уæдæ цы фæцис? Уыцы æхсæвæй фæстæмæ мæ 
тæфтыл куынæуал акастис. Уæддæр æххæст нæма æууæндын 
мæ мидхъуыдыйы, Алексей æцæг фыдгæнæг уыдаид, ууыл. 
Куы никуыцæйуал зынд, уæд æз æгас горæты скъолатыл æр- 
зылдтæн. Æфсæдтон ахуыргæнæгæй, дам, кусын мын куы 
дзырдта. Алкуы дæр-иу мын загътой: «Махмæ ахæм ничи ку- 
сы!..» Нæ, фæлæ мæ уæдта сайгæ цæмæн кодта, ахуыргæнæгæй, 
дам, кусын?.. Уæддæр та йæм мæ зæрдæ фехсайы Алексеймæ 
мæ мидхъуыдыйы. Омæ гъа, уый афтæ фод, фод Алексей фыд- 
гæнæг, фæлæ йын уыцы æхсæв æз йæ къабайаг фæстæмæ йæ 
дзыппы куы нывæрдтон, уæд ма йæ цы æгъдауæй систаид 
фæстæмæ? Ноджыдæр хъуыды кæнын... Барын, хынцын мæхи- 
мидæг алыгъуызон. Цыдæр дæлгоммæ, хин хъуыддаг дзы кæй 
æмбæхсы, уый базыдтон. Фæлæ йæ куыд рафæлгъуыдтаин, 
уый мæ бон нæ цыд. 
Уыцы бон суанг изæрмæ фæцъæл кодтон мæ сæр. Хæдзары 
исты архайдтаин æви цы ми кодтаин - уыцы хъуыды нæ хызт 
мæ сæрæй. Кæцæй ма æрхаудтаид уæддæр ацы къабайаг мæ 
хæдзармæ? 
Æризæлмилтæ, афтæ мын æваст мæ сæр иу хъуыды ныццав- 
та. Дысон Зинæтæм мæхи аирхæфсыны тыххæй куы бауадтæн 
æмæ мæм сæ къæсæргæрон Верæиты хъæлæба куы райхъуыст, 
уыцы хабар мæ зæрдыл æрбалæууыд. Цæйдæр къабайаджы 
тыххæй дзырдтой æнхъæлдæн!.. «Багъæцæд, кæд ын уыцы къа- 
байаджы Аркъади йæ фатеры фенид! Кæддæра ма нæ горæты йæ 
кой дæр фæзынид!..» Кæйдæр ныхас мæм дзы афтæ райхъуыст. 
Ай дын мæ къух, кæд ацы фыдæбоны давæггаг къабайаджы уы- 
дон мæ фæрсагæй нæ баппæрстой!.. Цæмæй йæ директор мæ 
хæдзары федтаид. Уый мæ æфтауцдоны фæхасты хайадисæг 
фенхъæлдтаид æмæ мæ æрцахсын кодтаид. Афтæ бакодтаик- 

548 
Тедеты Герас 
кой уыдон барæй, фыдæнæн. Уымæн æмæ утæппæт чызджы- 
ты æхсæнæй Аркъади мæн сæвзæрста. Уый сæм хæлæг кастис... 
Сæ маст сын лæгуын кодта... Æмбæхст, хин хъуыддаджы сæрыл 
фæхæст дæн. Цин кæнын мæхимидæг. Æз та афтæ æнхъæлдтон, 
хъуымацы фæрсаджы размæ æппæрстæй куы ссардтон, уæд, 
зæгъын, æй Алексей баппæрста уырдæм, уыцы æхсæв ын æй æз 
фæстæмæ аивæй йæ дзыппы куы нывæрдтон, уый фæстæ. 
Æхстуадæй атахтæн уынгмæ. Уынджы саджилмæ бахæццæ 
дæн. Иуырдæм дзы мæ куыстмæ ацæуын хъæуы, иннæрдæм - 
Зинæтæм. Фæндаджы дзуарæвæрдыл уысмбæрц арахъуыды- 
бахъуыды кодтон. Чердæм ацæуон? Аркъадимæ комкоммæ, 
æви уал чызджытæн сæхимæ. Æппынфæстаг дын Зинæты уын- 
гыл фæраст дæн тæвдкалгæ. Дзырдбæрцмæ мæ тъæпп уым 
фæцыд. Уыцыиу фатæхстæй батæррæст кодтон Зинæты дуа- 
рæй. Иу къуырцц-къуырцц дæр нæ æмæ иннæ дæр. Зинæимæ 
баййæфтон Верæйы. Тамарæ уым нæ разынд ацы хатт. Æнæуый 
сын иу хæдон уæгъд у æртæйæн дæр. Верæ æмæ Зинæ уыцы 
тæккæ æрбацыдысты сæ куыстæй. Зинæ пецыл хæринаг кодта 
сæхицæн. 
- Æ, æ!.. Кæдæй-уæдæй ма! - Зинæ йæ хæринаг аразын фæ- 
уагъта. Мæ размæ рауад. - Мидæмæ, Валя, мидæмæ! Дæ хуы- 
цауы тыххæй, исты нæ фехъуыстай? Не ’мгæрæтты куынæуал 
ацыдтæ! 
Кæсыс цæй уайдзæфтæ мын кæны! Цыма сæм кæй нал 
цыдтæн,уый йын хъыгуыд,уый ныхæстæ нæ кæны! Урс дæндаг 
æмæ лыскъ зæрдæ! 
- 0, о! Мæнæ ма Валяйы федтон! - уый та дын Верæйы цин- 
тæ. - Æрбад дæ хорзæхæй. - Мæ быны мын бандон авæрдта. 
Раст сыл цыма мæ фендæй хуртæ æмæ мæйтæ бакаст, ахæм цин 
мыл бакодтой. Æ, уæд уыл уæ хур баталынг уа! Дыдзæсгомтæ! 
Æлгъитын сæ мæхимидæг. Æргом та сдзырдтон: 
- Бадынмæ мæ не ’вдæлы, Верæ!.. - цыма бынтондæр ницы 
æрцыд, ахæм хуызæнæй дзурын. Æнцад, æдыхстæй. Хъуамæ сæ 
ракъахон. - Айфыццаг мын Алексей иу къабайаг балæвар код- 
та æмæ мын æй, зæгъын, куы ахуыис Зинæ!.. - (Зинæ къухджын 
уыд ахæмтæм]. Мæхæдæг æм ме ’рфгуыты бынты хин каст ба- 
кодтон. 
Зинæ йæ мидбынаты фестъæлфæгау кодта. Аивæй йе 
’рфгуыты бынты Верæйы ’рдæм фæрсæджы каст бакодта. Æз 

ФЫДЫ ФÆДЗÆХСТ 
549 
æй уæддæр фæфиппайдтон. Верæ дæр æм ницызонæджы каст 
бакодта. Дисы каст кæнынц дыууæ чызджы кæрæдзимæ. Ома, 
зæгъ, ын уый та цавæр къабайаг радта... 
- Цы хуызæн къабайаг дын у? - цыма æнæуый цымыдис код- 
та, ахæм хуызæнæй мæ афарста Верæ. 
- Уæздан къуымбилæйконд морæгъуыз кæсæмир!.. - цыма 
æппындæр ницы зонын, барæй мæхи афтæ дарын. Фæлæ сæм 
аивæй мæ хъус дарын. Куыд фæуыдзысты мæ ныхæстæм. Дыууæ 
чызджы та кæрæдзимæ бакастысты аивæй се ’рфгуыты бынты. 
Сæ бурдзалыг цæсгæмттыл тасы нысæнттæ фæзынд... Тынгдæр 
старстысты. Уæлдайдæр Верæ. Йæ аивæвæрд бæзджынгомау 
былтæ ахус сты. Хуыз фæцыд. Цъикъæ никуы федтат! Нæ, фæлæ 
Алексей мæнæн къабайаг радта, уый адоны афтæ тынг цæмæн 
фæтæрсын кодта! Сæ дыууæйы дæр хуызы мур куынæуал аз- 
зад, уæд\ Мæ сæры алыгъуызон хъуыдытæ аленчытæ кодтой. 
Æвæццæгæн Алексей дæр адон æмдзæхдон уыд... Уысмæй- 
уысммæ мæ ноджы тынгæй-тынгдæр уырнын байдыдта ацы 
чызджытæ æфтауцдон фæхасты сыгъдæг кæй не сты, уый. 
Алексей дæр æмæ адон дæр иумæ фæхастой æфтауцдоны... 
Чызджытæ сæхæдæг магазины кусынц уæйгæнджытæй... Зо- 
нынц магазины æфтауцдоны хъуыддæгтæ... бацæуæнтæ... 
æвæрæнтæ æмæ æндæр ахæмтæ... 
Алексей мæнæн цы къабайаг радта, æмæ мын адон мæ 
фæрсагæй кæй баппæрстой, уыдон иу хъуымацы тынæй лыг 
сты... Уæдæ Алексей мæнæн къабайаг кæй радта, уыцы хабар 
фехъусгæйæ, сæ уд сæ зæвæттæй дæр уымæн атæррæст ласта. 
Адон фæтарстысты. Ома хъуымацæй ныр Валя къаба скæндзæн. 
Нæ директор ыл æй фендзæн. Бафæрсдзæн мæн, кæм мын уыд? 
Æз ын зæгъдзынæн. «Алексей мын æй балæвар кодта». Æмæ 
фыдгæнджытæн се ’ мбæхст фыдракæнд рахъæр... раргом. 
Æз мæхимидæг райын, цин кæнын адæттæ базонын мæ къу- 
хы кæй бафтыд, ууыл. Ныр мын мæхимæ фыдгæнæджы цæстæй 
нал кæсдзысты... Аркъади... Æз дзы сыгъдæг кæй дæн, уый 
рабæрæг уыдзæн... Уæддæр мæхи ныртæккæ барæй уæзбын 
дарын нырма. Уыдон тæрсгæ фæкодтой æви цы фæкодтой, уый 
цыма æппындæр нæ хатын... Ноджы дæр ма сæ кæд истытæ ба- 
зонин!.. Стæй мын кæсæд, ацы æнаккæгтæ, мæ митæм! Уыдон 
сусæгæй мæн фесафынмæ хъавыдысты, фæлæ сын кæд а-чызг 
сæ хин сæхи сæрыл не ’ртуха!.. 

550 
Тедеты Герас 
Ноджыдæр та ницызонæджы дзырд скодтон бынтондæр 
æнцад, æдыхстæй: 
- Дзæбæх къабайаг мын у... Æмæ æз дæр уымæн æрбауадтæн 
Зинæмæ... Зæгъын мын кæд рæстмæ хуыд æрцæуид... 
- 0... Рæсугъд къабайаг у æцæг!.. - Верæ йæ фырадæргæй 
цыдæр æнæрхъуыды ныхæстæ сæппæрста. Æндæра йæ цæмæй 
зоны, рæсугъд къабайаг у. Кæм æй федта! 
- Æмæ йæ ды цæмæй зоныс, рæсугъд къабайаг у? - ацахстон 
ын æвиппайды йæ ныхас. - Мемæ йæ куынæ рахастон, уæд? 
- Æз... - исдуг фæтыхст чызг. Фæстагмæ та фæцарæхст. - 
Мæнæ мын ныртæккæ дæхæдæг куы загътай!.. Рæсугъд къа- 
байаг, дам, у!.. 
- Дæхæдæг æй никуы федтай, нæ, уыцы къабайаджы? - 
Верæмæ ме ’рфгуыты бынты хин каст бакодтон. 
- Цытæ дзурыс, Валя, кæцæй?.. - хуыцаумæ асинтæ авæрдта 
Верæ. 
- Куыд мæ куырм кæнынмæ хъавыс! - карзæй-карздæр 
кæнын æз. Мæ маст уромын сæм нал фæразын. - Уæдæ ды- 
сон ам Тамараитимæ цæй къабайаджы кой кодтат? Цæмæн мæ 
хъуамæ фесафа Аркъади ацы горæтæй, алæ-ма! - Знæтхуызæй 
сыстадтæн. 
Верæйæн йæ дзых хæлиуæй баззад. Æхсад хæцъилы хуы- 
зæн ацис. Дзурын ницыуал сфæрæзта. Къæппæджы бахауд. 
Фырадæргæй ма цы акодтаид, уымæн ницыуал зыдта. 
Хуыздæр уавæры нæ уыд Зинæ дæр. Сæ сусæг хъуыдытæ 
сын базыдтон. Пецы размæ, дурдзæджындзау, лæугæйæ баззад. 
Дзурын ницыуал сфæрæзта уый дæр. Бамбæрста, дысон сæм 
æз мæхи хъустæй кæй хъуыстон. Æмæ ма сын цæй атæлфæнтæ 
ис!.. Уæларт йæ хæринаг цы хъæдын уидыгæй змæста, уый 
гуыбынæй йæ былтыл банцайæгау кодта, Зинæ афтæмæй баз- 
зад æдзæмæй. 
- Ацы къабайаг, мæнæн Алексей цы къабайаг радта, уый 
нæу!.. - Верæйы раз æрлæууыдтæн. Фидар, æрдхъирæнгæнæ- 
джы хъæлæсæй йæм дзурын. - Ацы къабайаг мын ды баппæрс- 
тай мæ фæрсагæй!.. Цæмæй мын дæ фыдракæнд мæ сæрыл 
стухай!.. - тынг скарз дæн. Мæсты хъæр ыл кæнын. - Цъуй дæ 
нæ хъæуы, цъуй!.. - мæ къух ын йæ цæстмæ бахастон. - Сы- 
мах фæхастат æфтуацдон дæр! - мæ дзыхыдзаг сыл хъæр 
кæнын. - 0, о! Сымах! Æндæр ничи!.. - Æмæ фæлидзæг дæн. 

ФЫДЫ ФÆДЗÆХСТ 
551 
Сæ дуар сыл мæсты гуыпп ныккодтон. Æхстуадæй атахтæн 
уынгмæ. Цæхæртæкалгæ фæтæхын куысты ’рдæм. Ныртæккæ 
Аркъадийæн хъуамæ радзурон алцы дæр. Фыдгæнджытæ 
раргом сты... Æз дзы сыгъдæг дæн... Æз нæ дæн гæнæг... Фæ- 
лæуут, æнаккæгтæ, кæддæра кæмæн фесæфид йæ кой ацы 
горæтæй! Уый уын «гадза» æмæ «дзæгъæл куыдз!..» Мæхи- 
мидæг æртхъирæнтæгæнгæ бамидæг дæн мæ куысты. Мæ 
амонд ууыл дæр нæ зыны! Аркъадийы уым нæ баййæфтон. 
Фыдæнхъæл фæдæн. Нæ зонын кæдæм амæрддаг ис уыцы 
тæнджын!..Æнæуый иу йæ дæндаг ам рафтыдта. Цалынмæ-иу 
æз æрбацыдтæн изæры куыстмæ, уæдмæ-иу йæ къах ничердæм 
авæрдта. Ныр гъа! Уый нæ, фæлæ æгас куысты цъиузмæлæг 
дæр нæй. Ацыт, быныскъуыд сут иууылдæр. Мæ къух ауыгъ- 
тон. Райсом сын зæгъдзынæн. Кæдæм мын ирвæзынц. Алыг 
кодтон мæхимидæг. Æрæвнæлдтон мæ куыстмæ. Бафснайдтон 
мæ директоры кабинет, хынцæджы кабинет дæр æмæ рацæуын 
хæдзармæ. 
Нæ, фæлæ дын æз дæр хуыцауылгъыст куынæ дæн!.. Ныр 
мæ тæвд куы ’рцыд, уæд дис кæнын мæ митыл. Куыд сæм 
бауæндыдтæн æрдæбон Зинæитæм! Ацы змæст дуджы... Куыдз 
дзы йæхион нæ зоны... Алгъуызон фыдгæнæг адæмтæ ис... Уæд 
та цы тæссаг фыдгæнæджытæ сты... Куыд сæм æй бадзырд- 
тон сæ ныхмæ! Æфтауцдон, дам, сымах фæхастат. Æгæр, уæд 
та мын исты фыдбылыз сарæзтой... Чи у мæ агурæг ацы змæст 
рæстæджы!.. Фæсмон мæм æркаст фæстагмæ. Уастæн фыдны- 
хыдзуар фæхæссой, кæд уыдон сылгоймæгтæ не сты, уæд1. 
1945 аз. 28 февраль. Бынтондæр æнæзонгæ бæстæ. Мæ тъы- 
мы-тъымайы дæр дзы никуы уыдтæн. Зыбыты иунæгæй ба- 
дын уаты. Æнæзонгæйы ракæс-бакæс кæнын уаты къуым- 
ты. Уатæн цæхæрадоны ’рдæм ис фæрсаг. Уынджы ’рдыгæй 
йæм æппындæр ницы зыны. Фæрсагæй зыны мусы зылды- 
йас цæхæрадон. Иу кæрдобæлас, дыууæ фæткъуыбæлас æмæ 
дзы иу тута ис. Æндæр мæм а-бæстæй æппындæр ницы зы- 
ны. Нæ йæ хатын: горæты дæн, æви хъæуы. Æрмæст хатын: 
цыдæр сæрсæфæн бæстæмæ мæ кæй фесæфтой. Дысонбонмæ 
фæндагыл... Цæст нæ хæцыд уыцы чысыл машинæйы тахтыл. 
Чысыл дæрддзæг кæм рацыдаиккам. Бонæгбакæсæг хæрзаг ди- 
сы бафтдзæнис, ацы æнахуыр бæстæйы кæцæй февзæрдтæн. 
Тæккæ знон ацафон дæр ма Челябинскы куы уыдтæн. Ныр та 

552 
Тедеты Герас 
кæм февзæрдтæн! Фæлæ афтæ æрцыд. Æрцыд афтæ æмæ ныр 
бадын иунæгæй уаты. Дуæрттæ та мыл æхгæд сты. Æддæмæ 
ахизыны бар мын нæй. Ныр бынтондæр ауагътон мæ цар- 
дыл мæ къух... Æнамонд æмæ æнамонд...Нæ цæуы мæ цард 
æмæ нæ цæуы... Мæ удæй ма арт цы цæгъдын дзæгъæлы... Мæ 
хъысмæты æвджид бакодтон мæхи. Куыдфæнды мын кæнæд. 
Кæдæмфæнды мæ фæхæссæд!.. Афтæ у!.. Дур æхсын чи нæ зо- 
ны, уый дзы йæ фæскъæбут цæвы. Цы мæ нæ уагъта! Ахæм 
маркафайау дын схæцыдтæн хуыснæджыты бæрæг кæныныл! 
Хъæды халонау - иунæг дæ абæсты æмæ ныххау дæ бынаты. 
Цы дæ гуыбын риссы! Æнæуый дæр мард дæн, æви удæгас дæн, 
уый ничи зоны мæхи йедтæмæ... Исчи дæ ныммардзæн, æмæ 
дæ мард, куыдзы мардау, фесæфдзæн, куы зæгъын, æнæуыйдæр 
сæфт у мæ мард, фæлæ... 
Афтæ мын хъæуы. Фыддæртæ дæр, фыддæртæ! Уæдæ та ацы 
абуалгъы хъуыддаджы куыд бахаудтæн æнæнхъæлæджы? 
Цæвиттон, знон куыстæй куы æрбацыдтæн хæдзармæ, 
уæд мæхицæн æхсæвæр скодтон. Бæрцæй ма мæм фондз кар- 
тофы уыд. Царв ма мæм нырма уыд иучысыл. Иу агуывзæ ко- 
ньяк нуазгæ дæр акодтон. Схуыссыдтæн. Суанг кæдæмыты нæ 
ахæццæ дæн мæ хъуыдыты. Фæхауд хуыссæг. Верæйы хъуыд- 
даг нал рох кодта мæ хъуыдыйæ. Æппынфæстаг мæ цæстыты 
уæлтъыфылтæ уæззау байдыдтой. Цыма сыл здытæ æрца- 
уыгъдæуыд. Æрфынæй дæн. Алыгъуызон уæззау æнтъыснæг 
фынтæ мæ сæ уæлныхты систой. Рафт-бафт кæнын. Мæ сурхид 
кæлы. Цыдæр хæццæ фынты уацары бахаудтæн... 
...Хæххон хъæу. Къæмбырджын æдзæгвæзтæ... Залбын хуым- 
ты хъугæмтты фæйлауынц сыгъзæрин денджызау... Бурзачъе 
æфсиртæ рагон хæдæфсарм сиахсау, уæздан æркъул кодтой 
сæ сæртæ... Æвзонджы бонтæ... Рагбонты уарзт!.. Æмгæрттæ... 
Чызджытæ... лæппутæ... скъолайæ рацæуæм... Æфсиртæй рас- 
къуынæм... Не ’ртты сæ аууæрдæм... Гæллæй сæ скæнæм... 
Гæллæйæ хæрзаддæр, адджындæр ма лæг цы ахæрдзæн тæк- 
кæ уалдзæджы къæсæрыл!.. Куы та сæ кæрæдзийыл бахсæм 
хоры нæмгуыты... Худæм, хъазæм... хынджылæг кæнæм. Нæ 
кæл-кæлæй бæстæ хæссæм.. Нæ кæрæдзи айсæм... Æвзонг 
чызджытæ... æвзонг лæппутæ... Зæрдæ хъазын агуры, худын. 
Æваст дын æрбадæлдзæх сты ме ’мбæлттæ. Сæ кой, сæ хъæр 
никуыцæйуал фæзынд... Зыбыты иунæгæй аззадтæн уыцы хъу- 

ФЫДЫ ФÆДЗÆХСТ 
553 
гомы. Мæ тæккæ хæнт раз, хохау, слæууыд бæрзонд, хæрзконд 
лæппу... Цыма йæ зонын... Зæрдæ барухс... Цы фидыд кæны!.. 
Узæлгæ мидбылхудт!.. Рæвдаугæ цæстæнгас!.. Мæ сæр æркъул 
кодтон æз дæр. Ныфсæрм дæн. Фæлæ мæхимидæгхудын, райын. 
Йæ фæлмæн хъæлæсæй мæ хъустыл ауад лæппуйæн: «Уарзын 
дæ!..» «Æз дæр!..» гæзæмæ сæхъуыст ме ’фсæрмдзæстыгхъæлæс 
мæнæн дæр. 
Лæппу мæм уæззаугай æрбавнæлдта... Уæлдæфы йæ цонг 
зыр-зыргынгæ æрбацæйцыд ме ’рдæм... Йæхимæ мыл бахæ- 
цыд... Хъæбыс... пъа... ноджы... хъæбыстæ... пъатæ... Æз дæр 
цыма йе ’фцæджы ныттыхстæн... Нылхъывтон æй мæхимæ... 
Нæ зонын, цы ма æрцыд... Сыстадыстæм... Хуымыхъус цъæх 
кæрдæг ныммыдул... ныссæст... Цæвиттон ыл цæф арс фæратул- 
батул кодта. Лæппу мæ уым ныууагъта æмæ фæцæуы. Йæ чъыл- 
дым аздæхта... «Кæдæм цæуыс, гъо!.. Æз та?» - æнкъард, саст 
хъæлæсæй йæм дзурын фæстейæ лæгъстæгæнæгау. Уый мæ 
хъусгæ дæр нæ фæкодта - цæуы уæддæр. «Кæдæм араст дæ, гъо, 
стæй æз та?» - ног та цыма сдзырдтон лæппумæ бустæгæнæгау. 
Уый мæ уæддæр нæ хъусы æмæ цæуы размæ. Куыдзы хъуыды 
дæр мæ цыма нæ кæны. Уартæ адард... Фæирвæзы. Æваст дын 
æм фæстейæ мæхи ауагътон. Йæ цонгыл ын ныххæцыдтæн. 
Фæстæмæ йæ ласын. Уæд дын мæм нæлгоймаг фездæхт: «Цы 
мыл æрзæбул дæ, дæ хорзæхæй, мæгуыры дзæкъулау!..» - мæ 
зæрдæйы мын кард ныссагъта йе знæт ныхæстæй. Хурхуа- 
дындзтæ ахгæдтой... Зæрдæ къултыл йæхи ныххоста. Мæ былтæ 
бадыз-дыз кодтой. Ныббогъ кæнынмæ мæ бирæ нал бахъуыд. 
Æхсæрфарсы дзæхст фæцыд. Мæ армы тъæпæн ссыгъд, сдудыд- 
та. Фæрыст мын. Галиу русы зæлланг фæцыд ногæй. Мæ галиу 
армы тъæпæн дæр та цъæх арт суагъта, цъæх пиллон. Иудзырды 
бæрц æдзæмæй алæууыдыстæм. Мæ лæнк-лæнк цæуы. Ног та - 
дзæхсткъæрцц... Рахиз къухæй, галиуæй... Рахисæй, галиуæй... 
«Æнаккаг!.. Æдзæсгом! Фæлитой!..» - мæ цæфтимæ мæ хъæбæр 
ныхæстæн дæр сæ дзæхст-дзæхст цæуы. Лæппу читт дæр нæ 
кæны. Æнцад, æдыхстæй мæм кæсы æмæ кæсы æдзынæг. Цыма 
йыл мæ цæфтæ æмбæлгæ дæр нæ кæнынц. Ницæмæ мæ дары... 
Цæв, зæгъ, цас дæ фæнды, уыйас. Ома, зæгъ, цы у мæнæн дæ цæф! 
Ноджы тынгдæр стыхстæн... Мæ разы дур февзæрд, фелвæстон 
æй... Мæ цæстытæй туг мизы фырмæстæй. Æррайы хуызæн 
дæн... Дур къухы... Уый мæ уæддæр нæ тæрсы. Æнцад, æдыхстæй 

554 
Тедеты Герас 
мæм кæсы æмæ кæсы... Дæнг!.. Гуыпп дурæй... Ноджы... 0, ме 
скæнæг! Уыйас ныфс, уыйас хъару мæм кæцæй февзæрд! Ме 
’намонды тых, ме намонды хъару! Къæмисæн фæцæф... Туг 
фемæхст... Цæстытæ ма дзагсырæрттывд фæкодтой. Лæг схъи- 
удта. Саубоныл!.. Фæтарстæн... Мæ маст цыдæр фæцис... Афтæ 
кæнинаг нæ уыдтæн!.. Уыйонг æнхъæл нæ уыдтæн... Амардтон 
лæджы!.. Мæ риуы дзæхст-дзæхст ссыд. Ныббогъ кæнынмæ мæ 
бирæ нал хъæуы... Зæххыл уæлгоммæ æрхауд. Тилын æй... Дзу- 
рын æм... Нæй... Змæлд нал кæны... Мæ богъ ацарыдта æнæхъæн 
хъугæмтты... мæхиуыл балæууыдтæн... Цы сарæзтон уый... 
Æваст фæдисы адæм... Устытæ, чызджытæ... Зонгæтæ... æнæ- 
зонгæтæ... Хъæр... цъæхахст... богъ... Бæстæ сдзогъло-могъло, 
схæццæ... Хæцца хъæлæба бæстæ хæссы. «Амардта йæ!» «Фе- 
сæфта мæгуыр хæдзары, налат!» «Хæцут ыл!» 
Адæмы знæт хъæртæ тæвд нæмгуытау мæ зæрдæйыл æм- 
бæлдысты... Æваст цæлхзылд æркодтой мæ алыварс знæт 
адæм... Се ’хсæн мæ фæкодтой. Мæнæ мæм чысылгай цыма 
цæуынц æввахсæй-æввахсдæр... Ныртæккæ мæ се ’хсæн цъист 
кæндзысты... Диссæгтæ кæнынц... Ныртæккæ мæ ныскъуыд- 
тæ кæндзысты, ныппирæнгæмттæ... 0 хуыцау, ай мыл æнæн- 
хъæлæджы цæй æвирхъау хабар сæмбæлд!.. Зæрдæ къул- 
тыл йæхи хойы... Йæ дзæхст-дзæхст, йæ гуыпп-гуыпп цæуы... 
Цæстытæ ницыуал уынынц... мæнæ мæм æрбаввахс сты хæрам 
адæм... Ныртæккæ мæ æрбацъист кæндзысты се ’хсæн. Ноджы 
тынгдæр фæстæмæ-фæстæмæ цæуын... уыдон мæ фæдыл... 0, 
ме ’намонд сæр!.. Хъæр кæнын. Богъ кæнын мæ хъæлæсыдзаг... 
Æххуысмæ сидын... Фæлæ мæ уынæр, мæ хъæр æппындæр 
никæцæй райхъуысы... Уæд аппæрстон мæ сæр... Мæ тых, мæ 
бонæй лидзын хидкалгæ. Фæлæ мын размæ æппындæр не ’нты- 
сы. Æккуырсгæ дæр нæ кæнын мæ бынатæй!.. 0, дунескæнæг, 
баххуыс кæн!.. Фæцис ныр мæ цард... Мæнæ, гъе, æрбаййафынц 
мæ знæт адæм... Æрбахæццæ сты... Æрбахæццæ. Сæ иу бæрзонд 
систа йæ хъæдмæцъис цонг... Кард ферттывта йæ къухы... 
Ныртæккæ мæ æрриуыгъдзæн уæлейæ... Уæдæ, гъе, рацæуы 
цонг уæлдæфы... уæлæ гъе... æввахс... æввахс... «Æй саубонмæ 
баййæфта!..» Мæ дзыхы дзаг мæлæтдзаг богъ ныккодтон. 
Мæхи хъæрмæ фехъал дæн! Æгайтма фын уыдис... Мæ 
хъæццул æгасæйдæр хиды ныххуылыдз... Æрсабыр дæн. Мæ хид 
сæрфтытæ кæнын. Ныффæллад тæн. Тыхы мур мæ нал аззад. 

ФЫДЫ ФÆДЗÆХСТ 
555 
Кæйдæр æнæзонгæ хъæлæс мæ хъустыл ауадис: 
- Тæрсгæ ма фæкæн, мах органтæй стæм!.. - Фестъæлфæгау 
кодтон. Уый циу? Чи ис ацафон мæ хæдзары? Мæ сынтæджы 
тæккæ раз лæууынц цавæрдæр æнæзонгæ нæлгоймæгтæ. Дуар 
та куыд бакодтой, дуар! Ферттывта мæ сæры... 
- Чи стут, цы уæ хъæуы?.. - мæ уаты фæбадæг дæн. Хъæццулæй 
мæ гом риу æмбæрзын. - Цæмæ æрбабырстат ацафон сылгой- 
маджы хæдзармæ? 
- Куы дын загътам, органтæй стæм, - цавæрдæр книжкæ 
мæм æвдисы сæ иу. - Тагъддæр немæ цæугæ! 
- Æмæ цы кодтон, цы фæрæдыдтæн? 
- Магазины æфтауцдон ныххафтай, æндæр ма цы кодтаис! - 
ноджы мыл карздæр фæхъæр кодта лæг. 
- Уый мæнг у!.. - ныккуыдтон, ныууынæргъыдтон... - Тугтæ 
мыл мысы чидæр!.. 
- Ацы давæггаг хъуымац дын дæ хæдзары ссардтам! - 
æнæзонгæ лæг мын иу хъуымацы тыхт уатмæ мæ риуыл ныц- 
цавта, - фæлæ бирæ мауал дзæнгæда цæгъд!.. 
Мæ дзых хæлиуæй баззад. Ай циу! Мæнæ, Аркъадийы цæсты 
раз доны цы къабайаг ныппæрстон, уый! 0 хуыцау! Мæ сæр 
сзылд, схæццæ... Ницыуал зонын, ницыуал æмбарын... Ай кæм 
бахаудтæн!.. Ай цæй фыдбылыз тыхсы ме ’намонд сæрыл!.. Мæ 
зæрдæйы тугтæ ныттагъдис. 
Базыдтон мæ хуыцауы цæф. Кæугæ, маройгæнгæ сыстадтæн. 
Рахызтыстæм дуармæ. 
Сбадтыстæм чысыл æхгæд машинæйыл. Æртæ нæлгойма- 
джы æмæ æз иунæгæй. Цæуæм, тæхы нæ машинæ. Æгæргон 
æмдынг быдыртæ... Æфцджытæ... Тар хъæдтæ... Хъæдхæцин 
кæмттæ... Цъалатæ... 
Тæрсын байдыдтон. Зæрдæ къултыл йæхи ныххоста. Кæдæм 
мæ кæнынц ацы тæрхъæдты?.. Æвæццæгæн мæ марынмæ 
кæнынц... Мæлæты тас сæр ныццавта. Æвæццæгæн органты 
кусджытæ дæр не сты. 
- Кæдæм мæ ласут?!. - кæугæмхасæн сыл фæбогъ кодтон. 
- Банцай дын зæгъын! - мæ хæнт фарсмæ сæ цы уæйгуы- 
тæгонд лæг бадт, уый мыл фæтъæлланг кодта. - Уый дæ уы- 
наффæ нæу. 
Сдзурын та ницыуал суæндыдтæн. Бамыр та дæн. Цæуæм, 
тæхæм дарддæр. Ничи ницы дзуры уыдонæй дæр. Бадынц 

556 
Тедеты Герас 
æгомыгæй. Размæ кæсынц, афтæмæй цæуæм. Аивæй сæм ба- 
кæстытæ кæнын. Цавæр адæмы мыггаг сты?.. Ау, æппын сæ 
хуызæй дæр никæй зондзынæн? Æхсæвы тары ницы æвзарын 
æппындæр. Цæуæм æмæ цæуæм... Цæуæм æгомыгæй... 
Нæ фæлæ Аркъади, Аркъади! Мæ директор мæ зæрдыл 
æрбалæууыд. Ау, уый дæр та мæ сайгæ кодта. Нæ, дам, дæ схъæр 
кæндзынæн! Уæдæ ай циу! Аркъадийы йедтæмæ чи зыдта 
хъуыддаг! Уастæн, сайдвæстагæй фæцæрой иууылдæр... Кæуыл 
ма баууæнда лæг!.. Науæд ма уыцы дзæгъæлзаинаджы къабай- 
аг йæ къухты кæцæй бафтыд директорæн? Уыцы стыр донæй 
йæ фæстæмæ нал систаид, дзырд дæр ыл нæй! Уæдæ ма йæм 
кæцæй æрхаудтаид! Ацы адæммæ йæ чи радтаид!.. Рахъуыды- 
бахъуыды кæнын мæхимидæг. Куыд фæнды дæр уæд ныр. Цъæх 
арт сыл сирвæзæд, ме ’намонд сæры тæригъæдæй Аркъадийæ 
дæр æмæ гуыбыннизæй дæр!.. Æз ныр уæддæр фесæфтæн... 
Бахаудтæн сæ къухы... Нæ зонын, цы мын кæндзысты. Афтæ 
мын хъæуы... Никæй цæф мын у. 
Æхсæв-бонмæ уыцы уадтахтæй фæтахтыстæм машинæйы. 
Иунæг дзьгрд дæр мæм сæ ничи скодта. Æгас æхсæв фæцыдыс- 
тæм бынтон æгомыгæй. 
Сæуæхсиды зæрин тынтæ æрвгæрæтты ферттывтой, афтæ 
мæ ацы сыгъдыйы уатмæ æрбакодтой уыцы æнæзонгæтæ. 
Дуар мыл сæхгæдтой æмæ сæхæдæг фæцыдысты. Фарста, дам, 
дыл уыдзæн, загътой. Æмæ æз дæр бадын мæнæ иунæгæй уа- 
ты. Æнхъæлмæ кæсын, фарста кæнынмæ мæм кæд фæсид- 
дзысты. Нæ, фæлæ мæ афтæ дард цæмæ ракодтаиккой?.. Æвæц- 
цæгæн иннæ фыдгæнджытæ ам сты æмæ уымæн. Ома, зæгъ, 
сыл иумæ сфарста кæнæм. Æмæ цыма ахæстон айхуызæн 
вæййы? Хъуыдытæ кæнын мæхимидæг. Æнæууæнчы ракæс- 
бакæс кæнын æнæзонгæ уаты къуымты. Сыгъдæг, райдзаст 
уат... Хæрзæфснайд. Æфсæйнаг сынтæгыл сыгъдæгæхсад хуыс- 
сæнтæ... Стъол... бандæттæ... Нæ зонын... Ницыуал хъары сæр- 
мæ... Ницыуал æмбарын... Схæццæ сæр... 
Иуафон мæ дуары дæгъæлы хъæлæба ссыд. Æз мæ хъустæ 
фæхъил кодтон. Мæ цæстытæ дуармæ ныццавтон. Чи дзы 
æрбахиздзæн? Цы ми мын кæндзысты? Байгом дуар. Рæстæмбис 
кар лæг... Фидар, бардзырды хъæлæсæй мæм сдзырдта: 
- Фарстагæнæгмæ!.. - йæхæдæг къæсæрæн æдде дуарæн 
иуварс алæууыд. Фæндаг мын радта. Æз æм æппындæр ницы 

ФЫДЫ ФÆДЗÆХСТ 
^л 
сдзырдтон. Æгомыгæй сындæг къахдзæфтæй рахызтæн йæ 
фæдыл. Мæхимидæг сæ æлгъитын... Афтæ æнцæйттæй кæй нал 
аирвæздзынæн адон къухæй, уый базыдтон. Иугæр бахаудтæн 
сæ къухмæ, рæстæй дæр, уæд дæ галæй - æгæвдæс... Ацы хæццæ 
рæстæджы... Куыдз дзы йæхион нæ зоны... Чи у йæ агурæг 
растæвзарæгæн!.. Науæд мæхæдæг!..Ацы æнахуыр бæстæйы 
хъæды халонау иунæг!.. Иунæг дард зонгæ дæр нæй... Чи у мæ 
сæрыл дзурæг, мæ хъахъхъæнæг? Ничи. Æмæ ауагътон мæ къух. 
Мæ ныфс ацъæл бынтондæр. Мæхи бахъахъхъæныны фæнд 
дæр мæм нал ис. Уæддæр мын дзы ницы рауайдзæн. Ацæуæт 
æмæ мын цыфæнды кæнæт... 
Уыцы рæстæмбискар лæг мын сыхаг уаты дуары ’рдæм аца- 
мыдта æгомыгæй. Æз уыцы уæндон хызт бакодтон дуарæй. 
Уаты рæбынæй, стъолы фарсмæ бады иу ацæргæ лæг. Æндæр 
дзы æппындæр ничи ис. Цавæрдæр гæххæттытимæ цыдæр ды- 
рыс архайд кæны. Мæнмæ дæр нæ ракаст. Цыма æппындæр ни- 
чи æрбацыд. Фæлææз, къæсæрæй куыддæр бахызтæн, афтæ 
йæм фемдзаст дæн.^Йæ конд мæм дис фæкаст. Кæсæн цæстытæ 
йыл нæ фидауынц. Йæ даргъ фындзы рагъыл ын сæ цыма исчи 
ныртæккæ атъæпæн кодта, уый хуызæн зынынц. Æвæццæгæн, 
йæхи не сты... Чысыл æм цыма мæ зæрдæ æхсайгæ дæр 
фæкодта... Дысоны лæгтæй мæм сæ иуы хуызæн зыны. Разæй 
рулыл чи бадт, уый хуызæн... Лыстæгдæр æм бакастæн... Уый 
хуызæн у... Æвæццæгæн фарста йæхæдæг фæкæны... Мæхицæн 
дзурынмæхимидæг.Æмæуымæн,æнхъæлдæн,рихитæнæуыд... 
Амæн ма сæм бакæс. Сау халоны базыртау, дардыл аивæзтысты. 
Уанцон пака нæу! Дæ хуыцаумæ скæс, хæргæ та куыд кæны, 
хæргæ! Цыма мæ уыцы сахат уыдæттæ æндæвтой! Фæлæ 
æвзонг адæймаджы зæрдæ уæддæр нæ зонысТ^Æмæ мæнмæ 
дæр иу уысм худæг фæкаст ацы лæджы бакаст. Йæ дзыхæн йæ 
кой дæр нæ зыны пака рихитæй. Хæххон суадоны къулы дон- 
хъуына куыд æрæмбæрзы, уыйау ын æй зæбул рихитæ сæ быны 
æркодтой. Йæ дæргъæццон сæр къепкъаджын худы суанг хъу- 
сты онг сныхст. Пуй, мæ бинонты фыдбылызтæ дæ хай, арфдæр 
æй куынæ æртъыссай! Кæд дыл кæрæф не скодта, фыдих! 
Æз хъуызгæйау сындæг бакъахдзæф кодтон мидæгдæр. 
Къулгæрон цы бандон уыд, ууыл мæхи æруагътон. Æнхъæлмæ 
кæсын лæгмæ: цæмæй мæ фæрсдзæн. Уый мæм нæ кæсы. Ныг- 
гуыбыр æмæ цыдæртæ архайы гæххæттытимæ. Æппынфæстаг 
мæм ацæргæ лæг йæ кæсæнцæстыты сæрты æрбакаст. 

558 
Тедеты Герас 
- Чи дæ, дæ ном, дæ мыггаг?.. 
- Живкова Валя!.. - фæцырд дæн æз. Уый фæстæмæ æргуыбыр 
кодта гæххæтмæ. Цыдæр дзы фыссы. Йæ сæрыл хæрдмæ нæма 
схæцыд, афтæмæй та мæ афарста: 
- Кæм райгуырдтæ, кæцон дæ? 
0, о!.. Ацы фарста мын мæ зæрдæйы кард ныццавта...Мæ мид- 
бынаты фестъæлфыдтæн. Цавæрдæр æбæрæг æнкъарæн мæ 
сæрæй къæхты бынмæ дыз-дызгæнгæ атахтис. Цæмæн мæ ба- 
фарста уымæй?.. Кæд мæм йæ зæрдæ истæмæй фехсайдта... Кæд 
мын мыййаг мæ ивгъуыд цардæй исты зоны... Тас мæ йæ цыргъ 
æвзæгтæ тъыста... Мæ улæфæнтæ, мæ дзурæнтæ мын ахгæдта... 
Цæй, цы зæгъон ныр... Уæддæр ын цыдæр зæгъын хъæуы... 
Фæлæ цы, цы? Цы та æрæмысон!.. 0, ме скæнæг! Сайынæй 
сфæлмæцыдтæн. Нал мæ фæнды сайын. Хъæмпыхалыйас нал 
фæкæсын мæхимæ. Æфсон... Рафсон-бафсон! Мыс алы тугтæ! 
Уый циу!.. 
Æз æрæгмæ куы дзуапп кодтон, уæд мæ фарстагæнæг æндæр 
фарстмæ ахызт: 
- Радзур дæхи дзыхæй, цæмæн фæхастат æфтауцдон? - æмæ 
та гæххæттытимæ архайæг йæхи скодта. Цыма йæ мæнмæ тынг 
æвдæлгæ дæр нæ кæны, ахæм архайд кæны. 
Æз сæрибарæй сулæфыдтæн. Æгаитма æндæр фарстмæ 
ахызт, æмæ мæ æрдæбоны фарстайæн дзуапп дæдтыны сæр 
нал бахъуыд... Мæ тас айсæфт. Мæ мидбадæны базмæлыдтæн. 
Сдзырдтон: 
- Уый мæнг у... Æрымысæггаг!.. - мæхи раст кæныныл 
фæлварын. - Дæ разы йæ уыцы чызджытæ сæхæдæг басастой. 
Хъуымац мын мæ фæрсагæй уыдон баппæрстой фæдсафынæн, 
цæмæй мыл мæ хицау фæдызæрдыг уыдаид æмæ!.. 
- Æмæ дын дæ уарзон, Аркъадийы сæхи ’рдæм аздæхтаик- 
кой, - фæлыг мын кодта мæ ныхас фарстгæнæг. Комкоммæ мæм 
æрбакаст. Йæ мидбылты чысыл æнæввæрсон худт бакодта. 
Уымæй мæ фелхыскъ кæнынмæ кæй хъавыд, уый фæхатыдтæн. 
Ома, зæгъ, налат сыл дæ. Фæлæ йæ æз хъуыды дæр не ’ркод- 
тон. Куыдфæнды хъуыды кæнæд!.. Цыма йæ хъусгæ дæр нæ 
фæкодтон, уыйау дзурын дарддæр: 
- Ахсинаг уыдон сты уыцы чызджытæ, æз нæ фæлæ... Мага- 
зины уæйгæнджытæй кусынц... 
- Тыхсгæ ма кæн, уыдон дæр ахст сты, - фарстагæнæг 

ФЫДЫ ФÆДЗÆХСТ 
559 
та йæ сæрыл хæрдмæ не схæцыд, афтæмæй та мæм сдзырдта 
æнцад, æдыхст хъæлæсæй. Гæххæтытимæ архайы. Стæй йæ 
кæсæнцæстыты сæрты дуарырдæм акаст. - Ракæнут ма уы- 
дон дæр мидæмæ! - адзырдта æддæмæ. Æрдæбон мæнмæ цы 
рæстæмбискар лæг бацыд, уый дзырдбæрцмæ къæсæрыл 
æрбалæууыд. Йæ хæд уæлвæрд Верæ æмæ Тамарæ дуарæй 
æрбахызтысты. Сæ бурдзалыг цæсгæмттыл æнкъардгъуыз би- 
ноныг бадт кæны. Сæртæ æруагътой. Мæнæн мæ дзыххæлиуæй 
аззад. Кæцæй фесты адон та! Сæ хъуынджын æрфгуыты бын- 
ты мæм хæрамы каст æрбакодтой. Уæд сæйут, кæд уын мæ цæф 
нæу! Æз дæр сæм æрхуымгъуызæй бакастæн. Ма радавтаик- 
кат æмæ уæ ма æрцахстаиккой!.. Æвæццæгæн сæм знон кæй 
бартхъирæн кодтон, уымæ гæсгæ афтæ æнхъæлынц, зæгъгæ, 
сæ æз банымыгътон. Æваст фæхъуыды кодтон. Нæ, уый æз 
нæ уыдтæн!.. Мæстыгъуызæй та бакастæн аивæй ме ’рфгуы- 
ты бынты Верæитæм. Фæлæ мын куы бантыстаид, уæд мæм 
фæнд уыдис... Æмыр хъæлæсæй тызмæг ныхас кæнын мæ чызг 
æмбæлттимæ. Нæ уыл сауæрстаин... Уæ чъизийæ мæн дæр счъи- 
зи кодтат, æнаккæгтæ! Ацы цъаммæрттæ мæ сæ фыдракæнды 
се ’мбал кæй рахуыдтаиккой, ууыл ныр дæр нал дызæрдыг 
кодтон. Цыфæнды дæр мын кæнæнт... Фаелæ адонмæ мæ маст 
фыхт. Уыцы тæккæ сахат сæм искæуылты куы баххæссыдаин, 
уæд сæ дæндагæй бахсыдтаин... 
Фарстагæнæг Вераиты иу къуымы æрлæууын кодта. Йæ 
кæсæн цæстыты сæрты сæм бакаст: 
- Верæ, æфтауцдон куы фæхастат, уæд ацы чызг уемæ нæ уы- 
дис? - мæнмæ сын амоны. 
- Уыдис немæ!.. - фидарæй сдзырдта Верæ. - Къуымбил 
кæсæмир хъуымацтæ кæцыран æвæрд уыдысты, уый нын ай 
бацамыдта. Нæ директор-иу æй арæх барвыста æфтауцдон 
сæрфынмæ æмæ сæ зыдта, кæцы ран æвæрд сты... 
Мæ цæстытæ туджы разылдысты. Дæндæгты къæс-къæс 
ссыд Верæмæ!.. Ехх, дæдтæй ныр дæумæ баххæс!.. 
- Æнаккаг!.. Æдзæсгом!.. - тых лæдæрсæгау ракодтой ацы 
дыууæ дзырды мæ мæрдындæгъд дæндæгты ’хсæнæй, Верайы 
’рдæм кæсын, афтæмæй. 
- Ацæут ныр!.. - фарстагæнæг Верæитæн ацамыдта дуары 
’рдæм. Хылæй фæтарст. - Акæнут сæ! - ныр та бардзырды хуы- 
зы бадзырдта æрдæбоны рæстæмбискар лæгмæ. 

560 
Тедеты Герас 
Верæитæ ацыдысты. Фæстæмæ та иунæгæй баззадыстæм 
фарстагæнæгимæ. Мæнæн мæ маст цæлхытæ хауы. Мæхи 
тыххæй уромын. Растæй дыл ахæм тугтæ мысæт?! Ахæм 
æбуалгъы æнаккаг æмæ цъаммар ми дæр ма æрцыд искуы! 0, 
рæстæвзарæг! 0, дунескæнæг! Мæхимидæг ме тæрттæ суагътон 
хуыцаумæ. 
- Цæй, ныр ма та цы зæгъдзынæ? - фарстагæнæг та мæм йæ 
кæсæнцæстыты сæрты æрбакаст. Ома, зæгъ, ныр къæппæджы 
дæ. 
- Не стут æппындæр раст!.. - æваст ыл фæбогъ кодтон. Мæ 
кæуын нал баурæдтон. - Ме ’нæхицау мын базыдтат æмæ!.. - 
Скуыдтон. 
- Цæй, ам ныл дæ цæссыгтæ ма лæдар! - лæг мæм фæтыз- 
мæг. - Ам дæ мад кæнæ дæ фыд ничи ис, дæхи кæмæн сбуц 
кæнай! Сæрибар дæ... Акæнут æй! - фарстагæнæг та æрдæбоны 
рæстæмбискар лæгмæ адзырдта æддæмæ. Йæхæдæг йæ 
куыстмæ бавнæлдта. Ома, зæгъ, фæдæн æз демæ ныхасгонд. 
Мæнæн мæ зæрдæ ноджы тынгдæр суынгæг. 
- Нæ дæн фыдгæнæг! Уæлейæ - хуыцау, бынæй - зæхх! - тынг 
фæбогъ кодтон кæугæмхасæн. - Адæм не стут, адæм?! Хуыцауы 
хай уын нæй?! Ницы зонын уыцы хъуыддагæн! Къабайаг мын 
Верæитæ баппæрстой мæ фæрсагæй æмæ уæ бауырнæд мæ 
рæстдзинад! - бæстыцъар дæндагæй æхсынын. Кæуын. Кæуын 
ме ’намонддзинадыл... 
- Фыдгæнæг кæй дæ, уый ныр бæлвырд у!.. - сдзырдта та 
фарстагæнæг сабыр, æдыхст хъæлæсæй, йæ сæрыл хæрдмæ 
дæр не схæцыд, афтæмæй. Мæнæн мæ зæрдæ цæлхытæ фæхауы, 
уый уымæн йæ хъуыдыйы кæрон дæр нæй. 
- Æркæнут мын ардæм нæ директоры дæр! - мæхи фæфидар 
кодтон æз дæр. - Уый дæр бафæрсæм... Йæ кусджытæй чи цы у, 
уый нæ директоры хуызæн чи зоны!.. 
Мæ мидхъуыдыйы мæ уæддæр Аркъадийæ цыдæр ныфс уы- 
дис!.. Ау, зæрдæ мын куы бавæрдта, нæ дам, дæ схъæр кæндзæн. 
Уæд ныр мæ сæрыл иунæг ныхас дæр нал зæгъдзæн? 
Фарстагæнæг мæ ныхасмæ уæззаугай йе стъолы лагъзмæ 
нывнæлдта. Цавæрдæр гæххæтт дзы систа. Сындæггай ар- 
хайы. Æгомыгæй мæм æй æрбалæвæрдта. Йæхæдæг мæм йæ 
кæсæнцæстыты сæрты æрбакаст. Бакæс æй, зæгъгæ дæхæдæг. 
Æз хорзау нал фæдæн. Цавæр гæххæтт у! Сындæггай йæ рай- 

ФЫДЫ ФÆДЗÆХСТ 
561 
стон. Æркастæн æм. Аркъадийы куырдиат милицимæ. Мæ 
сæрфæг Живкова Валяйы хæдзары, дам, ссардтон мæ магази- 
ны æфтауцдоны сæфт дзаумæттæй. Фыдгæнæг уый у, фæлæ, 
дам, ыл хæцут. Æваст ме уæнгтæ æркалдысты. Мæ фæстаг 
ныфсы таг аскъуыд. Ацыт æмæ уæдта иууылдæр быныскъуыд 
сут! Ауагътон мæ къух. Нæй æмæ нæй - дурæй хъæбæрдæр. 
Сыстадтæн. Мæ бон базыдтон бæстон. Куырдиат фæстæмæ 
йæ хицаумæ балæвæрдтон æгомыгæй. Фарстагæнæг та уыцы 
рæстæмбискар лæгмæ фæсидтис. Акæнут æй, зæгъгæ. Уый мæ 
мæхи уатмæ бакодта. Сæхгæдта та мыл дуар. 
Зæрдæдзæфæй æрхаудтæн мæ сынтæгыл. Алыгъуызон уæз- 
зау, æнтъыснæг хъуыдытæ та зилахар байдыдтой мæ сæры 
магъзы. Цъист æй кæнынц. Ныууаеззау сæр. 
Зæрæхсиды фæлурс тынтæ мæм ныгуылæны ’рдыгæй 
фæрсагæй æрбагудзицц кодтой. Æхсызгон мын уыд. Æндæр 
мæм хур никæцæй зыны. Хурдзæвæны ’рдыгæй уæддæр куы 
фæуыдаид ацы фæрсаг! Науæд цалынмæ аныгуылы хур, уæдмæ 
мæм не ’рбакæсы. Чысыл фæстæдæр цæст ницыуал ахсдзæн... 
Мæ дзабыртæ раластон. Мæ къæхтæ сулæфой. Буаргъуыз 
къапронтæ мын мæ джиппыуагъд зæнгтæ ноджы рæсугъддæр 
кæнынц. Кæстытæ кæнын мæ зæнгтæм. Мæ зæрдæмæ тынг 
цæуынц. Мæ хъалгæнæнтæ... Рæсугъд сты... Зæгъгæ дæр мын 
æй бирæтæ кодтой. Нæлгоймæгтæ... Номхæссæн дын кæм нæ 
дæн æз дæр. Фыдных! Мæлæты æнæмæт не сдæн! Уæдæ мæ 
ныр адæттæ æндавынц! Мæнæ мæ сæр мæ кой куы у! Донласт 
хуылыдзæй нал тæрсы. Куыннæ стæй, уæдæ сын развæлгъау 
тæсмæрдтытæ æмæ зæрдæхъæрмттæ кæндзынæн! 
Галиутæ конд у дуне, цард. Алцæуыл дæр дæ сахуыр кæн- 
дзæн: кæуын, дзыназын, зарын... кафын... цин кæнын, райын... 
Æдзæсгом дæр дæ скæндзæн, налат. Кад дæр дын скæндзæн, 
ном дæр... Æмæ адæймагыл цы бон æркæны, уым хъуамæ 
фæраза... Науæд æгъатыр у цард æмæ дæ йе ’науæрдон цалхы 
бын аныуæрддзæн... Ныцъцъист, ныммур дæ кæндзæн... 
Хуыссын мæ сынтæгыл уæлгоммæ. Мæхицæн хъуыдытæ 
кæнын. Иуафон та мæ дуары хъæлæба ссыд. Мæ уаты фæбадæг 
дæн. Мæ цыллæ къандзолы æгънæджытæ æвæрыныл алæу- 
уыдтæн. Æрдæбон сæ байгом кодтон. Риу æгасæйдæр гом уыд. 
Цымыдисæй нымдзаст дæн дуармæ. Чи дзы æрбахиздзæн. 
Цы ма сæ ферох? Цы та сæ хъæуы? Дзырд æрæгмæ у, фæлæ 
36* 

562 
Тедеты Герас 
къæсæрæй æрбахызт иу даргъ лæг. Саубонтæ, кæйас у, кæ! Гу- 
ливер! 
Зæгъгæ, къæсæрæй æрбахизгæ-хизын йæ сæр не ’ркъул код- 
та, афтæ тыл дуары тарвæзыл ныппырх уыдаид. 
Лæг барджыны цыд æрбакодта. Раст цыма йæхи хæдзармæ 
æрбацыд. Иæ чысыл чемодан къуымы æрæвæрдта. Цыбыр, бæм- 
бæгджын пальто къулыл сауыгъта. Хъусджын худ дæр афтæ. 
Йæ сæрыл ын стыр хæснагыл дæр иунæг æрду не ссардтаис. 
Дæвдæг тенка сой æрттывд кæны. Тæвд боны ма лæгъз асфальт 
уынгтæ дæр ирдæрттывд афтæ кæнынц. Йæ иу цæст сохъхъуыр. 
Аркъадийæ дæр зæронддæр зыны. Омæ цавæр мæллæг у, цæ! 
Кæсын æнæзонгæ лæгмæ æмæ йыл дис кæнын мæхимидæг. 
Мæ бинонты фыдбылызтæ дæ хай, хор-донæй нæ цæрыс! Йæ 
цæсгомы цъар хус, къæркъа серайау, - æнхъырдтытæ. Кæсын, 
цымыдисы каст кæнын æрбацæуæгмæ. Йæ фæдыл ын мæ цæст 
хæссын. Ницы йæм дзурын. Уый дæр мæм ницы дзуры. Тæрсгæ 
дзы нæ кæнын... Фæлæ чи уыдзæн уæддæр? Мæхи фæрсын. 
Æвæццæгæн уый дæр адонæй у æмæ та мæм исты фæрсынмæ 
æрбатъанг. 
Нæлгоимаг йæ пъалто куы раласта, уæд уаты астæу æр- 
лæууыд. Йе ’ргом ме ’рдæм раздæхта. Комкоммæ мæм æр- 
бакаст æгомыгæй. Æз сынтæгыл бадын. Мæ гом зæнгтæ сын- 
тæгæй зæхмæ ауыгъдауæй лæууьшц... Мæ уынгæг астæ- 
уæйдæлæмæйы хылычъы æрдæбон суæгъд кодтон. Къабайы 
комдæл æгасæйдæр - гом. Нæ йæ æмбæрзын... Æфсæрм дæр ма 
сæ цы кæнон ацы куыйтæй! 
Кæсы мæм æнæзонгæ нæлгоймаг æдзынæг. Кæсын æм æз 
дæр. Кæсæм кæрæдзимæ æгомыгæй. Æз æм æнхъæлмæ кастæн: 
цæй, цæмæй мæ фæрсдзæн? Уый мæм, нæ зонын, цæмæ каст. 
Æппынфæстаг нæлгоймаг сындæг къахдзæфтæй æрбакъах- 
дзæф кодта ме ’рдæм. Хæстæг мæм æрбацыд. Цыдæр барджыны 
æвнæлд мæм æрбакодта. Раст æй цыма мæнæй дæр ныфс уыд, 
ома ницы сдзурдзæн. Йæ уазал арм мын сындæггай мæ русыл 
æруагъта... мæ дæллагхъуырыл... рæвдаугæ, узæлгæ... 
Æваст мæ сæры ферттывта: ай дын мæ къух, кæд æй 
барæй не ’рбарвыстой!.. Ома зæгъ, бацу... Æввахсдæр базонгæ 
у йемæ!.. Сылгоймаг у!.. Æррæвдау æй! Æрлæгъзытæ йæ кæн! 
Æрæууæндын æй кæн дæхиуыл æмæ, зæгъ, æй ракъах... Ор- 
ганты кусджытæ, дам, афтæ арæх фæкæнынц! Къахæнт, цас сæ 
фæнды, уыйас!.. 

ФЫДЫ ФÆДЗÆХСТ 
563 
Нæлгоймаг мын йæ армытъæпæн мæ дæллагхъуырты ра- 
уадз-бауадз кæны. Æз æм ницы дзурын... Дзургæ мæм йæхæдæг 
дæр ницы кæны. Æгомыгæй... Æппынфæстаг мын мæ роцъо- 
йыл хæрдмæ схæцыд. Фæлмæн, рæвдаугæ мидбылхудгæйæ 
мæм кæсы... Стæй мæ уæд суагъта. Къуыммæ бацыд. Йæ чемо- 
дан стъолмæ систа. Сау дзулы кæрстытæ... Цыппар карсты... 
Цæхджын фы д... Сто л ы л сæ æрæвæрдта æнæзонгæ. Хъал лæг йæ 
над нæ хъæр кæны, стонджы мын уыд. Цæстытæ хæринæгтыл 
андæгъдысты. Мæ комыкъулты дон æрмызт... Ныр дыууæ бо- 
ны хор-доны хъæстæ нæ дæн... Мæ ахсæны къултæ мæ схорд- 
той. Æнæзонгæ лæг ма йæ чемоданæй ноджыдæр цыдæр систа. 
Гæххæтты тыхт, Айхæлдта йæ. Огъо! Сцин кодтон мæхимидæг. 
Авджыдзаг... Лæг мæм æрбакаст. Фæлмæн мæм бахудт йæ мид- 
былты. Рæвдаугæ хъæлæсæй мæм сдзырдта. Нæ зонын, кæцæй 
мæ зоны афтæ æввахсмæ! Мæнæн та ногæй мæ сæры ферт- 
тывта: нæ дын зæгъын, барæй йæ æрбарвыстой... нозт, хæрд 
æрбахастайемæ... 0ма,зæгъ, бадар æмæ, зæгъ, дын нозтджынæй 
радзурдзæн алцы дæр. Фæлæ æз уыдæттыл нæ уыдтæн. Куы 
зæгъын, æххормагæй мæ уд сцæйхаудта... Уыдон къахгæ кæной 
æви цы кæной, уый мæнмæ нæ хауы! Мæнæн уый уæлдай нал 
у... Уæддæр сæ къухы дæн. Йемæ дын айтæ-уйтæ нал фæкодтон, 
мæ къабайы гом комдæлыл кæрæдзимæ дæр нæ бахæцыдтæн, 
афтæмæй фынгмæ бауадтæн. Ай уал мæнæ мæ разы хæрд, нозт 
æмæ уал дзы мæхи хорз фенон, стæй уыдон уым цыфæнды дæр 
кæнæт... 
- Валя!.. - æнæзонгæ арахъхъ агуывзæйы æркодта. Рæвдау- 
гæ та мæм фæхудт. - Дæ цæрæнбоны тыххæй!.. - æмæ йæ аныз- 
та. Æркодта мæнæн дæр. Афæрсыл æй кодтон. Æнæрадзур- 
бадзур, æнæндæрæй!.. Дыккаг, æртыккаг!.. Уырыссаг карз 
арахъхъ сæры смидæг... Туджы зилын байдыдта цæсгом. 
Зæрдæ фæхъæлдзæгдæр. Фестырдæр зæрдæ дæн... Ме ’мбал 
цæмæндæр нæ нуазы... Йæхи хизы. Ома ма, зæгъ, æй уæд куыд 
ракъахдзынæн!.. Æмæ ма баназæд... Æз нуазын... Мæ мæстытæ, 
мæ дудгæбæттæ та мæ айрох сты... Лæг мæм фæлмæн, рæвдаугæ 
цæстæнгасæй кæсы æмæ кæсы... Дзургæ мæм ницы кæны... 
Фæхудын æм æз дæр... 
- Фæйнæ ма дзы аназæм!.. - ныр æз мæхæдæг бавнæлдтон 
арахъхъы авгмæ. Бæлвырд банозтджын дæн... Æркодтон, уымæ 
йæ дæдтын. 

564 
Тедеты Герас 
- Дæхæдæг, Валя!.. - фæлмæн, рæвдаугæ та мæм сдзырдта 
нæлгоймаг, стæй мæм æрбавнæлдта. Мæ гом дæллагхъуыры та 
мын йæ къух рауадз-бауадз кæны... Æз арахъхъы агуывзæ уы- 
цыиу хуыпп акодтон... Нæлгоймаг мын ме уæхскыл йæ цонг 
æрæвæрдта... Йæхимæ мыл æрбахæцыд... Æрбахъæбыс мæ код- 
та... Пъатæ... хъæбыстæ. Мæхи цонг дæр йе ’фцæджы къæлæтау 
куыд æрзæбул, уымæн ма абон дæр ницы зонын... 
...Сæумæйы фæлурс тынтæ фæрсагæй æрбарухс кодтой, 
афтæ райхъал стæм. Амброс (афтæ мын схуыдта йæхи уыцы 
æнæзонгæ) йæ дзаумæттæ кæны. 
Дысон бонмæ йæ цас фæфарстон! Чи у, цы у! Мæн ракъахы- 
ны тыххæй æрвыст кæй уыд, уый базыдтон. Цыдæр мадзура, 
æмырдзыху. Æрмæст мын загъта, йæ бинонтæ æд сывæллæттæ 
хæсты кæй фæмард сты, уый. Ныр дæр та йæ фæрсын: чи у, 
кæцон у, кæм кусы, кæнæ æндæр ахæм тæ. 
- Нæ дæ хъæуы, Валя, дæ низтæ! - зондамонæгау мæм 
сдзырдта Амброс рæвдаугæ. 
- Куыннæ мæ хъæуы, Амброс? - тыхстгъуызæй та сдзырд- 
тон æз. - Æгæр, уæдта дыл искуы амбæлдтæн. Хох хохыл нæ 
сæмбæлы, уый йедтæмæ лæг лæгыл алыхатт дæр сæмбæлдзаен! 
Лæг мæм ницыуал сдзырдта. Фæцис йæ дзаумæттæ конд. Йæ 
чысыл чемодан райста йæ къухмæ. Арастæввонг у. Фæстаг хатт 
ма мæм комкоммæ æгомыгæй æрбакаст. Фæлмæн мæм бахудт 
йæ мидбылты. Йæ амонæн æнгуылдзы алгъæй мын мæ фындзы 
цъуппыл æрбанцайæгау кодта рæвдаугæ æмæ ахызт дуарæй. 
Мæ мидбынаты лæугæйæ баззадтæн афтид хæдоны... Цыдæр 
хъуыдытæ цыма змæлыдысты сæры. Фæлæ цы хъуыдытæ уы- 
дысты, уый рæстмæ нæ рахатыдтон... Æппынфæстаг кæйдæр 
быцæу ныхас мæ хъустыл ауад. Сыхаг уатæй рахызтысты 
дзургæ. 
- Æз дын зæгъын, ныртæккæ джиранка царв лæджы аргъмæ 
цæуы. - Амбросийы хъæлæс. - Гъа, æхцайæ дын кæй дæдтын, 
уый та - йæ уæлдай... 
- Дæумæ гæсгæ уый хæрын нæ хъæуы, уæлæдарæс? - уый 
æнæзонгæ хъæлæс у. Фæлæ цæмæндæр ныллæг хъæлæсæй 
дзуры. Цыма йæ ныхæстæн кæмæйдæр фехъусынæй тарст, уый 
хуызæн. - Гъа, æхсæвбынатыл нал дзурын, фæлæ! Цы мын дзы 
зайы алæ-ма! 
- Иунæг æхсæвмæ дын уæдæ æндæр емылыкк саргъы бæхтæ 

ФЫДЫ ФÆДЗÆХСТ 
565 
нæ кæндзынæн! - Амброс ын, цыма йæ ныхæстæ æппындæр 
хъусгæ дæр нæ фæкодта, уый хуызæн дзуры дарддæр. 
- Æри, æри, цæй, тай-тай ма кæн, - фæстæмæ та ныллæг хъæ- 
лæсæй дзуры иннæ. - Хъусы дæ. Дæ хуызæнæн уый дæр æгæр у. 
Стæй сæ уынæр нал райхъуыст. Дæ хуыцауы тыххæй цæуыл 
быцæу кодтой афтæ карзæй? «Дæумæ гæсгæ уый хæрын нæ 
хъæуы, уæлæдарæс!..» «Иу æхсæвмæ емылыкк бæх!..» «Джи- 
ранка царв!..» Цы сты уыдон? Цы амонынц? Хъуыды кæнын, ба- 
рын, нымайын мæхимидæг. Алæ цыфæнды дæр уæнт!.. Мæ къух 
ауагътон мæхимидæг. Цæуыл риссын кæнын мæ сæр дзæгъæлы 
рахъуыды-бахъуыдыйæ! Цæуылфæнды быцæу кæнæт. Æмæ 
бацыдтæн стъолмæ хæстæг. Æнæуый дæр дысоны нуæзтæй 
мæ сæр надголладжы хуызæн уыд... Истæуыл хъуыды кæныны 
бон мын нæ уыд. Нæ дысоны æхсæвы фæлхортæй ма цы аззад, 
уыдонæй мæхи хорз федтон. Арахъхъæй дæр ма уыд. Анызтон 
уымæй дæр. Сæумæцъæхæй карз арахъхъ фæллад сæры смидæг. 
Ногæй фæрасыг дæн. Дысонæй тынгдæр. Сæр дзæгъæлтæ код- 
та. Мæ уаты бахаудтæн. Ныффынæй дæн. 
1945 аз. 12 март. Абон хъуамæ къуырисæр уаид. Къуырибон- 
тæ дæр рæстмæ нал зонын. Æппынæдзух мидæгкондæй - цы 
ма зонын. Бадын ныр дæр зыбыты иунæгæй мæ уаты. Æхгæд- 
дуарæй. Ныр æнæхъæн дыууæ къуыри хуры рухс нæ федтон. 
Æддæмæ акæсын мæ нæ уадзынц. Кæд мæ мæнæ сыхаг уатмæ 
бакæной фарста кæнынмæ, уый йедтæмæ мæ къахатæлфын 
никæдæм уадзынц. Куы мæм уырдæм сидынц, куы та мæм 
ардæм æрбацæуынц. Рафæрс-бафæрс... Куы - хылæй, куы - 
сабырæй, куы - æртхъирæнтæ... Басæтт, дам, дæ фыдракæндыл, 
де ’мбæлттæ, Верæитæ, дам, куыд басастысты, афтæ. Зæгъ, 
дам, фæхастон, дам, æфтауцдон. Æмæ мыл куыд туг ныууа- 
рыд, мæхиуыл тугтæ куыд æрымысон! Нæ уыдтæн æмæ куыд 
зæгъон рæстæй! Æнæуый сын алцæуыл дæр разы дæн. Фæлæ 
гæды зæгъын мæ бон нæу. Æмæ та уыдон дæр фæстæмæ 
цæхæртæкалгæ аздæхынц. Æрмæст мæм дзы Амброс никуыуал 
æрбацыд. Уынгæ дæр æй никуыуал фæкодтон уыцы æхсæвæй 
фæстæмæ. Æвæццæгæн уый адонæй нæ уыд. 
Бадын æхгæд дуары. Сæр - уæззау, æнкъард, мæгуырзæрдæ. 
Дæдтæй иу агуывзæ та мæ искæцæй куы фæуаид. Мæ зæрдæ та 
адзæбæх уаид. Фæлæ кæм ис? Адон мын афтид хæрдæй дарддæр 
нуæзт нæ дæдтынц. Мæхæдæг та æддæмæ не ’фтын. 

566 
Тедеты Герас 
Бадын æнкъардгъуызæй æмæ фæрссагæй кæсын. Ацы иу- 
нæг ранæй мæм кæлы æрмæст мæ уатмæ рухс. Хуры цæст æм 
ингæнæй уæлдай æппындæр никæцæй кæлы. Ныр даер кæсын 
фæрссагæй, фæлæ хурæн йæ кой дæр никуыцæй зыны. Нæ 
хæдзары алыварс цы бæрзонд, уæладзыгон хæдзæрттæ ис, уы- 
дон æй нæ уадзынц. Кæсын фæрсагæй, фæлæ бон у, изæрырдæм 
у, æви цафон у, уый рахатын мæ бон нæу. Æз дæр дын фæдисау 
дæн, фыццаг бон мæ ардæм куы ’рбакодтой уæд! Ай, зæгъын, 
цæй ахæстон у! Хæрзæфснайд... Райдзаст!.. Æнæхъæн дыууæ 
къуыри дзы хуры цæст нæ федтон. Æмæ ма ахæстоныл æндæр 
сыкъатæ вæййы!.. 
Бадын фæрссаджы размæ æмæ хъуыдытæ кæнын мæхицæн. 
Искуы куы базонин мæ бон... Искуы мын куы рахæсиккой сæ 
тæрхон... Чизоны мæ искуы хуыздæр ранмæ акæниккой æмæ 
рухс фенин. Нæуæд ныттугрухс дæн. Цымæ Верæитæ та цы 
фæуыдаиккой?.. Цъаммæрттæ!.. 
Иуафон та мæ дуары дæгъæлы уынæр ссыд. Æз æм кæсгæ 
дæр нæ ракодтон. Фæстæмæ фæрссагæй кæсын цæхæрадоны 
’рдæм. Адонæй та чидæр у. 
Уæ хæдзæрттæй мæрдтæ рахæссут. Сымах ма мæ куы ныу- 
уадзат! Мæ дæндаджы бынтæ сæ сцъæх сты. Уæдмæ дуар бай- 
гом. Чидæр æрбахызт. Æз æм уæддæр нæ кæсын. 
- Валя! - кæйдæр зонгæ хъæлæс мæ хъустыл ауад. Æваст 
зæрдæ ныссæххæтт кодта. Фæзылдтæн дуары ’рдæм. 0, 
дунескæнæг! Цины уылæнтæ хурхуадындзтæ ахгæдтой. Риу 
ныгуыпп-гуыпп кодта. Мæнæ чи лæууы мæ разы! Алексейы 
фæлмæн мидбылхудт мыл узæлы... 0 хуыцау, кæцæй, куыд? 
- Алексей! - мæхи йыл баппæрстон. Йæ хъуырыл фæцауын- 
дзæг дæн. Уый дæр мын мæ сæр йæ риумæ æрбалхъивæгау 
кодта. Мæ зæрдæ суынгæг. Цины цæссыгтæ цæстыхаутыл ра- 
лæдæрстысты. Раст, цыма ацы æнахуыр бæстæйы мæ хорз 
хæстæджытæй искæуыл сæмбæлдтæн, афтæ фæдæн йæ фендæй. 
Æмæ уый æнæхъуаджы нæу! Ацы æнахуыр адæмы ’хсæн мæм 
Алексейæ æввахсдæр ничи уыд. Мæ ныфс... ме ’нцой!.. Фæлæ 
фæхицæн стæм... Æмæ кæсыс, уæддæр мæ куыд æрцагуырдта!.. 
Æвæццæгæн фехъуыста: æз ахæстоны бадын, æмæ мæ ссардта... 
Мæ цины цæссыгтæ Алексейы донгъуыз хæдоны риуы дзыппы- 
ты цурты сæрфтытæ кæнын. Цинтæ кæнын мæ рагон зонгæйыл. 
Æз та йæм хæрам фæдæн... Зæгъын мæ ныууагъта æмæ йæ сæр 

ФЫДЫ ФÆДЗÆХСТ 
567 
бафснайдта... Суанг ма йæ фыдгæнæг дæр рахуыдтон. Зæгъын 
уый дæр Верæитимæ æфтауцдон басæттыны хайадисæг у. Нал 
суагътон Алексейы. Йæ хъуыры ауыгъдæй баззадтæн. Мæ цины 
цæссыгтæ лæдæрстысты. Фырцинæй ме ’взаг дзурынмæ дæр 
нал тасыд. Æппынфæстаг мын Алексей сындæггай йе ’фцæгæй 
мæ цæнгты цæлхтыхт райхæлдта. Æрбадтыстæм. 
- Цæй-ма, кæцæй фæдæ? Кæм фесæфтæ? Кæм уыдтæ ныры- 
онг? - Цингæнгæ фæрсын райдыдтон æз. 
- Æз уыцы æхсæв, дæуæй куы рацыдтæн, - æцæггъуызæй 
райдыдта Алексей, - уæд мæ æртыккаг бон фæстæмæ хæстмæ 
акодтой. - Æз мæ сæр разыйы тылд бакодтон. Зæгъын æй зо- 
нын æз дæр. - Ныр æрæздæхтæн. Ацыдтæн дæм Челябинскмæ. 
Аркъади мын рахабар кодта, Верæитимæ, дам, магазины 
æфтауцдон басаста æмæ, дам, æй æрцахстой. Фæлæ тæрсгæ ма 
кæн, - ныфсæвæрæгау дзуры дарддæр Алексей, - хингæнæгæн 
йæ хин йæхи сæрыл тыхсы. Мæнæ дын уый кой кæнын... - 
Алексей сыхаг уатмæ йæ цæстæй ацамыдта. - Фарста дыл чи 
кодта, уый. Йæхæдæг хæстæй лыгъд лæг разынд æмæ дын æй 
ахæстоны куы батæриккой... Дæу тыххæй бирæ фæрадзур- 
бадзур кодтон хистæримæ. Кæм хылæй, кæм сабырæй, кæм 
цы, æмæ сын боныфæстагмæ бауырнын кодтон, ды ацы хъуыд- 
даджы раст кæй дæ, ды ахæм адæймаг кæй нæ дæ æмæ рæдыдæй 
ахст кæй æрцыдтæ. Ныр æрбацыдтæн дæу кæнынмæ! - Алек- 
сей мæм комкоммæ æрбакаст. Йæ мидбылты мæм зæрдæхæлар 
худт бакодта. - Ссæрибар дæ кодтой!.. Рарæвдз кæн дæхи æмæ 
цом! - лæг сыстад. 
0 хуыцау, ахæм хæрзиуæг а-фæстаг рæстæджы никуыуал 
æрыййæфтон. Хуртæ æмæ мыл мæйтæ ракаст. Ногæй мæм 
фæхудт цард... Ногæй мæм фæхудт амонд. Пъатæ йын кæнын, 
хъæбыстæ. Цæй ныр ацу æмæ ахæм адæймагæн дæ уд дæр 
бахæлæг кæн! Цыма мын уыцы уысм Алексейæ адджындæр 
æмæ зынаргъдæр адæймаджы мыггаг нæ уыд, афтæ мæм каст. 
Уайтагъд рацæттæ кодтон мæхи. Ме змæлдыл цæст нæ 
хæцыд. Æниу мæ цæттæ та цы хъуыд! Ме ’нæбары дзумæттæ 
скодтон æмæ рахызтыстæм уынгмæ. 0, хуыцау! Сæрибарæй 
сулæфыдтæн. Бæстæ у райдзаст, рæсугъд. Дзода мит хуры 
рухсмæ стъæлфæнтæ калы. Цæгатырдыгæй рæуфад уадысм 
расимы. Мæ ныхы дадалитæ мын фæстæмæ афасæгау кæны. 
Цы æхцон у! Мæ риуыдзаг сулæфыдтæн. Парахат æнкъарын 

568 
Тедеты Герас 
мæхи. Ныртæккæ мæ уæлтæмæн базыртæ уæлдæфы сисдзыс- 
ты. Стæхынмæ хъавын. 0, ме скæнæг! Раст цыма ныронг арф 
талынг ныккæнды конд уыдтæн. Иу уынджы тæссармæ фез- 
дæхтыстæм. Алексей мæ бакодта иу хæрзæфснайд райдзаст 
уатмæ. Фæсвæд уынг. Горæты хъæрæй йæм ницы хъуысы. 
- Валя... Ай уыдзæн дæ хæдзар æмæ дзы цæр, - дзуры мын 
Алексей, - фатеры мызд фидын дæ нæ хъæуы... 
Бæстæ мыл барухс. 0, дæ цæрæнбон бирæ уа, Алексей! Уæдæ 
ныр ай мæнæн мæ хуыцауы хай нæу! Цин кæнын... Мæхими- 
дæг райын... Арфæтæ кæнын Алексейæн. Æз сындæггай уа- 
ты къуымты мæ цæст хæссын. Цытæ дзы ис?.. Æваст дзы къу- 
лыл мæ цæст иу нæлгоймаджы худыл схæцыд. Мæ зæрдæ 
фæссæххæтт кодта. Айфыццаг мæ фарстагæнæгыл цы къепкæ 
худ федтон, уый. Уый та ам цæмæн ис? Кæцæй февзæрд ам! Ди- 
сы бафтыдтæн мæхимидæг. Æппынфæстаг загътон мæхицæн: 
æвæццæгæн кæддæр ам уыдис... Алексейимæ æмæ йын ам 
баззад. Стæй йæ æрцахстой мæ фарстагæнæджы æмæ йын йæ 
ахæссыны фадат нал фæцис. 
Мидæгдæр бацыдтæн. Хæдзары дзаумæттыл мæ къух æр- 
хæссын. Мæхицæн сæ æнхъæл нæ дæн. Кæдæй-уæдæй ма 
мæм амонд бахудт. Сæрибар дæн. Бацæуæндон мын фæзынд. 
Алексеймæ бузныджы цæстæй бакæсын. Уый мын кæны ацы 
хæрзиуджытæ... Мæ хуыцауы хай! Мæ ирвæрзынгæнæг!.. Цъæт- 
джын сынтæджы цурæй разылдтæн Алексеймæ. Ноджыдæр 
та йын хъуамæ раарфæ кæнон æмыр хъæлæсæй... Фæлмæн, 
рæвдаугæ мидбылхудтæй... Уый та циу? Æваст мын мæ зæрдæ 
цыдæр бакъуырдта. Алексейы цæсгомыл тыхстгъуызы нысæнт- 
тæ ферттывта. Цы кодта? Дисы бафтыдтæн. Куыддæрты мæ 
цæстытæ къулыл аныдзæвдысты. Æрдæбоны къепкæ худ 
уым нал ис. Мæ зæрдæ цыдæр æнахуыр сæххæтт фæкодта. Æз 
хæдзары къуымты уыныныл куы фæдæн, уæд æй цыма Алексей 
фелвæста æмæ йæ цыма амбæхста, афтæ мæм фæзынд... Цы ны- 
сан кæны уый? Уысмыбæрц ахъуыды кодтон... Алæ, цыфæнды 
нысан кæнæд! Алцы афтæ лыстæггай равзар-бавзар кæнын нæ 
хъæуы. Мæ сæр схæццæ... Ницыуал æмбарын... 
Æз Алексеймæ хæстæг бацыдтæн. Мæ сæр ын йæ риуыл 
бакъул кодтон. Фæнды мæ: куы мыл атыхсид... Куы мын^апъа 
кæнид... Уый мын сындæггай мæ сæрыл иуварс ахæцыд. Йæхи 
асæрибар кодта. Хъуыддаггъуызæй загъта: 

ФЫДЫ ФÆДЗÆХСТ 
569 
- Куы зæгъын, кæд мæ коммæ кæсай, уæд царды дзæбæхæй 
цæрдзынæ... - Алексей сынтæгыл æрбадт. - Акæс-ма, цы дуг 
ныл скодта... Хæццæ-мæццæ. Куыдз дзы йæхион нæ зоны... Бæс- 
тæ - ихсыд... Йæ уд ма чи куыд рахæсса, ууыл у... Ахъуыды кæн... 
Куы зæгъын, бакусыны æфсæрм дæ нæ уыдзæн, афтæмæй 
цæрдзынæ... 
Æппындæр не ’мбарын Алексейы. Цæуыл у йæ дзырды сæр. 
Цыдæр дæлгоммæ ныхæстæ мын кæны. Алексейы дæлгоммæ 
ныхæстыл æппындæр нæ ахъуыды кодтон. Цыфæндыдæр амо- 
нæд. Æрбадтæн йæ цуры. Мæ цонг ын йе уæхскыл æрæвæрдтон. 
Мæхимæ йыл æрбахæцыдтæн. Уый арæхстгай архайдта йæхи 
ахибар кодта. Йæхи мæ хизы. Цæмæн? Ног та йæм бавнæлдтон. 
- Алексей!.. 
- Валя, мæнæн... мæнæн бинонтæ ис!.. 
Мæ зæрдæйыл мын цыма кард ныццавта, афтæ фæдæн. Ме 
уæнгтæ æркалдысты... Рамæсты йæм дæн мæхимидæг. Уæдæ 
мæ Челябинскы сайгæ кодта!.. Æмæ чизоны Челябинскы нæ, 
фæлæ мæ ныр сайы!.. Иннæрдæм та фессæстой хъуыдытæ. Ау, 
æцæг ын уыдзæн бинонтæ Алексейæн?.. Æмæ йын науæд уæд 
ус!.. Цалдæрырдæм æрæздæхтысты мæ мидхъуыдытæ. Æз дæ 
куы ницы домын... Цæрæт фæрнæй йæ бинонтимæ, хъыг мын 
нæу... 
- Валя! - æппынфæстаг та сдзырдта Алексей ноджы тынгдæр 
хъуыддаггъуызæй. - Æз горæтмæ цæуын... Хъуыддæгтæ мæ 
ис... - Сыстад нæлгоймаг. 
- Æз дæр демæ цæуын! - фестадтæн æз дæр. 
- Ды мæнæ дæ къуым æрбæстæттæ кæн. - Нæ йæ фæнды мæ 
ацыд лæджы. Кæсыс, æфснайд дын нæу... 
- Акæн мæн дæр, гъо, Алексей!.. - лæгъстæ йын кæнын. - Фе- 
нон æз дæр горæт, адæмы. Никуы дзы уыдтæн... 
Алексейы сырхцъар цæсгомыл тыхстгъуызы нысæнттæ 
ферттывта. 
- Уæд та... Уæд та дæ дарæс раив... 
Æз æм къулбæрзæйæ æнкъард каст бакодтон. Цæй ивæнтæ 
мын ис мæнæн. Лæг мæ фембæрста. Сыстад: 
- Уыцы дарæсы ацæуын аив нæу. Ам горæт у, стыр горæт. 
Мæнæ, гъе ацы чемоданы фен исты. - Сынтæджы бынæй ра- 
ласта иу чемодан. Байгом ын кодта йæ дуар. Сылгоймаджы 
уæлæдарæс. Амæй ай хуыздæр. Дисы бафтыдтæн мæхимидæг. 
Кæй уыдзысты? - Кæсыс, иухатт дын цы къабайаг балæвар код- 

570 
Тедеты Герас 
тон, уый ды нæ бакуымдтай, - дзуры дарддæр Алексей. - Аивæй 
мын æй фæстæмæ мæ дзыппы нывæрдтай. Мæнæн æй уæддæр 
мæ цæст хардз кæнын нæ бауарзта. Нывæрдтон дын æй ам. 
НМæнæ гъа! - лæг мæм æвдисы иухатты кæсæмиры хъуымац. - 
Ныр дзы уæддæр бахуый дæхицæн къаба... 
Æз Алексейæ мæхимидæг ноджы тынгдæр фæбузныг дæн. 
Уæдæй ардæм мын мæ номыл къабайаг февæрдта. Фæлæ ууыл 
тынг нæ ахъуыды кодтон. Уыцы уысм тынгдæр ахъуыды код- 
тон æндæр хъуыддагыл. Ацы хъуымацы фендæй мæ тынгдæр 
бауырныдта, Алексей магазины фæхасты сыгъдæг кæй у. Æнæ- 
мæнг мын Верæитæ баппæрстаиккой уыцы æнæхайырыфæуи- 
наг къабайаджы мæ фæрссагæй. Афтæмæй йæм мæнæн та мæ 
зæрдæ фехсайдта Алексеймæ, мæгуыр: магазины фæхасты, зæ- 
гъын, ай дæр хайджын уыдзæн. Кæсыс, ацы къабайаг, Аркъади 
мын кæй фенын кодта, уымæй цыма тардæр у. Уæдæ уыдон иу 
тынæй лыг нæ уыдысты... Мæхимидæг ын фæтæригъæд код- 
тон, рæстæй йæ кæй æфхæрдтон. 
Æз Алексеймæ хатыркурæджы каст бакодтон фæлмæн, рæв- 
даугæ цæстæнгасæй. Мæ армы тъæпæн ын йæ ногдаст русыл 
æруагътон. Дæудтытæ йæ кæнын. Рæвдауын æй. Нæлгоймаг йæ 
сæр иуварс азылдта. Йæхи та ахибар кодта. 
Уæлæдарæсæй къахæй-къухмæ мæхи сфæлыстон. Раст цы- 
ма мæ уæлæ карст уыдысты. Æвæццæгæн Алексейæн йæ ус 
дæр мæныйас уыд. Дзаумæттæ уый уыдысты. Гуырыкондæй 
дæр мæнæ дæлдзинæгтæй кæм уыдтæн! Æлвæст уæнгтæ ай- 
стой хæрзаив уæлæдарæс. Æмæ бакæс ды мæнмæ. Дымгæбоны 
гæдыбæласау тасгæ-уасгæ рацæуын. Рацæуын нæ, расимын, ра- 
ленк кæнын, доны хъазау. 
Райын... Зæрдæ худы... Хуртæ æмæ мæйтæ кæсы мæ цæсго- 
мæй. Мæ хуыз скалдтон, фæскъæвда уардийау. Цы хæры, уый 
цæст хæры. Æнæконд адæймаг цæсты нæ ахады. Тынг цæуын 
мæхи зæрдæмæ... Мæхимæ кæсынæй нал æфсæдын. Рæстæгæй- 
рæстæгмæ та мæ дзаумæттæм æркæсын, мæхицæй хуыздæр 
никæй æнхъæлын. Фæлæ мæ Алексей хъуыды дæр нæ кæны. 
Цыма йæ фæрсты æппындæр ничи цæуы, ахæм цыд кæны. Æз 
та афтæ æнхъæлдтон, зæгъын, мæ афтæмæй куы фена, уæд 
мæм, зæгъын, кæсынæй нал æфсæддзæн. 
Æмæ кæнæд афтæ... Æх, уæд та мæхи куы уаиккой ацы дарæс! 
Бæллын мæхимидæг. Алексей мæ фембæрста, æз уæдæйнырмæ 
мæ дзаумæттыл кæй цин кæныл. Рæвдаугæ мæм сдзырдта: 

ФЫДЫ ФÆДЗÆХСТ 
х&я, 
- Кæд мæ æмбарай... Валя, уæд уыдон иууылдæр дæу уы- 
дзысты!.. 
Цыдæр дæлгоммæ ныхас та мын загъта. «Кæд мæ æмбарай».» 
Æз æй нæ бамбæрстон. Æмæ йыл хъуыды дæр нæ акодтон. Йæ 
цонг ын тынгдæр æрбалхъывтон мæхимæ æмæ йæ цингæнгæ 
афарстон: 
- Стæй дæ ус цы зæгъдзæн?.. 
- Мæ ус!.. - исдуг фæтыхсæгау кодта нæлгоймаг. Стæй 
фæцарæхст. - Уыдон мæ фыццагусы сты... Хæсты амард уый... 
Алексейæн ма фыццаг ус дæр уыд, уый æз нæ зыдтон ны- 
рыонг. Æвæццæгæн ын уый хæсты куы амард, уæд æндæр ра- 
куырдта æмæ ныр уыйимæ цæры? Уысмыбæрц аленчытæ код- 
той хъуыдытæ мæ сæры. Æмæ йын чизоны нæй æппындæр 
бинонтæ Алексейæн! Уæддæр мæ æххæст нæуырны Алексейæн 
ус, сывæллæттæ ис, уый. Фæлæ та ууыл дæр æз арф нæ ахъуыды 
кодтон. Куыдфæнды дæр уæд. Мæнæн уæлдай нæу... Æмæ та мæ 
ныхас æндæрырдæм фæзылдтон: 
- Алексей, Челябинскмæ кæд ацæудзыстæм? - фæнды мæ, 
ацы дарæсы мæ мæ зонгæтæ куы фениккой. Мæхи куы ахъал 
кæнин сæ цуры æмæ сæм сæрбæрзондæй куы ракæсин. 
- Кæмæ ма дзы цæуыс, Верæитæ, де ’мбæлттæ ахст сты... 
Ам... Тагъд сыл тæрхон кæндзысты... 
Алексейæн йе ’ппæт митыл зыны: цæуылдæр тыхсы 
йæхимидæг. Йæ ныхасы цыдæр нæ фæзæгъы кæронмæ. Уый ха- 
тын æз, Хатын, фæлæ йын йæ аххосагæн ницы æмбарын. 
- Уæддæр мæ фæнды ацæуын, - сдзырдтон æз, - Аркъадийæн, 
мæ директорæн, йæ цæсгомыл уæддæр бату кæндзынæн. 
Рæстæй мыл тугтæ куыд мысыд!.. 
- Нæ дæ хъæуы, Валя, дæ низтæ! - Мæ цонг мын йæ дæлармы 
тынгдæр балхъывта. Рæвдаугæ цæстæй мæм æрбакаст. - Ды 
ныр сæрибар дæ... Хъуыддаг мауал нæуæг кæн... Уыдон ауадз 
æмæ цыфæнды кæнæнт. Ныхъхъуыдты сæ кæн... 
Йæ ныхас мæ зæрдæмæ фæцы д. Бæгуы дæр, æз мæнæ сæрибар 
дæн... Цы ма дзы мæхи тъыссын!.. Фæлæ йæ Челябинскмæ 
ацæуын кæй нæ фæнды, уый фæхатыдтæн. Йæ ныхасыл зын- 
дис. Цыма дзы кæмæйдæр аргъуц кæны, афтæ мæм фæзынд. 
Æниу цыфæнды дæр уæнт... Æваст та мæ сæры æндæр хъуы- 
ды февзæрд. Мæ къух та æнæмæты уагъд акодтон мæхимидæг. 
Цы лыстæггай рахъуыды-бахъуыды кæнын... Цæмæн риссын 

572 
Тедеты Герас 
кæнын мæ сæр... Æз ныр сæрибар дæн... Ахæстоны талынг 
къуымы нал бадын... 
Цæуæм горæты уынгты. Барджыны хæст кæнын Алексейы 
цонгыл. Лыстæггай ракæс-бакæс кæнын æнæзонгæ горæты 
уынгты. Афтæ рæсугъд горæтуыдзæн Оренбург,уый нæ зыдтон. 
Адæм, мыдыбындзытау, дыууæрдæм кæнынц. Цас уонгхъуагтæ 
дзы ис, цас! Дæлæмæ æрхауа хæст рауадзæг. Кæмæн - йæ къах, 
кæмæн - йæ цонг. Чи та цагъд къабуз бæласау, бынтондæр 
æнæцонг. Мæ зæрдæ аскъуыд сæ тæригъæдæй. Кæсгæйæ-иу 
сæм баззадтæн. Фæлæ сын цы мæ бон уыд... 
- Стонджы дын нæу? - иуафон Алексей фæлæууыд. Фæрсæ- 
джы каст мæм æрбакодта, стæй мын уынджы тигъы цы ныллæг 
агъуыст уыд, уымæ ацамыдта. - Уæртæ уыцы хæрæндоны баси- 
хор кæнæм. 
Æз ницы загътон. Æцæгæйдæр мын æххормагуыд. Бацыдыс- 
тæм. Куыддæр къæсæрæй бахызтыстæм, афтæ хæрæндоны 
буфетгæс æмæ Алексей кæрæдзийæн цæстæй цыдæр ацамыд- 
той. Тынг æввахс зонгæтæ кæй уыдысты, уый бæрæг уыд. 
Буфетгæс мæ йæ цæстытæ нал исы... Бахизæнмæ æввахс иу 
къуымы æрбадтыстæм. Уайтагъд нæм, нард бабызау, узгæ-узгæ 
рауад тæнджын буфетгæс. Цы ахæрдзыстæм, уымæй нæ хъуамæ 
афæрса. Цъиуджын каркау срæуæг нæ фынджы алыварс. Цыма 
Алексейæ исты æнхъæл у, кæнæ та дзы цыма истæмæй тæрсы, 
афтæ зыны. Ахæм дымыстæр митæ уæд фæкæнынц. Уæддæр 
йе ’ппæт цæстæнгас ме ’рдæм у буфетгæсæн. Нал мæ исы йæ 
хъоппæг цæстытæ, афтæмæй мæ фæрсы: цы ахæрдзыстæм. 
Алексей йын цыдæр хæринæгтæ ранымадта. 
- Ацы зæххон зæдæн адджинæгтæ нæ хъæуы, Алексей? - 
буфетгæс мæм рæвдаугæ, мидбылхудгæ æрбакаст. Мæ роцъо- 
йыл мын хæрдмæ схæцыд. Йæ арæзт дæндæгтæ ферттывтой. 
Тæнæг рихитæ фæйнæрдæм алыгъдысты. Ноджы атæнæг сты. 
Йæ хъоппæг цæстытæ æнахуыр æрттывд кодтой. Мæнмæ ис- 
1 дуг дис фæкаст. Куыд барджыны æвнæлд мæм æрбакодта! Йæ 
цæрæнбонты дæр мæ куы никуы федта!.. Стæй мæм фæстагмæ 
та хардзау æркаст. Мæ маст æм рафыхт мæхимидæг. Йæ фæ- 
дыл кæсгæйæ баззадтæн æрхуымгъуызæй, афтæмæй йын 
мæхимидæг алывыд калын. Ныр ацы зæронд куыдзæн йæ мард, 
йæ дзуар йæ сæрыл куы фæхойон, уæд ын нæ хъæуы! Ай дæр 
æм куы ницы сдзырдта. Ныр та Алексейы ’рдæм фессæстæн. 

ФЫДЫ ФÆДЗÆХСТ 
^л 
Комкоммæ йæм бакастæн... Менюйы рафæлдах-бафæлдахыл 
схæцыд...Æвæццæгæн æй хыл, хъæлæба нæ фæнды. Иннæрдæм 
та æрзылдысты мæ хъуыдытæ. Ницыуал загътон æз дæр. 
Æрсабыр дæн. 
Уалынмæ нæ хæринæгтæ нæ разы февзæрдысты хъармæй, 
тæфкалгæ. Буфетгæс иу чысыл тæбæгъы та æрбахаста къа- 
феттæ. 
- Уыдон та мæ каркæн! - фæлмæн мидбылхудгæ та мын сæ 
мæ разы авæрдта. Йæ къуыдырыхуызæн нарст армытъæпæн 
мын мæ русыл æруагъта æмæ мын мæ дæллагхъуыры царм 
ратонæгау кодта. Цæй, ныр гъа! Рафыхт мæ маст. Мæхи ахи- 
бар кодтон. Амæн йæ мæрдтæ хурмæ ракалинаг не сты уæдæ! 
Дæ цæстытæ дын бахæрæнт кæрчытæ, кæд нæ дæн дæ карк! 
Алексейы ’рдæм бакастæн. Уый йæхи рæвдз кæны хæрынмæ... 
Вилкæ систа, кард... Мах цыма уынгæ дæр нæ кæны... Æз дæр 
та ницыуал сдзырдтон. Æввæццæгæн ын тынг æввахс зонгæ у 
буфетгæс æмæ йæ йæ фæхæрам кæнын нæ фæнды. Алексейы 
æфсæрмæй буфетгæсмæ æнæбары мæ мидбылты бахудтæн. 
Ома мыл кæй цинтæ кæны, уый мын æхсызгон у. Æнæуый дæр... 
цы ’рцыд!.. Зæронд лæг у æмæ уадз æмæ хъаза!.. 
Мæ фæхудт ноджы базыртæ басагъта тæнджын буфетгæсыл. 
Зæххыл нал хæцы. Зæххыл нал цæуы. Рæдау æфсинау нын куы 
цы æрдавы нæ размæ, куы цы. Æгас хæрæндоны бадджытæ йыл 
сæ цæст æрæвæрдтой. Зæгъгæ, уыцы фынджы йедтæмæ иннæ 
фынгтыл адæм нæ бады. Уый сæ хъуыды дæр нæ кæны. 
Бадæм æмæ сихор кæнæм. Чысыл нуазгæ дæр акодтам. Мæ 
зæрдæ фæдзæбæхдæр. Фæлмæн, уарзæгой цæстæнгасæй кæ- 
сын Алексеймæ æгомыгæй. Фæнды мæ иу-дыууæ хъарм ныха- 
сы мын куы зæгъид. Иухатт мæм кæддæр куыд дзырдта, афтæ. 
Фæлмæн, рæвдаугæ цæстæнгасæй мæм куы æрбакæсид. Ис- 
ты тавиц митæ мын куы акæнид... Уый мæ цыма хатгæ дæр 
нæ кæны. Куы цæуыл аирхæфсы йæхи, куы цæуыл. Цыма бын- 
тон дæрддæгтæ уыдыстæм кæрæдзийæн, ахæм бадт кæны мæ 
фарсмæ. Зыны йыл: йæхи мæхизы. Цæмæн,ууыл хъуыды кæнын 
мæ нæ фæндыд. Куыд æй фæнды, афтæ кæнæд. Тых мийæ ми 
нæй! Уæд æй ныууадзын æз дæр. Мæ алыварс акæсын. Уæдæ 
æндæр цы ми кодтаин!.. Алексей мæ фарсмæ бады дурдзавдæй. 
Цыма мæ уынгæ дæр нæ кæны. Ницы мæм дзуры. Нæ алыварс 
бадæг нозтджын нæлгоймæгтæй мæм бирæтæ сæ цæстытæ 

574 
Тедеты Герас 
ныццавтой. Сæ зæрдæмæ фæцыдтæн... Уæдæйнырмæ дæр-иу 
сæм рæстæгæй-рæстæгмæ акастæн аивæй ме ’рфгуыты бын- 
ты... Сыджыты хæринаг у сылгоймаджы цæст дæр... Кæддæра 
мæм дзы, зæгъын, исчи кæсы... Æмæ мæм дзы стæмтæ рагæй 
дардтой сæ хъус. Æхсызгон-иу мын уыд уый... Сылгоймаджы 
зæрдæ!.. Алкæй зæрдæмæ дæр куы цæуид, уый йæ фæнды, 
стæй раст зæгъгæйæ, фидаугæ дæр æвзæр нæ кодтон!.. Æмæ 
уыцы зынаргъ дарæс... Уымæй дæр ацы ихсыд фыддуджы!.. 
Цыдæриддæр дзы сылгоймæгтæ бадт уыцы хæрæндоны - 
алкæй хуыз дæр сæ истон... 
Иуафон хæрæндоны къæсæрæй æрбахызтысты мæгуыр- 
курджытæ. Мæгуыр сæ бон! Фæтæригъæд сын кодтон. Адæмæн 
маамæлайы къæбæр дæр нæй, мах та мæнæ нæ бон калæм: бур 
физонæг, сæн... 
Фынддæс-æхсæрдæсаздзыд чызг, фондз-æхсæзазыккон 
сабийы къухыл хæцы. Дæ-дæ-дæй! Сæ тæригъæдæй бæстæ 
скъуыдтæ кæны. Тъæнджы мæйы цъиуау æргъæвст, ссæст- 
гъуыз. Сæ мæрдвæлурс цæсгæмттыл иу мур цæрдхъомы ны- 
сан нæ зыны. Былтæ ныххус, нычъчъырццæ сты фырæххорма- 
гæй. Фæлмастгъуыз цæстытæ мынæг æрттывд кæнынц. Сæ 
уæлæ куыдз цы атона, уый нæй. Гомгæрццытæ. Саби дæр 
цæуылнæ, фæлæ чызджы тæригъæдæй мæ зæрдæйы тугтæ 
ныттагъд. Йæ бæзджынгомау дæрдджын къабайы скъуыдтæ, 
къæбылайы хъустау æрзæбул сты фæйнæрдыгæй. Къухæй 
сыл кæрæдзимæты хæцы. Стыр у ныр, æфсæрм кæны. Туг дыл 
ныууарæд! Мæ цæстытæ нал исын æнахъом чызгæй. Фæл- 
тау дæ куынæ федтаин!.. Мæ дзыназгæ, мылазон бонтæ мæ 
зæрдæйыл æрлæууыдысты. Зæрдæ къултыл йæхи ныххо- 
ста. Мæ джиппæйфыст къабайы скъуыдтыл æз дæр кæддæр 
кæрæдзимæ афтæ хæцыдтæн... 0, ме скæнæг! Куыд зын мын 
уыд. Мæ хæрвæвæрд хъæдгом мын бацагайдта ацы мæгуыр 
чызг! Фæрыст зæрдæ. 
Мæгуыргурджытæ махмæ скодтой сæ арæзт. Цæвиттон, мах 
дуармæ хæстæгдæр бадтыстæм. Нæ уæлхъус слæууыдысты 
æгомыгæй, фæлæ цæстынгасæй домынц. Чысыл чызджы сæр - 
пыхцыл. Цыма уатæй ныртæккæ рахызт. Мæгуыр, бæгънæг 
цæсты нæ ахады. Æндæра ныр ауыл дзæбæх дарæс скæн, рæ- 
сугъддæр ма цæмæ бакæсид лæг! Сынтбазыр æрфгуытйе дар- 
дыл ныззылдысты саунæмыг цæстыты сæрмæ. 

ФЫДЫ ФÆДЗÆХСТ 
575 
Æз мæхимæ, мæ дарæсмæ æркастæн. Стæй та - Алексеймæ. 
Зæгъын мæ фæндыд: «Бар мын куы радтис, уæд ын дзы исты 
дзаума радтин!..» 
Алексей чызгмæ бандон æрбалæвæрдта. Æрбадын æй кодта 
стъолы цур. Сабимæ та дзулы карст радта. Хуыцау дæ саразæд. 
Мæхимидæг фæбузныг дæн Алексейæ. Раст мын цыма стыр 
хæрзиуæг ракодта. Удыбæстæ у! Хуыцауысконд лæг! Мæ цæсты 
ноджы фæкадджындæр Алексей. Æндæр сыл æлгъ кодтаид. 
Кæсыс, хæрæндоны адæм æм сæ цæстытæ куыд ныццавтой 
Алексеймæ! Былæсчъилтæ йыл кæнынц, æнæввæрсонтæ. Ома, 
зæгъ, уыцы чъизиты йæ цуры цы сбадын кодта. Уый сæ куыдзы 
хъуыды дæр нæ кæны. Фæлмæн, рæвдаугæ ныхасыл слæууыд 
чызгимæ. 
- Уæдæ уæ мад æмæ уæ фыд куы фесæфтысты, уæдæй 
фæстæмæ иунæгæй баззадыстут, зæгъыс? Хæргæ дæр кæн, 
афтæмæй дзур, - Алексей чызджы размæ физонæджы тæбæгъ 
бассыдта. - Æмæ ныр æхсæв та кæм вæййут? Кæнæ хæрдæн та 
цы амал кæнут? 
- Кæм вæййæм æхсæв, дæ зæрдыйæ! Вокзалты, йедты... - 
чызджы ставд цæссыгтæ йæ хуыздзыд рустыл æруадысты. 
Схæкъуырцц кодта. - Бирæгъау куы фырæфсæст, куы фырæх- 
хормаг. Афтæ нын кæд искуы исчи исты авæры, уæд... Курæггаг 
къæбæр... Æмæ мæ мæнæ мæ чысыл æфсымæры мæт ис, æн- 
дæра мæхæдæг... - чызг сабийы æрбахъæбыс кодта. Кæуы. Лæп- 
пу та зыдæй хæры дзулы карст, дзидза. 
Æх, дæдтæй ныр адонæн исты хорзы бацу! Фæлмæн, тæ- 
ригъæдгæнæджы цæстæй кæсын мæгуыртæм. Цас тæригъæд- 
дæгтæ ис! Æз та æрмæст мæхи уыдтон!.. 
- Сымах мæм ам фæлæуут, - Алексей сыстад. Сыстадтæн æз 
дæр. - Мæнæ уын нæ фынг уадзæм. Уæхи хорз фенут. Æз уæм 
ныртæккæ æрбаздæхдзынæн æмæ уæ акæндзынæн. - Фæлмæн, 
рæвдаугæ дзуры Алексей æнæхицау сабитæм. - Алцыдæр уын 
уыдзæн: дарæс, хæрд æмæ æндæр. Бадзырдтам? - чызг Алек- 
сеймæ йæ сæр разыйы тылд бакодта. Йе ’нкъард цæстытæ ци- 
ны æрттывд фæкодтой. ч 
Уый адыл ахицæн нæ сихор. Рацæуæм. Буфетгæс нæ размæ 
рацыд. Алексейимæ кæрæдзимæ цæстæй цыдæр ацамыдтой. 
Æвæццæгæн сæ зæронд хъуыддæгтыл дзырдтой. Лæг мын, ра- 
гон уæздæттау, мæ къухæн апъа кодта. Йæ астæу суанг къæлæты 
хуызæн æртасыд. 

576 
Тедеты Герас 
- Хорзыл уал амбæл, мæ рæсугъд! - худгæбылæй мæм 
сдзырдта. 
Уæд мын дæ бинонтæ амæлæд, хорзыл уал, дам, амбæл, кæд 
уæдæ стæй мемæ нæ бацæрдзынæ! 
Дзæвгар куы бауадыстæм, уæд Алексей æрлæууыд. Хатырку- 
рæджы цæстæй мæм æрбакаст. 
- Цæй, Валя, ныр дарддæр дæхæдæг ауай!.. Æз уыцы æнæ- 
хицау сывæллæтты милицимæ фæхæццæ кæнон. Милици ахæм 
æнæхицау сабиты æрвиты сæрмагонд хæдзæрттæм хъомыл 
кæнынмæ. Тæригъæд сты. Удыбæстæ у. 
Йæ фæнд мæнæн тынг æхсызгон уыд. Бузныджы цæстæй 
йæм бакастæн. Раст мын цыма мæхицæн кодта уыцы хæрзиуæг. 
Диссаджы фæлмæнзæрдæ адæймаг!.. Мæхæдæг æнæзонгæ 
горæты иунæгæй кæй цæудзынæн, ууыл хъæцыдтæн. Ницыу- 
ал æм сдзырдтон. Æгомыгæй йæм фæлмæн фæхудтæн мæ мид- 
былты. Мæ сæр æм разыйы тылд бакодтон. Мæ мид-зæрдæйы 
та ахъуыды кодтон: сабиты бынатыл сæмбæлын кæндзæн æмæ 
æрбаздæхдзæн. 
1945 аз. 14-æм март. Дыууæ боны дæргъы цæстытæ ныуурс 
сты Алексеймæ. Йæ кой, йæ хъæр никæцæйуал разынд. Æвæц- 
цæгæн æй йæ бинонтæй нал равдæлд. Уæддæр йæ цæрæнбон 
бирæ: хæдзар мын ссардта. Æнæфатермыздæй, дам, дзы цæр. 
Уый дæр æххуыс у, уæдæ циу! Уæлæдарæс мын цы ныууагъ- 
та, уыдон куынæ дзурон, уæддæр. Æхца дæр ма мын авæрдта 
иу-чысыл. Кæрдзыны æхца. Аркъади дæр мын афтæ кодта... 
Уæддæр кæцон у, кæм кусы, уымæй йæ нæ бафарстон. Тынг 
мæ ницæмæн хъæуы. Æвæццæгæн ацы горæттаг у, æндæра йæ 
хæрæндоны кусджытæ кæцæй зонынц! Кæцонфæнды уæд... 
Фæлæ уыцы æнæхицау сабитæн цы бакодтаид! Мæ зæрдæ сæм 
æхсайы. Бæрæг мын сæ куы æрхæссид Алексей. Цы бауыдаик- 
кой, мæгуыр! Удæбæстæ у уыдонæн сæ цард саразын... 
Бадын мæ ног фатеры. Уадиссаг дзы ницы ис: сынтæг, 
æнæбары хуыссæнтæ, чысыл стъол, бандон - цыбырдзырдæй, 
иу уды цæрæн. Фæлæ мæ зæрдæмæ цæуы. Райдзаст у, сыгъдæг. 
'Цæг уынджы ’рдæм амæн дæр фæрссаг нæй мæ иухатты 
ахæстонау. Фæлæ йын хурварсырдæм ис фæрссаг. Сæумæйæ 
куыддæр йæ был сдары хур, афтæ фыццаг мæ фæрссагæй æрба- 
кæсы. Йе, фæлæ дзы сыхæгтæ нæй. Мæ алыварс æппындæр ни- 
чи цæры. Мæ фатеры фарсмæ цы уат ис, уымæн йæ дуар, ар- 

ФЫДЫ ФÆДЗÆХСТ 
577 
вы дуарæй уæлдай гомæй никуы федтаис. Мæ зæрдæ афтæ 
дзырдта, зæгъгæ, ацы хæдзæрттæн сæ хицæуттæ хæсты фæ- 
мард сты æмæ дзæгъæл баззадысты. Уый адыл æй мæхицæн 
тынгдæр æррæвдыдтон мæ фатеры. Ам цæрдзынæн мæхи- 
цæн... Мæхицæн дзы зæрдæтæ æвæрдтон... Бафснайдтон æй 
дзæбæх. Йæ фæрссæгтыл ын цыдæр хæцъилы лыггæгтæ ба- 
кодтон. Занавестæн. Райын мæхимидæг. Фæлæ мæ царды уаг 
мæ зæрдæмæ нæ цæуы. Æгуыстæй куыд цæрдзынæн! Æцæг ни- 
цы хъуаг дæн... Нырма мын алцыдæр ис... дарддæр дæр мын 
Алексей зæрдæ бавæрдта. Ницы цух, дам, дæ ныууадздзынæн... 
Фæлæ уый цы цард у! Æвæлмон цард!.. Удæгас адæймаг хъуамæ 
кусгæ кæна! Æввонгхор ницы у. Бонсауизæрмæ мæ фæрстæ 
фæриссынц мæ сынтæгыл ратул-батулæй! Ницы аразын. Ни- 
цы куыст мын ис. Стæм хатт горæтмæ мæхи аирхæфсын. Стæй 
та фæстæмæ æрбаздæхын æмæ та ныххауын мæ сынтæгыл. 
Ацы стыр горæты æз зонгæ никæй кæнын æмæ æндæр. Кæд 
афтæ мæнæ бонæджы исты афыссын, ныртæккæ куыд фыссын, 
афтæ, уый йедтæмæ ницы аразын. Йемæ дын æз дæр абон рай- 
сом мæхи рацарæзтон æмæ дын куыстагур куы ацæуин. Уый 
размæ мæ хъустыл æрцыд: официанткæтæн, дам, æвзонг, уынд- 
джын чызджытæ фæагурынц барæй. Горæты тæккæ астæу цы 
стыр хæрæндон уыд, уырдæм мæ ных сарæзтон. Хæстæй чи 
æрæздæхт, ахæм разынд хæрæндоны хицау. Уонгхъуаг. Йæ иу 
къах йæ тæккæ рæбыныл хауд. Лæдзджытимæ цыд. Æнæуый 
мæм хорзконд, уындджын лæг фæкаст. Дыууиссæдзаздзыд уы- 
даид. Урссæр. Фæлæ йыл урс хил дзæбæх фидыдта. 
- Куыстагур уæм æрбацыдтæн!.. - æфсæрмдзæстыгæй æр- 
лæууыдтæн хицауы кабинеты дуаргæрон. 
Лæг мæм æрбакаст. Сæрæй къæхты бынмæ мæ лыстæггай 
сбарста йæ цæстæнгасæй. Дисы нысæнттæ зыны йæ къæсхуыр- 
тæконд цæсгомыл, æппынфæстаг цыдæр хатыркурæджы хъæ- 
лæсæй сдзырдта. 
- Официанткæйы куысты йедтæмæ нæм ницы ис... - æмæ 
ницыуал загъта. 
Æз æй фембæрстон. Мæ зынаргъ кондмæ мын æрбакаст, мæ 
уындмæ. Ома, зæгъ, уый ]дæу аккаг куыст нæу. Æз мæхимидæг 
фæхудтæн. Уый ма зонай, æмæ æз æндæр ницы куыстæн бæз- 
зын. Дæсныйад мæнмæ ницы ис æмæ æндæр... Дæлæмæдæр 
æмæ уæлæмæдæр фараст къласы... Æз нæлгоймагмæ фæлмæн 
фæхудтæн: 
37* 

578 
Тедеты Герас 
- Ницы кæны... Официанткæйæ дæр бакусдзынæн! 
Лæг йæ бынатæй растæгау кодта. Цинæрттывд фæкодтой 
цæстытæ. Ныфс æй нæ уыдис, æз ын официанткæйы куыстыл 
сразы уыдзынæн, уымæй. Æмæ йын ныр куы загътон, уæд ба- 
цин кодта. 
- Сбад... дæ хорзæхæй! - нæлгоймаг мын ацамыдта мæ размæ, 
стъолы фарсмæ. - Куырдиат дын мæхæдæг ныффысдзынæн! - 
æмæ та мæм лыстæджытæ æрбакаст. Раст мæ цыма йæхицæн 
æнхъæл нæу. Ома, зæгъ, айхуызæн зæды хуызæн чызг мæнмæ 
кусдзæн. 
Хуыцауылгъыст дын куыннæ дæн æз дæр, фыдных. Æрбад- 
гæ-бадын мæ фæныкгъуыз пальтойы йæ фæдджийыл цас 
æмбæлд, уымæй ноджы тынгдæр ахæцыдтæн иуварс. Барæй. 
Цæмæй бадгæйæ мæ рæсугъд зæнгтæ хуыздæр разындаиккой... 
Буаргъуыз къапронты сау сгæллад юбкæйы бынæй цæхæртæ 
калынц... Иудзырдæй, цæсты тигътæ исынц. Стæй дæр суанг 
уæраджы сæртæй уæлæмæ гом... 
- Дæ ном, дæ мыггаг?.. - лæг фыссæнтæ арæвдз кодта. Дзургæ 
мæнмæ кодта, фæлæ кæсгæ та мæ гом зæнгтæм кодта... 
Загътон ын мæ ном, мæ мыггаг. Ныффыста куырдиат. Мае 
къух мын ыл æрфыссын кодта. 
- Тæккæ иннæбон райсом фараст сахатыл æрбацу æмæ рай- 
дай кусын! - хæрæндоны хицау мæм фæлмæн мидбылхудгæ йæ 
къух ралæвæрдта стъолы сæрты. Æз дæр сыстадтæн. Мæ мид- 
былты уæздан, тавиц худт бокодтон нæлгоймагмæ: 
- Бузныг... стыр бузныг... хорзæй уал баззай!.. 
- Бузныг, Валя, бузныг!.. - йæ къахыл слæууыд. - Хорзы/ 
амбæл!.. 
Райгондæй рахызтæн уынгмæ. Куыст ссардтон! Ныр кусдзы 
нæн æмæ цæрдзынæн мæхицæн. Цин кæнын мæхимидæг 
Нæ, фæлæ куыд тынг йæ зæрдæмæ фæцыдтæн уыцы лæгæн 
Æвæццæгæн мæ куыстмæ дæр уымæн айста... Мæхицæн хъуы 
дытæгæнгæ цæуын горæты уынджы. Афтæ у... Лæджы хъуама 
истæмæй амонд фæуа! Æнæуый сыгъд æмæ уырыд амонд дæн 
фæлæ мын уынд æмæ конд фæцис æрдзæй... Мæхи куы рацара 
зон, мæ цыбырдзагъд дзыккутæ мæ саулагъз цæсгомы фæйна 
фæрсты уæгъдкалдæй куы руадзон, уæд кæсæны мæхима 
кæсынæй нал фефсæдын... Райгонд дæн мæ уынд, мæ кондæй., 
Уыдон сты мæ аразæг... Цы кæной, мæгуырæг, уæд уындджьи 

ФЫДЫ ФÆДЗÆХСТ 
579 
чи нæ у, йе та уæлæдарæсæй нывыл конд чи нæ у, уыдон?.. 
Æхх, æнаккаг рæстæг скодта! Адæймагæн ма йæ удыхъæды 
миниуджытæм чи кæсы!.. Рæсугъд у, бакастджын æмæ дын алы- 
ран дæр бынат!.. 
Чысылгай цæуын уынджы нæхирдæм. Тезгъогæнæгау. Иуа- 
фон мæ мæ ахсæн схордта. Дзулуæйгæнæн дуканимæ бацыдтæн. 
Ныллæгъстæ йын кодтон, зæгъын мын иу æрдæг къило 
дзул рауæй кæн. Ныммард-ныссæфти - нæ мын рауæй кодта. 
Æнæдзулы книжкæ, дам, мæ бон нæу. Æнкъардæй раздæхтæн. 
Иу хæрæндонмæ бацыдтæн. Буфетгæсæн та ныллæгъстæ код- 
тон, зæгъын, æрдæг къило мын дзул куы радтис! Æнæуый уым 
æрбадтаин æмæ уым бахордтаин исты хæринагимæ, уыйас та 
мæм æхца нæ уыд. Фæбузныг дæн буфетгæсæй. Радта мын иу 
джиранка сау дзул. Æхца мæ айста æртæ туманы. Иу джиранка 
сау дзул æртæ туманы!.. Дуг нæу уæдæ\.. Хæдзары ма мæм уыд 
иу-чысыл цыхты къæртт. Бахордтон. Стæй та мæ сынтæгыл 
æрфæлдæхтæн æмæ ме рагъы нуæрттыл ратул-батул кодтон. 
Æндæр цы сарæзтаин уæдæ, ницы куыст мын уыд. 
Бонсауизæрмæ бирæ фæратул-батул кодтон мæ сынтæгыл. 
Боныфæстагмæ сфæлмæцыдтæн уымæй дæр. Сыстадтæн! 
Катæйттæ кæнын мæхимидæг. Ничи мæ зоны, никæй зонын... 
Кæдæм ацæуон! Кæм аирхæфсон мæхи?.. Алексейы уæддæр куы 
зонин, кæм цæры. Хæдзармæ дæр æм бацæуин... Æппынфæстаг 
нæ тæккæ фарсмæ улæфæн парк кæй уыдис, уый мæ зæрдыл 
æрбалæууыд. Цом уырдæм аирхæфсон мæхи. Парчы уынгæ дæр 
фæкæндзынæн. Нырма дзы никуы уыдтæн. Уæдмæ изæр дæр 
кæндзæнис. 
Скодтон мæ дарæс. Рахызтæн уынгмæ. Абон æнæхъæн бон 
хъуынтъыз, æнкъард бон уыд. Æгæрон арвы тыгъдадæй иу 
армытъæпæныйас никæцæй зынд. Сау хæрæмигътæ ныггуцъу- 
ла сты йæ риуыл. Уазал уыйбæрц нæ уыд, фæлæ зæрдæ уынгæг 
кодта æнкъард, хъуынтъыз боныгъæдæй. Ныр, изæрырдæм чы- 
сыл раирд. Дæллагон сатæг ирдгæ æрбаулæфы. Адæм уынгты 
дыууæрдæм кæнынц. Чи куыстæй цæуы хæдзармæ, чи - кæдæм, 
чи - кæдæм. 
Бахызтæн парчы кулдуарæй. Рæсугъд парк у. Алыгъуызон 
бæлæстæ... Къутæргæндтæ... Дидингуыты сквертæ. Кæд нæма 
бæгънæгцонг, æнæсыф сты, уæддæр дзæбæх фидауынц. Пар- 

580 
Тедеты Герас 
чы мидæг алырдæмыты цæуы рæсугъдарæзт фæндæгтæ. Адæм 
тезгъо кæнынц, сæ фæллад уадзынц... Къæйттæ-къæйттæй... 
Чи та æнæхъæн бинонтæй... Лæг æмæ ус, сывæллæттæ... Æз та 
иунæгæй... Хæлæджы каст сæм бакæнын... 
Иурæстæджы иу лæппу-лæг кæуылдæрты мæ уæлхъус фев- 
зæрд. 
- Иунæгæй дæ, æвæццæгæн? - æфсæрмыгæнгæ мæм сдзырд- 
та. Фæлмæн мæм бахудт йæ мидбылты. Æз æм исдуг æгомыгæй 
бакастæн. Æвидыц лæппу нæу. Фæтæнуæхск, æлвæст... 
- 0... иунæг!.. 
- Æз дæр иунæг дæн!.. - ногæй та сдзырдта лæппу æфсæрм- 
дзæстыгæй. Мæ фæрсты цæуы тезгъогæнгæ. 
- Дæ ном цы хуыйны? - ныр мæм фæуæндондæр лæппу. 
- Валя!.. 
- Мæнæн та - Виктор!.. 
Афтæмæй базонгæ стæм уыцы лæппуимæ. Æргом ныха- 
сы къæм нæй, æхсызгон мын уыд, Викторимæ кæй базонгæ 
дæн, уый. Куыдзы фæлмæцыд скодтон ацы горæты иунæгæй... 
Иунæг зонгæ дæр мын дзы нæй... Бонсауизæрмæ бирæ нæ, 
фæлæ ныхас дæр макæимæ скæн. 
Бирæ фæтезгъо кодтам Викторимæ, фæныхæстæ кодтам, 
бирæ цæуылдæрты фæдзырдтам. Хæстæй, дам, нырма æрæджы 
æрцыдтæн. Æнæуый, дам, Киеваг дæн. Мæ уæзæг, дам, уæзæгуат 
фæцис. Хотæ, мад, фыд - иууылдæр, дам, мын бомбæйы сыджы- 
ты бын фесты. 
- Мæ зæрдæ мæ нал батардта фæстæмæ Киевмæ æрцæуын, - 
æнкъардгъуызæй балхынцъ кодта йæ ныхас Виктор, - æмæ æз 
дæр ардæм æрцыдтæн цæрынмæ. Æз мæ ног зонгæмæ хъусгæ 
кодтон, фæлæ мидæгæй мæ уды джитæнтæ цыдысты. Мæхи 
дæр мын куы бафæрса: æз та кæцон дæн, кæцæй æрцыдтæн. Цы 
йын загътаин, уæд? Сайгæ та фæкодтаин уый дæр!.. Мæ зæрдæ 
сцъæх ис сайынæй. Намæ йын цы загътаин! Æмæ мæм цæмæй 
уый ма фæраздæр уыдаид, уый тыххæй йæ мæхæдæг афарстон. 
- Уæдæ рагæй нæ дæ ацы горæты, куыд зыны афтæмæй? 
- Хæрз цъус, хæрз цъус, - фæцырд лæппу, - æмæ мæ уд ра- 
гъæнмæ хизинаг ссис иунæгæй. Ничи мæ дзы зоны, никæй дзы 
зонын! 
Æз зæрдæхæлар худт бакодтон. 
- Уæдæ æз дæр афтæ куы дæн... 

ФЫДЫ ФÆДЗÆХСТ 
581 
- Ды дæр иунæг дæ? - лæппу дæр мæм фæхудт. - Уæдæ нæ 
хуыцау кæрæдзийæн загъта. - Ноджы тынгдæр бахудт уый. 
Цæуæм сындæг къахдзæфтæгæнгæ бæлæсты бынты. Хус 
æнæдидин скверты ’хсæнты. Куыдфæстагмæ мæм лæппу 
хæстæг цæуын байдыдта. Мæ цонгмæ мын æрбавнæлдта. Ных- 
хæцыд мыл, лæппу йæ уарзон чызгыл куыд фæхæцы, афтæ. Ни- 
цы йæм сдзырдтон... Уадз æмæ ныххæцæд. Бирæ хатт дзæвгар 
рæстæджы æнæдзургæйæ аззайæм. Цы ма зæгъæм, уый нын 
нал вæййы. Иуафон цъæхахуырст фахсбандонмæ бахæццæ 
стæм. Стыр пæлæхсар тæгæр бæласы æнхъырдтытæ зæнгыл 
æнцой. 
-Æрбадæм, Валя!.. - æрбахатыд мæм лæппу. 
- Æрбадæм!.. - сразы дæн æз дæр. Фæрсæй-фæрстæм æрбад- 
тыстæм. Ныр мын лæппу мæ зæнгтæм æркаст. Зынгæрттывд 
кæнынц буаргъуыз къапронты. Стæй мыл йæ цæстæнгас суанг 
хæрдмæ суагъта. Фæлмæн, уарзæгой цæстæнгасæй мæм кæсы 
æгомыгæй. 
- Валя!.. - сыхъуыст мæм лæппуйы ныллæг, рæвдаугæ хъæ- 
лæс. Æз мæ сæрыл не схæцыдтæн, афтæмæй йæм ме ’рфгуыты 
бынты уæздан мидбылхудгæ бакастæн. Рæсугъд лæппу у... 
Зæрватыччы базыртау лыстæг даргъарæзт сау рихитæ... Æн- 
цад, сабыр цæстытæ. Кæмдæр, мæ зæрдæйы арфы райын, цин 
кæнын мæхимидæг, ахæм лæппуимæ кæй базонгæ дæн, уый 
гыххæй. Лæппу мын йæ цонг ме уæхскыл æрæвæрдта... Йæ- 
кирдæм мыл æрбахæцыд... Æрбахъæбыс мæ кодта... Стæй пъа- 
гæ... ноджы... Уый фæстæ æз уæздангомау мæхи ахибар кодтон. 
Ме ’рфгуыты бынты,уæздан мидбылхудгæ, бакастæн лæппумæ. 
Фæлмæн, рæвдаугæ мæм худы уый дæр. Йæ диссаджы рæсугъд 
цæндæгты аив рæнхъæвæрд дзæнхъа дуры æрттывд кæны. 
Æваст лæппу йæ мидбынаты æнахуыр стъæлфт фæкодта. 
Райдзаст, худгæ цæсгом фæтар. Тасы нысæнттæ йыл фæзынд. 
Цыдæр фæхъуыды кодта. 
- Æтт, мæ зынг куыд бахуыссыд, гъе! - ныййеусар кодта уый. 
1>æтарстæн æз дæр. Тарстгъуызæй йæ афарстон: 
- Цы кодтай, Виктор? 
Уый сахатмæ æркаст. 
- Быныизæр мын бацис! - фестад. - Аст сахатыл хъуамæ 
суысты уыдаин. Ферох мæ. Цæй, хæрзизæр уал, Валя! - мæ къух 
4ын райста. Стæй тагъд-тагъд фæцæуæг. Цæугæ-цæуын ма 

582 
Тедеты Герас 
мæм фæстæмæ фæдзырдта: - Фендзынæн дæ... Æнæмæнг дæ 
фендзынæн. Бацæудзынæн дæм хæдзармæ! - æмæ бæлæсты ау- 
уон фæцис. 
Æз мæ мидбынаты лæугæйæ баззадтæн. Басæттон ыл: хъыг 
мын уыд Викторы ацыд. Мæхицæн зонгæ скодтон æмæ гъа!.. 
Ацы стыр горæты ма йыл искуы сæмбæлдаин, уый ныфс мæ 
нæй. Кæрæдзийæн нæ адрестæ нæ загътам. Бацæудзынæн, 
дам, дæм! Кæдæм мæм бацæудзæн, кæм цæрын уый йын 
куынæ загътон! Афардæг... Бынтондæр афардæг!.. Маст кæнын 
мæхимидæг. Фæлæ мын уый ахаста æрмæстдæр уысмы бæрц. 
Стæй та мæхимидæг мæ къух æнæмæты тылд акодтон. Æх!.. 
Ацыд æмæ ацæуæд!.. 
Аздæхтæн æмæ ногæй тезгъо райдыдтон парчы. Куыд изæр 
кæны, афтæ адæм фылдæрæй-фылдæр кæнынц парчы. Сывæл- 
лæттæ... Æвзонг лæппутæ... Чызджытæ, чысыл асдæртæ... Бын- 
тон зæрæдтæ... Цынæгъуызон адæймаг дзы фендзынæ! 
Улæфынц адæм. Сæхи ирхæфсынц. Рагуалдзæджы æхсæвы 
сатæг уæлдæф ныхъхъуырынц. Нæлгоймæгтæн сæ фылдæр - 
уонгцухтæ. Кæмæн йæ къах фæкъæдзгæнæнæй дæлæмæ - лыг, 
кæмæн суанг рæбынæй... Лæдзджыты æнцæйтты цæуынц. Уæд- 
дæр сатæг уæлдæфмæ улæфынц. Кæмæн та дзы цонг нæй... Чи 
та дзы - сохъхъуыр!.. Саубонмæ! Цас уонгхъуæгтæ дзы ис, цас! 
Мæ зæрдæ фæриссы... Куыдзы сæрыкъуыдырæй фæхъаза, ацы 
хæст рауадзæг!.. 
Æз, тезгъо кæнгæкæнын, хатт адæммæ мæхи хæстæг бай- 
сын. Барæй. Кæд та мæм дзы исчи сдзурид... Зонгæ дæр хорз 
у... Куыдзы хъуыды дæр мæ дзы ничи æркодта. Алчи сæ йæхи 
зонгæ, йæхи къаимæ цыд. Мæхимæ ницыуал фæкастæн. Æрæн- 
къард дæн. Фæрсмæ дæр мæм сæ ничи фæкаст! Æз та мæхи 
рæсугъд æнхъæлдтон!.. Рæсугъдæй мæлын!.. 
Æнкъард,уæнгтæхъилæй рараст дæнулæфæн паркæй. Горæ- 
ты уынгты адæм æмæзмæлд кæнынц. Машинæтæ, автобустæ... 
Чысылтæ, стыртæ... Кæрæдзи фæдыл тæхынц. Сæуынæр хъусты 
гуыз-гуыз кæны. Электроны рухсмæ уынгты асфальт ирдæрт- 
тывд кæны. Рæстæгæй-рæстæгмæ рагуалдзæджы сатæг ирдгæ 
æрбаулæфы. Абон хъуынтъыз уыд арв. Ныр бынтондæр раирд. 
Сæгъы цæсты хуызæн у. 
Цæуын уынджы иунæгæй, мæхицæн хъуыдытæгæнгæ. 
Цæмæндæр тынг нынкъард дæн. Мæгуыр зæрдæ та мын ис 

ФЫДЫ ФÆДЗÆХСТ 
583 
ацы хатт. Мæ царды хъизæмар бонтæ та мæ зæрдыл æрбалæу- 
уыдысты... Цæй, цы ми аразын ныр ацы æнахуыр бæстæйы 
иунæгæй?.. Цæуыл тæригъæдæй мæлын ам?.. Кæм сты мæхи- 
уæттæ... мæ мад... мæ уæзæг!.. 0, ме ’намонд сæр! Мæ зæрдæ 
суынгæг... Кæуын мæм фæмидæг. Фемæхстысты цæссыгтæ... 
Стæй та æваст мæ сæры цыдæр æрра хъуыды февзæрд. 
Мæ цæссыгтæ та асæрфтон. Цыма æппындæр ницы уыд. 
Фæсырдтон уыцы уæззау хъуыдытæ мæ сæрæй. Æнæуый дæр 
сыл барæй никуы ахъуыды кодтон нырыонг дæр... Мæхи сæ хи- 
зын... Мæ бонæджы дæр сæ кой уымæн никуы скодтон. Зын мын 
вæййы... Фæриссы зæрдæ... Æмæ мæ цæмæн хъæуы!.. Хъæлдзæг 
хуыздæр нæу?.. 
Араст дæн мæ хæдзармæ. Мæ фæрсагæй кæд кæлы рухс. 
Зæрдæ фæсæххæтт кодта. Чи уыдзæн? Æвæццæгæн Алексей... 
Ферттывта мæ сæры. Æвæццæгæн мæм Алексей æрбацыд. Сцин 
кодтон мæхимидæг. Тагъддæр атындзыдтон. Дæ цæрæнбон - 
бирæ. Куыннæ мæ рох кæны уæддæр! Мæхимидæг ын арфæтæ 
кæнын. Уыцы æнæхицау сывæллæттæй дæр æй афæрсдзынæн. 
Цымæ цы бауыдаиккой, мæгуыр. Ныртæккæ йæ хъуырыл 
фæцауындзæг уыдзынæн Алексейæн. Ацы æнахуыр бæстæйы 
мын æндæр чи ис! Кæй зонын! 
Фæлæ мæ цин дзæгъæлы фæцис. Фыдæнхъæл фæдæн. 
Куыддæр мæ хæдзары къæсæрæй быхызтæн, афтæ дуаргæрон 
сагъдауæй аззадтæн. Ай та чи ис мæ хæдзары? Айфыццаг нын 
Алексеимæ хæрæндоны кæрдзын цы буфетгæс бахæрын кодта, 
уый рæбынæй бады. Йæхи булкъдаст ныккодта. Зæрондгомау 
идæдз лæг ма искуыдæм ускур куы фæцæуы, уæд уый дæр йæхи 
афтæ рацаразы. Цæмæ мæм æрбасхъæл уыдаид! 
Лæг мæ куыддæр ауыдта, афтæ йæ хъоппæг цæстытæ цины 
цæхæртæ скалдтой. Фæхудт мæм. Фестад. 
- Кæм дæ, кæм, мæ сæгуыт! - мæ размæ рауад. - Изæрæй 
нырмæ дæм мæ цæстытæ куы ныуурс сты! - Æмæ мæм æрбав- 
нæлдта. Мæ сæрыл мын йæхирдæм æрбахæцыд. Пъа кæнынмæ 
мын хъавыд. Æз иуварс агæпп кодтон. Мæ пъалто феппæрстон. 
Цæхæртæ акалдтон. 
- Хорз лæг, Алексей ам нæй æмæ цæмæн æрбацыдтæ! - Алек- 
сейы зонгæ кæй уыд, уымæ гæсгæ мæм афтæ фæкаст, цыма 
уымæ æрбацыдаид лæг. 
Уый мæ цыма хъусгæ д æр нæ фæкодта. Йæхион кæны уæддæр. 

584 /Т^Р 
Тедеты Герас 
Худгæ мæм æввахсæй-æввахсдæр цæуы. Æз та дзы тæрсын æмæ 
фæстæмæ цæуын. Стæй мыл уæд иуафон фæранкау йæхи ныц- 
цавта. Сынтæгыл мæ авæрдта. Цæй ныр гъа! Рафыхт ноджы мæ 
маст. Мæхи раскъуыдтон. Иуварс алæууыдтæн. 
Уæддæр æм цæмæндæр тызмæг дзурын нæ уæндын. Æгомы- 
гæй йæм нымдзаст дæн. Ай хæйрæджджын у æви!.. Нозтджын 
дæр нæ зыны!.. Куыд барджынæй мæм æрбавнæлдта! Цы- 
ма развæлгъау нæ дзырд конд уыдис... Уæд мын дæ бинонтæ 
быныскъуыд фæуæд, кæд демæ дзуарæфтыд нæ дæн! Знæт 
улæфт кæнын, афтæмæй кæсын нæлгоймагмæ. Уый уæддæр 
нæ фæчъил. Йæ арæзт дæндæгтæ мæм бастъыгъта, мард бæхы 
дæндæгтау. Мыр-мыр мæм кæны. 
- Фыццаг уал афтæтæ фæкæны сылгоймаг! Йæхи тынг куы 
фæнда, уæддæр!.. Уыдæттæ та дын куыд нæ æмбарын цы!.. 
Фæлæ стæй!.. - æмæ та мын мæ цонг ацахста. Сынтæгмæ та 
мæ баласта... Пъатæ... Хъæбыстæ. Мæхи ратоныныл архайын... 
Утæхсæн кæнын нæлгоймаджимæ... Мæ къухтæ мын ацахсы. 
Мæ фыр тыхстæй ныхъхъæр кæнын дæр нал арæхсын. Æппын- 
фæстаг куыддæрты мæ иу къух феуæгъд. Мæ тых мæ бонæй - 
дзæхст!.. Æхсæрфарсы зæлланг фæцыд. Æваст мæ феуæгъд 
кодта нæлгоймаг. Йæ хъоппæг цæстытæ цæхæртæ акалдтой. 
Уынгæг ифтыгъд галæн дæр ма йæ цæстытæ тугзылдæй афтæ 
рацæйхауынц. Иуварс алæууыд. Хорзау нал фæдæн æз дæр. Мæ 
фыды цахъхъæн лæджы ныццавтон! Тæрсгæ дæр дзы фæкод- 
тон. Ныртæккæ мæ, æвæццæгæн, апирæнгæмттæ кæндзæн. Æх- 
сæрфарсы дзæхст мады æлгъыст нæу. 
Знæт лæг иудзырдбæрц æдзæмæй алæууыд. Ныццавта мæ 
йæ цæстытæ. Иæ дæндæгты къæс-къæс мæм цыд. Ныртæккæ 
мæм куы фæлæбурдтаид, æмæ мæ куы аскъуыдтæ кодтаид, уый 
йæ фæндыд. Фæяæ мæм армæй нæ февнæлдта. Æрмæст мыл 
уыцыиу богъ фæкодта: 
- Уæдæ ацы хæдзары цы аразыс!.. Иугæр ахæм хæдзары 
цæрыс, уæд дæ къудийыл хæрдмæ мауал хæц!.. 
Æз æваст хорзау нал фæдæн. Ницызонæджы каст бакодтон 
мæсты лæгмæ. Цы сæнттæ цæгъды цы, ай? Цæй хæдзæрттæ 
æмæ цæй цыдæртæ кæны? Ницы йын æмбарын. Кæм дзуры, уу- 
ыл не ’мбæлын. 
- Æниу æз дæр æрра дæн! - йæ маст калы дарддæр знæт 
лæг. - Цы дзуринаг ис мæн демæ! Мæн хъуыддаг кæимæ ис, 

ФЫДЫ ФÆДЗÆХСТ 
585 
уыимæ мæ ис! - тагъд-тагъд йæ дзаумæттæ акодта. - Æз ын ацы 
тæккæ зæгъдзынæн!.. - æмæ буфетгæс, æртхъирæнгæнгæ, фед- 
дæдуар. Дуар мыл фæстæмæ мæсты гуыпп ныккодта. 
Æз дурдзæджындзау мæ мидбынаты сагъдæй аззадтæн. 
Цытæ акодта, цы?.. Ницы йын æмбарын!.. Цыдæр дæлгоммæ 
митæ акодта, фæлæ йын сæ хæйрæг бамбарæд!.. Кæмæ атахт, 
кæмæ æртхъирæнтæ кодта? Фæнды мæ, куы ахъуыды кæнин 
æмæ куы базонин, æппæт адон цы сты, уый. Фæлæ мæ сæр нал 
карста. Стæй та сæ уæд ныхъхъуыдты уагътон бынтондæр. 
Мæхимидæг та мæ къух æнæмæты уагъд акодтон. Æх, цыфæнды 
дæр уæд, зæгъгæ, загътон æмæ баздæхтæн мæ къуыммæ. 
Стъолыл авджы дзагыл мæ цæст схæцыд. Мæ зæрдæ барухс. 
Æвæццæгæн æй уыцы гæлдæрджын æрбахаста. Йæ фарсмæ 
ма ноджы цыдæр хæринæгтæ дæр. Уыцыиу лæбурд фæкодтон 
арахъхъы авгмæ. Мæ дзыхыл æй сдардтон. Зыд нуæзт дзы акод- 
тон. Дзæвгар... Стæй мæ сынтæгыл фæллад хауд æркодтон. 
Æваст та дуары гуыпп-гуыпп мæ хъустыл сæмбæлд. Цыма 
йæ исчи дзæккорæй ныххоста. Фæлæ ныр уый мæ дуар нал у. 
Сыхаг уатмæ чидæр фæдисы хост кæны. Фæлæу-ма, дæ хуыцауы 
тыххæй! Дисы бафтыдтæн мæхимидæг. Уыцы дуар иудадзыгдæр 
æхгæд куы вæййы! Мæрдты дуарæй уæлдай йæ нырма гомæй 
куы никуы федтон! Исчи дзы цæры æви нæ, уый дæр куынæ 
зонын, уæд дзы уæдæ кæмæ хойдзысты? Чи дзы цæрдзæн? 
Нæуæд цавæр фæдисы хост у? Дис кæнын мæхимидæгсДуары 
онг рауадтæн. Хъусын лыстæг. 
- Бакæн, дын зæгъын, дуар... 
Фæлæуу-ма, фæлæуу, ай уыцы хæйрæджджын куы у! Буфет- 
гæс хъæр кæны мидæмæ! Кæмæ дзы дзуры, дæ хорзæхæй? 
Æрхъæцмæ нал лæууын. Мæ цымыдисдзинады æнкъарæнтæ 
тынгдæр схъæлбурц кодтой. Дуары хъинцъ цыма фæцыд. Ба- 
кодтой йын дуар. 0 хуыцау, чидæр дзы цæры! Дисы бафтыдтæн. 
Ардыгæй - ардæм... Æмкъултæ æмæ сæ куы никуы ницы уынæр 
райхъуыст!.. 
- Ардæм мын мæхиуæттæ дын зæгъын!.. Ды дæхæдæг 
джидзæггаг куы дæ! - буфетгæс кæуылдæр хъæр кæны. 
- Сс!.. Хъæр ма кæн! - кæйдæр ныллæг хъæлæс æй сабыр 
кæны. - Ардæм рацу, ам дзы æвзæрдæр нæй?.. 
Æваст мæ зæрдæ ныссæххæтт кодта. Зонгæ хъæлæс мæм 
фæкаст ай. Иухатт ахæстоны мæ уаты хæнт фарсмæ Амброси- 

586 
Тедеты Герас 
имæ ныллæг хъæлæсæй чи дзырдта, уый дæр раст афтæ 
дзырдта!.. Уый у... Æнæмæнг уый у!.. Саубон мæ! Ногæй та 
цыдæр æрхъуыды кодтон. Ахæстоны мыл фарста чи кодта, 
уымæн дæр ахæм хъæлæс уыд!.. 0, дунескæнæг! Уый у!.. Ай иу 
лæг у... Иу адæймаг у!.. Фарстагæнæг... Амбросиимæ дзурæг 
æмæ ныртæккæ буфетгæсимæ дзурæг!.. Мæ сæрыхъуын арц 
алæууыд. Тасы дыз-дыз бакодтой уæнгтæ. Фæллæу-ма!.. Цыдæр 
та фæхъуыды кодтон. Æмæ мын Алексей афтæ куы загъта, дæ 
фарстагæнæг, дам, хæстæй лыгъд лæг разынд æмæ, дам, æй 
æрцахстой! 0, ме скæнæг, ай циу! Ай кæм бахаудтæн! Ноджы 
тынгдæр старстæн. Мæ хæдзары дуаргæрон мæ гæв-гæв ссыдис. 
Цыдæр æмбæхсы ам. Цыдæр дæлгоммæ ми дзы ис!.. Фæлæ цы, 
цы?.. Стыхстæн мæ дуаргæрон. Мæ фырадæргæй ма цы акодта- 
ин, уымæн ницыуал зонын. Кæсыс, сæ хъæлæба нал райхъуыст. 
Бакодта йæ мидæмæ. Фæлæу-ма!.. Дуаргæрон фыр тæсæй дыз- 
дыз кæнын, афтæмæй равзар-бавзар кæнын мæхимидæг хъуы- 
дыты. Цытæ дзырдта, цытæ, уыцы гæлдæрджын? «Мæхиуæттæ, 
дам, мын!..» «Иугæр ахæм хæдзары дæ, уæд дæ къудийыл 
хæрдмæ мауал хæц!..» «Мæнæн демæ ницы дзырддаг ис!..» Иннæ 
та: «Ардæм рацу, ам дзы æвзæрдæр нæй!..» Цы сты адон? Цы 
амонынц?.. Мæнмæ искæцæй æххæссынц? Ницы æмбарын, ни- 
цы зонын!.. Кæдæм бахаудтæн ай?.. 0, дунескæнæг! Мæхимидæг 
хуыцаумæ ме тæрттæ суагътон. 
Номхæссæн дын куыннæ дæн æз дæр, хуыцауылгъыст! 
Айтæ-уйтæ нал фæкодтон, фæлæ дын уыцыиу уадтахтæй мæхи 
ауагътон. Хъуамæ сæм бамидæг уон. Базонон цы æмбæхсы ам!.. 
Дзырд мæныл кæй цæуы, уый бæрæг у. Æмæ мыл цы хинæй зи- 
лынц, уый базонон. Чи уыдзæн уыцы æртæ хъæлæсæй дзурæг 
лæг? Æви æцæгæйдæр уыдон æндæр æмæ æндæр лæгтæ уыды- 
сты! 
Æррайау сын уыцыиу цæф ныккодтон сæ дуар. 0 хуыцау! 
Уыцы уысм æз куыд фæдæн, афтæ фæуæд де знаг дæр! Къæ- 
сæргæрон дурдзавдæй аззадтæн. Цæстытæ цæхæртæ акалд- 
той. Риуы дзæхст-дзæхст ссыд, хъæсдарæджы дзæхст-дзæхстау. 
Мæ уæрджытæ мæ быны адон сты. Ай кæй уынын, саубонмæ! 
Алексей!.. Алексей, æрдæбонау, ныллæг хъæлæсæй цæуылдæр 
дзуры буфетгæсимæ. Цæуылдæр нæ фидауынц. Æвиппайд мын 
мæ сæры магъз цыдæр ныццавта. Ахæстоны Амбросиимæ чи 
дзырдта ныллæг хъæлæсæй, уый ай у... Мæ фарстагæнæг дæр 

ФЫДЫ ФÆДЗÆХСТ 
587 
ай уыдис!.. Пака рихитæ дæр уымæн ныссагъта! Къепкъахуд 
арф æртъыста сæрыл... Айфыццаг уыцы худы мæнæ мæ фате- 
ры къулæй куы фæтары кодта. Мæнæй йын фæтарст: ома худы 
базондзæн æмæ исты фæфиппайдзæн...Æнаггаг... цъаммар! Мæ 
дæндæгты къæс-къæс ссыд Алексеймæ. Мæ цæстытæ дзы ныс- 
сагътон цыргъ фаттау... Уæдæ мыл айæппæт иууылдæр ды дæ, 
нæ! Уæдæ мæ Челябинскæй дæр «ахæстæй», ды ракодтай ардæм, 
нæ? Органты кусджытæ, дам, стæм... Де ’мбæхст фыдракæнд 
дын рацæйхъæр кодтон æмæ уымæн, нæ? Æмæхсæвæджы мæ 
уымæн фесæфтай мæ мæгуыр къуымæй, æвзæр цъаммар æмæ 
мæнгард!.. Мæхимидæг алывыд калын мæ цыфыддæр знагæн... 
Цыргъ фаттау дзы ныссагътон мæ цæстытæ. 
Фысымтæ дæр дурдзавдгондæй аззадысты сæ мидбына- 
ты. Кæсгæйæ мæм баззадысты. Кæсын æз дæр мæ цыфыддæр 
знагмæ. Æх, дæумæ искæуылты баххæсс! Мæнгард æмæ æнаг- 
гаг! Æнахуыр горæтмæ мæ «ахстæй» уымæн æркодтай æмæ 
мæ базар кæнай, нæ!.. Цъаммар цыдæр!.. Æнæуаг хæдзæрттæ 
кæнынвæнд скодтай, нæ! 0, хуыцау, о, дунескæнæг!.. Ног цыдæр 
та мын ныццавта мæ сæрымагъз. Дис та мыл бафтыд. Лыстæг- 
дæр бакастæн Алексейы цурмæ, дзаг фынджы фарсмæ цы 
хæрзæвзонг чызг бадт, уымæ. Уæдæйнырмæ йæ мæ фырмæс- 
тæй не ’рхъуыды кодтон. Ныр æм фемдзаст дæн... Айфыццаг 
ныл, Алексеимæ хæрæндоны цы мæгуыркурæг чызг амбæлд, 
уый... Цæй мæгуырыкурæг! Уый дæр мæнау сфæлыста йæ 
давæггаг дарæсы... Æвзонг чызгыл нуæзт фæзынд. Туджы зи- 
лы цæсгом... Куы йæм фæмдзаст дæн, уæд мæм фæхудт. Базыд- 
та мæ...Чысыл фалдæр сæ хуыссæн... Æнæистæй йæ ныууагъ- 
той... Мæнæн та афтæ, сидзæрдонмæ, дам, æй акæнон! Ноджы 
тынгдæр рамæсты дæн мæхимидæг Алексеймæ. Æлгъаг, чъизи 
адæймаг! Цъаммар цыдæр, гыццыл чызг куы у, гыццыл чызг!.. 
Ныр бамбæрстон алцыдæр лыстæггай!.. Ныр бамбæрстон, 
кæдæм бахаудтæн, уый!.. Мæнæ цæй æлгъаг, æмæ кæлæн ра- 
зынд мæнæ, саубонмæ! Æз та йæ мæ хуыцауы хай æнхъæлдтон! 
Зæгъын мæ ахæстонæй ссæрибар кæнын кодта... Хæдзар... зы- 
наргъ уæлæдарæс... Мæнмæ та æнæхин, зæдау фæлмæнзæрдæ, 
тæригъæдгæнаг адæймаг зындис!.. 
Æваст кæуындзæг хурхуадындзтæ ахгæдта. Тыххæй уро- 
мын мæ кæуын. Тынг куы ныббагъ-богъ кæнин. Нал фæцис 
фæстагмæ мæ бон мæхиуыл фæхæцын. Æваст тынг ныккуыд- 

588 
Тедеты Герас 
тон. Фемæхстысты цæссыгтæ. Къулырдæм аздæхтæн. Кæуын... 
Кæуын мæхиуыл... Мæ сыгъд амондыл. 
Цæмæн афтæ царæфтыд фæдæн!.. Цы ракодтон! 0, ме ’на- 
монд сæр! 0, мæ мæгуыр сæр!.. 
- Цæй, æгъгъæд у... Маст мауал кæн!.. - топпы цæфау сæм- 
бæлдысты мæ зæрдæйыл Алексейы зæрдæфæлæууæн ны- 
хæстæ. - Ныртæккæ дуг афтæ у... бирæ дæ хуызæттæ ис... Ницы 
кæны!.. 
Æнаккаг цыдæр, кæд фенхъæлдта афтæ, ома адон къухмæ 
кæй бахаудтæн, ууыл кæуын!.. Зæгъгæ, чысыл фæсмоны куыд 
акæндзæн, æмæ стæй æрфидаудзæн ацы уавæримæ. Æдзæсгом 
цыдæр! Ноджы тынгдæр ссыгътæн сæрæй къæхты бынмæ. Мæ 
кæуын фæуагътон. Фæзылдтæн уыцы æнаггаджы ’рдæм. Кæд, 
дам, цæфæй нæ мæлыс, уæд, дам, дын уый та рæхуыст. Мæ зонд 
фæкуыддæр, мæ цæссыгтæ мæ рустыл, афтæмæй бакъахдзæф 
кодтон размæ. Стъолыл цы кард уыдис, уый мæ къухы февзæрз. 
- Æрæвæр кард! Фелвæста мын кард мæлæты маркафайау! - 
Алексейы нæ уырны мæ фыдвæнд. Æз фидар къахдзæфтæй 
æввахсæй-æввахсдæр цæуын Алексейы ’рдæм. Уый мæ нæ 
тæрсы. Змæлд дæр нæ кæны йæ бынатæй. Мæнæн мæ цæстытæй 
туг мизы. Ницы уынын, æрра дæн. Мæ цонг куыд фæхъил код- 
тон - ницы йын базыдтон. Æваст гыццыл чызг ныцъцъæхахст 
кодта... Фæдисхъæр фæкодта буфетгæс дæр... Мæлæтдзаг богъ 
фæкодта Алексей йæхæдæг дæр. Фарсмæ фæлæбурдта... Туг 
фемæхст полмæ. Лæг йæ мидбынаты æрхауд. Фæсонтау дæн. 
Ницыуал базыдтон. Мæ хъæлæсы дзаг фæбогъ кодтон. 
- Саубон мæ баййæфта! Амардтон лæджы! - æмæ маройгæн- 
гæ, уыцы фаттагъдæй аппæрстон мæхи дуармæ. Цыма мæ ис- 
чи фæстейæ сырдта, уыйау лидзын, лидзын размæ... кæугæ... 
æрдиаггæнгæ...Уынджы адæм мæ фæдыл ныххал сты. Иу æрра 
чызг, зæгъ, уæхи хизут. Фæлæ æз уæдмæ милицийы къæсæрæй 
лæнк-лæнкгæнгæ, æрра сæррæтт бакодтон... 
1945 аз, 21 æм май. Бадын талынг, уымæлдзæф уаты. Абон 
къуырийы бонтæй кæцы у, уый рæстмæ нал зонын. Нырыонг 
сæ нымадтон мæхимидæг. Фæлæ мын ныр схæццæ сты. Фæрсгæ 
дæр никæй бакæнын. Куыдфæнды дæр уæд. Æнхъæл дæн, 
майрæмбон хъуамæ уа абон. Райсомæй мæ ру-дзынгæй хуры 
рухс æрбакалд. Йæ фæлурс тынтæ рудзынджы акомкоммæ къу- 
лыл кафынц, тæрхъусы лæппынтау. Цы рай-дзаст у уыцы ран! 

ФЫДЫ ФÆДЗÆХСТ 
589 
Цин ыл кæнын. Иууылдæр афтæ куы уаид мæ ныккæнд! Раст сæ 
цыма исчи айдæнæй уырдæм здæхта, уый хуызæн зынд. Кæдæй- 
уæдæй ма хуры рухс федтон! Никуы мæм æрбакаст нырма. Хур! 
Куыд диссаг дæ, куыд æрдхæрæн дæ!.. Кæдæм нæ ныккæсы! 
Кæййонг нæ ныххæссынц йæ рухс тынтæ! Зæххы дæр ахъа- 
рынц. Ныккæндмæ дæр ныххæссынц. Къулы хуынкъæй дæр 
ахизынц... Се ’вдадзы хос тауынц алкуыдæр. Хур!.. Царды хос!.. 
Хур кæм нæ уа, уым цард дæр нæй. Ахæм бынаты алцы сæлы, 
их, æнуд кæны. 
Афтæ у адæймаг дæр... Йæ зæрдæмæ рухс куы никуыцæй 
кæла, уæд ныссæлы зæрдæ. Æгасæй дæр ихы къæртт фесты. 
Ницыуал æм фæхъары, ницыуал æй фендавы. Ныссæлы, ны- 
йих вæййы зонд дæр. Ницыуал фæзоны, ницыуал февзары... 0, 
хур!.. Царддæттæг!.. Царды хос!.. Фæлæ йе ’гæр нæ бæззы. Бæстæ 
басудзы. Арт бафтауы алцæуыл. Цæрдхъом, цæрæццагæй сæ 
царæфтыд фæкæны... 
Афтæ у адæймаг дæр. Æгæр цин, æгæр хæрзиуæг ын сæхгæ- 
нынц йæ цæстытæ. Ницыуал фæуыны, æгæр-æгæр фæкæны... 
Мæлдзыгау ыл æнамонды базыртæ басадзы. Сисынц æй æв- 
рæгътæм. Уæлæрвты фæтæхы. Стæй йæ уæд æваст уыцыиу 
тъæпп ныккæны. Расхъиуы... Зæххыл йæ дзæхст фæцæуы. 
Нæ. Фæлтау алцы дæр бæрцыл... Цас хъæуы, уыйас... 
Рудзынгæй акастæн. Бæстыл хур атылд. Зæрдæ райы. 
Дæдтæй, исчеуылты куы ахизин дуармæ! Мæ рудзынгыл æд- 
дейæ æнгуылдзы стæвдæн æфсæйнæгтæ дзуарывæрдæй хуыд. 
Мæ фыдбылызтæ уæ бинонты хай, кæд тыххæй нæ лæбурын! 
Уый ахæстон у, гъе! Алексейы цъаммар дæр мæ куы ссæрибар 
кодта ахæстонæй! 
Ныр дзы дыууæ мæйæ фылдæр бадын. Ард дæ хæдзары 
бацæуа!.. Алексейы «ахæстоны» дæр мыл куы фарста кодтой! 
Æ, уæд сын макуыуал мацы баззайа! 
Фарста æз нæ зонын! Суанг, кæд искуы чысылæй искæй цæхæ- 
радонæй дыргъы гага ратыдтон, уæд мæ уымæй дæр фарстой. 
Уæддæр хорз уыд, æмæ сын мæ рагбонты цардæй ницы схъæр 
кодтон... Стæй куыд уыди, стæй чердæм уыд? Æгæр, алцæмæй 
дæр нæ бæззы. Уанцон лыстæггай къахт нæу! Ныццавтон лæ- 
джы, ныццавтон! Цы ма йæ ракæ-бакæ кæнут! Фæрсаггæрон 
лæууын æмæ афтæмæй мæхимидæг бустæ кæнын органты 
кусджытæн. Æрвыл бон дæр - фарста. Уый циу? Бæргæ куынæ 

590 
Тедеты Герас 
ныццавтаин. Уый мæхи сымахæй тынгдæр фæнды. Царæфтыд 
дзы æз мæхæдæг фæдæн: цалдæр азы хырхдзынæн ахæстоны. 
Уый йедтæмæ Алексей та цы! Афонмæ рацыд рынчындонæй. 
Æмæ цæрдзæн йæхицæн... Фæлæ цы саразон! Фæсмонæй 
хъуыддаг нал раздахдзынæн. 
Кæсын мæ чысыл рудзынгæй. Æддæмæ, уынгмæ. Мæ мон- 
дæгтæ исын хуры рухсæй. Цыдæр æхзызгон мыл æфтауы 
уæддæр. Дæдтæй, иучысыл мæ куы акæниккой дуармæ! Хуры 
хъарммæ!.. 
Раст уыцафон мæ дуары хъæлæба ссыд! Чидæр дзы дæ- 
гъæл æрзылдта. Цыма мын мæ хъуыды бамбæрстой. Æваст 
фæзылдтæн дуары ’рдæм. Кæсын. 
Байгом дуар. Фыццаг уал хуры хъарм тæф æрбагуылф кодта 
талынг æмæ уымæл ныккæндмæ. Раст, цыма уæдæйнырмæ дæр 
йæ бицъынæг скуыдта мидæмæ æрбаирвæзыныл. 
Уый та чи ныхъхъил ис къæсæрыл? Лыстæджытæ кæсын 
дуаргæронмæ. Талынгахуыр цæстытæ æвиппайды рухсмæ ни- 
цыуал уынынц. Цъæхтæ-буртæ калынц. Чи у, рæстмæ йæ не 
’взарын. Æрмæст ын йæ сауæндæрг уынын. Мæ фыдбылызтæ 
дæ бинонты хай, кæд цæвæгхъæд нæ аныхъуырдтай къæсæргæ- 
рон! Æрбахиз мидæмæ, цы ныхъхъил дæ! Мæхимидæг æм хæ- 
цын æрбацæуæгмæ. 
- Валя!.. - æппынфæстаг кæйдæр фæлмæн хъæлæс мæ хъу- 
стыл ауад. Æваст мæ зæрдæ фæсæххæтт кодта. Зонгæ хъæлæс!.. 
Мæ цæстытæ аууæрстон. Науæд мын æвиппайд рухсмæ ты- 
бар-тыбур кодтой. Ницы сæ уыдтон. Лæмбынæгдæр бакастæн, 
къæсæргæрон цы сау æндæрг лæууыд, уымæ. Саубонмæ! 
Цыдæр мын бакъуырдта мæ зæрдæ. Виктор!.. Виктор дуаргæрон 
лæууы... Айфыццаг парчы куы базонгæ дæн йемæ... Пъатæ дæр 
ма мын акодта... Тæригъæдгæнæджы цæстæй мæм кæсы. 
- 0, æз Валя дæн!.. - сабыр, æдыхст хъæлæсæй сдзырдтон 
лæппумæ. Цыма ахæстоны кæй бадын, уый мæм æппындæр 
никæцæй хъары. - Фæлæ ды ам кæцæй февзæрдтæ? 
- Æз ам кусын, Валя, органты... - æфсæрмдзæстыгæй æмба- 
рын кæныныл ныллæууыд мæ зæронд зонгæ. Мидæгдæр æрба- 
къахдзæф кодта. - Нырмæ командировкæйы уыдтæн. Абон æр- 
цыдтæн... Хистæр мын радзырдта, ахæм æмæ, дам, ахæм чыз- 
джы æрцахстам. Æз æй базыдтон, уый ды кæй дæ, - лæппу мæм 
хæстæгдæр æрбацыд фæрсаггæронмæ. 

ФЫДЫ ФÆДЗÆХСТ 
591 
Органты, дам, кусын! Ферттывта мæ сæры, Рамæсты та дæн 
мæхимидæг. Æвæццæгæн та мæм уый дæр фарста кæнынмæ 
æрбацыд! Мæ уд сæ рагъæнмæхизинаг фæцис. Сæ уæлдай 
рафæрс-бафæрсæй. Органты кусын!.. Викторы мæхимидæг 
сфæзмæгау кодтон. Кæмфæнды кус. Уый мæнмæ нæ хауы, фæлæ 
мæм ардæм цæмæн æрбасхъæл дæ! Æви мæм де ’ртæ чъириимæ 
æрбацыдтæ!.. 
- Хорз, уый афтæ фот, фæлæ дæ ныр цы хъæуы? - тызмæг- 
хуызæй йæ фæрсын Викторы. - Цæмæ мæм æрбацыдтæ? Æви та 
мыл ды дæр фарста кæныс! 
- Фарста нал, Валя! - фæлмæн, рæвдаугæ мæм худы орган- 
ты кусæг. - Хæрзгæнæг дæм æрбацыдтæн. Ссæрибар дæ кодтой 
ахæстонæй!.. Рацу мемæ. - Цингæнгæ дзуры лæппу. 
Æваст мын мæ зæрдæ цыдæр ныццавта. Фæкуыддæр дæн. 
Адæнгæл дæн. Мæ хæрамы цæстытæ фæсагътон Викторы. Æ, 
цъаммæрттæ! Ды дæр та мæ Алексейы сæрибар скодтай, нæ! 
- Тагъд фесæф мæ цæсты разæй! Æдзæсгом цыдæр! - мæ 
дзыхыдзаг ыл фæбогъ кодтон лæппуйыл. 
Лæппу фергъуыйау. Ницызонæджы каст мæм æрбакодта. 
Дисы бафтыд. 
- Фæлæу-ма, Валя! - тыхстгъуызæй сдзырдта Виктор. - Цæ- 
мæн мæсты кæныс? Æвзæрæй дын куы ницы загътон! 
- Æз уæ хыджылæггаг нæ дæн дын зæгъын! - ноджы йыл 
карздæрæй фæхъæр кодтон æз. Ныр органты кусæг фембæрста, 
кæй йыл не ’ууæндын. Сывæллонау мæм æнæхин, зæрдæхæлар 
худт бакодта, æмæ та мæм фæлмæн рæвдаугæ сдзырдта: 
- Сайгæ дæ мыййагнæкæнын, Валя! Рацухистæрмæ. Бафæрс 
æй дæхæдæг. Дæумæ мæ уый рарвыста. Ракæн, дам, æй!.. - цыма 
мæ разы стыр фæрæдыд, уый хуызæн дзуры. 
Мæ зæрдæ фæфæлмæн. Чысыл цыма фæсаст мæ маст. Орган- 
ты кусæгмæ комкоммæ бакастæн æгомыгæй. Чизоны æцæг?.. 
Цынæ вæййы!.. Ау, адæм иууыл афтæ мæнгард кæм уыдзысты! 
Уæдæ арв иугæндзон мæн цæвдзæнис!.. 
Рахызтæн мæ талынг, уымæл ныккæндæй. Рараст дæн Вик- 
торы фæдыл. Тынг смæллæг дæн... Ме уæнгты тых нал ис. 
Æнæхъæн дыууæ мæйдæргъы ахæстоны ныккæнды... Кæдæй- 
нырмæ хуры рухс нал федтон... Ныттугрухс и мæ цæсгом. 
Æхсад хæцъилы хуызæн фæлурс сты мæ къухтæ. Рухс сæ кæсы. 
Мæ цæстытæ нæ лæууынц хуры рухсмæ. Куы зæгъын, талынг 
ахуырæй. Фæцъынд-фæцъындгæнгæ сæ тых каст кæнын. 

592 
Тедеты Герас 
Бæстæ - райдзаст, хур арвæй зæххы астæу йæ зæрин тынтæ 
нывæнды,хæрдгæтынау.Цыдзæбæху!Мæриуыдзагсæрибарæй 
сулæфыдтæн. Хæдзары сискъулыл цы бæлас баныхæст, уый 
урс-урсид дидингуытæ мæм худынц, худынц мæм... Цыма мын 
афтæ зæгъынмæ хъавыдысты: «Дæ хæрзæггурæггаг мах, Валя, 
уалдзæг дæр æрцыд, фарны уалдзæг, царды уалдзæг... рай, худ 
ды дæр...» Мæ мидбылты худын æз дæр дидингуытæм. Æхцон 
стызæрдæйæн... 
... Ацы хистæры цалдæр хатт федтон. Дыууæ мæйы дæргъы 
мæ цал æмæ цал хатты фæрафæрс-бафæрс кодта, Зæронд лæг 
у. Фæлæ фидыцджын, бакастджын. Йæ сæрыхилæй иунæг æрду 
дæр хъуыд нæй. Урс-урсид. Миты хъæпæны æрттывд кæнынц. 
Йæ чысыл, нывыл арæзт боцъо дæр афтæ. Куы рацæйцæуы, 
уæд æй Уастырджи фенхъæлдзынæ. 
Куыстуарзаг, рæстзæрдæ адæймаг мæм кæсы. Йæ сырхцъар 
цæсгом - иугæндзон хъуыддаггъуыз. Дзæгъæлы лæугæ йæ ни- 
куы фендзынæ. Иудадзыг цыдæр хъуамæ архайа, цыдæр хъуыд- 
даджы фæдыл хъуамæ дзура. 
Ныр дæр та уæртæ гæххæттыты ’хсæн цыдæр гæххæтт 
зыд агуырд кæны. Æз æмæ Виктор бахызтыстæм йæ каби- 
неты дуарæй. Фæлæ нæм кæсгæ дæр нæ ракодта. Зыны йыл: 
кæдæмдæр тагъд кæны. Цырд архайы. 
- Тæрхонгæнæн залмæ! - бардзырды хуызы нæм сдзырдта 
зæронд лæг, йæ сæрыл хæрдмæ несхæцгæйæ. 
Æз мæ мидбынаты фестъæлфæгау кодтон. Уазал дон ацыд мæ 
уæнгты. «Тæрхонгæнæн залмæ!..» Æз та цин кодтон, зæгъын 
мæ ссæрибар кодтой. Уас мæ куыдз фæлдыст фод мæ амонд- 
скæнæгæн! Ме ’рфгуыты бынты хæрамы цæстæй бакастæн 
Викторы ’рдæм. Цы мæ расай-басай кæны, цы ма мын риссын 
кæны мæ рыстзæрдæйы ноджы. 
- Æмбал булкъон, Живковæйы нæ уырны, кæй ссæрибар ис, 
уый!.. - Виктор æфсæрмдзæстыгæй сдзырдта йæ хистæрмæ. 
- Уый йæхи бар у, - булкъон та йæ сæрыл не схæцыд хæрдмæ. 
Цыдæр гæххæтт ссардта. Лыстæг æм ныккаст. Хицæнæй йæ 
æрæвæрдта. - Цæугæ ут тагъддæр залмæ, - ныр нæм комкоммæ 
æрбакаст. - Афонмæ райдыдта процесс. Æз дæр ныртæккæ 
фæцæуын. - Хистæр сыстад. 
Рахызтыстæм хистæры кабинетæй. Ноджы тынгдæр ацъæл 
мæ ныфс. Нынкъард, нырхæндæг дæн. Тæрхон мыл кæнынц... 
Тæрæхонгæнæн залмæ, дам, ацыт... 

ФЫДЫ ФÆДЗÆХСТ 
593 
- Тæрсгæ ма кæн, Валя! - Виктор мын фæндагыл уæддæр 
ныфсытæ æвæры. - Æз дын зæгъын: ссæрибар дæ æмæ дæ 
бауырнæд. 
Фæлæ æз Викторыл нал æууæндыдтæн. Хъусгæ дæр æм нæ 
кодтон, хъусгæ. Уæнгтæхъилæй цыдтæн йæ иувæрсты. Бас кæй 
басудзы, уый йæ доныл дæр фу кæны. Алексей дæр мæм рай- 
дианы йæхи афтæ дардта, цыма йын мæнæй адджындæр æмæ 
æввахсдæр зæххыцъарыл къахылдзæуæг нæ уыд. 
Бирæгътæ иууылдæр - къуыбырхъустæ. Æмæ уæд Виктор та 
цæй хынцмæ афтæ хъуамæ кæна? Иннæ ’рдæм та фессæстой мæ 
хъуыдытæ. Алексейы хъуыды бæрæг уыд, фæлæ ай та! Ницы 
сын зонын! Рын сæ фæхæссæд иууылдæр, ацы нæлгоймæгты... 
...Залы къухбакæнæн нæй адæмæй. Мыдыбындзыты чыр- 
гъæды гуыз-гуыз кæны æнæхъæн зал. 
Виктор мæ залы иу къуымы æрбадын кодта. Йæхæдæг дæр 
мæ фарсмæ æрбадт. Адæмыл мæ цæст ахастон. Æваст мæ зæрдæ 
ныссæххæт кодта... Верæ æмæ Тамарæ зылынджыны бандо- 
ныл бадынц. Æргъæвст цъиутау баруадысты, бацæнкуыл сты. 
Сæртæ æрæппæрстой. Кæсгæйæ сæм баззадтæн. Æрцахстой 
сæ!.. Алексей... «ахæстоны мын сæ барæй рахуыдта ахст мæ 
фарстагæнæг...» Цæмæй мæн тынгдæр бауырныдтаид, ахст кæй 
дæн... Ахсгæ сæ мæнæ ныр æркодтой, гъе! Органты кусджытæ 
мæ куы фарстой, уæд æз алцыдæр радзырдтон Верæиты 
тыххæй. Цыдæриддæр зыдтон. 
- Валя, кæсыс, цæй цæстытæ дæм æрбазылдтой! - Виктор 
мын мæ хъусы æрбадзырдта. Фæлмæн мидбылхудгæ. Уый дæр 
фæхатыд, æз Верæитыл кæй хъуыды кодтон. 
Æз ницы сдзырдтон Виктормæ. Уый мæ не ’ндæвта. Æдзы- 
нæгæй кæсын уæддæр ме ’мбал чызджытæм. Æцæг мæм 
се ’рфгуыты бынты цæй фыдæхы каст æрбакодтой! Афтæ, 
налæттæ, уæ хин уæхи сæрыл æртыхст, æви нæ! Æмыр хъæ- 
лæсæй мæ маст исын мæнгард æмбæлттæй. «Валя дæр немæ 
уыд магазины хæссыны». Мæхимидæг сфæзмынæгау код- 
тон Верæйы. Алексейы «ахæстоны» мын мæ фарстагæнæджы 
цур мæ дзыхмæ куы æрлæууыд... Мæн фесæфтаиккой, уый сæ 
фæндыд... 
- Валя, йæхи дын органты кусæг чи схуыдта, уымæ нæ 
кæсыс? - Виктор та мын худгæбылæй мæ хъусы æрбадзырдта 
ногæй. 
38* 

594 
Тедеты Герас 
Æз, Виктор мын цæстæй кæцырдæм ацамыдта, уыцы ’рдæм 
фæкастæн. Саубонмæ баййæфта! Цыдæр æнахуыр знæт гуыпп- 
гуыпп ныккодта риу! Алексей бады иннæрдыгæй зылынджы- 
ны бандоныл... Æрцахстой уый дæр! 
Мæнæй-ма, Алексейы тыххæй цы зыдтон, уый дæр сын 
радзырдтон милицийæн... Цыргъ фаттау мæ ныццавта йæ цæс- 
тытæ ахст лæг. Туджы зилынц, хæрамы стъæлфæнтæ æппа- 
рынц!.. Ныр мæм искæуылты куы æрбаххæссид!.. Хæрзаг зæгъы 
йæ мидхъуыдыйы: «Дæдтæй, дæумæ баирвæз æмæ дæ, къуы- 
дырфых каркау, аскъуыдтæ кæн!» 
- Рагæй йæ зыдтай? - Виктор та мын æрбадзырдта мæ хъусы 
ныллæг хъæлæсæй. Алексейæ мæ фæрсы. 
- Зонгæ йæ рагæй кæнын, фæлæ йæ абоны онг нæ базыдтон, 
цы лæг у!.. - Алексейæ мæ цæстæнгас æнæрайсгæйæ, дзуапп 
радтон Викторæн. 
- Уæддæр хорз уыд æмæ йæ ды кардæй ныццавтай, - Виктор 
мæм фæхудт. - Æндæра абон дæр нæ бафтыдаид нæ къухы. 
- Рагæй йæ агуырдтат? 
- Рагæй. 
- Цъаммардæр æмæ æлгъагдæрæн гæнæн нæй! - дардæй та 
мæ дæндæгты къæс-къæс ссыд Алексеймæ. 
- Омæ ды уый тыххæй мæныл дæр нал баууæндыдтæ! - Вик- 
тор ныр та йæхирдæм раздæхт. Фæлæ фендзынæ ныртæккæ, 
кæддæра æцæг не ссæрибар дæ. Уæртæ гъе, райдыдта!.. - Вик- 
тор залы тæрхонгæнджытæ кæм бадтысты, уыцы ’рдæм акаст. 
Акастæн æз дæр. Тæрхонгæнæг сыстад. Дзæнгæрæг банкъуы- 
ста. Утæппæт адæм сæ гуыз-гуызæй фæлæууыдысты. Уыцы 
бæхтыдугъ залы бындз куы ратахтаид, уæд æй фехъуыстаид 
лæг. Тæрхонгæнæг уыд ацæргæ, урссæр ус. Ус - тæрхонгæнæг!.. 
Мæхимидæг æм батæхуды кодтон. Ахуыргонд ус!.. Æмæ æз та!.. 
- Фыдгæнджыты стыр балæй уал, - райдыдта тæрхонгæнæг. - 
нæ къухты бафтыдысты ацы æртæ фыдгæнæджы. Уыдоныл уал 
тæрхон кæнæм. Сæ сæрбос Тупоров Коляйы - йæ фæсномыг - 
Алексей Федорчук, фæдыл милиции рагæй зылд. 
Кæсыс, Тупоров Коля, дам, йе ’цæг ном! Схæлбурцъ та код- 
той хъуыдытæ мæ сæры. Мæнæн та Алексей хуыдта йæхи! 
Мæнгард!.. Саубон мæ баййæфта! Æваст бынтон æндæр хъуы- 
ды ферттывта мæ сæры. Мæ мидбынаты фестъæлфæгау код- 
тон. Тасы дыз-дыз бакодтой ме уæнгтæ... Кæд мыййаг мæнæн 

ФЫДЫ ФÆДЗÆХСТ 
595 
дæр базыдтой ме ’цæг ном!.. Гъай-гъайдæр, адонæн дæлдзæхты 
мæлдзыг дæр нæ ирвæзы!.. Æнахуыр знæт гуыпп-гуыпп нык- 
кодта зæрдæ. Æнæмæнг мын базыдтой мæ рагбонты цард! 
Мæнæ æмбойны мæхи куыд æрбайсæфтон, мæнæ! Мыст, дам, 
къахта æмæ - гæдыйы сæр! Цы мæ нæ уагъта! Мæ сурхид акалд. 
Мæ тæккæ риссагдæр хъæдгом агайд æрцыд! 0, хуыцау, баххуыс 
кæн! Æнæуынон цæстæй бакастæн Алексейы ’рдæм. Айæппæт 
мын иууылдæр уый у. Фыдгæнæг! Мæ цуры та йæхи афтæ дард- 
та, цыма йæ цæрæнбонты галы комæй хал дæр никуы раласта. 
- Уый ралыгъд хæстæй! - дарддæр дзуры тæрхонгæнæг. 
Æмбæхстис алы æмæ алы горæтты. Фæстагмæ ныллæууыд 
фыдгæнæджы фæндагыл. Скодта къорд, кæцыимæ цалдæр ран 
басастой магазинтæ. Тыхæй стыгътой уынджы цæуджыты. Се 
’фтиаг уæй кодтой æндæр горæтты. Ахстой æнæхицау чызджы- 
ты. Дардтой сæ æмбæхстгонд хæдзары. Уырдæм сæм æрвыстой 
хæлд, æнæуаг нæлгоймæгты... Уыдонæй дæр иста æфтиаг... 
Мæхиуыл хæцын нал фæразын. Мæ маст сыхсыст цæджджи- 
нагау. Цъæхснаг уисæй надау, ссыгътæн. Æх, дæдтæй, дæумæ 
искæуылты баирвæз æмæ дæ дæндагæй бахсын! Дардæй мæ 
дæндæгты къæс-къæс цæуы мæ цыфыддæр знагмæ. Æнаггаг- 
дæр, чъизидæр адæймагæн ма гæнæн ис?! 
- Æппынфæстаг, - дзуры æмæ дзуры тæрхонгæнæг, - тæссаг 
фыдгæнæг фæзынд горæт Челябинскы. Сæмдзæхтон кодта Зе- 
линская Верæ æмæ Романова Тамарæйы, магазины уæйгæн- 
джыты. Цавæрдæр Зинæ дæр ма дзы уыд, фæлæ уый нырма 
къухы нæ бафтыд. Адонимæ фыдгæнæг Тупоров басаста сæ 
магазины æфтауцдон. Кæуылдæрты сæ магазины сæрфæг Ва- 
ля Живкова базыдта. Фыдгæнджытæ фæтарстысты, зæгъгæ, 
сæ ныр схъæр кæндзæн Валя. Иу æхсæвыгон ын фæмидæг 
сты ацы æртæ йæ хæдзармæ. Чызджытæ нæлгоймаджы дарæс 
скодтой, афтæмæй. Органты кусджыты номæй йæ æркодтой 
Оренбургмæ. Æфтауцдон, зæгъ, басастай æмæ, зæгъ, дæ æр- 
цахстам. Дæ директор дæр, зæгъ, дыл комдзог рацыд. Махмæ, 
«милицимæ», зæгъ, куырдиат ныффыста де ’рцахсыны тыххæй. 
Æмæ рæуæууæнк чызгæн магазины директор Маслов Аркъа- 
дийы номæй сæхи фыст куырдиат фенын кодтой. Мах кус- 
джытæ, - тæрхонгæнæг ныр та сæхимæ баздæхт, - Аркъадийы 
куы фарстой Челябинскы, уæд уый хуыцаумæ асинтæ æвæрдта. 
Цытæ, зæгъ, дзурут! Мæ кусджытæй, зæгъ, Живкова Валяйæ 

596 
Тедеты Герас 
цæсгомджындæр кусæг иу дæр нæ уыд. Йе, фæлæ, зæгъ, иу 
æхсæвыгон йæ сæр кæдæмдæр фесæфта. Абон дæр, зæгъ, æй 
нæ зонын, цы фæцис, уый. Кæй зæгъын æй хъæуы, чызджы уы- 
цы ’хсæв фыдгæнджытæ, сæ фыдвæнд бамбæхсыны тыххæй, 
Челябинскæй Оренбурджы амидæг кодтой, ам æй æхгæд дуары 
бакодтой æмæ ма Челябинскы кæцæй разындаид! 
Æз хъусын лыстæггай. Хъусын æмæ мæ маст ноджы тынг- 
дæр рафыхт ацы ран мæ цыфыддæр знæгтæм. Мæнæ мын цы 
митæ кодтой, мæнæ ацы налаттæ! Мæнæ цæй рæуæууæнк 
уыдтæн, мæнæ æз дæр! Куыд сыл æууæндыдтæн сывæллонау! 
Кæсыс, уыцы æхсæв сын æй æз комкоммæ куы загътон, 
зæгъгæ, æфтауцдон сымах фæхастат, раст уыцы æхсæв... Уыцы 
æхсæв æрцыд алцы дæр!.. Кинонывтау уысмбæрцмæ мæ сæры 
аленчытæ кодтой уыцы ’хсæвы хъуыддæгтæ куыд хъуамæ 
æрцыдаиккой, уый. 
- Валя, - Виктор мæ фæхатыд, мæ хъуыдыты кæй адзæгъæл 
дæн, дзурæгмæ кæй нал хъусын. Æмæ мын^мæ фарс æрба- 
къуырдта, - байхъус-ма байхъус, уæлæ ныр дæ кой кæны тæр- 
хонгæнæг. - Æз фæзылдтæн рæстæвзарæгмæ. Уый йæ ныхас 
кæны дарддæр: 
- Афтæмæй, мæгуыр, æнæаххосчызджы Тупоров йæ «ахæсто- 
ны» бакодта. Фыдракæнды фæдыл ыл «фарста» дæр йæхæдæг 
æндæр лæджы хуызы кодта. Гримтæ, кæнгæ рихитæ, йедтæ... 
Цастæр фæстæдæр Тупоров бацыд йæ «ахæстмæ». Фæлæ ныр 
кæнгæ рихитимæ нал. Ныр йæхи равдыста Алексейæ, чызгимæ 
Челябинскы цы номимæ базонгæ ис, уыцы номимæ йын рав- 
дыста йæхи. Тæссаг фыдгæнæг рæуæууæнк чызгæн загъта, 
зæгъгæ, æрцыдтæн хæстæй. Фæцагуырдтон дæ. Загътой мын 
ахæстоны, дам, кæй бадыс. Йемæ, зæгъ, дæм мæнæ æрцыдтæн. 
Ссæрибар, зæгъ, дæ кæнын кодтон ахæстонæй æмæ, зæгъ, ныр 
цом мемæ. Уыдæттæ дæр фыдгæнæг арæзта фæдсафынæн. 
Цæмæй йыл æнæхин чызг баууæндыдаид. Зæгъгæ, кæсыс, куыд 
æнувыд, зæгъ, дыл дæн. Афтæмæй фыдгæнæнг Тупоров чыз- 
джы бæстонæй бакодта йе ’нæуагхæдзармæ... 
Залы адæм сæ мидбынæтты базмæлыдысты. Се знæт уы- 
нæр райхъуыст. Ноджы та тынгдæр рафыхт мæнæн дæр мæ 
маст Алексеймæ, мæхи нал уромын. Мæ риу знæт гуыпп-гуыпп 
кæны. Маргæйдзаг, æлгъаг æмæ чъизи!.. Алывыд ын калын мæ- 
химидæг. Гъа, æз ма... æз... фæлæ уыцы æнахъом чызг, уыцы 

ФЫДЫ ФÆДЗÆХСТ 
597 
æнахъом чызг!.. Мæгуыры курæг!.. Куыд бакодтой уый та уы- 
цы сыгъдыйы хæдзармæ!.. Фыдæн ын куы бæззыдтæ, фыдæн, 
дæ фыдтæ дыл батайой! Куыд æй дæ цæст бауарзта! Цæмæн 
фæкодтай æнахъом чызджы цæрæнбонты царæфтыд, æнаггаг 
цыдæр!.. Уыцы фыдракæнд ын, æвæццæгæн, нæ зонынц... 
Залы адæм нал сабыр кæнынц. Сæ уынæр, сæ хъæлæбайæ 
байдзаг бæхтыдугъ хатæн. Знæт змæлд кæнынц сæ мидбы- 
нæтты. Сæ кæрæдзи хъусты цыдæртæ дзурынц. Фыдæхы, 
æнæуыноны цæстæй та бакастæн Алексейы ’рдæм. Тæрхонгæ- 
нæг чысыл дзæнгæрæг банкъуыста. Хъусынтыл та фесты но- 
гæй. 
- Иуахæмы Живковайæн, - йæ дзырды хай кæны тæрхон- 
гæнæг, - йæ намыс хъахъхъæнгæйæ, хъаугъа рауад Тупоровимæ. 
Фыдгæнæджы кардæй ныццавта. Уæлæнгай цæф фæцис. Фæлæ 
уæддæр рынчындонмæ бахауд Тупоров. Ахæм æгъдауæй, бын- 
тон æнæнхъæлæджы, Живковæйы фæрцы рабæрæг сты йæ 
фыдракæндтæ. Нæ къухы бафтыд йæ сæрбос, тынг тæссаг 
фыдгæнæг Тупоров Коля. Тæрхонгæнджытæ стæрхон кодтой 
фыдгæнджытæн: - йæ ныхас æлхынцъ кæны рæстæвзарæг, - 
Зелинская Верæ æмæ Романовайæн фæйнæ авд азы ахæстоны 
фæбадыны тæрхон рахæссын. - Тамарæитæн сæ фуртт-фуртт 
ссыд, - сæ къорды сæрбос, Райгуырæн бæстæйыл гадзрахатæй 
цæуæг Тупоров Коляйæн мæлæты тæрхон рахæссын. - Алек- 
сей фестъæлфыд. Фæлиуырыдта йæ мидбынаты. Цæстытæ 
цæхæртæ акалдтой. Сæнт ракæс-бакæс акодта фæйнæрдæм. 
Æвæццæгæн уый æнхъæл нæ уыд, мæгуыр! - Живкова Валя та 
растæй кæй бадт ахæстоны, - дзуры дарддæр тæрхонгæнæг, - 
уый тыххæй сæрибар æрцæуæд ахæстонæй. - Фæцис йæ ныхас 
тæрхонгæнæг æмæ æрбадт. 
Адæм схор-хор кодтой: чи дзырдта «карз тæрхон ын рахас- 
той», чи та «æппындæр нæ, афтæ йын хъуыд». Иутæ та Тама- 
раитæн тæригъæд кодтой. Райхæлдысты адæм. Кæрæдзи фæ- 
дыл цæуынц иугай-дыгай дуармæ. Æз мæ мидбынаты лæугæйæ 
баззадтæн. Хъуыдыты аныгъуылдтæн... Мæлæт... Мæлæты 
тæрхон!.. Нал цæрдзæн лæг... Тæригъæд у!.. Цард адджын у!.. Ни- 
чи æнтысы мæлынæн!.. 
- Цæй, нырма дæ нæ уырны? - Виктор мæм худгæбылæй 
сдзырдта. Æз фæстъæлфыдтæн. Мæ хъуыдытæй фæиппæрд 
дæн. Бакастæн Виктормæ. Фæлмæн æм бахудтæн. - Æрмæст 

598 
Тедеты Герас 
ныр дæуæн ацы горæты цæргæйæ нал у, - дзуры дарддæр хæ- 
ларзæрдæ лæппу. - Æмбæлттæ йын ис. Сæ маст нæ уадздзысты. 
Фæлтау æндæр ранмæ афардæг у. Ныр хæст фæуд у... - фæлмæн 
та мæм бахудт Виктор. 
- Бузныг, Виктор, стыр бузныг, - худгæбылæй йын раарфæ 
кодтон æз дæр. - Фысс мæм-иу фыстæджытæ. 
- Мæ фыгъдуан, Валя. Адрес мæм-иу фæхæццæ кæн, уый 
йедтæмæ... 
1956 аз. 13 июнь. Кæсыс, цалдæр азы рацыд. Фæлæ æз мæ 
бонæджы иунæг хах дæр никуыуал акодтон. Ницыуал уабæрæг 
ахсджиаг цау æрцыд мæ царды. Цы фыссон! Уыцы иугъуы- 
зон цард... Цæрын Винницæйы. Мæ фысым та - зæронд ус. 
Йæ фырт æмæ йæ чындз хæсты фæмард сты. Цы æнахъом 
лæппу æмæ сын чызг баззад, уыдон та сын сæфгæ фæкодтой 
хæсты змæст рæстæджы. Кусын хæрæндоны официанткæйæ. 
Иу нæлгоймагимæ базонгæ у... Акæн æй хæдзармæ демæ... 
Æрæвæр ын фынг... Тамакойы фæздæг ныббадын кæн дæ 
сæрмæ. Сау хæрæмигъау. Райсом дæ тæфтыл нал акæсдзæн уы- 
цы нæлгоймаг. Стæй та æндæр... æндæр... æмæ æндæр... Уый 
дын мæ цард... Цы фыссыны аккаг сты уыдæттæ! Кæй дзы 
фæфыстон цалдæр азы размæ, уыдоныл дæр фæсмон кæнын. 
Хъуамæ сæ басудзон. Цæмæн мæ хъæуы! Зын мын вæййы, куы 
сæ фæфæрсын, уæд. Сæ фæрсгæйæ дæр мæ арф ныгæд мæстытæ 
сног вæййынц... Нырхæндæг, нынкъард вæййын. Мæхимæ 
ныхъхъусын. Уый адыл аскъуыддзаг кодтон мæхимидæг: нал 
сæ фысдзынæн. Нал кæндзынæн бонæг. Гъе, фæлæ та абон нæ 
фæлæууыдтæн. Знон мыл цы æхсызгон хабар сæмбæлд, уый 
мын æнæныффысгæ нæй. Тынг мын бацагайдта мæ зæрдæ. 
Æмæ та райстон мæ бонæг. Æцæг, уал азы дæргъы æвæрдæй йæ 
гæххæтт фæбур, фæззыгон сыфтæрау. 
Ацы мæй иууылдæр асæст бонтæ ахаста. Къæвда, дымгæ. 
Æрмæст знон бæстыл хур атылд. Адæм сæ сæрдыгон дарæсы 
рацыдысты. Знонæй фылдæр нæм хæрæндоны дæр адæм ни- 
куы уыд. Куыст фæуынхъус у. Нозтджын адæм цадæггай ивы- 
лын байдыдтой. Æрмæст ма далæ иу къуымы, иу стъолы алы- 
варс бадынц цалдæр нæлгоймагæй. Сыстын сын нал æнтысы. 
Сæ сæр, сæ фат нал æмбарынц. Уæддæр бадынц. 
- Ей! Официанткæ! - сæ иу стъол æрхоста. Дардæй мæм æртæ 
æнгуылдзы æвдисы. 

ФЫДЫ ФÆДЗÆХСТ 
599 
Æртæ авджы сæм бадавтон худгæбылæй. Сæ иу мын йæ арм 
мæ русыл æруагъта. Æрдауæгау æй кодта. Худы мæм. Стъолмæ 
куы æргуыбыр кодтон, афтæ мын се ’ннæ мæ гом уæхскæн апъа 
кодта. Æз сæм худын. Сæ фынг сын дзæбæхтæ кæнын. 
- Валя, немæ дзы иу аназ! - агуывзæ мæм æрбадардта æр- 
тыккаг. 
- Æрмæст иумæ! - райстон агуывзæ. - Бакъуырцц кæнæм. - 
Ме ’дзаг агуывзæ сæ алкæй агуывзæйыл дæр бакъуырдтон. - 
Уæ цæрæнбоны тыххæй! - æмæ йæ анызтон. Æввахсдæр мæм 
дзы чи бадт, уый мын аивæй мæ фарс стонæгау кодта. Æз æм 
хъазгæйæ мæхи фæхъуынтъызгонд кодтон. Худгæбылæй йæм 
мæ амонæн æнгуылдз æртхъирæны тылд бакодтон. Сылгойма- 
гæн йæхи куы фæфæнды, уæд куыд фæкæны, раст афтæ. Стæй 
афтид стъолты ’хсæнты, доны хъазау, аленк кодтон. Мæхимидæг 
хатын: бирæтæ дзы фæстейæ мæ уæнгты уæздан змæлдмæ 
кæсгæйæ кæй баззадысты. Расыг лæгмæ кæй фæхудтæн, уый 
йыл арт афтыдта, йæ нозтджын цæстытæ æнахуыр цæхæртæ 
скалдтой. Æз буфетгæсы цур лæууын, афтæмæй йæм аивæй мæ 
хъус дарын. Цыбæл цæстæй мæм кæсы æмæ кæсы æдзынæгæй 
нозтджын нæлгоймаг. Æвæццæгæн афтæ фенхъæлдта нæлгой- 
маг мæ зæрдæмæ фæцыд æмæ йæм уымæн фæхудтæн. Уæд 
фæрæдыд. Цæй зæрдæмæ фæцыд æмæ цæй цыдæр!.. Мæнæн 
нæлгоймæгтæй мæ зæрдæмæ уæлдай цыд ничи кæны. Цы 
уæлдай сæ ис! Нæлгоймаг нæлгоймаг у! Уындджынтæ, фыд- 
уындтæ сæ нæй. Иууылдæр иу сты. 
- Официанткæ! - кæцыдæр та мæм дзы фæдзырдта. - «Каз- 
бек!» 
Тамакойы пачкæ сын бахастон. Сæ иу мын мæ урс куатæйы 
дзыппы цыдæр авæрдта аивæй. Раздæхтæн фæстæмæ. Буфеты 
цур хибарæй æрбадтæн. Мæ дзыпмæ нывнæлдтон. Гæххæтты 
гæбаз: «ахсæв дæумæ цæуын!..» Алæ, мæ бинонты фыдбылызтæ 
дæ хай! Мæ къух ауагътон мæхимидæг. Мæнæй афтæма цы уы- 
дис! Ног та сæм бауадтæн. Ныр мæ зæрдиаг ницыуал хъуыд- 
даг уыд. Гæххæтты хицау мын мæ цæстытæм нымдзаст. Мæ 
цæстынгасыл мын бакæсынмæ хъавыд: цахæм фæндыл мæ 
баурæдта йæ фыстæг. Разы дæн æви йын ныртæккæ алывыд 
акалдзынæн. Æз, цыма æппындæр ницы æрцыд, афтæ дарын 
мæхи. Сæ разæй сын афтид мигæнæнтæ исын. Уыцы лæгмæ 
æввахс куы балæууыдтæн, уæд та мын мæ хъусы æрбадзырдта: 
«Дуармæ дæм фæлæудзынæн!..» Æз æм ницы сдзырдтон. 

600 (^Р 
Тедеты Герас 
Сыстадысты. Радгай цæуынц. Арфæтæ мын кæнынц. Хæрз- 
изæртæ мын загътой. 
- Хуыздæртыл æмбæлд ут, уæдæ! - худгæбылæй сæ афæн- 
дараст кодтон. 
Баздæхтæн фæстæмæ. Мæхи рæвдз кæнын. Цæуын мæ хъæ- 
уы хæдзармæ. Мæ урс куатæ раластон. Арфзылд морæ къаба 
æрдзæбæхтæ кодтон. Мæ цыбырдзцагъд хъуынтæ айдæнмæ 
адзæбæхтæ кодтон. Цæмæйзон, цас бахъуыдаин мæхи дзæбæх- 
тæ кæныныл. Æппынфæстаг мын бантыст рахизын. Уыцы лæг 
мæм æцæгдæр уынджы æнхъæлмæ каст. 
- Бахатыр кæн... Æгæр байрæджы кодтон! - сдзырдтон æм 
æз. 
- 0, цытæ кæныс, Валя, нæ... æппындæр нæ!.. - нозтджын лæг 
цытæ дзуры, уый не ’мбары. 
- Уыцы авг ма дæ цæмæн хъуыд?.. - йæ къухы коньячы авгмæ 
йын ацамыдтон. 
- Валя, уый мæнæ дæу тыххæй райстон. Демæ мæ фæнды ба- 
назын, абадын. -Мæ дæларм мын йæ цонг бакодта, афтæмæй 
цæуæм. Бацыдыстæм нæхимæ. Фынг æрæвæрдтон. Цыфæнды 
хуыйнæд, «Казбеджы» пачкæ мæм æрбадардта. 
- Бузныг! - систон дзы. Судзгæ дæр мын æй скодта. Фæйнæ 
агуывзæ куыд æркодтам, афтæ дугр æрбахостæуыд. Мæ фысым 
та уыдзæн, ферттывта мæ сæры. Иæ хъуыр-хъуыр та ма цæуа! 
Искæй мæм куы фены, уæд ын хъыг вæййы. Йæхи ныссау кæны. 
Æниу дзы уымæн цы йæ гуыбын риссы! Æз баххуырстон фатер. 
Мызд ын фидын. Æмæ мæ дзы, цы фæнды, уый хъуамæ кæнон. 
Фæрæдыдтæн. Ацы хатт афтæ нал бакодта зæронд ус. Уыцы- 
иу гæпп æрбакодта дуарæй. Йæ цæсгомыл æхсызгондзинады 
рæубазыр уылæнтæ ленчытæ кæнынц. Æдзух фæлмас, нымæг 
цæстыты цины цæхæр ссыгъд. Цыма мын мæ уазæджы уынгæ 
дæр нæ фæкодта, ахæм хуызæнæй сдзырдта: 
- Цины хабар мыл сæмбæлд, Валя! - фырцинæй скæуынхъæ- 
лæс. - Мæ чызг разынд. Мæ чызг! Нина!.. Цом, хонгæ дæ кæнын... 
Ракæ дæ уазæджы дæр!.. 
Ауал азы ам цæрын, æмæ йæ ныры хуызæн хъæлдзæгæй ни- 
куы федтон мæ фысымы. Мæ уазæгмæ бакастæн. Уый нысан 
кодта: «чысыл мын бахатыр кæн. Æз æй абæрæг кæнон!» 
- Дæ хорзæхæй, дæ хорзæхæй! - æхсызгон уыд уымæн дæр. 
Мæ фысымтæм фынгыл бадынц æртæ сылгоймаджы. 
Дыууæ - асдæр. Æртыккаг - æвзонг. Йæ мæнæугъуыз уадул- 

ФЫДЫ ФÆДЗÆХСТ 
601 
тæ сырхфарс фæткъуыйы хуызæн. Сатæг-сау æнæвнæлд æрф- 
гуытæ, сынты базыртау, дардыл аивæзтой сæхи урсцъар 
ныхы фæтæн фæйнæгыл. Сау-сауид цæстыхаутæ, пирæны 
дæндæгтау, цыргъæй лæууынц. Зынаргъ дарæс æй ноджы 
рæсугъддæр кæны. Цыдæр стыр бынаты кусы, æвæццæгæн, 
загътон мæхимидæг. Куыддæр мæ ауыдта æнæзонгæ ус, афтæ 
фестъæлфыд. Уæздан, аивæвæрд былтæ æнахуыр дыз-дыз 
кæнынц. Скæуынмæ хъавы. Йæ къуыбыртæ риу куы æддæмæ 
рацæуы, куы - мидæмæ. 
- Валя! - йæхи мыл æрбаппæрста. - Уый ды дæ?.. Нæ дæ фех- 
стой? - Зыдæй мын пъатæ кæны, хъæбыстæ. 
Æз фергъуыйау дæн. Дисы бафтыдтæн. Кæцæй мæ зоны? 
Цытæ дзуры? Фергъуыйау сты иннæ устытæ дæр. Уæлдайдæр 
та мæ фысым. Дурдзæджындзау йæ бынаты лæугæйæ баззад. 
Йæ цæстытæ дисы æрттывд кæнынц. Куы мæнмæ кæсынц 
устытæ, куы уыцы хæрзконд усмæ. 
- Ды мæ, æвæццæгæн, нал хъуыды кæныс! - цингæнгæйæ 
йæхи амоны чызг. - Оренбургы... Алексейы кардæй ныццав- 
тай!.. Уым гыццыл чызг куы уыд!.. 
- Саубонмæ! Мæнæ кæуыл сæмбæлдтæн, мæнæ!.. - цины 
уылæнтæ ныггуылф кодтой мæ риуы дæр. Мæхи баппæрстон 
чызгыл. Ахъæбыс æй кодтон. - Мæнгæй нæ кæнынц, хох, дам, 
хохыл нæ сæмбæлы, уый йедтæмæ лæг лæгыл алыхатт дæр! 
Цæй-ма, кæцæй? Чердыгæй? - цингæнгæйæ фæрсæджы каст 
бакодтон чызгмæ. Дисы каст нæм кæнынц иннæ устытæ дæр. 
Зæгъгæ, адон кæцæй зонынц кæрæдзи. 
- Фæйнæ уал аназæм, Валя, нæ фембæлды тыххæй! Фыр- 
цинæй йæхицæн бынат нал ары, уал аздæргъы сæфт чи уы- 
дис, уыцы сылгоймаг. Агуывзæты æркодта. Анызтам сæ æмæ 
æрбадтыстæм. 
- Цæй, ныр хабар кæн! - æхсызгон худтгæнгæ фæрсæджы 
каст кæнын бæлццонмæ. - Куыд рауадысты дæ хъуыддæгтæ? 
- Куыд рауадысты!.. - райдыдта сылгоймаг йæ хабæрттæ 
дзурын. Лыстæггай хъусынтыл фесты иннæ устытæ дæр. Цы- 
мыдис сæм кæсы. - Уæд нæ сымах Алексеимæ хæрæндоны куы 
ныууагътат мæ чысыл æфсымæримæ, уæд нæм Алексей уай- 
тагъд фæстæмæ æрбаздæхт. Ды нæ зонын, цы фæдæ. Акод- 
та нæ сидзæрдонмæ. Мæ чысыл æфсымæры мын уым радта. - 
Рыстзæрдæ сылгоймаг скæуынхъæлæс. - Æмæ уыцы бонæй 

?ж> 
Тедеты Герас 
ацы бонмæ æз уый уынæг нал дæн. Хæсты змæст рæстæджы 
йæ, ц&мæйзон, кæдæм арвыстой! Цас ма йæ фæцагуырдтон уый 
фæстæ, фæлæ йæ кой, йæ хъæр никуыцæйуал разынд!.. - скуыд- 
та рыстзæрдæ сыл гоймаг. Скуыдта мæ фысым дæр. Йæ хъæбулы 
хæбулы сæфт ын зын уыд уымæн дæр. Йæ сау кæрдæны 
къабазæй сæрфтытæ кæны йæ судзгæ цæссыгтæ. Сæ зæрдæ 
суынгæг иннæ дыууæ усæн - мæ фысымы дард хæстæджытæн 
дæр. - Мæхи мын ракодта фæстæмæ. - Нинæ йæ цæссыгтæ 
асæрфта. - Ды, дам, æгæр стыр дæ æмæ, дам, дæ ардæм нæ 
айсдзысты. Дæу та, дам, æндæр ранмæ акæнын хъæуы. Ракод- 
та мæ фæстæмæ. Мæхимидæг цин кæнын. Раст, цыма мæ хуы- 
цауы хай уыд Алексей, ахæм цæстæй йæм кастæн. Йеуæд нæм 
ды цы хæдзармæ балæбурæгау кодтай, уырдæм мæ бакодта. Ме 
скъуыдтæ дарæс мын раивын кодта. Дзæбæх, рæсугъд дарæс 
мыл скодта. Ноджы дзы фæбузныг дæн Алексейæ мæхимидæг. 
Зæгъын ай мыл цæй хуыцауы сконд лæг сæмбæлд. Мæхимæ 
æркæс-æркæс кæнын. Немыцæгтæ, дам, мын цы гыццыл чыз- 
джы амардтой, уый дзаумæттæ, дам, мын сты. 
Ам æз мæ мидбынаты фестъæлфæгау кодтон. Мæныл цы зы- 
наргъ дзаумæттæ скодта, уыдон мæнæн та йæ усы схуыдта. 
- Æхсæвы мæ нал рауагъта мæнгард уыцы хæдзарæй.. - 
дзуры дарддæр йæ хабæрттæ чызг. - Цалдæр боны дæргъы 
мæ æппындæр нал рауагъта æддæмæ!.. Йæхæдæг дæр нал ра- 
цыд. Хæрд æм уым уыдис. Нуæзт дæр афтæ. Фæцайдагъ мæ 
кодта арахъхъыл. Стæй дын уæд иубон иу зæронд буфетгæсы 
æрбакодта. Алексей йын ме ’рдæм ацамыдта: «Ай уымæй 
æвзæр дæр у?.. Бакæс-ма йæм!..» Мæ нозтджын сæр сæ ацахс- 
та. Мæн кæимæ барста, ай, зæгъ, уымæй æвзæрдæр у, уый нæ 
бамбæрстон. Йе, фæлæ дæ хуыцау саразæд! - сылгоймаг мæм 
фæлмæн бахудтис. - Раст уыцы сахат ды дуар ныггуыпп код- 
тай æмæ æз фервæзтæн. Æцæг зæгъын, æцæг, Нана! - Чызг 
ныр та йæ фыды мадмæ баздæхт. - Ацы адæймаг, - ме ’рдæм 
амоны, - мæнæн мæ тыхст сахат стыр æххуыс бакодта! Искуы 
ма йыл сæмбæлдзынæн, уый æнхъæл ма та кæцæй уыддæн! 
Фæлæ кæсыс, мæнæ йыл мæ фыды хæдзары сæмбæлдтæн! - 
æрбахъæбыс та мæ кодта. Цинтæ мыл кæны. 
- Æ, дæ фæхъхъау куыд фæдæн, дæ фæхъхъау! - фыдымад 
дæр растад йæ бынатæй. Цæссыгкалгæ мæ ныхъхъæбыс кодта 
зæронд ус дæр. - Уæдæ мын ды мæ зынгхуыст хъæбулы фæстаг 

ФЫДЫ ФÆДЗÆХСТ 
603 
бындарæн хорзы бацыдтæ! Æмæ дæ æз нæ зыдтон! Афтæмæй 
тауал азы дæргъы мæ фатеры цæрыс!.. 
- Валя, - Нина та мæм раздæхт. - йеуæд ды афтæ тынг цæуыл 
смæсты дæ? Абон дæр ма йæ нæ зонын, ды Алексейы кардæй 
цæмæн ныццавтай? 
Æз Нинæйæн радзырдтон алцыдæр лыстæггай. 
- Алæ, уымæн йæ кой авддæлзæх, Нинæ! - ныхас æндæрыр- 
дæм фæзылдтон, - Фæлæ ма мын радзур дæхæдæг куыд бадæ 
йеуæд? 
- Цæвиттон, - ныр хъæлдзæгдæргъуызæй райдыдта Нинæ, - 
уыцы куыдзы уыцы хæдзарæй куы аластой, уæд æз уым 
баззадтæн. Иу бон, дыууæ бон, æртæ бон... Фæлæ хæдзарæн 
хицау ничи разынд. Уæд æз къуымты аракæс-бакæс код- 
тон. Мæгуыры цæрынæн цы хъуыд, уый дзы уыд. Сынтæг, 
æнæбары хуыссæнтæ, стъол, бандæттæ, цыдæртæ. Мæхицæн 
æррæвдыдтон хæдзары. Иу хæрæндоны уал къустæхсæгæй 
ныллæуыдтæн. Стæй æндæр куыст... Стæй та ноджы æндæр 
куыст æмæ афтæмæй цадæггай слæууыдтæн мæ къахыл. Уы- 
цы хæдзарæн уæддæр хицау нæ разынд. Хæсты дам фæмард 
сты йæ хицæуттæ. Ды цы уаты цардтæ уый дæр мæхи бакодтон. 
Æмæ ныртæккæ дæр уыцы дыууæ уаты сты мæхимæ. Цæргæ 
дæр уым кæнын. 
- Кусгæ та кæм кæныс? - ног та йæ афарстон æз. 
- Цасдæр фæстæдæр зæлдаджы фабрикæйы цыдæр курсытæ 
фæдæн æмæ кусын уым цехы хицауæй. 
- Нинæ, ардæм та куыд æрцыдтæ? - ногæй та афарстон уал- 
азыдæргъы сæфт чызджы! - Цы ’гъдауæй ма ссардтай дæ фы- 
ды уæзæг? 
- Иугæр мæхи куы базыдтон, - дзуры дарддæр ус, - уæд мын 
æнцой нал лæвæрдта ацы хъуыды: хъуамæ ссарон мæ фыды 
уæзæг. Нанайы ма æгасæй æрæййафдзынæн, - Нинæ фæлмæн 
бахудтис йæ фыдымадмæ, æрбахъæбыс æй кодта, - уый æн- 
хъæл нал уыдтæн. Нæдæр ма мæ фыды хæдзар æнæхъæнæй 
æрыййафдзынæн, уый ныфс мæ уыд. Уыцы хæццæ рæстæджы 
немыцæгтæ къæдзæхтæ дæр пырх кодтой. Фæлæ дзы, зæгъын, 
уæзæгуат уæддæр ныййафдзынæн... Æмæ, зæгъын, уæддæр 
фендзынæн мæ райгуырæн артдзæст... мæ сывæллоны бонтæ 
цы уæзæгыл арвыстон, уыцы зынгхуыст уæзæг. 
- Адджын у райгуырæн къона!.. Уый фенынмæ бæлгæйæ 
дæ былыцъæрттæ æхсын æмæ афтæмæй искуы дзæгъæлæй 

604 
Тедеты Герас 
æцæгæлон бæстæйы цæр. Зындон у уый!.. Бавзæрстон æз, Валя, 
уый, - рыстзæрдæ чызг та мæм æнкъардгъуызæй æрбакаст. - 
Æмæ йæ хуыцау сымахæй макæмæн бавзарын кæнæд. 
Дзуры æмæ дзуры чызг йæ хабæрттæ... Фæлæ дын мæнмæ 
ницыуал хъуысы. Сатæг-сау хæрæмигътау, сыстадысты сæры 
магъзы æлгъыстаг нагъæддаджы уæззау хъуыдытæ. «Адджын 
у райгуырæн къона!..» «Хъуамæ ссарон мæ фыды уæзæг!..» Кал- 
мы æхситтау мæ хъусты зæлланг кæнынц Нинæйы ныхæстæ. 
Æмæ уæдæ æз нæ уарзын мæ фыды уæзæг, мæ райгуырæн къо- 
найы?.. Кæдмæ афтæ рахау-бахау кæнон дард Уырысы зæххыл?.. 
Ме ’цæг ном цы хуыйны, уый мæ рох дæр фæцис.’.Д мæ кæуинаг 
сæр! Масты хос мын фæцис Нинæйы разынд æмæ æрцыд... 
Мæ рагон дудгæбæттæ, мæ рагон мæстытæ мæ цæсты раз 
слæууыдысты. Нырмæ мæ рохау уыдысты. Хъæдгомау хæрвсæр 
скодтой. Æнцад уыдтæн. Цъист мын кæнынц ныр мæ сæры 
магъз, мæ зæрдæ... 
Бахæлæг кодтон Нинæмæ. Цас фæрахау-бахау кодта! Уæддæр 
боныфæстагмæ æрцыд... Æрцагуырдта йæхиуæтты... Æрца- 
гуырдта æмæ сæ ссардта. Хæсты дуджы ахæмтæ бирæ уыд. 
Ныр цин кæны... райы... худы... Æз та? Кæдмæ афтæ адæмы 
дæлбазырты расхъиу-басхъиу кæндзынæн! Мæнæн нæй фы- 
ды уæзæг!.. Мæнæн нæй афтæ бакæнæн?.. Нæй!.. Цæуылнæ?.. 
Цæуылнæ?.. 
Тынгдæр сæзнæт дæн мæ мидхъуыдыты. Цы ракодтон ис- 
кæйты уæлдай? Нæй мын афтæ бакæнæн, нæй!.. Уымæн æмæ 
æз... Уымæн æмææз мард дæн!.. Оф!.. Мæхимидæг ныккæрзæгау 
кодтон. Мæ тæккæ риссагдæр бынат!.. Раджы амардтæн æз!.. 
0, ме ’намонд сæр!.. Дæхиуæтты уындмæ бæлгæйæ, искуы 
дзæгъæлæй куыдзы мард ныккæн... Ма сæ æрцагур!.. Нæй мын 
уый бар... Æфсымæр!.. Мæ куыдзы æфсымæр уæд, хæрæджы!.. 
Мад... Ныййарæг мад! Мæ бон бакæла... 0, мæ сыгъд амонд! 
Куыд царæфтыд фæдæн, куы!.. Сыстадтæн уæнтæхъилæй, 
æрхæндæггъуызæй. Цæуыны къахыл ныллæууыдтæн. 
- Æрбад, Валя, кæдæм, - бадиссæгтæ кодтой фысымтæ. - 
Мæнæ фæйнæ аназæм! - фынджы ’рдæм баздæхтысты иууыл- 
дæр. - Ныхæстыл фестæм... Æрбад, уæд дын... 
- Бахатыр мын кæнут... - тыххæй ма хъуысы мæ ныхас, - Мæ 
сæр срыст... Фæстæдæр та уæ абæрæг кæндзынæн. Ме ’фсон сæ 
бауырныдта. Ме ’нкъард хъæлæс сын æй бауырнын кодта. 

ФЫДЫ ФÆДЗÆХСТ 
605 
Мæ уазæг мæм æнхъæлмæ каст хæдзары. Уæдæй нырмæ, 
æвæццæгæн, бапъироз фæдымдта. Фæлурс, хъыхъхъаг фæздæ- 
гæй бацæуæнтæ нал уыд хæдзармæ. 
- Куыд æрæгмæ цыдтæ, Валя? - коньячы агуывзæ мын 
дуаргæронмæ мæ размæ радавта. Æз мæ мидбынаты фæлæу- 
уыдтæн. Уыцы сонт богъ ыл фæкодтон. 
- Сыст æмæ фесæф ардыгæй! Сыст дын зæгъын, цæй!.. - лæг 
хорзау нал фæцис. Фергъуыйау. Йæ нуæзт дæр цыдæр фæцис. 
Æдзæмæй кæсгæйæ мæм баззад. Дисы бафтыд. 
- Цы кодтай, Валя? Æрсабыр у! - хæстæг мæм æрбацыд. Сабыр 
мæ кæны. Мæ къухмæ мын æрбавнæлдта. Уæздан æй дæудтытæ 
кæны, лæгъзытæ. Цыдæртæ дæр ма дзуры æнхъæлдæн. Нæ йын 
сæхъусын... 
Зæрдæдзæфæй сонт лæуд кæнын мæ мидбынаты. Æррайы 
хуызæн дæн. Æваст мæхъæлæсыдзаг ныббогъ кодтон, ныккуыд- 
тон зæрдæхалæн куыдæй. Раст мæм цыма исты судзаггаг фы- 
дохы цау æрбадзырдæуыд. Сынтæгыл дæлгоммæ ныххаудтæн. 
Хæкъуырццæй кæуын. Æрдиаг кæнын... Лæсæнтæ кæнынц 
судзгæ цæссыгтæ. Мæ уазæг мын мæ сæрыхъуынтыл йæ къух 
рауадз-бауадз кæны. Цыдæр зæрдæфæлæууæн ныхæстæ дæр 
мын дзуры. 
Фæкуыдтон. Æппынфæстаг рабадтæн. Иучысыл æнæдзургæ- 
йæ алæууыдтæн, мæ уазæг мæм дисы каст кæны æдзынæг. 
Стæй сындæггай коньячы авгмæ бавнæлдтон... Æркодтон дзы 
агуывзæйы. Анызтон æй. Дыккаг дæр... Уазæг ноджы дисы баф- 
тыд... Æртыккаг æркодтон. Æркодтон уымæн дæр. Æгомыгæй 
йын бакъуырцц кодтон йæ агуывзæ. 
1962 аз. 14 æм ноябрь. Цалдæр азы рацыд. Фæлæ æз нырма 
дæр мæ зæронд фысыммæ цæрын. Кусгæ дæр нырма мæ зæронд 
бынаты кæнын. Мæ зæрдæмæ цæуы официанткæйы куыст... 
Чысыл дзы цыдæртæ згъæлгæ дæр кæны... Бæрæг фæкардзыд 
дæн. Уый а-фæстаг азты тынг райдыдтон хатын. Фæуæзбындæр 
дæн. Сæр фæхалас. Æцæг зынгæ урсæй нæ кæнынц дзыккутæ. 
Ахурын сæ. Æмæ афон дæр у. Зноны гыгы дын куынæуал дæн! 
Дыууиссæдз азæй мыл фылдæр цæуы. Уал азы дæргъы мæ 
бонæг мæ къухмæ дæр никуыуал райстон. Сомыгонд уыдтæн: 
иунæг хахх дæр дзы, зæгъын, нал æркæндзынæн. Фæлæ та цæй 
ацу, æмæ ма ныффыс! Абон мыл сæмбæлд, бынтондæр мæ тъы- 
мытъымайы дæр æнхъæл кæмæй нæ уыдтæн, тæссаг емынæйау 

606 
Тедеты Герас 
кæмæй тарстæн, ахæм хабар. Мæ царды æппæт бæллæхтæ æмæ 
зынтæ мæ цæстыты раз слæууыдыствы. Ауал азы æцæгæлон 
бæстæйы, дзæгъæл куыдзы расхъиу-басхъиу цæй тыххæй 
кæнын, уыцы мæстытæ мын сног сты. Лæг алцæмæ дæр хъуамæ 
æнхъæлмæ кæса царды. Æз та афтæ æнхъæлдтон: алцыдæр 
ныссабыр, ныссус... ферох алцыдæр. Æмæ цардтæн мæхицæн 
æнцад... Ныр ме ’нцойад фесæфт. Мæхицæн бынат нал арын. 
Фæлтау абон куыннæ асындзæфтыд уыдаин куыстмæ! 
...Цæвиттон мын абон райсом фынæй æгæр антыст. Дысон 
фыццаг кæркуасæнтæм нæ сæфтыдтæн куыстæй. Бирæ адæм 
нæм уыд. Фæхуыссæгхъæлдзæг дæн. Куы райхъал дæн, уæд 
мæм хуры цæст фæрссагæй гудзицц кодта. Цы хорз у хурдзæвæн 
фæрссаг! Æхсызгон мын уыд. Кæдæй-уæдæй ма! Ныр кæдæй 
нырмæ асæст, хъуынтъыз бонтæ зæрдæйыл æнкъард сагъæс 
æфтыдтой. 
Хуры тын мæ сынтæджы бакомкоммæ урсдзагъд къулыл ка- 
фы. Худы мæм. Фестадтæн. Акодтон мæ дзаумæттæ. Сауизæр 
мын бацис куыстмæ. Айдæны раз абадтæн. Саубонмæ! Мæ сæр - 
змæст. Карк дæр рыджы йæхи куы сбыгъдулæг кæны, уæд уый 
дæр афтæ вæййы. Алæгъз кодтон мæ бурдзалыг дзыккутæ. 
Бурдзалыг та цæй бурдзалыг! Афонмæ сау зымы сæумæйы ха- 
ласау, урс бæргæ адардтаиккой! Фæлæ сæ ахорын. Уæдæ ныр- 
ма мæ цæсгом, мæ уæнгты кондыл дæр мæ кары нысæнттæй 
уабæрæг ницы зыны. Куы зæгъын, мæхицæй не ’ппæлын, фæлæ 
мæ конд æмæ мæ бакастæй амонд фæцис. Æмæ цæмæннæ 
кæнон афтæ. Суанг ма мæ бирæтæ æнæцыд чызг дæр схонынц. 
Фæсвæдæй æфхæрынæн дзургæ дæр кæнынц: «Ахæмтæ нæ 
зæронд кæнынц!» Фæлæ дзурæнт!.. Мæнæ абоны хъуыддаг, 
уый йедтæмæ!.. Цин дын фенон, æз дзы цæрын куыд зыдтон. 
Уæдæ цы у зæрдæйы дон уадзын, химæ ныхъхъусын! Бæстæ æз 
куыннæ тондзынæн! Фæлæ абоны æнæхайыры хъуыддаг! Мæ 
хъару, мæ тых мын асаста бынтондæр. 
Бадын кæсæны раз. Рæвдз кæнын куыстмæ мæхи тагъд- 
тагъд. Уæддæр та дзы куыннæ анымадтаин иу-дыууиссæдз 
минутæй фылдæр къулыл ныллæг конд айдæны раз! Мæ 
айдæны раз аптекæйы хуызæн у. Цынæгъуызон сæрдæн, 
цынæгъуызон духи æмæ дзы памада ис! Æппынфæстаг мын 
бантыст айдæны разæй растын. Фæстæмæ ма йæм ноджыдæр 
иу каст фæкодтон. Æнæуагыл мæ мацы баззайæд!.. Италиаг сæр- 

ФЫДЫ ФÆДЗÆХСТ 
607 
сæргæнаг плащ акодтон, даргъбосджын редикюль фелвæстон 
æмæ тагъд-тагъд рахызтæн уынгмæ. 
Фæззыгон райдзаст бон. Зæрдæ райы дзæбæх боныгъæдмæ 
кæсгæйæ. Тротуарыл фæуайын тындзгæ. Фæлæ мын æнтысгæ 
уабæрæг нæ кæны размæ. Ацы дзыхъхъынног модæйыл 
миниюбкæ!.. Стæй йæ барæй ноджы ныууынгæг кодтон. Тыхæй 
йæ æртъыссын мæ уæлæ. Йемæ мæ размæ акъахдзæф кæнын 
нæ уадзы. Чысыл, цыбыр къахдзæфтæ кæнын, афтæмæй тын- 
дзын. Æргъæуæрттывдгæнæг дзабырты бæрзонд цæфхæдты 
къуыртт-къуыртт цæуы асфальтыл. Тротуары кæрæтты рæнхъ- 
сагъд тæгæр бæлæсты бур-бурид хуссалд сыфтæртæ иугай 
згъæлынц. Бæгънæг къабузтыл къыбар-къыбургæнгæ рацæ- 
уынц уæлдæфы... Стæй уæд асфальтыл сæ дзæхст фæцæуы... 
Æмæ зæрддзæфæй аззайынц хъæбæр асфальты уæлæ дурдзав- 
дау... Æз сыфтæрты фæдыл хæрдмæ скæсын бæлæстæм. Мæнæ, 
гъе, иу тæгæрбæласæн ма дзы кæйдæр фыдуаг къух йæ цæнгтæ 
суанг быныл дæр æрæхсæста. Ток цæуынæн, зæгъ, хъыг дардта. 
Гормон фæуай! Афтид йæ зæнг ма баззад хъилайæ. Хуыскъивæзт 
къæдзæхы фарк хъæдхæцин æфцджыты астæу куы зыны, уый 
хуызæнæй лæууы хъуынджын сыфтæрджын бæлæсты æхсæн. 
...Бонрæфтæ. Куыст йæ тæккæ тæмæны ис. Абоны хуызæн 
нæм адæм никуы уыд хæрæндоны. Ме змæлдыл цæст нæ хæцы. 
Стъолы ’хсæнты ратас-батасгæнгæ, ленчытæ кæнын. Афтæ у 
официанткæйы куыст. Науæд не ’ххæсдзæнис. Райгонд дæр мæ 
уымæн сты нæ хицæуттæ. Нæ хæрæндоны хицауæн ме ’взæры 
кой ма скæн æмæ йын йæ къубал ралыг кæн. Цыдæриддæр 
нæм официанткæтæ кусы, мæнæй райгонддæр дзы никæмæй у. 
Æмæ, æцæг, хорз базыдтон ацы куыст... Уал азы дæргъы гъай- 
гъайдæр. Нæ буфетгæсæн та йæ зæрдæмæ цæуын... Æмæ мæ 
æвзæр кæм зæгъдзæн!.. Райсом куы æрбацæуын куыстмæ, 
уæд мын мæ цонгыл фæхæцы.. Буфетмæ мæ бадавы. Фæйнæ 
аназæм... Хъæбыстæ... пъатæ... æмæ та бавналæм нæ куыстмæ. 
Æцæг ын абон райсом уый фадат нал фæцис. Хæрæндоны хи- 
цау дæр уыцы сахат уым лæуд фæцис. Уæддæр мæм йе ’рфгу- 
ыты бынты æхсгæ каст æрбакодта буфетгæс. Йæ фындзы- 
бын рæвдаугæ мидбылхудты рæууылæн ахъазыд. Аивæй йæм 
фæхудтæн æз дæр. Æмæ æвидыц нæлгоймаг нæу Пъетъро. 
Æцæг йæ гæрдæн æгæр йæхиуыл рахæцыд. Буфетгæстæ афтæ 
сты. Æвæлмон æфтиаг, дам, нæ хæцы лæгыл! Хæрамы бæсты, 

608 
Тедеты Герас 
дам, ын фæцæуы. Æнхъæлдæн! Уæдæ Пъетъройæн куы тайы 
ацы æвæлмон æфтиаг!.. 
Дæлæ галиуырдыгæй цы нæлгоймæгтæ бады фынгыл, уы- 
дон мын дзидза хæссын кæнынц, къуыдырфых дзидза. Æз 
тасгæ-уасгæ буфетгæсы раз æрлæууыдтæн. Уый мын хъуамæ 
радта сурфых дзидза. 
- Тагъд ма кæн, мæ булæмæргъ!.. - Пъетъро мын йæ дыууæ 
æнгуылдзæй мæ дæллагхъуыр ратонæгау кодта. 
- Хæрдты ма кæс. Дæ размæ æркæс. Дæ къухыл кард уайы 
æмæ царæфтыд кæныс!.. - бахудтæн æм æз дæр. 
- Изæры... фæскуыст!.. - йæ цæст мæм хинныкъуылд æркодта 
Пъетъро. Дзидзайы кæрдихтæ сайæны æвæры. 
- Æри, æри цæй, гъо! Ардыгæй изæрмæ нырма æнæхъæн 
æрдæг бон ис. 
Дыууæ сайæны къуыдырфых дзидзайы тæнæг карстытæ 
раскъæфын. Раст гæдыйы æвзагæй тæнæгдæр карстытæ. Дæ уд 
сыл аззайæд, кæд æлутон нæ уыд, удыхос!.. 
Æд сайæнтæ цалдæр къахдзæфы куыддæр ракодтон, афтæ 
æваст, фиссынгæрон афтид фынгыл иунæгæй цы нæлгоймаг 
бадт, уымæ фемдзаст дæн. Официанткæйы бацыдмæ æнхъæл- 
мæ кæсы. Æвиппайд мæ зæрдæ æнахуыр сæххæтт ныккодта. 
Дзыхъхълæуд фæкодтон мæ мидбынаты. Цыма мæ хæнт разы 
зæхх ныттыдта. Цæстытæ цæхæртæ акалдтой. Уæнгтæ адон 
сты!.. 0, дунескæнæг, ай кæй уынын!.. Уысмбæрц мæ цæстытæ 
ахгæнын. Нæ мæ фæнды йæ уынын. Æдзæмæй лæууын... Зæр- 
дæйы дзæхст-дзæхст мæм суанг æддæмæ хъуысы. 0, хуыцау! 
Æнæнхъæлæджы бæллæхты йедтæмæ та мыл цы цыд мæ 
фыдæбойнаг царды! Фæлæ ныры хуызæн никуы фæдæн. Уыс- 
мы фæстæ та ногæй бакæнын мæ цæстытæ. Лыстæггай та 
бакæсын уыцы æнахуыр нæлгоймаджы ’рдæм. Уæддæр æххæст 
нæма æууæндын фæлмнорст цæстытыл... 0, саубон мæ куыд 
баййæфта! Мæ хъæлæсы дзаг цыма фæбогъ кодтон... Кал- 
мы цæфау та мын уыд фыдбылызаг нæлгоймаджы ауынд. Хус 
хæтæлау æнæбон дзой-дзой бакодтон мæ мидбынаты... Уый 
у!.. æнæмæнг уый у!.. Мæ хъæуккаг!.. Мæ тæккæ сыхаг!.. Са- 
дул!.. Бетърейы фырт. Мæ кæддæры уарзон! 0, Ирыстоны 
бæстыфарн! Ай мыл цæй æнæнхъæлæджы бæллæх сæмбæлд! 
Цы ме ’намонды фыдбылызтæ йæ æрхастой ацы дард бæстæм! 
Цы ме ’намондæн æрхауд ардæм! Мæ тых, мæ хъару атад. Мис- 

ФЫДЫ ФÆДЗÆХСТ 
609 
хал тых нал аззад ме уæнгты... Сур хиды цæппузыртæ рагæр- 
гæр кодтой мæрдвæлурс цæсгоммæ. Мæрдчъырццæ аисты 
былтæ. Мæ къухæй сурфых дзидзайы сайæнтæ куыд æрхаудтой, 
уымæн ницыуал базыдтон. Мигæнæнтæн сæ гуыбар-гуы- 
бур ссыд. Цæлхытæ фæхаудтой тæрс пъолыл. Буфетгæс мæм 
удаистæй æрбауад. Фæтарстис мын. Тарстхуызæй мæ ратил-ба- 
тил кæны. Фæрсы мæ: «Цы кодтай, Валя?!» Æз æм ницы дзурын. 
Бæхтыдугъ хæрæндоны алы къуымтæй мæм минасы адæм дæр 
знæт каст фæкодтой. Æз сæ хъуыды дæр нæ кæнын. Æрмæст, 
дурдзæджындзау, сагъдæй баззадтæн мæ мидбынаты æмæ мæ 
фæлмнорст цæстытæ сонтау ныццавтон уыцы нæлгоймаджы 
’рдæм. Раст мæм уыцы уысм уый йæхæдæг дæр фемдзаст. Йæ 
цæстытæ æнахуыр цæхæр скалдтой. Дзых гомæй аззад. Дисы 
каст мæм ныккодта. Цæстытæ асæрфтытæ кодта. Ома, зæгъ, фы- 
ны дæн, æви хъалы. Ногæй та мæм æнахуыр дисы каст ныккæны. 
Раст мæнæ, æнæрцæугæ æвирхъау диссагмæ куыд кæсынц. 
Мæнæйма! Ды ма лæджы мæрдтæй æрæздæхгæ фен!.. Цалдæр 
азы размæ чи амард, йæ цæст, йæ маст, йæ ном адæмы зæрдæйæ 
æфтгæ дæр кæмæн ныккодта, уый ныр æнæнхъæлæджы дæ ра- 
зы февзæрæд! Уый нæ, фæлæ зæрдæхъæрмттæ дæр куыннæ 
кæны, зæрдæхъæрмттæ. 
Садул йæхиуыл схæцыд. Йæ цæстытæ мæ нæ исы, афтæмæй. 
Уæззау, сындæг къахдзæфтæй æрбацæуы ме ’рдæм... Цыдæр 
аргъуцгæнгæ цæуы. Æххæст нæма æууæнды æнæрцæугæ хаба- 
рыл. Хъавгæ исы йæ къæхтæ. 
Буфетгæс дисы бафтыд. Куы мæнмæ бакæсы, куы Садулмæ. 
Адæм нæм нал кæсынц. Сæ минасы кой кæнынц дарддæр. 
Æз мæ мидбынаты сагъдæй баззадтæн. Æвзаг ныххауд. 
Æфсæртæ бандзыг сты. Бандзыг сты уæнгтæ дæр. Фезмæлын 
мын нал æнтысы. Æрмæст мæ мидбынаты дурдзавдæй ныц- 
цавтон мæ тарстгъуыз цæстытæ Садулмæ. Сонт адæймаг куыд 
фæкæсы, афтæ. Æппындæр ницыуал хъуыстон, ницыуал уыд- 
тон уыцы уысм. Æрмæст уыдтон фæлмнорстгъуызæй Садулы 
æндæрг... Мæнæ мæм æрбаввахс. Æваст мын мæ сæрымагъз 
цыдæр ныццавта, фестъæлфыдтæн. Цыма мæ фынæйæ фехъал 
дæн. Фæзылдтæн. Лидзынмæ аппæрстон мæ сæр. Сонт лыгъд 
акодтон, фæллад лæнк-лæнкгæнгæйæ. Фæлæ кæдæм лыгътæн, 
кæнæ цæмæн лыгътæн, уымæн ницы зыдтон... Нæ зонын: цы 
æнкъарæн мæ скъæрдта размæ. 
39* 

610 
Тедеты Герас 
- Уарзет!.. - æрбайхъуыст мæм фæстейæ Садулы фæлмæн 
хъæлæс. 
0, дунескæнæг! Дыргъбæласы цонгау мæ ныууыгъта, ныдз- 
дзортт-дзортт мæ кодта сæрæй къæхты бынмæ ацы иунæг 
дзырд. Мæ зæрдæйы уидæгтæ мын бындзарæй нызмæлын 
кодта. Цалдæр азы... Цалдæр азы дæргъы мæм ничиуал æрба- 
дзырдта ацы номæй. Мæхицæй дæр ферох, афтæ кæй хуыйнын, 
уый... Раст мын цыма исчи фæстейæ мæ фæсонты кард ныс- 
сагъта, афтæ мыл сæмбæлд ацы иунæг æлгъыстаджы дзырд. 
Сæзмæлын мæ нал суагъта... Æваст цавддур фестадтæн мæ 
мидбынаты... Иунæг къахдзæф акæнын дæр нал бацис мæ бон 
размæ... Æрмæст мæ мидбынаты, фæстæмæ нæ разылдтæн, 
афтæмæй мæ дыууæ армытъæпæнæй фæдисы лæбурд 
фæкодтон сæрмæ. Къæмисæнты цур æй дыууæ армы æхсæн 
балхъивæгау кодтон. Æмæ кæрддзæфау мæхимидæг æнуд 
хъæрзт, æнуд уынæргъд ныккодтон. 
- Уарзет... - мæ хъустыл ауад Садулы фæлмæн хъæлæс. Ныр 
мæ размæ æрбацыд. Мæ разы æрлæууыд. - Уый æцæг ды куы 
дæ, Уарзет!.. - æнахуыр æвиллон æрттывд кæнынц знæт лæджы 
цæстытæ. Æнæууæнчы кæстытæ мæм кæны. - 0 хуыцау! Æмæ 
ды... мард... Дон дæ куы аласта!.. Ау, мæ зынг бахуыссыд, мæнæ 
цæй æнæрцæугæ диссаг уынын!.. - Исты-ма сдзур, Уарзет! - мæ 
цонгæй мæ бауигъæгау кодта. Уæддæр æххæст не ’ууæндыди 
тарст зæрдæ. - Æцæг ды дæ?.. Æцæг Уарзет дæ?.. Æви.. Æви фы- 
ны дæн!.. 
Æз æваст куыддæр фæдæн. Цавæрдæр хъомысджын æнкъа- 
рæн æваст, денджызы уылæнтау, ныггуылф кодта риуы. Мæ 
уæдæйнырмæйы тас фæдæлдзæх. Мæ тæккæ разы уыцы æцæ- 
гæлон бæстæйы ме ’мхъæуккаг... Мæ тæккæ хæлар... Ме скъо- 
лайы æмбал кæй лæууыд, уыцы æнкъарæн мæ ныццавта. Уал 
азы дæргъы ме ’мирон адæймаг фенынмæ мæ былы цъæрттæ 
æхсыдтон... Ныр мæнæ мæ тæккæ сыхаг... Мæ зæрдæ суынгæг. 
Кæуындзæг ахгæдта хурхысæртæ. Мæхи баппæрстон лæгыл. 
- Садул! - ныккуыдтон, нырдиаг кодтон. Мæ сæр ын йæ ри- 
уы нытътъыстон. Судзгæ цæссыгтæ лæсæнтæ кæнынц. Саду- 
лы ирдурс нейлон хæдоны риуыл сæ сæрфæгау кæнын. Нал 
æнцайын мæ хæкъуырццæй. 
- Уæдæ ды мард нæ дæ, Уарзет! - Садул уæддæр нæма æууæн- 
ды. Йæхицæй мыл æддæмæ ахæцæгау кодта. Дисы каст мын 
кæны мæ цæстытæм. 

ФЫДЫ ФÆДЗÆХСТ 
611 
- Уый сымахæн уыдтæн мард, Садул, мæ хиуæттæн!.. - но- 
гæй та ныккуыдтон. Ногæй та мæхи баппæрстон Садулыл. 
Ныттыхстæн йе ’фцæджы. Кæдæй-уæдæй ма ме ’мирон туджы 
федтон! Раст цыма æппæт мæхиуæтты иууылдæр федтон, 
афтæ уыдтæн. Нал æмæ нал уадзын Садулы мæ хъæбысæй. 
Йæхæдæг дæр, бæстон æй куы бауырныдта, уæд мыл ныттыхст. 
Кæддæр Садул ме ’фцæджы ныттыхстаид нæ, фæлæ мæ цонгмæ 
æрбавналыныл йæ уд дæр нæ бацауæрстаид. Хæстæг æм нæ 
лæууыдтæн. 
Иубоныбонцау кæрæдзийыл тыхстæй лæууыдыстæм Са- 
дулимæ. Чи нæм каст, уыдонæн ма цы æмбарын хъуыд, ра- 
гон зонгæтæ кæй сæмбæлдысты кæрæдзийыл. Мæ тыхджын 
тас цинмæ рахызтис. Цины цæссыгтæ лæдæрсынц, лæсæнтæ 
кæнынц мæ рустыл, афтæмæй худын, райын, цин кæнын... 
Комкоммæ кæсын Садулмæ æгомыгæй. Дзурын мæ бон ницы- 
ма у. Цин хъуыры ныббадт. Æрмæст æм худын... Рустыл та ци- 
ны цæссыгтæ, фæдгæнгæ, лæсæнтæ кæнынц дæлæмæ. Ныр 
базондзынæн алцыдæр... Уал азы дæргъы иунæг ныхас нал 
фехъуыстон мæхи адæмæй... Мæ бæстæйæ... Мæ хъæуæй... Мæ 
хиуæттæй... Ныр мын сæ Садул радзурдзæнис!.. 
- Цом, Садул, нæхимæ, хæдзармæ! - хицоны дзырд скод- 
тон Садулмæ. - Уым афæрстытæ кæнæм кæрæдзи. - Мæхæдæг 
тагъдгомау бауадтæн мæ дзаумæттæ ивынмæ. Дзырдбæрцмæ 
фездæхтæн фæстæмæ. Мæ фырцинæй мын буфетгæсмæ дæр 
цыдæр бардзырды хуызы дзырд фæцис: 
- Æз абон куыстмæ нал æрбацæудзæн. Æндæр искæй бæрны 
бакæнут куыст! - фæлæ, мæгуыр, уый дæр ницыуал сдзырд- 
та. Æгомыгæй йæ сæр разыйы тылд бакодта æмæ нæ фæдыл 
дисгæнæджы каст кодта. Æз Садулы цонджы бын мæ къух ба- 
кодтон. - Цæуæм ныр!.. 
Сындæг къахдзæфтæй, тезгъогæнæгау, цæуæм. Бынтон æн- 
дæргъуызон мæм зыны бæстæ... Алцы мæм худы... Рæсугъд 
мæм зыны алцы... Горæты адæм дæр абон рæсугъддæр конд 
сты... Нæ фæрсты хизгæйæ нæм цыма фæхудынц... Æз Садулы 
цонгыл хæцын, афтæмæй цæуæм. Рæстæгæй-рæстæгмæ йæм 
фæлмæн мидбылхудгæ бакæсын. Уабæрæг ницы аивта уал- 
азы дæргъы нæлгоймаг! Чысыл къæмисæнтæ фæхалас сты. 
Фæлæ йыл хорз фидауы урс хил. Бæрæг фæуæзбындæр. Йæ га- 
лиу къухы армытъæпæн сахъат кæй уыд, уый йын нырма нæ 
фæхатыдтæн. Армы дзыхъхъ хуыскъивæзт нуæсæй лæууы. 

612 
Тедеты Герас 
Кæстæр æмæ æнæном æнгуылдз цæнкуылтæй баззадысты. 
Мæ зæрдæ йыл фæрыст. Æгомыгæй тæригъæдгæнæджы каст 
бакодтон Садулмæ. 
- Хæсты?.. 
- Хæсты!.. - æнкъардгъуызæй сдзырдта Садул. 
Хур бæстыл атылд. Рæстæгæй-рæстæгмæ хæхты ’рдыгæй 
цæгаттаг рæуфад уадымс расимы. Тæгæрбæлæсты хус сыфтæр- 
тыл йæхи расæрфы. Уыдон дæр схыбар-хыбур кæнынц. 
- Цæй-ма, Уарзет, - Садул мын ныр баздæхт мæхимæ, - радзур- 
ма, цы ’гъдауæй баззадтæ удæгас? Мах дæ иууылдæр мард куы 
æнхъæлдтам!.. - дисгæнæджы каст мæм кæны. - Кæндтæ дын 
фæкодтой... Хистытæ æндæр... 
Мæнæн мæ зæрдæ цыдæр бакъуырдта. Зын мын уыд уыцы 
фарст. Æнкъардгондæй та бынмæ нымдзаст дæн. Хус сыфтæртæ 
хыбар-хыбур кæнынц. Сывæллонау мæм цинау кæсы. Æз дæр та 
мæ къах, тынгдæр куыд схыбар-хыбур кæной, афтæ айсын. 
- Дæумæ дзурын, дæумæ! Дæхи ницы хъусæг цы скодтай! - 
Садул, æвæццæгæн, фæхатыд, мæнæн уыцы фарстæн дзуапп 
кæнын зын кæй уыд, æмæ хъазыны ’рдæм фæзылдта йæ ны- 
хас. - Дæ мард гæды куыд разынд? - худы мæм лæг. 
- Садул!.. - æцæггъуызæй йæм сдзырдтон æз, - уыдон дын æз 
радзурдзынæн... фæлæ уал мын дæхæдæг радзур, цы æгъдауæй 
æрæфтыдтæ ардæм? Цы хабæрттæ ис нæхимæ... Къахеты?.. Сы- 
вылдзджыны?.. - уал аздæргъы нæхимæ бирæ ивындзинæдтæ 
кæй æрцыдаид, уый мæ зæрдæ хатыдта. Æмæ йæ бафарстаин, 
уый дæр нæ уæндыдтæн. Уæд та мæм, зæгъын, исты фыдохы 
цау æрбадзырдта. 
- Цæвиттон, - райдыдта дзурын Садул. - Æз ам, ацы горæты 
афæдзмæ æввахс дæн. Æхцайыл куыстмæ рацыдтæн. А-фæстаг 
азты нæ фæсивæд ардæм, Уырысмæ, арæх цæуын байдыдтой 
æхцайы куыстмæ. Хæдзар аразын нæхимæ æмæ, зæгъын, иу- 
дыууæ къапеччы кæд самал кæнин. 
- Дæ мад æмæ дæ фыд тынг базæрæдтæ уыдаиккой? 
- Нана раджы фæзиан. Хæстæй куы æрæздæхтæн, уæд æй 
нал æрæййæфтон. Мæ фыд ма гасу. Хæдзары чысыл змæлдтыты 
йедтæмæ ницæмæнуал у. Иунæг удæй тухи кæнын. Хæдзар - 
æрдæгарæзт. 
- Садул, æрбахæццæ стæм! - мæ уазæджы æрурæдтон. Уый 
йæ ныхас фæуагъта. Фæлмæн æм бахудтæн. - Мæнæ мæ кул- 
дуар. Ахиз! - Уый æфсæрмгæнгæ бахызт кулдуарæй. Мæ фы- 

ФЫДЫ ФÆДЗÆХСТ 
613 
сымы кæрты хуры хъарммæ бадгæ баййæфтон. Хъуынтъыз 
æрфыгæй та мæм бакаст. Кæйдæр нæлгоймаджы та, зæгъ, мæм 
æрбаластай. Уый мæм, иу хатт йæ сæфт чызг æм уазæгуаты куы 
æрцыд, уæд ын нæ уыд хъыг, æндæра!.. Уæддæр мæм кæйдæр 
нæлгоймаджы æрбаййæфта. Фæлæ йæ хъуыды дæр не ’ркодта 
фырцинæй. 
Мæ фысымæн Садулы нæ бацамыдтон. Уæд мæ уый дæр 
базондзæн, æз Валя кæй нæ дæн. Уый мæ уырыссаг æнхъæлы. 
Бахызтыстæм Садулимæ мæ фатеры дуарæй. Мæ сæр-сæр- 
гæнаг плащ феппæрстон. Рагъæныл æй сауыгътон. Уынгæг 
цыбыр юбкæимæ хуыссæнтыл æрбадтæн. Хуыссæнтыл æрба- 
дыны ад мын ницы кодта. Ме ’рттиваг зæнгтæ суанг уæраджы- 
сæртæй дæлæмæ - гом. Садулæй дæр нæ фефсæрм дæн, афтæ- 
мæй æрбадтæн. Бадгæйæ мæ уынгæг юбкæйы фæдджитæ 
ноджы бæрзонддæр ссыдысты. Ноджы уæлейау дæр байгом 
сты капронтыконд зæнгтæ. 
Садул мын мæ къуымты йæ цæст хæссы лыстæггай. Къулыл 
мын цы мæхиконд ныв уыд, уымæ нымдзаст. 
- Уый нæ хъæуы ныв у, Садул!.. - фæхудтæн мæ уазæгмæ. - 
Сывылдзджыны ныв... Мæхæдæг æй скодтон... 
- Бæгуы арæхст нæ кæныс! - Садул дæр мæм фæхудт. - 
Нывгæнæг дæ ма рауайа, уый гæнæн нæй!.. 
- Нæхимæ куы æрæмысын, уæд æм фæкæсын... - чысыл фен- 
къард дæн æз дæр. - Мæ мондæгтæ дзы фæисын... Ныв дæр 
æй уымæн скодтон. - Сыджыты зæрдæ... Лæугæйæ дæ дзуры- 
ныл фæкодтон. Æрбад дын нæ загътон. Мæнæ дын бандон. - 
Анцойгæнæн бандон ын йæ разы авæрдтон. 
Садул йæ донгъуыз сгæллад кастюм раласта. Æрбадт. 
- Цæй ныр кæн дæ хабар дарддæр! - фæлмæн та фæхудтæн 
мæ уазæгмæ. - Цы хабæрттæ æрцыд мæ фæстæ нæхимæ... Сы- 
вылдзджыны?.. 
Уæддæр æй мæ бинонтæй комкоммæ бафæрсын цæмæндæр 
нæ уæндын. Цыма дзы цыдæр фыдохы цау зæгъдзæн, афтæ 
мæм дзырдта мæ зæрдæ. Æндæр искæмæй... Уал азы дæргъы 
мæ райгуырæн къонайæ мæ сæр кæй тыххæй фесæфтон, 
æцæгæлон бæстæты, дзæгъæл куыдзау, кæй тыххæй рахау- 
бахау кæнын, уымæй афæрсын æй бынтондæр нæ уæндын... 
Æрмæст йæ номыл дæр ын куы ахъуыды кæнын мæхимидæг, 
уæддæр ныккæрзæгау кæнын. Ауал азы йæ иунæг хатт дæр ни- 
куы ской кодтон. Мæхимидæг дæр ын никуы ныдздзырдтон йæ 

614 
Тедеты Герас 
ном... Тарстæн дзы... Мæхи хызтон, цæмæй ууыл макуы хъуыды 
кодтаин... 
- Цы хабæрттæ ма дзы æрцыд дæ фæстæ?.. - Йæхи фæр- 
сæгау сдзырдта Садул хъуыдыгæнгæ. «Казбеджы» пачкæ си- 
ста. Сдымдта дзы. Æз дæр ын дзы ракуырдтон. Уый мæм дис- 
гæнæджы каст æрбакодта. Ома, зæгъ, тамако дымыс. Стæй дзу- 
ры дарддæр: - Дæ мад дæр раджы фæзиан... Тæккæ фæсхæст. - 
Цыдæр æнцонæй сдзырдта Садул ацы æнамонды хабар. Ома, 
зæгъ, зиан тынг раджы æрцыд, æмæ ма йыл зæгъ, ныр цы маст 
кæнæм. Мæнæн уæддæр мæ зæрдæ ныццавта. Мæ мидбына- 
ты фестъæлфыдтæн. Æнкъард цæстæй бакастæн мæ хабæрт- 
тæгæнæгмæ. «Дæ мад дæр, дам, фæзиан». Уæдæ нал ис мæ 
фæлмæнтæ нана, нæ! Мæ зæрдæ суынгæг. Цæссыгтæ æрлæсæн 
кодтой мæ уадултыл. Нæ бинонтæй иунæг нана уыд мæ фарс!.. 
Уастæн æз афтæ дурзæрдæ æмæ ихзæрдæ кæй тыххæй сдæн, 
уымæн мæ дзæгъæл уды тæригъæд баззайæд!.. Мæхимидæг мæ 
тæригъæдтæ хъарын кæмæндæр... Фæлæ уыцы «кæмæндæр» 
чи у, уый та номæй нæ дзурын... Ницыуал мæм хъары... Снæмæт 
дæн... Ауал азы æцæгæлон бæстæйы иунæг хатт никуы ра- 
кодтон мæ мады кой... Мæхиуæтты кой... Цыма мын бынтон 
дæрддаг, бынтон æцæгæлæттæ сты, ахæм цæстæй сæм акастæн. 
Фæхъæбæрзæрдæ сæм дæн. Зæгъын мыл кæд уыдон систой 
сæ къух æмæ мæ ауæлæдай кодтой, уæд ма, зæгъын, мæн дæр 
цæмæн хъæуынц. Стæй дæр тæккæ мæ мады зианыл тынг кæй 
нæ бамæт кодтон, уый иууыл мæ дурзæрдæйы аххос дæр нæ уы- 
даид. Раджы чи æрцæуы, лæг йæхи цæстæй кæй нæ фены, ахæм 
зианы маст тынг нал фæхъары зæрдæмæ. Уый йедтæмæ мæ 
ныййарæг мады зианы уæлхъус, æвæццæгæн, мæхиуыл царм 
дæр нал ныууагътаин. 
Æз мæ цæссыгтæ асæрфтон. Мæ бапъироз ногæй ссыгътон. 
Хъуыдыты куы ацыдтæн уæд мын ахуыссыд. Фæрсæджы каст 
бакодтон Садулмæ. Уый нысан кодта: «Дзур дарддæр!» 
- Саукуыдз æмæ дæ чындзæн уымæй уæлдай зæнæг нæ ра- 
цыд. Иунæгæй цæрынц, æвæстагæй. 
Саукуыдзы коймæ мæ зæрдæ йæхи къултыл ныххоста. Мæхи- 
мидæграфыхтæн. Мæ бапъироз æртхутæгдоны цъистгæнæгау нык- 
кодтон æмæ та сынтæгыл бафæлдæхтæн. Садулæй æфсæрмы 
дæр нæ кæнын. Мæ дæндæгты къæс-къæс ссыд мæхимидæг 
Саукуыдзмæ... Æфсымæр дам!.. Мæ куыдзы æфсымæр фот ахæм 

ФЫДЫ ФÆДЗÆХСТ 
615 
æфсымæр!.. Айæппæт мын иууылдæр уый уыд!.. Уый тыххæй 
схæтæнхъуаг дæн... Мæхи амарыны хъуыдыйыл дæр уый тых- 
хæй ныллæууыдтæн. Хæстæг, зæгъ, нын у, хиуон! Хæрæджы къæ- 
дзил, зæгъ, нын у. Йæ сæрмæ марæн кæрдтæ хаста... Цыма Ира- 
таманы иу Саукуыдзы хуызæн лæппуйы хойыл не ’рцыд сон- 
ты сайд...Адæмæн диссаг та Агуыбе баззад... Ме ’ннæ фсымæр!.. 
Туджы къуыбар!.. Иудадзыг тыхы сæрыл лæуд... Тугомынты-иу 
фæкодта лæппуйы...Фæтардтой мæ сæ хæдзарæй. Тæфтыл мæ 
нал уагътой... Мад та уыдон цур сдзурынхъом нæ уыд. 
Æмæ сæм нал сæхæлд мæ зæрдæйы æлхынцъ æфсымæр- 
тæм. Цалдæр азы рацыд, фæлæ не ’фты æмæ не ’фты зæрдæйæ 
маст. Æгæр, уæдæ цы ’рцыд! Ауадз мæ мæ фæндыл æмæ уа... 
Афонмæ мæхицæн мæ мæгуыры цард кæнин. Æмæ æз дæр ахæм 
сыгъдамонды хай нæ фæуыдаин... 
- Сланон дæр раджы амард!.. - хабæрттæ кæны дарддæр Са- 
дул. 
...Мæ куыйтимæ амæлæд уый дæр! Ахъаззаг ын загътон 
уымæн дæр мæхимидæг. Мæ дæндаджы бынтæ дзы цъæхуыды- 
сты уымæй дæр. Искуыдæй-искуыдмæ-иу куы бацыдтæн, уæд- 
иу йæхи ныссау кодта. Нæ хъуыддаджы ныхмæ уыд уый дæр. 
- Йæ чызг, - дзуры дарддæр Садул. - Альдайæ дын зæгъын, 
смой кодта. 
Цыдæр æнкъардгъуыз мыл æрæфтыдта Альдайы кой. Смой, 
дам, кодта! Мæ иууыл æввахсдæр чызг-æмбал... Гыццы- 
лæй фæстæмæ иумæ схъомыл стæм. Дыууае ифтыгъд галау 
уыдыстæм... Уæлдай адджындæр та мын уый... тыххæй фæ- 
цис!.. Йæ хо уыд уымæн... фæлæ фæстагмæ нæ мыды къусы 
къæм ныххауд Альдаимæ. Æнæдзургæйæ ахицæн стæм... Ныр, 
дам, смой кодта!.. Ссардта йæ амонд... 0, хуыцау, æз ма дзы цы 
æнамонды ныхыдзуар рахастон уæдæ!.. Мæхимидæг батæхуды 
кодтон Альдамæ. 
- Кæмæй смой кодта Альда? - афарстон æз Садулы. Фæндыд 
мæ йæ базонын: амондджын мойгонд фæцис Альда æви нæ. 
- Дæ рæстæджы дæр нæ хъæуы ахуыргæнæгæй куы куы- 
:та? - фæрсæджы каст мæм æрбакодта Садул. - Нæ йæ хъуыды 
<æныс? Фæсхохаг, уый йæ акодта фæсхохмæ. 
Æз ницыуал сдзырдтон. Æцæгдæр æй хъуыды кодтон. Æз 
^а уым куы уыдтæн, уæд дæр æмбæлдысты. Нæ фæлæ... Аль- 
цайы кой мын кæны, фæлæ йæ нæ фæнды цæмæндæр уымæн 

616 
Тедеты Герас 
йе ’фсымæры кой ракæнын... Æниу уый мæхи дæр нæ фæнды... 
Фæлæ уæддæр афтæ... 
- Уæдæ æниу хъæубæсты та цы хабæрттæ ис, Садул? - мæ 
хуыссæнæй та рабадтæн æмæ та бапъироз ссыгътон. Сдымдтон 
дзы. - Сæрдар ма сын Саукуыдз у? 
- Цытæ дзурыс! - Садул дæр та ногæй бапъироз ссыгъ- 
та. Йæ иу къах йе ’ннæ къахыл бавæрдта. - Ды дæхи куыддæр 
доны баппæрстай, афтæ йæ уайтагъд систой. Æгас Къахетго- 
мы ныхъхъæр: Сывылдзджыны сæрдарæн, дам, йæ хо йæхи 
доны баппæрста. Йæ уæлвæд дын уайтагъд æрбамидæг сты 
районæй милици. Райком æмæ Рутен дæр семæ. Адæм се ’ппæт 
Саукуыдзæй хорз кæм загътаиккой! Алыгъуызон дамтæ рай- 
дыдтой. Уыйас, дам, ын бакодта йæ хойæн æмæ, зæгъ, ын йæхи 
амарын кодта. Лекъаг Абдул, кæмдæр адæмы ’хсæн æргом ра- 
цыд. Саукуыдз, дам, Беджызианы дæр афтæ барæй амардта. 
Ныр та, дам, йæ хойæн йæхи амарын кодта. 
- Фæлæу-ма Садул, - æз мæ хабæрттæгæнæджы ноджы 
фæурæдтон. - Æмæ цæй Беджызианы амардта, цæ Саукуыдз? 
- Скъолайы директор... Сауджыны нал хъуыды кæныс? - Са- 
дул мæм фæрсæджы каст кæны. - Ирон литературæ нын куы 
лæвæрдта? 
- 0! о! - æрхъуыды йæ кодтон. Æмæ сауджыны Саукуыдз 
чердæм амардта? Садул мын лыстæггай радзырдта. Беджызи- 
ан æфцæгæй куыд ахаудта, йæ мард ын Абдул Саукуыдзы аххос 
куыд фæкодта, уыцы хабæрттæ. 
- Дæ «зианы» фæстæ йæм районæй куы æрбацыдысты Сау- 
куыдзмæ, - дзуры дарддæр Садул, - уæд æй адæмы ’хсæнæй Ру- 
тен рахицæн кодта æмæ, дам, ын уайдзæфтæ кодта, дæхæдæг, 
дам, схæццæ-мæццæ кодтай дæ хъуыддæгты. Уæд, дам, ын 
Саукуыдз афтæ, цы, дам саразон, мæ иунæг хо, зæгъ, мæн 
тыххæй амардта йæхи. Фæлæ, зæгъ, цæйнæфæлтау баиу уыда- 
иккой уыцы лæппуимæ, фæлтау, зæгъ, хуыздæр бакодта мæ хо. 
... - Ай диссагæн дзуринаг нæу! - æз ме ’рттæ ныццагътон. 
Сынтæгыл та рабадтæн. - Ацы хъуыддаджы тыххæй йыл цахæм 
бæллæхтæ æрцыд, бынтондæр фехæлд йæ цард... Ай дын уæдæ 
йæ хо дæр йæхи доны баппæрста... Уæддæр къæрттæй цъула не 
’ппары! Фæлтау, дам, уадз мæ хо мæлгæ дæр акæнæд! Царциаты 
диссаг нæу, ахæм тынг карз «нæ» цæмæн кодта! 
- Дисæн æй хастой æгас хъæу дæр! - Садул дæр мæ фарс 

ФЫДЫ ФÆДЗÆХСТ 
617 
дзырдта. «Казбек» та ссыгъта. Мæнмæ дæр дзы æрбалæвæрдта. 
Ссыгътон дзы æз дæр. - Фæлæ йын чи цы зыдта! - дзуры дард- 
дæр Садул, - Цæмæн афтæ цæхгæр ныхмæ уыд. Мæнмæ гæсгæ, 
дæ разы сдзырд бафæрæзта æмæ йæхи нал саста. Æндæр дзы 
нæдæр иу уыд, нæдæр иннæ. 
- Иæ бынаты йын кæй сæвæрдтой сæрдарæй? - фæрсын 
дарддæр. 
- Йæ бынаты йын райком Борсæйы сæвæрдта. Хуыбецты 
Борсæйы, - бафидар кодта йæ ныхас Садул. - Сихъоты Уарда- 
ны та парторгæй равзæрстой. Цæвиттон Саукуыдз парторджы 
хæстæ дæр йæхæдæг æххæст кодта. Æмæ йæ, ныр иугæр систой, 
уæд сæ дыууæ лæджы равзарыны сæр бахъуыд. 
- Уый, æвæдза, раст нæ бакодта! - æз бапъирозы æртхутæг 
мæ амонæн æнгуылдзæй уæздангомау цагъд æркодтон 
æртхутæгдонмæ. Мæ иу къах ме ’ннæ къахыл бавæрдтон. - Мæн 
тыххæй цыфæнды дæр кæнæд Саукуыдз, тынг райгонд дзы нæ 
дæн æз дæр, фæлæ сæ уыцы колхозы аразыны хъуыддаджы 
уый хуызæн фыдæбон чи фæкодта æмæ йæ ныр фелвас! 
- Диссæгтæн баззадысты хъæуы кардзыд адæм! - Мæ фарс 
та сдзырдта Садул дæр. - Уæлдай дæр та Парса! 
- Æмæ ма Парса гас у, дæ хуыцауы тыххæй! - фæцырд дæн 
æз. Дисы бафтыдтæн. 
- Нырма цæры, уæдæ цы кæны!.. 
- Парса!.. - мæхимæ дзурæгау сдзырдтон. 
- Мæ уд акæн!.. Парса!.. Нæ комбæсты фарн æмæ æгъдау... 
Уæздандæр лæгæн гæнæн нæй!.. Иубон дын хъæуы лæгфæсивæд 
фæзы æмбамбырд сты. Изæрырдæм уыд. Æз дæр хæстæй цыд 
уыдтæн уæд, Парса дæр йæ къæдз цым лæдзæджы æнцæйтты 
цъусгай-цъусгай йæхи æрбаирхæфста адæмы цурмæ. Адæмæй 
кæцыдæр Саукуыдзы кой æрæфтыдта. 
- Тæригъæд уыд, æвæдза! Иæ хойы зиан ын æгъгъæд нæ 
уыд исгæ ма та йæ цæмæн кодтой! 
Парсайæн йæ хъуынджын æрфгуытæ ноджы сæхи фæхъуын- 
джындæр кодтой, афтæмæй бакаст уыцы дзурæджы ’рдæм. 
- Фесæфтат, уæ рынтæ бахæрон, нæ хъæубæстæ, фыдæлты 
фарн, фыдæлты æгъдау!.. Æфсæрм нал кæнæм кæрæдзийæ. 
Сардо уыдис... Нæ хъæубæсты хæрзиуæгæн йæ сæр мæлæтмæ 
хаста... Зынгхуыст æй фæкодтам... 
- Сардойы, Дада, - фæсивæдæй кæцыдæр æрбадзырдта, - иу- 
миаг царды знæгтæ амардтой... 

618 
Тедеты Герас 
- Беджызианы дæр, мæ къона, знæгтæ амардтой? - урсбоцъо 
зæронд лæг æрхуымгъуызæй бакаст рæстæмбискар лæджы 
’рдæм. - Кæнæ мæнæ нæхи лæппу... Саукуыдз... Йæ рахис цонг 
ма ныр дæр хуыскъ, сахъатæй куы хæссы! 
- Саукуыдзы дæр знæгтæ фехстой, уæдæ кулак Матейы 
абырæг фырт æндæр чи у, Дада! - æрбадзырдта та уыцы кар- 
дзыд лæг. 
Куырыхон зæронд лæг дзырдбæрц ницыуал сдзырдта. 
Æрхуымгъуызæй дзæвгар фæкаст йе ’рфгуыты бынты уы- 
цы дзурæгмæ. Æппынфæстаг æм сдзырдта: - Матейы фырт 
знаг у, зæгъыс, и? Мæгуыр Хепа дæр адæмы знаг уыд?.. Æмæ 
йæ аууонæй дæр тæрсгæ куы кодта Хепа! Уæд цæй знагиуæг 
кæнын уыд йæ бон!.. Кæдæй фæстæмæ сызнаг ис Матейы фырт 
уæд! Ам не ’хсæн куы схъомыл ис. Галы комæй хал куы никуы 
раластаид. Мæ фæндæй, мæ хъæубæстæ, уæ рынтæ бахæрон, 
кæрæдзи нал æвæрæм æмæ йæ рахæцæн уым ис, гъе!.. Нæхæдæг 
нæхимæ фыдгултæ кæнæм нæхи рахиз цæнгтæй!.. Бамбæрстат 
æй, уæ рынтæ мæ зæронд сæр бахæра, мах ам, Къахеты цæрæм 
иунæгæй... Не ’мирон адæм Ирыстоны цæрынц, хуссарæй цæ- 
гатмæ. Цардагур ралыгъдыстæм ардæм. Нæ мæгуыры хъис 
уырдыгмæ згъæлдис, фыццаг ам куы ’рцардыстæм уæд! Æмæ 
уæдæ цæй кулæктæ уыдаид мах хуызæн ног æрлидзгæ гæвзыкк 
адæммæ? Чидæртæ нæ чысыл фæцардхæцин сты сæхи куысты 
руаджы æмæ сæ мах кулæктæ рахуыдтам... 
Фæзы бадæг адæм ныхъхъус сты. Фыдæлтыккон зæронд лæ- 
джы зондамонæн уайдзæфтæ сæм цыма бахъардтой, афтæ зыны. 
- Æфсæрм нал кæнæм, уæ рынтæ бахæрон, æфсæрм! - 
уайдзæфтæ кæны дарддæр зæронд Парса. - Æгъдау нал æвæ- 
рæм... Кæрæдзи ис нæ быхсæм... Саукуыдз дæр, мæнæ нæхи 
хъæбул,уыйдæрадæмызнагуыдæмæдзыуæныхтæуымæнныс- 
сагътат? Еныр уым цыдæр ахордта, еныр уым афтæ бакодта! - 
зæронд лæг сæ сфæзмæгау кодта. - Уæ зæрдæ уе ’вдисæн, Сан- 
дойы фырт ацы иумæйаг царды тыххæй йæ удæй арт фæцагъта. 
Ме ’мкарæн дур дæр нал ис... Мыггагæй фæстæмæ знæт Апены 
донæй нæ уд рагъæнмæ хизинаг фæцис. Уды зианæн - уды зи- 
ан, хоры зианæн - хоры зиан. Нæ хъугæмтты фæззыгæндтæ-иу 
мæртыдзаг хор нæ къухьг нал бафтыд. Фæласта-иу нын сæ. Сау- 
куыдз æй Тедойы обауы фалæты аппæрста. Стыр донмарæн ын 
скодта йæ разы. Æмæ нæ цæрæнбонты тæсæй фервæзтыстæм. 

ФЫДЫ ФÆДЗÆХСТ 
619 
- Уый, Дада, адæм сарæзтой, адæм! - фæсивæдæй та кæцыдæр 
æрбадзырдта. 
- Гъай-гъайдæр; адæм æй сарæзтой!.. - æнцад æдыхст хъæ- 
лæсæй дзуры дарддæр фыдæлтыккон зæронд лæг. - Фæлæ 
адæмæн та сæрбос хъæуы, уæ рынтæ мæ уд бахæра! Уæхæ- 
дæг уынут, нæ хъæу йæ къахыл слæууыд... Æддæгæуæлæ бæс- 
тыхæйттæ... цыдæртæ... Уый дæр адæм аразынц... Фæлæ уыцы 
адæм раздæр дæр ам куы уыдысты, уæд уæдæ цæуылнæ кодтой 
ахæм агъуыстытæ? Уый нын Саукуыдз æмæ Сардойы хуызæн 
æмбаргæ сæрбостæ цы иумæ цард æрхастой, уый руаджы нын 
сты гъе, уæ рынтæ бахæрон! Сымах та знаджы цæстæй акасты- 
стут абон Сандойы фыртмæ. Рацух æй кодтат йæ бынатæй. 
- Афтæ йын хъæуы! - магуса Гæбилайы дæр дзы дзырдыбар 
фæцис. 
Йæ къах ыл æркъуырдта Саукуыдзыл. - Иу мæхи аккаг куыст 
æм нæ разынд. 
- Кæд дзы нæ уыд, уæд дын кæцæй ракъахтаид! - иу кар- 
дзыд лæг Саукуыдзы фарс загъта. 
- Уæдæ мын ныр Борсæ кæм ссардта! - ног та сдзырдта ма- 
гуса. - Фермæйы скъæты мæ æхсæвгæсæй баурæдта æмæ Сау- 
куыдзæй дæр хуыздæр ницы домдтон. 
Зæронд Парса йæ хъуынджын æрфгуыты бынты æрхуым- 
гъуызæй бакаст магуса Гæбилы ’рдæм. 
- Раст арæзта Сандойы фырт, дæуæн æвæллайгæ куыст кæй 
нæ лæвæрдта, уымæй. Уый зыдта, дæуæн дæ бон кусын у... Адæ- 
мы æхсæнмæ ацыдаис æмæ бакуыстаис, гормон фæуай! Дæ 
цæнгтæ хъæдмæцъисы хуызæн сты... 
... - Ахсгæ дæр, дам, æй фæцæйкодтой Саукуыдзы, - Сгдул 
йæ мидбынаты базмæлыд. - Беджызианы зиан, йæ хойы зиан - 
ууыл сæ сæвæрдтой, кæмдæр, иууылдæр. Гъе, фæлæ йæ ахсгæ 
не ’ркодтой. Бюройы, дам, ын æвзæрстой йæ фарст. Рутен ын, 
кæмдæр, тынг баххуыс кодта. Рог æфхæрдыл ахицæн йæ хъуыд- 
даг. 
Цасдæр фæстæдæр æрцыд, кæмдæр, ног фыдбылыз уæ би- 
нонтыл... 
- Цавæр фыдбылыз? - æз Садулы фæурæдтон. 
- Матейы абырæг фырт, кæмдæр, æхсæвæрафон гæрзиф- 
тонгæй уæ дуар батыдта. Дæ мад дæр ма гас уыд уæд. Агуы- 
бе, дам, уыцы къуыри ссыд хæстæй, цæфтæй. Маргоитæ ныцъ- 

620 
Тедеты Герас 
цъæхаст кодтой. Абырæг хæрзæбонæн кæй нæ бацыд, уый, 
кæй зæгъын æй хъæуы, бамбæрстой. Саукуыдз ын, кæмдæр, 
лæгъстæ кæньг Махарбегæн, мæныл дæр, зæгъ, судзаггад- 
жы мард æрцыд. Мæ иунæг хо, зæгъ... Мæ бынатæй дæр, дам, 
мæ фæсырдтой æмæ, зæгъ, уыдон æгъгъæд не сты!.. Уæд, дам, 
ын абырæг афтæ: Æмæ, дам, æз дæу аххосæй хæдзарыдзаг 
бинонтæй афтид куы абадтæн. Бирæгъты хæлæттаг, зæгъ, нын 
фæкодтай нæ фæллой...Уæзæгуат мын, зæгъ, фæкодтай мæ фы- 
ды уæзæг... Мæ фыды хæдзар, дам, мын дæ колхозы кæрчытæн 
кæркдонæн аластай... Абырæджы ном, дам, мыл сбадтис дæу 
тыххæй... Мæ цыфыддæр знаг, зæгъ, ды дæ æмæ, зæгъ, æрцыд 
дæ адзалы бон. 
Уыцы уысм дын Агуыбе, кæмдæр, зыдтай де ’фсымæры, 
туджы къуыбар уыд, йæ маст нал баурæдта. Бандон, дам, фел- 
вæста æмæ, дам, æй фыдгæнгæгыл ныббынæй-бынмæ код- 
та къæсæргæронмæ. Бандоны хæнтуæлвæд æм йæхæдæг дæр 
йæхи райста, кæмдæр, фæлæ, дам, уæдмæ гæрæх фæцыд. Фыд- 
гæнæг ма, дам, Саукуыдзы дæр фæгæрах кодта. Фæлæ йын, 
æвæццæгæн, фыр тагъд-тагъдæй фæивгъуыд. Стæй, дам, ап- 
пæрста йæ сæр лидзынмæ. 
- Цытæ дзурыс, Садул! - æз нырдиаг кодтон. Фемæхстысты 
цæссыгтæ. - Уæдæ ме ’фсымæр дæр нал ис! Саубон куыд æр- 
кодта ме ’намонд сæрыл! Уæдæй нырмæ дæр дæ нæ бинон- 
тæй комкоммæ бафарстаин, уый уымæн нæ уæндыдтæн, гъе, 
Садул! Зыдта йæ мæ зæрдæ: цыдæр фыдохы цау мæм кæй 
æрбадзурдзынæ. - Кæугæмхасæн дзурын æз. 
- Маст мауал кæн, Уарзет! - Садул мæ сабыр кæны. - Раджы 
ныфтыдис Агуыбейы зиан адæмы зæрдæйæ. Мæрдты цы хуыз- 
дæр ис, уый йæ хай фæуæд... 
- Уый раст у, Садул! - Æз дæр мæ цæссыгтæ асæрфтон. Ба- 
пъироз ссыгътон, куы зæгъын, мæ дæндæгты бынтæ дзы 
цъæх уыдысты уымæй дæр... Ме ’фсымæрты тыххæй афтæ 
сдзæгъæл дæн æз... Мæхи марыны фæндыл дæр уыдон тыххæй 
ныллæууыдтæн... Ме ’ппæт царды фæндаг афтæ сыгъд, афтæ 
уырыд уыдон тыххæй рацыд... Фæлæ уæддæр мадызæнæг 
мадызæнæг у. Никуы фехъуыстай, чызджы зæрдæ, дам, æрвад- 
мæ, æрвады зæрдæ - хъæдмæ. Æз «Казбекæй» зыд дымдтытæ 
скодтон фæд-фæдыл цалдæр хатты. Стæй та мæ иу къах ме ’ннæ 
къахыл бавæрдтон. 

ФЫДЫ ФÆДЗÆХСТ 
ю% 
- Цæй ныр та мын ды радзур, - Садул дæр та «Казбек» ссыгъ- 
та. - Куыд рауадысты дæуæн та уал азы дæргъы дæ царды 
хъуыддæгтæ? 
- Æндæр дзы ницыуал хабар æрцыд мæ фæстæ Сывылдз- 
джыны? - уæддæр фæрсын æз. - Ноджы дæр ма радзур исты. Æз 
дæр дын сæ радзурдзынæн уый фæстæ. 
- Цы хабар ма дзы æрцыд дæ фæстæ?! - йæхи фæрсæгау та 
бакодта скодта Садул æмæ ахъуыды кодта. Иудзæвгар ницыуал 
сдзырдта. Стæй та æппынфæстаг йæ сæрыл схæцыд: - Абдулы 
куыннæ хъуыды кæндзынæ, лекъаг Абдулы? - фæрсæджы каст 
мæм æрбакодта. Æз æгомыгæй мæ сæр разыйы тылд бакодтон. - 
Фыдбылызтæ сын бакодта уый дæр, кæмдæр, фыдбылызтæ. 
Ацы Саукуыдз дæр... Йæ фырхæлар зæрдæйæ йыл цынæ 
сайдтытæ æрцæуы. Мæнæ, зæгъ, мæгуыр, æрхауæггаг лæг у, 
кусын, зæгъ, йæ бон нæу. Æмæ йæ сæндæтты хъахъхъæнæгæй 
баурæдта. Уый та йыл хинæй разылд. 
- Куыд, дæ хорзæхæй? 
- Л екъаг Абдулæй дæр лæг уый æнхъæл уыд æмæ уый тæссаг 
æмбæхст фыдгæнæг у! - дзуры дарддæр хабæрттæгæнæг. - Йæ 
къæхтыл тыхæй лæууыд. Йæхи-иу смæлæг кодта. Саукуыдз ма 
уæд сæрдар уыд. Йæ тæккæ тæмæны уыд рухæны мæй. Колхо- 
зы сæндæттæ тугыл аскъуыдысты. Хъыбылы марды хуызæн 
цупал... Се ’фснайынæн ницыуал фæрæзтой. Колхозонтæ сæ 
тых радтой сæндæттæ тонынмæ. Фæлæ аннæрдыгæй та- 
мако дæр æфснайын хъуыд. Тугыл аскъуыд уый дæр уы- 
цы аз. Майоры цæрæнуат куыннæ хъуыды кæныс? - Садул та 
мæм фæрсæджы каст æрбакодта. Йæ хæдзар ын иухатт мах 
скъоламæ куы æрластам скъолайы агъуыстæн! Раст уыцы 
цæрæнуаты, колхоз тамакойæн цы дардыл сара скодта, уый 
уыд хус тамакойæ дурнад. Суанг царæй зæхмæ. Саукуыдз тых- 
сы. Утæппæт тамако афоныл хицауадмæ дæдтын хъæуы. Науæд 
зымæг æввахс кодта. Уымæл рæстæджы та, уыцы сыгъдийы 
тамакойы уавæр, дæхæдæг зоныс, цъæх хъуына йыл сæфты. 
Хъуынайæ та йæ хицауад нæ исы. Æмæ тыхстысты адæм. Сау- 
куыдз адæмы иу хайы баурæдта сæндон тонæнты, аннæ - 
хус тамакойы æфснайыны. Тамакойы сарайæн хъахъхъæнæг 
мæ фыд уыдис. Афтæ лыстæджытæ мын сæ мæнæн дæр уый 
дзырдта. Мæхæдæг уæд нырма хæсты уыдтæн. - Садул та «Каз- 
бек» ссыгъта. Фæстæуæз та ауагъта йæхи æнцойгæнæн бандо- 

622 /^Р 
^^Ч^гг5^55 Тедеты Герас 
ныл. - Уыцы ’хсæв цыдæр фыдбылызæн мæ фыд иу уысм са- 
ра дзæгъæл фæуагъта. Хæдзармæ суад мæ мады бæрæггæнæг. 
Уый, мæзæрдыйæ, мæлæтдзаг рынчын йеуæд уыд. Цас 
афæстиат уыдаид баба хæдзары! Ие, фæлæ дын уайтагъд та- 
макойы сара куы ныггуыпп кæнид. Арт ыл бафтыдта чидæр. 
Фæдис ныхъхъæр кодтой. Ныххæррæтт кодтой æнæхъæн хъæу, 
сывæллонæй, æмбаргæйæ. Сæ афæдздæргъы фыдæбон сын дон 
йæ бынмæ ласдзæн. Ведратæ... Суанг ма дзы бирæтæ йæ фыр 
тагъд-тагъдæй агтæ дæр раскъæфтой, дон калыны тыххæй. 
Фæлæ утæппæт хус тамако куы ныггуыпп кодта, уæд ма йын чи 
цы хъуамæ бафæрæзтаид йæ ахуыссын кæнынæн! Уæларвыл 
æмбæлдис арт... Сара йæхæдæг дæр хуср бакæс ды æмæ уырдæм! 
Æнæхъæн цалдæр тонн хус тамако доны къусы сæфт фæкодта. 
Æнкъард, уæнгтæхъилæй фæцыдысты адæм сæ хæдзæрттæм. 
Тынг нынкъард Саукуыдз дæр, кæмдæр. Йæ ныфс ацъæл. 
Æнæуый дæр æм уыцы фæстаг рæстæджыты районы хицæуттæ, 
мæзæрдыйæ, зулмæ кæсын байдыдтой. Дæу тыххæй йыл алы 
æмæ алыгъуызон хахуыргæнæн æнæном фыстæджытæ кæй 
фыстой уый тыххæй. Ныр та йыл бынтон æнæнхъæлæджы но- 
джы стырдæр бæллæх сæмбæлд. Æнæхъæн колхозы фæллой 
æмбойны доны къусы сæфт фæкодтой. Йæ къух ын кæм рай- 
стаиккой сæрдарæн райкомы кусджытæ! Уымæ гæсгæ æнкъард 
уыд, тынг æнкъард уыд, кæмдæр, Саукуыдз. 
Йæ райсомы уайтагъд æрбамидæг сты районæй, милици 
дæр уыд семæ. Мæ фыды мын уайтагъд акодтой ахæстонмæ. 
Дзæгъæл, дам, цæмæн ныууагътай сара æхсæвыгон. Сæхæдæг 
рафæрс-бафæрс, рафæрс-бафæрс... Иугай фæрсынц адæмы 
лыстæггай. Уæддæр чи хъуамæ уыдаид гæнæг! Кæмæндæрты 
сæ зæрдæ ахсайдта мæ фыдмæ. Зæгъгæ, уый хъæзныджытæй 
уыд æмæ колхозы фæллойыл арт бандзæрста. Фæлæ уый 
уæддæр ахст уыд. Кæдæм ма сын аирвæзтаид! Æмæ ма 
ноджыдæр фарстой. Чизоны ма дзы ноджыдæр исты разынид, 
зæгъгæ. Хъæусоветы агъуыстмæ кодтой адæмы иугай æмæ сæ 
къахтой булкъау. Æппынфæстаг лекъаг Абдулы фæрсыны рад 
дæр æрцыд, уæдæ цы! - Садул та йæ мидбынаты базмæлыд. 
Дон анызта. Бапъироз та спъæртт кодта æмæ дзуры дарддæр. - 
Уый та æрвылхаттау йæхи смæлæг кодта, хъæрзгæ, лæдзæджы 
æнцæйтты бацыд районы хицæутты размæ. Фæдагурæг 
лыстæггай фыссы, адæм цыдæриддæр дзурынц, уыдон. 

ФЫДЫ ФÆДЗÆХСТ 
623 
- Абдул, - фæлмæн хъæлæсæй йæм сдзырдта Рутен. - ды 
сæндæтты хъахъхъæнæгæй кусыс. Уыцы æхсæв ды дæ куысты 
уæлхъус уыдаис? Дæ цæст ницæуыл схæцыд, кæнæ дзы искæй 
чизоны алидзгæ федтай, кæнæ мидæмæ, сарамæ бацæугæ, 
сæндæттæ афтæ дард куы нæ сты сарамæ? 
- Федтон!.. - цырдгомау сдзырдта лекъаг. - Районы кусджытæ 
сæхъустæ фæхъил кодтой. Кæрæдзимæ бакастысты. - Мидæмæ 
бацæугæ дæр федтон æмæ, фæстæмæ куы рацæйцыд хъуызгæ- 
хъуызгæ, уый дæр федтон. 
- Дæ хорзæхæй, куыд уыд? - Рутенитæ ноджы хæстæгдæр 
бабадтысты дзурæгмæ. Абондæргъы сын утæппæт адæмæй 
уабæрæг ничи ницы радзырдта. Сæ цымыдисдзинады æнкъа- 
рæнтæ ноджы тынгдæр сцæхæр калдтой райкомы кусджытæн. 
- Æз мæ сæндæтты алыварс зылдтæн, - дзуры дарддæр 
æмбæхст фыдгæнæг. - Иу афон æнæнхъæлæджы сарайы ’рдæм 
фæкастæн. Сау æндæрг гуыбыр-гуыбыргæнгæ тамакойы сми- 
дæг. Чысыл фæстæдæр фæстæмæ фездæхт. Аууæтты-аууæт- 
ты хъуызгæ-хъуызгæ хъæуы ’рдæм баивгъуыдта сау æндæрг. 
Æз æй уæд уабæрæг ницæмæ æрдардтон. Зæгъын, чизоны мæ 
цæстытыл исты ауад. Цæст рæстмæ не ’взæрста. Талынг æхсæв 
уыд. Йе та, зæгъын, чизоны Бетъре йæхæдæг у... Фæлæ дын 
цасдæр фæстæдæр тамакойы сара ныггуыпп кодта. Ныффæдис 
кодтой адæм. Хъæр, цъæхахст, æрдиаг!.. Раст йеуæд фæсæххæтт 
кодта мæнæн мæ зæрдæ: ай дын зæгъын мæ къух, кæд ай 
æрдæбоны сау æндæргы хъуыддаг нæу! 
- Ды, мæ фыды хай, ацы хъæубæсты иууылдæр зоныс, - 
æвзонг фæдагурæг фæрсы лæджы. - Уыцы сау æндæрг дæм 
хъæуæй искæй хуызæн фæкаст мыййаг? 
- Уæнгты кондæй мæм талынджы Саукуыдзы хуызæн фæ- 
каст, - ног та фæцырд æмбæхст фыдгæнæг. - Стæй йæм уæд 
мæ зæрдæ къæпп фæкодта, лæг хъуамæ раст зæгъа... Уый цы 
адæймаджы мыггаг у, уый нырма сымах нæ зонут!.. - æмбæхст 
фыдгæнæг Рутенитæм йæ цæст хинныкъуылд фæкодта. 
- Цытæ дзурыс, уый, Абдул! - хъæусоветы сæрдар Аксо йæ 
маст нал баурæдта. - Тугтæ цæмæн мысыс æнаххос лæгыл! 
- Цы æнæаххос у, уый ды мæнæн ма бацамон, Аксо! - æнцад, 
æдыхст хъæлæсæй дзуры дарддæр лекъаг! - Сæрæй къæхты 
бынмæ хин æмæ кæлæн у... Адæмы ’хсæн йæхи афтæ да- 
ры, уый йедтæмæ бынты быры... Цыфыддæр знагæн гæнæн 

624 
Тедеты Герас 
нæй!.. Æрмæст архайы дæсны, арæхстджын... Цæмæй дзы ма- 
чи фæфиппайа адæттæ. Айфыццаг мæгуыр Беджызианы куыд 
басаухæдзар кодта, афтæ... 
- Уый дæр мæнг у!.. - ныр та фæбогъ кодта Аксо. - Беджызи- 
ан йæхæдæг ацыд хъæдмæ, Саукуыдз æй нæ арвыста... 
- Абдул!.. - æнцад, æдыхст хъæлæсæй йæм бадзырдта Ру- 
тен, - уæдæ дæ хъуыдымæ гæсгæ Саукуыдз, сæрдар уæвгæйæ, 
йæхи колхозы фæллойыл арт цæмæн хъуамæ бафтыдтаид? 
- Куы дын зæгъын, - дзуры Абдул æдыхстгъуызæй, - уый 
ахæм марг æмæ хъæстæ адæймаг у, æмæ цард-цæрæнбонты 
бавæрдзæн хæрам йæ зæрдæйы. Æрмæст сусæгæй зилдзæн йæ 
фæдыл йе знагæн. Цалынмæ дзы йæ маст суадза, уæдмæ йæ нæ 
ныууадзы. Йæ маст та дзы ахæм хин æмæ кæлæн ист ракæны 
æмæ йæхæдæг сыгъдæгæй баззайы... Аххос та æндæр кæйдæр 
æккой сæвæры... Мæнæ мæгуыр Беджызианæн куыд мæнгард 
ми бакодта, афтæ. 
- Абдул! - райкомы хистæр Рамишвили сыстад. Æрдхъирæн- 
гæнæгау дзуры лекъагмæ. - Зон æй, дæ ныхæстæ куынæ сбæл- 
вырд уой, æмæ дæ куыддæр фæфиппайæм, зæгъгæ, хахуыртæ 
кæныс сæрдарыл, афтæ дæхæдæг ацæудзынæ ахæстонмæ! 
- Табуафси!.. - ноджы фидардæрæй сдзырдта æмбæхст фыд- 
гæнæг. - Мæ сæр лыгмæ дæдтын. 
Рутенитæ, Аксоитæ бадгæйæ баззадысты. Мур дæр ничи 
ницыуал сдзырдта. Лекъаджы ныхæстæм сæ алчидæр йæхир- 
дыгонау хъуыдыты ацыд... - Йе, ууыл нæ ахицæн, Уарзет, уыцы 
бон фарста. - Садул та «Казбек» ссыгъта. 
- Стæй йыл æй уæд сбæлвырд кодта Саукуыдзыл? - афарс- 
тон æй æз æмæ дон ахуыпп кодтон. 
- Цытæ дзурыс. Дыккаг бон æнæхъæн Сывылдзджыны 
ахъæр хабар: Саукуыдз, дам, йæхæдæг басыгъта тамакойы са- 
ра. Рутен уæддæр куыд не ’мирон лæг, йæ зæрдæ рыст Сау- 
куыдзы хъуыддагыл. Хъæуы зылд æмæ ноджыдæр фарста... 
Æмбырд кодта алыгъуызон зонæнтæ. Парсаты кæрты цурты 
куы фæцæйцыд, уæд æм зæронд лæг басидтис йæ цурмæ, сæ 
кæрты-иу цы пæлæхсар æнгуз бæласы бын бадт, уырдæм. 
- Ацы æнамонды хъуыддаг бæлвырд кæны Сандойы фыр- 
тыл, зæгъут? - йæ пыхцыл æрфгуыты бынты фæрсæджы каст 
бакодта урсбоцъо зæронд лæг Рутенмæ. 
- 0... афтæ цæуы!.. - куыддæр æвæндонгондæй сдзырдта 

ФЫДЫ ФÆДЗÆХСТ 
625 
райæххæсткомы сæрдар. - Лекъаг Абдул ыл æй бæлвырд кæны, 
мæхи цæстæй, дам, æй федтон... 
- Æндæр ма йыл æй исчи бæлвырд кæны хъæубæстæй? - 
цыдæр зæрдæхсайгæ фарст акодта зæронд Парса. 
- Æндæр ничи!.. - æнкъардгъуызæй дзуапп радта Лалыйы 
фырт дæр. Зæронд лæг ницыуал сдзырдта. Йæ къæдз цым 
лæдзæгыл йæ роцъо æрæнцой кодта. Уырдыгмæ ныккаст. Арф 
ныхъхъуыды кодта. Йæ хъуынджын æрфгуыты æвæрдыл зы- 
ны: цыдæр йæ зæрдæмæ нæ цæуы. 
- Нæ зонын, Лалыйы фырт, дæ рынтæ бахæрон, сымахмæ 
куыд кæсы, - æппынфæстаг та сдзырдта урсбоцъо зæронд лæг. - 
Фæлæ мæнæн мæ талынг зонд куыд ахсы, уымæ гæсгæ мæм лæг 
рæстмæтæй нæ зыны... Цыдæр зæрдæхсайгæ мæм кæсы... 
- Куыд, Дада, дæ хуыцауы тыххæй? - Рутены цæстытæ цы- 
мыдис æрттывд фæкодтой. Хæстæгдæр бабадт зæронд лæгмæ. 
- Мæ карæн комы дур нал ис, - дзуры дарддæр Парса. - 
Мæ гыццылæй фæстæмæ цæуын ацы лекъы бæстæм. Уæлæ 
Цъицъайы æфцæджы зæнг уыныс? - Зæронд лæг ацамыдта 
хъæуысæр хъæдхæцин æфцæгмæ. - Уый фале, фæсрагъ цæрынц. 
Суанг сæ-иу сывæллоны онг алкæйдæр зыдтон. Сæхæдæг дæр 
цæуаг уыдысты хъæумæ. Зонгæтæ кодтой сæхицæн. Адæмы 
хаттæй кæд æндæр æмæ æндæр уыдыстæм, уæддæр хъæрмуд 
цардыстæм. Уыдонмæ мах хъæуæй хæстæгдæр хъæу нæй. Уый 
адыл зыдтам кæрæдзи. Фæлæ дын æз уый зæгъынмæ хъавын, 
мæ хъæбул, дæ рынтæ бахæрон, æмæ æз уыцы хъæуы фыдæлтæй 
фæстæмæ дæр никуы фехъуыстон Абдул Ислам-огълы, зæгъгæ, 
ахæм мыггаг æмæ ном. Стæй дæр, мæ хур акæнай, адон адæмы 
мыггаг сæ диныл афтæ фидар хæст сты æмæ иу кæмæй амæла, 
иу, уый дæр йæ дин нæ ныууадздзæн æмæ æндæр диныл нæ 
ныххæцдзæн! Ай та, дæ рынтæ бахæрон, ныууагъта йæ пы- 
сылмон дин æмæ махмæ, ирæттæм æрцыд цæрынмæ, чыры- 
стон диныл ныллæууыд. Дины бардуаг, мæ дзырдæй дын ма- 
цы уæд, - зæронд лæг кувæгау хæрдмæ скаст, - афтæ дæ йæ 
зæрдæйы дзæбæхæн чи хъазы, уыдоныл ныккал дæ цæхæртæ! 
Сыгъзæрин дзуар! - урсбоцъо лæг ныр та, фæсхъæу обауыл цы 
фыдæлтыккон арæзт гæнах ис, уымæ скаст. Йæхиуыл дзуæрттæ 
бафтыдта. - Чизоны гæды зæгъын, уæд мын æй ныггæдзæ кæн. 
Ме ’фсымæримæ, зæгъ, мын хъаугъа рауад, афтæ зæгъы Абдул, - 
зæронд лæг ныр та раздæхт фæстæмæ йæ сæйраг дзуринагмæ, - 
40* 

626 
Тедеты Герас 
æмæ, зæгъ, уымæн фесæфтон мæ сæр мæ фыды уæзæгæй. Ам, 
Къахеты пысылмон лæг афтæ нæ бакæндзæн, мæ хъæбул, ницы 
амалæй! Цыдæр дæлгоммæ хъуыддаг дзы æмбæхсы, фæлæ цы, 
ууыл мæ талынг зонд нæ хæст кæны. Ахъуыды-ма кæн, Лалыйы 
фырт, дæ рынтæ бахæрон, æнæкъабаз, йæ сæрыл сдзурæг ничи 
ис, багуыбыр вæййы æмæ йæ мæгуыры цард фæкæны йæхицæн. 
Ай та, нырма Беджызианы мард Саукуыдзыл сæвæрдта, ныр та 
йыл, мæгуыр, тамакойы сарайы басыгъд дæр æвæры. Нæ зо- 
нын, - зæронд лæг йæ къухтæ ницызонæджы тылд кæны, - 
хæйрæджы арв ныццæвæд... Фæлæ мæ Сандойы фыртæй уый 
никуы бауырндзæн. Стæй æрмæст Саукуыдзмæ нæ дары ахæм 
фыдæх зæрдæ Абдул. Бетъремæ дæр нæ кæсы, кæмдæр, рæстмæ 
цæстæй. Мæ хъустыл æрцыд, кæмдæр, дам, æм быдыры куы- 
сты адæмы ’хсæн цалдæр хатты рæхойæн ныхæстæ баппæрста. 
Еныр-ма ахъуыды кæн, дæ рынтæ бахæрон, Саукуыдз мæгуыр 
бинонтæй рацыд. Сæрдар... Бетъре раздæры хъæзныджытæй... 
Ацы иумæйаг царды знаг дæр ма йæ хуыдтой... Фæлæ ферох 
кодта йæ раздæры галиу митæ... Ныллæуыд колхозы æмæ дзы 
иузæрдионæй кусы. Уæдæ цæй фæдыл хъуамæ табиц хæсса 
ацы дыууæ адæймагмæ, бынтондæр а-хъæубæсты чи нæ хъо- 
мыл кодта, ахæм æрхауæггаг лекъаг! Цы у йæ хæрамы сæр! Куы 
зæгъын, Бетъреиты уый зоны мæнæ хæрз чысыл рæстæг... Нæ, 
дæ рынтæ бахæрон, Лалыйы фырт, - зæронд лæг йæ сæр ныт- 
тылдта, - мæ талынг зондмæ гæсгæ ам цыдæр сусæгдзинад 
æмбæхсы... 
- Цахæм сусæгдзинад хъуамæ уа, дада? - фæцырд Рутен. Цы- 
мыдис æрттывд та фæкодтой йæ цæстытæ. - Куыд дæм дзуры 
уæддæр дæ зæрдæ? 
- Раст йæ тæккæ рахæцæн дæр уым ис, гъе, дæ рынтæ 
бахæрон, æмæ йыл мæ талынг зонд рæстмæ кæй нæ хæст 
кæны! Рутен, дæ рынтæ бахæрон, бавдæл, бамидæгут æмæ йæм 
аивæй уæ хъус фæдарут уыцы лæгмæ!.. Кæд дзы ахæмæй ницы 
рабæрæг уа, уæддæр æй аивæй бахъахъхъæндзыстут, уымæй 
ницы æрцæудзæн, зонгæ дæр æй ничи бакæндзæн, ай сымах Аб- 
дулы хъахъхъæнут. Кæд æмæ дзы исты сбæрæг кæнын бантыса 
уæ къухты, уæд та иууыл хуыздæр. 
Райæххæсткомы сæрдар ницыуал сдзырдта. Бахъард- 
той йæм зæронд лæджы ныхæстæ. Йæ зæрдæ йыл дары. 
Фыдæлтæй фæстæмæ комбæсты уынаффæгæнæг... Комбæсты 

ФЫДЫ ФÆДЗÆХСТ 
627 
фарн æмæ æгъдау... Зондджын зæронд лæг у... Хъуыдыты 
ацыд Рутен. Ныронг æм йæхи зæрдæ дæр цæмæдæр чысыл 
къæпп кодта Абдулмæ. Æгæр-æгæр кодта Саукуыдзы ’рдæм. 
Æмæ йæ Саукуыдзæй та уый нæ уырныдта Рутены. Фæлæ йæ 
хъуыды æргом никуы загъта. Уый нæ, фæлæ-иу хатт йæхиуыл 
æнæууæнк дæр фæцис. Ау, Абдул уæртæ йæ къæхтыл тыххæй 
лæууы, лæдзæджы æнцæйтты хилæгау кæны æмæ уымæн цæй 
фыдракæнд бакæнын бауыдзæн йæ бон! Кæй бауырныдтаид, 
искуы йæ куы загътаид Рутен, уæддæр! 
Уымæ гæсгæ Лалыйы фырт йæ хъуыды æргом зæгъын ни- 
куы суæндыд, кæд-иу æм уæддæр йæ риуы арфы йæ зæрдæ 
къæпп кодта, уæддæр. Куы зæгъын, йæхи дæр дзы нæ уырныд- 
та Абдулæй уый. Ныр ма йын ноджы хъæуы хистæр зæронд лæг 
куы загъта, уæд ноджы тынгдæр фæсæххæтт кодта йæ зæрдæ. 
Зæронд Парсайæн арфæ ракодта Рутен, æмæ уыцыиу уадæй 
Саукуыдзмæ ауагъта йæхи. Колхозы къанторæйы агъуыстмæ 
сæм æрсидтис комсомолты хицау Борсæимæ. 
- Матейы абырæг фырт, дам, æхсæвыгæтты, мæзæрдыйæ, 
Абдулмæ æрцæуы... - райæххæсткомы сæрдар лæппутæн æр- 
гом нæ загъта Абдулы бахъахъхъæнынмæ кæй хъавы, уый. 
Абырæг Махарбеджы ’рдæм аздæхта хъуыддаг. - Исты фыдбы- 
лыз та куы скæна æмæ йæ, зæгъын, куы бахъахъхъæниккам. 
- 0, мæ хъустыл дæр æрцыд! - тагъд-тагъдгомау сдзырдта 
Борсæ дæр. - Мæнæ Саукуыдзы куы фехста, уыцы ’хсæв дæр æй 
фендæуыд Абдулмæ. 
Фæлæ Саукуыдз ницы сдзырдта. Уый бадтис æнкъард, 
сæргуыбырæй æмæ уысмæй-уысммæ бапъироз пъæртт кодта. 
...- Стæй йæ æцæгдæр бахъахъхъæдтой? - æз агуывзæйы 
дон ахуыпп кодтон, æрæвнæлдтон та хъусынмæ. 
- Борсæ йæ комсомолтæй цалдæримæ æхсæвæй-бонæй зыл- 
дысты йæ фæдыл. - Дзуры дарддæр Садул, - Æхсæв-иу йæ хæ- 
дзары алыварс разил-базилæн бахъуыдысты. Иу æхсæв дын 
куы уыд, уæд дын Борсæйы комсомолтæй иу удаистæй смидæг 
Саукуыдзмæ хуысгæуатмæ. 
- Борсæ мæ рарвыста... - фæллад лæнк-лæнкгæнгæйæ дзуры 
æвзонг лæппу. - Рутенмæ, дам, фæдзур... Милици, дам, рарвита 
тагъд. Матейы абырæг фырт Абдултæм бацыд цæхæрадæтты 
хъуызгæ-хъуызгæ. Борсæитæ ныртæккæ уым сты, сæ къулмæ... 
хъахъхъæнынц сæ... 

628 
Тедеты Герас 
Саукуыдз фæгæпп кодта йæ уатæй, атахти. Колхозы къанто- 
рæ... Телефон... милици... Дзырдбæрцмæ Абдулы хæдзары алы- 
варс æрлæууыдысты милици, Саукуыдз, Борсæитæ... 
- Кæмæ цардис, кæ, Абдул? - Æз бацымыдис кодтон. 
- Тугъан æмæ Багианы хæдзары, - бамбарын мын кодта Са- 
дул. - Хъорианы фарсмæ куы цардысты, æнæзæнæг зæронд 
лæг æмæ ус. Лæг раджы амард, ус чысыл - фæстæдæр. Иемæ 
уыдон агъуысты цардис. Борсæитæ къулы хуынкъæй кæсынц 
мидæмæ. - Садул та раздæхт йæ сæйраг дзуринагмæ. Уæртæ 
Абдул къуымты рауай-бауай кæны тагъд-тагъд. Къуылых дæр 
нал у... Цыдæр дзаумæттæ рифтæгты æфснайы. Иæ фарсмæ 
гæрзифтонгæй бады Матейы абырæг фырт. Сæрæй къæхтæм - 
гæрзифтонг. Хъуынæй дзы ницы зыны. Æрмæст йæ хъоппæг 
цæстытæ, бирæгъы цæстытау, æрттывтытæ калынц. Уæртæ Аб- 
дул къуымæй рахаста дамбаца... 
- Саукуыдз, Саукуыдз, бакæс-ма диссæгтæм!.. - Борсæ 
фырдисæй цæлхытæ фæхауы. Æнахуыр цæхæртæ калынц йæ 
цæстытæ. Уæртæ не ’рдæгмардмæ дамбаца!.. 
- С, с!.. - Саукуыдз ын йæ дзых ахгæдта, - бакæс уал ноджыдæр, 
цы ми кæнынц... 
- Æрцахсдзысты йæ ныр? - ныллæг, фæлæ фидар хъæлæсæй 
фæрсы удуæлдай абырæг. 
- Дзырд дæр ыл нæй!.. - дзаумæттæ рифтæгты тагъд-тагъд 
æвæргæйæ, дзуапп кæны лекъаг Абдул.. - Беджизианы мард уал 
ын йе ’ккой сæвæрдтон... Ныр та тамакойы сарайы сыгъд... Цы 
æнæрцахсгæ ма йын ис! 
- Тамакойы сарайыл ма хъуамæ бандзæрстаис арт!.. - 
абырæгуайдзæф кæны йæ фысымæн. -Уый циу! Ахæм ницæйаг 
хъуыддагмæ дæ сæр ма хъуамæ æрдардтаис. Комкоммæ йæм ба- 
цу... нæмыг ын йæ тæккæ ныхыл ныххуырс æмæ фæцис... 
- Æрлæу, Махарбег, æз уымæй иу æхстæн дыууæ тæрхъусы 
марын. - Лекъаг Абдул йæ абырæг уазæгмæ йæ цæст хин ны- 
къуылд фæкодта. - Иуæй уал дзы Сандойы куыдзы хъæвдыны 
царæфтыд фæкæндзынæн... Аннæмæй Бетърейы тæнджынæй 
систон мæ маст. Амæй дæр мæ зæрдæ йедзаг у. Мæрдты рухсы 
бадæд дæ фыд, уый, Хепа æмæ-иу ай ацы цæгæрсæрты ныхмæ 
тохы уынаффæтæ куы хастам, уæд-иу ацы тæнджын та сæ быны 
абырыд... Боныфæстагмæ махыл гадзрахатæй рацыд æмæ сæ 
æнæхайыр фæуинаг колхозы иузæрдион кусæг ссис... Махта дæ 

ФЫДЫ ФÆДЗÆХСТ 
629 
фыдимæ Сыбырмæ фесæфтой... Æз ма дзы мæнæ хъæдхъиутæй 
æрæздæхтæн. Фæлæ дзы дæ фыд здæхгæ дæр нал æркодта. 
Аннæ ’рдыгæй та, Махарбег, - фыдгæнæг йæ мастуадзæн ныхас 
кæны дарддæр. - Куыдфæнды йæ куы барой, уæддæр уыцы сара 
мæ цæрæнуат, мæ уæзæгыл арæзт уыд! Мæ цæстытæн-иу сæ туг 
амызтис, куы-иу æм бакастæн, уæд. Мæ хæдзар мын скъолайы 
агъуыстæн чи аласта, уый уал къæдзæхæй авзылдтон. Беджы- 
зианы кой дын кæнын. Куыдзы фырт, мæ хæдзарæн мын йæхи 
хицау скодта. - Лекъаг Абдул къуымты рацу-бацу кæны. Цыдæр 
дзаумæттæ иугай хæссы. Рифтæгты сæ æвæры, афтæмæй кæны 
йæ мастуадзæн ныхæстæ. Матейы абырæг фырт æнцад бады 
гæрзифтонгæй æмæ йæм хъусы. 
- Скъолайы кæрты йыл хъуамæ бандзæрстаин арт, йæхæдæг 
дæр йæ мидæг куы фæуыдаид, афтæ. - дзуры дарддæр Аб- 
дул. - Уый бакæнын мæ къухты нæ бафтыд. Фæлæ йын уæддæр 
æвзæрдæр ми нæ бакодтон, - фыдгæнæг райгонд худт бакод- 
та йæ мидбылты. - Куыдз æй æз ныккодтон, мæ маст дзы æз 
систон, æмæ йын йæ мард та Сандойы дзæдæл фыртыл сæ- 
вæрдтон! 
- Фæтындз, фæтындз!.. - Абдул дæр срæуæг къуымты. Йæ 
сынтæджы нывæрзæнæй та маузер раскъæфта. 
- Уæртæ-ма, уæртæ, мæ зынг бахуыссыд! - Борсæ фыр дисæй 
йæхиуыл хæцын нал фæразы. Уæртæ йæм дыууадæс æхстон ма- 
узер дæр. 
- С,с!.. - Саукуыдз та тæлтæг лæппуйæн йæ дзых æхгæдта. - 
Сындæггай ахиз æмæ милици æрбаввахс кæн. Ныртæккæ сæ 
хъуамæ ныццæвæм. - Сусу-бусугæнгæ дзуры Саукуыдз дæр. - 
Базыдтай йæ, чи у? - фæрсæджы каст кæны лæппумæ. 
-Чиу? 
- Кулак Майор!.. - æнаггаг, мæнгард цыдæр. - Саукуыдзы 
дæндæгты къæс-къæс ссыд. - Æз та йын афтæмæй æвæллайгæ 
куысты бынæттæ лæвæрдтон! Зæгъын мæнæ мæгуыр, рын- 
чын лæг у æмæ... Цæугæ, æрбаввахс кæн милицийы! - Борсæ 
хæдзары къулгæрæтты хъуызгæ-хъуызгæ ахылд фæстæмæ. 
- Ацы маузер дæр мын дзæгъæлы хаст фæцис. - Лекъ- 
аг Абдул дыууадæсæхстон хæцæнгарз рифтæгты нывæрдта. 
Рифтæгты комдæл лыстæг синагæй æрбассивæгау кодта æмæ 
йæ цæстæлхынцъ скодта. 

630 
Тедеты Герас 
- Алæ, æнæсæрæн дæ! - абырæг ын уайдзæф кæны. - Уал азы 
се ’хсæн фæцардтæ æмæ сæм къæпдзыхæй кастæ. 
- Хорз сын фæдæн, Махарбег, уæддæр! Сандойы сæтол фырт 
афтæ æнхъæлдта, Майоритæн, Матеитæн сæ тугвæллой байс, 
Сыбырмæ сæ фесаф æмæ ууыл хъуыддаг ахицæн! Ам дæр ирон 
лæг ис, мæлмæллæг! - райгондгъуызæй дзуры фыдгæнæг. - 
Джиуæт ныр цæрæнбонты ахæстоны. 
- Маргæ, Майор, маргæ! - гæрзифтонг абырæджы зæрдæмæ 
нæ цæуынц уæддæр сусæг фыдгæнæджы архайдтытæ. - Уы- 
дæттæ ницы сты. Дæ фыдгулæн нæмыг йæ ныхыл цæв æмæ 
æрæнцайай. - Удуæлдай абырæг сыстад. Цæуынмæ хъавынц. 
Раст уыцафон дуар ныццавтой Саукуыдзитæ. Милици æхстæв- 
вонгæй басæррæтт кодтой мидæмæ. Тæссаг абырæг феррайау. 
Æнахуыр æвиллон цæхæртæ скалдтой цæстытæ. Йæ фæтъæ- 
бæрттыл цæст нæ фæхæцыд. Дæнг... ноджы, ноджы... Милицийæ 
иу асхъиудта. Стæй уæд тæлтæг лæппу сæгуыты тæррæтт акод- 
та фæстаг фæрссагæй. Цæст дæр ын нæ ауыдта йæ архайды. Йæ 
фæдыл ма агæппытæ кодтой Саукуыдзитæ, фæлæ удуæлдай 
абырæг, æнæхъæн къахетгомы йæ тасы кой кæмæн ахъæр, уы- 
цы абырæг ныр йæхи афтæ æнцæйтты кæм радтаид. Йæ кой, 
йæ хъæр никуыцæйуал фæзынд, ахæм уадтахт акодта. Лекъаг, 
уыцы æнæнхъæлæджы нывтæ ауынгæйæ, куыддæр йæ мидбы- 
наты сагъдауæй аззад . Æппындæр ницыуал фæцарæхст. Æниу, 
æнæуый дæр йæ бон цы уыд! Исты уымæн дæр, уыцы тæлтæг 
абырæгау, йæ фезмæлд рог куы нæуал уыд! 
...Уый дын нæ хъæуы, Сывылдзджыны хабæрттæ гъе! - 
Садул йæ бынатæй сыстад. Стъолыл графинæй дон рауагъ- 
та æгуывзæмæ. Анызта. Стæй фатеры къуымты ракæс-бакæс 
кæны, бапъироз дымгæ. 
- Уæдæ лекъаг Абдул кулак Майор уыд! - æз фырдисæй мæ 
мидбынаты бадгæйæ баззадтæн. - Æмæ уал азы дæргъы хæрам 
бавæрдта йæ зæрдæйы! Мæнгæй нæ акæнынц, бирæгъ, дам, 
йæ кæнон зæнгыл нæ уадзы, - сыстадтæн æз, «тамако» ссыгъ- 
тон. Мæ сау сгæллад астæуæйдæлæмæ æррæстытæ кодтон. 
Уæдæйнырмæ хуыссæнтыл бадтæн æмæ мын нынцъылдтæ 
ис. - Фæлæу-ма, Садул, уæддæр ма мæм цыдæр цымыдис 
кæны. - Ацы хабар Агуыбейы зианæй раздæр æрцыд? 
- Уæллæй, Уарзет, - æппынфæстаг сдзырдта Садул. - ницы- 
уал ын хъуыды кæнын. Ссæдз азæй йыл хуыздæр рацыд æмæ 
гъа. Схæццæ сты мæхицæн дæр. 

О^чЧ 631 
ФЫДЫФÆДЗÆХСТ ^=^2^^Ъ 
- Цæй, Садул, æрбад ныр! - æз скъаппы цурмæ бацыдтæн. 
Цыдæр хæринæгтæ стъолмæ хæссын. Мæ уазæгæн кæрдзын 
бахæрын кæнон. - Уæдæй нырмæ дæ дзурыныл фæкодтон. 
Фæйнæ агуывзæ аназæм нæ фембæлды тыххæй! - мæ мидбыл- 
ты хæлар худт бакодтон мæ кæддæры æмбалмæ. Уый дæр мæм 
фæхудт. 
- Нæ, Уарзет, нуазгæ нæма! Ныр та мын ды радзур, куыд 
рауад уалаздæргъы дæ цард, куыд æгъдауæй баззадтæ удæгас, 
доны куы баппæрстай дæхи? - Садул та ног æрбадт бандоныл. 
Мæнæн зын уыд Садулы фарст. Æрæнкъард дæн. Фынг 
æвæрын ныууагътон. Къуыммæ бацыдтæн. Дыууæ тетрад æм 
рахастон. Æнкъард хъæлæсæй йæм сдзырдтон. 
- Æз фыстон бонæг... Мæнæ гъе, йæ райдиан ацы чы- 
сыл тетрады... Дарддæр та фыстон ацы стыр тетрады. Чысыл 
тетрадæй райдай кæсын. Мæхицæн мын æй ма бакæсын кæн, 
дæ хорзæхæй, Садул!.. 
«МÆ ЦАРД» 
1941 аз. 15 йæм июнь. Æхсæв бонмæ арв æмæ зæхх кæрæ- 
дзийыл сæхи хостой. Райсом фенцад. Фæлæ арв уæддæр дон- 
дыппыр мигътæй уыд æмæхгæд. Дæттæ раивылдысты. Раст 
уыцы бон рацыдтæн мæ уарзон райгуырæн хъæуæй. Хæрзбон, 
мæхи Сывылдзджын! Нал дæ фендзынæн... Нал разилдзынæн 
дæ уынгты. Зæрдæ цæлхытæ хауы, афтæмæй цæуын донбылгæ- 
рæтты. Апен йе знæт абухынæй бæстæ арауы. Йæ хъæрзын, йæ 
уынæргъынмæ лæджы зæрдæ баризы. Мæлæты тас ныццæвы 
зæрдæ. Нæ дзы тæрсын... Цæуын йæ былтыл. 
Ды ам лæуу. Ноггуырды хъавгæ æрæвæрдтон цъæх нæууыл. 
Фынæй кæн. Уæдмæ дæ исчи ссардзæн... Ды æнаххос дæ... Мæ 
амондæй дын хай ма уæд. Рæз... 
Æваст бæстæ фегуыппæг. Хъустæ ахгæдтой. Ницыуал ауыд- 
тон... Апены æрра уылæнтæ мæ сæ хъæбысы куыд аууæрстой, 
уый фæхатыдтæн... Æвиппайдæй дзых ахгæдтон. Фæтарстæн. 
Æдылы... Æндæр хъуыды та ныццавта сæр. Мæхи куы ма- 
рын... Цæмæй фæтарстæн! Фегом кæн дзых, фегом... Цæй, 
цырддæр... Цыдæр мæ срухс кодта мидæгæй... Лакъон донæй 

632 
Тедеты Герас 
хъæлæс айдзаг. Сулæфæнтæ ахгæдтой. Ницыуал базыдтон. 0, 
дунескæнæг! Уд куыд адджын у! Цыфæнды ницæйаг уд дæр 
мæлæтæн не ’нтысы! Мæлæты тас ныццавта сæр... Кæсаджы 
цъелф фæкодтон æваст. Мæ цæнгтæ, кæрæдзи сæрты сæхи ку- 
ыд айстой, уый мæхæдæг дæр нæ базыдтон. Чысылæй ам, ацы 
доны цур схъомыл дæн. Ленк кæнынмæ кæсагæй уæлдай нæ 
уыдтæн. 
Уайтагъд доны знæт уылæнты сæр февзæрдтæн. Раст цы- 
ма мæ цæнгтæ нырыонг баст уыдысты. Дардыл ивазынц сæхи. 
Ленк кæнын. Æппынфæстаг доны рахисфарсы ’рдæм ахаудтæн. 
Хуылыдз куыдзы лæст ракодтон сурмæ. Фæллад лæнк-лæнк 
кæнын. ^Мæ джиппæйфыст æдгуыр къаба мæ буарыл нын- 
дæгъд. Йæ галиу фæдджи суанг сины сæры онг сфаст. Саубон 
мæ баййæфта! Мæ уæрджытæмбæрзæнæн йæ кой дæр нал ис. 
Доны тых уылæнтæ лæджы цæнгтæ дæр скъуыдтæ кодтой. 
Хæдон та мыл уæвгæ нæ уыд. Мæ къабайы скъуыдыл къухæй 
кæрæдзимæ хæцын. Чысыл фалдæр æй мæцъыйы лыстæг 
халæй цалдæр раны кæрæдзимæ фæхæцын кодтон. 
Цæй ныр цы фæуон? Кæдæм фæхауон! Ныккатæйттæ код- 
тон мæхимидæг. А-бæстæн ницы зонын. Сывылдзджын, цæ- 
мæйзон, кæм баззад. Æниу фæстæмæ здæхын?.. Хуыцау дæ 
фæдзæхст. Цыма мæ цас раластаид Апен? Ай, кæд ма исты зо- 
нын, уæд Æхсинджынты хъæд хъуамæ уа. Фæйнæрдæм ракæс- 
бакæс кæнын. Лыстæджытæ бæрджытæ кæнын. Лæгæрдын. 
Мæ бæгъæмвад къахы дзедæрæджы сындз куы фæныхсы, уæд 
та фестъæлфын. Раст цыма зынгыл фæлæууын. Февналын æм. 
Æмæ та дарддæр мæ фæндаг дарын. 
Уалынмæ æхсæв йæ тар базыртæ сындæггай дæлæмæ- 
дæлæмæ уадзын байдыдта. Бæстæ ноджы ныггуыппæг, ныхъ- 
уынтъыз. Стæй дын æвиппайд арв кæцæйдæр уыцыиу ныггы- 
бар-гыбур ныккодта. Раст цыма æппæт дунейы хæхтæ ракал- 
дысты. Ныссæх-сæх кодта тæрккъæва, къæртайæ калæгау. Ихы 
нæмыджы стæвдæн æртæх мæ бæгънæг буарыл куы сæмбæлы, 
уæд ныддуды, ныддыз-дыз кæны. Бæстон æрæхгæдта. 
Абондæргъы дæр тыххæй урæдта йæхи. Цæст ницыуал ахсы. 
Мæ уæнгтæ тасы дыз-дыз байдыдтой. Зæрдæ риуыгъы, уæддæр 
цæуын, лæгæрдын. Мæ цæсгомыл, мæ буарыл дон лæсæнтæ 
кæны. Хид, къæвдайы дон - фæрсæг сæ нал ис. Куы кæм сынд- 
зыты бахауын, куы - кæм. Фæллад лæнк-лæнк кæнын. Фыр 

ФЫДЫ ФÆДЗÆХСТ 
633 
фæлладæй цæппитыртæгæнгæ цæуын. Дæдтæй, иу мæра бæлас 
уæддæр... Кæнæ æндæр ахæм аууон ран... Уазал байдыдтон. 
Нæ зонын, чизоны уый тас у. Арвы рухс мæм никæцæй кæлы. 
Тар хъæдæй æмæхгæд. Хæрдмæ скæсын. Мæй уæддæр нæ зы- 
ны. Бæлæсты къæдз-мæдзтæ къалиутæ мæм талынджы сау 
кæлмыты хуы-зæнæй разынынц. Зæрдæ баризы. Ныккæрзæгау 
кæны. Уæддæр цæуын. Лæгæрдын размæ. Кæдæм, уымæн ницы 
зонын мæ сæрæн. Мæ зæрдæ мæм дзуры: «Цæуын хъæуы, цæуын 
дарддæр... дарддæр...» Æмæ æз дæр цæуын. Бæгънæг къæхтæ 
цъæхарт уадзынц. Æвæццæгæн æгасæй дæр сындзытæй бай- 
дзаг сты. Æппынæрæджиау иу стыр кæрзы бын æрлæууыдтæн. 
Бæласы æнхъырдтытæ зæнгыл æнæбон хауд бакодтон. Аулæ- 
фон. Къæвдайы сæх-сæх цыма фæлæууыд. Искуыцæй уæлдай 
сыбар-сыбур куы ссæуы, уæд мæ зæрдæ фæцæйхъарм кæны. 
Æвæццæгæн ацы бынæтты адæймаджы къах никуы æрлæууыд. 
Тæсмæрдтытæ кæнын. Æрхауынмæ хъавын. Зæгъгæ иучы- 
сыл исты уæлдай хъæлæба - дæ балгъитæг афтæ! Бауазал уа- 
ин бынтондæр. Уæддæр ма мид-зæрдæйы мæхицæн ныфсытæ 
æвæрын. Хъæбæр лæууын. Уæдæ цы кæнон! 
Æваст мæ хæнт фале хус къалиуты къæрцц ссыд. Ноджы... 
ноджы... цыдæр... Æрлидзы. Саубонмæ! Дыууæ цæхæр зын- 
джы мæм ферттывта. Нал змæлынц. Ме ’рдæм нымдзаст сты. 
Цæхæртæ калынц. Куыдфæстагмæ, цыма стырдæр кæнынц. 
Раст цыма чидæр фæрсæй-фæрсмæ дыууæ арты бандзæрста. 
0, дунескæнæг! Зæрдæ къултыл йæхи ныххоста. Зонд куыддæр 
фæцис. Мæ дзых фæхæлиу кодтон. Ныцъцъæхахст кæнон: «Би- 
рæгъ мæ бахордта!» Фæлæ нæ зонын, уый бакæнын мын нæ 
бантыст, æви цы - ницыуал базыдтон. Æрмæст куы æрчъи- 
цыдтон, уæд мæ дзых гомæй лæууыд. Тас мын ныццавта мæ 
сæр. Æвæццæгæн мын мæ хъæлæс айста... Фыдбылыз уыдаид. 
Фæлæ йæ куыд базындæуа. Суынæр кæнын нæ уæндын. Уæд 
та нырма мæ уæлхъус лæууы... Нæ уæндын цæстытæ бакæнын 
дæр. Хаудæй лæууын кæрзы бын хуылыдз зæххыл. Уазал дæр 
мын нал у. Тæсæй æдзæмæй хъусын лыстæг. Мæ риуы тыррыкк- 
тыррыкк цæуы. Хъыпп-сыпп никуыцæй уал цæуы. Æрмæст 
ма рæстæгæй-рæстæгмæ бæлæсты сыфтæртæй къæвдайы 
æртæхтæ æрхауынц æмæ уыдон рог тъæпп фæцæуы. Хъавгæ, 
тæрсгæ-ризгæйæ ракастæн. Ахъахъхъæдтон. Никуыцæйуал 
ницы зыны. Æвæццæгæн æрдæбон æцæг ныцъцъæхахст код- 

634 
Тедеты Герас 
тон. Бирæгъ йæхицæн фæтарст æмæ йæ сæр æфснайынмæ 
фæцис. Уæдæ æндæр куыд фæуыдаид? Мæгъа, цæй ныр, лидзгæ 
дарддæр. Фæлæууыдтæн. Талынджы сындзытæ, пыхсытæ æмæ 
ныллæг къалиутæй мæхи хизгæйæ, лидзын размæ, лидзын. 
Уæвгæ, зонгæ та йæ цæмæй кæнын, размæ лыгътæн, æви 
фæстæмæ уыцы тар хъæды!.. чи йын цы зоны, чердыгæй ис 
йæ сæр, чердыгæй ис йæ кæрон. Æрæджиау-æрæджиау мæ 
цæстыл æцæг арты рухс амбæлд. Мæкъулæджы улæфт кæнын 
фырфæлладæй. Къалиутæй конд цатыры бын судзы арт. Цы 
уы дзæн? Мæхæдæг та барызтæн фыртæсæй. Мæ дæлейæ цыдæр 
æрбацæуы. Æнæхъæн хохы йас... Ноджы стырдæрæй-стырдæр 
кæны. Æнæхъæн бæласы йас хъæд йæ ’ккой. 0, дунескæнæг! 
Аргъæутты уæйгуытæй! Уæдæ æндæр цы хъуамæ уа! Дзæхст- 
дзæхст срæуæг зæрдæ. Былтæ нычъырццæ сты фыртæсæй. Ацы 
хъæдмæ, дам, цуанонтæ дæр рагæй куынæуал фæцæуынц... 
Цуанон нæ уыдзæн. Уæдæ цы у! Æрбаввахс мæм. Сау бон мæ 
баййæфта, кæйас у, кæйас! Цыма бæстæ, къæдзæхтæ йæ разæй 
рахæссы. Ныртæккæ мæ йæ комы тæфæй хæсдзæн. Де знаг 
дæр ахæм уавæры уæд, æз уыцы уысм цахæм уавæры уыдтæн. 
Цыдæр фыдбылызы мыггаг у... Мæнæ гъе, æрбаввахс... Лæг... 
Йе ’ккой суг. Ауыдта мæ... Дзыхълæуд фæкодта. Суг феппæрста. 
Ставд цæстытæ ферттывтой хъуынджын цармхуды бынæй. 
Цæсгом - даргъ, сатæг-сау хъуынæй æмæхгæд. Хъæддаг лæг!.. 
Фæстæмæ-фæстæмæ цæуын. Зæрдæйы дзæхст-дзæхст суанг 
æддæмæ дæр хъуысы. Мæнæ мæм æрбавналы. Йенырмæ уы- 
дысты мæ цæрæнбонтæ, гъе! Цавæрдæр æнæфенддаг тыхджын 
дзæмбыйæ мын мæ бæгънæг цонг нылхъывта. Сындæггай 
мыл рахæцыд йæхи ’рдæм. Къæхты бæсты мыл цыма уæззау 
къодахтæ баст уыд, уыйау сæ мæ фæдыл тыхласæгау кæнын. 
...Арты фарсмæ мын цæйдæр царм æрæппæрста. Къухæй 
мын ацамыдта, сбад, зæгъгæ. Йæхæдæг арт басхъаудта. Æвæц- 
цæгæн мæ маргæ нæ кæны. Мæ риуы ныфсы таг ферттывта. Мæ 
акомкоммæ æрбадт. Хатын æй, кæсы мæм. Мæнæн мæ сæр мæ 
уæхсчытыл æрæнцад. Хæйрæг бауæндæд хæрдмæ скæсын. 
Тæфсын байдыдтон. Уæддæр ме уæнгтæ зыр-зыр кæнынц. 
Уый тас у. Мæ фысым базмæлыд. Æз фесхъиудтон. Цæмæн сыз- 
мæлы? Цы ми кæндзæн? Æрфгуыты бынты аивæй скастæн. Уый 
къуымæй райста дурын æмæ сыкъа. Æрæвæрдта цыдæр сыр- 
ды фыд дæр, хъæбæр дзул. Арахъхъы сыкъа мæм æрбадардта. 

ФЫДЫ ФÆДЗÆХСТ 
^л 
Нæ йæ исын. Цыдæртæ схъуыр-хъуыр кодта. Ницы йын дзы 
бамбæрстон. Æнахуыр æвзаг. Банызтон арахъхъ. Æнæбары 
хæргæ дæр акодтон. Систа фынг. Мæ разы æрбадт. Йæ амонæн 
æнгуылдзæй йæхимæ амоны: 
- Гассай!.. Гассай!.. - уый фæстæ та мæнмæ æрбадарта йе 
’нгуылдз. Цыдæр та сдзырдта. Æвæццæгæн мæ мæ номæй 
фæрсы. Фæлæ æз ууыл нæ уыдтæн. Мæ уæнгтæ ауазал сты. 
«Гассай», зæгъгæ, уыцы иунæг дзырд мыл, топпы нæмыгау, 
сæмбæлд. Мæхъæлæй хуыдтой иу ахæм лыгъд абырæджы. 
Цалдæр лæджы, зæгъ, амардта. Лæг агуыпп кæнын, зæгъ, ын 
карчы къубал акъуырдæй уæлдай нæу. Пысырайы надау сдыз- 
дыз кодтон фыртæсæй. Мæ сурхид акалд. Ныббогъмæ мæ бирæ 
нал хъуыд. 
Хæстæг мæм æрбадт. Скæсын æм нæ уæндын... Мæ къа- 
байы скъуыдтæ къухæй кæрæдзимæ кæнын. Хуылыдз къаба 
артмæ басур, æмæ суанг уæраджы кæхцытæй сфардæг. Сыджы- 
ты хæринаг зæнгтæ! Арты рухсмæ сыл алæмæты хуыз бафтыд. 
Цæсты тигътæ исынц. Къабайы скъуыдæй мæ агъд æрттивы. 
Æрмæст ма гом риуы уæгъдкалд дзыккутæ æмбæрзынц. 
Хæмпус цæнгтæн бынтон ницæмæй ис бамбæрзæн. 
Ноджыдæр мæм хæстæгдæр æрбабадт Гассай, йæ ном - 
авддæлдзæх. Мæ буарыл æрбаныдзæвд. Дæ-дæ-дæй, саубон 
мыл! Сæрæй-къæхты бынмæ мæ цыдæр дыз-дызгæнгæ агæпп 
кодта. Раст мыл цыма стыр дойнаг дур æрбакъулчындæуыд. 
Ихын чырыны авæрдау фестадтæн. Цыдæр уæззау мæцъис 
мæ уæхскыл æрæнцад. Ныртæккæ мын æртондзæн йæ уæзæй 
мæ уæхсчы стæг. Йæхимæ мыл æрбахæцыд. Мæ тых мæ бонæй 
мæхи ратыдтон. Фестынмæ хъавын. Уый мыл, фæранкау, йæхи 
ныццавта. Мæ сонт хъыллист гæзæмæ мæ хъустыл ауад. Стæй 
ницыуал базыдтон... 
Нымæты бын, цæмæйзон, кæд æрцыдтæн ме ’муд. 
Уый райсом талынгæй афардæг кæдæмдæр, нал æй базыд- 
тон. Фæлмæстæй афынæй дæн. Æвæццæгæн та йæ хæтæнты 
ацыд. Фындзæфтыд йæ хай, кæдæмфæнды мæрдтыхай кæнæд. 
Куы сбон, уæд ын басгæрстон йæ къуымтæ. Цалдæр хуызон æх- 
сæнгæрзтæ. Нымæттæ, цæрмттæ, рифтæгты мидæг хъæбæр 
дзултæ, къуыдырфых дзидза, дысоны дурын æмæ æндæр ахæм 
цыдæртæ. Мæнæ йæ хæдон дæр. Йæ дзыппы йын кæд ис æхцатæ. 
Бирæ сты. Систон сæ мæ къухмæ. Æркастæн сæм, стæй та мæ 

636 
Тедеты Герас 
бæгъæмввад къæхтæм æркастæн, ме ’скъуыдтæ къабамæ... Алæ, 
йæ амæттаг фæуæнт йе ’хцатæ дæр... Фæстæмæ сæ авæрдтон 
хæдоны дзыппы æмæ хæдон къуыммæ базыввытт кодтон. Мæ- 
нæн ма дзы мæ уд аирвæзæд, уый йедтæмæ мæ ницыуал хъæуы. 
Фестадтæн. Хуыцауы æлгъыст дын кæм нæ уыдтæн æз дæр. 
'Рымысыдтæн цæуын, цалынмæ та мæ ам не ’рыййæфта уыцы 
лæгхор, уалынмæ айсон мæхи, зæгъын. Ныр бон у, рухс. Стæй 
хорз бон скодта. Фæскъæвда райдзаст хур бон!.. 
. ...Садул бонæг каст куы фæцис, уæд уæззау ныуулæфыд. 
Фæлмæн, тæригъæдгæнæджы цæстæй мæм æрбакаст. Æз æй 
æнкъард хъæлæсæй афарстон, зæгъын, цыма сывæллон цы фæ- 
уьгдаид, сывæллон? 
- Никæцæйуал разынд, - фæлладгонд хъæлæсæй сдзырдта 
Сгдул. - Хъæубæсты дзырдтой, зæгъгæ, дам æй, æвæццæгæн, 
йемæ ныппæрста уый дæр доны. Уый охыл йæ агурыныл дæр 
не схæцыдысты. Дзæгъæл быдыры йæ ныууагътай æмæ... Сырд 
цæуы, æндæр цæуы... 
Æз мæ иу фарсыл æрзылдтæн сынтæджы. Бапъироз та 
ссыгътон. Ницы йын æмбарын: истæуыл хъуыды кодтон уыцы 
уысм, æви нæ. 
- Ех, æвæдза, Мукка дæр нæ бакодта хорз ми! - ног та сдзырд- 
та Садул. Раст ма цыма ноджы зæгъынмæ хъавыд, зæгъгæ, 
айæппæт иууылдæр Муккайы аххос уыд... 
Æз кæлмдзæфау фестъæлфыдтæн. Цæстытæ атарытæ сты. 
Муккайы ном ауал азы никуыуал фехъуыстон. Мæ мид-зæрдæйы 
дæр æй никуы ныдздзырдтон. Мæхи хызтон. Ныр топпы нæ- 
мыгау сæмбæлд мæ зæрдæйыл. Мæнгард! Æдзæсгом! Мæ царды 
æппæт хъизæмæрттæ, бæллæхтæ, мæ сыгъд амонд, мæ сыгъд 
фæндаг... Иууылдæр мын уымæй кæнгæ сты. Хин, кæлæн, 
фæлитой!.. Уæд мæ уарзондзинадæй зæрдæхъæрмттæ кодта!.. 
Стæй мæ зын сахат мæ тæфтыл нал акаст. Йæ сæр бафснайд- 
та. Ды, зæгъ, цыфæнды дæр кæн. Уый тыххæй æфсымæрæй 
æнæфсымæр фæдæн, ныййарæгæй - æнæныййарæг. Хæстæг, 
хионæй - æлгъыст. Дзæгъæл куыдзы рахау-бахау кæнын æна- 
хуыр бæстæты уал азы. Сынтæгыл, æд дзаумæттæ хуысгæйæ, 
мæ маст рафыхт мæхимидæг. Артау ссыгътæн. Æргом ницы 
сдзырдтон. Æрмæст бапъироз тагъд-тагъд пъæртт кæнын. Йæ 
сыгъдонтæ та йын æртхутæгдонмæ æркалын. 

ФЫДЫ ФÆДЗÆХСТ 
637 
Садулæн уæддæр Муккайы дæлæмæ не ’руагътон. Зæгъгæ, 
уымæн йæхиуыл дæр хуыздæр бон не ’ркодта. Йæ кой, йæ хъæр, 
зæгъ, никуыцæйуал разынд. 
- Æппындæр нæ! - фæцырд Садул. - Æрæздæхт, дам. Дæлæ, 
дам, мæзæрдыйæ, Кеды кæмдæр мидæгмоймæ бацыд. Æмæ, 
дам, уым йæхицæн царды дзæбæхæй цæры. 
Æз æваст феррайау дæн. Мæ хуыссæнæй хæрдмæ фæхаудтæн. 
Садулмæ фæлæбурдтон. Тынг мæсты нæлгоймагау æй мæ тых 
мæ бонæй ныууыгътон йæ костюмы æфцæгготæй. 
- Цытæ дзурыс, Садул! - æнахуыр сонт богъ фæкодтон. - 
Мукка ма гас у!.. - нæ зонын уыйас тых мæм кæцæй разынд. 
- 0, афтæ æрцыд мæ хъустыл... - сдзырдта уый æнцад, 
æдыхст хъæлæсæй. - Уым, дам, мæзæрдыйæ, æмбæхсгæ бакод- 
та. Харебаты Сикъо, дам, схуыдта йæхи. Адæм та йæ мард хо- 
нынц. Хæсты, дам... 
Æз мæ мидбынаты æнæбон хауд æркодтон сынтæгыл. Иу 
мур тых, иу мисхал хъару нал аззад уæнгты. Ай цы фехъуыс- 
тон!.. Ай та мыл цæй æнæрцæугæ бæллæх сæмбæлд бын- 
тон æнæнхъæлæджы æмбойны. Мæхицæн æнцад цардтæн... 
Стыр къæйдур ныффæлдæхтон алкæуыл дæр... Хæрвæвæрд 
хъæдгомау сæр кодтой мæ рагон хъæдгæмттæмæ мæ зæрдæ- 
йы арфы... Ныр гъа!.. Бынтондæр мын сæ ахафтæуыд... Тугрæ- 
дывстæй аззадысты мæ зæрдæйы хæрвæвæрд хъæдгæмттæ. 
Мукка!.. 0, дунескæнæг!.. Мукка!.. Мæ сæфт хуры хай!.. Ме 
’намондгæнæг!.. Удæгас разынд!.. 0, хуыцау!.. Цæры йæхицæн... 
Æмкъаимæ... Сабитимæ... амондджынæй... Æз та!.. Алыгъуы- 
зон уæззау, дыдзæхсæн хъуыдытæ цъист кæнынц сæрымагъз. 
Мæн тыххæй бамбæхст... Йæ ном дæр мæн тыххæй аивта!.. Мæ 
маст æм рафыхт мæхимидæг. Цы бачындæуа?.. Мастисыны 
фæндагыл ныллæууон. Ницы æмбарын... Ницы зонын... Сæр 
ныддур, ныхъхъандзал... Ницыуал ахсы... 
- Цæй Уарзет, маст мауал кæн! - Садул мæм хæстæг æрбацыд. 
Зыны йыл: фæтæригъæд мын кодта. Мæ уæлхъус æрлæууыд. 
Рæвдаугæ мæм æрбавнала, уый мæм нæ уæнды, фæлæ мын 
зæрдæлæууæн ныхæстæ кæны. - Уый цыд хъуыддаг у... Дæхи- 
цæн ма йæ цы ног кæныс!.. Ивгъуыд бонтыл хур нæ кæсы. 
Фæлæ мæнмæ Садулы ныхæстæ никæцæй хъуыстысты. 
Æдзæмæй нымдзаст дæн мæ тæккæ раз пъолыл иу тæпмæ. 

?ЦК* 
Тедеты Герас 
Мукка!.. Мукка!.. Кардау та мын ныррæхойы ацы иунæг дзырд 
мæ рыст зæрдæйы... 
Дзæвгар-дзæвгар фæллæуыдтæн афтæ æдзæмæй. Æппын- 
фæстаг тынг фæлладгъуызæй сыстадтæн. Къæхтыбынæй ныу- 
улæфыдтæн. Бапъироз ссыгътон. Зыд дымдтытæ скодтон. Са- 
дулы цонгыл æгомыгæй барджын хæст ныккодтон. 
- Фæйнæ баназæм, Садул!.. - ныллæг фæлмæн хъæлæсæй 
йæм сдзырдтон. Стъолы ’рдæм ыл ахæцыдтæн. 
1963 аз. 14 æм июль. Садулыл куы сæмбæлдтæн, уæдæй фæс- 
тæмæ, мæгуыр, уый æвæццæгæн йæ куыстмæ дæр нал цыд. Иу- 
дадзыг зылд мæ фæдыл. Баййардта мæ. Баиу, зæгъ, кæнæм нæ 
цард. Мæнæн, зæгъ, дæм уæдæй ардæм æппындæр нæ фендæр 
мæ зæрдæ. Зæрдæхæлар... æнæхин... æнæкæлæн... Бавæрдта, 
мæгуыр, уарзты зынг йе ’нæхин зæрдæйы!.. Уæвгæ, куыд дис- 
саг дæ рæстзæрдæ, хæрзæгъдау адæймаг! Дзæгъæлы ивæнтæ 
нæ кæны! Айнæг къæдзæхæй фидардæр, хъандзалдæр!.. Æмæ 
чизоны хорз уаид Садулы хъуыды? Йæ ус нырма æрæджы 
фæзиан... Лæппу ныр стыр уыдзæн...Уый йæхи цард кæндзæн... 
Нæ кæрæдзи сывæллоны бонтæй зонæм æмæ æндæр... Хатт-иу 
ахæм хъуыдытæ ферттывтой мæ зæрдæйы арфы. Стæй та-иу 
уæд цæхгæр иннæрдæм ныззылдтæн. Мæхимæ та-иу рамæсты 
дæн. Æдзæсгом!.. Ныр цытæ дзурын?! Æнæхин, æнæкæлæн 
адæймаг! Æмæ æз та... Мæ чъизийæ уый дæр счъизи кæнон! 
Уый сыгъдæг уарзты аккаг нæ дæн æз... 
- Цытæ дзурыс, Уарзет, мæ дуне! Æз дæ уымæй нæ фауын... 
Сразы у... Ард дын хæрын мæ намысæй, нанайы рухс цæсгомæй 
мæрдты ’рдыгæй, уарзын дæ раздæрау сыгъдæг уарзтæй! 
Фæлæ мæнæн та уыцы бонæй фæстæмæ Муккайы хъуыд- 
даг æрулæфт нал дæдты. Æмæ мæм никæцæй хъуысынц Са- 
дулы æнæхин ныхæстæ. Фесæфта мын ме ’нцойад. Уæхстау 
ныццæхгæрмæ мæ риуы. Фердæхын мæ нал уадзы. 
Мæ царды æппæт мæстытæ æмæ дудгæбæттæ мын бынтон- 
дæр сног кодта. Цас фæнды ма хæцон мæхимæ: «Нæ хъæуы, 
стыр къæй ныффæлдах алцæуыл...» Уæддæр марадз зæгъ! Нæй 
æмæ нæй... Абон-сом, зæгъын кæд ныссæттин мæхимидæг уы- 
цы æвирхъау хъуыды æмæ уый æнхъæлц æнхъæлмæ кастæн. 
Афтæмæй къодахы сыгъд кæнын мæхимидæг æнцадæй. Кæд- 
дæрау та æрхæндæг, хъынцъымгъуыз биноныг бадт æркодта 
мæ хъæлдзæг, худгæ цæсгомыл. Ницыуал мæм цыдис. Садул та 

ФЫДЫ ФÆДЗÆХСТ 
639 
афтæ æнхъæлдта, мæгуырæг, йæ куырдиатыл ын дызæрдыг 
кæнын. Ныфсæвæрæн ныхæстыл-иу схæцыд: 
- Тæрсгæ ма кæн, Уарзет! Нæ дыууæ дæр куыстæмхиц, цæрд- 
хъом... Сифтонг кæндзыстæм нæ цард... Фæсмонгонд ницæмæй 
фæуыдзынæ... Ферох кæндзынæ дæ æппæт дудгæбæтты!.. 
Цæмæй зыдта æнæхин лæппу, æз мæ мидхъуырдухæнты 
кæй фыхтæн, фыдвæндтæ мæм кæй æвзæрд!.. 
Боныфæстагмæ нал цыд мæ тыхы мæхиимæ тох кæнын. Нæ 
бацис мæ бон мæ тæссаг хъуыдытæ мæхимидæг ныссæттын. 
Мæ риуы иугæндзон сыгъдæй цы фыдбылызы арт сыгъд, уый 
ныр гуыр-гуырæй ссыгъд æмæ мын арыдта, сыгъта мæ хуылф. 
Æппынфæстаг ахицæн кодтон: фæцæуон Муккамæ... Ссарон 
æй!.. Чизоны мæхæдæг дæр мæ хæдзарыл нал сæмбæлон... 
Куыдфæнды рауайæд хъуыддаг... Кæрон æрцæуæд алцæмæн 
дæр... Кæрон æрцæуæд мæ дзæгъæл, хæтæнхъуаг цардæн дæр... 
Æз уæддæр мард дæн... Раджы амардтæн... Мæхицæн, адæмæн 
дæр... 
Изæры авд сахатыл сбаддзынæн поезды. Абон мæхи рæвдз 
кæнын. Хурбон у абон. Садул мæм æрбацæуинаг у изæры аст 
сахатыл. Ам мæ нал æрбаййафдзæн. Ма мæ агура, мæгуыр! Цы 
йын кæнон!.. Сæрæй къæхтыбынмæ саутæ скæндзынæн. Мæ 
зæрдæйы уагæвдисæг. Идæдз ус афтæ фæдары йæ мойы мар- 
дыл... Мæнæн раджы амард... Амард мæнæн дæр мæ лæг... Мук- 
ка!.. Уадз æмæ мæ развæлгъау фенæд йæхи цæстæй, сау ыл куыд 
дардзынæн... 
* * * 
...Æвзонг фæдагурæг Жора фæцис каст Валяйы бонæг. Йæ 
къухы райста бонæг æмæ Валямæ бацыд ахæстонмæ. 
- Уарзет!.. - фæдагурæг ныр лæгмармæ йе ’цæг номæй 
сдзырдта. - Уæдæ Харебауа Сикъо дæ лæг уыд æмæ йæ уымæн 
амардтай, нæ? - йæ разы æрбадт фыдгæнæгæн. Фæлмæн цæст- 
æнгасæй йæм кæсы. - Афонмæ дæр нын æй афтæ бамбарын 
кæн, æмæ цъус дæ хъуыддаг фæрогдæр уа... 
Фæлæ йæм Валя хъусгæ дæр нæ кæны. Дуарæй исчи æрба- 
хызт - хъуыды дæр æй не ’ркодта. Йæхицæн бады къуымы æмæ 
бапъироз æнæмæты пъæртт кæны. Бæзджын маст фæздæг 
дзыхæй рауадзы. Уæлдæфы йæ сфу кæны. Стæй та бапъирозмæ 
æркæсы. Йæ даргъ æлхуыйæнгуылдзты æхсæн дзы хъазæгау 

640 
Тедеты Герас 
кæны. Йæхи йыл ирхæфсæгау кæны. Куы та йæ йæ дыууæ 
æнгуылдзы æхсæн аууаердæгау кæны.. Стæй та йæ спъæртт 
кæны æмæ та бæзджын, фæлурс фæздæг уаты къуымты апырх 
вæййы. 
- Уарзет, уæддæр дæм куыд кæсы, - фæдагурæг уæддæр 
хынцфарст кæны лæгмары. - Цæмæннæ дæ уагътаид де 
’фсымæр Муккайæ мой кæнын? Саукуыдзæн йæхиуыл дæр 
дæу тыххæй уыйбæрц бæллæхтæ фæцыд... Йæ куыстæй йæ 
фæсырдтой,æндæр...Уæддæр къæрттæй цъулане ’ппæрста! Цы 
йын уыдаид ахæм карз аххосаг, ахæм цæхгæр «нæ»-йыл цæмæн 
ныллæуыд? - Фæдагурæг фæрсæджы каст кæны сылгоймаг- 
лæгмармæ. 
Уый та йæ хъуыды дæр не ’ркодта. Цыма йын йæ фарста 
хъусгæ дæр нæ фæкодта. Ома, зæгъ, уæ цы фæнды, уый кæнут. - 
Де ’фсымæрмæ дæр дын хъæумæ арвыстам! - Дзуры дарддæр 
Жора. - Чизоны нын уый уæддæр зæгъид. Цы йын уыд ахæм 
карз аххосаг. Цæмæннæ уыд уыцы хъуыддагæн бакæнæн? 
Утæппæт æвирхъау бæллæхтæ æмæ фыдбылызтæ цæй фæдыл 
æрцыдысты, уый цавæр аххосаг уыдзæн! Уый дæуæн дæ 
хъуыддагæн пайдауыдзæн!.. 
Ныр æдзæм фыдгæнæг фестъæлфæгау кодта. Раст ын цыма 
йæ тæккæ риссагдæр хъæдгом бацагайдæуыд. «Де фсымæры 
дæр, дам, дын хъуамæ æркæнæм!» Кардау сæмбæлдысты ацы 
ныхæстæ йæ зæрдæйыл. Тасы дыз-дыз бакодтой уæнгтæ. Ба- 
пъироз къухæй ахауд. Æрдæбоны æнæмæт цæстæнгас айсæфти. 
Фæлмæн цæстæнгас æрбадт фæлурсрæсугъд цæсгомыл. Фæл- 
мастгъуыз цæстытæй лæгъстæгæнæджы цæстæй бакаст фæд- 
агурæгмæ. 
- Хуыцауæй курæгау уæ курын! - сæхъуыст йæ фæллад æмæ 
æнкъард хъæлæс лæгмарæн. - Ма æркæнут Саукуыдзы! Æз 
мæнæ уæ разы дæн, гæнæг! Цы уæ фæнды, уый мын кæнут! 
Рахæссутмынмæлæтытæрхон...Æрæнцайонмæхъизæмарæй!.. 
Ме ’фсымæры мæм мауал æркæнут. Уæлдай рыст мын мауал 
фæкæнын кæнут мæ зæрдæ! Курын уæ! - хъысмæтæй æлгъыст 
сылгоймаг йæхи бакъултæ кодта фæдагурæгмæ. 
- Цæмæн, мæ мадыхай! - фæдагурæг та йæм сдзырдта фæл- 
мæн. - Уый дæуæн хуыздæр у. Фæрогдæр уыдзæн дæ тæр- 
хонрахаст. Уадз æмæ æрцæуа де ’фсымæр. Куы зæгъын, цы уыд 
айæппæт бæллæхты аххосаг! Æз æм уæддæр уыдтæн сæхимæ. 

ФЫДЫ ФÆДЗÆХСТ 
641 
Куы базыдта, йæ хо гас разынд, уæд йæ цæссыгтæ фæкалдта. 
Чызгау фæкуыдта. Уæддæр дæм йæхæдæг æрцæудзæн уынын- 
мæ. Æцæг, зæгъгæ мæнæн дæр ницы кодта. Ницы мын схъæр 
кодта. Фæлæ ам, тæрхоны раз чизоны исты зæгъа. 
Æвзонг фæлмæнзæрдæ фæдагурæг ныфсæвæрæн ныхæс- 
тæ кæны æмæ кæны æбарвæндæй лæгмар чи ссис, уыцы рыст- 
зæрдæ сылгоймагæн. Фæлæ йын уый йæ ныхæстæ хъусгæ дæр 
нал кæны. Иугæр ын йæ куырдиатыл «нæ» загъта фæдагурæг, 
уæд та уый йæхимидæг йæ къух ауагъта. Фæстæмæ та йæ фыц- 
цаг гаччы æрбадт. Æнæмæты цæстæнгас та биноныг бадт 
æркодта фæлурс рæсугъд цæсгомыл. Бандоныл та фæстæуæз 
йæхи ауагъта. Ногæй та бапъироз ссыгъта æмæ та æнæмæты 
пъæртт кæны. Ногæй та йæ даргъ алхуыйæнгуылдзты æхсæн 
хъазæгау кæны бапъирозæй. Уымæй уый æмбарын кодта: 
«Ацу, æмæ уæд та цыфæнды дæр кæнут!» Фæдагурæджы ’рдæм 
кæсгæ дæр нал ракодта. 
Фæдагурæг бамбæрста: ком ын кæй нæ радта, уый хъыг уыд 
ахæстæн. Ницыуал æм сдзырдта, кæд ма йæ цыдæртæ зæгъын 
фæндыд, уæддæр. Зоны Валяйы. Джиркъайæ къахгæйæ дæр 
дзы иунæг дзырд дæр нал ракъахдзæн. Рацыд. 
Уый уыд изæрырдæм. Райсомы сæуæхсиды зæрин тынтæ 
тæлмытæй-тæлмытæй фæзындысты арвгæрæтты. Æхсæвы тар 
пæлæз цадæггай лæбырын рыйдыдта. Йæ лæзæрд скъуыдтæй 
кæцæйдæр боны рухс æрбагудзицц кодта. Æгомыг къæдзæхтæ 
разындысты арвгæрæтты рухсмæ, аргъæутты нымæтджын 
уæйгуыты хуызæнæй. 
Валя ахæстоны чысыл рудзынгæй кæсы. Раджы райхъал. 
Рæстæгæй-рæстæгмæ талынджы йæ бапъирозы зынг фертти- 
вы. Стæй тынгдæр... тынгдæр... сцæхæр калы судзгæ бапъироз. 
Фæстагмæ ссудзæгау кæны æмæ та æрнымæг вæййы. Бæрæг у, 
тынг æй кæй сынцъиры, ахъаззаг дзы кæй сулæфтытæ кæны 
тамакойæ. 
Сбон. Хур йæ цæхæр тынтæй скæсæн æмæ ныгуылæн хæхты 
кæрæдзийыл абаста. Тæрхонгæнæн залы къухбакæнæн нæй 
адæмæй. 
- Æрбакæнынц æй, æрбакæнынц! - адæм сæхимидæг базмæ- 
лыдысты, милици лæгмары куы рацæй кодтой, уæд. 
- Нæ, фæлæ йæ сæр цæй бæрзæндты хæссы, цыма уынгæ 
дæр никæй кæны! 

642 
Тедеты Герас 
- Уæдæ! Цыма карчы цъиу дæр нæ амардта, уый æнæмæты 
цыд не ’рбакæны! 
- Ахæмтæн æнтысы, фидар у сæ ных. 
Залы адæм Валяйы фæдыл кæсынц, афтæмæй алы ныхас 
кæнынц. Лæгмар сылгоймаг сæ куыдзы хъуыды дæр не ’ркод- 
та - сæр бæрзæндты хæсгæйæ, ахызт сæ цурты æмæ зы лынджы- 
ны бандоны ’рдæм сарæзта йæ ных. Милицийы кусæг, æвзонг 
лæппу йæ фæдыл цæуы. Цалдæр къахдзæфы ма куыддæр бакод- 
та, афтæ æваст йæ цæстытæ андæгъдысты залыбадджытæй иу 
хæрзконд сылгоймагыл. Дзыхъхълæуд фæкодта Валя йæ мид- 
бынаты. Æнахуыр æвиллон цæхæртæ скалдтой йæ цæстытæ. 
Æнахуыр гуыпп-гуыпп ныккодта зæрдæ дæр. Æдзынæг æм 
ныккаст. Ус дæр фемдзаст Валямæ. Цыдæр диссаджы цæхæртæ 
скалдтой уымæн дæр йæ цæстытæ. Йæ бынатæй растæгау код- 
та. Æдзынæг ныццавта уый дæр йæ цæстытæ Валяйы ’рдæм. 
Дыууае къай цæсты кæрæдзийæ нал исынц сæхи. Уый Нино уыд. 
Муккайы гуырдзиаг бинойнаг... Йæ мойы марæджы тæрхонмæ 
æрбацыд. Дыккаг хатт сæмбæлд ныр йæ лæджы марæгыл. 
Фыццаг хатт фæдагурæг Жорайы кабинеты... Ныр та мæнæ... 
Фæлæ йæ фыццаг хатт нæ зыдта Нино Валяйы. Уый йæ йæ мой 
Сикъойы хо æнхъæлдта. Ныр æй зоны... Уарзет... Муккайы... Йæ 
лæджы кæддæры уарзон!.. Йæ мойы хъæуккаг чызг!.. Иу фыд 
æрцыд сæ дыууæйыл дæр... Иу бон сыл ис... Сæ дыууæйы дæр 
басыгъта Муккайы цæхæр!.. Фаелæ Уарзеты раздæр, тынгдæр 
басыгъта Муккайы æнамонд цæхæр!.. Уый бынтон фенамонд... 
Йе ’взонджы бонтæй фæстæмæ. Басыгъд йæ цардвæндаг... 
Сывæллон дæр ын дзы уыд... 0, дунескæнæг! Уал азы дæргъы 
бавæрдта судзгæ уарзты хæрам!.. Кæлдым къодахау уымæн 
сыгъд Сикъо дæр йæхимидæг!.. Нырма уарзта Уарзеты... Йæ 
зæрдæ дæр уымæн никуы равдыста Нинойæн... 
Нино фæлмæн, тæригъæдгæнæджы цæстæй кæсы Уарзетмæ. 
Куы йæм бадзурид: «Ма тæрс, Уарзет, Мукка дæу уарзта ныр- 
ма!..», уый йæ цыма фæнды, афтæ зыны. 
Æдзынæгæм нымдзастУарзетйæхæдæгдæр Ниномæ. Йæхи- 
мидæг ын тæригъæд дæр кодта æмæ йæм мæсты дæр кодта. 
Куысыфтæг сæр! Баууæндыд мын ыл!.. Бауарзта йæ!.. Уарз æй, 
уарз ныр! 
- Айс дæ къах цæй, сагъдæй цы баззадтæ? - милицийы кусæг 
Валяйы цонгыл размæ ахæцæгау кодта. Уый, Нинойæ йæ цæст 

ФЫДЫ ФÆДЗÆХСТ 
643 
æнæраскъуынгæйæ, акъахдзæф кодта размæ. Цыма милицийы 
кусæджы хъуыды дæр нæ кæны. 
Фæстаг рæстæджыты Кеды районы тæрхондонмæ уыйас 
адæм æрцæугæ никуыуал фендæуыд. Уыцы стыр бæхтыдугъ за- 
лы къухбакæнæн нæ уыд адæмæй. Кеды колхозы адæм цъиуæй- 
бæдулæй иууылдæр уыдысты уым. Алчи дæр сæ цымыдис 
кæны, чи уыдзæн ацы æнахуыр сылгоймаг. Цæмæн сын амард- 
та сæ колхозы хынцæджы. Уый хуызæн сабыр, æнæхъыгдаргæ 
лæджы. Цы йын ракодтаид уыйас? 
Бадынц адæм, сæхимидæг гуыз-гуыз кæнынц. Æнæрхъæцæй 
æнхъæлмæ кæсынц тæрхоны райдианмæ. 
Æппынфæстаг тæрхоны лæгтæ æрбадтысты. Ахæсты слæу- 
уын кодтой. Рæстæмбискар хæрзконд нæлгоймаг дзæнгæрæг 
базмæлын кодта. Адæм фæхъус сты. Лыстæг æрбайхъуыстой. 
Райдыдта тæрхон. Уыцы хæрзконд лæг рафæлдæхта цавæрдæр 
гæххæтытæ. Бирæ цыдæртæ фæкастис Валяйы тыххæй. Чи у, 
кæцон у, кæм райгуырд, кæмыты цард, цæй фæдыл амардта 
Харебауа Сикъойы. Цы фыдракæндтæ ма бакодта æмæ бирæ 
æндæр ахæм фарстытæ. Фæстаг хатт тæрхоны лæг йæ ныхас 
балхынцъ кодта: 
- Уый адыл Валя Живковайы, йе ’цæг номыл нал дзурдзыс- 
тæм, абон тæрхоны лæгтæ аххосджын кæнынц дыууæ хъуыд- 
даджы: иуæй амардта лæг, аннæмæй та царæфтыд фæкодта 
йæхи хуылфæй рацæугæ сабийы... Уый дæр лæгмард у, уæдæ 
циу. 
Залы адæм сæхимидæг дисы змæлд бакодтой. Ау, уанцон нæу, 
йæхи сывæллон куыд ауæлдай кодтаид! Бирæтæ та дзы мæсты 
каст бакодтой Уарзеты ’рдæм. Сæ мæсты ныхæстæ райхъуысты- 
сты: «налат цыдæр, йæхи уды æнцондзинады тыххæй аппæрста 
йæ хъæбулы». 
Тæрхоны лæг та адæмы басабыр кодта. Уый фæстæ фæрсын 
райдыдтой æвдисæнты. Кеды хъæуæй бирæты фæфарстой. 
Иууылдæр уыцы æмхуызон дзырдтой: Харебауа Сикъо ахæм 
лæг нæ уыд, бынтон æнаххосæй йæ амардта! 
Æвдисæнтимæ йæ фæрсыны рад æрхаудта Нинойæн дæр, 
Сикъойы бинойнагæн. Хæрзконд, рæсугъд сылгоймаг сындæг- 
гай сыстад. Йæ фæлмæст цæсгом - æнкъард, æрхæндæггъуыз. 
Сындæггай уал адæмыл йæ цæст ахаста. Адæм та ныхъхъус сты. 
Стæй та Валяйы ’рдæм бакаст. 

644 
Тедеты Герас 
- Раст зæгъын хорз у, - райхъуыст йæ фæллад æмæ саст 
хъæлæс усæн. - Æз мæ мойы марæгмæ раздæр афтæ мæсты код- 
тон, æмæ йæм куы баххæссыдаин, уæд æй дæндагæй бахсыд- 
таин. Фæлæ ныр Жора, нæ фæдагурæг, куы радзырдта Валяйы 
бонæджы хабар, уæдæй фæстæмæ йæм нал мæсты кæнын. - 
Залы адæм та сæхимидæг дисы змæлд бакодтой. Кæрæдзимæ 
бакæстытæ кодтой. «Ау, куыннæ йæм мæсты кæны йæ мойы 
марæгмæ!..» - Куыд рабæрæг, афтæмæй, - дзуры дарддæр Ни- 
но, - Сикъо, мæ мой, Валяйы мæнæй раздæр базыдта. Уы- 
дон уыдысты сæ гыццылæй фæстæмæ уарзæттæ. Иу уынг, иу 
хъæуы схъомыл сты. Сæ хъазт, сæ бадт иумæ уыд. Сонты рæдыд 
æрцыд сæ дыууæйыл дæр. Сывæллон сын райгуырд. Уый адыл 
фæхицæнтæ сты кæрæдзийæ. Валя афтæ зæгъы, зæгъгæ, йыл 
Мукка сайдæй разылд. Æмæ, зæгъ, йæхи бафснайдта. Маргæ дæр 
æй уымæн акодта. Мæнмæ гæсгæйæ уый раст нæу. Лæг мемæ 
цардис æмæ йæ æз зонын, цы лæджы мыггаг уыд. Уый суанг 
йæ амæлæты фæстаг бонмæ дæр нырма уарзта йæ кæддæры 
уарзон Уарзеты. - Ус æрæнкъард. Залы адæм та сæхимидæг 
базмæлыдысты. Æнахуыр æвиллон æрттывд скодтой Валяйы 
цæстытæ дæр. Комкоммæ нымдзаст Ниномæ. Æнахуыр гу- 
ыпп-гуыпп скодта зæрдæ дæр. Куыд, уæдæ ма Мукка Уарзеты 
уарзгæ кодта нырыонг! Æмæ йæ ай кæцæй зондзæн? Мукка 
йын йæхæдæг исты дзырдтаид? 
- Уый фæдыл мæнæн Мукка йæхæдæг никуы ницы загъ- 
та, - дзуры дарддæр æвдисæн æнкъард хъæлæсæй. - Æз æй 
мæхæдæг хатыдтæн, амæн йæ зæрдæйы цыдæр сусæг маст кæй 
æхсыдта. Иудадзыг уыд æнкъард, æрхæндæг. Иудадзыг кодта 
уынæргъгæ, æмкъайау мæм йæ былыбын никуы фæзыхъхъыр 
кодтаид. Фыдæбонæй, дам, дæ цы марын, уый йедтæмæ, дам, æз 
дæуæн не сбæздзынæн. 
Ам та ахæст сылгоймаг ногæй ныууынæргъæгау кодта. Ног 
та сдзæхст-дзæхст кодта зæрдæ. Ноджы ныффæлурс. Ком ных- 
хус. 0, дунескæнæг, ай цытæ цæуы мæ хъустыл! Уæдæ йæ Мук- 
ка нырмæ уарзгæ кодта æмæ йæ бинойнагимæ дæр уымæн 
ахицæн! Æнкъард, æрхæндæг дæр-иу Уарзеты тыххæй уыдаид? 
Йæ уарзты зынг баззад йæ зæрдæйы арфы, норст зынгау? 
Алыгъуызон уæззау дыдзæхсæн хъуыдытæ фæлхъæзæнтæ 
сисынц лæгмары сæры. Нæ... Уый мæнг у!.. Йæ мидхъуыды- 
ты та иннæрдæм ныззилы Валя. Нæ йæ уырнынц уæддæр Ни- 

ФЫДЫ ФÆДЗÆХСТ 
645 
нойы ныхæстæ. Æмæ уæд кæм уыдис Мукка уæдæй-уæдмæ? 
Цæмæннæ йæ æрцагуырдта Уарзеты! Хæсты уыд, о! Фæлæ 
уый Сывылдзджынæй йæ сæр куы фесæфта, уæдæй хæсты 
райдианмæ цалдæр мæйы рацыд. Цæмæннæ æрцагуырдта уæд 
Мукка йæ уарзоны?.. Йæхибар куыннæ уыд Уарзет, афтæмæй йæ 
куы ныууагъта! Нæ, уыдон ницы ныхæстæ сты. Ахæст сылгой- 
маг та йæхимидæг йæ къух ауагъта. 
- Уый хæстæй куы æрæздæхт, - дзуры дарддæр Нино. - Уæд 
йæ хъæумæ ныццыд фыццаг. Мæнæн афтæ загъта, зæгъгæ, 
дам, мæ уæзæг æдзæрæгæй кæй æрæййæфтон, уый адыл, дам, 
мæ зæрдæ нал батардта мæ райгуырæн хъæуы баззайын æмæ, 
зæгъ, дзы мæ сæр фесæфтон. Фæлæ мæнмæ гæсгæйæ уымæн йæ 
хъæуæй фæл ыгъды аххос уыдис æндæр цыдæр. Уый йæ хъæумæ 
куы æрцыд, уæд уым базыдта, йæ уарзон Уарзет йæхи доны 
баппæрста æмæ йæ уый адыл йæ уарзтæй сыгъд зæрдæ нал сха- 
ста уыцы хъæуы фæцæрын. Чизоны Валя, - æвдисæн та ахæсты 
’рдæм бакаст, - зæгъы, зæгъгæ, йæ хæсты агъоммæ та цæмæннæ 
æрцагуырдта æмæ йæ уымæй зылынджын кæны. Ацы хорз 
адæм, - æвдисæн ныр та тæрхоны лæгтæм баздæхт, - мæны 
йедтæмæ ничи зоны: Сикъо хæсты райдианы агъоммæ бад- 
тис ахæстоны. Хæстмæ дæр æй ахæстонæй акодтой, йæхæдæг 
мын æй дзырдта уый. Фæрсгæ йæ кодтон, зæгъын, цæмæн 
уыдтæ ахæстоны. Фæлæ мын ницы схъæр кодта. Лæппутимæ, 
дам, фæхъæлæба стæм æмæ, дам, уымæн. Нæ зонын, хæйрæг 
йæ зонæг... Куы зæгъын, дзурæгтæй нæ уыд. Ахъуыды кæнут 
ныр уæхæдæг, кæцæй хъуамæ æрцагуырдтаид Мукка Уарзеты? 
Ахæстоны йын ахæм фадæттæ кæцæй уыдаид? Афтæ æмæ Ва- 
ля йæ амæттаджы дзæгъæлы азымджын кæны, зæгъгæ, мыл 
сайдæй разылд æмæ, зæгъ, æй уымæн амардтон. Ноджы дæр 
ма зæгъон, Сикъо сайынты лæг нæ уыд... - ус скæуынхъæлæс. 
Йæ фæлмæнтæ мойы коймæ йæ зæрдæ суынгæг. - Кæд ма йæм 
æндæр исты хæрам дардта йæ зæрдæйы, уымæн нæ зонын... - 
æвдисæн фæцис йæ дзырд. Сбадт. 
Лæгмар сылгоймаджы цæстытæ та æнахуыр цæхæртæ 
скалдтой. Риу та сгуыпп-гуыпп кодта. Ай цытæ хъусы! Мук- 
ка, дам, хæсты хæнт размæ ахст уыд! 0, хуыцау!.. Йæ уæнгтæ 
æнахуыр дыз-дыз ныккодтой. Сæрыхъуын арц сбадт. Уæдæ йæм 
уый тыххæй нæ бæрæг кодта Мукка Уарзетмæ! Уæдæ Уарзет 
фæрæдыд!.. Нæ уыд Мукка аххосджын!.. Æх!.. Æппынфæстаг та 
4]* 

646 
Тедеты Герас 
фыдгæнæг йæ мидхъуыдыйы цæхгæр иннæрдæм ныззылд. Йæ 
къух та ауагъта йæхимидæг. Уарзет йæхиуыл дæр нал æууæнды. 
Чи йын у Нино Уарзетæн! Цæмæн ыл хъуамæ баууæнда? Гъай- 
гъайдæр, уый мæ мойы дæлæмæ кæм æруадздзæнис! Хъахъ- 
хъæндзæн æй, уæдæ цы. 
Иугæр Нино дзырд куы фæцис, уæд тæрхоны лæг æддæмæ 
адзырдта: 
- Æвдисæн Чъампъуридзе Ладойы ракæнут! 
Зæрондгомау лæг æфсæрмытæгæнгæ æрбахызт мидæмæ. 
Йæ пака худ йæ армы атымбылтæ кодта. Тæрхонгæнджыты раз 
æрлæууыд. Адæм дисы каст кæнынц. Жорайы, фæдагурæджы 
фыды та цы хъæуы! Цы зоны уый та ацы хъуыддагæн. Зæронд, 
æнахуыргонд лæг. Йæ цæрæнбонты фыййауæй базæронд. 
Зæронд лæгмæ джихæй кæсгæйæ баззад Валя дæр. Йæ фы- 
ны дæр æй никуы федта Уарзет ацы зæронд лæджы. Æмæ йын 
уæдæ кæцæй-кæдæм зондзæн йæ хъуыддагæй исты Валяйæн! 
Нал дзы исы йæ цæст. 
Фæлæ ацы зæронд лæг æвдисæнты номхыгъды йæхæдæг 
ныффыссын кодта йæхи. Фæрсгæ дæр æй ничи кодта, афтæмæй. 
Иугæр ын йæ фырт Жора Валяйы бонæджы хабар куы радзырд- 
та, уæд. Жора дæр æй дисы фарст кодта. Цæмæн, зæгъ, фыс- 
сын кæныс дæхи æвдисæнты номхыгъды. Цы, зæгъ, зоныс ды 
Валяйы хъуыддагæн! Фæлæ йæм зæронд лæг ницы дзырд- 
та. Тæрхондоны, дам, æй зæгъдзынæн. Йемæ ныр мæнæ æцæг 
ралæууыд зæронд лæг тæрхоны лæгты раз. 
- Зæгъ-ма, мæ фыды хай, - фæлмæн æм дзуры тæрхоны 
лæг. - Цы зоныс ацы сылгоймаджы хъуыддагæй? 
Утæппæт адæм ныхъхъус сты. Дисы каст кæнынц. Цырд хъу- 
сынц. Цы хъуамæ зæгъа ацы зæронд лæг! Йæ цæрæнбонты кол- 
хозы фермæйы скъæтæй дарддæр куы никуы уыд, уæд\ 
- Гъа, лæг амардта, ацы ус, - сындæг райдыдта зæронд лæг. - 
Фæлæ йæ сывæллоны тыххæй азымы кæй дарут, ома, зæгъ, 
йæ сывæллоны дæр амардта, уый тугтæригъæд у... Уый йæ 
сывæллоны маргæ нæ акодта. - Залы адæм сæхимидæг базмæ- 
лыдысты. 
Валя сывæллоны коймæ йæ мидбынаты фестъæлфыд. Иæ 
хъустæ фæхъил кодта. Æнахуыр цæхæртæ скалдтой цæстытæ. 
Лæмбынæгдæр байхъуыста. 

ФЫДЫ ФÆДЗÆХСТ 
^^ 
- Ды йæ кæцæй зоныс, мæ фыдыхай? - зæронд лæджы тæр- 
хоны лæг афарста. 
- Мæ хуызæн уыцы хъуыддаг ничи зоны, уæ рынтæ бахæ- 
рон... - зæронд лæг бæстондæр æрæвнæлдта дзурынмæ. Йæ 
мидбынаты базмæлыд. - Уæхæдæг мæ зонут, цард-цæрæнбонты 
фыййауы куыст кæнын. Уыцы рæстæджы нæ фермæйы ставд- 
фос дардтам Æхсинджынты хъæдгæрон. Ацы ус} - зæронд лæг 
Валяйы ’рдæм бакаст, - йæхи доны куыд баппæрста, раст уы- 
цы сахат æз мæ фос хызтон уым æввахс. Æваст мæ хъустыл 
ауад сылгоймаджы мæлæтдзаг богъ, - дзуры дарддæр уыцы 
зæронд. - Аппæрстон ма йæм мæхи, æххуысмæ. Фæлæ байрæ- 
джы. Ивылд доны æрра улæнты хъуыры аирвæзт чызг. Цы 
ма йын бауыдаид мæ бон æххуыс кæнын! Стæй ленк кæнын 
дæр нæ зыдтон. Уый алфæмбылай цъиузмæлæг нæ зынд. 
Цæмæйзон, кæцон уыдаид уыцы æнамонд сылгоймаг! Кæмæ 
кодтаин фыдохы бæрæг! Кæмæ кодтаин фæдис дæр! Цасдæр 
фæстæдæр ме знæтæй чысыл куы æрсабыр дæн, уæд бæласы, 
сусхъæды бынмæ фæкомкоммæ дæн ноггуырд сывæллонмæ. 
Дзæбæх биноныг бæстæттæ тыхт хъарм дзаумæтты. Фынæй 
кæны йæхицæн ноггуырд æнцад-æнцойæ. Цы æмбарын ма мын 
æй хъуыд: ныййарæг мадæн йæ цæст нæ бауарзта сывæллоны 
йемæ доны баппарын æмæ йæ бæласы бын цъæх нæууыл 
æрæвæрдта. Уый йæ зыдта, сывæллоныл исчи амбæлдзæн 
æмæ нæ фесæфдзæн. Æз дын, хуыцау уын хорз ракæна, мæнæ 
адæм, рахæцыдтæн сывæллоныл æмæ йæ рафардæг кодтон 
нæхимæ. Ме ’фсины цинæн ма кæрон кæм уыдис!.. - зæронд 
лæг æрæнкъард. Сæр æркъул кодта. - Уал азы дæргъы, уæ фарн 
бирæ, фæлæ зæнæгмæ нæ былтæ æхсыдтам! - ноджы тынгдæр 
нынкъард зæронд лæг. 
- Фæлæу-ма, мæ фыды хай! - тæрхоны лæг æй фæурæдта. - 
Æмæ стæй цы фæцис уыцы сывæллон? 
Зæронд лæг чысылгай йæ сæрыл схæцыд. Йæ пыхцыл æрф- 
гуыты бынты æнкъард, æрхæндæггъуызæй нырма бакаст 
тæрхоны лæгмæ, стæй та йæ фырт Жора кæм бадт, уый ’рдæм 
бакаст: 
- Дæлæ, гъе, бады!.. - тыххæйты ма сæхъуыст æнкъард зæ- 
ронд лæджы хъæлæс. 
Æваст Валяйы цæстытæ æнахуыр цæхæртæ скалдтой. Зæрдæ 

648 
Тедеты Герас 
ныдздзæхст-ныдздзæхст кодта. Цины денджыз ныггуылф код- 
та риуы, сдзурæнтæ ахгæдтой йæ гуылфгæнаг уылæнтæ. Сдзу- 
рын ницыуал сфæрæзта рыстзæрдæ сылгоймаг. Æрмæст цины 
цæссыгтæ фæлурс уадултыл лæсæнтæ кæнынц. Афтæмæй ху- 
ды, райы æнамонд сылгоймаг, цин кæны. Йæ бынатæй растад. 
Йæ цæстытæ ныццавта Жорамæ... Куы йæм базгъорид æмæ 
йыл йæхи куы баппарид... Йæ дзыхы дзаг куы ныббогъ кæнид. 
Нæй йын уый гæнæн. Зылынджыны бандон æхгæд у. 
Нал исы рыстзæрдæ æнамонд мад йæ цæстытæ лæппуйæ. 
Лæсæнтæ кæнынц цины цæссыгтæ. Чъырццæ былтæ зыр-зыр 
кæнынц... Фырадæргæй ма цы акæна, уымæн ницыуал зоны. 
Йæ цæнгтыл фæйнæрдæм ахæцыд. Атыхсынæввонг, афтæмæй 
хатыркурæджы каст кæны æнамонд мад йæ сæфт хъæбулмæ. 
Ныббогъ кæнынмæ йæ бирæ нал хъæуы. 0, хуыцау! 0, дунес- 
кæнæг! Мæнæ цæй æнæнхъæлæджы хæрзиуæг сæмбæлд Уар- 
зеты æнамонд сæрыл!.. Йæ тъымы-тъымайы дæр ма искуы 
ахæм æнхъæл уыд! Мæнæ йæ хъæбул!.. Нæ фесæфт... Мæнæ 
кæй тыххæй сæнамонд, уыцы хъæбул!.. Уарзет йæ райгуырæн 
хъæуæй, йæ хиуæттæй, йе ’фсымæртæй, йæ уарзон мадæй йæ 
сæр кæй тыххæй фесæфта, уыцы æнамонды хъæбул!.. 0, хуы- 
цау! Мад... мад у ныр Уарзет!.. Йæ хъæбул, йе ’намонд хъæбул 
разынд!.. 
Фæлмæн, уарзæгой цæстæй кæсы æнамонд ныййарæг мад 
йе сæфт хъæбулмæ. Дзурын æм ницы фæразы. Æрмæст æм дар- 
дæй дзыназæгау кæны. Æввахс бацæуæн æм нæй. Фæцинтæ 
йыл кæна ныййарæг мад йæ сæфт хъæбулыл, фæкæуа, фердиаг 
кæна, уый фадат ын нæй... Ахст у!.. Йæ алыварс милици бады!.. 
Жора йæхæдæг дæр йæ фыды ныхæстæм йæ мидбына- 
ты дурдзавдæй аззад. Раст ын цыма исчи йæ фæскъæбут 
дзæккорæй фæцæф кодта, афтæ фæцис уыцы уысм. Ныцыуал 
ауыдта. Цæхæртæ акалдтой цæстытæ. Комыкъултæ ахус сты. 
Æнахуыр, æвиллон цæстæнгасæй кæсгæйæ баззад Валямæ. 
Уæдæ Жора ацы æнамонд сылгоймаджы фырт у!.. Уыцы уысм 
алыгъуызон уæззау хъуыдытæ, æрвæрттывддау, калдтой 
сæры. Уæдæ Жора ацы лæгмар сылгоймаджы хъæбул у? Уæдæ 
æнамонд гуырд у?.. Ау, баба... нана...йæ мад æмæ йæ фыд не сты 
Жорайæн? Æнæхицау уыд Жора, уæдæ! 0, дунескæнæг! Уæдæ 
Харебауа Сикъойы фырт у Жора! Уыцы æнамонд лæджы фырт! 

ФЫДЫ ФÆДЗÆХСТ 
649 
Афтæмæй йын ныр кæдæйнырмæ та Жора йæхæдæг йæ марды 
хъуыддаджы фæдыл зилы! Уæдæ йæм йæ фæдагурæджы куы-* 
сты фыццаг йæхи æнамонд мад æмæ фыды хъуыддаг æрхаудк 
Сыстын, сæзмæлын нал бафæрæзта æвзонг лæппу йæ бына- 
тæй. Æрмæст æдзæмæй нымдзаст Валямæ. Уый дæр æм кæсы 
æгомыгæй, цины цæссыгкалгæ. Нал исынц кæрæдзийæ сæ 
цæстытæ æнамонд мад æмæ фырт. 
Зæронд лæгæй уьщы æнæрцæугæ д иссаджы цау фехъусгæйæ, 
тæрхоны лæгтæ дæр хорзау нал фесты. Кæрæдзимæ бакæстытæ 
кодтой. Алчи дæр дзы цыдæртæ йæхицæн фæнысæнттæ кодта, 
сæ разы цы гæххæттытæ уыд, уым. Хъыпп-сыпп ничиуал кæны. 
Бирæты фуртт-фуртт дзы райхъуыст. Æнамонд ныййарæг мад 
æмæ хъæбулы æнæрцæугæ уæззау хъуыддагмæ кæсын зын 
уыд. Æппынфæстаг та тæрхоны лæг сыстад. 
- Хорз, мæ фыды хай, зæронд лæгмæ бадзырдта. - Бузныг. 
Сæрибар дæ ныр. Æрбакæнут дыккаг æвдисæны! - Адзырдта та 
æддæмæ. 
Дуарæй æрбахызт, бæрзонд фидæртæконд, йæ цæсгомы 
цъар кæмæн фесчъилтæ, ахæм асгомау лæг. Валяйы æфсымæр. 
Куыддæр къæсæрæй æрбахызт, афтæ уайтагъд Валяйыл йæ 
цæстытæ андæгъдысты. Фемдзаст æм Валя йæхæдæг дæр. 
- Уарзет, ме ’намонд хо!.. - æваст фæбогъ кодта Саукуыдз. 
Йæ сæфт хойыл йæхи баппæрста. Ныккуыдта, нырдиаг код- 
та чызгау. Мæнæй-ма йæ иунæг хо уал азы дæргъы мард уыд... 
Йæ зиан æфтгæ дæр ныккодта зæрдæйæ. Ныр мæнæ разынд. 
Удæгас у... 0, дунескæнæг, ахæм æнæрцæугæ цау!.. Цæлхытæ 
цæмæннæ фæхауы зæрдæ. Æрдиаг кæны, цин кæны рыстзæрдæ 
лæг - рæстмæ йæ не ’взары адæймаг. Æрмæст диссаг уыд 
уымæ бакæсын! Лæсæнтæ кæнынц цæссыгтæ. Æрдиаг кæны, 
уынæргъы, афтæмæй тыхстытæ кæны, пъатæ йæ сæфт хойæн. 
Фæлæ Валя йæхи æппындæр æндæргъуызон дæр нæ фæкодта. 
Сæрыл хæрдмæ схæцыд æмæ дард кæдæмдæр кæсæг йæхи 
скодта. Хъуыды дæр æй нæ кæны Саукуыдзы. Æфсымæр та 
йыл цæссыгкалгæ æмæ уынæргъгæ тыхстытæ кæны. Ноджы, 
ноджы... Тæрхоны лæгтæ дæр сæ бауагътой. Залы адæмæй 
бирæты фуртт-фуртт райхъуыст. Уæззау нывмæ кæсын нæ 
бафæрзтой. Сæ зæрдæтæ суынгæг сты. 
Валя уæддæр дурдзæсгомæй лæууы. Æппындæр ницыхуы- 

650 
Тедеты Герас 
зон нысæнттæ зыны йæ фæлурс, фидыцджын цæсгомыл. Уы- 
цы æдзæмæй дард кæдæмдæр кæсы. Кæсгæ дæр нæ фæкодтг 
йе ’фсымæрмæ. 
Уыйбæрц адæм, тæрхоны лæгтæ дæр дисы бафтыдысты 
Цавæр æндон адæймаджы мыггаг у!... Куыницы йæм хъары.. 
Ахæм ихзæрдæ никуы ма æрæййæфтой... Хо уал аздæргъы Й€ 
’фсымæры ма фена æмæ йæм стæйдæр ахæм знаджы цæстæй 
ракæс... Никуыма фехъуыстæуыд иратаманы ахæм æнæрцæугаЕ 
æбуалгъы цау! Туг æмæ фыдæй конд нæу? Зæрдæ нæй йæ риуы!. 
- Исты-ма мæм сдзур, Уарзет, дæ низтæ!... - ноджы тынгдæр 
ныууынæргъæгау кодта Саукуыдз, йæ сæфт хойыл тыхсты- 
тæгæнгæ. Ныр хойы зæрдæ газæмæ цыдæр бакъуырдта. Йе 
’нæмæт куыдфæндыйы цæстæнгас цыма чысыл фæфæлмæн 
Мадызæнæг... Кæмдæр риуы арфы ферттывта мады зæнæджь 
уарзт... Зæрдæ бацагайдта мадызæнæджы хъынцъым. Фæла 
уæддæр йæхи нæ сæтты хæрам сылгоймаг. Уæддæр ныффидар 
кодта йæхи. Æдзæмæй кæсы æмæ кæсы уыцы дард кæдæмдæр.. 
Уæддæр нæ кæсы йе ’фсымæрмæ... Нæ йæм хæлы йæ зæрдæйь 
æлхынцъ... Йе ’фсымæр!... Саукуыдз!... Уый у йæ царды æппæт 
дудгæбæттæ æмæ бæллæхты аххос Уарзетæн... Уый тыххæй сæ 
намонд. Сонт æмæ цæрæццагæй йæ цардыл дæр йæ къух уы* 
тыххæй систа Уарзет æмæ йæхи дæр уымæн мардта!.. Йæ цар 
ды фæндаг уый тыххæй басыгъд Уарзетæн...Уый тыххæй.. 
Уый тыххæй!... Æндæр никæй тыххæй!... Нал царди Уарзет...На; 
уæвынад кодта нырмæ...Уый тыххæй... лæгмар... фыдгæнæ] 
дæр уый тыххæй ссис!...Æмæ йæм ныддур зæрдæ... Мадызæнæ] 
у...Фæлæ зæрдæ фыды мур йедтæмæ ницы у... Иугæр æй куь 
скъахай, уæд... Алчи дæр туг æмæ фыдæй конд у!.. Йемæ хæрам 
зæрдæкъахт сылгоймаг нал сæтты йæхи. Дурдзæджындзь 
лæуд кæны æмæ кæны. Цыма æцæгæй дæр дурæйконд сылгой 
маджы ныв фестад. Нæ йæм хъарынц йе ’фсымæры куыдтытæ 
цинтæ. 
Рыстзæрдæ лæг бирæ куы фæхъынцъым кодта, уæд стæ\ 
æрсабыр, уæдæ цы. Йæ цæссыгтæ ныссæрфта. Йæхи фæфида] 
кодта. Йæ хо йæм æнæвгъау тыхджын хæрам кæй у, уый ма йьн 
цы æмбарын хъуыд. Фæлæ йæм Саукуыдз йæхæдæг нæ хæра* 
кодта йæ хомæ. Цыма йæхимидæг йæ зæрдæ цæуылдæр дардта 
афтæ зынд. Раст ын цыма афтæ зæгъынмæ хъавыд: «Фæлæу, ма 

ФЫДЫ ФÆДЗÆХСТ 
651 
хо, базондзынæ мын мæ рæстдзинад æмæ мæм уæд нал хæрам 
кæндзынæ». 
Саукуыдз сындæг къахдзæфæй бараст тæрхоны лæгты 
’рдæм. Фæллад æмæ фæлмасгъуызæй æрлæууыд сæ разы. 
- Хатыр!..- æфсæрмгæнгæ сæм сдзырдта фæллад хъæлæ- 
сæй. - Мастыл фæдæн...Ныффæстиат уæ кодтон!.. 
- Ницы кæны, Сагкайы фырт, ницы! - фæцырд тæрхоны лæг- 
тæй сæ иу æмæ цырд-цырд сæхи рарæвдз кодтой фæрсынмæ. - 
Уыдæттæ мах æмбарæм. Фæлæ ма нын зæгъ, - дзуры дарддæр 
тæрхоны лæгтæй сæ иу, - дæ хо Муккайы куы бауарзта, уæд æй 
ды цæуылнæ уагътай? 
Лæг йæ сæрэеруагъта. Пыхцыл æрфгуытæ кæрæдзимæ 
æрбалæстысты. Йæ дымгæнад цæсгом ноджы нынкъард, ныр- 
хæндæг. Сындæггай адæмыл йæ цæст ахаста. Бæрæг у: зын ын 
у дзурын. Къæхтыбынæй бынуæз ныуулæфыд. Æнкъард, саст 
хъæлæсæй сдзырдта: 
- Раст у, нæ йæ уагътон!.. Нæ уыд уымæн гæнæн.... 
Адæм сæхимидæг базмæлыдысты. Дисы бафтыдысты. 
Бирæтæ йæм дзы мæсты дæр раисты. Ноджы цæй фидарæй дзу- 
ры! Нæ йæ уадзы!.. Кæд ма рагон талынг дуг нал у!.. 
- Мæн фæндыдис, - дзуры дарддæр Саукуыдз, - цæмæй йын 
æй ферох кæнын кодтаин йæ уарзоны мæ хойæн. Уый адыл ын 
дзы алы æфхæрæн ныхас кодтам лæппуйæ. 
- Омæ йын дзырдтат, сайдæй дыл зилы æмæ амарын кодтат 
мæгуыр лæджы!- тæрхоны лæг фæурæдта Саукуыдзы. 
Рыстзæрдæ лæг дзæвгар ницыуал сдзырдта. Сæр та æруагъ- 
та. Зыны йыл, уæззау ын уыд тæрхоны лæджы ныхас. Цыдæр 
тыхджын хъынцъым ын йæ зæрдæ балхъывта, аркъауæй 
æлхъивæгау... 
- Уыцы лæджы амард... - уæрмæй дзурæгау та сыхъуыст 
лæджы æнкъард хъæлæс. Стæй та бамыр... Цæмæдæр йæ зæр- 
дæ суынгæг. Йæ бон нал у дзурын. - Æнцон нæ уыд мæнæн 
мæхицæн дæр уый амард... - ноджы тынгдæр суынгæг йæ 
зæрдæ. - Мæ туг... ме стæг уыд... Æнад нæ уыд мæхицæн дæр... - 
рыстзæрдæ лæг скæуынхъæлæс. Йæ бон дзурын нал у... Хъуыры 
цыдæр ныггуцъула. - Йæ мард ма йын уæддæр куы федтаин!.. 
Залы адæм та сæхимидæг базмæлыдысты. Дисы бафтыды- 
сты. Кæцæй кæдæм йæ туг, йе стæг уыд уыцы мæгуыр æнæ- 
хицау лæг!.. Æнахуыр цæхæртæ скалдтой Валяйы цæстытæ 

652 
Тедеты Герас 
дæр. Ницымбарæджы каст бакодта Саукуыдзы ’рдæм. Цытæ 
дзуры, цы ай? Цытæ сæнттæ цæгъды! Æмæ цæй мæхи туг, ме 
стæгтæ кæны! 
- Рæстæй фесæфт... - хъынцъымгæнгæ дзуры дарддæр Сау- 
куыдз. -Бынтон æнæаххосæй!.. Не ’гасы азар дæр уый æнамонд, 
сидзæр удыл æртыхст, дудгæ бада йе ’намонд сæр!... 
- Цæмæн фесæфт рæстæй? - тæрхоны лæг та фæурæдта 
æвдисæны. - Афтæ куы зæгъыс, дæ хойыл сайдæй зылд? Маргæ 
дæр æй уымæн куы акодта дæ хо? 
- Нæ, мæ бон, - рыстзæрдæ лæгта къæхтыбынæй ныуулæфыд 
æмæ раздæрау æнцад, æрхæндæг хъæлæсæй дзуры дарддæр. - 
Мукка... - йæ зæрдæ та суынгæг , ацы ном дзургæйæ. - Мук- 
ка сайыны лæппу нæ уыд... Уый дзы æз дзырдтон мæ хойæн 
афтæ... Рæстзæрдæ... Æнæхин, æнæкæлæн, хæрзæгъдау сидзæр 
сывæллон!... Нæ зылдис сайдæй мæ хойыл дæр. Куы зæгъын, 
уый мæ хо афтæ æнхъæлы... Мах ныхæстæм гæсгæйæ...Уый 
йедтæмæ скъæфты æхсæв, лæппу Сывылдзджынæй йæ сæр 
куы фесæфта, уæддæр ма йæм фæрссагæй фыстæг баппæрста 
мæхомæ... 
- Цы фыст уыд уыцы фыстæджы? - тæрхоны лæг та фæу- 
рæдта æвдисæны. 
Уый сæм уалазыдæргъы, фæззыгон хус сыфтæрау, чи сбур, 
ахæм гæххæтт балæвæрдта. 
- Мæнæ гъе!... Мæ хойы номыл æй бавæрдтон абоны онг. 
Æрмæст фыстæджы хабар мæ хо йæхæдæг абоны онг нæ зыд- 
та... Нæ йын æй схъæр кодтон... - Саукуыдз фæлмæн, æнкъард 
цæстынгасæй бакаст Уарзеты ’рдæм. 
Уый фыстæджы коймæ йæ мидбынаты фестъæлфæгау код- 
та. Æнахуыр цæхæртæ скалдтой цæстытæ. Цыдæр тыхджын 
æнкъарæн ын ныццавта йæ зæрдæ. Фæсонтау. Фыстæг, дам, æм 
баппæрста фæрссагæй!.. Мукка баппæрста фæрссагæй фыстæг 
Уарзетмæ... Афтæмæй йæм Уарзетæн та йæ маст фыхтис... Йæ 
сæр, зæгъ, бафснайдта... Иу гæххæтты гæбаз, зæгъ, æм рарвыс- 
таис Уарзетмæ! 0, Хуыцау! Цытæ хъусы Уарзет! Уæдæ нæ уы- 
дис Мукка азымджын? Фæсмон ныццавта лæгмары сæрымагъз. 
Йæхимидæг йæ зæрдæ фæфæлмæндæр Муккайы ’рдæм. Ау, уæ- 
дæ Нино дæр рæстытæ дзырдта! Стыхст лæгмар йæхимидæг. 
Оу, мæнгард, фæлитой дуне!... Бамбæхста йын йæ фыстæг йе 
’фсымæр!.. Кæуыл ма ис æууæнк... Æлгъыстаг дуне!.. Чизоны 

ФЫДЫ ФÆДЗÆХСТ 
653 
ацы бæллæхтæ не ’рцыдаиккой, уыцы фыстæг Уарзеты къухмæ 
куы бахаудаит, уæд... Чизоны йæхи дæр нæ амардтаит Уарзет!... 
Чизоны афтæ дæр не сæнамонд уыдаид!... 0, дурзæрдæ 
Саукуыдз!... Уарзетæн та йе ’фсымæрмæ йæ маст рафыхт. Йæ 
дæндæгты къæс-къæс æм цæуы, афтæмæй йæм кæсы æгомы- 
гæй. Сайдвæлывдæй фæцæрай, цы æфсымæр дæ!.. Дæу тыххæй 
сæнамонд... Дæу тыххæй мардта йæхи... Дæу тыххæй лæгмар 
дæр ссис Уарзет... Тæссаг, æвирхъау фыдгæнæг... Афтæмæй иу 
раздæр кусартгæнгæйæ - туг куы федта, уæддæр-иу йæ зæрдæ 
бахъарм Уарзетæн... 0 дунескæнæг!... Уарзет йæ мидхъуыдыты 
тынг бафæллад. Знæт улæфт кæны, афтæмæй бакаст тæрхоны 
лæгты ’рдæм. Цы фыст уыдзæн уыцы фыстæджы. 
- Хатыр, Уарзет! - тæрхоны лæг кæсын райдыдта фыстæг. - 
Тыхст сахат дæ уадзын иунæгæй. Æндæр гæнæн нæй. Æз 
цæуын. Нæ зонын, кæдæм. Искуы бынаты ныллæудзынæн æмæ 
дæм æрæздæхдзынæн. Акæндзынæн дæу дæр, æнæмæнг дæм 
æрцæудзынæн, мæ дуне! Æнхъæлмæ кæс. Бабыхс уал рæстæгмæ 
уыцы зынтæ. Æндæр хос нын ный. Уый дæр... Дæхæдæг мын 
куыд загътай, афтæмæй маймæ цæуы йæ гуырæн... Тæрсгæ 
ма кæн, Уарзет!... Фидар фæлæу, сфæраз-иу алы æфхæрд, алы 
уайдзæф дæр... уæддæр ын-иу мацы кæн... Курын дæ, Уар- 
зет... Тынг дæ курын, ме ’рыздæхынмæ йыл мацы æрцæуæд.... 
Хæрзбон уал... Дæхи Мукка. 
Тæрхоны лæг фыстæг стъолыл æрæвæрдта. 
- Æ, саубон куыд æркодта ме ’намонд сæрыл!... - Валя æваст 
æнахуыр богъ фæкодта. Йæ сæрыхъуынтæм фæлæбурдта. - 
Уæдæ ницы аххосджын уыд, афтæмæй йæ амардтон... Мæхи 
Мукка...Мæхи фæлмæнтæ Мукка!.. 0, сыгъд дыл сирвæза, ме ’на- 
монд сæр! - кæуы, æрдиаг кæны ахæст. Фæсмонæй йæхи хæры. 
Залы адæмæй дæр та кæйдæрты фуртт-фуртт райхъуыст Ва- 
ляйы зæрдæхалæн куыдмæ. - 0, ме ’фсымæр, о, ме ’фсымæр! - 
Кæугæ баздæхт зæрдæскъуыд ус Саукуыдзмæ. Милици йæ са- 
быр кæнынц. Ницы йын фæразынц. Кæуы уæддæр, æрдиаг 
кæны. - Айæппæт мын ды дæ! Цæмæннæ мын æй схъæр код- 
тай, цæмæннæ уыцы фыстæг, мæ уды тæригъæд дын баззайа! - 
ныууынæргъæгау кæны йæхимидæг, нырризæгау кæны. 
- Мауал маст кæн, Уарзет, дæ низтæ! - Саукуыдз æнкъард 
хъæлæсæй бадзырдта рæвдаугæ йæ хомæ. - Ныртæккæ 
мын базондзынæ мæ рæстдзинад дæр æмæ мæм нал мæсты 
кæндзынæ. 

654 
Тедеты Герас 
Залы адæм сæхимидæг базмæлыдысты. Дисы каст кæнынц 
Саукуыдзмæ. Цæй рæстдзинады кой кæны ай! Уый хуызæн 
æбуалгъы дурзæрдæ митæ фæкодта йæ хойæн æмæ ма ноджы 
йæхи сраст кæнынмæ хъавы. 
Тæрхоны лæг басабыр кодта адæмы. Басабыр кодта Валяйы 
дæр. Стæй баздæхт Саукуыдзмæ. 
-Лæппу йæ фыстæджы кæй фæдзæхсы дæ хойæн? Мæ 
раздæхынмæ, дам, ын мацы кæн, зæгъгæ? 
- Уæ фарн бирæ...- æфсæрмæгæнгæ сдзырдта Саукуыдз. - 
фæлæ уæд мæ хо зæрдæхсайгæ уыд.... Йæ сывæллоны фæ- 
дзæхста... 
Залы адæм та дисгæнæджы змæлд бакодтой сæ мидбынаты. 
Ахæм æнæрцæугæ диссаджы хабар никуы ма федтой. Нырма 
Жорамæ бакæсынц цахæмдæр фæлмæн, тæригъæдгæнæджы 
цæстæнгасæй, стæй та Саукуыдзмæ бакæсынц... Хæрæфырт... 
Мадыфсымæр!... Уый Фæстæ Валямæ бакæсынц адæм. Уымæй 
тæригъæддæр дзы никæмæн кæнынц. Валяйæн та йе ’на- 
монд фырты коймæ ногæй йæ зæрдæ суынгæг. Æгомыгæй та 
лæдæрсынц судзгæ цæссыгтæ, афтæмæй фæлмæн, рæвдаугæ 
цæстытæй хатыркурæджы каст кæны йæ фыртмæ. 
- Диссаг мæм кæсы, ацы хорз лæг уæддæр дæ хъуыддаг! - 
тæрхоны лæг бæстон æргуыбыр Саукуыдзы фæрсынмæ. - 
Кæд лæппу чызджы сайынмæ нæ хъавыд, кæд æй æгъдауыл 
курынмæ хъавыд, уæд ма йæ уæдæ цæмæннæ уагътай уæддæр 
дæ хойы? Цæй монцмæ бамбæхстай лæппуйы фыстæг чызгæй? 
Æви ацы стыр бæллæх хъуыддæгтæ æрцыдаид, уый дæ фæн- 
дыд? - тæрхоны лæг фæрсаджы каст кæны æвдисæнмæ. Ныхъ- 
хъус сты залы адæм. Æдзæмæй хъусынц. 
Саукуыдз та йæ сæр æруагъта. Урс хисæрфæнæй йæ дæвдæг 
ныхы хид асæрфта. Дымгæнад цæсгом ноджы нырхæндæг, нын- 
къард. Къæхтыбынæй ныуулæфыд. Бæрæг у, зын ын у дзуапп 
кæнын. Йæ ныхасы тæккæ зындæр ранмæ бахæццæ. Сындæггай 
адæмыл йæ цæст ахаста. Уæд та адон ам куы нæ уаиккой!... 
Стæй чысылгай йе ’нкъард цæстæнгас Валяйыл æрурæдта 
рыстзæрдæ лæг. Фæлмæн, тæригъæддаджы каст æм кæны. 
Æмыр хъæлæсæй йæм дзуры: « Туг дыл ныууара, ме ’намонд хо, 
кæд цæй æнæнхъæлæджы фыдбылызы амæттаг фæдæ... Рагæй 
фæстæмæ мæ зæрдæйы арфы ныгæдæй цы æбуалгъы бæллæх 
хæссын, уый дæу, мæ иунæг хойы сæрыл афтæ æртыхсдзæн, 
уый æнхъæл та кæцæй уыдтæн!.. 

ФЫДЫ ФÆДЗÆХСТ 
655 
Рыстзæрдæ лæг тыхскъуынæгау ракодта йæ мæстæлгъæд 
цæстытæ йæ хойæ. Сындæггай бакаст тæрхонгæнджытæм. Йæ 
зæрдæ фæцæйскъуыд. 0, дунескæнæг! Ахæм лæгъстæгæнæг, 
ахæм тæригъæддаг цæстæнгасæй бакаст тæрхоны лæгтæм, 
æмæ лæджы зæрдæйы тугтæ ныттагъдаид йæ тæригъæдæй. 
Раст сын цыма лæгъстæ кодта: 
« Кæд уын хуыцауы хай ис, уæд мын æй ма зæгъын кæнут... 
Фервæзын мæ кæнут ацы зынæй!..» 
Тæрхоны лæг фембæрста лæгæн дзурын зын кæй у. Йæхи 
йæм фæфæлмæн кодта æмæ йæм сдзырдта рæвдаугæ: 
- Зæгъ, Сандойы фырт, зæгъ, хуыздæр уыдзæн афтæ!... 
Саукуыдз базыдта йæ бон. Æнæдзургæ дзы хуыцау хос нæ 
загъта. Адæмыл та ног йæ цæст ахаста. Иæ уæргъхъуынæй конд 
дæрдджын бухайраг худ бандоныл æрæвæрдта. Къæхтыбынæй 
та дæлæуæз ныуулæфыд. Уæрмæй дзурæгау тыххæйты 
сæхъуыст йе ’нкъард æмæ фæлмæн хъæлæс: 
- Цард-цæрæнбонты ацы хъуыддаг мæ хуылфы фæхастон 
æмбæхстæй. Мæхимæ дæр æй никуы ныдздзырдтон. Мæ фы- 
ды рухс цæсгом счъизи кæнынæй тарстæн. Фæзæрдæхудт дзы 
уыдаин, уый мæ нæ фæндыд. Зын мын уыд, тынг зын мын уыд 
йæ фæдзæхст басæттын... - рыстзæрдæ лæг уырдыгмæ нык- 
каст. Къæхтыбынæй ныуулæфыд. Йæ дæвдæг тылы хид та 
асæрфта урс къухсæрфæнæй. Афтæмæй дзуры. - Ныр дæр æй 
нæ загътаин... Мæ хо æмæ ма уыцы æнамонд сидзæры уарзт йæ 
тæккæ тæмæны куы уыдис, уæддæр мыл фæлтæр фæкодтой 
адæм, хъæубæстæ, хиуæттæ... Нæ йæ загътон... Сæрдарæй куы- 
стон... Рæвдз цыдысты мæ колхозы хъуыддæгтæ.-.Районмæ мæ 
уæлдæр бынатмæ кодтой... Фæлæ райдыдтой алы хахуыртæ 
фыссын райкоммæ. Йæ хойы, зæгъ, ирæдыл уæй кæны æмæ, 
зæгъ, уый тыххæй нæ дæтты йæ хойы Муккайæн... Цæмæйзон, 
цынæ гуыбынниз фыстой. Боныфæстагмæ мæм районы 
кусджытæ дæр райдыдтой хæцын. Нæ радтон ком уæддæр. Не 
сразы дæн мæ хойы хъуыддагыл. Систой мæ мæ бынатæй. Суанг 
ма ахæстоны дæр фæцæйбадтæн... Фехæлд мæ цард... Мæ хойы 
хъуыддаджы тыххæй...Фæлæ быхстон... Уый та йæ царды æппæт 
бæллæхты аххосаг мæн æнхъæлы... Ныртæккæ мæм хæрам 
цæстæй дæр уымæн ракаст. Йæ бар йæхи. Æнхъæлæд афтæ. 
Мæхæдæг дæр сын тæригъæд кодтон дыууæ æвзонгæн. - Лæг 
та йæ сæйраг дзуринагмæ рахызт. - Кастæн сын сæ тухимæ... Сæ 

656 
Тедеты Герас 
иуы хъысмæт мæ куыд агайдта, се ’ннæйы хъысмæт дæр афтæ. 
Æз дæр мæ мидхъуырдухæнты тухи кодтон сусæгæй. Кæлдым 
къодахы сыгъд кодтон мæхимидæг æз дæр. Чи мын зыдта мæ 
зæрдæйы рис! 
- Уæдæ ма йæ цæмæннæ уагътай, цæмæннæ, уый нын зæгъ 
цыбырæй! - тæрхоны лæг æвдисæнмæ фæкарздæр. - Цæмæн 
æрцæуын кодтай айæппæт бæллæхтæ? Цæмæн амарын кодтай 
дæ хойæн лæг? 
- Оу, мæнæ уынгæджы фæуа ме ’намонд сæр, ацы хорз 
адæм! - рыстзæрдæ лæг скæуæгау кодта. - Нæ йын уыд аразæн, 
нæ, уыцы хъуыддагæн! Мæ туг, ме стæг уыдысты сæ дыууæ 
дæр... Хо æмæ æфсымæр уыдысты уыцы дыууæ æвзонджы! 
Куыд æруагътаин ахæм æнæрцæугæ æбуалгъы тæригъæд! 
Залы утæппæт адæм сæхимидæг базмæлыдысты. Схор-хор 
кодтой. Ахæм æвирхъау диссаг никуыма æрæййæфтой, никуы 
ма уыдысты æвдисæн ахæм цауæн. 
- Сайгæ кæны!.. - æваст галы богъ фæкодта Валя. - Æрæ- 
мысгæ хъуыддаг... Йæхи раст кæны, - йе ’фсымæрмæ амоны. - 
Йæ фыдракæнд æмбæхсы. Мур дæр ницы баххæссыдыстæм кæ- 
рæдзийæн. Мæ фыд уый фыдæн къухылхæцæг уыд, æндæр!.. 
Тæрхоны лæг басабыр кодта знæт сылгоймаджы. Ногæй та 
æвдисæнмæ баздæхт. Æнцад, æдыхст хъæлæсæй йæм бадзырд- 
та: 
- Ды дзырд кæн дарддæр. Цы æгъдауæй хо æмæ æфсымæр 
сты? 
- Ды уæддæр, ме ’намонд хо, мæнмæ хæрам кæныс... Нæ дæ 
уырны мæ рæстдзинад... Дæ фыд Муккайы фыд Афæхъойæн 
къухылхæцæг кæй уыдис, раст йе ’ппæт бæллæхтæ дæр уый 
мидæг сты, гъе. Раст зæгъын, мæ хо! - Саукуыдз ныр та тæр- 
хоны лæгтæм баздæхт. - Мæ фыд Муккайы фыдæн уыд къу- 
хылхæцæг. Уæд мæ хо гуырд нæма уыд. Афæхъо ^уыд æнæ- 
зæнæг... Мæ фыд сæм цыд хæстæгдзинады охыл. Йемæ... Уæ 
фарн бирæ... Фæлæ... Усæн куыддæр лæппу æмæ чызг рай- 
гуырд, афтæ Афæхъо фæзиан. Æз лæг уыдтæн. Цыдæр хуызы 
фæфиппайдтон мæ фыды... Уастæн, ын мæ тæригъæд баззайæд, 
мæрдты ’рдыгæй. Уый азарæй фестæм иууылдæр цъыбыртты 
сыгъд... æз дæр, мæ хо дæр... æмæ ме ’намонд гуырд æфсымæр 
дæр!.. Мæ фыд мын, мæ хуртæ, ныффæдзæхста... - рыстзæрдæ 
лæг та раздæхт йæ сæйраг дзуринагмæ. - Ныффæдзæхста 

ФЫДЫ ФÆДЗÆХСТ 
657 
нæ, фæлæ мын ард бахæрын кодта йæ намыс, мæ намысæй. 
Сыджыт мын мæ дзыхы сисын кодта. Йе ’нгуылдзты уырзæй 
йæ туг рауагъта. Дзулы къæбæрыл æй æртагъта, афтæмæй мын 
æй бахæрын кодта, куыд уыцы хъуыддаг мæхицæй дарддæр 
а-зæххыл къахылдзæуæг нæ базондзæн. Ахæм диссæгтæ мын 
бакодта гъе, мæ хуртæ, мæ мæгуыр фыд. Мæ фыд фæцу æмæ ма 
’рцуйы фæндагыл куы цыд, - дзуры дарддæр æвдисæн, - уæд 
мæм хицæнæй басидт æмæ мын афтæ зæгъы: «Мæ хъæбул... мæ 
фæдзæхст, дæ фыды фæдзæхст!..» Уæд мæ хойыл æххæст æртæ 
мæйы дæр нæма цыд. Афæхъойы чызг Альдаимæ æмбæйттæ 
уыдысты. Лæппу дæр сæ бирæ хистæр нæ уыд. Хъомыл кодтой 
иумæ, къæсæрæй-дуармæ. Рацыд, рабон æмæ мæ хо æмæ Мук- 
ка кæрæдзи бауарзтой! Бауарзтой кæрæдзи хо æмæ æфсымæр! 
Залы адæм та сæхимидæг базмæлыдысты. Се ’рттæ ныц- 
цагътой. Ай цæй диссæгтæ дзуры! Ныр Саукуыдзмæ мæсты нал 
кæнынц. Тæригъæдгæнæджы цæстæй йæм кæсынц. 
- Фæлæ чи зыдта уый, мæны йедтæмæ! Сланон, Муккайы 
мадæй зæгъын, уый дæр æй куынæ зыдта йæхæдæг! Æрмæст 
хъуыддаг æз дæр кæй зыдтон, уый Сланонæн йæхицæн дæр 
зындгонд уыдаид, ай зæгъын мæ бон нæу. Цыдæриддæр уыд, 
мæрдты рухсы бадæд, сусæгæй-æргомæй тынг ныллæууыд 
чызг æмæ лæппуйы уарзты ныхмæ уый дæр. Уый æз мæхæдæг 
хатыдтæн. Ныллæууыдтæн æз дæр, кæй зæгъын æй хъæуы, 
дыууæ æвзонджы ныхмæ. Фæлæ мын æргом дзурæн нæ уыд, ни- 
цы æфсон мын уыд. Чызг æмæ лæппу тугхæстæг кæй сты, уый 
зæгъæн мын кæм уыд! Æнæуый архайдтон алы мадзæлттæй 
сæ ахицæн кæныныл. Адæмæй, хæстæджытæй, хиуæттæй мын 
чи уайдзæф кодта, уыдонæн дæр кæм загътаин цæмæн дæн 
сæ ныхмæ, уый. Чызг æмæ лæппуйы хъуыддаг та бонæй-бон 
цырынæй-цырындæр кодта. Афтæмæй дывыдон арты сыгътæн 
æз дæр. Чызг æмæ лæппу хо æмæ æфсымæр кæй сты, æмæ сын 
баиугæнæн кæй нæй, уый зæгъæн мæнæн нæ уыд, уыдонæн та 
æндæр фæрæз нал уыд. 
Æмæ æхсæвæй, бонæй мæ сусæг мидхъуырдухæнты утæх- 
сæн кодтон. Мæ зæрдæдзурæнты фæдæн. Хъуыды кодтон, 
куыд бахизон дыууæ æвзонг уды уыцы æнæрцæугæ тæригъæд- 
дзинадæй,ууыл. Гъе, фæлæ федтатуæхæдæг!.. -рыстзæрдæ лæг 
фæллад улæфт ныккодта къæхтыбынæй. Йæ хид та асæрфта 
урс къухсæрфæнæй. - Нæ мын бантыст. Фыдбылыз уæддæр 

658 /Т^Р 
Тедеты Герас 
йæхион бакодта. Ай уын, мæ хуртæ, мæ фыдракæнд, ай уын ме 
стыр азым мæ хойы раз!.. - Æмæ Саукуыдз Валяйы ’рдæм бакаст. 
Фæлæ Валя йæхи адыл нал уыд. Æррайы каст кæны 
Саукуыдзмæ. Ирвæзтытæ кæнынц цæстытæ. Цыма йæ зонд 
фæкуыддæр. Цъæхтæ-буртæ кæны цæсгом. Дзæвгар ахаста 
афтæ... Цы арæзта, уый йæхæдæг дæр нæ зыдта. Стæй уæд уы- 
цыиу æрра богъ фæкодта йæ хъæлæсыдзаг. 
- Саубон мæ баййæфта!.. - æмæ ус æрхаудта. Бамыр. Атымбыл 
ыл сты адæм. Дон ыл калынц. Ратил-батил æй кæнынц. Йæхи 
хæры Саукуыдз. Æрæджиау-æрæджиау чысыл сулæфыд уадзыг 
ус. Гæзæмæ бакодта йæ цæстытæ... Саукуыдзыл сныдзæвдысты 
фæлмнорст цæстытæ. Æррайау фæлæбурдта знæт ус лæджы 
хæдоны риумæ. Йæ тых йæ бонæй йæ ныууыгъта. 
- Саукуыдз, уæдæ Мукка ме ’фсымæр уыд?.. - йæ хъæлæсы 
дзаг та нырдиаг, ныббогъ кодта, - цæмæннæ йæ загътай йæ 
рæстæджы!.. - тынгдæр та ныууигъы Саукуыдзы. - Оу, мæ 
сыгъд амонд, оу, ме ’намонд сæр! - ус та ногæй æрхауд. Йæ 
зæрдæ та бахъарм... Дон ыл калынц. Залы адæмæй хъыпп- 
сыпп ничиуал кæны. Æнахуыр дисы каст кæнынц джихæй. Сæ 
цард-цæрæнбонты ахæм абуалгъы диссаг никуы æрæйæфтой. 
Сылгоймæгтæ кæуынц, фуртт-фуртт кæнынц. 
Иу диссаг уыд Жорамæ бакæсын. Æнахуыр цæхæртæ калд- 
той цæстытæ. Йæ уадзыг мадмæ иннæ адæмимæ уый дæр ба- 
уад. Фæлæ цы сарæзтаид, уымæн йæхæдæг дæр ницыуал зыд- 
та. Сдыгъуырццæг. Хибарæй æрлæууыд æмæ сæнт ракæс-бакæс 
кæны. Йæ мадмæ бакæсы... йæ мадыфсымæрмæ... Стæй та уæд 
йæ хъомылгæнæг фыдмæ... Адæм архайынц уадзыг усимæ... 
Куынæ æмæ куынæуал чъицыдта, уæд дохтырмæ арвыстой... 

Редактор А. Б. Остаев 
Технический редактор В. А. Тедеева 
Корректор Р.Ф.Дзагоева 
Дизайн и верстка Д. В. Кочиева 
Худож. оформление обложки А. М. Ковалев 
Подписано в печать 17.08.12. Формат 84*108У32. Бумага офсетная. 
Печать офсетная. Уч.-изд. л. 35. Усл. печ. л. 34,65. 
Тираж 300 экз. Заказ №372. 
Дом печати РЮО. 
100001, г. Цхинвал, ул. Московская, 7. 
Полиграфическое производственное объединение РЮО. 
100001, г. Цхинвал, ул. Московская, 5 

Тедеев Герас Зурабович 
ОТЦОВСКИЙ ЗАВЕТ 
Роман 
Книга издана по решению Издательской комиссии 
Государственного комитета информации, связи и 
массовых коммуникаций Республики Южная Осетия 


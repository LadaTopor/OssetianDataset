Дегъуаты Соня 
НЫГУЫАД 
ХУРЫ ТЫН 

Дегъуаты Соня 
НЫГУЫЛД 
ХУРЫ ТЫН 
5^ 
ш 
ДОÆЗДЖЫХЪÆУ 
200Е 

84 Осет 
Д-48 
Дегъуаты С. 
Д—48 Ныгуылд хуры тын — Дзæуджыхъæу: Ир, 
2002 - 335 ф. 
Дегоева С.М. 
Погасший луч солнца. 
Имя Сони Дегоевой давно знакомо читателям по 
публикациям в журнале «Мах дуг». «Погасший луч солн- 
ца» - первая книга писательницы и, думаем, она най- 
дет путь к сердцу читателей. 
д 4702500201-1 6 84 0сет 
АМ131(03)-02 и/ 
© Дегоева С.М., 2002 
15ВЫ 5-7534-1069-3 © Гаппоева Н.У., оформление, 2002 

Радзырдтæ 
НЫГУЫЛД ХУРЫ ТЫН 
Ногбон райсом. Иннæ хæггытæй раздæр рабадт 
уыцы бон Сæнет. Æхсæв бонмæ йæм хуыссæг æввахс 
не ’рцыд: хъæдцзæг адæмы уынæр æмæ йын æй йе 
’рхæндæг хъуыдытæ фæсырдтой. Æмæ йæ кæд 
куыстмæ цæуыны æфсæрм нæ уыд, уæддæр, куыддæр 
бон дзир-дзур кæнын райдыдта, афтæ йæхи хуыс- 
сæнуатæй раппæрста — рафг-бафг кæнынæй дзы бафæл- 
лад. Тагьд-тагьд йæ райсомы зилæнтæ акодта, азылд 
йæхимæ æмæ цæуынмæ фæци. Йæ иу къухы зазы 
къалиу, иннæйы хызын, афтæмæй рахызт сæ 
къæсæрæй Сæнет. 
Цалдæр боны мит фæуарыд. Арв ныйирд æмæ 
йæ уазал судзинтæ буары иннæрдæм хизынц, хъызт 
цæсты хуынчъытæ къахы. Æрдзы хæрзарæхст 
æрмдзæф фæзынд хæдзæртгы рудзгуытыл, алæмæ- 
ты нывæфтыдтæ сыл сфæлгонц кодта, цæстæнгас 
сæхимæ здахынц. 
Гъе фæлæ Сæнеты уыдæтгæ не ’ндавынц, цæуын 
5 

хъуагæй адджын комдзаг мæ дзыхмæ куынæ истон, 
уæд мын ме ’нæхуыссæг æхсæвтæ æмæ æнæнцой 
бонтæ ацы хъизæмæрттæй фидыс? Дæ иунæг зынг 
бахуысса, зæгьгæ, мыл фыдусы æлгьыст куы ’руагъ- 
тай, куьщ нæ фæкодтай æвæстаг, мамайы лæппу, 
фæлмæнзæрдæ куы уыдтæ? — æвдæлон кæны йæ 
кæуындзæг. - Ныр цæуын, фæлæ кæдæм тындзын, 
цымæ: исты, мыййаг, мæ размæ куынæ разгьордзынæ, 
бындурзылд! — йæ хæссинæгтæ миты рагъыл 
æрæвæрдга æмæ дыууæ къухæй йæ риуыгуьщыр ных- 
хоста. Фыдфынау та цæстыты раз сыстадысты уыцы 
фыдæлгъыст бонтæ æмæ, йæ мидхъуыдыты утæхсæн- 
гæнгæ йæ фæндагыл куыд фæраст, уый æмбаргæ 
дæр нал бакодта. Фæлтау куынæ ’рбацыдаид рын- 
чындонæй, кæнæ йын дзы йæ дæнгæл æмæ тып- 
пырæй мард куы ’рбаластаиккой. Фæлæ кæй уыд 
уыйбæрц амонд?! Хъуамæ йæ сæрвæлтау нывондæн 
æрхастаид йæ хъæбулы, йæ зæрдæ йын фехæла. 
Мæлæтдзаг рынчын йæхæдæг уыд, тæппæлæг та йæ 
хъæбул æрбаци. 
Æмæ та æрымысыд, фæстаг хатг ма йæм сæумæ- 
къуырццæй рынчындоны куыд балæууыд, уый. 
- Кæцæй фæдæ ацафон, мæ къона? — йæ зæрдæ 
ныссæххæтг кодта Сæнетæн, иннæ рынчынтæй хъал 
дæр ничима раци, афтæ раджы йæм йæ хъæбул 
дуарæй куы бакаст, уæд. 
- Ма тæрс, мама, хæрзæггурæггаг дæм æрба- 
цыдтæн - знон мæ ногдзаутæм айстой. Нæ уыныс? - 
ацамыдта йæ риуыл сырх галстукмæ, йæ цæстыты 
цины цырæгьтæ сыгьди, афтæмæй. Стæй йæм йæ 
къахæлгьтыл сабыргай бацыд æмæ йыл ныддæлгом 
хуыссæнуатмæ: — Куыд дæ, мама? 
- Хуыздæр дæн, мæ зæрдæлæууæн, мауал мын 
тæрс. Слæуу-ма, æз дæм дзæбæх бакæсон, куыд дыл 
фидауы? — йæ сæрæн ын аба кодта мад æмæ йын 
8 

арфæтæ кæнынмæ фæци: — Амондджын бон æй 
бабæтт, мæ зæрдæдарæн, стыр лæг дзы суы, æцæг 
лæджы галстукæй йæ куыд раивай!.. Фæлæ дæ уæддæр 
ацафон куыд æрбауагьтой, куынæ фæуадзынц? 
— Фæтæригьæд мын кодга дуаргæс, æвæццæгæн. 
Мæ мад, зæгьын, тыхст рынчын у æмæ йæ фенон, 
куыд у, — аба та йын кодта лæппу йæ русæн. — Ой, 
куыд зын нын у, мама, æнæ дæу... Ныр та скъо- 
ламæ дæр нал цæудзыстæм æмæ... Нæма дæ уадзынц 
нæхимæ? Цом-ма нæхимæ, хуысгæ уым дæр 
кæндзынæ. Мах алцы дæр нæхæдæг кæндзыстæм, 
æрмæст нæ цуры у æмæ нын амон, цы кæнын хъæуы, 
уый, — йæ сæр та йын йæ риуыл авæрдта лæпгту. 
Уайы цæстытыл, дыккаг бон æй сæхимæ куыд 
кодтой лæппу æмæ йæ фыд, дыууæрдыгæй йæ 
дæлæрмтгы бацæугæйæ. Уынджы-иу сабитимæ йæ 
цыфæнды хъазт дæр фæуагьта æмæ йæм-иу куьщ баз- 
гьордта. «Ницы дæ хъæуы, мама?» - йæ лæф-лæф- 
иу цыд, афтæмæй-иу дуарæй дзургæ бацыд. 
Бæргæ, куынæуал рабадтаид уыцы саумылазон 
бонтæ нæ фенгæйæ! Фæлæ цы загьдæуа хъысмæтæн, 
йæ рахиз цæст ын бындзарæй чи фелвæста, 
цæрдудæй йæ мæрдтыл чи бафтыдта... 
...Сусæны мæй. Иннæ хæттытæй хъауджыдæр 
æртæ боны дæргьы хур зæххыл атылд. Сулæфæнтæ 
нæ уыд æнудæй. Дымгæйы уддзæф æлхæнынмæ дæр 
ничи ссардтаид, æмæ хæдзар ничиуал агуырдта, йæ 
сæрæн чи уыд, уыдон æхсæвæй-бонæй хъæдбынтæ 
æмæ доны былтæм сæ дарæн аивтой. Фæлæ æндæр 
уыд йæ уавæр Сæнетæн. Зæрдæниз ыл бафтыд уыцы 
фыдфыны фæстæ æмæ йæ йæ сæр схъил кæнын нал 
уагьта. Нал хæцыд æппындæр йе уæнг йæхиуыл, 
æмæ цалдæр мæйы рынчындоны йæхицæн цæрæн 
бынат æрцахста. Ныр дзы йæхи тыхтынд бæргæ ра- 
кодта, кæд хæдзары сатæгдæр уаид æмæ тагьдцæр 
9 

æй хъæуы. Рухс горæтæй, бæрæгбонхуыз хъæлдзæг 
адæмы уынæрæй цас тагъддæр фæиуварс уа, уыйбæрц 
æм хуыздæр кæсы, йæ зæрдæйæн æнцондæр у. 
— Дæ райсом хорз, Сæнет, æмæ дæ Ног азы хорзæх 
уæд! Дæ зæрдæйы æрхæндæгдзинад зæронд азимæ 
ацæуæд! Ног азы къахæрбавæрд та дын зæрдæрухсы 
хос фæуæд! — куы йæ ауыдта, уæд йæ митгæ сæрфын 
фæуагьта сæ сыхаг Бодзи, йæ фыййагыл æрæнцой 
кодта æмæ йын арфæтæ кæныкмæ фæци. 
— Бузныг, Бодзи, бузныг. Йæ хорзæх нæ уæд не 
’гасы дæр, мæн та ма цы хъæуы, фæлæ... 
— Цæмæн афтæ зæгьыс, гормон, цард цард у, 
къæвдайы фæстæ хурæн дæр æнæ ракæсгæ цы ис! 
Хуыздæр бонтæ, хуыздæр рæстæджытæ уын Хуы- 
цауы цæст бауарзæд. Фæлæ та, куыд кæсын, 
афтæмæй уæлмæрдтæм рараст дæ, — фæкомкоммæ 
лæг сылгоймаджы къухы заз бæласы къалиумæ. 
— О, абæрæг æй, зæгъын, кæнон... Йæ мит дæр 
амæрзинаг уыдзæн... 
— Омæ мын, цы дæ хъуыддаг ис, зæгьгæ, кæд 
зæгьыс, уæддæр дæ бар ис,фæлæ дын æм Ногбон 
райсом æнæ цæугæ нæй, райсом дæр ма ацы къуы- 
рийæ куы у? Иудадзыгдæр уæлмæрдты куы бацардтæ: 
хурæй — къæвдайæ, бæрæгбонæй — къаты бонæй. Иу 
бæрæгбон ма дæ бинонты кой дæр бакæн, тæригьæд 
не сты, тæригьæд? Хуыцаумæ дын хъыг фæкæсдзæн. 
Ай уыди æмæ дæ мæгуыр чызг йæ сабибонтæ фылдæр 
уæлмæрдты арвыста, зæгьæн ис, йæ рæз уым схас- 
та, дæ дзыназынмæ хъусгæйæ. Ныр ын йæ сабийы 
уæддæр батав дæ зæрдæйы хъармæй, хъæбулы хъæбул 
зæнджы магьз у, зæгьгæ, ныхасæн куы баззад. Ау, 
уыи фæзынд дын æппын уæддæр ницы фæахъаз дæ 
зæрдæйы хъæдгом байгасæн? Хуры гуыдыны хуызæн 
саби, мах дæр ма йыл - кæмæддæрæгæттæ — нæхи 
куы аирхæфсæм. 
6 

- Алцы дæр бæргæ ’мбарын, Бодзи, — æрлæу- 
уыд æм Сæнет, — фæлæ гæныстоны зæрдæ хивæнд 
у, коммæ нæ кæсы. Ногбоны æрцыдмæ-иу йæ бы- 
лыиъæрттæ чи хордта, зазбæласы алыварс кафынæй 
чи нæ бафсæст, куыд ис ууыл уæдæ æнæ къух 
авæргæ? 
- Афтасдæр фæуа, уастæн, кæд æцæг цардæй 
ницы федта! — Бодзи иуцасдæр хъусæй алæууыд. — 
Гъе, фæлæ уæддæр æгæстыл хъуыды кæнын æмбæлы, 
мæ хæдзар. Дæу ницыуал хъæуы, цæрдудæй дæхи 
йемæ баныгæдтай, фæлæ... Æмæ та дын кæд æнæ 
цæугæ нæй, уæд чысыл фæфæстиат у, лæппу раба- 
да æмæ дæ уый сдавдзæн. Æндæр боныхъæдмæ нæ 
кæсыс, куыдцæтæ цæудзынæ айхуызæн хъызты? 
- Ма ма тыхс, Бодзи! Бузныг. Æз кæддæриддæр 
фистæгæй фæцæуын. Ницы мын у, — фæраст Сæнет. 
...Цæуы, тырны размæ, лæгæрды æвæд миты. 
Дзых кæлмæрзæны къабазæй бæргæ бамбæрзта, 
фæлæ комытæфæй фындзы фæрстæ уымæл кæнынц 
æмæ асæрф-асæрфæй сæхимæ бавналын нал уадзынц, 
дудынц къухтыхæцъилы æвдæрзтæй. Чырс сбадт йæ 
дадалитæ, æрфгуытæ ’мæ цæстыхаутыл комытæфы 
уымæлæй. Фындз дæр дон фестад, иуран нал лæууы. 
Бафæллад тых цыдæй, йæ къæхтæ йæ быны нал 
цæуынц, фæтасынц, æмæ иу ран æрлæууыд. Чы- 
сыл йæ фæллад суадза. Ахъахъхъæдта алырдæмыты 
йæ алфамблай, æмæ хæстæг йæ цæст куы никæуыл 
æрхæцыд, уæд йæхимæ бынтон иунæг фæкаст тыгьд 
быдыры, саухъæды халонау, æмæ та йæ зæрдæ æрба- 
уынгæг: 
- Цы бакодтай, мæ царды цин, де ’дых ный- 
йарæгæн, ацы фыдæвзарæнты йæ цæмæн баппæр- 
стай? Уæд та мын цы фыдæнæн бакодтай, уый куы 
зонин, мацыуал дын бантыса, уæд мын кæд 
æнцондæр уаид. Дæ цæра, дестæн куы кодтон, дæ 
7 

йæхиуыл фæхæцид, зæгьгæ, фæлæ ницы - йæ улæфт 
йæ фæндон нæ уыд, зæнгты хъару цыдæр фæци, 
зæхх æй йæхимæ ’лвæста. Бæргæ йæ фæндыд, кæд 
уыд, уæдæйнырмæ, сылгоймаджы æрмдзæфхъуаг чи 
уъщ, уыцы æдзæллаг хæдзар бахуызæнтæ кæнын, 
фæлæ... 
Гъе, фæлæ йæхиуыл йæ бон нæ цыд, æмæ ма йæ 
низыл ноджы сагьæс дæр бафтыд: куыд уыдзæн 
афтæмæй, бинонты бæрны куы ис, уæд? Æмæ йæ 
сабиты фыды ныхас дæр, хъæдгомыл цæхх айзæр- 
дæгау, йæ зæрдæмæ мастæн уымæн айста тынгдæр. 
— Сывæллæттимæ райсом цæхæрадонмæ цæуæм, 
срæвдз кæнæнт сæхи, — загьта сæ фыд, куыствæл- 
ладæй йæхи диваныл æруадзгæйæ. 
— Уæууа, уый та куыд? Æмæ нырæй хуыздæр 
рæстæг не ссардтай цæхæрадонмæ цæуынæн, куыд сæ 
кæныс айхуызæн тæвды, уæрыччы хуылфьщзаумæтгæ 
куы афыцдзысты, — бакъултæ йæм кодта Сæнет 
йæхи. — Стæй лæппуйы йæхи рæвдз кæнын нæ 
хъæуы æви? Афтæ куы зæгъы, иннæбон ерыстæм 
цæуæм Ростовмæ, зæгьгæ. 
— Цы ма нæ хъæуы уæдæ уæд, — нæ фæззыгон 
най дæр цæтгæ! Цал хатты йын загьтон уыцы къул- 
бадæгæн, бокс æмæ дын шахмæтгæ æгьгьæд сты, 
зæгьгæ. Нæй, уæддæр нæ басаст, йæхи фæнд атард- 
та, æмæ гьеныр афтæ джеттыра кæндзæн иу горæтæй 
иннæмæ: куы футбол, куы бокс, куы та шахмæттæ! 
Зæххæй уæлæмæ нæма зыны, афтæмæй мын æнæ 
базыртæй мæргьтимæ тæхы — кæйдæрты фæзмы! - 
загьд-замана систа фыд. 
— Омæ дæм уый хъыг цæмæн кæсы дæумæ дæр, 
æгайтма истæмæты тырны, искæйты фæзмы. 
Дзæбæхæй йын бантысæд йæ бæллицтæ сæххæст 
кæнын, чи зоны, æмæ дзы æцæг исты рауайа, цынæ 
вæййы. 
10 

— О, гал бæласмæ ма схизæд, æнхъæлмæ кæс! 
Мæгуыры зæрдæ, дам, фынтæй хъал! — ноджы 
фæтызмæгдæр кодта йæ ныхас лæг. — Æниу æй 
бафæрс, ацафонмæ кæм уыдтæ, зæгьгæ, уæд цымæ 
цы зæгьид! Цал æмæ дын цал хатгы загьтон, нæхи 
сыхæй дарддæр нын никуы ницы куыстаг ис æмæ 
дæ куыд никуы никæм фенон изæрыгæтты, афтæ, 
зæгьгæ?! — фæзылд лæппумæ. 
— Мæнæ мæ Генæты уазæг зæронд ус йемæ акод- 
та, фæндаг нæ зыдта ’мæ, — зæхмæ кæсгæйæ йын 
дзуапп радта лæппу. 
— Æмæ сын ды та цумайы лæдзæг дæ, йæхæдæг 
æй цæуыннæ кодта Генæ? Фæлæ æрра барæг — до- 
нысгарæг, зæгъгæ, дæу хуызæттæй фæзæгъынц. 
Ауайынæй дæу чи ’фсады, цу-ма фехъус, æндæр! 
— Ой, диссаг дæ ды дæр, уæртæ лæг! Уæдæ ма 
кæстæр цæй тыххæй вæййы, йе йын цума куынæ 
зæгьай, йе искæйы æхсызгон куынæ ацараза. Къу- 
лы хуынчъы йæ байсæрд уæдæ! — нал та йæм фæлæу- 
уыд Сæнет. 
— Банцай ды та, нæхи бар нæ уадз! Дæ бон ницы 
у æмæ дæ уынаффæгæнæг дæр ничи кæны. Ныхас 
загьтон, уæд йæ бынаты куыд уа, афтæ! Сæхи рæвдз 
кæнæнт, цæуæм райсом! 
— Омæ уæд та раздæр ацæут æмæ сæ фæстæмæ 
рагацау рарвитдзынæ, бонрæфтмæ сæ уым ма ныу- 
уадз! — бакъултæ йæм кодта Сæнет йæхи. 
— Исты уыдзæн, æхсæз сахатыл сæ рабадын 
кæндзынæ! — барджын хуызæй та загьта фыд æмæ 
уатмæ бацыд. 
— Мама, нæ хъæуы, тыхдзырд ма кæн. Бахаудзынæ 
та рынчындонмæ, — бауад æм лæппу йæ хуыссæнуатмæ 
æмæ йыл узæлы, йæ дæллагхъуыр ын йæ сæр анор- 
ды. — Цы хорз у, нæхимæ кæй дæ, уый. Куы зо- 
нис, æнæ дæу нын куыд зын уыд папæимæ. Нæ 
11 

йæм хъæуы дзурын, науæд смæсты уыдзæн æмæ мæ 
æппывдæр нал ауадздзæн. Иудадзыг дæр ын лæгьстæ 
кæнын хъæуы... Ахуыртæм дæр мæ нæ фæуадзы. 
Стæй мæ цæй цæтгæ кæнын хъæуы? Не ’ппæт дæр 
иухуызон дарæсы уыдзыстæм, æмæ нын ног фæлыст 
радтой. Ницы мæ хъæуы. Æппындæр ма тыхсгæ ма 
кæн, адзæбæх нын у тагъддæр æмæ нæ цуры у 
æрмæст. Нырма нæ найынмæ иу хатг дæр нæма 
ауагьта Тимæимæ, сыхы сывæллæтгæ та алы бон 
дæр цæуынц, — йæ цæстытæ доны разылдта 
лæппу. 
— Нæ хъæуы, мæ къона Алан! Уый тыххæй йæм 
мæсты ма кæн, — йæ сæр ын йæ риумæ нылхъывта 
Сæнет. — Тæрсгæ уын кæны, мæ царды цин, æндæр 
уæ йæхицæн ницы агуры. Чысыл фыдбылызтæ дзы 
не ’рцæуы доны дæр. Ды та цæрдæг æмæ ныфсхаст 
кæй дæ, уый нын не уæнджы тас уадзы. Дæ кар цас 
нæ амоны, уымæй дзæвгар фыдцæр сты дæ бæллицтæ, 
дæ нысантæ. 
— Цытæ дзурыс, мама, дæс азы мыл нæ цæуы 
æви, цæмæй мын тæрсут? Дæхæдæг куы фæдзурыс, 
Фыдыбæстæйы хæсты рæстæг дæсаздзыдтæ лæггыл 
нымад уыдысты, хæдзардарджытыл, зæгьгæ. Стæй 
ауæзтмæ нæхи найынмæ ауайдзыстæм, уымæй та 
нын цæмæй тæрсут? Æниу цыма ленк кæнын нæ 
зонын... 
— Ой, найыны кой мын ма кæн, мæ рахиз цæст. 
Стæй мын ленк кæнын та кæд æмæ кæм базыдтай, 
дæ нывонд æрбауон? — узæлы йыл мад. 
— Ау, куыд кæм? Сау денджызы иумæ нæхи нæ 
надтам, æви дæ рох фæци? — йæ риуыл та адæлгом 
лæппу. — Ехх! Ныр ацы тæвдты уым фест! 
— Ницы кæны, мамайы лæппу, кæд Хуыцауы 
фæцда, уæд фæдзæбæх уьщзынæн æмæ та ацæуцзыстæм. 
Ныр та уæтгæ бакæн, Тимæ, æмæ хуысгæ! — дзуры 
12 

чызгмæ сагъæсхуызæй. — Райсом уæ раджы стын 
хъæуы, мæ дыууæ фарсы уын фехæлой. 
Куы ’рхуыссыдысты, уæд сабыргай сыстад Сæнет 
æмæ лæппуйы хуыссæны йæ чъылдыммæ йæхи æр- 
уагьта: 
— Тагьд мын, æвæццæгæн, хæдзардар суыдзынæ, 
мæ рахиз цæст! — узæлгæ хæссы лæппуйы фæсон- 
тыл йæ армытьæпæн. — Нырцдæгæн дæр дæ хистæрæй 
уæнгджындæртæ дæ. 
— Омæ мæ лæг нæ хоныс, лæг, мама! — сæрыс- 
тырхуызæй загьта лæппу. — Лæг хъуамæ уæнгджынтæ 
ма уа? 
— Æмæ уæд афтæ куы фæзæгъыс, мама, чызг 
хъуамæ нæмыг æмæ æрдæгæй дæр цæра, гæдыбæла- 
сау хæрзконд, рæхснæг уа, тауби уисау тасаг, зæлдаг 
синагау — хæрзхъæд,— сæ ныхасы бацыд Тимæ дæр. 
— Æ, мæ хуры чысыл акæнай, æмæ ныртæккæ 
чызгыл куынæ цæуы ныхас.Уæдæ куыд хъуамæ уа 
æндæр? Хæрæгнасау фæйнæрдæм чи фæцæуы, 
æнæтæлы боцкъайы хуызæн, ахæм хъуамæ уа уæдæ? 
Цы стут, уымæй нын уæ Хуыцауы цæст бауарзæд. 
Ныр та афынæй кæнут, мæ хуртæ, æнафон у, — 
лæппуйы рæзтæй йæ зæрдæ барухс æмæ йыл ба- 
тутæ кодта, афтæмæй йæхи хуыссæнмæ рахызт 
Сæнет. 
Дыккаг бон райсомæй раджы, хур йæ был нæма 
сдардта, афтæ та иннæ уатæй æрбайхъуыст сæ фыды 
дзурын: 
— Сыстын сæ кæн, цæуын хъæуы! 
— Куыд сæ фенæхай кæнон ныр сæ адцжын 
фынæй! — бакатай кодта мад, фæлæ уæддæр рабадт 
æмæ зивæггæнгæ бацыд сæ уæлхъусмæ æмæ раздæр 
чызджы ныхыл авæрдга йæ къух, стæй та лæппуйы: — 
Сыстут, мæ хуртæ, цæуын уæ хъæуы. 
Чызг æм скаст æмæ иннæрдæм азылд, фæлæ 
13 

лæппу æмбойны рагæпп кодта йæ хуыссæнæй, мады 
йæ уæлхъус лæугæ ауынгæйæ: 
— Цы кæныс, мама, исты та дæ риссы? 
— Нæ, мæ хур, нæ, дзæбæх дæн, фæлæ уæ цæуын 
хъæуы. Уæ фыд сымахмæ ’нхъæлмæ кæсы. 
— О, хæдæгай!.. Æмæ ма ай та цы хуыссы уæд? — 
раивæзта Алан йæ хойы хъæццул, йæхæдæг хихсæнмæ 
фæраст. — Ныр нын не ’рбацыдмæ исчи борщ куы 
скæнид... - цæугæ-цæуын дзуры лæппу. - Ничи 
нæм у æрбацæуинаг? 
— Мæ фæрстæ дын фехæлой, борщ хæрын дæм 
цæуы? — сагьæсхуызæй аджих исдуг Сæнет, стæй 
загъта: — Скæндзыстæм, мæ хур, скæндзыстæм, 
исчи та нæм зындзæн. 
...Хур арвы астæумæ стылд, уæддæр быдырдзау 
зынæг нæ уьщ, æмæ мадыл катай бафгыд. «Бонрæфтæй 
сæ раздæр æрбарвитинаг куы уыд, уæд кæм уой аца- 
фонмæ?» — сылгоймаг дыууæ уаты ’хсæн йæ 
къахдзæфтæ нымайæгау, йæ фæрстыл хæцгæ рацу- 
бацу кæны. Куы иу рудзынгæй акæсы, куы иннæмæй, 
куы кæртмæ фæлгæсы, куы уынгмæ. 
— Цы фæдæ, мама? — æппынфæстаг æм, хид æмæ 
рыгæй йæхи хуызæн дæр нал уыд, афтæмæй дуарæй 
æрбакаст лæппу. 
— Куыд æрæгмæ цыдыстут, дæ фæхъхъау фæуон, 
мæ цæстытæ мын куы ныуурс кодтат? — йæ размæ 
цутгытæгæнгæ атындзыдта мад. — Æмæ иннæтæ кæм 
сты? 
— Тимæ кæрты чызджытимæ лæууы, фæлæ папæ 
ахсæв уым уыдзæн, не ’рбацæудзæн. Хæринаг, дам, 
мын уæ исчи рахæсдзæн райсом, — цинхуызæй дзырд- 
та лæппу. — Æмæ ма мæ хинайынмæ ауадз, мама! 
Дæлæ та кæрты лæппутæ æмбырдæй лæууынц, 
найынмæ цæуынц. Науæд мæ папæ никуы ауадз- 
дзæн, — йæ астæуыл атыхст лæппу. — У-у, мама!.. 
14 

Тагьд æрбацæудзынæн, ма мын тæрс, сахатырдæгмæ 
мæ ардæм хъæуы. Ауæзтмæ цæуæм æмæ уым ницы 
тæссаг у. Мæнæ мын ардæмыты у æрмæст, — аца- 
мыдта йæ астæумæ. 
— Нæ, мæ хур, нæ, кой дæр æй ма кæн. Никæдæм 
уал цæуыс ацы тæвды. Уæртæ ваннæйы дзаг 
хъæрмуст дон рауадз æмæ уым анай дæхи æмæ бахæр. 
Борщ дæ куы хъуыди. 
— Борщ? Ур-ра! Борщ нæм ис! — йæхимæ йæ 
тынгдæр нылхъывта. — Папæ нын борщ дæр никуы 
скодта... 
— Омæ, мæ къона, нæлгоймаджы бон цас хæри- 
нæгтæ кæнын у, уæлдайдæр æддæгуыст кæнгæйæ? 
Ауай, дæхи анай æмæ ахæр, цалынмæ хъарм у, 
уæдмæ. 
— Кæм дæ, Алан, дæумæ куы кæсæм! — уыцы 
рæстæг кæртæй æрбайхъуысти лæппутæй кæйдæр 
хъæр. 
— Ныртæккæ! — ахъæр сæм кодта лæппу æмæ 
цалдæр гæппæн мидæггаг уаты смидæг. 
— Никæдæм цæуæм, мæ къона! - дзуры йæм мад, 
фæлæ уæдмæ уый, ерыстæм цæуынмæ йын цы ног 
фæлыст балхæдтой, уыдонæй майкæ æмæ трусик йæ 
къухы, афтæмæй мады рæзты асыллынк ласта, 
фæстæмæ дæр æм нал фæкаст. 
— Кæдæм, Алан, раздæх фæстæмæ! — йæ бон цас 
уыд, уымæй ма йæ фæстæ хъæр кодта Сæнет, 
фæлæ... фæлæ йæм фæстæмæ дæр нал фæкаст, дзыр- 
ды бæрцмæ кулдуарæй федде. 
— Папæ ахсæв не ’рбацæудзæн, уый дын Алан загь- 
та? — мады хъæр айхъусгæйæ дуарæй æрбахызт чызг. 
— Уый мæт мæ бæргæ нæй, сывæллон нæу уый, 
мыййаг, фæлæ... — джиххуызæй кæсы чызгмæ мад. 
— Уæдæ цы кæныс, цæуыл тыхсыс, дæ зæрдæ та 
дæ хъыгдары? 
15 

— Саумæр сьщжыт æй куы бахæрид мæ зæрдæйы, 
фæлæ мын мурмæ дæр куыд не ’рдардта мæ лæпгту 
мæ ныхас! Уæд мын мæ хъæрзтыл дæр нæ фæлæууы, 
йæ цыфæнды æхсызгон хъазт дæр фæуадзы, кæд дæ 
исты хъæуы, зæгьгæ, ныр та мын мæ ныхас хъуы- 
ды дæр нал æркодта. 
— Дæхи-ма ма тыхсын кæн, ардæм æй хъæуы, — 
бандон ын йæ разы æрæвæрдта чызг. 
— Ахс дæхи, мæ хур, æмæ бахæр, — уæззаугай 
бандоныл хи æруадзгæйæ дзуры Сæнет чызгмæ. 
— Æмæ ды бахордтай? 
— Мах Аланимæ бахæрдзыстæм, куы ’рбацæуа, 
уæд, — сылгоймаг джихтæгæнгæ диванмæ бацыд. — 
Æз уал мæхи æруадзон. 
Сæнет куыд арæдзæ-мæдзæ кодта, уый йæхæдæг 
дæр нал бамбæрста, фырмæтæй цы æнæхуыссæг 
æхсæв арвыста, уый фæстæ. 
Цас рæстæг афынæй уыдаид, иунæг Хуыцау 
йеддæмæ чи зоны, фæлæ иуахæмы пуртийау хæрдмæ 
фæхауд. Йæ сурхид йæ къæхты бынæй акалд, цы 
уыд, уымæй иууылдæр дон фестад, афтæмæй ра- 
бадт. Йæ зæрдæйы цæфтæ йæм бæлвырдæй хъуыс- 
тысты, риуыгуыдыр хостой. Цы кодта, цæмæн фес- 
хъиудта, цы ауадаид йæ цæстытыл — ницы хъуыды 
кодта, фæлæ базырсаст маргьау бадт тарстхуызæй, 
джихтæгæнгæ, æдзæмæй. 
— Цы кæныс, цы, дæ хид куы акалд? — æд доны 
агуывзæ йæ уæлхъус алæууыд чызг. — Зæрдæйы хос 
дын авæрон? 
— Нæ, ницы мæ хъæуы. Акæс-ма, мæ хур, 
æддæмæ, уыцы лæппу нæма ’рбацыд? — Сæнет 
сцæйстад йæ бынатæй, фæлæ йæ зæнгтæ йæ быны 
фæдыдагъ сты æмæ фæстæмæ æрбадт. 
— Ой, папæ ’рбацæуы! — æддæмæ куыд фæцæйхызт 
чызг, афтæ удаистхуызæй фæстæмæ фæзылд. 
16 

— Оф-оф-оф! — уæдмæ дуарæй æрбахызт фыд. — 
Ахæм ма дзы тæвд бон скæнгæ уыдзæн! Сулæфæнтæ 
нæй æнудæй æппындæр! Раст загьтай ацы хатг, не 
’фсин, нæ нæ хъуыди цæуын, — бандоныл йæхи 
уæззаугай æруагьта лæг. — Æмæ Алан кæм и, æдцейы 
дæр куынæ зыны лæппутимæ? — йæ цæстæнгас ахас- 
та уæтгыл. 
— Йæд у... Æддæрдæм акаст... — æнæбары дзу- 
апп ын радта Сæнет. 
— Дон мæ куы уаид, мæ уд суæлæнгай дойныйæ. 
— Дон дын бæргæ ратдзыстæм, — райста уазал- 
гæнæнæй хъæрмæдоны авг,— фæлæ дæхи цæхс æмæ 
хæргæ дæр бакæн. 
— Хæргæ нæ, дойны мын уыд æндæр, — йе ’ддаг 
дарæс æппарынмæ фæци лæг. 
— Уæдæ ныхс дæхи æмæ уал æрхуысс, — дива- 
ныл ын баз æрæвæрын кодта адæргæй Сæнет. «Ца- 
лынмæ лæппу зына, уæдмæ уал кæд афынæй уаид 
æмæ йын йæ ацыд нæ базонид», — хъуыды кæны 
хинымæр. Фæлæ йын уæдмæ йæ хьуьщытæ фескъуьщ- 
та лæджы ныхас. 
— Нæй, нæй, не фсин, кæд чызгæй, лæппуйæ 
цы уæлдай ис, зæгьгæ, фæзæгьынц, уæддæр уымæй 
алчи йæхи фæсайы. Ахсæв ам уыдзынæн æмæ мын 
уæ дыууæйæ райсом хæринаг чи рахæсдзæн, зæгьгæ, 
сæ къахын, æмæ чызг йæхи ныхъхъус кодта, фæлæ 
лæппу æмбойны, æз, зæгьгæ, фæкодта, — йæ фыртæй 
сæрыстырхуызæй загьта фыд. — Кæм и, кæм, куы 
’рбацæуид, уæд шахмæтгæй ахъазиккам. Æви йæм 
мæхæдæг акæсон... 
— Кæдæм æм кæсыс, æрхуысс уал... Зындзæн 
уæдмæ, — адæргæй та йæм дзуры Сæнет. 
— Нæ, хуысгæ нæ, акæсон æддæмæ... Бæлæсты 
бын, кæд сатæгдæр уаид кæрты, — сыстад уæззаугай 
юмæ дуары-æдде-фæци-да^г. 
17 

— Мæ арт бауазал, кæм и ацафонмæ мæ хъæбул, 
афтæ куы загьта, сахатырдæгмæ ам уыдзынæн, æмæ 
ныр бонæмбисæй куы фæивгъуыдта, — цыдæр тас 
бацьщ йæ уæнджы æмæ та бæстыхæйтгы ’хсæн дыу- 
уæрдæм кæнынмæ фæци. — Мæ хæдзар мын ма фе- 
хал, мæ царды цин, быныхъæр мæ ма айхъуысын кæн! 
— рудзынгæй та æддæмæ ахъахъхъæдга. Стæй иуахæ- 
мы йæ уæрджытыл æрхауд уаты астæу, йæ риуыкъæй 
байтыгьта æмæ кувы: «Ма мæ фесаф, Хуыцау, курын 
дæ, лæгьстæ дын кæнын, мæ уд дæ нывонд фæуа! 
Фыдбылызæй мын бахиз мæ иунæджы! Чырысти, 
Мады Майрæм, уæ лæвар у æмæ нæ дзы фыдæнхъæл 
ма фæкæнут,уе уазæг, уæ фæдзæхст уæд!» Сæнет куыд 
табутæ, лæгьстæтæ кодта йе Сфæлдисæгæн, афтæ йæм 
кæрты ’рдыгæй æрбайхъуыст цавæрдæр цъæлхъæр. Ис- 
дуг æдзæмæй æдзынæг хъусгæ аззад, цы уа, зæгьгæ, 
стæй йæ фазыл бырæгау, тыхтæ-амæлтгæй сыстад æмæ 
къултыл æнцæйттæгæнгæйæ, æддæрдæм, кæртырдæм 
акæсыныл архайы. Цы уа? Кæй фæдисхъæр ауад йæ 
хъустыл? Архайы, фæлæ йын ницы æнтысы, зæнгтæ 
йæ быны нæ цæуынц, дыдæгьтæ кæнынц, уæрджытæ 
фæтасынц. Чи уа уæддæр, кæй хъæр у? Æрлæууыд, 
къулыл банцой кодта æмæ лæмбынæг ныхъхъуыста 
уынæрмæ. 
— Дæ дуæрттæ байтындз, ме ’намонд мадызæнæг, 
æрдиаг, сайраг фæци дæ мæгуыр къона! — бæлвырд 
æм æрбайхъуыст йæ ходыгьды хъæлæс. 
— Цы, дам?! — сирвæзт ма Сæнетæй, æмæ йын 
цыма йæ зæрдæмæ исчи фыцгæ дон бауагьта, уыйау 
ма йын йæ тыбар-тыбур бамбæрста, стæй йæ хъус- 
ты гуыр-гуыр ссыд æмæ йыл боны рухс батар. 
Йæхимæ куы ’рцыд, уæд йæ алыфарс æмбырдæй 
ауыдта сæ кæрты сылгоймæгты цæссыгкалгæ, йæ 
хъустыл та уад йæ барыхайы тарст хъæлæс: 
— Цы кодтам, цы ’рцыд?!. - царæфтыд бынылæг 
18 

бæласы бын бандоныл йæхи æруадзынмæ куыд хъа- 
выд, афтæ уæрæхгом кæрты дуармæ фæкомкоммæ. 
Цы фыдбылыз уа, зæгьгæ, куыд ахъуыды кодта, 
афтæ кæсы æмæ дзы цалдæр зонгæ хион нæлгой- 
маджы æрбазынд уæнтæхъил, сæргуыбырæй, сæ 
фæстæ цалдæр сылгоймаджы, сæ разæй йæ хо йæ 
сæрыхил бындзыггай тонгæ. 
— Цы кæнинаг ма дæ, мæ боны радæ! Дæ иунæг 
зынг куы бахуыссыд, донласт хæбырæгьæй агури- 
наг куы фæци! — лæбуры куы рустæм, куы дзык- 
кутæм. — Дæ дæс азы фæллæйтгæ дын дон йæ бынмæ 
фæласта, байтаман, дæ быны лæдзæг райс дæ 
къухмæ, ма дзы байрайай! 
Кæсы Сæнет джих цæстытæй йæ алфамблай уæв- 
джытæм, уыны, урс халатджынтæ йемæ куыд ар- 
хайынц, уый, фæлæ чи сты, цы сæ хъæуы, уый бам- 
барын нæу йæ бон. 
Цас рæстæг фæуыдаид афтæ, чи зоны, фæлæ 
иуахæмы йæ цæст ацахста йæ къæхты ’рдыгæй хæ- 
къуырццæй кæугæ йе ’нахъом чызджы æмæ уæд 
стьæлфæгау фæкодта хæрдмæ. Фембæрста, цыдæр 
стыр бæллæх кæй æрцыд. Æмæ йын цыма исчи йæ 
зæрдæйы уидæгтæ цыргь карды фындзæй бындзарæй 
къахта, уыйау ма цалдæр уæззау хъæрзты скодта, 
æрдæг дзырдтæ ма дзы схауд: 
— Кæм и... мæ хъæб-ул?.. Чи мæ бай-сæф... — 
Æмæ та арф кæмдæр, цавæрдæр æнæбын къардиуы 
афардæг. 
...Æхсæвы бардуаг йæ бартæ райста йæхимæ. Йæ 
сау пæлæзæй æрæмбæрзта горæты уынгтæ, æмæ 
алчи йæ тарф фыны аныгьуылд. Æлдариуæг кодта 
сабырдзинад. Æрмæст нæ сабыр кодтой се ’рдиагæй 
царæфтыд къонайы хионтæ, сыхбæстæ, къабæзтæ: 
дзынæзтой, æрдиаг, марой кодтой цардбæллон са- 
бийы табæты уæлхъус. 
19 

Нæ куыдта æрмæст мад, нæ калдта цæссыг, йæ 
рахиз цæст кæмæн рахауд, йæ арв, йæ зæхх кæмæн 
баиу сты. Бадт дургом, æмырдзыхæй, æрвдзæфау 
æмæ æдзынæг каст, йæ алыфарс цытæ цыд, уымæ, 
. хъуыста сын сæ ныхæстæм, цыма æппындæр уымæ 
ницы ^бар дардтой, уыйау. 
— Йæ ныййарæджы фæрстæ йын фехæлой, цæй 
æвгьау у ахæм æнаипп суинаг рæзгæ саумæрмæ ныд- 
дæтгынмæ!.. 
— Йæ фыдбылызы къæхтæ йæ кæдæм ахастой, 
дудгæ фæбада?! 
— Фæсмонгонд фæуа, уастæн, йæ фыд, æхсæвæддæ 
баззайынæй йыл сайд чи ’руагьта æмæ йыл, къала- 
тийæ раирвæзæг цъиуау, базыртæ кæй тыххæй ба- 
зад!.. 
— Омæ йæм уæддæр хидыхъусæй ныггæпп кæны- 
ны ныфс куыд æрцыдаид,кæд æй ничи фесхуыста, 
уæд?!. 
— Чи дзы цы фыдцзинад зыдта, цæмæн æй фес- 
хуыстæуыдаид, фысы комæй хъæмпы хал куынæ ра- 
ластаид, цы уыд, уымæй иууылдæр зæрдæ куы уыд, 
мæгуыр, уæд? — сæ иу иннæмæй,иста ныхас. 
— Му-ма уæддæр ныккæн, му, бындурзылд, æмæ 
дын фенцондæр уа! — дзуры йæм иуахæмы хионтæй 
чидæр. 
Æмæ та уæд Сæнет стьæлфæгау фæкодта, æрæн- 
цад йæ цæстæнгас йæ мæрдвæлурс хуры тыныл. 
— Уагæр дæ цавæр фыдбылыз бахаста, цымæ, 
доны уылæнтимæ хъæбысхæсты бацæуынмæ, ме 
’гæнон хъæбул, ныр дæр ма дæ тасдзинад дæ цæсго- 
мыл куынæма байсыст, уæд?! — Æрмæст уæд рай- 
хъуыст йæ уынгæг, зæрдæхалæн хъæлæс. — Æви 
мын дæ доны чызджытæ сæхимæ басайдтой, хинæй 
дыл рацыдысты, мацыуал дын бантыса! Куыннæ 
ахъуыды кодтай дæ мæгуыр ныййарджытыл та, кæд 
20 

сын фьщæнæн нæ бакодгай, уæд? Æмæ сæ уыйбæрцæй 
цы маст дæ зæрдæйы уыд, цæмæй сæ фыдвæззæг 
фæкодтаис? - Архайдта сæ сабийы хъысмæты раз 
сæ азым, сæ аххосаг бамбарыныл æнамоцд ныййарæг. 
Цæй мидæг ис се стыр бæллæхæрцыдæн йæ бын- 
дур, се Сфæлдисæджы раз цæмæй фæзылын сты, 
цæуыннæ сын æй бауарзта йæ цæст? Æнæуи та 
кæмæй цы дардтаид уæдæ се ’нæтæригьæд саби, йæ 
рахиз, йæ галиу дзæбæх чи нæма зыдта, уый? Цæмæн 
фæхъуыд йе’мгæртгы ’хсæнæй, йæ ныййарæджы уд 
схауа! Цæмæн зайы йе скъолайы бацдон къахырæй, 
æмæ цæуыннæуал хъуысдзæн æмгæртгы ’хсæнæй йæ 
саби-хъæлæс! — арæмыгьтой йæ зæрдæйы æрхæн- 
дæгдзинады бæтгæнтæ, кæуындзæджы ком феуæгьд 
æмæ фемæхст цæссып 
— Уастæн дын дæ ныййарæджы фæрстæ фехæ- 
лой, кæйдæр чызг, дурынвидар дæхи бæргæ нык- 
кодтай адæмы ’фсарм æмæ мад-фыды цæсгом хъуы- 
ды кæнгæйæ! — бахъарæг æм кодта уæд мыггаджы 
хистæр æмæ дзырддзæугæдæр сылгоймаг Даха: 
Фæлæ мын сар дæ сæр кæны, додой дæ къона, 
ныййарæг! 
Ацы фæрныг адæмæй сомизæр алчи йæ фæрныг къона 
куы бацагура, 
Æмæ дæ быны къæсы дуæрттæ дæхиуыл куы ’рбассонай, 
Уæд дын дæ хъæбулы афтид хуыссæнмæ кæсынæй 
Де %ркувæн рухс къона уынгæгад кæндзæн, цы кæнон! 
Нæ арф уынгæг кæмттæ дыл галау уасдзысты, мæ къона! 
Сæ уадсур нæргæ хъæлæстæй дыл сау марой кæндзысты. 
Уастæн йæ буц хъæбул æрбамæла æгъатыр удхæссæгæн, 
Цардбæллон сабимæ йæ цыргъ цæвæг чи райста æмæ 
Фæлмæнзæрдæ ныййарæгæн удхосы донæй удисæг 
чи скодта! 
Ныр, бынбауинаг, уый амæй фæстæмæ гуылфгæнгæ 
цæугæдæттæй 
21 

Йæхи аууæттæ кæндзæн, искæцæй йæм сæ уылæнтæй 
Йæ хъæбулы сау сæрыхил куы фæзына, уымæй тæрсгæйæ. 
Цæмæй зыдта, мæгуырæг, доны хъал чызджытæй дæр 
хъалондар 
Кæй у, сайдæй йыл кæй цæудзысты бонсихорафон, 
цы кæнон! 
Уастæн дын мацыуал бантыса æмæ де ’мгæрттæй 
фæхъæуай, 
Цардбæллон саби, йæ ныййарджытæн зæрдæнизæн 
чи рантыст! 
Æмæ мын де стъалыйы хай уæларвæй расхъиуа, 
Дæ кæрдæджы хал зæххыл бахус уа,йæ ныййарджытыл 
сайдæй чи рацыд! 
Гъе, фæлæ уæддæр се ’ппæтæй мæгуырдæр дæхи 
цардбæллон уд, 
Йæ къахдзæфтæй дарддæр йæ фæстæ фæд кæмæн нæ зайы! 
Ныр ма дæм æз исты куы бадзурон, ныгуылд хуры тын, 
Уæд мæ дзурæн дзых сау æгуыппæг æрбауа 
Æмæ мын дæ мæгуыр уæлæдарæс æнæхицауæй, 
цæугæдоны был 
Æнхъæлмæ кæсгæйæ, дзæгъæлæй баззайой! 
...Æмбисæхсæв фæбонырдæм, афтæ æхсæвбад- 
джытыл сæ фыны хай тых кæнын райдыдта æмæ 
алы рæтты сæхи æркъултæ кодтой, чи та бадгæйæ 
рæдзæ-мæдзæ кодта. Хæстæг нæ цыд хуыссæг 
æрмæст Сæнетмæ, бадти йæ сау сынты уæлхъус æмæ 
дзагъырдзæстæй каст йæ мæрдвæлурс сабийы 
сурæтмæ, фæстаг мондæгтæ дзы иста йæ уындæй. 
Иу сыбыртт никуыцæй хъуыст, бæстæ — æдзæм. 
Фæлæ уыцы рæстæг гом дуарæй йæ сæр хъуызгæ 
æрбадардта сæ хъулон гæды — сабийы хъазæнхъул. 
Иуцасдæр дуары цур æнцад, æнæзмæлгæйæ алæу- 
уыд, уаты къуымты йæ цæстæнгас ахаста, стæй 
лæМæгь хъæлæсæй бауасыд, искæмæ сидæгау. Æмæ 
йæм сдзурæг куынæ фæци, уæд сабыргай бацыд 
мидæмæ æмæ чырыны бын æрлæууыд. Алырдæм та 
22 

афæлгæсыд, хæрдмæ чырынмæ скаст, стæй йæм 
уыциу гæпп скодта. Абадт иучысыл зонгæ цæсгоммæ 
æдзынæг кæсгæ,басмыстытæ йæм кодта, æмæ йæм 
куы ницы дзырдта, уæд ын йæ цæсгомыл йæ сæр 
узæлгæ арасæрф-басæрф кодта. Цалдæр æвнæлды 
йын скодта, мыстæй хъазæгау, йæ ныхыл цы сау 
бецыкк æрзæбул, уымæ, йæ дзæмбыйæ, æмæ та йæм 
уæддæр куы ницы дзырдта, уæд бахызт йæ риумæ 
æмæ уым йæ уæлæ йæхи дзæгвæз ауагьта. 
— Уæ, мæ хæдзар дæ мæрдæй куыд фехæлд, мæ 
дунейы рухс, æнхъæлдæн æмæ дæ сафæг мæхæдæг 
куы дæн æмæ мæхицæн афгæмæй дæрдгыл туджджынтæ 
куы агурын! - чырыны фарсыл йæ сæр ныххоста 
Сæнет æмыр куьщ кæнгæ, стæй зæххыл æрхауд табæ- 
ты раз йæ уæрджытыл, йæ сæрыхил тонгæ. 
— Фæлæуу-ма! — схæц-схæц ыл кæны, йæ 
уынæрмæ чи фехъал, уыцы æхсæвбадæг сыл- 
гоймæгтæй иу. — Дæхиуыл фæхæц, æрдæгмард куы 
дæ æнæуи дæр, уæд ма цытæ кæныс? 
— Æмæ ма кæй хъæуы мæ цард, хъæбулхор куы 
дæн æз!.. Мæхæдæг æй амардтон, æз дæн йæ 
удисæг!.. — сонт ракæс-бакæс кæны Сæнет. - Кæм 
ис, цы фæци?! 
— Фæлæуу-ма, дæхи æрæмбар, чи цы фæци, кæй 
агурыс? — йæ пыхцыл сæрыхил ын сæрбæтгæны бын 
кæныныл архайы тарстхуызæй сыхаг ус Дзерассæ, 
кæд йæ сæрызонд исты кодта, дзæгьæлтæ кæны, 
зæгъгæ. 
— Цы фæци гæды?.. Йæ хъазæнхъул, ма дзы бай- 
райа!.. 
— Гæды? — æдзынæг æм ныккаст гуырысхохуызæй 
сылгоймаг. - Цæмæн æй фæрсыс? Æддæмæ агæпп 
кодта. 
— Аххосджын дæн æз йæ разы, тæригьæдджын... 
Æрсырдта мæ йæ тæригъæд... — дзуры æмæ дзуры, 
23 

йæхицæн дзурæгау, йæ уæрджытæ хойы, афтæмæй. 
— Мæнæ-ма хос аназ, дæ хорзæхæй, æмæ дæхи 
æрæмбар! — хаты йæм сылгоймаг. 
— Нæ! Ницыуал мæ хъæуы, кæй ма хъæуы йæ 
цард хъæбулхорæн?! 
— О, цæй, аназ... Уагæр гæдыйы раз цæмæй 
фæаххосджын дæ? 
— Æмæ ма уæдæ аххосджын та цы вæййы, йæ 
хъæбултæ уыдысты уымæн дæр... — йæ риуыкъæй та 
ныххоста сылгоймаг. 
— Цы ’рцыд, уымæн раздахæн нал ис, æрсабыр 
у. Райсом дæ адæмæн æгьдау дæтгын хъæуы. 
Æмæ сын уæд радзырдта быны ус, йæ зæрдæмæ 
цы фыдракæнд хæссы, кæд уыд уæдæй фæстæмæ 
йын æнцой чи нæ лæвæрдта, уыцы æбуалгьы хабар. 
Сæнет йæхи зонынхъом куы фæци, уæдæй 
фæстæмæ сæ хæдзар æнæ гæды никæд уыд. Фæлæ 
йе ’ркувæн хæдзары гæды не ’рыййæфга, æмæ куьщдæр 
сывæллæттæ фæзындысты æмæ сæхи ’мбарынхъом 
фесты, афтæ-иу гæды кæм федтой, уым ыл фыр- 
цинæй сæхи хастой. Æмæ иуахæмы кæцæйдæр æрба- 
хастой хæмпус, бурхъулон урс гæды. Сæнеты 
зæрдæмæ дæр фæцыд æмæ лæгæн не схъæр кодта, 
сыл кæй уыд, уый, куы сын æй федде кæна, уымæй 
тæрсгæйæ. Хæдзарон фосы хуызæн æрмахуыр сси 
гæды бинонтыл, сабитæн та — хъазæнхъул. Æнæ 
уый фæхъæстæгæнгæ сæ йæ дзыхмæ комдзаг ничиу- 
ал хаста. Цыма хæдзар фидаугæ дæр нал кодтаид 
æнæ уый, фæстагмæ хистæртæм дæр афтæ кæсын 
райдыдта: æмбаргæ, сыгьдæг, сабыр, æчит зæгьын 
дæр ын нæ хъуыди. 
Гъе, фæлæ куы бахъомыл æмæ æддæрдæм йæ хъус 
дарын куы райдыдта, уæд æм сывæллæтты фыд 
мæсты кæнын райдыдта: æртыгай бонтæ-иу фесæфт, 
стæй-иу æрдæгмард, хæдмæлхуызæй æрбацыд. Гуы- 
24 

бын ыл куы фæзынд, уæд та йын бынтон удхæссæг 
бавдыста — иу йæ удхæссæг, иннæ — уый. Æмæ 
йыл цæвæнгарз нал здæхта, цæуыл-иу фæхæст, уый- 
иу ыл баскъæрдта. Æмæ дзы гæды дæр арвыталын- 
гты лидзын райдыдта. 
— Цы чындæуа ныр, цы йæ фæкæнæм, тагьд сæ 
куы ’рывæрдзæн? — йæ сагьæсы сæр сси Сæнетæн, 
æмæ кæм цыд, кæм бадт, уым йæ дзуринаг уый 
скодта. Æмæ та йæм иуахæмы кæимæдæр ныхас куы 
рауад, уæд ыл уый куы бабустæ кæнид: 
— Гъеныр ссардтай, цæуыл тыхсай, уый! Куыд 
зайа, афтæ йын сæ доны бедрамæ кал, æндæр сын 
цы хъæуы? Цалынмæ куырм вæййынц, уæдмæ цы 
фембарынц? 
— Тобæ зæгь! Цы суагьтай уый дæ дзыхæй? — 
фæтарсти Сæнет æмæ йæ зондамонæджы уайдзæф- 
ты бын фæкодта. Фæлæ... 
Гъе, фæлæ йын гæнæн куы нал уыд... Йæ рахиз 
цонг йæ рæбыныл куы ахаудаид уæд бæргæ, 
уыдонмæ йæ къух куы батасыд. Ныййæгьæ та кодта 
дзыхыдзагæй æмæ, фынæй чи кодта, уыдон дæр 
рабадтысты, уый фехъусгæйæ. 
— Æрсырдта мæ сæ тæригьæд!.. Нæ мын æй ныб- 
барста Хуыцау... 
«Æвидауц митæй дæм зæрдæ не ’хсайы, чындз, 
фæлæ дæ рыст уды æгæр ма ’фхæр, цæрын ма дæ 
хьæудзæн. Æнæ адзалæй мæлæт нæй. Ахæм уьщ йæ 
хъысмæт, мæ хæдзар, дæ сабийæн. Æндæр цæрæнбон 
лæвæрд ын нæ уыд, æвæццæгæн, не Сфæддисæгæй, 
кæд мах æфсæнттæ фæагурæм, уæддæр. Æмæ дæхи- 
уыл фæхæц, дæ рын бахæрон, фыццаг æмæ фæстаг 
ды нæ дæ, ахæм гæрæхтæ кæуыл ауайы, æмæ адæммæ 
дæр акæсын фæхъæуы: чи дзы дæу хуызæн уьщзæн, 
чи та дæуæй зындæр раны. Уæдæ хæсты быдырæй 
фæвдзгæйтгæ æмæ æвдгæйтгæй кæмæ нал сыздæх- 
25 

тысты, уыцы ныййарджытæн сæ хъæбултæ сæ уæл- 
дай уыдысты зæгъынмæ хъавыс? Нæ, мæ хур, нæ, 
хуылфагæй уæлдæйттæ нæ вæййы. Стæй дын æй ра- 
гацау дæ фын дæ цæстытыл куы бакодта, мæ хур, 
бахæцинаг уыл кæй нæ уыд, æвыд кæй нæ уыдзыс- 
тут, уый». — Сæнеты хъустыл та ауадысты, фæдзæх- 
сæгау ын уæд сæ мыггаджы хистæр сылгоймæгтæй иу — 
Даха, — рухсаг уæд, — цы зæрдæвæрæн ныхæстæ код- 
та, уыдон. 
— Уастæн сын цы загьдæуа, фын та цы у, зæгьгæ, 
чи фæзæгьы, уыдонæн! — арф ныуулæфыд Сæнет 
æмæ та ’рлæууыд — йæ фæллад ссæуа чысыл. Нæй, 
гæппы бæрц дæр сæ нæ ауагьта афæдзы бонæй 
фæстæмæ æнæ фыдбылыз æрцæугæ уыцы фыдфын, 
кæд се Сфæлдисæг Хуыцауæн табу, лæгъстæтæ 
фæкодтой, уæддæр. Хуыцауыдзуары номыл туг дæр 
бæргæ суагьтой, йæ фыны цы кувæндон федта, уый 
зæдтæ æмæ дауджытæй хатыртæ дæр фæкуырдтой, 
фæлæ сын сæ куывд нæ айстой, нæ йын ныббар- 
стой йе ’руагьд тæригьæд ми. 
Сæнетæн йæ фæллад чысыл куы ссыд, уæд та йе 
’нкъард хъуыдытæй утæхсæнгæнгæ, йæ фæрстæ 
æнгом æрбалхъывта дыууæ къухæй æмæ фæраст йæ 
фæндагыл, йæ фыдфыны уацары уæвгæйæ. Фæцæ- 
уынц кæмдæр тыгьд быдыры йæбинонтимæ, æмæ 
сыл иуахæмы хуры цæст батар бонсихорафон. Ай та 
цы диссаг у, зæгьгæ, арвмæ скасти Сæнет æмæ ком- 
хæлиуæй аззад: арвы риуыл ауыдта гауыз тыгьдæй. 
— Ахæм диссаг уынгæ нæ, фæлæ хъусгæ дæр куы 
никуы фæкодтон! — ихæнриз бахæцыд сылгоймагыл, 
йæ зæнгтæ адон сты, зæрдæ риуыкъултыл йæхи ных- 
хоста. 
ч- Цы ’рцыд, цæмæ лæууæм? - дзуры йæм йæ 
мой. 
— Куыд цæмæ!.. Нæ уыныс?.. — тыхтæ-амæлттæй 
26 

сфæрæзта дзурын, стæй фæхъус, йæ хъæлæс йæхимæ 
дæр нал хъуыст, æрмæст ма дзых фæхæлиу-фæхæлиу 
кодта. 
Йæ хæдфæстæ та æндæр ран фестад, фыны куыд 
вæййы, афтæ — сæ фыдæлты раздæры цæрæнбына- 
ты — хæхбæсты, сæ бакомкоммæ, Дзуарыкъул кæй 
хуыдтой, уый цур, æмæ йæм хæрдмæ кæсы. Зыны 
йæм, Хуыцауыдзуары бæрæгбонæн-иу афæдзæй- 
афæдзмæ кувæггæгтæ æвæрынæн цы амаддзаг уыд, 
уый бæсты мраморæй арæзт бæрзонд цыртдзæвæн, 
йæ алфамблай хъæдын быруйæ æхгæд, афтæмæй. 
— Туг мыл ныууара, уый та цы у?! Сæфæм! — 
фæдисхъæр кæны йæ бинонтæм. — Ныртæккæ ныл 
уæлæ уырдыгæй дур хаудзæн!.. 
Æмæ йæ ныхас кæронмæ дæр нæма фæци, афтæ 
æцæгдæр цыртдзæвæны ’рдыгæй гогызы айчы йас 
урс тымбыл дур расхъиудта æмæ ныййарджыты 
сæрты фæстæрдæм атахт. Сабитæй искæуыл сæмбæлд, 
нæ, уый æмбаргæ дæр нал бакодта Сæнет, афтæмæй 
фыртарстæй фехъал. 
— Хуыцау, де уазæг, дæ фæдзæхст, фыдбылызæй 
нæ бахиз! — сонт гæпп ракодта йæ хуыссæнæй æмæ 
адæргæй йæ уæрджытыл æрхауд, йе Сфæлдисæгæн 
лæгьстæтæ кæнгæйæ. 
Уæдæй фæстæмæ йе ’нцойад цыдæр фæци, 
аууонау йæ фæстæ зылд уыцы фыдфын. Йе уæнджы 
дзы пъæззыйау цыдæр тас ныббадт, æвыд кæй нæ 
уыдзысты, уый йæ зæрдæ æнкъардта. Æмæ цæмæй 
тарст, уый йыл æрцыд. 
...Азмæлæнтæ нал уыд æдзард сабийы йæ фæстаг 
балцы фæндагыл æрвитæн бон бындурзылд хæдза- 
ры кæрты хъыггæнæг адæмæй, уæддæр сæ кæрон 
нæ ихсыд цæуджытæн — цыдысты æмæ цыдысты. 
Хур арвастæумæ стылд. Хæстæгæй-хæстæгдæр 
кодта ныййарæг æмæ хъæбулы хицæнгæнæн рæстæг, 
27 

æмæ та фадат фæци дзыхыдæсны сылыстæгæн сæ 
курдиат райхалынæн. Иу иннæйы ивта, афтæмæй 
сæ зæрдæты тыппыртæ уагьтой, æнафоны мæрдты 
дуар чи байгом кодта, уый уæлхъус. 
— Бахатыр кæнут, уæ хорзæхæй, хъыггæнæг 
адæм, хæстæгдæр æрбалæуут æмæ не ’гъдау дардцæр 
кæнæм! — чырыны уæлхъусмæ, йæ худ систа, 
афтæмæй хæстæгдæр бацьщ иуахæмы асгомау нæлгой- 
маг. — Зианæй амондджын нæ вæййы — йæ ном йæ 
уæлæ ис - зиан. Зын уромæн вæййы кæддæриддæр 
хионтæ, къабæзтæ, зонгæтæн. Михцух каубыдау 
къахырæй аззайы йæ бынат хæдзарвæндаджы, мыг- 
гаджы астæу, хъæубæсты. Фæлæ уæддæр уæлдай 
зындæр уромæн та у, мæнæ нæ ахæм æдзард, цард- 
бæллонæн куы бахъæуы фæндараст зæгъын, уæд. 
Фыдгулæн дын йæ чысыл стыр ма кæна, адæмы 
рæгьмæ йын ма хæццæ кæна, зайæгхалау йæ уидæгтæ 
хуыскъгæнгæ цæуой. Фæлæ гæнæн нæй, æдых стæм 
хъысмæты раз. Нæй æнæмæлгæ дуне, мæ хæдзæртгæ! 
Авдæн кæм аузынц, уым чырынæн дæр æнæ уæвгæ 
нæ вæййы. Æмæ абон, арвæй дур æрхауæгау, 
æнæнхъæлæджы зын бон скодта Темийыл, уæззау 
къæрцц ыл сæмбæлд — йæ иунæг зынг бахуыссыд. 
Нал и йе ’нхъæлцау, йæ царды цæджындз ныккалд. 
Æмæ йæ зыны сахат йæ уæлхъус чи ’рбалæууыд, кæд 
ын фенцондæр уаид, зæгьгæ: хионæй, æддагонæй, 
бынæттонæй, æрцæуæггагæй — Хуыцауы арфæ уыл 
сæмбæлæд! Уæ цæрæнбон бирæ уæд! Амæй фæстæмæ 
уæ фылдæр бонтæ ццны хъуыдцæгты æмбæлгæйæ 
æрвитут. Дзыхъхъы лæуд не сты ацы мыггаг дæр, 
кæд сыл абон уæззау рæстæг скодта, уæддæр, æмæ 
уын сæ уыдон та цины хъуыддæгты куыд хатой, 
Хуьщауы цæст уын уый бауарзæд. Зиан та рухсаг 
уæд, дзæнæты цьиуау æнæтæригьæд саби уыд æмæ, 
æнæтæригьæдтæ кæм сты, уым — йæ бынат. Чыры- 
28 

стийы суадонæй йын йæ гуырæнæй нуазыны бар куыд 
уа, йæ кæроны — къухтæ ’хсыны. Дзæнæты цæхæра- 
доны йын хьазыны бар уæд, йæ цъæх нæуыл — бады- 
ны, йæ фæткъуыйæ хæрыны. Барастыры хорзæхтæй 
хайджын уæд Мæрдты бæсты. Зын у рухсаг зæгьын, 
ай-гьай, ахæм суинаг гуырдæн — нæ сыхы сывæллæт- 
ты фидауц æмæ сæрхъуызой уыд, бæргæ. Не ’гас 
дæр æм æнхъæлцауы цæстæй кастыстæм. Сывæллæт- 
ты ’хсæн Алан ис, зæгьгæ, уæд-иу сæм ныййарджы- 
ты зæрдæ не ’хсайдга фьщуагдзинад æруадзынæй. Цас 
нæ рацард, уыйбæрц йæ алы уæцджы алы ’гьдау уыд, 
цы уыд, уымæй иууылдæр зæрдæ, зæгьгæ, кæмæй 
фæзæгьынц, ахæм. Цумамæ — раззаг кæддæриддæр, 
йæ фезмæдц, йæ кьахайслъш цæсг нæ хæцьщ, мæгуырæг. 
Уæдæ уыцы конд æмæ уынд та! Кæуылты уыдаид, 
куы байрæзыдаид, уæд! Йе ’мгæртты ’хсæн бæрæг 
дардта кæмдæриддæр... Фæлæ ...цæринаг гуырд нæ 
уьщ, æвæццæгæн. Сызгьæрин тæбæгьты йын фæкуьш- 
дæуæд не Сфæлдисæгæн, раст æй цыма зæрдæнизæн 
сфæлыста йе ’ппæт хорзæхтæ æмæ рæсугьд ахорæн- 
тæй... — иуцасдæр фæхъус лæг зæхмæ кæсгæйæ, стæй 
йæ ныхас дарддæр кодта йæ цæстæнгас хъыггæнæг 
адæмыл ахæсгæйæ: 
— Цæмæй сын бавæрдæуа ныфс йæ ныййарджытæн, 
зын ссарæн сты ахæм ныхæстæ æвзагæй къуымых 
адæймагæн. Фæлæ уæддæр бынтон уæхимæ ма ’ры- 
хъусут, Теми, мæ хæдзар, уæ алывæрстæм дæр-иу 
акæсут. Туджджын, тугагур уæ нæ фæкодта, мый- 
йаг, хуыснæггаджы басæй дæр нæ басыгьд, уæдæ, 
чъылдымдзæфæй дæр не ссардта йæ адзал. Цы йыл 
æрцыд, уый, мæгуыр, æрмæст йæ сабизонд æмæ йæ 
ныфсхастæй. Бауырнæд уæ, мæнæ зианыл хъыггæнæг 
адæм, нæ сыхбæстæй нырма æртыккаг бон йæ къо- 
найы æртдзых никæмæн уыд, йæ уæларты дон хъарм 
кæнынмæ ничима сæвæрдта. Зæрдæдзæфтæ нæ 
29 

фæкодта æмхуызонæй. Фæлæ цы гæнæн ис фидар 
фæлæууынæй дардцæр... Цы бæллæх æрцыд, уымæн 
та, хорз адæм, Хуыцауæй хуыздæр æвдисæн мæхæдæг, 
стæй йемæ чи уыд, уыцы сабитæ. Æмæ курын сусу- 
бусугæнджытæй, мæ хъустыл цыдæр ныхæстæ æрцыд 
æмæ уæлдай гуырысхотæ ницæмæн хъæуы, æнæныв 
кæй разынд, уый йын æгьгьæд у. Ничи дæр æй 
схойгæ фæкодта, никæимæ дæр æй дзырддаг уыд. 
Гъе, æрмæст, Хуыцау дзы куынæ сразы уаид фыд- 
былыз расайæгæй!.. 
Хидыхъусмæ хæстæг бæласы бын цалдæр зæронд 
лæгæй бадтыстæм сатæджы, æмæ иу заман нæ уæл- 
хъус февзæрдысты Алан æмæ йе ’мбал. 
— Ды дæр ам дæ, Алан? Куы никуы дæ федтон 
ам, — афарстон æй, куы йæ ауыдтон, уæд. 
— О! Уæртæ ауæзты нæхи найæм, — фæлмæн ба- 
худт йæ мидбылты, афтæмæй мын дзуапп радта. 
— Æллæх, мæ хæдзар хæлы! — уыцы рæстæг мæ 
хъустыл æруад сылгоймаджы тарст хъæр. Фæкастæн 
æмæ иу цавæрдæр гыццыл лæппу згьоры портийы- 
фæдыл цæугæдоны ’рдæм цъæгьастгæнгæ. 
— Хуыцауы фыдæх ссаринаг, цæмæн ын æй ныкъ- 
къуырдтай, быныхъæр мæ хъуысдзæн! — сыстыныл 
архайдта йæ бынатæй зæронд ус. 
Уыцы рæстæг мæ цæстæнгас ацахста Аланы са- 
бийы фæстæ кæсгæйæ. Фæлæ йын уыйбæрц ныфс- 
хаст æмæ хомых разынын æнхъæл нæ уыдтæн. Хи- 
дыхъусæй хуыдыммæ йæхи нывзилынмæ йæ ныфс 
бахæсдзæн, уый мæ фæсонырхæджы дæр не ’рцыда- 
ид. Махæн, хистæртæн, йæ бынатæй фезмæлын дæр 
йæ къухы никæмæн ма бафтьш, афтæ уый хидыл 
февзæрд. 
— Кæдæм?! Цы ми кæныс, Алан?! — ныхъхъæр 
ма йæм кодтон бæргæ, фæлæ... Фæлæ мæ уый хъусгæ 
дæр нал фæкодта, æвæццæгæн, йæ дæлимоны хай 
30 

тыхджындæр разынд. Саби фæдæлбыл, уый куы 
ауыдта, уæд йæхи хидыхъусæй нывзылдта. Йæ са- 
бизондæй, мæгуыр, æвæццæгæн, æнхъæлдта, 
ленкгæнгæйæ йæм тагъддæр ныххæццæ уыдзæн, 
зæгьгæ, — арф ныуулæфыд нæлгоймаг. — Гъе, фæлæ 
уымæн фæзæгьынц, æвæццæгæн, æнæ адзалæй 
мæлæт нæй, адзалæн та — мадзал. 
Йæ ныййарджыты фæндиаг бахъомыл уæд уыцы 
саби, ницы азымджын у йæ разы — йæ адзал нæма 
уыд, æмæ æнæ ацы сæфинаджы æххуысæй дæр 
фервæзт. Цыдæр згæхæрд телы кæроныл фæхæцыд 
йæ дарæс, æмæ йыл ауындзæгæй баззад, цалынмæ 
йæм фæдисæттæ хæццæ кодтой, уæдмæ. Амæн та 
йæ хъысмæт афтæ уыд, æвæццæгæн, æмæ азымы 
даргæ ничи у, уæлдай радзур-бадзуртæ ницæмæн 
хъæуынц. Рухсаг уæд! Иæ фæстæ кæй ныууагьта 
хионæй, æддагонæй — хæрзаудæн сыл кæнæд! — йæ 
къух авæрдта цæрынхъуагыл æмæ ма, йæ цæссыгтæ 
сæрфгæйæ, йæ ныхасмæ бафтыдта. — Бахатыр нын 
кæн, Алан, бахъахъхъæнын дæ кæй нæ бафæрæз- 
там, утæппæт дзыллæйæ кæй никæй бон баци дæу 
фервæзын кæнын. Стъалыйау, цы дæ фæзынд уыд, 
цы — дæ атахт... 
«Цы загьдæуа уастæн хъысмæтæн!» — йæ мидхъуы- 
дыты та утæхсæнгæнгæ æрлæууьщ йæ фæллад уадзынмæ 
Сæнет æмæ арф ныуулæфыд. Уæд банымадта йæ цард 
фæудыл, уæд ыл батар йæ дуне. Йæ арв, йæ зæххх 
ыл уæд баиу сты.Нал дæр æй хæдзар хъуыд, нал 
дæр бинонтæ. Æрмæст сæ йæ хъæбулимæ цы уар- 
зондзинад иу кодта, уый фæуæлахиз йæ низыхат- 
тыл æмæ йæ къахыл слæууыд. Фадат ын фæци йæ 
хъæбулы сау хæдзар бæрæг кæнынæн, æмæ кæд ауæ- 
дзы æфсирау дзой-дзой кодта, йæхи хуызæнæй йæм 
ницыуал уыд, йæ хъуыры хойраг нал цыд, уæддæр 
иу бон дæр цух нæ уагьта, цæрдудæй бацард уæлмæ- 
31 

рдты. Рухс горæты йæм фæлæууын нал цыд æмæ 
арвæй зæххы ’хсæн хъеллаугæнæгау цоппай кодта 
сæхицæй уæлмæрдты ’хсæн. Афæдзы афонтæй 
сæрдæй фылдæр ницы уарзта, æдзух-иу йе ’рцыдмæ 
бæллыд, ныр ын удисæг басгуыхт, марæн карды 
цæстæй йæм кæсы. Уæлдайдæр уыцы бонты 
фыддæрмæ - 18-æм июльмæ. Уæд фæзынд дунейы 
рухсмæ йæ хъæбул, уæд ыл батар йæ бонрухс дæр. 
«Ме ’нæуынон фæуæд!» — ауыгьта йæ къух æмæ та 
фæраст йæ фæндагыл. 
Схæццæ æппынфæстаг уæлмæрдтæм æмæ хæст- 
улæфтгæнгæ æрлæууыд сæ бацæуæны. Йæхиуыл дзу- 
ар бафтыдта кувæндонмæ цæуæгау æмæ дуарыл ба- 
хызт. 
Алырдыгæй йæм æдзæмæй джихкаст кæнынц 
цыртдзæвæнтæй зонгæ сурæттæ, хионты хуызæн йæ 
цæстæнгас кæуыл сахуыр ацал-ауал азы, цыма йын 
уайдзæф кæнынмæ хъавынц, махæн гæнæн нæй, 
фæлæ дæу та цы ’рсырдта айхуызæн хъызты ардæм 
цæуынмæ, зæгъгæ. 
— Рухсаг ут уе ’ппæт дæр æмæ уæ Ног азы хорзæх 
уæд! — цыма æндæр >сьæумæ бафтыд, уыйау сæм дзу- 
ры Сæнет алырдæм фæлгæсгæйæ, афгæмæй тындзы 
йæ сау хæдзармæ. 
Мæнæ йæм схæццæ. Митæй æмбæрзт æфсæйнаг 
æмбонды сæрты йæм сау айнæг цыртдзæвæнæй 
разынд йæ ахсджиаджы сурæт мидбылхудгæ, цыма 
йе ’фцæджы ныттыхсынмæ хъавыд, уыйау. 
— Кæм сты дæ Ногбоны арфæтæ, мамайы лæппу, 
куынæ дын хъусын дæ зæланггæнаг хъæлæс, бын- 
дурзылдæй баззайон! — цы хæссинæгтæ йæм уыд, 
уыдон ингæныл æрæвæрдта æмæ дыууæ къухæй йæ 
сæрыл ралæууыд хойыныл, стæй цыртдзæвæныл 
ныттыхст. Армытьæпæнæй хъавгæ сæрфы йæ ны- 
гуылд хуры тыны фæлгонц, цыма йын йе уæнгтæн 
32 

фæриссынæй тæрсы, уыйау, æмæ мысы, фæстаг 
хатг ма йын сьшгоймæпы бæрæгбонмæ зæрдæлхæнæн 
лæвар куыд цæтгæ кодта, уый. 
Хуыссыд ма Сæнет рынчынæй. Чызг æмæ лæппу 
æддаг уаты стъолы уæлхъус бадгæйæ цыдæртæ ар- 
хайдтой, сусæг ныхас кæнгæйæ. Рæстæг фынæй 
кæнын афонæй фæивгъуыд, уæддæр уыдон нæма 
змæлыдысты сæ фыссæн стьолы уæлхъусæй. 
— Цæуыннæ схуыссут, цафоны бадт уын у? — иу- 
цалдæр хатгы сæм сдзырдта сæ фыд. Фæлæ уыдон 
уæддæр сæ хъуьщдаг æрдæгыл уадзынвæнд нæ кодтой. 
— Цал хатты уын загьтон, къулбадджытæ, ных- 
хуыссут! — мæстæлгьæдæй фестад иуафон фыд æмæ 
сын сæ цырагь ахуыссын кодта. Зын куыннæ уыд 
Сæнетæн йæ сабиты бафхæрд, фæлæ сдзурын ницы 
сфæрæзта сæ сæрыл, æнафон кæй уыд, уымæ гæсгæ. 
Чи сæ цы баци, уымæн дæр ницы бамбæрста, йæ 
уаты сæ ничи хуыссыд æмæ. 
— Алан та кæм ис? — бонырдæм кæддæр Сæнетмæ 
байхъуыст йæ сæрыхицауы ныхас, йæ дæлфæдтæм 
кæй нæй, уый куы банкъардта, уæд. Сыстад æмæ 
цырагь асыгьта. Кæсы æмæ лæппу, бандоныл куыд 
бадт, афтæмæй бафынæй. 
— Гъеныр ай нæминаг нæу! — схæцыд ыл æмæ йæ 
йæ хуыссæны æрхуыссын кодта фыд. — Нæ кæсыс 
адонмæ, уæлдай дзырд дæр сæм ма скæн... 
— Ой, куыд бирæ дæ уарзын, мама! Дæ бæрæгбон 
дæ рынчынæй макуыуал æрыййафæд! - райсомæй 
йæм раджы базгьордта лæппу æмæ йыл хуыссæнмæ 
ныддæлгом, афтæмæй йын арфæтæ кодта. — Мæнæ 
дын лæварæн мæхи конд ныв — бæласы хус къали- 
уыл зæрватыкк. Кусын куы райдайон, уæд та дын 
мæ фыццаг мыздæй балхæндзынæн сызгьæрин са- 
хат, — фæлмæн бахудт лæппу æмæ йын йæ русæн 
аба кодта. 
2 Дегьуаты Соня 
33 

— Хæдзархæлд фæуа, уастæн, дæ ныййарæг дæ 
мæрдæй, мæ рахиз цæст, кæд хæрз чысыл уьщысты 
мæ цины бонтæ, уæд! — кæуы, дзыназы алырдæм 
фæлгæсгæйæ Сæнет, фæлæ йæ алфамблай йæхицæй 
дардцæр змæлæг нæ уыны, стæмæй-стæммæ йæм 
дæрддзæфгомауæй æххормаг, хъызтæфхæрд халæтгы 
тæригьæдцагуасын цы ’рбайхьуысы, хойраг æнхьæлца- 
уæй иу бæласæй иннæмæ пæррæстытæ кæнгæ, æндæр. 
Æрмæст æм ногхаст чыццзытау, æдзæмæй, сæ урс 
дарæсы, сæ миты уæзæй сæркъултæй кæсынц 
бæлæстæ. Æмæ æгуыппæг дунейы уывдæй цæмæцдæр 
йе уæнджы цыдæр тас бацыд, хæрзиунæг фæкаст 
йæхимæ саухьæды халонау. 
— Цытæ мын æвзарын кæныс, мæ хъæбул, мæ 
цардæй мын зындон куы сарæзтай! — йæхи тыхтынд 
ракодта цыртдзæвæнæй æмæ тагъд-тагьд æфснайынмæ 
февнæлдта. Митгæ марзт куы фæци, уæд ма, зазы 
къалиу цыртрæбын æрсадзон, зæгьгæ, куыд фæгуы- 
быр кодта, афтæ йын хус уардийы сындзджын къа- 
лиу йæ фæдджийы кæрон ацахста. Цавддурау йæ 
мидбынат æдзæмæй лæугæ аззад сылгоймаг. Йæ 
зæрдæйы гуыпп-гуыпп æм райхъуыст, йæ хъусты 
гуыр-гуыр ссыд, йæ ком ахус, зæнгтæ йæ быны адон 
сты, сæ зыр-зыр ссыд. "Бабын дæн!.. Æнхъæлдæн 
æмæ мæ цард фæци... Æгады сæфтæй сæфын..." — 
арвы ферттывдау тарст хъуыдытæ азгьордтой сæры. 
Фæлæ не змæлы, нæ йæ фæнды адзалы цæстытæм 
лæгæй-лæгмæ комкоммæ бакæсын. Цавддурау æнцад 
лæууы, йæхи хъысмæты бар бакæнгæйæ. Йе Сфæл- 
дисæгыл йæхи афæдзæхса, уый дæр дзы айрох 
фыртæссæй. 
Цас ахаста афтæ йе ’ндзыг, чи зоны, фæлæ йæм 
дарддæр æвналæг куынæ уыд, уæд иуахæмы йæхи 
фæхъæдцых кодта æмæ, йæ ныхас йæхимæ дæр нæ 
райхъуст, афтæмæй загьта: 
34 

— Цæв кæнæ суадз! 
Нæй, дзуаппдæттæг ын нæ фæци — нæдæр цæфæй, 
нæдæр ныхасæй, æмæ уæд æваст фæстæрдæм фæзыдц. 
— Мæ уд дæ нывоцц, иунæг кадджын Хуыцау! — 
исдуг джихæй кæсгæ аззад, йæ фæдджи йын цы хус 
уардийы къалиу ацахста, уымæ, стæй йæ риуыдзаг 
æхсызгонæн сулæфыд. Февнæлдта тагьдгомау, хы- 
зыны цы уьщ, уыдонмæ, фелвæста хæринæггæ: ад- 
джинагæй, дыргьæй æмæ сæ ингæны уæлæ æрæвæрдга. 
— Хæлар дын уæнт, ме ’нæныв саби, де ’нæбары 
бæрæгбоны хæйтгæ! — Сæнет зазы къалиу цыртрæ- 
бынмæ хæстæг асагьта æмæ йыл хъазæнтæ æмæ сырх 
галстук æрцауыгьта: — Ма сæ бафсæд хъазын æмæ 
дарынæй, бывдурзыдц, мæнæн ма адæтгæ зæрдæни- 
зæн чи ныууагьта!.. — цыртдзæвæныл ма йæ къух 
авæрдта æмæ лидзæг фæци уæлмæрдтæй. Стыр 
фæнцагыл куыд февзæрд, уый йæхæдæг дæр нæ ба- 
фиппайдта. 
«Цæй зын дæтгæн дæ, уд, æмæ цæй зынаргь дæ, 
цард! Уæд æй ды куьщ æнцонæй авæрдтай, ме ’гæнон 
хьæбул!» — иу каст ма фæкодга фæстæмæ уæлмæрдтæм 
æмæ, фыццагдæр цы машинæйыл фембæлд, уый 
фæурæдта. Цæй фистæгæй цыд æмæ ма цæй æндæр. 
...Бон куыд уæлæмæ цыд, афтæ уазал дæр фæсаст. 
Куьщфæстæмæ - аходæнтæм æввахс — хуры цæст 
мигъты аууонæй разынд, æмæ мингай цырæгьтæ 
ссыгьд ногуард митыл. Адæймаджы цæст сæм тартæ 
кодта. Горæт æмхуызонæй базмæлыд. Алчи тагьд 
кæны йæхион, йæ къабаз, йæ зонгæмæ Ног азы ар- 
фæтимæ. Алырдыгæй хъуысы хъæлдзæг уынæр. Са- 
биты цинæн та æппын кæрон нæй: къордтæ- 
къордтæй тырнынц алырдæмты: иутæ къахдзоныгъ- 
тыл бырынц, аннæтæ дзоныгьтыл кæрæдзи ралас- 
балас кæнынц. 
Æрхызт машинæйæ Сæнет æмæ йæ алфамблаймæ 
35 

фæлгæсгæйæ тындзы сæхимæ, æрмæст ныр иннæ 
хæттыты хуызæн адæмæй хи аууонгæнгæ нæ цæуы. 
Уый нæ, фæлæ йыл цас фылдæр адæм æмбæлы, 
уыййас ын цыма кæмдæр æнцондæр у йæ зæрдæйæн. 
Салам дæттынц кæрæдзийæн, Ног азы арфæтæ 
кæнынц. Сæхимæ куы бахæццæ, уæд æм бинонтæ 
джихæй кæсгæ баззадысты. 
— Нал ацыдтæ æви? — сонт фарст æй акодта йæ 
сæрыхицау. 
— Ой! Цы хорз у, нæхимæ кæй дæ! - фæрухс йæ 
чызджы цæсгом. 
— О, цæй, бауадзут уал мæ мидæмæ! — сбустæ 
сыл кодта Сæнет. — Æмæ мæ чысыл хур кæм ис, 
йæ уынæр куынæ цæуы? — йæ хъæбулы хъæбул йæ 
размæ куынæ рауад, уæд ын фæрсы йæ мады. 
— Дæумæ йæ не ’вдæлы, тьизы уæртæ. 
— Кæугæ? Æмæ цы кодга, чи мын æй бафхæрдта? — 
йе ’ддаг дарæс ласыныл архайы сылгоймаг, — алæ- 
ма, кæм и? Мæ уд йæ нывонд æрбауа не Сфæдцисæгæн, 
мæнæн ма уый чи фенын кодга! Рауай-ма, мæ къона, 
чи дæ хъыгдары, уый мын зæгъ! — йæ къухтæ 
фæйнæрдæм акодта хъæбыс кæнынæввонг. 
Нæ, нæ фезмæлд йæ бынатæй сывæллон, 
цæстытæ æууæрды тымбылкъухæй. 
— Дæумæ нæ дзурын, Зæликк, мæ хур! Цы 
кæныс, рауай-ма! — хæстæгдæр æм бацыд æмæ йын 
йæ уазал армытьæпæнæй йæ сæр рæвдаугæ сæрфы. 
— Цы кæныс, цы кæныс!.. — кæуынхъæлæсæй 
фæзмæгау сфæрæзта зæгьын чызг, стæй хъæрæй 
ныккуыдта. 
— Кæугæ ма кæн, мæ къона, фæлæ цы кæныс, 
уый мын зæгь, — йæ разы æрбадт Сæнет, йæ хъæбы- 
сы йæ æрбакодта æмæ йын, йæ рустыл цы ставд 
цæссыджы фæрдгуытæ æртылд, уыдон асæрфта. 
— Кæрты сывæллæтгæ иууылдæр сæ ныййарджы- 
36 

тимæ заз бæлас уынынмæ ацыдысты Ногдзауты га- 
луанмæ, æз та... — æппынфæстаг сфæрæзта йæ 
зæгьинаг зæгьын кæуынхъæлæсæй саби чызг. — 
Митын дада уын лæвæрггæ уардзæн, зæгьгæ, нын загьта 
нæ ахуыргæнæг, — æмæ та ныккуьщга дзыхьщзагæй. 
— Æ, дæ рынтæ мæ гуыбыны ацæуой, æмæ уæд 
дæу цæуыннæ акодта дæ мад? - иуцасдæр æдзæмæй 
лæугæ аззад Ногдзауты галуаны коймæ Сæнет. 
— Нæ йæ ’вдæлы ... — дзуапмæ йын фæрæвдз 
Зæлинæ. 
— О-о, кæуылты куыстытæ нæм ис, йæ сабийы 
разæй та йе ’хсызгондæр куыст цы у? 
— Омæ мæ кæм æвдæлы уæдæ æниу? — йæхи раст 
кæнынмæ фæци сывæллоны мад. — Стæй цы дарæс 
куырдта, уый балхæнын дæр къухы нæ бафтыд, 
æмæ... 
— Уый та цы хоныс, цæй дарæсы кой кæны дæ 
мад? — бакаст Зæлинæмæ Сæнет. 
— Ды, дам, тæрхъус уыдзынæ æмæ, дам, дын 
тæрхъусы хуызæн уæлæдарæс бахуыйæд дæ мад, 
афтæ нын загьта ахуыргæнæг. 
Йæ мидбынат исдуг бадгæйæ баззад Сæнет, стæй 
æнæдзургæйæ сыстад æмæ уæнтæхъил, сæргуы- 
бырæй мидæггаг уатмæ бацыд. 
— Гъа, мæнæ йын адоныл иту авæр, — уынгæг 
хъæлæсæй дзуры Сæнет йæ чызгмæ. — Арæвдз æй кæн, 
æмæ мах дæр ауайæм... аййафæм сæ. — Йæ къухы 
рахаста, кæд уьщ, уæдæй нырмæ, авд мцдагьуды дарæ- 
гау, чырыны арф æфснайдæй кæй дары, йе ’дзард 
хъæбулы мондæгтæ кæмæй фæисы йæ зыны сахат, 
кæдцæр ын зæрдæрухсæй адджынæн Ног азмæ кæй 
балхæдга, уыцы фæлыст: тæрхъусы дарæс æд цæсгом. 
— Нæ!.. Нæ хъæуы!.. Ма йын сæм æвнал, Аланы 
сты уыдон! — куы сæ ауыдта, уæд йæ цыппæртæ 
цæгьдæгау бакатай кодта чызг. 
37 

— Цу, зæгьын, æз, авæр сыл иту. Æгыъæд сын 
у къуымы æмбийынæн. Уадз æмæ искæйы уды хъарм 
банкъарой... Хъыг ын нæ уыдзæн ме ’мбалуарзаг 
хъæбулæн, йæ комдзаг æнæ искæимæ фæдих 
кæнгæйæ йæ хъуыры кæмæн нæ цыд. Куы никæмæн 
ницы дæттай, уæд дын дæхицæн дæр ничи ницы 
дæтдзæн, - иудадзыг йæ дзыхы, йе ’взаджы алгьыл 
уый, кæмæн лæууыд. 
Йæ сæрыхицау æмæ чызг кæрæдзимæ фæрсæджы 
каст кæнынц, цы зæд, цы дуаг йæ сæрты атахт ацы 
бон амæн, зæгьгæ. Фæлæ та уæдмæ Сæнеты ныхас 
райхъуыст: 
— Тагьдцæр у, æз та мæхи ахсон!.. 
...Цæуы Сæнет йæ хъæбулы хъæбул Зæлинæйы 
къухыл фидар хæцгæйæ митæй æмбæрзт асфальт 
фæндагыл. Саби фырцинæй хæрдты хауы, гæппытæ, 
цъыгыъуытгытæгæнгæ згьоры, йæ нанайы æмцыд 
кæны, цинхуызæй йын цыдæртæ дзуры. Куы йæ 
нанайы цонгыл ацауындзæг вæййы быргæ-бырын, 
куы та йæ миты уæлæ исты ныв акæнын æрфæнды, 
æмæ йæ фæсвæндагмæ ивазы. Цæмæй æмбары саби- 
чызг йæ нанайы мидхъизæмар, уыцы иу дзуапп ын 
цæмæн дæтты: «Хъазынмæ нæ не ’вдæлы, мæ царды 
ныв, байрæджы нын уыдзæн. Уæдмæ Митын дада 
йæ лæвæртгæ уæрст фæуыдзæн». 
Цæугæ бæргæ кæны Сæнет, фæлæ кæдæм? Кæд 
уыд, уæдæй нырмæ йæхи иувæрсты кæмæй ласта, 
дæрдты кæмæй лыгьди, уырдæм ныр тырны йæхи 
къахæй. Æмæ та йæ хъусты азæлыдысты йе дзарды 
ныхæстæ: «Мама, не скъолайы фарсмæ цы ногхæдзар 
аразынц, уым цы уыдзæн, уый зоныс? Ногдзауты 
галуан! — йæ цæстыты фырцинæй цырæгьтæ сыгьд, 
афтæмæй йын дзырдта саби. — Алыхуызон къордгæ 
дзы уыдзæн æмæ сæм цæудзынæн: кафынмæ, 
шахмæтгæм, музыкæмæ. Гитарæйæ цæгьдын куы 
38 

базонин, уый мæ куыд тынг фæнды, мама! Балхæн- 
дзынæ мын гитарæ, тагъд мæ гуырæнбон куы у?» — 
йæ астæуыл атыхст, афтæмæй дзырдта лæппу. 
«Дæ фæндтæ, дæ бæллицтæ дæ хъуыры фæба- 
дой, уастæн, ме ’нæныв саби, кæд дын ницыуал бан- 
тыст, — арф та ныуулæфыд Сæнет. — Цы загьдæуа 
хъысмæтæн? Курын дæ хатыр, мæ къона... Цард цард 
у æмæ йæхионтæ домы, æндæр мæ рох, мыййаг, 
нæ фæдæ, мæ фæрстæ дын фехæлой. Хуымæтæджы 
мын нæ дзырдтой: мауал хæр дæхи, ницыуал дын 
дзы рауайдзæн, низ дзы цы ссарай, æндæр. Сыс- 
къуын æй дæ зæрдæйæ, знаг дзы скæн дæхицæн. 
Рох дæ нæ фæуыдзæн, ай-гъай, зæрдæйы уидаг у 
хъæбул, фæлæ хъæдгом дзæбæхгæнæг та рæстæг у 
æмæ та цæрдзынæ, æнæбары хур дыл кæсдзæн». 
— Нана, Гино дæр йæ бабаимæ нæ фæстæ æрбацæ- 
уынц, фæлæууæм сæм! — йæ хъуыдыты хал ын фес- 
къуыдта Зæлинæйы хъæлæс, Ногдзауты галуаны 
асинтыл куыд сцæйхызтысты, афтæ. 
— Гъе, уый дын мæ зæрдæмæ цæуы, дæ рын бахæ- 
рон, Сæнет, æндæр исчи афтæ кæны — цæрдудæй 
дæхи мæрдтыл бафтау! — Сæнеты фæстæмæ фæкаст 
æмæ йæ сыхаг Бодзийы ныхас баиу сты... 
ТЫЗМÆГ ФЫДЫ ГАКК 
Хур ныгуылæнмæ фæцæйхæццæ кодта, йæ тын- 
ты æндæвдад æрлæмæгь, уæддæр Мани йæ изæры 
зылдтытæ кæнынмæ нæма бавнæлдта — нæ сæм та- 
сыд йæ къух, йæ чызг афоныл йæ куыстæй кæй нæ 
зынди, уый тыххæй. Ноджы ма йæ йæ галиу æрфыг 
дæр схæр-схæр кодта æмæ бынтондæр скатай, 
мастмæ мын фæцæуы, зæгьгæ. 
39 

— Сау сыджыт дæ бахæра, куы ма мæ ныууа- 
дзай! — аныхта та йе ’рфыг æмæ уаты бæстастæу 
иуцасдæр лæугæйæ аззад. — Омæ кæм уа уæддæр 
ацафонмæ куыствæллад, хуыссæгхъуагæй? Стæй те- 
лефонæй та куыннæ ’рбадзырдта иннæ хæттыты 
хъауджыдæр, нæ йæ зоны, мæ зæрдæ йæм кæй 
æхсайдзæн, уый? — йæхицæн ныхæстæгæнгæ скасти 
къулы сахатмæ. 
— Нæ, уый дзæгьæл хуымæтæджы нæ фæстиат 
кæндзæн! — фæкаст телефоны ’рдæм. — Уæд та йæм 
мæхæдæг фæдзурин... Фæлæ та йын хъыг куы уа уый 
дæр. Мæ къахдзæфтæ мын дисынæй цы барыс, 
зæгьгæ, та зæгьдзæн. — Мани ма иуцасдæр алæу- 
уыд йæ мидбынаты, стæй уæддæр систа хæтæл. 
— Хъусын дæм! — Райхъуыст æм ацæргæ сылгой- 
маджы хъæлæс. 
— Гъемæ дæ цæрæнбон бирæ æмæ фарны 
хабæртгæ хъус! Фæлæ дын кæд зын нæу, уæд мын 
Винерæмæ куы фæдзурис! 
— Æмæ йын ды чи дæ, бахатыр кæн, фæлæ? Тынг 
æнæвдæлои у Винерæ; æндæр æм бадзурын зын нæу. 
— Йæ мад дæн, бæргæ, æмæ йæм мæ зæрдæ 
’хсайы, æрæгмæ цæуы ’мæ. Мæхицæн бынат нал 
арын. 
— Ма йæм æхсайæд дæ зæрдæ, дзæбæх у. Фæлæ 
йæ фыццаг хатг кæмæндæр уæззау операци кæнын 
бахъуыд, æмæ йæ цурæй æддæмæ нæ цæуы. Никæй 
бар æй уадзы, цалынмæ йыл йæ зæрдæ фæдара, 
уæдмæ. 
— Мæ къонайыл, æмæ уæд хæрамæн йæ уд не 
суæлæнгай куыствæллад, хуыссæгхъуагæй, мæ 
фæрстæ йын фехæлой! Æз та йын изæрсарæй йæ 
хæринаг хъармæй дарын. 
— Цæуыннæ йын кæнай, ахæм чызг дын ис, 
зæлдаг синаджы хуызæн: хæрзконд, хæрзуынд, 
40 

хæрзарæхст, ныфсхаст! Бæстæ ’мæ доны аргъ у, 
раст, цæстмæхъус ныхасмæ мын ма бамбар мæ ны- 
хас, фæлæ. 
— Бузныг, мæ хæдзар, дæ цæстуарзон ныхæстæй. 
Фæлæ нын иунæг у æмæ йыл размæ дæр не ’ууæндæм 
æмæ фæстæмæ дæр. Хурбон ын хурæй басудзынæй 
тæрсæм, къæвдабон — уарынæрцыдæй. 
— Иунæгæн йæ хъуыддаг афтæ вæййы, уæхи 
фæндиаг уæд! Фæлæ зæфцы фыдæй исты кæуыл 
æрцæуа, ахæмы каст нæ кæны. 
— Æмæ гьа, зæрдæ уый нæ зоны. Фарн дæ ны- 
хасы, фæлæ йæ куы фенай, уæд ын-иу зæгь, дæ 
хорзæхæй, бадзур, зæгь, уæхимæ! 
— Уый дын мæ быгьдуан. Хæрзизæр. 
Гъе, фæлæ уыцы рæстæг Винерæ уыдоныл нæ 
уыд — нæдæр æй йæ мады уавæрыл хъуыды кæнын 
фæндыд, нæдæр æй искæй цæстуарзон æппæлæн 
ныхæстæ æццæвтой. Æндæр уыд уымæн йæ катай, 
йæ сагьæс. Ие ’ппæт хъуыдытæ дæр иууылдæр баст 
уыдысты, Хуыцауæй фæстæмæ цы уды бæрны ба- 
цыд, уыимæ. Чысыл хъуыддаг у мæлæг уды цардмæ 
раздахын, адæймагæн æппæтæй зынаргьдæр цы у, 
уый химæ райсын? Стæй йæхи дарддæры царды 
фæндаг дæр, ацы изæр цы уæндон къахдзæф акод- 
та, уымæй бирæ аразгæ у, кæд ын æй Хуыцауы цæст 
бауарза, уæд. 
Цæвиттон, фæскуыст сæхимæ куы рараст Ви- 
нерæ, уæд, рынчындоны асинтыл куыд æрцæйхызт, 
афтæ кæсы, æмæ «Тагьд æххуысы» машинæйæ иу 
сылгоймаджы лæгтуыфы райстой æмæ йæ тагьд-тагьд 
мидæмæ фескъæфынц. 
«Кæдæм, нæ уыныс?» — цыма йын исчи йæ 
хъусы афтæ бадзырдта Винерæйæн, уыйау æм йæ 
зæрдæйы фæдисхъæр куы райхъуысид сылгоймаджы 
ауынгæйæ æмæ дзыхълæуд фæкодта. «Чи уа? Кæйдæр 
41 

хуызæн у...» — хæстæгдæр бацыд чызг, чи йæ æрба- 
ласта, уыдонæй иумæ, æмæ йæ афарста: 
— Чи у, цы йыл æрцыд? 
— Нæ зонæм... уынджы ахаудта æмæ нæм фæ- 
дзырдтой. 
Уыцы ныхæстæ айхъусгæйæ Винерæ фæстæмæ 
фæзылд æмæ уайтагьд рынчыны уæлхъус февзæрд. 
«Чи уа? Бæлвырд кæйдæр хуызæн у... Цыма йæ 
кæцæцдæр зонын?» — кæсы йæм æдзынæг, афтæмæй 
йын йæ цонгмæ февнæлдта æмæ йын йæ зæрдæйы 
цæф сгары. 
— Кæм стут?! — дзуры мвдæмæ йе ’мбал дох- 
тыртæм. — Тагьдцæр! Ам фæстиат гæнæнтæ нал ис! — 
Йæхæдæг йæ хызынæй йæ хъусæнтæ фелвæста æмæ 
рынчынæн йе тæртгæ фегом кодта. 
Уæдмæ иннæ дохтыртæ дæр амбырд сты йæ алы- 
варс æмæ се ’ппæт дæр æрцыдысты иу хатдзæгмæ: 
— Къæртг кæнинаг у, æнæ уымæй зын раиртасæн 
у йæ низыхатг. 
— Йæ масты дзæкъул скъуыд куы разына, уымæй 
тæссаг у! — йæ зæгъинаг та загъта Винерæ. 
— Мæнмæ дæр афтæ кæсы, — йемæ сразы радгæс 
дохтыр æмæ сагьæсхуызæй йæ цæстæнгас ахаста, 
йæ алыварс чи лæууыд, уыдоныл. — Фæлæ чи?.. 
Фæлтæрдджын хирургтæй ныртæккæ ам куы ничи 
ис. Чи уæ хæссы йæ ныфс? 
— Æз! Фæстиатгæнæн нал ис, байрæджы уыдзæн, 
Риммæ Петровнæ! Кæд ныр дæр æрæджы нæу, уæд. — 
йæ уæлхъусмæ та хæстæгдæр балæууыд рынчынæн 
Винерæ æмæ йын йæ уазал хиды æртæхтæ йæ къух- 
тыхæцьилæй сæрфы. 
, — Табуафси! Кæд дæ ныфс хæссыс, уæд. Де ’рмдзæф 
гуырысхойаг никæмæн у. 
Винерæйæн йæхимæ гæсгæ хорз рауад операци. 
Ницы бавгьау кодта йæ зонындзинæдтæй, мæлæтимæ 
42 

хъæбысхæсты кæй сæраппонд бацыд, уыцы сылгой- 
магæн. Фæлæ уæдцæр йе ’нтыстдзинадыл йæ зæрдæ 
нæ дардта, масты дзæкъул æцæгдæр скъуыд кæй 
разынд, уымæ гæсгæ. Амонды сæр æй хъуыд Ви- 
нерæйы йæ рынчынимæ, æмæ иудадзыгдæр тох 
кодта ууыл. Минут дæр æй искæй бар фæуадзын нæ 
уæндыд. Хосæй, тугæй йын цыдæриддæр хъуыд — 
алцы дæр ын амал кодта æнæкъуылымпыйæ, æмæ 
йæм йæ рынчыны æууæлтæ æвзæр нæ кастысты, цы 
зын уавæры йыл сæмбæлд, уымæ гæсгæ. Фæлæ 
уæддæр Винерæйæн йе стырдæр бæллиц уыд йæ 
рынчыны дзыхыныхас тагьддæр фехъусын æмæ йын 
йæ цæстæнгас фенын. Бадт иудадзыгдæр йæ цуры 
æмæ йæм æдзынæг каст, нымад ын уыд йæ алы 
сулæфт, йæ алы фезмæлд дæр. Æмæ, дам, амондмæ 
æнхъæлмæ кæсын чи фæзоны, уый йыл æмбæлгæ 
дæр^скæны. 
Йе ’муд æрцыд æппынфæстаг рынчын, фæлæ 
уæддæр цыдæр утæхсæн кæны химидæг. Винерæ, 
цы уыд, уымæй иууылдæр цæстытæ æмæ хъустæ 
фестад, æргуыбыр кодта æмæ йæм æдзынæг хъусы. 
— На-на... цы фæд-дæ?.. Куы нал дæ уын-н- 
ын... Чи у?.. Кæм-мæй зæгь-гьыс?.. — райхъуысти 
йæм рынчыны мынæг хъæлæс. 
— Динæ! Динæ!.. Кæм дæ?! — фырцинæй 
ныхъхъæр кодта Винерæ медицинон хомæ. — Рай- 
хъал!.. Йæ нанаимæ цыдæртæ дзуры. Æнамондæй 
тас мын нал у ныр! — Фестад йæ бынатæй, æмæ 
йын рагацау йæ цуры цы лимоны кæрдих æрæвæрдта, 
уымæй йын йæ былтæ ауымæл кодга рынчынæн, стæй 
йын кæрдæнæй йæ цæсгомы хидвæдтæ сæрфы. — 
Тæрсгæ мауал кæн, нæ мады хай, кæд Хуыцауы 
фæнда, уæд адзалыл фæуæлахиз стæм! — аба йын 
кодта йæ ныхæн Винерæ фырцинæй. 
— Ой, Винерæ! — йæ хъæбысы йæ æрбакодта 
43 

Динæ. — Арфæ дын кæнын, де ’рмдзæф кæй 
фæрæстмæ, уый тыххæй. 
— Бузныг, Динæ, фæлæ ма йын зæрдæйы укол 
акæн. Иæ дзыхы ныхас ын куыд фехъуыстон, афтæ 
ма йын йæ цæстæнгас дæр куы фенин! — рынчыны 
хъæццул фæиуварс кодта æмæ йын йе ’ххæлæгæттæ 
дæр уымæл хæцъилæй сæрфтытæ кæны. 
— Уæ уынæрæй уæ куыд бамбæрстам, афтæмæй 
æрчъицыдта дæ рынчын, æнхъæлдæн, нæ чысыл 
хо! — палатæйы сæ уæлхъус æрбалæууыдысты, 
бæрнон медицинон кусджытæй сæм йæ хъус чи дард- 
та, уыдон цалдæрæй. 
— Арфæ дын кæнæм, арфæ, нæ ныфсхаст 
кæстæр! — райгом кодта рынчыны сæ иу æмæ йæм 
биноныг кæстытæ кæнынц. 
— Уæллæй, дæ хъул сах абадт, нæ хо, нæ зæрдæ 
дæ барухс! — чызджы уæхскыл йæ фæлмæн хæмпус 
къух æрæвæрдта фæлтæрдджын хирург. 
— Бузныг! — цины цæссыгтæ æртылд Винерæйы 
фæлладхуыз фæлурс, уадултыл æмæ йæ мидбыл ба- 
худт. — Исты мæ рауаинаг кæд у, уæддæр сымах 
фæрцы, мæ ахуыргæнджытæ. Æмæ уын хорз фæуын 
мæ къухы куы ницы бафта, уæддæр уæ мæ амæлæты 
онг мæхи хæсджыныл нымайдзынæн. 
— О-о-о!.. Бирæ нын фæцæр, бирæ, дæ ный- 
йарджыты фæндиаг! Æндæр ма ахуыргæнджыты 
уымæй хуыздæр лæвар цы хъæуы, йæ фæдонæй йæ 
зæрдæ куы рухс кæна, мæнæ ды абон мах зæрдæтæ 
куыд барухс кодтай, афтæ. 
— Йæхи цæстæй куы фена, йæ фыдæбæтгæ кæй 
нæ фæдзæгьæл сты, уый, — бафтыдта йын йæ ны- 
хасмæ иннæ дæр. 
— Тынг раст зæгьыс! Бантысæд ма йын ноджы 
уæндондæр къахдзæфтæ кæнын! — арфæ ракодта 
иннæ бæрнон кусæг дæр æмæ цæуыныл фесты. 
44 

— Истæмæй дæ не ’ххуысы сæр куы хъæуа, 
æфсæрмы ма кæн! — фæстæмæ ма йæм радзырдта 
сæ иу. 
— Бузныг, кæй нæ абæрæг кодтат! — сæ фæстæ 
адзырдта Винерæ, стæй саби чызгау цъилау ныз- 
зыдд йæ мидбынаты: — Кæм дæ, мама?! Мæнæ дæ 
чызгыл цы цины бон скодта! Сæххæст йе стырдæр 
бæллиц — фæуæлахиз адзалыл! — Винерæ 
хъæлдзæгæй рынчыны цур абадт æмæ йæм дзуры: 
— Нæ мады хай, курын дæ, кæд мын мæ ныхæстæ 
хъусыс, уæд-ма мын дæ цæстæнгас дæр куы фенын 
кæнис. 
Рынчын базмæлыд йæхимидæг, йæ хус былтæ 
асдæрдта æмæ дзы райхъуыст: 
— До-о-он... 
— Дон, зæгьыс?.. Дон — нæма!. — Йæ былтæ та 
йын ауымæл кодта лимоны кæрдихæй. — Абон-ма 
бафæраз æнæ донæй, дæ хорзæхæй, стæй дын рай- 
сом дон нæ, фæлæ иучысыл карчы бас дæр ма авæр- 
дзыстæм. 
— До-о-он... 
— Нæй дын дон нуазæн, нæ мады хай. Нæ 
фыдæбæттæ фæдзæгьæл уыдзысты уæд дæуæн дæр 
æмæ мæнæн дæр. 
— Цæу-уын-нæ? Цы код-то-он? — Тыхкаст ра- 
кодта рынчын. 
— Гъе, гье! — йæ ныхæн та йын аба кодта цин- 
хуызæй Винерæ æмæ кæрæдзимæ æдзынæг кæ- 
сынц. — Уый æндæр хъуыддаг у! Исчи ахæм рæсугьд 
цæстытæ иудадзыг æхгæдæй дары, уæдæ? — йæ 
сæрыхил ын йе ’нгуылдзтæй фасæгау кæны Винерæ 
æмæ та йæ сæры февзæрд: «Бæлвырд чидæр у, фед- 
тон æй кæмдæр... Зонгæ цæстæнгас...» 
— Иу-нæг ху-уыпп æр-р-мæ-æст... — йæ цæстытæ 
ахгæдта, афтæмæй та райхъуыст рынчынæй. 
45 

— Бафæраз-ма иучысыл, курын дæ, дон дæттæн 
дын нæма ис нырма. Дæ хуыдтытæн тæссаг у райхæ- 
лынæй. Фæлæ дын кæсын зын у, цæмæн ахгæдтай 
дæ цæстытæ? — йæ ныхыл ын йæ къух авæрдта Ви- 
нерæ. 
— Мæ-гъа... 
— Æниу дын нырма фынæй кæнын хуыздæр у, 
уæгъдызмæлд цæмæй ма кæнай, уый тыххæй. Куыд 
дын æнцондæр у, афтæ кæн! — биноныг æмбæрзтытæ 
йæ кæны Винерæ, æдзынæг æм кæсы, афтæмæй: — 
Цымæ нæ дыууæйæ амондджындæр чи у абон, нæ 
мады хай? 
— Дæ мад ды-ын дæ хур-тæй баф-сæ-да, æм-мæ 
ма мæн та цæ-æй ам-монд хъæу-уы, мæ къон-на? 
Мæ уд дæ-æр ма ды-ын ам-монды хос фес-тæд, — 
йæ цæсты бынтæ бауымæл сты рынчынæн æмæ йæ 
былты тæпп-тæпп ссыд. 
— Нæ хъæуы, ма тыхс. Тагьд адзæбæх уыдзынæ, 
тæрсгæ мауал кæн ныр, фервæзтæ дæ низæй. Рын- 
чын саг дæр кæны. Дæ цард та разæй и нырма. — 
Йæ ныхыл та йын йæ къух авæрдта Винерæ. — Укол 
дын скæндзысты æмæ уал фынæй кæн, æз ныр иучы- 
сыл æддæмæ акæсон. Хостæ ацамал кæнын хъæуы, 
стæй мамамæ дæр ма телефонæй бадзурон, цалынмæ 
ам не ’рбалæууыд, уæдмæ. — Фездæхт Динæйы 
’рдæм: — Иунæг минут дæр æй иунæг ма ныууадз, 
æз тагьд уыдзынæн. 
— Чи у, кæй худ-гæ хур у? — Винерæйы ацыд 
куы бамбæрста рынчын, уæд дзуры Динæмæ. 
— Кæмæй зæгъыс, дæ ирвæзынгæнæгæй? — æр- 
гуыбыр æм кодта Динæ, йæ ныхас дзæбæх кæй нæ 
хъуыст, уымæ гæсгæ. — Буриты чызг у, йæ мад æмæ 
йæ фыдæн иунæг. 
— Мæ ирвæ-зынгæ-нæг?! — цымыдисхуызæй йæм 
скаст рынчын. 
46 

— О! Уый дын скодта операци, уый дæ раздæхта 
адзалæй! 
— Хуы-цау, дæ-æу-уæн та-абу... — йæ цæстытæ 
та æрæхгæдта рынчын æмæ ирвæзынгæнæджы коймæ 
йæ зæрдыл æрлæууыд йæ фын: йæ нана йæм фыны 
куыд фæзынди æмæ йын зæрдæтæ куыд æвæрдта: 
«Тæрсгæ ма кæн, мæ чызг, адзæбæх уыдзынæ, дæ 
ирвæзынгæнæг — дæ сусæг æвæрæн». Бæргæ ма йæ 
фарста Зæлда, чи у, кæмæй зæгьыс, зæгьгæ, фæлæ 
йын йæ фарстæн дзуапп ратгæг нал фæци, цьщæр 
æрбаци йæ нана. 
«Æмæ, дам, фынтæ ницы сты...» — хъуыдыты 
ныгьуылы, йæ тыхст уавæры уæлæмхасæн Зæлда. 
— Фынæй кæныны укол дын акæнон æмæ ма 
тыхсай, — дзуры йæм Динæ. 
— Нæ, нæ хъæ-уы... — ауыгьта йыл рынчын йæ 
къух, æмæ та фын йæ цæстыты раз сыстад, химндæг 
æй райхалыныл архайы. О, сбæрæг ныр йæ ирвæ- 
зынгæнæг, фæлæ цы хуыдтаид, цымæ, нана сусæг 
æвæрæн та? Сгæй йæм ныр куы фæзьщд хæрзгæнæджы 
хуызы, уæд æй йæ фырт, куьщзы былæй куы ’ппа- 
рай, уый æппæрст куы кодта йæ райгуырæн къонайæ, 
уæд ын цы кусыс, зæгьгæ, цæуыннæ загьта?.. Æви 
йæм йæ ныййарæг мады ныхас дæр нымады нал уыд 
мæ фьщыздыхт фьщмæ? — рæстæджы фæлмы аууонæй 
иугай фæзын-фæзын кæнынц рынчынмæ йе ’намоцд 
ивгьуьщ царды нывтæ. 
* * * 
..<Карз æмæ фыдлæгæй зыдтой Зæлдайы фыд Те- 
мийы канд сæ хъæубæстæ нæ, фæлæ сыхаг хъæутæй 
дæр кæимæ æмбæлди, уыдон. Хион, æддагон не 
’взæрста. Ныхас загъта, уæд хъуамæ йæ бынаты 
47 

уыдаид, раст у, зылын у — йæ ныхмæ мачи фæлæууа. 
Аба-бау! Никæддæр æй схудгæ ничи федга, никæддæр 
сывæллоныл бацин кæнгæ — нæдæр бинонты ’хсæн, 
нæдæр æдцæ. Æдзухдæр йæ цæстæнгас уыд тызмæг. 
Æмæ дзы канд бинонтæ æмæ хиуæтгæ не стьæлфы- 
дысты, фæлæ хъæубæстæй дæр æнæхъуаджы йе 
’мгæрæтты ничи ауадаид. Чух-мухты йын йæ дуар 
ничи бахостаид, никæй хæрзиуæг сарæзтаид æнæ 
пайдайæ. Йæ лæджы кары куы бацыд, уæд æппæт 
хæдзары уынаффæ дæр райста йæхимæ, хъыпп-сыпп 
скæнын дæр йæхимæ никæй уагьта. Уый нæ, фæлæ 
ма йын йæ тызмæгдзинад хæдзары фос æмæ мæргьтæ 
дæр хатыдтой. Æмæ-иу дзы кæрты хæргæ кæй бай- 
йæфта, уыдонæй йæ хæрды сæр ничи райстаид, сæ 
сæртæ ’фснайынмæ-иу фесты. 
Уæлдай æнæуынондæр цæстæй та Теми каст, 
рæстæгимæ æмкъахдзæф кæныныл чи архайдта, 
уыдонмæ. Уый хыгьд йæ уд, йæ дзæцц уыдысты, 
æгьдауæй дæр æмæ уæлæйы дарæсæй дæр, йæ хис- 
тæртыл цы базыдта, цы æрыййæфта, уыдон æххæст 
кæнын. Мачи йын бауæндьщацц зæгьын, де ’ртыкъа- 
хыг фынг ма цыппæркъахыг стьолæй раив, кæнæ 
дæ галифе хæлаф æмæ даргь сæхтæгджын æхгæдхьуыр 
хæдон нырыккон уæлæдарæсæй. Хуыцау бахизæд! 
Науæд дæ синджын цъарджын кæрц палтойæ раив. 
Аба-бау! Масты хай йæ бакодтаид, уый дæ бинонты 
уынаффæ нæу, зæгьгæ. Цалынмæ йын сæ не ’нæ- 
хуынд «уазджытæ» нæ раласын ^кодтой Фыдыбæс- 
тæйы хæсты рæстæджы, уæдмæ. Йæ мад Сæнæхъуыз 
тынг дæсны уыд хуыйынмæ æмæ йын сæ уæды онг 
ногæй ногмæ ивта, фæлæ хъæубæстæ гаффуттæй куы 
аззадысты, йæ къух йæ дзыхмæ схæссынхъом куы 
ничиуал уыд, уæд ма зæрдæзæгьгæ хъуыддæгтæ кæй 
къухы’фтыд, алкæмæн йæ сæр йæ кой куы уыд, 
уæд. Йæ сæрбæрзондцзинад дæр Теми, хистæртæ 
48 

куыд дзырдтой, афтæмæй йæ сабибонтæй рахаста: 
йæ мад, къухмимæ дæсны уæвгæйæ хæдзар цудын 
кæй нæ бауагьта, кæд сидзæргæсæй баззад æры- 
гонæй, уæддæр. Мыггаджы астæу æмæ йын хъæу- 
бæсты æхсæн уый тыххæй уæлдай кад уьщ Сæнæ- 
хъуызæн. Уæдæ æгьдау раттынмæ дæр дзыхъхъы- 
лæуддæр никæмæй уыдис, æмæ кæддæриддæр 
лæгджын хæдзæртты æмнымад уыд сæ хæдзар, йæ 
хъæбулы кадджынæй хъомыл кодта, афтæмæй. 
«Адæймаг цы дурыл лæууа, уый хъуамæ иннæтæй 
бæрзоцдцæр уа!» — уыцы ныхæстæ гыццылæй арæх хьуыс- 
та Теми йæ мадæй. Æмæ ахæм зондыл хæст цы 
хæдзары хицау уа, уый кæртæй ницæййаг байзæд- 
даг куыд хъуамæ рацыдаид? Æмæ йын цот æвзæр нæ 
рахъомыл Темийæн: хæрзæгъдау, хæрзарæхст, 
гæрзарм. Уынд æмæ кондæй та чызгæй, лæппуйæ 
Темийæн йæхи хуызæн кондджын, уындджын раха- 
стой. Фæндырæй цæгьдынмæ та чызджытæн сæ мад 
Хани сæ разы ницыуал уыд, кæд йæ рæстæджы йæ 
фæндырдзагьды тыххæй хъуыстгонд, разагьды чыз- 
гыл нымад уыд, уындæй цæсты нæ ахадгæ уæвгæйæ, 
уæддæр. Уæлдайдæр дыккаг чызг Зæлда. Фæндыры 
аууонæй дзæбæх зынгæ дæр нæма кодта, афтæмæй 
йæм хионтæй хонджытæ цæуын байдыдтой. Æмæ дзы 
афонæй раздæр хъазты чызг сарæзтой. Чи зоны, 
фыддзæсты æвæрд дæр уырдыгæй рахаста. 
Рæстæг куыд цыд, афтæ хъомыл кодтой йæ зæнæг 
Темийæн, æмæ куыд стырдæргæнгæ цыдысты, афтæ 
йæ цæстæнгас тызмæгæй-тызмæгдæр кодта, йæ сæры 
урсытыл æфтгæ цыди. «Сæ чысыл мын масты хос, 
се стыр — сагъæсы! Кæмæй мæм сæ цы кæсы, чи 
зоны?» — арæх-иу схауд Темийæ мæстыйæ. Æвæц- 
цæгæн, уый сси йæ сагьæсы сæр. 
Æмæ дын ын иуахæмы æцæгдæр къæдзлæдзæг- 
джынтæ йæ дуар куы бахоиккой, хистæр чызгмæ йæ 
49 

хъус чи дардта, йемæ хæстæг бакæнын сæ зæрды 
кæмæн уыд, уыдонæй иуты минæвæрттæ. 
— Уазджытæм не ’нхъæлмæ кастыстут? — дзуры 
сæ хистæр Темимæ, куы сæм ракаст, уæд. 
— Уазæг — Хуыцауы уазæг! Табуафси, мидæмæ 
рахизут! — уæрæх сын байгом кодта дуар. Фæлæ сын 
сæ бацыды сæр куы бамбæрста, уæд ноджы тынгдæр 
байтыгъта дуар æмæ сæ уайтагьд афæндараст кодта. 
— Æвæццæгæн, рæдигæ фæкодтат, æндæр махмæ 
дæттинаг чызг кæм зонут?! — Сбустæ сыл кодта 
сæрбæрзовдæй Теми. 
— Уе ’хсæв уæхи фæндиаг, уæдæ! Чи фæрæдыд, 
уый — мах! — æнæ уæлдай ныхасæй дуар сæ фæдыл 
рахгæдтой уазджытæ дæр, хæдзары хицауы хъуыды 
куы бамбæрстой, уæд. Æмæ сæ кой, сæ уынæр дæр 
никæцæйуал райхъуыст иуцасдæр рæстæг, æндæрыр- 
дыгæй сæм цы уыд хабаргæнджытæ, æндæр. 
Фæлæ чызг скъоламæ фæстаг фæлварæн дæтгынмæ 
цы бон ацьщ, уыцы бон хæдзармæ нал фæзынд. 
— Быныхъæр мæ рацыд, мæ зæнæджы хистæрыл 
цьщæр бæллæх сæмбæлд! — фæдис самадга Теми æмæ 
йæ хъæстæ, йæ къабщзты — се ’ппæты дæр сæ 
къæхтыл слæууын кодга. 
Цы бон сыл уьщи, æмæ хæдзари-хæдзар фæзыл- 
дысты фæдисæтгæ, сæ зæрдæ кæмæ ’хсайдга чызгмæ, 
уыдоныл, фæлæ йын йæ фæдыл нæ фæхæст сты æмæ 
фæстæмæ Темийы хæдзары æрæмбырд сты, дарддæр 
сын цы кæнгæ у, ууыл ауынаффæ кæнынмæ. Стæй 
фæйнæ комдзаджы акæнæм, зæгьгæ, фынджы алы- 
варс куьщ æрбадтысты, афтæ кæсынц, æмæ Темийы 
кæстæр лæппу, йæ къухы цыдæр гæххæтг, афтæмæй 
æрбазгьордта. 
— Та! Мæнæ нæм писмо! — афтæ хуыдтой сабитæ 
сæ фыды. 
— Хорз хабархæссæг фæу! — цырдхуызæй йæм 
50 

февнæлдга Теми, йæ цæсгом фæрухс æмæ къонвер- 
ты иу кæрон фескъуьщта. — Тагьддæр-ма йæ бакæс! — 
фæстæмæ йæ фæсагъта лæппуйы къухты æмæ 
иннæтæм дзуры: — Сымах уæ фынджы кой кæнут. 
Лæппу æдзынæг æркаст фыстæгмæ, стæй йæ, 
фынгыл чи бадт, уыдонæй кæстæры раз авæрдта 
æмæ кæуынхъæлæсæй загьта: 
— Ды йæ бакæс, Тасо! — йæхæдæг федцæдуар. 
— Цы хабар у? Æркæс-ма йæм, дæ хорзæхæй, 
Тасо! — Тарстхуызæй йæ бынатæй фестад Теми. 
Иннæтæ дæр æм цымыдисхуызæй кæсынц. 
«Дæ мæцъæлтæ дæхи, Теми!..» — райдыдта Тасо 
кæсын æмæ Темийы’рдæм бакаст. 
— Кæс, кæс! — Фæстæмæ йæ бынаты æрбадт 
Теми. 
«Æгæр цæхджын дойны кæны, зæгьгæ, никуы 
фехъуыстай, Теми? 
Мах нæхи æппындæр дæ разы аххосджыныл нæ 
нымайæм, фæлæ дæ уæддæр курæм хатыр. Мауал 
агур дæ чызджы. Уый йæ бынат ссардта. Цъиу кауы 
михыл рæзы, зæгьгæ, уæддæр никуы фехъуыстай, 
мæ хæдзар? Уæд дæ цæмæн ферох, базыртæ куы 
фæфидар вæййынц, уæд æй тæхын кæй æрфæнды? 
Æгьдауыл дæ агуырдгам хæстæгæн æмæ дæ нæ бафæн- 
дыд. Ныр, кæд цин нæ кæныс нæ хæстæгдзина- 
дыл, уæддæр дæ уый курæг стæм, æмæ сын се ’взонг 
зæрдæты фæндоны ныхмæ мауал æрлæуу! Ма бацу 
сæ зæрдæты хъьщжы, ма сын сызмæнт сæ рæсугьд 
æнкъарæнтæ дæ къæхты бын. Адæймаг иу бон гуыргæ 
кæны, иннæ бон мæлгæ, æмæ уыцы тæригъæд 
дæхимæ ма райс, кæд дын цыфæнды зын уыдзæн, 
дæ фæндоны сæрты кæй ахызтысты уый, уæддæр. 
Æнæ дзуаппæй дуаргæронæй кæй рарвыстай, 
уыцы мыггаджы хистæр Бæца». 
51 

— Хуыцау, табу дæуæн, сæрæгас кæй стæм! — 
уæззаугай йæ лæдзæгыл æнцойгæнгæйæ, йæ бы- 
натæй сыстад мыггаджы хистæр Гæбæт æмæ, йæ 
цуры цы нуазæн уыд, уый бæрзонд систа, цыма йын 
не Сфæлдисæг куынæ фехъуса йæ ныхæстæ, уымæй 
тарсти, уыйау. 
— Æппæт дæр дæуæй бузныг стæм, Иунæг кад- 
джын Хуыцау, мæ зæронд сæр дæ нывонд æрбауа, 
дæуæн фæндон цы уа, ууыл дыууæ зæгьын нæ бон 
нæу! Разы стæм алцæмæй дæр демæ, кæд ын ахæм 
ныв стæрхон кодтай нæ саби чызгæн, уæд табуафси! 
Рæствæндагыл æй бафтау! Фарны къах бавæрæд йæ 
ног хæдзармæ! Мах дæр сæ æвæсмон куыд уæм, уый 
нын дæ цæст бауарзæд! Нæ хæстæгад нын сæрæвæрæн 
фæкæн нæ дарддæры хорзæхтæн! — Йæ нуазæн сис- 
та, йæ был дзы атылдта æмæ йæ фæстæмæ стъолыл 
æрæвæрдта, афтæмæй æрбадт йæ бынаты. — Гъе- 
ныр-ма мын, кæй Бæца у, уый дзæбæх бамбарын 
кæнут! — разылд Темийы ’рдæм Гæбæт. 
Фæлæ Теми налдæр дзурынæн уыд, налдæр — 
хъусынæн, налдæр дзуапп раттынæн. Йæ масты 
дзæкъул ныддымст, цæсгом туджы лалым фестад, 
æмæ уæд йæ бæсты дзуапп раттынмæ фæрæвдз йæ 
мад Сæнæхъуыз: 
— Кæй куы зæгьай, уæд уæлæ Къуыбыры сыхы 
Челæхсты... — йæ цæстысыгтæ сæрфгæйæ загьта 
ус. — Ногийы фыртæй нæм уыд минæвæрттæ, арты 
цæхæрæй йын чи раирвæзт, уымæй... 
— Æ, Хуыцау уын ма уа! — Йæ мцдбынат мæсты 
змæлд бакодта Гæбæт, йæ цæстæнгас Темийæ атон- 
гæйæ. — Ау æмæ нæ кæд Челæхстæ сæхицæн æгъда- 
уыл адджын хæстæгæн агуырдтой, уæд ма нæ каст цæмæ 
уьщ? Нæртон гуырдыл нымад æй куы хонынц йæ фыр- 
ты Ногийæн. Йæ риуыгуыдыр хæрзиуджытæй нæ зыны, 
зæгьгæ, æцдæр дис куынæ кæнынц! 
52 

— Гъы-ы... — багуым-гуым кодта йæ фындзы бын 
Теми. — Æмæ уыдон та амондæн цы ахъаз сты? 
Хæсты быдыры æвирхъау цаутæ йæхи цæстæй чи 
федта, уымæй ма цæй адæймаг ис?! 
— Нæ, мæ хæдзар, нæ, афтæ ма зæгь! Йæ дис- 
саг дæр уый мидæг ис, æмæ хæсты райдианæй йæ 
кæронмæ арты цæхæры фæу æмæ дыл дзы иу 
стьæлфæн дæр ма сæмбæлæд?! Уый ууыл дзурæг у, 
æмæ амондджын стьалыйы бын кæй райгуырд, ны- 
хыдзуарджын кæй у! — Цыма йæ хъысмæты уый дæр 
исты бæрнджын уыд, уыйау хъæддых фæлæууыд 
Темийы хъуыдыйы ныхмæ Гæбæт. 
— Омæ хорз! Чи фæрæдыд, уый — æз! Уæ фынджы 
кой кæнут дардцæр! Гъе, æрмæст уыцы чызгæн, дæ 
фарн бирæ, фæлæ абонæй фæстæмæ налдæр фыд ис, 
налдæр фыдыуæзæг! Иу къахдзæф дæр фæстæмæ — 
нал! Йæ цин дæр йæхи, йæ маст дæр йæхи! Æз дзы 
сæрибар дæн абонæй фæстæмæ! 
— Хъусут æм?! — Иæ кæстæртыл йæ цæстæнгас 
ахаста мыггаджы хистæр Гæбæт. — Бирæгъæн, дам, 
таурæгътæ хастæуыд, уый та сæгъы фæстæ каст, 
ауадз мæ, фæлидзы, зæгъгæ! — Ауыгьта йæ къух 
æмæ дзуры иннæтæм: — Сыстут, мæ хуртæ, ам 
махæн ницыуал куыстаг ис! Ай йæхæдæг кæрдынхъом 
дæр у æмæ хуыйынхъом дæр. Сæхи фæндиаг уæнт 
сæ хъуыддæгтæ! — фынгыл æнцайгæйæ йæхиуыл 
схæцыд Гæбæт æмæ йæ лæдзæджы æнцæйтгы дуары 
’рдæм фæраст. _ ды та нын Хатыр бакæн, Сæнæ- 
хъуыз! — фæстæмæ ма иу каст фæкодта Темийы 
мадмæ зæронд лæг æмæ феддæдуар. 
* * * 
Цы бон ын йæ чызджы ахастæуыд Темийæн, 
уыцы бонæй фæстæмæ се ’мгæрæтты ауайынмæ дæр 
фæсивæдæй йæ ныфс ничиуал бахаста, Темийы 
53 

тызмæг цæстæнгасæй арвыталынгты лыгъдысты. 
Хъæубæстæй рохуаты аззад сæ бæстыхай. Налдæр сæ 
хъæлдзæгдзинады уынæр хъуыст, наддæр сæм дуар- 
бахойæг уыд. Хистæр хойы азар æгасæй дæр Зæддайы 
басыгьта. Ахст цьиуау, къалатийы лæзæрьщ, йæ алы 
къахдзæф дæр Темийæн барст уьщ. Скъолайæ йын сæ 
хæдзармæ цал минуты цыд уьщ; уый дæр ын нымад 
уьщи. Æмæ йæ сæр йæ кой сси, йæ цард ьш ад нал 
кодта, чысылæй фæстæмæ хъæлдзæгдзинад ахуыр 
чызгæн. Йе стырдæр бæллиц ма уьщ тагьддæр скъола 
касг фæуын æмæ дарддæр ахуыры охыл уыцы ахæстонæй 
раирвæзын. Æмæ йе ’ппæт тыхтæ дæр сарæзта скъола 
итгæг хорз бæрæггæнæнтыл каст фæуынмæ. 
«Ныр мæм кæд сдзырдхъом нæ уаид мæ фыд!» — 
йæ атгестат куыддæр райста, афтæ йæ фыццаджыдæр 
йæфыды раз авæрдта цинхуызæй Зæлда æмæ йын, 
йæ улæфт ныууромгæйæ, æнхъæлмæ каст йæ ныхас 
фехъусынмæ. 
— Гъеуый дын чызг! Дæ дæсæй-ма мæм фондз 
авæр гьеныр! — йæ къух æм бадаргь кодта фыд. 
— Табуафси! — цинхуызæй йæм йæ къух авæрдта 
чызг. 
— Гъеныр, мæ хур, бæркад зæгь ахуырæй. Дæс 
къласы ахуыр дæм ис, сылгоймаджы та уымæй 
фылдæр зонындзинæдтæ ницæмæн хъæуынц! Бафс- 
най йæ искуы!.. 
— Хъазгæ кæныс, папæ, æви? — Ныгьуыддхуызæй 
йæм дзуры чызг. — Ау, дæс азы мæ сæр уымæн 
фæриссын кодтон æмæ йæ искуы бафснайон? Ме 
’мбæлтгæ сæ ницæййаг атгестаттимæ дæр ма уæлдæр 
ахуырдзинад райсыныл сæ зæрдæ куы дарынц, уæд 
æз ахæм бæрæггæнæнтимæ нæ фæнычы фарсмæ куыд 
хъуамæ æрбадон? 
— Ныхас загьтон, уæд хъуамæ йæ бынаты уа! Мах 
горæты ницы хъуыддаг ис. Кæд дæ бон исты куыс- 
54 

ты фæлæууын у, уæд — табуафси! Ахуыры кой та 
мын мауал скæн! 
— Цы кæнут, цы? — уыцы рæстæг сæ уынæрмæ 
дуарæй бахызт Темийы мад Сæнæхъуыз. 
— Бафæрс мæнæ дæ чызджы! Ныр та йæ кæд 
æрфæндыд горæтмæ цæуын ахуыр кæнынмæ! Цыма 
сылгоймæпы уым цæуылты фæахуыр кæнынц, уый 
æз нæ зонын! Иунæг къахдзæф дæр никуыдæм! 
— Æмæ дæу та куыд фæнды, уæдæ? — стьолыл 
аттестатмæ фæкомкоммæ зæронд ус æмæ йæ систа 
йæ къухмæ: — Амондджын бон æй райс, мæ къона, 
æмæ дын цардамонды хос фæуæд! Адаемы рæгъмæ 
дзæбæхæй куыд рацæуай, Хуыцауы цæст дын уый 
бауарзæд! — Чызджы йæ хъæбысы æрбакодта æмæ 
йын арфæтЫл фæци йæ нана. 
— О, о! Кремылы йын иу бынат уæгьдæй да- 
рынц... — багуым-гуым кодта йæ фындзы бын 
Теми. — Дæумæ иу кълас ахуыр дæр нæ уыд æмæ 
уый тыххæй нæ фæцардтæ, стæй нæ цæрыс? 
— Мæныйас дур та дын зæгьин?.. Ныхъхъус у, 
фыдыздыхт! Кæд мæн рæстæджы ныры хуызæн 
фадæттæ нæ уыд ахуырæн! Уæд, мæ хур, сылгой- 
магмæ æндæр домæнтæ уьщ. Фæлæ йын кæд ныр 
нæлгоймагимæ æмхуызон бартæ лæвæрд ис, сæ 
домæнтæ иу сты, уæд искæмæй дзыхъхъылæуддæр 
цæмæн хъуамæ уа нæ чызг, йæ бон ахуыр кæнын 
куы у, уæд?! Уæлдайдæр ацы нæлгоймаг стæм за- 
ман, мæрдты бинаг къæй феста Гитлер, махæн нæ 
цæрæццаг фæсивæды куынæгмæ чи ’ртардта! — йæ 
цæстытæ доны разылдта Сæнæхъуыз. 
— Нæ хъæуы, нана, ма та райдай! — йæ нанайы 
дæллагхъуыр йæ сæр анорста Зæлда. — Цæссыгæй 
сын раздахæн нал ис уьщонæн ныр, фæлæ сын хъуьщ- 
дагæй арын хъæуы, дæхи загьдау, сæ рухс ном! 
— Гъемæ хорз! Фæуæд сымах фæнд, кæд мæ ны- 
55 

хасæн аргь нал ис, нана, æмæ мын, сæ иуæй цы 
сæргуыбыр фæдæн, уый æгьгьæдыл нæ нымайыс, 
уæд! Фæлæ уын ме ’дзард фыды номæй ард хæрын, 
мæ кæрты дуарæй сыгьдæг цæсгомæй чи ахиза, уый 
йыл фæстæмæ æнæуагхуызæй нал æрбахиздзæн! Нал 
ис уымæн ам фыдыуæзæг, къонайы артдзæст! 
— Хистæр чызджы раз дæр дæхæдæг дæ азым- 
джын, мæ хъæбул, бамбар æй! Æнад хæринаг ныхьуы- 
рын зын куы у, уæд, кæй нæ уарзай, ахæмимæ куыд 
ис царды бонтæ æрвитæн! Цæуыннæ уыд, мæ царм 
ын фехæла, йæхæдæг фарсты? Стæй дæ къæсæрыл 
чи ’рбахиза æгьдауы фæдыл, уый æнæгьдауæй дуар- 
гæронæй куыд здахыс? Куыд сын федде кодтай сæ 
минæвæртты, сæ зæгьинагмæ сын кæронмæ дæр 
куынæ байхъуыстай, уæд? Кæд сæ дзыхæй сызгьæ- 
ринтæ схаудаид, уæд та? Нæ, нæ бæззыс ды дæ 
фыдæн фыртæн! Æндæр, алчидæр йæ худы бын 
йæхимæ лæг кæй кæсы, уый дæ рох цæмæн у? Куыд 
дын хъуамæ ныббарстаид уыцы æфхæрд, йæ 
лæгдзинады фæрцы уæлахиздзауæй фашистон туг- 
дзых бирæгьты дзæмбытæй чи раирвæзт, уый? 
— Ой, нана!.. Дæуæй афтæ, уый куынæ уыда- 
ид, уæд ма абон дæр хæст цæуид, нæ?! Амонд, 
амонд, æндæр дзы иу уый хуызæн сæрæнгуырд дæр 
фесæфт! 
— Гъемæ йæ амонд уæлахиз уæд кæддæриддæр, 
исчи нын нæу, мыййаг! 
— Чи?! Ацы дыууæ къухы йыл куы ’рхæст уаик- 
кой уыцы куыдзы хъæвдыныл! — ныккæрзьщта Теми, 
йæ цæстытæ масты цæхæр акалдтой æмæ дуарæй 
ахызт. 
— Ныхъхъус у дын зæгьын, фыд-зонд! — адзырд- 
та ма йæ фæстæ мад. 
— Мауал æй къах, нана, курын дæ! — атыхст йæ 
56 

нанайыл Зæлда. - Науæд та чердæм нычъчъыллипп 
ласдзæн, чи зоны. 
— Иу чъыллипп дæр нæ æмæ иннæ дæр! Уыцы 
хорз бæрæггæнæнтæ къуымы æфснаинаг не сты! 
Фæндагсар Л æгтыдзуары уазæг уæнт дæ хъуыддæгтæ! 
Стырзæрдæ ма кæн дæ ахуырыл. Мæ рæстæджы куы 
уыдаид ахæм гæнæнтæ, уæд мын æй абон мæ цæстмæ 
нæ бадардтаид дæ фыд! — арф ныуулæфыд зæронд ус. 
* * * 
...Йæ риуыдзаг сулæфыд Зæлда, йæ зæрдæйы дуар 
фегом, фидæны ахуыргæнджыты хыгьдмæ хаст куы 
’рцыд, уæд. Кæд сæ царды уавæртæ бæллиццаг нæ 
уыдысты, къæбæрхъуаг, гомгæрццæй æрвыстой се 
’взонджы бонтæ чызгæй, лæппуйæ, уæддæр нæдæр 
сæ ахуырыл зынд, нæдæр сæ хъæлдзæгдзинадыл. 
Æвзонгдзинад йæхионтæ домдта. Кæмæ сæ цы 
’рбафтыдаид — хойрагæй, æхцайы капеккæй, уый 
сын иумæйаг уыд. Иу сæ иннæйы хъуагæй йæ 
дзыхмæ комдзаг нæ иста. Сæ цин, сæ хъыг, сæ маст 
дæр — иу, кæрæдзийæн æнцой уыдысты тыхст рæстæг, 
чи куьщ арæхст, афтæ мадзал кодта царды фæрæзæн. 
Æмæ Зæлдайы дæр спайда кæнын бахъуыд йæ 
арæхстдзинадæй. Фæндырдзæгьдæгæй алæууыд сæ 
институты кафджыты къорды, æмæ йæм уæлдай ка- 
пекк хауын райдыдта йе стипендийы уæлæмхасæн. 
Уый йын фæахъаз, гуыбыны хардзæй уæлдай уæ- 
лæйы дарæсæй дæр йæхимæ фæкæсынæн. Æмæ уай- 
тагъддæр йæ^хуыз скалдта хæрзуынд, хæрзконд 
æвзонг чызг. Йæхи зæрдæ дæр фæрухсдæр Зæлдайæн 
йæхицæй, æмæ йæ сау хъоппæг цæстыты цырæгьтæ 
сыгьд иудадзыгдæр. Мидбылхудт нал цыд йæ сау- 
лагьз мæйдзæсгомæй, æмæ химæ здахын райдыдта 
57 

лæппуты цæстæнгас тынгдæр. Иу дæр йæ рæзты нæ 
ацыдаид, фæстæмæ йæм дыууæ-æртæ касты ма 
фæкодтаид, афтæмæй. 
Гъе, фæлæ чызг адæмы йæхимæ тынгдæр æркæсын 
кодга, Фыццæгæм Майы кафджыты къордимæ ирон 
дарæсы фæвдырæй цæгьдгæ парады куы фæзывд, уæд. 
Кæмæн уьщ уæды рæстæг зæрдæзæгьгæ фадæтгæ, адæм 
сæ къухтæ сæ дзыхмæ схæссынхъом куы нал уьщыс- 
ты, уæд! Æмæ сыл æхсызгонæй сæмбæлдысты 
рыстзæрдæ дзыллæ, сæ цæст сыл æрæвæрдгой — уæл- 
дайдæр Зæлдайыл. Раст цыма йæхицæн хуыд уыд, 
афтæ рæсугьд ыл фидьщга йæ ныййарæджы чывдз- 
дзон фæлыст: урс хæрдгæхуыд разкъæртг зæлдаг къа- 
ба, зынгхуыз глази хæдон, сызгъæрин донытылд 
æвзист риуыгьнæджытæ æмæ камари рон. Стьалыйау 
æрпывта фæсивæды ’хсæнæй. Размæ сæ акъахдзæф 
кæнын нæ уагьтой адæм, æмбырдтæ сыл кодтой. 
Ноджы ма Зæлдайы разæй къахфывдзтыл кафгæ цы- 
дысты сæ кафджыты къорды лæппутæ æмæ, цалынмæ 
институгы кæргы дуарæй бахызтысты, уæдмæ сæ уæгьд 
не суагьта адæмы гуылфæн. 
Куыннæ та барухс уыдаид уæд йæхицæй Зæлдайы 
зæрдæ, фæлæ фæлтау йæ фыны дæр куынæ федтаид 
уыцы боны хъæлдзæгдзинад йæ фæстиуджытимæ. 
Уæдæй фæстæмæ йе ’нцойад фехæлд чызгæн, йæ 
хуыссæджы хай фæхауд. Сарæх ыл сты дзурджытæ, 
йæ хъусты йын дзæнгæрджытæ цæгъдын райдыдтой 
сæ минæвæрттæ. Фæлæ сæ дзырды бæрцмæ дæр 
йæхимæ хæстæг никæй уагьта. Минут дæр дзы рох 
нæ кодта йæ карз фыды ныхас: «Налдæр ын фыды- 
уæзæг, налдæр — къонайы артдзæст!» Æмæ се 
’ппæтæн дæр иу дзуапп лæвæрдта: 
• — Æз горæтмæ ахуыр кæнынмæ ссыдтæн, æндæр 
нæхимæ дæр разындаид иу мæн аккаг, мой куы код- 
таин, уæд. 
58 

Фæлæ-иу æй иу ран куы нал уагьтой минæвæрттæ, 
уæд сын-иу фæстагмæ загьта чызг: 
— Æппынфæстаг, æз сисрæбын не схъомыл дæн: 
мад, фыды хæдзарæй рацыдтæн, мемæ никæмæн 
ницы дзырддаг ис. 
Уыйадыл хицæн фæндаг сарæзтой Рæзбыны 
хъæумæ Зæлдайыл дзурджытæ. Æмæ сын райдианы 
æгьдауыл æгасцуай бæргæ кодта Теми, фæлæ сæ 
фæстагмæ фæлмæцын райдыдта, уæлдайдæр сæрды 
уæгьд рæстæг сæхимæ куы ныццыд чызг, уæд. Æмæ 
йæ мадмæ фæдзырдта иуахæмы: 
— Нана, зæгь уыцы чызгæн, æмæ нын нæ хæдзар 
дымгæмæ мауал дарын кæна, кæд нæ йæ хойы маст 
нæ исы, уæд! Ахъуытты уæд Хуыцауы хатырæй, 
кæмæ йæ фæнды, уымæ, æмæ ма нæхиуыл дуар 
æрбахгæнæм! Адæмæй дæр худинаг у иудадзыг дуар- 
гомæй, худинаг! Къуырцц-къуырцц-къуырцц! Акæс 
æмæ та кæнæ усгур, кæнæ минæвар! Цы йæм ссард- 
той уагæр хорзæй — нæ зонын! Æви ахуыр кæныны 
æфсон горæтмæ мой агурæг ацыд, къулыбадæджы 
сæныкк! Нæ хæдзарæй нын арвистон сарæзта. Ца- 
лынмæ та сæ уымæн дæр дуары æдде никæй фæкод- 
тон, уæдмæ нын нæ фæнык мауал дымын кæнæд. 
Цы ма йæ хъæуы, æз уый не ’мбарын, кæд йæ зæрды 
мой кæнын ис, уæд! Хæрæгæн, дам, йæ сæр фьшгмæ 
хастæуыд æмæ зæхмæ тылд. Чи у, цы у?!. Цæуыл 
мын хæрдты хауы, æмæ мын сæ, ныртæккæйы 
нæлгоймаг стæм заман, уырзæй æвзарæгау цы ’вза- 
ры? Гъеныр нæм дысон чи ’рбалæууыд, уымæ цы фау 
æрхæссæн ис, нана, дæ хорзæхæй?Лæугæ хох, цæугæ 
мæсыг кæмæй фæзæгьынц. Цы йæ уынд, цы йæ коцц! 
Ныртæккæйы тыхст царды уавæрты ахæм хуызы бынæй 
чи кæсы, уымæн æвзæрæй тас никæдцæр у, æмæ йæ 
раттьш хьæуы! — йæ зæгьинаг загьта фьщ. — Æгьда- 
уыл æй чи арвитдзæн, уый — æз. 
59 

Мад æмæ чызгмæ сæ ныхас иннæ уатмæ хъуыст, 
æмæ чызджы хæкъуырццæг куыдмæ хъусын йæ бон 
куы нал уыд мадæн,уæд сæм йæ цæссыг калгæйæ 
рацыд: 
— Хатыр мын бакæн, нана, фæлæ уын исты æго- 
мыг фос у, куыд хъавут чызджы, æнæ йæ зæрдæйы 
уаг зонгæйæ, моймæ ^æтгынмæ? 
— Цы, дам, цы?! — Йе ’ргом æм фездæхга Теми. — 
Æмæ дзы ды та цалæм дæ?! Чи дæ уынаффæгæнæг 
кæны, куынæ дæ фæрсæг ис, куынæ дæм дзырды 
бар хауы, уæд! Иуварс айс дæхи, куыд нал дæ фе- 
нон, афтæ! 
— Дæ дзыхыуагæн та дын зæгъон, гæлæхха! 
Æппын ницы, фæлæ йæ фараст мæйы йæ гуыбыны 
уæддæр нæ фæхаста, куыд ницы хъуыддаг æй ис? — 
Бауайдзæф ын кодта мад. — Æви йын æй йæ хъæбул 
нæ уадзыс? — Сыстад æмæ йæ чындзы фæстæ ацыд 
иннæ уатмæ æфсин. 
Бæргæ нæ фæндыд нанайы нырма Зæлдайæ 
фæхицæн уæвын, йæ уындæй йын куы нæма бафсæст 
йæ хъулонуарзт хъæбулы хъæбулæн, йæ комы 
комдзæгтæй кæй фæрæвдыдта иннæты хъауджыдæр, 
сусæг æвæрæн, сусæг тьыссæнтæ кæмæн кодта, йæ 
ауад, йе ’рбауадыл кæмæн нæ хъæцыд, йæ фæндыр- 
дзагьдмæ хъусынæй кæмæн нæма бафсæст. Фæлæ 
хорз зыдта йæ фыд-зыкъуыр хъæбулы зондахаст 
Сæнæхъуыз. Уый йæ мид-зæрдæйы кæй скарста, 
уыцы туркмайнаг зондахаст кæй нал аивдзæн, уый 
йын зындгонд уыд. Æмæ иуахæмы йæ фарсмæ æрба- 
дын кодта Зæлдайы: 
— Дæ нывоцд æрбауа дæ нана, мæ чызг. Уагæр 
сын, зæгьын, цавæр ад бавдыстай адæмæн, сæ уæл- 
ныхты дæ цæуыл систой? Нæ куыдзыл лæдзæг фех- 
сын куы нал уæндæм, дæ агурджытæй искæуыл куы 
суайа, уый тæссæй! — мидбыл бахудт ус, афтæмæй 
60 

йæхимæ æрбалвæста Зæддайы. — Хорз, суинаг сы- 
лыстæг кæй дæ, уый дын базыдтой, æвæццæгæн, 
базыдгой, мæ къона! 
— Уæдæ нæ!.. Сæ фынтæ сæ ма фæсайæнт!. Сæ 
койæ дæр мæ зæрдæ риссы, нана, — йæ дæллагхъуыр 
анорста чызг йæ сæр. — Ссардтой мын мойгæнæг 
чызг! Æз мой нæма кæнын. 
— Нæ, мæ къона, нæ! Афтæ ’нхъæл ма у æмæ 
дыл алкæддæр афтæ уыдзæн дзурджытæ. Иу рæстæг 
вæййы чызгæн, мæ хæдзар, стæй рохуаты аззайы. 
Фæлтæртæ кæрæдзийы ивгæ цæуынц, фæлтæртæ, 
дæ рын бахæрон, æмæ хорз уаид, дæ фыды загь- 
дау, искæйы куы равзарис. 
— Ой, нана! Гъеныр цытæ дзурыс?! — Йæхи дзы 
атыдта чызг. — Ау, афтæ мæ сфæлмæцыдыстут? 
Нырма чызджы цардæй куы ницыма федтон, адæ- 
мы æхсæнмæ ныр куы акъахдзæф кодтон, уæд мæ 
цавæр мой хъæуы? — ставд цæстысыгтæ æрызгьæлд- 
та Зæлда. — Стæй мæ ахуыр та?.. 
— Раст сты дæ ныхæстæ дæр, мæ хъæбул, фæлæ 
сæ нырцдæгæн дæ фьщ фæпмæцын райдьщга уазджы- 
тæй, æмæ не ’ппæты дæр мастæй нæ хъуырмæ 
скæны. Бынтон мæгуыры бон та дæ ныййарæгыл ис, 
иу минут дæр æй æнæмастæй нал уадзы, кæд дын 
чызджытыл нæ куыдтон, зæгьгæ. Ныр фæстагмæ фи- 
дарæй ууыл лæуд у, зæгьут ын æмæ æнæ фыдбылыз, 
æнæмастæй йæ амонд ссарæд. Æмæ йæ нæ зоныс дæ 
иудзырдон фыды! 
— Цавæр амонд, нана, куы никæй сæ зонгæ 
кæнын, куы никæмæн дзы зæрдæ бавæрдтон? Уæд, 
куырм гал цъыфдзасты куы смидæг уа, уыйау мæ 
искæй фыццаг фæкæнынмæ куыд хъавут? Чи сын 
цы зоны, чи сты æмæ цы сты?! 
— Чи цы у, уымæн, мæ къона, æрмæст иу цары 
бын вæййы базонæн, æндæр сæ раздæр йе ’цæг 
61 

цæсгом кæмæн вæййы фенæн?.. Уымæй дæхи сай- 
ыс! 
— Омæ мæ ничи хьæуы нырма, нана, ничи, ахуыр 
кæнын мæ фæнды, ма сæ байрадæуа се ’ппæтæй 
дæр! Никæй тыххæй сæ ныууадздзынæн мæ ахуыр! 
— Омæ дын æй чи уадзын кæны, мæ хур? Гъе- 
ныр дæ фыды зæрдæмæ цы горæтаг лæппу фæцыд, 
уымæ цы фау хæссьгс? Арвуациллайы хуызæн! Коцд- 
джын, уындджын. Йæ аивдзинад дæр бирæты аргь 
куы у, дæ фыды загьдау, нывтыл карсты хуызæн. 
— Иу дзырдæй мыл уæ бон цæуы æмæ мæ куьщзæп- 
парæн былæй æппарынвæнд скодтат, нана, куыд 
уæм кæсын, афтæмæй! — чызгæн та кæуындзæг йæ 
хъуыр ахгæдта æмæ феддæдуар. 
* * * 
...Зæлдайы мойысконды хабар хъæубæстыл куы 
айхъуыст, уæд кæмæн æхсызгон уыд, чи та дзы 
рохстзæрдæйæ баззад фæсивæдæй. Уæлдайдæр, дæс 
азы иу къласы кæимæ фæбадт, уыдонæй йын йæ 
зæгьинаг, норст цæхæрау, зæгьын чи нæ сфæрæзта 
æмæ йæ зæрдæйы арфы æвæрдæй кæмæн баззад, 
уыдон. Фæлæ уый хыгъд йæ фæлтæры чызджытæ та 
цинæй мардысты, фæсивæдæй йын йæ кой кæй нал 
хъусдзысты, стæй йæ разы сæхи дæлджинæгхуыз кæй 
нал æнкъардзысты, ууыл. Æмæ сæхи цæтгæ кодтой 
зæрдæрухсæй чызгæрвыстмæ. Сусæг зарæг хъæрæй 
чи кæд кæны! Стæй сæ горæтаг уазджытæ фенын 
дæр куыд нæ фæндыдаид. 
Æмæ æппынфæстаг æрхæццæ уыцы бон. Темийы 
кæрты æддариуæг кодга цины уынæр: фæцдыр-дзагьд, 
хъазт, зард, кафт. Хъуыддагхуыз уыдысты æмхуы- 
зонæй дæр фысымтæ, цæтгæ уæвыныл архайдтой 
62 

уазджыты фæзындмæ. Æмæ сæм иуахæмы уынгæй 
æрбайхъуыст кæйдæр хъæлæс: 
— Æрхæццæ сты! 
Æмæ уæд ноджы тынгдæр базмæлыдысты фы- 
сымтæ сæхимидæг. Чи сæ йæхи рæвдз кодта уазджы- 
ты размæ ахизынмæ, æгасцуай зæгьынмæ, чи та ма 
уæлдай хатг йæ цæст ахаста фынгты аивдзинадыл. 
— Цалынмæ сын се ’гьдау фенат, уæдмæ сын 
кæрты дуар ма байгом кæнут! — Сæ размæ чи цыд 
æгасцуай зæгъынмæ, уыдон фæстæ аивæй адзырдга 
Теми. 
— Æмæ уæ уæныг сæныччы хъусæй баивтат, ай 
цавæр кусæртгаг у? — Чысыл фæстæдæр уынгæй 
æрбайхъуыст хистæрты ныхас. — Ау, дыццæджы ба- 
зар дæр^нал уыд горæты, æви уын исчи хьщджылæг- 
гаг у?! Йæ къах дæр уæ куыд ничи æрбавæра кулду- 
арæй, афтæ, цалынмæ цæуыл дзырдгонд уыдыстæм, 
уыцы æгьдау нæ цæстæй фенæм, уæдмæ! — бар- 
джын хуызæй дзырдта мыггаджы хистæр Керым. 
— Уæдæ, уæдæ! Æгьдæутгæ мах не скодтам, æмæ 
сæ халын дæр махмæ нæ кæсы! — райхъуыст Да- 
файы хъæлæс дæр. 
— Фæлæуут-ма чысыл, уæ хорзæхæй, Керым æмæ 
Дафа, кæрæдзийы æрæмбарæм, хатыр бакæнут, 
фæлæ! — Уазджыты хистæр æрхатыд фысымты 
хистæртæм. — Æгъдæутгæ дæр хорз сты, ничи уын 
сæ æппарын кæны. Фæлæ рæстæгмæ дæр чысыл 
кæсын хъæуы, кæсын. Зын рæстæг кæй у ныртæккæ 
цæрынæн, уый сусæггаг кæмæн у? Æмæ стыр гуып- 
пытæ домын аив нæу мæнмæ гæсгæ. Цы ис, уый 
хорз. Ау, Дафа æмæ Керым, Темийæн йæ бон йæ 
буц хъæбулы фаг æгьдау ратгын нæу, йæ уазджыты 
раз цæхх æмæ кæрдзын æрæвæрын? Æгьдæутты кой 
кæнæм, фæлæ цыма уый æгьдауыл нымайгæ нал у 
63 

ныры дуджы, кæд ныл фæстаг азты уæззау бонтæ 
скодта, уæддæр! Нæ кæрдзындæттондзинад ма уæд 
дæрдтыл хъуыстгонд цæмæн у, уый не ’мбарын! 
Гъе, фæлæ сæ ныхæстæй ницы рауад. Темимæ 
куы байхъуыст хабар, уæд цæхгæр ныллæууыд: 
— Æз хынджылæггаг нæ дæн, æгьдæутгæ мæнæй 
нæ рацыдысты æмæ сæ халын дæр мæнмæ нæ кæсы. 
Ардыгæй æнæ ’мбæлгæ æгьдауæй чызг ничи ахæсдзæн! 
Цы гæнæн ма уыд уазджытæн, галæй ацу æмæ 
фæстæмæ хъугæй раздæх, уый йæ сæрмæ чи хæссы? 
Куыд ныууагътаиккой сæ куырд чындзы дæр 
æнæхастæй? Æмæ бирæ ракæ-бакæйы фæстæ, кæуылдæр 
сæ зæрдæ даргæйæ, сæ гуырыконд сарæзтой сыхаг 
хъæумæ — къухылхæцæджы мадырвадмæ. 
Изæрырдæм, уый та уын гал, зæгьгæ, нымайæг 
сæ нымайын нæ фæрæзта, уыйбæрцæй æрлæууьщы- 
сты фæстæмæ чындзхæсджытæ Темийы кулдуармæ. 
Хорзау нал уыдысты, ай-гьай, фысымтæ, фæлæ 
ма сæ бон цы уыд? Æгасцуай загьтой уазджытæн æмæ 
æхсæв бонмæ фæцæл, фæминас кодтой. Стæй, 
дыккаг бон хур дзæвгар куы суад, йæ тынтæм 
кæрдæджы æртæх куы асур, уæд ма къуымæлдзæфæй 
фæйнæ кафты, фæйнæ симды акодтой уазæгæй, 
фысымæй, æмæ уазджытæ сæ чындзы къухыл рахæ- 
цыдысты, фысымтæн хæрзбон зæгьгæйæ. 
Уæды рæстæг цæй рог машинæтæ уыд, уæз- 
ласæнтæ дæр хæрз стæм уыдысты. Æмæ куыд араст 
сты чындзхæсджытæ, афтæ сæ фысымтæй чидæр 
фæсте асырдга, йæ хъæбысы цыдæр тыхтон, афгæмæй: 
— Фæлæуут!.. Рох уын куы кодта ам! — Æмæ 
куы фæурæдтой машинæ, уæд сыкъадзæф бæрæгбо- 
нарæзт уазджытæн се ’хсæнмæ сæппæрста 
тугæйдзæгтæ ногыстыгьд галдзарм. 
Цы бамбарын æй хъуыд уазджытæн фысымты 
æлхыскъ! Æмæ уæд æцæг урæд бакодтой сæ машинæ, 
64 

уæдæ афтæ та нæ уыдзæн, зæгъгæ. Рахызтысты 
фæсивæд фæстæмæ, æмæ, чи кæй цавта, уый бæрæг 
нал уыд. Тугæрхæмттæ фæкодтой кæрæдзи уазæгæй, 
фысымæй, цалынмæ сæм Темийы мад Сæнæхъуыз 
рацыд æмæ сын йæ кæлмæрзæн сæ астæу не 
’рæппæрста, уæдмæ. 
Зын бамбарæн нæ уыд Зæлдайы уавæр, цытæ 
’рцыд, уыдон хи цæстæй фенгæйæ, уымæй йæм 
сдзырдхъом дæр ничи уыд, басабыр у, зæгьгæ. Æмæ 
даргь уыд сæ фæндаг, цыбыр уыд — йæ кæуынæй 
нæ банцад, йæ сау цæссыгæй йæхи фехсадта. Æмæ 
йын æниу ууыл куы ахицæн уыдаид, бæргæ, йæ 
Хуыцауы фыдæхард! 
— Дуар бакæнут, Гæмхетгатæ! — нæдæр фæндыр- 
дзагьд, нæдæр зард, афтæмæй машинæ куы ’рлæу- 
уыд, уæд райхъуыст чындзхæсджытæй кæйдæр 
мæстæлгьæд хъæлæс. 
— Дуарæн гомгæнæн нæй, чындзы ам æрхизын 
кæнут! — дзуры сæм, сæ размæ чи рауад, уыдонæй 
чидæр. 
«Мæ хæдзар фехæлд, æфсæн дуæрттæ сын ис 
æви!» — ахъуыды кодта хинымæр Зæлда. 
Цы гæнæн ма сын уыд: æрхизын æй кодтой 
мæстджын адæм хъуырхъуыргæнгæ, фæлæ та йæ, 
зæбул ауыгьд каубыд дуарыл куыд бакæной, уымæ 
нæ арæхсынц æмæ йын иунæгæй йæхи бахизын код- 
той кæртмæ. 
«Мæнæ мыл фыдусы æлгъыст куыд æрцыд, цы 
ранмæ æрбахаудтон ай!» — ныккæрзыдта химидæг 
Зæлдайы зæрдæ. 
— Хæдзармæ уал æй бакæнут хистæрты размæ! — 
Ауад та Зæлдайы хъустыл кæйдæр ныхас, æмæ та 
йæ, хохаг куыройы дуарыл хизæгау, цыдæр дæлба- 
зыр кæлæддзаг къуымы фæмидæг кодтой, фарн 
фæцæуы, зæгьгæ, хъæрæй дзургæйæ. 
3 Дегьуаты Соня 
65 

— Æгас нæм цæуæд, æгас æмæ амондджын къах 
æрбавæрæд нæ мыггагмæ! — райхьуыст хистæртæй 
кæйдæр ныхас. — Йæ иунæг сæр къорд куыд бауа 
нæ сидзæрæн! Хистæртæн барон куыд разына, 
кæстæртæн фæразон æмæ зондамонæг! 
— Аммен! 
— Адæмæн уарзон куыд уа, мыггагæн адджын! 
— Аммен! 
— Афтæмæй сæ цæрæнбон бирæ, æмзай, æмзæронд 
сæ Хуыцау бакæнæд! Дæуæн та амондджын хо фæ- 
уæд! — Хистæр нуазæн авæрдта къухылхæцæгмæ. - 
Бирæ куывдтытæй бирæ хæрзтæ хуыздæр, ныр уын 
бар ис чындзы йæ уатмæ акæнынæн.. 
Фæлæ та, уат кæй хуыдтой, уырдæм дæр æнцонтæй 
нæ баирвæзт чындз, цалынмæ йæ цалдæр зылды нæ 
фæкæнын кодтой, уæдмæ. 
«Уый та дын горæтаг мой, мæнæй уый! — цы 
уыд, уымæй бынтон масты дзæкъул фестад Зæлда 
æмæ йæ алыварс цытæ цыд, уыдон уынгæ дæр нал 
кодга. Æрхауынмæ йæ бирæ нал хъуыд, йæ хъустæ 
гуыр-гуыр кодтой, зæрдæ риуыкъултыл фæдисхост 
кодта йæхи. — Фесæфта мæ мæ фыд, бабын дæн! — 
Зæрдæйы уидæгтæ дзæнгæл ласта уыцы хъуыды. — 
Цы ма фæуон ныр, кæдæм æрбахаудтæн мæ бирæ 
дзурджытæй!» 
Æмбырдтæ кæнынц чындзыл, уæдæ куыд? Куы 
йын иу схæцы йæ хызыл, куы иннæ, æмæ сæ чи бын- 
нозæй ныуулæфы, чи та йыл йæхи тутæгæнæг скæны. 
— Хуыцау-ма йæ удыхъæдæй дæр йæ бакасты хуы- 
зæн^фæкæнæд, æндæр йæ хъул сах абадт Цорæйæн! 
— Йæ хъустыл æруад кæйдæр ныхас, фæлæ йын 
уæддæр бынтон уыцы лæгойарæзт бæрзонд сылгой- 
Маджы ныхæстæ фæцæуын кодтой йæ сæрызонд, 
фæдис ныхъхъæр кæнынмæ йæ бирæ нал хъуьщи. 
— Æмæ, дам, амондæй нæу! — йæ хызыл ын 
66 

схæцыд Зæлдайæн æмæ хъазгæ, худгæйæ дзуры 
иннæтæм: — Федтат, ацы ног азы зæдтæ æмæ дау- 
джытæ Цорæйæн цы хæрзты бацыдысты, уый?! Цы 
ма давы ныр, йæ къулæнцой чи ’рлæууыд, уый раз 
йæ облигацийы рамбылд! 
— Батутæ йыл кæн, æдзæллаг! — фæиуварс æй 
кодта, чьщдзы фарсмæ чи лæууьщ, уыцы сылгоймаг. 
— Тутæ, зæгьут?!. Нæ-æ! Уый йын ницы у амæн, 
фьщдæрты аккаг у! — Цыма зæххы бынæй февзæрд, 
уыйау уыцы рæстæг сæ разы февзæрд Цорæ æмæ 
чындзы хыз рарæдывта. — Ай дæр ма уын æгьдау! 
Ай та уын гал! Ай та уын йæ царм! — къæрцц 
иуырдæм, къæрцц иннæрдæм — хафт-хафтæй ралæу- 
уыд Зæлдайыл, æмæ чындзæн уайтагъд йæ фындзы 
туг фемæхст. 
— Цы бакодтай уый, сæнтдзæф?!. — Æнæн- 
хъæлæджы цауæй исдуг джихæй кæсгæ аззадысты 
сылгоймæгтæ, стæй йыл сæхи ныццавтой æмæ йæ 
схуыстытæгæнгæ дуарæй федде кодтой. Хиуæтгæ та 
чындзыл амбырд сты, æмæ йын чи йæ туджы 
хъулæттæ сæрфта, чи йæ сабыр кодта. 
— Уæдæ, мæ хуртæ, сæр сæрмæ куынæ хæссай, 
уæд дзы афтæ дæр вæййы! — Зæлдайы хъустæ та ацахс- 
той сылгоймæгтæй кæйдæр мæстæлгьæд ныхас. 
— О, цæй! Гъеныр иууылдæр зондамонджытæй 
агæпп кодтой! — йæ хъуыры абадг хионтæй чвдæр. — 
Уый бæсты уал нæ чысыл нæхи бар бауадзут æмæ 
йæ срæвдз кæнæм. 
— Æмæ йæ рæвдз кæнын дæр куынæ хъуьщ! Фæлæ 
куыдзæн дзыкка нæ фидауы! — йæ ныхас та баппæр- 
ста лæгойарæзт бæрзонд сылгоймаг æмæ цæуынмæ 
фæци. 
— Мæнæ мæ сæр цытæ ’ййафы, — хæкъуырцц 
куыдæй ныттыппыр Зæлда, афтæмæй хинымæр 
сагьæс кæны, куыд хуыздæр бакæна, ууыл. 
67 

— Басабыр-ма у, худинаг у адæмæй. — Тагьд- 
тагьд ын йæ тугæйдзæгтæ сыгьдæг кæны хионтæй 
иу æрыгон сылгоймаг. — Æрбадæтг-ма йын йæ хыз! — 
дзуры иннæмæ. 
— Нæ хъæуы... — æркæнынмæ йыл æй куыд хъа- 
выд, афтæ йын Зæлда йæ къух аиуварс кодта. 
— Мæ къонайыл, уæдæ куыд? 
— Никуыд. Æнæгьдауæй мæ сæрæй ист чи ’рцыд, 
уый æз мæ уæлæ нал æркæндзынæн. 
— Нæ хъæуы, мæ хур, афтæтæ ма кæн, худинаг 
у адæмæй. А изæр дыл йæ цæст чи æрæвæрдта, 
уыдоны раз дыккаг цæсгом мауал равдис! — йæ 
хъæбысы йæ æрбакодта сылгоймаг. — Гæдзы бынæй 
сой цæуы, зæгьгæ, никуы фехъуыстай?.. 
— Æмæ ма мын цы уæлдай у?.. Донласт хуы- 
лыдзæй нал фæтæрсы. Фæдзурæд-ма мын уæ исчи, 
мæ фыды къонайæ мын мæ цонгыл чи рахæцыд, 
уымæ. Уæ хорзæхæй, курын уæ. 
— Цæмæн дæ хъæуы? Мæ сæрыхицау у, мæнæн 
æй зæгь дæ зæгьинаг. 
— Куыд мæ цæмæн хъæуы? Ау, уæдæ ма æз 
уыцы æфхæрды фæстæ ам мæхиуыл сбон кæнын 
уадзын? 
— Мæ къонайыл, уый та цы хоныс? Уæдæ цы 
дæ зæрды ис, дæхи зарæггаг кæныс? — джихæй йæм 
кæсы сылгоймаг. 
— Кæрты дуарæй мæ федде кæнæд æрмæст, 
æндæр дзы ницы домын. 
— Мæ хæдзар фехæлд, æмæ уый та куыд фидауы, 
кæй зæрдæмæ дын фæцæудзæн?.. 
— Æмæ ма ныр ныхас фидауцыл цæуы, мæ сæр 
мæ кой куы сси, уæд? 
, — Нæ, мæ къона, нæ! Масты фæдыл цæуын хорз 
нæу, æрсабыр кæн дæхи. 
— Цы хабар у, цы? — Уыцы рæстæг фæдисон- 
68 

хуызæй дуарæй æрбахызт къухылхæцæг йæхæдæг. 
— Цы хабар у, уымæй мах ма фæрс, фæлæ Цо- 
рæйы! — бустæхуызæй йын дзуапп радта йæ бинойнаг. 
— Ницы уын æмбарын æппындæр! — Йæ хойы 
уыцы хуызæнæй куы ауыдта,уæд цымыдисхуызæй 
кæсы йæ бинойнагмæ къухылхæцæг. 
— Омæ дын нæ зæгьын, Цорæйы бафæрс, зæгьгæ. 
Ам нын, Иры чи никуыма ’рцьщ, ахæм цирчьггæ рав- 
дыста. Нæ кæсыс мæнæ дæ хойы туджы хъулæттæм! 
Хъыпп-сыпп нал схауд нæлгоймагæй, дыууæ 
къухæй йæ сæрмæ фæлæбурдта æмæ пыхс йæ сæрыл 
ахаста. 
Чысыл фæстæдæр уатмæ æрбахызтысты мыгга- 
джы хистæртæ æмæ дуаргæрон æрлæууыдысты, сыл- 
гоймæгтæй хатыр ракуырдтой, афтæмæй. 
— Хуыцау ын æй ма ныббарæд нæ кæстæрæн йæ 
рæдыд, фæлæ дæ мах не стыр сæрæй курæм, нæ 
мыггаджы номæй. Ныххатыр ын кæн! Ма нын фе- 
над кæн нæ циндзинад, ма нæ бафтау адæмы цæсты, 
дæ мад, дæ фыды хатырæй! Цард цард у, бирæ 
фæзилæнтæ дзы ис æмæ дзы æнæ рæдигæ дæр нæй, 
дæ рын бахæрон. Чи фæрæдыд, уый — мах! 
«Куыйтæ дæ бахæрæнт, мæнæй уый, адæймаг иу 
бон гуыргæ кæны, иннæ бон — мæлгæ!» — æрфæл- 
мæн та æвзонг æфхæрд зæрдæ, хистæрты фарн æмæ 
адæмы æфсæрмæй сразы йæ хъысмæтимæ Зæлда. 
Гъе, фæлæ уæддæр йæ цард цардыл нымайын йæ 
бон нæ уыд, æмæ æхсæвæй-бонæй йæхимидæг йе’на- 
монддзинадыл æрдиаг кодта, зæрдæмæ рухсы цъыртг 
ничердыгæй цыд. Æмæ,фæдисхуызæй, сусæгæй- 
æргомæй хъусын кодта йæ ныййарджытæн, фыдбо- 
ны къах равæрдтон, фæлæ мæ бынтон сæфын ма 
бауадзут, зæгьгæ. Фæлæ, уæйыджы хъусы уад уайы, 
куыд фæзæгъынц,уымæй уæлдай йын мурмæ дæр не 
’рдардта йе схæссæг фыд йæ уды фæдисхъæр, ноджы 
69 

карздæрæй йыл цы ’мбæлдысты йæ тызмæг 
ныхæстæ, æндæр: «Мæ хæдзарæй æд род хъуг ничи 
атардта æмæ сæ мæ къæсæрæй æд къæбылайæ дæр 
ничи æрбахиздзæн! Искæйы бæккайæн мæ хæдзары 
бынат нæй! Иунæг къахдзæф дæр фæстæмæ нæ, йе 
’ргьомбасты сæ кæмæн цы ’вæрд æрцыд, уый хæссын 
фæразæд!» — Топпы нæмгуытау йæ зæрдæйы 
иннæрдæм хызтысты Зæлдайæн йæ фыды æртхъи- 
рæнтæ. Æмæ Темийы зондахаст æмбаргæйæ — 
нæдæр хи мыггагæй, нæдæр мадырвадæлты ’рдыгæй 
— иу фæзынæг нæ фæци Зæлдамæ. 
— Уæдæ уæ хорз дæр уæхи æмæ уе ’взæр дæр, 
кæд мæ бынтон афтæ рауæлдай кодтат, уæд! — йæ 
дыстæ батылдта Зæлда æмæ йæхи æфсинмæ 
хæстæгдæр ласын райдыдта. Æнæуи дæр дзы кæд 
йæ уд иучысыл истæуыл лæууыд йе ’ркувæн къо- 
найы, уæд уыцы фæлмæн сылгоймаджы рæвдыд 
ныхас æмæ рухс цæстæнгасыл. «Мæ къона», «мæ 
хур», «уæртæ чызп>, æндæр æм чындзы номæй дæр 
нæ дзырдта. «Цы бакæнæм», «куыд дæ фæнды», 
æнæ уый бафæрсгæ дæлгом къус уæлгом нал кодта 
æфсин. Æмæ иуахæмы уымæй спайда кодта Зæлда: 
— Уæртæ ус, хатыр бакæн, фæлæ уæм уе ’рбаф- 
тæггаг капеччытæй ницыуал аззад фæсвæд, уæ кул- 
дуармæ афтæмæй кæдмæ кæсдзыстут? 
— Куыннæ, мæ хур, куыннæ! Хъуыддаг дзы цы 
бакодта, стæй дзы йæ уæлæ цы хæррæгъ баппæр- 
ста, æндæр иннæтæм æвнæлд не ’рцыд, æфснайд 
сты. Фæлæ лæппуйыл ахæм хъуьщдæгты тыххæй мæ 
зæрдæ нæ дарын, дæ рын бахæрон. Хъæдынкъух 
разынд йæ фыды хуызæн. Хæдзардзинæй йæм ни- 
цыма раиртæстон абоны онг. Æниу йæ фадæтгæ дæр 
нæ амыдтой, мæгуыр, фæлæ... 
— Къух амонæд, æндæр ууыл ма тыхс, уæдæ. 
Гæрзарм аразджытæй фылдæр та цы ис горæты! 
70 

— Мæ уд дæ фæхъхъау куы фæунд, æмæ сыхбæ- 
сты ’хсæн æдзæллагдæр хуыз куы нал уаиккам! — 
йæхи йæм бакъултæ кодта æфсин. — Мæн ма цы 
хъæуы, мæ къона, фæлæ сымахæн нырма уæ цард 
ныр райдыдта, æмæ дæхи куыддæриддæр фæнды, 
афтæ йын пълантæ кæн. Бузныг дын чи зæгьдзæн, 
уый — æз. Алцæй фаг дæр дын хъуамæ суой Хуы- 
цауы фæцдæй, мæ уд йæ нывонд фæуа, мах чи барæв- 
дыдта. 
Уæдæй фæстæмæ Зæлда бон æнцой нал зыдга, 
æхсæв хуысгæ нал кодта, цалынмæ, йæ зæрды 
цытæ уыд æмæ йын цæмæты æхсайдта, уыдон ба- 
биноныг кæнын йæ къухы бафтыд, уæдмæ. Æмæ 
кæм цыд, кæм бадт æфсин, уым йæ ныхасы сæр 
уьщ — йæ чындзæй æппæлын: 
— Мæнмæ дзы чи ’ркуывта искæй стæггагæй, 
дыккаг ахæм никæмæ уал æркувдзæн, æвæццæгæн, 
мæ уд йæ фæхъхъау æрбауа: нæлгоймагæн нæлгой- 
маг у, сылгоймагæн та — сылгоймаг. 
Фæрухсдæр чысыл Зæлдайæн дæр йæ зæрдæ, йæ 
фæндтæ сæххæст кæнын йæ къухы кæй бафтыд, 
уымæй. Къæмдзæстыгхуыз уæддæр нал уыдзæн ныр 
æрбацæуæджы цур. Зæрдæнцойæн та йын, йæхи бар 
кæй нал у, кæд уый исты ахъаз фæуид, — химидæг- 
иу йæхицæн зæрдæтæ авæрдта. Гъе, æрмæст, йæ 
ахуыры хъуыддаг куыд уьщзæн, уый нæ уад йæ цæсты- 
тыл. Фæлæ та-иу уым дæр йæхицæн ныфсьггæ авæрд- 
та йе ’фсинæй. Кæд æй уый нæ бауадзид тыхсын. 
Иу хатт æмæ дзы дыууæ хатты, мыййаг, куынæ 
фехьуыста, гьеныр ма мын афæдзмæ иу хуры тын 
куы фенын кæнис, чызг уа, лæппу уа, уæлдай мын 
нæу, уæд мæнæй хъалдæр нал уаид, æвæццæгæн, 
ме ’ппæт фьщæбæтгæ дæр мæ айрох уаиккой, зæгьгæ. 
Фæззæджы, ахуыры аз куы райдыдта æмæ йе 
’мбæлтты ’хсæнмæ куы рацыд Зæлда, уæд ын 
71 

ноджы фенцондæр: йæ цард бынтон фæудыл нал 
нымадта, ахуыр йæ тæмæны куы бацыд æмæ та йæ 
алыхуызон æхсæнадон фæдзæхстытæ æххæст кæны- 
ны сæр куы бахъуыд, уæд. 
Гъе, æрмæст хъæлдзæгдзинадмæ хæстæг нал 
цыд, йæ зæрдæ йæ нал агуырдта. Куыд æм нæ ха- 
тыдысты йе ’мбæлттæ, куыд ын нæ лæгьстæ код- 
той, цы кафджыты къордæн уыд фæндырдзæгьдæг, 
уый уæнгтæ — нæ сын сразы. «Мæ фадат нæ амо- 
ны», — цыбыр уыд йæ дзуапп. 
Уæдмæ йæм йæ мад дæр схæццæ институтмæ, сæ 
хъæуæй йемæ чи ахуыр кодта, уыдонæй йын йæ фыд- 
хуызы хабар куы фехъуыстой, уæд. Гъе, фæлæ йын 
Зæлда бафыдæнæн кодта, йæхи дæр æм нæ равдыс- 
та, уæ сæр мæ кæм фæхъæуы, уым мын куы ницы 
ахъаз стут, уæд мын ныр мæ хуыз исынмæ ссыдыс- 
тут, зæгьгæ. Æмæ йыл, чи зоны, уый тыххæй фæхудт 
Хуыцауы зæрдæ, йе ’нæбон ныййарæджы зæрдæйы 
хъыджы кæй бацыд. Ахуыры аз æмбисмæ дæр нæма 
бахæццæ, афтæ йæм иуахæмы лекцийы рæстæг 
чидæр телефонмæ куы фæдзурид: 
— Зæлда дæ? 
— Уый бæргæ дæн, чи дæ ды? 
— Мæн чийæ мауал фæрс, фæлæ тагьд уæхимæ 
цыппæрвадæй згьоргæ, уæ хæдзар ссыгъд. 
— Мæ къонайыл, цы загьтай?! Уый та куыд? Нæ 
ус дзæбæх у? — тарстхуызæй фарста Зæлда, фæлæ 
йын дзуапп ратгæг нал фæци. 
«О Хуыцау! — иуцасдæр зæхмæ джихæй кæсгæйæ 
йæ мвдбынат алæууьщ Зæдда, стæй быннозæй ныуулæ- 
фыд: «Уæдæ та дæ фыдæбæттæ дæр — дон хиды бын- 
ты нæ, мæнæй уый?» — хинымæр ахьуыды кодта æмæ 
сагьæсыл фæци, куыд æгьдауæй тагьддæр схæццæ уа, 
ууыл. Æмæ, кæм згьорæгау, кæм та тындзгæ уадæй, 
афтæмæй уайтагъд сæ уынджы тигьмæ куьщ схæццæ, 
72 

уый æмбаргæ дæр нæ бакодга. Фæлæ сæхирдæм куы 
ныккаст æмæ сæ сæрмæ фæздæджы фæлм нæ, фæлæ 
мигьы къуымбил дæр куынæ зынд, уæд хинымæр ахьуы- 
ды кодга: «Чвдæр дæ ахъазьщ, мæнæй уый. Фæлæ, 
табу Хуыцауæн, æгайтма...» — æхсызгонæй сулæфыд 
Зæдда æмæ фæраст сæхирдæм. 
Цæуы, цæуы æмæ дис кæны, уынджы иу цьиу- 
змæлæг куыд нæй, ууыл. 
Фæлæ уый хыгьд, чи йæ кулдуары зыхъхъырæй 
кæсы, чи та — рудзынгæй. 
«Мæ хæдзарыл, ай та цы хабар у! — сæ дуармæ 
цы ногарæзт фæйнæг бандон уыд, ууыл æртæ сыл- 
гоймаджы бадгæ куы ауыдта, уæд йæхинымæр бадис 
кодта Зæлда. — Чи уой, стæй дуармæ цæмæн ба- 
дынц, кæм уа нæ ус? Худинаг æмæ кæнды фьщ, кæд 
рагæй бадынц дуармæ, уæд». Уалынмæ кæсы æмæ 
æртæ сылгоймагæй иу уæззаугай сыстад, зæххæй дур 
фелвæста æмæ сын сæ кулдуар тынг ныххоста: 
— Быныхъæр уæ рацыд æви хасты фестут! Иу 
ракæсæг уæ æддæмæ куыннæ ис, мачиуал уæ уа! 
Æви уæхи æмбæхсут?!. Æмæ мын сар уæ сæр кæны, 
кæдмæ мæ уæхи æмбæхсдзыстут, æз ардыгæй ацæуи- 
наг нал дæн! 
— Мæ бон бакалд, цы хабар у, цы?! — дзыхъ- 
лæуд фæкодта йæ мидбынат Зæлда. 
— Кыс-кыс... Ацырдæм рацу, мæ хур Зæлда! — 
уыцы рæстæг йæ хъустæ ацахстой кæйдæр сусæг 
ныхас. 
Зæлда, ныхас æм чердыгæй æрбайхъуыст, уыцы- 
рдæм фæкаст æмæ ауыдта йæ кæнгæ мад Мереты, 
сæ кæрты дуары зыхъхъырæй кæсгæйæ. 
— Рацу ардæм! — дзуры йæм Мерет. — Æз уæдæй 
нырмæ дæу куы хъахъхъæнын, телефонæй дæр дæм 
æз дзырдтон... Æфсæрмы ма кæн, нæ лæг нæхимæ 
нæй. 
73 

— Æмæ цы хабар у, цы? — фæрсæджы каст æм 
кæны джиххуызæй Зæлда. 
— Тæригьæдцжын фæуæнт, сæ сæрмæ ахæм хьуьщ- 
дæгтæ чи хæссы, уыдон... — фæхъус ус. 
— Исты фыдбылыз, æви? 
— Фьщбылызæй Хуыцау бахизæд, фæлæ, æнхьæл- 
дæн, дæ Цорæ фесгуыхти. Нæ хъусыс, сылгоймаг 
цы дзуры, уымæ? Мæнæн, дам, ардыгæй цæугæйæ 
нал у. Нæ уыныс, йæ хытьын йе ’дцаг фарс кæй 
ис, уый? А дыууæ боны æрæвæрдзæн йæ уаргь, 
æвæццæгæн. 
— Æнхъæлцау у зæгьынмæ хъавыс? 
— Уастæн-иу тæнкъæртт куы фæуиккой ахæм 
дзæгьæлкъах, сусæг къуыртуадзджытæ! 
— Мæнæ мын цы хорз хабар фехъусын кодтай, 
Мерет! — йæ хъæбысы йæ акодта Зæдда. — Иу Хуы- 
цау мæ сафгæ кодта, иннæ та мын æххуыс кæны, 
æвæццæгæн! 
— Нæ-æ! Цытæ дзурыс? Дæ зæрды цы ис? Йæ 
мадæн ын йæхи марын кæныс? Райсомсарæй 
æнæхъæн сыхы йæхимæ куы ’рыхъусын кодта йе ’рди- 
аг, йæ сарæй. Æз, дам, мæ бирæ тухæнтæ æмæ 
фыдæбæтгæ дыууæ бонмæ кæй тыххæй айрох кодгон, 
уый, дам, нын ныр ацы худинаджы хъуьцщаг куьщ 
хъуамæ ныббардзæн! Сыстæд, дам, мæ хæдзарæй мæ 
фырт æмæ ацæуæд, кæдæм æй фæнды, уырдæм... 
— Мæгуырæг... Фæлæ уæддæр хъæбул зынаргь 
у, æрфæлмæн та йæм уыдзæн йæ зæрдæ... Мæнæн 
та мæ къах нал æрæфсæрдзæн абонæй фæстæмæ ацы 
зылдыл, мæ адзал уый къухæй куы уа, уæддæр! 
Æрмæст... — Зæлда дуары ’рдæм цалдæр къахдзæфы 
акодта, стæй фæлæууыд: — дæ фарн бирæ, фæлæ 
мæнæн та амæн куыд кæнгæ у? — æркаст йæхимæ 
æнкъардæй æмæ ставд цæссыг нызгьæлдта. 
— Мæ фæрстæ дын фехæлой! Уастæн ын æй Хуы- 
74 

цау куынæ ныббарид дæ магусайæ цæлуарзагæн, 
кæд царды хæлдимæ бирæ цыдæртæ баст вæййы, 
уæд! Фæлæ йæ тæригьæды уæуынвæнд ма скæнай! 
Уый сызгьæрин æвæрæн у. Йæ амонд конд у, цæри- 
наг гуырд æй Хуыцау фæкæнæд, æндæр. Хуыцауы 
æвастæй ацы зæххыл ницы цæуы æппындæр, æмæ 
дæу чи схъомыл кодта, уыдонæн уый дæр сæ уæл- 
дай нæ уыдзæн, ды дæхæдæг нырма сывæллон дæ, 
фæлæ. Ма йæм сис дæ къух, уыцы тæригьæд дæхимæ 
ма райс! 
— Бузныг, Мерет! — Зæдда сылгоймаджы æрбахьæ- 
быс кодта. — Курын хатыр, мæ маст, мæ рыстæй 
дæ кæй фæхайджын кодтон, уымæй. — Хæрзбон 
загъта Зæлда æмæ фæстæмæ дæр нал фæкаст, 
афтæмæй цæуыныл фæци. 
...Фæсвæд уынгты хъуыдытæгæнгæ тындзы размæ 
Зæлда, йе ’намонд сæр кæмæ бакъул кæна, чи йын 
бамбардзæн йæ тыхст, йæ рыст, ууыл сагъæс 
кæнгæйæ. Кæй хъæуы тыхст рæстæг адæймаг, хи 
туг, хи стæг куынæ уа, уæд? Æмæ кæм сты уымæн 
та уыдон, цъысымы йæ чи баппæрста æмæ кæд уыд, 
уæдæй нырмæ афтæ дæр чи нæ зæгьта, алæ-ма цы 
фæци, зæгьгæ, куыдзы былæй куы аппарай, уымæй 
уæлдай! Нæ, уыдонæй йын пайда нал и, кæд ма йæ 
хойы бафæлвара, æндæр. Фæлæ кæйдæр лæппуйы 
цæсты дæр йæхи чи ’фтауы, нырма сæ хæстæджы 
адæй куы ницыма зоны, уæд! — цæссыг та цæссы- 
джы фæдыл нызгьæлдта Зæлда. 
Гъе, фæлæ йын хуыздæр гæнæн дæр цы уыд, 
æмæ сфæнд кодта йæ хойы фенын. Уæддæр та ма- 
дызæнæг, йæ хъаст, йæ маст ын фæдзурдзæн, йæ 
75 

бон ын баххуыс кæнын куы ницæмæй уа, уæдцæр. 
Æмæ атырныдта, Уæлладжыры коммæ цы автобус 
цыд, уый баййафынмæ. 
— Кæцы дæ уый ацафон? — дуар куы бахоста, 
уæд æм райхъуыст йæ хойы хъæлæс. 
— Æз дæн, ма тæрс — Зæлда. 
— Мæ хæдзар фехæлд, æмæ ацафон кæм уыдтæ, 
сургæ дæ ракодтой уæхицæй? — Ныхæстæ кæнгæйæ 
йын байгом кодта дуар æмæ йæ куы ауыдта, уæд æм 
иуцасдæр джихæй кæсгæ баззад. — М’арт бауазал, 
цы дыл æрцыд, цы хуызæн дæ уый?! Дæхи хуызæнæй 
дæм куы ницыуал ис, цы хабар у? 
— Кæм ис сиахс? — ныллæг хъæлæсæй афарста 
Зæлда. 
— Ам нæй, æхсæвы сменæйы ис, æрбахиз-ма 
мидæмæ! 
— Гъемæ фарн уæ бынаты! — Æдзæстхизæй ба- 
хызт уæд Зæлда. — Ды уæддæр куы разынис амонд- 
джындæр, æз цы фæдæн, уый фæдæн, фæлæ! — 
Хæрзæфснайд, райдзаст бæстыхайыл йæ цæст 
ахæсгæйæ загьта Зæлда, æмæ дыууæ хойæн бацай- 
дагь ныхас. Кæрæй-кæронмæ йын фæкодта йæ хъаст, 
йæ маст,йæ зæрдæйы тыппыртæ йын суагьта Зæлда. 
— Кæуинаг сæ сæртæ фæуæнт дæ бафхæрджы- 
тæн! — æппынфæстаг загьта хо, Зæлда йæ хабæртгæ 
конд куы фæци, уæд. — Дæ разы сын сæ уаргьæй 
дæхи равдæлон кæн, æндæр ма æппындæр тыхсгæ 
ма кæн, зæронд мын куынæ бадæ, мыййаг! Нырма 
де ’мгæрттæй иу дæр цыд куы нæма у, уæд цæуыл 
дæ былтæ æруагьтай! Мæнæ чысыл дæхимæ æрцæ- 
уай, æндæр та фæстæмæ дæ гаччы сбаддзынæ, мæ 
хур, дæ чызгон хуыз та райсдзынæ, кæс ма-иу! Æмæ 
ма . уæд иу дæ аккаг искуы разындзæн. Гæнæн нал 
и, зæгьгæ, уæд нын æрзæткъахæны нæлгоймæгтæ 
та кæдæм ирвæздзысты, махоны æдзухæй фæрсгæ 
76 

куы кæнынц, хо йын нал ис дæ бинойнагæн, зæгьгæ. 
Æрмæстдын нырма дæ цардыхæлды хабæртгæй куыд 
ницыма бамбара, афтæ бакæн. Æнæуи дæр нæ 
хæстæгдзинадæй тынг разы не сты сæ мыггаг, хæддзу 
уазæг кадджын кæд вæййы? 
Æхсæв бонмæ йæ сæр нывæрзæнмæ дæр нал 
æруагьта Зæлда, диваны кæроныл фæбадт, стæй, 
бон куыддæр æрбарухс, афтæ хæрзбон загьта йæ хойæн. 
— Омæ уал махмæ дæр афæстиат уыдаис! — дзырд- 
та ма йæ фæдыл хо, фæлæ йæм фæстæмæ дæр нал 
фæкаст Зæлда. 
Бирæ хъыцъыдæттæ фæнуазын кодта Цорæ 
Зæлдайæн, цалынмæ ^ йæ йæ цæст уыдта райдиан- 
ты горæты, уæдмæ. Йæ къахвæдтæ йын дисынæй 
барста, иу минут дæр æй æнæмастæй нæ уагьта. 
Иннæ ахæм, йе ’фсины табу, лæгьстæтæй йæ уд 
æрдуйæ нарæгдæр сси. Фæлæ, иуахæмы институтæй 
куыд рацæйцыд, афтæ хæрхæмбæлд фесты йе 
’мхæрæфырт Зæйнæтимæ. 
— Мæ бындурыл, уый та цы хабар у?! — æдзынæг 
кæсгæ йæм баззад иуцасдæр æмхæрæфырт, стæй йæ 
йæ хъæбысы акодта. — Цы дыл æрцыд, куыд ба- 
руадтæ уый, царм æмæ дæ стджытæ йеддæмæ куы 
ницыуал ис! Цы фесты дæ конд æмæ дæ уынд, цы 
кодтай? 
— Дзæгъæл гæды цы фæкæны, æнæбакæнæг, 
æнæхицау?! — йæ хъуыр ахгæдта Зæлдайæн æмæ йæ 
цæссыгтæ сæрфгæ йе ’мхæрæфыртæн фæдзырдта йæ 
хабæрттæ. 
— Бирæ ныхæстæ нал, фæлæ тæккæ райсом де- 
канмæ бацу æмæ дæхи фæсаууон ахуыры хайадмæ 
77 

раивын кæн. Æмæ мæхимæ, кæд æппын никæйуал 
хъæуыс, уæдцæр! — фидарæй йын загьта Зæйнæт. — 
Кæмæй нæм æфсæрмы кæныс, лæгджын хæдзар 
куынæ стæм, мыййаг! Ахуыргæнджытæ нæм нæ фаг 
кæны, æмæ дæ куы фæнда, уæд уал куысты дæр 
алæудзынæ, цалынмæ дæ бон уа, уæдмæ. 
— Фын уынын æви цытæ хъусын! — йæ зæрдæ 
тынгдæр æрбауынгæг Зæддайæн. — Æцæг ма хъæуын 
нæхионтæй искæй? 
— Уый та цы хоныс, гормон, дæ ныййарæг цъиу 
уыны, халон уыны — се ’ппæты дæр уый куы 
фæдзæхсы, Зæлдайы бæрæг хабар мын-иу базон, 
зæгьгæ. Фæлæ дæ фыд-зыкъуыр фыдимæ цы йæ бон 
у, мæгуыр, йæ сау цæссыгæй йæхи æхсынæй 
дарддæр. 
Иæ зæрдæмæ кæцæйдæр рухсы цъыртт бакалд 
Зæлдайæн, иу мæнузæгьæг дзы кæй фæци, ноджы 
ма куысты дæр ныллæууыд, æмæ чысыл йæ зæрдæ 
йе ’муд æрцыд, йе уæнджы цыдæр ныфс бацыд, 
йæхиуыл фæхæцыд. Фæлæ-иу уæддæр хатгай 
йæхимæ хъусыныл фæци: куыд уыдзæн, цы уыдзæн, 
йæ къæхтæ æмæ йæ къухтæ баст куы ’рцæуой саби- 
имæ, уæд?.. Йæ дарын йæхимæ куы кæсы, Зæйнæты 
бон дæр ын кæдмæ уыдзæн лæггад кæнын, йæхицæн 
æнахъом сабитæ хæссинаг куы ис? Фæлæ-иу куыддæр 
йæ гуырдзы змæлд банкъардта, афтæ-иу дзы æппæт 
дæр айрох: «Фенамонд дæн, фæлæ æвæсгаг нæ уьщзынæн 
уæддæр, номхæссæг мын уыдзæн. Рыг не ’рбадцзæн 
мæ къахвæдтыл, тыгьды зæй сæ нæ ныхсдзæн. Æнæ 
’нхьæлцау нæ уьщзынæн Хуыцауы фæндæй!» — сулæ- 
фыд-иу æхсызгонæн. 
Æмæ, æппынфæстаг, æрбахæстæг Зæлдайæн йе 
’ргьом æрæвæрыны æмгьуыд, нымад бонтæ ма йæм 
уыди, афтæ иуахæмы йæ фарсмæ æрбадт Зæйнæт 
æмæ йæм дзуры: 
78 

— Зæдда, мæ хур, куыд дæ фæнды, районы рын- 
чындоны дæ æрæвæрон, æви дæ мæ ходыгьд Ми- 
луаны æвджвд бакæнон? Дæхæдæг æй хъусыс, хъуыст- 
гонд гинеколог у, уый. Æмæ дæм, дæ лæмæгьмæ 
гæсгæ, куыд хион, афтæ кæд уый хуыздæр фæ- 
кæсид. 
— Уыдæттæй мæн ма фæрс, Зæйнæт, æз дæ 
ныфсæй мæ къæхтыл цæуынхъом куы дæн ныры онг. 
Куыд хуыздæр уыдзæн, уый дын мæн амонын 
хьæуы? Дæ бар дæн æз Хуыцауæй фæстæмæ, — йæхи 
йæм бакъул кодта Зæлда. 
— Гъемæ уæдæ ныхас ам фæндоныл нæ цæуы, 
фæлæ хуыздæр куыд уыдзæн, ууыл. Æмæ тæккæ а 
изæр Милуантæм фæцæуæм... 
Цы ма загьтацд Зæдда Зæйнæты фæндоны ныхмæ, 
æмæ фæсахсæвæр Милуанты кулдуар бахостой. 
— Гъемæ уе ’хсæв хорз! — йæхæдæг разæй бахызт 
Зæйнæт. — Æнафоны уазджытæм не ’нхъæлмæ кас- 
тыстут? 
— Афонæй, æнафонæй уазæг — Хуыцауы уазæг. 
Æгас нæм цæут! 
— Цы фæдæ, цы? — фæстæмæ фæзылд йе 
’мбалмæ Зæйнæт. 
— Мæнæ бæргæ дæн... — Цыдæр саст хъæлæсæй 
йын дзуапп радта Зæлда. 
Æртыккаг бон Зæлдамæ йæ ног фысымтæм 
фæзындысты дыууæ хойы — Зæйнæты мад æмæ йæхи 
мад. Фæлæ Зæлда уæд уыдоныл нал уыд. Раст ын 
цыма уыдоны фæзындмæ æмгъуыд уыд, уыйау 
нæтынмæ фæйагайдта. Иунæг фарст скæнын ма сæ 
бафтьщ йæ къухы: 
— Æмæ Зæйнæт кæм ис, цæй æрæгмæ мæм 
зыны?.. Мæлгæ куы кæнын!.. 
— Ма тæрс, ма, мæ хур, æгæссад у! Ницы дын 
уьщзæн! Сылыстæгæн уыцы хъизæмæртгæ æвзарын 
79 

Хуыцауæй лæвæрд у. Ардæм æй хъæуы Зæйнæты дæр 
ныртæккæ, кæйдæр æрбацыдмæ ма æнхъæлмæ каст. 
— Куы ма йæ федтаин... бирæ дзæбæх мын загь- 
та. Бузныг ма йын уæддæр зæгьон мæлын æмæ! — 
дзыхыдзагæй ныхъхъæр кодта æвгьæддон. 
— Афтæтæ ма дзур, æдзæллаг, дæ ныййарæджы 
ма тæрсын кæн! — сбустæ йыл кодта мады хо. — 
Æмæ дæ уæд дæ ныййарæджы фенын нæ фæнды? 
Дæ хабар дын куы фехъуыста, уæд нæм, мæгуыр, 
æмæхсæвæджы куы схæццæ, фæхæццæ мæ йæм кæн, 
зæгъгæ. 
— Нагь! Ничиуал мæ сæ хъæуы ныр, æнæ уыдон 
фенгæйæ дæр сисдзынæн мæ уд. Æрцæрæнт-иу гье- 
ныр æнæ мæн! Кæм дæ ды та, Милуан, сæфгæ куы 
кæнын! — ныхъхъæр та кодта дзыхыдзагæй. 
— Нæ мæлæм, нæ, цытæ дзурыс? — тагьд-тагъд 
æм бауад Милуан. — Уæдæ куыд æнхъæлдтай, 
иннæтæн та сæ сæ къухæлгьтæй фелвасынц? Æнæ 
зынæй ницы ис, мæ хур! Хъæр кæныныл ма хардз 
кæн дæ хъару, гормон, мæлæты тыхы хицау куынæ 
дæ, мыййаг! Бафæраз-ма иучысыл, бирæ тухæн 
кæнын дæ кæд нæ бахъæуид, — сгæрстытæ йæ кæны 
Милуан. — Ды та уæртæ иннæ уатмæ ацу, дæ сæр 
ам ныртæккæ ницæмæн хъæуы, — дзуры мады хомæ. 
— Æмæ цы мæнг зæгьыс? Бæргæ, исты æххуыс 
ын куы уаид мæ бадт ам!.. — фестад йæ бынатæй 
сылгоймаг. 
Æмæ цыма Зæлдайæн уый феддæдуармæ æмгьуыд 
уыд, уыйау дохтыры æххуысæй уайтæккæдæр лæма- 
рынмæ фæци. 
— Тагьд ма кæн, мæ хур, мæнмæ хъус. Куыд 
кæсын, афтæмæй галиумæ цæуы сывæллон æмæ йын 
тæссаг у, хивæнд митæ кæнгæйæ. 
— Ой, кæй ма хъæудзæн уый дæр, мæлгæ куы 
кæнын æз!.. — утæхсæн кæны хъæр кæнгæйæ. 
80 

— Цы фестут?! — уыцы рæстæгуаты фæдисонхуызæй 
фæмидæг Зæйнæт, Зæлдайы хъæр айхьусгæйæ. 
— Мæлын, Зæйнæт, кæм дæ?! — Йæ ныхас ын 
куы айхъуыста, уæд æм йæ сæр разылдта Зæлда 
æмæ ма уынгæг хъæлæсæй йæ ныхасмæ бафтыдта. — 
Кæй ма дæ федтон! 
— Цæй, о, мæлы! Дæу хуызæн дзы куынæ уа, 
уæд-иу фæстæмæ раздæх! — хъазгæмхасæнты йыл 
сбустæ кодта æмхæрæфырт. — Ма тæрс, куыдз къуы- 
лыхæй нæ мæлы! 
— Хъæр нал, фæлæ архай! — дзуры йæм Милу- 
ан. — Æрмæст, куыд дын дзурон, афтæ кæн. 
— Æппындæр куынницуал бамбарин, бæргæ, 
фæлæ уыцы амонд кæй ис?! — ноджы хъæрдæрæй та 
айзæлыд йæ хъæр. 
— Сабырдæр!.. Иу хатт ма... ноджыдæр! Кæмæ 
дзурын? 
— Цыдæр кæны, Милуан! Ныффæлурс! — тарст- 
хуызæй йæм дзуры Зæйнæт. 
— Мысатыр ын йæ фындзы бынмæ бадар! — куы 
йæм фæкаст, уæд сдзырдта Зæйнæтмæ Милуан, 
йæхæдæг лæгдыхæй февнæлдта сывæллоны фервæ- 
зын кæнынмæ. 
Уый фæстæ, уыцы тухæнты фæстæ афтæ зæрди- 
агæй ныффынæй, æмæ дыккаг райсом аст сахатмæ 
йæ къах дæр нал атылдта. 
— Куыд дæ, исты хъыгдарæг дæ ис? — райхъал 
и, уый куы бамбæрста Милуан, уæд æм дзуры. 
— Ницы. Фæлæ уын Зæйнæтимæ уæ хæрзтæ 
цæмæй фиддзынæн, уый та нæ зонын... Ницæмæй, 
æвæццæгæн, бузныг зæгъынæй дарддæр. 
— Бæргæ, бузныг зæгъыны аккаг куы разында- 
иккам, фæлæ... 
— Фæлæ цы?.. Исты æрцыд?.. Цы хабар у?.. Кæм 
и?.. Исты кодта? — агъуысты къуымты йæ 
81 

цæстæнгасæй æрзылд Зæлда, хуыссæны рабадгæйæ. 
— Ницы рауад нæ фыдæбæтгæй, мæ хур... Хуы- 
цауы цæст дын æй нæ бауарзта! — æнкъардхуызæй 
загьта Милуан. 
— Цы загьтай?! Уæ ме ’намоцц скæнæг!.. — дыууæ 
къухæй йæ сæрыхилмæ фæлæбурдга Зæлда. — Мæнæ 
та цы хьусын! — йæ къæхтæ хуыссæнæй æриста æмæ 
сусæг куыдæй нырдиаг кодта йæхиуыл. — Цы дын 
кодтон цымæ, не Сфæлдисæг, цæмæн мын хьазыс 
мæ удæй, цæуылнæ йæ айсыс фæлтау?.. Кæм сты мæ 
уæлæдарæс, цæугæ кæнын æз! — дзуры Милуанмæ. 
— Гъеныр цытæ дзурыс, сывæллон дæ? Куыд 
цæуыс, нырма дын стæн ис? 
— Æмæ ма кæй хъæуы мæ цард? Уый уыд мæ 
фæстаг ныфсы æрду, æмæ та уымæй дæр фыдæнхъæл 
куы фæдæн! Фыдбоны къах авæрдтон, фæлæ уæддæр 
æвæд нæ уыдзынæн куы загьтон! — ныххоста йæ 
уæрджытæ. 
— Æрсабыр-ма кæн дæхи, дæ хорзæхæй, Зæлда, 
æви афтæ æнхъæлыс, æмæ махæй нæ риссы дæ зын? 
Кæд дæ уырны, уæд дæ бауырнæд, дæ разы æз мæхи 
æппындæр азымджын ницæмæй хонын, мæнæй 
аразгæ цыдæриддæр уыд, уымæй дын ницы бахæлæг 
кодтон, Хуыцау ме ’вдисæн. Цы ’рцыд, уый де 
’нæхъаруйы аххосæй. 
— Омæ мын æй уынын та цæуыннæ фæкодтат, 
гормæтгæ, кæм и? 
— Дæ мад æмæ йæ йæ хо семæ ахастой æфснай- 
ынмæ,^уадз æмæ, дам, нæхионты раз æвæрд уа. 
— Йæ мады йын се ’мгæрæтгы æввахс ауайын 
куы нал уадзынц, куы йæ феддæдуар кодтой, уымæй 
фæстæмæ, уæд сæ йæ ныгуылд хуры тын бафснай- 
ыны сæр кæм бахъуыди, цымæ, мæ тæригьæд æй 
уа мæ фенамондгæнæджы! — ставд цæссыг та ныз- 
гьæлдта Зæлда. 
82 

* * * 
Зæрдæйы хъæдгом дзæбæхгæнæг рæстæг у, 
зæгьгæ, иу æмæ дыууæ хатты нæ фехъуыста Зæлда, 
фæлæ йæ цæмæндæр йæхиуыл нæ банкъардта. Нал 
ссыд йæ царды дæргъы йе уæнджы æнгьыснæг, 
ницæмæйуал рухс кодта йæ зæрдæйы сау æндæрг, 
кæд та æвзонджы фæрцы йæ хуыз йæ мидæг æрцыд 
æмæ йыл хъусдарджытæ фæстæмæ гуылвæндтæ 
кæнын райдыдтой, уæддæр. Æввахс сæ йæхимæ 
никæй уагьта. Цорæйы ад ын бавдыстой æппæт 
нæлгоймæггæ дæр сæ мæягьæвзæгтæ æмæ гамхудгимæ. 
Гъе, фæлæ уый хыгьд йæхи бафæдзæхста зонды 
бардуагыл, йæ царды нысан скодга æгасæйдæр ахуы- 
рады бæрзæндтæм схизын. Æмæ йын æнтысгæ дæр 
кодта. Сси педагогон наукæты кашщдат, хаста сгуыхг 
ахуыргæнæджы кадджын ном æмæ æнцой ардта, йæ 
зæрдæйы хъармæй хайджын кæй кодта, уыцы суи- 
наг фæлтæрты райдзаст цæстæнгасы. 
Фæлæ, куыд фæзæгъынц — алцæмæн дæр ис 
райдиан æмæ кæрон, афонтæ сæ кæнон кæнынц. 
Зæлдайыл дæр йæ уæз уадзын райдыдта рæстæг. 
Хорзæй, æвзæрæй кæрæдзи фæдыл азгьордтой йе 
’взоцджы бонтæ, æмæ аивта йæ хуыз. Дыууæ, æртæ 
хатгы ничиуал ракæсдзæн ныр йæ фæдыл, ссыд йе 
’рдзон ахуырст. Æрмæст йæ удыхьæд аивын нæ баци 
йæ бон, куьщ сæрыстыр æмæ кадылмард уыд, афтæ 
хæдæгъдау, хæдæфсармæй баззад. Уый нымайы йæ 
ис, йæ бон, йæ царды æппæтæй стырдæр хæзнайыл... 
— Ой, æгæр афæстиат дæн, æвæццæгæн! — 
Зæлдайы хъуыдыты хал фескьуыд Винерæйы ныхас 
айхъусгæйæ. — Куыд у? — Йæ къухы дыууæ лимо- 
83 

ны, афтæмæй сабыргай реанимацийы дуарæй ба- 
хызт æмæ фæрсы Динæйы. 
— Тыхсы, мæгуыр, уынæргьы... рафт-бафт кæны. 
— Нæ бафынæй? 
— Кæцæй? Укол скæнын дæр æй нæ бафæндыд... 
Стæй ма нæм цы ис, цæмæй?.. 
— Уæдæ уæд нæ раны стæм, — сагъæсхуызæй 
аджих чызг. — Мæ капеччытæ ницы фаг систы æмæ 
куынæ балхæдтон æз дæр хостæ, — рынчыны ны- 
хыл авæрдта йæ къух, æдзынæг æм кæсы, афтæмæй. 
— Ма тыхс, ницыуал мын у, мæ хур, — худæн- 
былæй йæм дзуры рынчын. 
— Куыд ницыуал? Уæдæ уæд цæуыл утæхсæн 
кæныс? — асæрфта йын йæ цæсгомы хиды ’ртæхтæ 
бинты гæппæлæй æмæ йын аба кодта йæ ныхæн: — 
Бæстырæсугъд! Мæ цæстытыл уайы, æрыгонæй цы 
хуызæн уыдаис, уый, — йе ’нгуылдзтæй йын 
дзæбæхтæ кæны йæ къæбæлдзыг сæрыхил. 
— Æрыгонæй дæр ницы æмæ гьеныр дæр, сауджы- 
ны загьдау, мæ хур. Цард сурынтæй фæхъазыдтæн 
æрмæст. 
— Дæ хуызыл нæ зыны уый, фæлæ æнæуи та цы 
диссаг у цард рагæй æрæгмæ дæр! — Динæйы ’рдæм 
аздæхта Винерæ йе ’ргом. — Иутæ цардæй хъулæй 
фæхъазынц, иннæтæ та сæм хъахъмæдзыхæй 
фæкæсынц. Æнæ хосæй цæмæн æрбацыдтæн, 
æнхъæлыс? — йæ сæр банкъуыста Винерæ. — Хос- 
ты тыххæй аптекæмæ куыд фездæхтæн, афтæ мæ хъус- 
тыл сывæллоны цъæхахст ауад. Цы хабар уа, 
зæгъгæ, трамвайы æрлæууæны цы адæмы къорд 
лæууыд, уыдонырдæм фæкастæн, æмæ дын, иу- 
æртæ-цыппар азы кæуыл цæудзæн, ахæм чысыл чызг 
иу фыдхуыз, тæнтъихæг сылгоймаджы фæдджийыл 
ныххæцыд æмæ йæ иуфарсырдæм ивазы: «Мæн дæл 
къæуы, мама, байс ын æй!» 
84 

— Фæлæуу-ма, мæ къона, куыд ын æй байсон, 
фæхæцдзæн мыл! — æргуыбыр æм кодта мад æмæ 
сывæллоны цæссыгтæ сæрфы къухмæрзæнæй. 
— Нæ фæхæцдзæн, байс ын æй! — Тынгæй- 
тынгдæр цъæхахст кæны чызг, йæхимæ æрыхъусын 
кодта, сæ алфамбылай чи лæууыд, уыдоны. 
Сылгоймаг ныфсæрмы, мæгуыр, æмæ йæхи цæсты- 
сыгтæ дæр фемæхстысты, афтæмæй сабыртæ кæны 
чызджы. Æз сæм хæстæгдæр бацыдтæн, цы хабар 
уа, зæгьгæ. Æмæ дын уæдмæ мæ хъустыл кæйдæр 
изгард ныхас куы ауаид: 
— Æмæ, дам, ныр уыдонмæ мæстæй ма амæл! Нæ 
йæм кæсут! Уыдонæн сæ куыйтæн дæр хъуамæ ахæм 
цард уа, махæй та сæ бирæтæ, цы ад кæнынц, уый 
дæр нæ зоны! Иу-ма дзы мæнæ ацы сабийы къухы 
бакæн, де ’гæр фæкалай! — иуварсмæ кæмæдæр 
кæсгæйæ загьд самадта иу карджын сылгоймаг. 
Кæмæ дзура, зæгьгæ, фæкастæн æз дæр уыцы- 
рдæм, æмæ дын иу сылгоймаг, модæты журналæй 
исты хуызæн уæлæйы дарæсы салафан дзæкъулæй 
исы, ресторанæй кæй рахаста, ахæм фæсарæйнаг 
фых сосискæтæ, æмæ сæ иугай, йæ фарсмæ цы бæхы 
бæрзæндæн хæрзхаст куыдз лæууы, уый дзыхмæ 
æппары, куыройы нукмæ уадзæгау, æмæ мæс- 
тæлгьæдæй дзуры: 
— Сабийæн йæ мад йæ фарсмæ! 
— Ай-гьай ис йæ мад йæ фарсмæ, уæ хъал бон 
ныккалат! 
— Бонджынтæй та у, æвæццæгæн, — райхъуыст 
адæмæй кæйдæр ныхас. 
— Уæдæ, мæ хур! Фæсарæнтæй кæм нал æрыхс- 
нырста, иу бæстæ йын ахæм нал баззад! — дзуапп 
ын радта æндæр чидæр. 
— Уæ дзыхтæ сæхгæнут! — Йæ хызыны ма цы 
фæстаг хай уыд, уый та авæрдта куыдзæн, афтæмæй 
85 

фæраст, уынджы фæзилæны цы фæсарæйнаг ма- 
шинæ æнхъæлмæ каст, уырдæм. Фæлæ уæддæр сывæл- 
лон не ’нцайы, дзыхыдзагæй кæуы, йæ къæхтæ 
зæххыл хойы, афтæмæй. 
Мæ уд мæ хьуырмæ схæццæ сывæллоны кæуынмæ 
æмæ сæм бацыдтæн: 
— Гъеныр дæу хуызæн дзæбæх чызг кæугæ 
фæкæны? — Мæ армытьæпæнæй рæвдаугæ æрсæрф- 
тытæ кодтон чызджы сæр æмæ йын йæ мадмæ мæ 
цæстытæй ацамыдтон рестораны ’рдæм: 
— Цомут-ма, уæртæ уырдæм бакæсæм. 
— Нæ, нæ! Бузныг! — дзуры мæм мад. 
Цæй, зæгьын, сойбылтæ уæ нæ фæкæндзынæн, 
фæлæ тæригьæд у сывæллон, зæгьгæ, ахæцыдтæн 
сабийы къухыл, æмæ уæд мад дæр хатыртæ кургæ 
араст нæ фæдыл. Йæ фыд, дам, куыстыл нæ хæст 
кодта, æмæ кæд искуы исты куыстыл фæхæст уаин, 
зæгьгæ, йæхи кæдæмдæр айста, æфсæрмдзастæй ма 
мæ иу хатг ракуырдта хатыр, ресторанæй куы цы- 
дыстæм, уæд. 
— Æмæ уæддæр чи уыд, дæ хорзæхæй, уыцы 
хъæбæрзæрдæ сылгоймаг? — цымьщисхуызæй йæ 
афарста Динæ. 
— Æмæ йын чи цы зоны! Нæ бодзтæй йæ кæйдæр 
бинойнаг хуьщтой. Йæ базонын дæр мæ нæ бафæн- 
дыд, Динæ, раст дын куы зæгьон, уæд! — йæ къух 
ауыгьта Винерæ. 
— Гъемæ куыдзæмгадæй фæцæрæд уæдæ, чвдæ- 
риддæр у! Паддзахады фæллæйтгыл кæфхъуындартау 
сæ арм æрæвæрдгой, чи сæм æххæссьщ, уьщон æмæ 
бонджынтæй агæпп ластой! Рынчыцдоны та, рынчы- 
ны дзыхмæ цы бадæтгай, уый нал хойраг ис, нал хос! 
Йæ бон у, нæу, уæдцæр ын алцæмæ дæр йæхимæ 
æнхъæлмæ кæс, цæмæй ма йæ къахыл слæууа, уый 
тыххæй. Цытæ ма нын бавзарын кæндзысты, цымæ, 
86 

нæ Цæдисы хуызæн домбай падцзахады йæ фæстæгтыл 
чи ’рлæууын кодта æмæ йын мæгуыры хызын йе 
’фцæджы чи бафтьщта, уьщон, сæ фæцдтæ сæ хъуы- 
ры фæбадой! — йæ къахьщарæс ивынмæ фæци Динæ. 
— Æз ауайон, кæд ме ’мбæлтгы рынчынтæй искæмæ- 
ты исты хостæ разышщ, ахсæв ныл дзæбæхæй цæмæй 
æрбабон уа, уый фаг, æвдæр цы ми кæвдзыстæм? 
— Дæ хорзæхæй! Райсом, зæгь, исты амал кæн- 
дзынæн, дзæбæхæй ныл æрбабон уæд, æвдæр! — йæ 
фæстæ ма адзырдта Винерæ. 
* * * 
— Уæ мад, уæ фыды хатырæй, мæнæ дзæбæх 
сылгоймаг, адон цалынмæ нæма бацыдысты, — йæ 
цæстæнгас ахаста бæстыхайы уæвджытыл, — уæдмæ- 
ма мæ бауадз мидæмæ, æз ын, Иры цы не ’рцыд, 
уыцы митæ бакæнон ме ’нæхæдзар чызгæн! — Йæ 
загьд йемæ бахаста, бабызау дыууæрдæм узгæ цыд 
кæнгæйæ, ацæргæ сæвджынтæ сылгоймаг — йæ 
дæргьæй, йæ уæрхæй чи кæцы у, уый зын раир- 
тасæн уыд. 
— Уанцон нæу! Æмæ йæм уагæр цæуыл смæсты 
дæ? — йæ ныхæстыл ын бахудызмæл, дуары раз чи 
бадт, уыцы урсхалатджын ацæргæ ус. 
— Цæуыл цы хоныс? Марадз зæгь, кæд ныр 
цыппæрæм бон хæдзар агуры цыдæр æнæбакæнæг 
рынчын сылгоймаджы тыххæй! 
— Винерæйæ ма зæгь? — Фæрсæджы каст æм ба- 
кодта уый. 
— Уыныс? Сымах дæр ма йæ зонут: дзæгьæл чыз- 
джы хуызæн, кæд уыд, уæдæй нырмæ хæдзар кæй 
нæ агуры, уый! — ноджы фæтызмæгдæрхуыз йæ 
цæстæнгас сылгоймагæн. 
87 

— Тыхсгæ ма кæн, уæдæ, абон æй уæхимæ хъæуы, 
йæ рынчыныл йæ зæрдæ фæдардта ныр, æмæ. Иу- 
мæйаг палатæмæ йын æй раивтой. Æрбад уал ис- 
куы, бирæ æнхъæлмæ кæсын уæ нал хъæуы! — 
æркаст йæ сахатмæ урсхалатджын. 
— Ма дзы байрайæд, æнæхæдзар кæй тыххæй сси, 
уымæй! — йæ былтæ иннæрдæм акъуырдта ус. 
— Цæмæн афтæ дзурыс, гормон, дæ чызг ыл йæ 
уд йæ уæлдай куы скодта, уæд ын æй цæмæн æлгьи- 
тыс? Адзалы дзæмбытæй мæлæг уды скъах, уый 
чысыл хъуыддаг хоныс, цард ын бантыса! Хуыцауы 
дзæгъæлы йæм мæсты кæныс дæ чызгмæ. 
— Йæ хæдзарыл мауал сæмбæлæд, уый йын мæ 
дзæбæхдæр арфæ! 
— Тобæ, тобæ! Зонгæ дæр кæй нæ кæныс, уымæн 
гьеныр дæ цæст уый куыд уарзы? Стæй æнæбакæнæг 
чи вæййы, уымæ уыйбæрц бæрæггæнджытæ фæцæуы? 
Афæрс-ма, дæ алыварс чи бады, уыдоны, кæддæра, 
искуы-иуæй фæстæмæ, се ’ппæт дæр уымæ нæ цæ- 
уынц! 
— Гъемæ йæ уæдæ бæсты бикъ, комы дæгъæл 
Хуыцау фестын кæнæд! — уæззаугай æруагьта йæхи 
бандоныл. 
— Гъеныр уе ’ппæтæн дæр бацæуыны бар ис, та- 
буафси! — чысыл фæстæдæр райхъуыст урсхалат- 
джыны ныхас, æмæ сын дуар байгом кодта. 
— Бузныг! — Райхъуыст адæмы ’хсæнæй кæйдæр 
ныхас æмæ æмхуызонæй дæр базмæлыдысты æд 
хызынтæ. 
— Мах та йæм афтидкъухæй цæуæм! — дзуры, 
Зæлдамæ цы къорд цыд йе ’мкусджытæй, уьщонæй-иу. 
— Æмæ йын нырма цас хæрæнтæ уыдзæн, мæ- 
гуыр, æхцайæ йæм хъæуы фæкæсын хосты тыххæй, 
æндæр. 
— Æмæ уымæй дæр цы мæнг зæгъыс! Фыдгулы 
88 

дæр ма бахъæуæд ныртæккæ хостæ ’лхæныны сæр! 
Туджы аргь сын ис раст! 
— Уæдæ, мæ хæдзар! Фæлæ нын хьæугæ дæр афтæ 
кæны, нæ цард нæ зæрдæмæ нæ цыд уæдцæр. Æмæ 
ма хостæ дæр гьа — сæ сæр макæй бахъæуæд! Фæлæ 
кæд къласмæ бацæуын адæймаджы зæрдæ фæкомы, 
сывæллæтгы æххормаг цæстæнгас уынгæйæ. Фыццаг- 
иу нæ загьды сæр семæ ууыл уыд сабитæн, къафетгы- 
ты цъæрттæ æмæ дыргьы хæрæнтæ уæгьдæппæрст ма 
кæнуг тыргьтæ ’мæ кæрты къуымты, зæгьгæ, фæлæ 
сæ ныр фылдæр хатг мæрзыны сæр дæр нæ фæхьæуы 
æфснайджыты. — Цалынмæ, сæ рынчын цы па- 
латæйы хуыссыд, уырдæм хæццæ кодтой, уæдмæ сæ 
зæрдæты маст кæрæдзийæн кодтой ахуыргæнджытæ. 
— Ныр æй кæм агуырдæуа, кæцырдыгæй уыдзæн 
мæнæн та мæ рынчынгæс? — сæ фæстæ хъуыр- 
хъуыргæнгæ цыд барджынхуызæй, йæхимæ сæ чи 
æрыхъусын кодта, уыцы загьдмондаг сылгоймаг. 
— Мæнæ ис фарæстæм палатæ! — уæдмæ дзыхъ- 
лæуд фæкодта, къорды разæй чи цыд, уыцы сыл- 
гоймаг, æмæ йæ амонæн æнгуылдзæй сабыргай дуар 
бахоста: 
— Бацæуæн уæм ис? 
— Табуафси! — рынчыны цурæй фестад Винерæ 
æмæ сæ размæ ракъахдзæф кодта. 
— Æ, быны чызг макуы фæуай, мæнæ кæм ис, 
мæнæ, кæд мын æнæ хæдзар, æнæ къона нæ дæ, 
уæд! — гом дуарæй йæ куы ауыдта, уæд загъд 
кæнынмæ фæци хæрзхуызтæ сылгоймаг. 
— Фæлæуу-ма, мама, цавæр хъæр у, ам рын- 
чынтæ ис, уый нæ зоныс? — рауад æм æмæ йæ 
æрбахъæбыс кодта чызг. 
— Авде у иуварс! Ма сæ байрай дæ рынчынтæй, 
кæд нæ цæй дохтыр хъуыди! — йæхицæй йæ иуварс 
кæны æмæ мидæмæ бырсы сылгоймаг. — Æнæ фенгæ 
89 

мын æй нæй мæнæн хæстæгмæ, ды æнæхæдзар кæй 
тыххæй фæдæ, уый! 
— Табуафси, фендзынæ йæ, æрмæст ныртæккæ 
нæ! Бауадзæм уал æй, чи йæм æрбацыд, уыдоны 
бар. Куыд сæ æмбарын, афтæмæй йе ’мкусджытæ 
сты. 
— Мæ рынтæ йæ гуыбыны, кæд йæ рынчын дæ 
куысты радмæ цы ’рхаста! 
— Басабыр у, мама, гьеныр цытæ дзурыс? Куы 
йæ фенай, уæд дæ ныхæстыл фæсмон фæкæвдзынæ. 
Зæды къалиу раст. Йæ иу февд дæр бирæты аргь у, — 
лæгьстæхуызæй йæм дзуры Винерæ. 
— Алæ иуварс, стæй мын æй сдиссаг кæн! — 
Аиуварс кодга Винерæйы æмæ рынчыны уæлхъусмæ 
бацыди. 
— Мæ хæдзар фехæлд!.. — Куы йæ ауыдта рын- 
чыны, уæд йæ мидбынат сагьдауæй аззад сылгой- 
маг, афæлурс æмæ фæцудьщта. — Цæмæй тарстæн... 
— Цы кодгай, мама?! — базгьордга йæм Винерæ: — 
Динæ, кæм дæ?!. Тагьд дон!.. 
— Мæнæ-ма йæ сынтæгыл æрхуыссын кæнæм! — 
Февнæлдтой йæм рынчынфæрсджытæ цалдæрæй 
æмæ йæ Винерæимæ сынтæгмæ бахастой. 
— Æфсæйнаг зæрдæ куы у... Ахæм уæз хæсс!.. — 
райхъуыст рынчынтæй сæ кæйдæр хьазæн ныхас. 
— Цы^кодтай, мама? Ракæс-ма, ма мæ тæрсын 
кæн?! — Йæ фывдзмæ йын дары мысатыр Винерæ. — 
Ахуыпп-ма кæн дон!. 
— Оф-оф-ф! — быннозæй ныуулæфыд сылгой- 
аг, куы ’рчъицыдта, уæд, æмæ иуцасдæр æдзынæг 
кæсгæ аззад Винерæмæ, стæй йæ йæ риумæ ныл- 
хъывта: 
— Ды дæ, мæ ахсджиаг? Нæ-æ! Нæй уымæн 
гæнæн! Никæмæн ратдзæн мама йæ рахиз цæсты!.. 
Йæ комы-комдзæгтæй кæй фæхаста, йæ былтыл 
90 

радав-бадав кæй фæкодта ацал-ауал азы!.. Æмæ ма 
цы у уæд нæ цард, мæ цæстыхъапп?.. Нæ, нæ! — 
тынгæй-тынгдæр æй æлхъивы йæ риумæ, ставд 
цæссыг згьалы, афтæмæй. — Мæнæй афггæ, цæуын- 
нæуал агурыс хæдзар! Фæлæ мын, æвæццæгæн, 
хъæугæ дæр афтæ кæны. Цæмæн ныл æрцыд ахæм 
сайд? Чи мын бадзурдзæн ныр уый нæ зæрондмæ?!— 
Винерæйы мад сар-æрдиагыл балæууыд. 
— Нæ дæ ’мбарын, мама, цытæ дзурыс? Кæй 
дын хъæуын, æниу? Йæ къахфындзтыл мæм исчи 
сбадт? — йæ мидбылты бахудт Винерæ æмæ йæ мады 
рустæн батæ кæнынмæ фæци. 
— Цас мæ æмбарыс, уыййас та дын зæгьон, мæ 
къона, дæхицæй мын майрæмыкарк цы аразыс? 
Дæлæмæ ’рхауа ме Сфæлдисæг, уастæн, æххæст сыл- 
гоймаг уон, уый йæ цæст кæмæн нæ бауарзта! — 
Кæуындзæг та йæ хъуыр ахгæдта Манийæн æмæ йæ 
хæкъуырцц куыд райхъуыст. 
— Æрсабыр-ма у, мама! — батыхст та Винерæ 
æмæ йыл узæлы, хъæбыстæ йын кæны. 
— Гъемæ кæд афтæ бафæндыд не Сфæлдисæджы, 
уæд фидар хæц, мæ хур, гьеныр дæ ныййарæджы 
фæдджийыл. Фæлæ мах та цы фæуæм, мах, дыууæ 
зæрондæй, гормойнаг, йæ былтыл дæ, кæд уыд, 
уæдæй нырма радав3бадав чи фæкодта, бындур- 
зылдæй баззайон! — Йæ хуыз та фæцыд Манийæн. 
— Фæлæуу-ма, мама! Мæнæ мыл демæ мæгуыры 
бон!.. Дæ зонд фæцыд, æви цытæ дзурыс? 
— Мæ зонд мæнæн уæд фæцыд, дæу мæ дæллаг- 
хъуыр куы анорстон гæдыйы лæппыны хуызæн. 
Сæтгинаг у мæнæ ацы сæр! — Йæхи та куы ’рым- 
бæрста, уæд дыууæ къухæй йæ сæрыл ралæууыд хойы- 
ныл Мани. — Æви хъусгæ, мыййаг, никæд фæкод- 
тон, дæ бынæй чи нæ скæуа, уымæй хъæбул нæй, 
зæгьгæ! Цæмæн мыл æрцыд ахæм сайд? 
91 

— Цытæ дзуры, цытæ, ницы йын æмбарын 
æппындæр! — зæрдæуынгæгæй йæ алыварсмæ ракæс- 
бакæс кæны Винерæ, йæ хуыз фæцыд, афтæмæй. 
— Цытæ дзурьг æцæг, цытæ? — Йæ сæрыл базæй 
хæрдмæ схæцыд Зæлда дæр, усы ныхæстæм æдзынæг 
йæ хъус æрдаргæйæ, æмæ йе ’мкусджытæм радыгай 
фæрсæджы каст кæны. 
— Бауырнæд дæ, Зæлда, мах дæр ын ницы 
’мбарæм,— кæрæдзимæ ракæс-бакæс кæнынц, 
афтæмæй йын дзуапп радта сæ иу. 
— Ау, мæ фын æцæгмæ рацыд, нана, сæ къа- 
хыл ауайой дæ ныхæстæ? — Зæлдайы зæрдыл 
æрбалæууыдысты, фыны йын йæ нана цытæ дзырд- 
та, уыдон: «Дæ ирвæзынгæнæг — дæ сусæг æвæрæн». 
Æмæ ма кæм ис уæд мæнæй амондджындæ^ а 
зæххыл!? Ау, æцæг уа мæ хъæбул Винерæ? — Иæ 
цæстæнгас ахаста йе ’мкусджытыл. — О Хуыцау, 
кæм дæ, мæ уд дæ нывонд æрбауа! Дæ хъæбул, дам, 
у Винерæ! Мæ цард-цæрæнбонтæ тарæй кæй тыххæй 
фервыстон, мæ сау цæссыгæй мæхи кæуыл фехсад- 
тон æмæ æдзух рæзгæ чызджытæм кæсынæй кæй 
тыххæй не ’фсæстæн, цымæ дзы кæй хуызæн уыда- 
ид мæ хъæбул, зæгъгæ... — йæ ныхас кæронмæ 
зæгьын нал сфæрæзта, афтæмæй йæ сæр базмæ 
æрхауд рынчынæн. 
— Динæ, кæм дæ? Фæкæс-ма мамамæ, укол ын 
акæн! — Фæдзырдта медицинон хомæ Винерæ, 
йæхæдæг Зæлдамæ базгьордта: — Зæлда!.. Зæлда!.. 
Ракæс-ма! — дзуры йæм зæрдæуынгæгæй. — Уый 
æз дæн, Винерæ! Цытæ хъусын ацы бон, Хуыцау, 
сæррамæ мæ бирæ куы нал хъæуы! — Куынæг хъыцъы- 
дæттæ нæ фæнызтай, мæгуыр дæ бон! — Аба кодта 
рынчыны ныхæн. — Фæлæ дæ курын уæддæр, ма 
мæ фæлидз тæргай!.. — Схæкъуырцц кодта чызг. 
92 

— Ма йын тæрс, мæ хур, ницы йын уыдзæн! — 
Дзуры Зæлдайы æмкусджытæй чидæр, йæ цæссыгтæ 
сæрфгæйæ. — Йе ’ххæлæгæттæ-ма йын уымæл 
хæцъилæй асæрфтытæ кæн! — сылгоймаг йæхæдæг 
дæр фестад æмæ Зæлдайæн йæ тæрттæ фегом кодта. 
— Нæ! Исты йæ куы бахъыгдара хидæйдзагæй, 
фæлтау йæ цæсгом... — Уазал доны æртæхтæ йыл 
пырх кæны Винерæ. 
— Оф-оф-оф!.. — цæстыдзагæй сæм ракаст рын- 
чын. 
— Афтæ, гье! — Винерæ йын йæ доны æртæхтæ 
сæрфынмæ фæци. 
— Куы нæ фæтæрсын кодтай, Зæлда, æрсабыр 
ма кæн дæхи! Цард цард у, дæ рын бахæрон, æмæ 
дзы алцæмæн дæр уæвæн ис. Фæлæ рæстдзинад 
хъæдтæ ’мæ дурты бын дæр кæй нæ комы æмбæхсын, 
уый нæ зыдтай? — йæ уæлхъусмæ бацьщ йе ’мкусджы- 
ты хистæр. — Мах та-иу æдзух нæ кæрæдзи рафæрс- 
бафæрс кодтам, Зæлда, æппæтæй æххæст сылгой- 
маг уæвгæйæ, йæ цард цæуыннæ аразы, йæ бадты 
сæр цæуыл у, дзурджытæ йыл куы вæййы, уæд, 
зæгъгæ. 
— Уæдæ, уæдæ! Цæмæй зыдтам, хъæбулы рыстæй 
зæрдæдзæф кæй уыд! — сæ ныхасы бацыд иннæ дæр. 
— Цы йын загьдæуа уастæн ме Сфæлдисæгæн, 
сызгъæрин тæбæгьты йын фæкуывдæуæд, æндæр! 
— арф ныуулæфыд æмæ йæ цæстытæ доны разылдта 
Зæлда. — Кæм и, кæм, цы фæци? — ацамыдта, 
усы кæм æрхуыссын кодтой, уыцы сынтæджы ’рдæм. 
— Æрбацæуæд-ма мæм хæстæгдæр, кæд йæ бон 
цæуын у, уæд. 
— Нæ хъæуы, Зæлда, бонтæ мыстытæ нæ бахорд- 
той, слæууай уал дæ къæхтыл! — дзурынц æм ра- 
дыгай йе ’мбæлттæ. 
— Раст дын зæгьынц, сдзæбæх уал у, дæ къæхтыл 
93 

уал слæуу! — барджынхуызæй загьта Винерæ дæр. 
— Кæсут æм?! Чи кæмæй у, уымæй у! Мах та ма 
дзы цы давæм ныр, йæ чысыл ын стыр чи скодта, 
йæ комы комдзæгтæй йæ чи фæхаста æмæ йæ йæ 
былтыл радав-бадав чи фæкодта ацал-ауал азы!.. — 
Рабадт сынтæджы æмæ йæхи рæвдзытæ кæнынмæ 
фæци Мани. 
— Кæдæм? Никæдæм цæуыс, æрхуысс уал! 
Ныртæккæ машинæ æрбацæудзæн æмæ дæ бахæццæ 
кæндзæн нæхимæ! — йæ уæлхъус алæууыд Винерæ. 
— Нæ! Бузныг! Ницыуал нæ хъæуы мах дæуæй!.. 
Куыд бамбæрстон, афтæмæй дæ абонæй фæстæмæ 
нæ гал — æгæвдæс, нæ хьуг — æххормаг! — ауыгъта 
йыл ус йæ къух. 
— Уанцон нæу! — нал æм фæлæууыд æнæсдзургæ 
уæд Зæлда. — Ау æмæ не’хсæн ныхасаг дæр ницыуал 
ис? 
— Кæимæ, демæ?! Æмæ мын демæ та цы ныха- 
саг ис?! Мæ ныхас мæнæн æндæртимæ уыдзæн, 
мæ фыццаг мын æй чи скодта! — æртхъирæнгæнæ- 
гау тызмæгхуызæй загьта ус. 
— Нæ йæм хъусут?! Мæ зæрдæйы астæуккаг 
цæджындз мæ риуæй мæнæн сыскъуыдта, хъазæн- 
хъул æмæ цардыцæджындз сæхицæн мæ хъæбулæй 
скодтой, йæ дзырддаг та æндæр кæйдæртимæ 
уьщзæн? — кæуындзæг та йæ хъуыры абадт Зæлдайæн 
æмæ æмбойны фæхъус. 
— Æрсабыр-ма у, исты кæндзынæ!.. — базгьор- 
дта та йæм Винерæ. — Мауал æнкъуысын кæн дæ 
зæрдæ ацы лæмæгьæй! 
— Омæ нын уæдæ куыд ницыуал ныхасаг ис, 
бузныг зæгьынхъом дæр ын нал дæн, кæд мæ бон 
æйдæр ницыуал у, уæддæр? — уынгæг хъæлæсæй та 
загьта Зæлда. — Мæн ма цы хъæуы ныр, æгайтма 
удæгас разынд мæ хъæбул! — Йæ цæстæнгас ахаста 
94 

йе ’мбæлттыл. — Мæ уд йæ нывонд æрбауа не 
Сфæлдисæгæн, мæнæн ингæны дуар гом кæнын чи 
нæ бауагьта сау зæрдæйæ! Цæрæнт, табуафси, куыд 
цардысты, афтæ. Мæ уд дæр ма сын царды ныв 
фестæд! Фæлæ уын уый та мæ тызмæг фыды гакк!— 
йæ цæстытæ та донæй айдзаг сты Зæлдайæн. 
— Ныууадз-ма, Зæлда, цы уыди, уыдон кой ма- 
уал кæн! — дзуры та йæм йе ’мбæлтгæй иу. — Адæй- 
магæн йæ ныфс раздæр кæй амæлы, уый нæ зо- 
ныс, Хуыцауы цæст къæцæлæй цæмæн къахыс? 
Дæуæн ма дæ тыхыл хъуамæ ныр тых бафта, ахæм 
хорздзинад кæуыл æрцыд, худгæ хуры хуызæн ахæм 
хъæбул кæмæн фæзынд! Уе ’ппæты фаг дæр уыдзæн, 
тыхсгæ ма кæнут, мах цы чызджы уынæм, уый! Æрса- 
быр ут, уæ хорзæхæй, дыууæйæ дæр, курæм уæ! 
— Омæ ма уæдæ искуы ахæм диссаг фендæуыд! 
Фæскуыст-иу алчи йæ хæдзармæ, йæ бинонтæм куы 
тагьд кодта, уæд-иу æз та фæндагæй фæсвæдтæм 
мæхи ластон, мæ цæссыгтæ мын мачи уына, зæгьгæ. 
Æмæ мæм-иу искуы гом рудзынгæй цырагьрухс куы 
фæзынд, уæд-иу æрлæууыдтæн æмæ-иу сæм 
иуцасдæр æдзынæг фæкастæн. Мæ цæстытыл-иу 
ауад, фынджы уæлхъус бинонтæ æмбырдæй куыд 
бадынц æмæ сын хæдзары æфсин куыд лæггад кæны 
райдзастхуызæй... — арф та ныуулæфыд Зæлда. 
— Гъемæ-иу уыцы ныхæстæ дæхионтæн кæн, нæ 
тæригьæд сæ уа, мæн ницæмæн хъæуынц! — йæ ны- 
хас та йæм баппæрста Мани. 
— Мæхионтæн зæгъыс?! Нæ йæм хъусут? — йæ 
цæстæнгас та ахаста Зæлда йе ’мкусджытыл. — Уæдæ 
мæ Милуан дæр хатыр уымæн куырдта йæ удисгæйæ, 
рухсаг æрбауа. Æз ын,мæгуыр, афтæ тыхст рынчын 
æнхъæл уæвгæ дæр нæ уыдтæн, æнæуи йæм ныу- 
уадтæн рынчынфæрсæг, йæ хабар ын куы фехъуыс- 
тон, уæд. Фæлæ йæ йæ тæккæ уцхар кæнгæйæ баййæф- 
95 

тон, афтастæр фæуа. Йæ цуры куыдцæр æрбадтæн, 
афтæ ма мæм цæстыдзагæй скаст æмæ тыхтæ- 
амæлттæй загьта: «Дæ тæригьæдæй мæ хай ма уæд, 
Зæлда, ницы ахосджын дæн æз дæ разы», — æмæ 
йæ цæстытæ цары ацавта. Нæхионтæ та сты аххос- 
джын, уæдæ, и? Мæнгæн нæ фæзæгъынц, мæсыг 
хи дурæй хæлы... 
— Рухсаг уæд, чидæриддæр уыди! Мæрдтæ йæ 
сæхимæ нæ уагьтой, æвæццæгæн, дæ разы къæмдзæс- 
тыг уæвгæйæ! — бафиппайдта Зæлдайы æмбæлттæй 
чидæр. 
— Мæнæй сын хатыр уæд хионæй дæр æмæ æдда- 
гонæй дæр, æгайтма мæ хъæбул удмидæг разынд! — 
йæ уымæл цæстытæ асæрфта Зæлда. 
— Æцæгæй зæгьыс? — цинхуызæй йын йæ рустæн 
батæ кæнынмæ фæци Винерæ. 
— Уæдæ, мæ хур, уæдæ! — йæ риумæ йæ нылхьыв- 
та йе ’дых къухтæй йæ ныййарæг. — Туг тугæй не 
’хсадæуы, мæ рахиз цæст, Хуыцауы æвастæй ницы 
цæуы а зæххыл! 
— Гъемæ дæлæмæ æрхауæд, хъулон митæ чи 
кæны, хъулон хъарæггæнаг усау, уыцы Хуыцау! — 
йæ ныхас ма сæм баппæрста цæугæ-цæуыны Мани 
æмæ дуары ’рдæм фæраст. 
— Цæмæн афтæ зæгъыс, гормон?! — йæ фæдыл 
ма адзырдта Зæлда æмæ Винерæмæ бакаст: — Ацу, 
бахæццæ йæ кæн йæ хæдзармæ, дæ фæхъхъау фæуон! 
— Гъеуый дын нæ зæрдæмæ цæуы, гье! Бирæ нын 
фæцæр, Зæлда! — æхсызгонæн сулæфыдысты æмхуы- 
зонæй дæр йе ’мкусджытæ. 
96 

ÆНАХУЫР ФЫН 
Сусæны мæй. Фæстаг цалдæр боны хур зæххыл 
атылди. Сулæфæнтæ нæй æнудæй, æмæ алчи йæхи 
аууон рæттæм ласы. Кæд уыд, уæдæй уарыны ’ртах 
нæма ’рхауд, æмæ бæстæ дзæгæрæг кæны. Фæлæ 
ныр, Хуыцауæн табу, æнæнхъæлæджы радымдта æмæ 
тæрккъæвда ныккалдта. Сулæфыдысты æмхуызонæй 
цæрæгойæ, удгоймагæй, зайæгхалæй. Сæ уæнг та 
йæхиуыл схæцыд, æмæ адæм аууæтгæй рахылдысты. 
— Оф-оф-оф! — уæззаугай æруагьта йæ къæсæрыл 
йæхи Зæлу дæр æмæ зыдæй сулæфыд уымæл сыгьдæг 
уæлдæф. Райсомсарæй, марадз-зæгьай, кæд æддæмæ 
ракæсын бауæндыд фæлладуадзæн бон, фæлæ ныр, 
изæрырдæм, йæ хæдзары зылдтытæ куы фæрогдæр 
сты, уæд сфæнд кодта чысыл йæ фæллад суадзын. 
Æмæ та йæ уæлдай хатг дисы бафтыдта æрдзы сконд. 
Куыд диссаг у, алцы дæр дзы йæ бынаты куыд ис, 
къух бакæнæн дзы куыд ницæмæ ис йæ миниуджытæй 
царды фæрæзæн. Куьщ та сулæфьщ зæхх, доны хъуырг- 
ты фæстæ куыд фендæрхуызон æрдз! Науæд афæдзы 
афонтæ куыд зынынц удыхъæдыл, уый та! Фыццаг, 
йе ’взонджы бонты Зæлу уалдзæгæй фылдæр ницы 
уарзта. Ныр йæ азты нымæц фылдæргæнгæ куыд 
цæуы, афтæ йе стджыты магьз дæр сысгæ цæуы, 
æвæццæгæн, æмæ æппындæр уазалæн нал быхсы, 
чысыл дымгæйы уддзæф дæр йе уæнгты иннæрдæм 
ахизы, ихæнриз ыл бахæцы. Сæрды æрцыдмæ йæ 
цæстытæ ныуурс вæййынц, афæдзы дæргьæн æм 
фæкæсы зымæгон бон. Гъе, фæлæ, сæрд куы 
’рцæуы, уæд та сусæны мæйæн йе ’нуд бонтæй афæл- 
мæцы Зæлу, къæвда æмæ хуры акъулмæ фæбæллы. 
Æмæ кæд ныр сыг къæвда уыд, бирæ нæ ахаста, 
уæддæр йæ зæрдæ йе ’муд æрцыд, йæ риуыдзаг сулæ- 
фыд. Æрæхсадта сæ æмхуызонæй, йæ цæст цæуыл 
4 Дегъуаты Соня 
97 

хæцы, уыдон, — фосæй, маргъæй, зайæгхалæй, 
сæхиуыл схæцыдысты, чысыл раздæр дæр ма, хуры 
тынты æндæвдадæй зæхмæ чи дзынæзта сæркъулæй, 
уыдон. Æмæ кæд йæ зæрдæ нæ барухс сæ уындæй 
Зæлуйæн! Семæ архайд дæр зын у, цæуыл сыл дæхи 
тухæнæй марыс, зæгьгæ, йын афтæ зæгьджытæ дæр 
фæвæййы. Фæлæ уæд йæ хуыздæр куыст та цы уаид, 
цæуыл йæхи ирхæфсцд? Стæй кæм сты йе ’рхæсджытæ 
дæр, кæцæй цы райсид йæ къухмæ бахъуаджы сахат? 
Æнæ бахъæугæ та кæм и, цард цард у: кæм цин 
вæййы, кæм зиан. «Цины бонтæ ныл арæхдæр 
кæнæнт, фæлæ!» — хинымæр йæхицæн ныхæстæ 
кæны Зæлу, афтæмæй фæкомкоммæ, сисрæбын, 
йæ иу къахыл лæугæйæ, йæ цыргъ бырынкъæй 
йæхи чи ’хсæды, уыцы гомхъуыр къоппаджын 
бæдулмæ. 
— Гъы, нæ кæсыс уæртæ Гоппамæ, чындздзон 
чызгау йæхимæ куыд зилы, уарын æй цынадта æмæ! 
Амæлай, амæлай, Гоппа! — бахудызмæл Зæлу æмæ 
йæ цæстæнгас аздæхта, бабызтæ æмæ йæм хъазты 
хъæлдзæг уынæр чердыгæй хъуысы, уыцырдæм. Сæ 
иугай цæстытæй арвмæ скæс-скæс кæнынц, цыма 
сæ, уарын ма уыдзæн æви нал, уый базонын фæнды, 
уыйау. 
— Му-у-у! — уыдонæй йæ цæстæнгас нæма систа 
Зæлу, афтæ йæм уынгæй æрбайхъуыст йæ хъуджы 
уасын. 
— Дæ хъуыддаг раст, Мани! Æгайтма мæ дæ размæ 
цæуын нæ бахъуыд! Фæцæуын дæм, фæцæуын! — 
Зæлу йæхиуыл уæззаугай схæцыд æмæ йын дуар гом 
кæнынмæ фæраст. — Рауай, рауай! — дуар бакодта 
хъугæн æмæ йын йæ бындзытæм йæ куатæйы 
фæдджийæ февзыста, йæ къæдзилæй йæ семæ тох 
кæнгæ куы ауыдта, уæд. 
— Мæгуырæг! Хъыгдарынц та дæ фæрсылхортæ! — 
98 

хьуцжы рагь йæ армытьæпæнæй рæддаугæ æрсæрфгытæ 
кодта Зæлу. — Нæй гæнæн, мæ хæдзар, дуне афтæ 
арæзт у: иутæн алцьщæр сæ къухы æнцонтæй æфгы, 
цардæй хьулæй хъазæгау кæнынц, аннæтæ та цардсу- 
рынтæй арвитынц сæ цæргæбонтæ, — хъугимæ 
ныхæстæ кæнгæйæ, фæстæмæ дуар æхгæнынмæ куыд 
фæзыдд, афтæ фæкомкоммæ цавæрдæр нæлгоймагмæ. 
— Мæ къонайыл, Мураты хуызæн куы у, уæд 
тæргæбæхæй скъæрæгау кæдæм тырны? — йæ къух 
дуарыл хæцгæйæ ауыгьдауæй аззад, цалынмæ йæм 
лæппу схæццæ, уæдмæ. 
— Хорз хабархæссæг дæ Хуыцау фæкæнæд, мæ 
хур! — тугхæстæгау йæ хъæбысы æрбакодта Зæлу 
Мураты. — Мæ фæрстæ йын фехæлой дæ ный- 
йарæгæн, ныр дæ афтæмæй куы фенид, — йæ 
цæстытæ доны разылдта Зæлу æмæ иуварсмæ атугæ 
кодта.— Буцхаст гуыппырсары хуызæн дæ раст! 
— Кæмæн цы нæ бон у, Зæлу! Йæхи удæгасæй 
мæрдтыл бафтыдта, æнæ йæ чызг ын йæ цард ад 
нал кодта. 
— О, мæ хæдзар, о, æмæ йæ ’фсонмæ-’фсонты 
уый дæр йæхирдыгæй фæкодта, æндæр ма искуы 
ахæм диссаг фендæуыд? Ма мæ сæр зæгь, ма мæ 
къах, мæ къух, афтæмæй æмбойны ацъынд у! Ра- 
хиз-ма мидæмæ, мæ хур, ныхæстыл дæ куыд да- 
рын, — кæртмæ бахызт Зæлу. 
— Нæ, мидæмæ нæ, Зæлу, уыййас рæстæг мын 
нæй. Мæ тыхстæй та мæ тьæпп дæуыл фæцыд. Дæ 
фарн бирæ, фæлæ нæ къæбæргæнæгæн йæ фьщыфсы- 
мæры лæппу фæзиан, мæгуыр, æмæ нæ зыбыты 
æдзæллагæй æрыййæфта: нæ нын куысты мызд афо- 
ныл фидынц, нæ сывæллæттæн æххуысы капеч- 
чытæ, æмæ, зæгьын, кæд немæ рацæуын дæ фадат 
нæ амоны куыстæй, уæддæр нын не ’хсызгон куы 
ацаразис, кæд гæнæн ис, уæд. Цалынмæ нын нæ 
99 

мызд дæттой, уæдмæ, — йæхи йæм бакъултæ кодта 
Мурат. — Æнæ цæугæ та нын цы гæнæн ис, йæ 
зæронд фыд иунæгæй баззад, мæгуыр. Цы ма 
уыдзæн? — йæ сæр нынкъуыста лæг. 
— Дудгæ бада, ахæм къæрцц кæуыл сæмбæлд! 
Æниу та уый дæр цæрдзæн, кæд ма ахæм цардæн 
цардыл нымайæн вæййы, уæд. Мæнæ мæнмæ нæ 
кæсыс?! Мæгуыр йæхи уд, рухсаг уæд. — Иуцасдæр 
зæхмæ кæсгæ æдзæмæй лæугæ аззад Зæлу, стæй йæ 
ныхасмæ бафтыдта: — Æз дæр цас рæвдзытæй дæн, 
дæ рын бахæрон, дæхи загьдау нын, кæд уыд, уæдæй 
нырмæ куынæ куысты мызд фидынц, куынæ пен- 
сийы капекк, фæлæ дæ уæддæр, хи хъæбулы хуызæн, 
ахæм зын сахат, æнæ дæ къух фæрог кæнгæйæ куыд 
аздахон? 
— Бузныг, Зæлу, бузныг! Цæмæй дын фид- 
дзынæн дæ хæрзтæ, нæ зонын! Мæ ныййарæджы 
мын мысын нæ бауагътай, бауырнæд дæ, Зæлу! 
Сымахты руаджы мæ къæхтыл цæуын абон... 
— Цардæй бафсæд, мæ хур, цардæй. Æниу дын 
ныр куы уаид феххуыс кæнын истæмæйты мæ бон, 
фæлæ кæцæй? Цастæ ма у мæ бон, афтæ уæддæр 
мæхи размæ æппарын, æндæр. 
— Бауырнæд дæ, Зæлу, хъарутæ-йедтæ ницы сты, 
фидар зонды хицауæн дзы æмбал нæй! Цæстмæхъус 
ныхасыл мын ма банымай мæ ныхæстæ, фæлæ адæ- 
мы цæст уынаг у. Дæ бынаты æндæр сылгоймаг доны 
къусы сæфт фæкодтаид, мæ ныййарæджы хуызæн. 
Дæуыл фæд-фæдыл цы дыууæ къæрццы ауади, 
афтæмæй дæхи хъысмæты бар куы ауагътаис, йемæ 
хъæбысхæсты бацæуынмæ дæ ныфс куынæ бахаста- 
ис, уæд... Афонмæ дæ, Хуыцауы уазæг у, фæлæ 
мæрдты стæгдар дæр нал баззадаид. Фæлæ дæ, куыд 
фæзæгьынц, иу Хуыцау сафгæ кодта, иннæ та — æх- 
хуыс. Æмæ дын де уæнджы ныфс æмæ хьару бауагьта. 
100 

— Мæ уд сæ нывонд се ’ппæтæн дæр, фæлæ ма 
мæхи дæр кæмæн^сбуц кодтаин, дæ нывонд фæуон, 
Мурат, кæмæн? Йæ фыд уыд æмæ уый ^æр уай- 
тагьд йæ сæр æфснайынмæ куы фæци... Иæ быны 
хæдзары дуар та йын сындзæрх кæнын куыд бауагь- 
таин? — ныхæстæгæнгæ мидæмæ бахызт Зæлу, стæй 
уайтагьд фæстæмæ фездæхт. 
— Нæй гæнæн, Зæлу. Не Сфæлдисæгæй кæуыл 
цы уæз æнцайа, уый йын хæсгæ у, æмæ йæ хæссын- 
хъом куыд уæм, уыцы хъару нæ уæд алкæмæ дæр! — 
йæ къух ын куы фæрог кодта, уæд хæрзизæр загьта 
лæппу æмæ тагьд къахдзæфтæй атындзыдта уынджы. 
— Афæндараст у, дæ рын бахæрон, æмæ цины 
хабæртгæ хъусын кæн амæй фæстæмæ. Дæ цæстуар- 
зон ныхæстæй та — бузныг. Фæлæ мæ ахæм 
фæрнджыны охыл нывджыцдæр бон райгуырын хьуы- 
дис уæд, мæ цармы тыхтæй фæцæуа амæндтæуарæг! 
— Зæлу зæрдæфæйлыдæй йæхицæн ныхæстæгæнгæ 
бацыд мидæмæ. Æрбадт, дыууæ къулæй йæм цы 
дыууæ хуызисты каст, уьщон астæу æмæ та арф хъуы- 
дыты аныгьуылд: «Ай-гъай сын дæн кой кæныны ак- 
каг адæмæн, куыдзы уды фидар мын разынд æмæ!» 
Цал æмæ йæм цал хуызы равдыста цард йæхи! Пур- 
тийау дзы куы фæхъазыд, хурыхуыфи дзы куы сарæз- 
та, æрчъиаджы æмпылд æй куы бакæнын кодта йæ 
хъузджы, хуызы ’ртау дзы куы нал ис, уæд ма дзы 
цымæ хорз зæгьæн куыд ис? Æмæ та йæ цæстыты раз 
иугай-дыгай сыстадысты йæ ног зонгæтæ, фыдбон 
ыл куы ныккодта, йæ цард ын зындоны хуызæн куы 
фестад, цыма йæ уд æндæр буары бацыд, уыйау 
æндæр царды хуыз куы райста, уæд æй хъысмæт 
кæимæ сбаста, кæрæдзийæн ныфсы хос кæимæ уыды- 
сты, уыдон. Æмæ быннозæй ныуулæфыд. 
— Уæвгæ, чи зоны, раст сты Мураты ныхæстæ, 
зынæн дæр фæразон хъæуы, ай-гъай! Йæ мады 
101 

хъысмæт дзы рох уыдзæн уæдæ, æниу, уый æрцыдмæ 
хорзæй цæрæд, фæлæ... 
Йæ мад кæмæн амæлы, дæ мады мард уымæн 
зæгь, зæгьгæ, куыд фæзæгьынц, афтæ, йæ зыны 
рæстæг Зæлу дæр йæ раздæры æмбæлттæ æмæ 
зонгæтæй фæцух. Нал æй хаста йæ къах се ’мцыд 
кæнынмæ, фæлæ баиу йæхи хуызæн хъысмæтæфхæрд 
рыстзæрдæтимæ. Тугхæстæгау сæ кæрæдзимæ 
æлвæста се ’рхæндæг æнкъард цард. Уæдæ уый куыд 
фæразы хæссын йæ уæззау æргъом, зæгъгæ, сæ 
кæрæдзийæн ныфсы хос уыдысты. Уæлмæрдтæ сæ 
алчи дæр йæхицæн нымайын райдьщга дыккаг хæдза- 
рыл, сæ сау хæдзæрпыл нæдæр рыг абадын уагь- 
той, нæдæр сын миты хъæпæныл лæууыдысты. 
Бæргæ, цæсты кæронæй дæр куы никуы федтаид 
Зæлу, бацæугæйæ йæм æндæр хъæуы хуызæн цы ран 
фæкæсы, цыртдзæвæнтыл зонгæ сурæттæ уынгæйæ, 
уыцы фыдбоны ран. Фæлæ йын цы Хуыцау 
лæвæрдта ахæм амовд?! Уæд скадджын йæ цæсты 
йæ уыйразмæйы цард, æрмæст ын уæд райдыдта аргь 
кæнын. Куыннæ йæ ’мбæрста, цыфæнды тыхст цард 
кæд кодта, зæрдæзæгьгæ кæд нæ уыд йæ цардвæн- 
даг, уæддæр цæргæ кæй кодта! Уæдæ ма йæ ныры 
цард дæр цардыл нымад у Зæлуйæн, йæ хуыздæр 
бæллиц уæлмæрдтæм ауайын кæмæн сси, йæ туджы 
æртах кæм ахъардта æмæ йæ цæсты рухс кæм ба- 
мынæг, уыцы зæххы гæппæлыл аудын? Зæхх ма 
нæмы æмæ арв фæздæгæй сафы. Фæлæ уæдæ æниу 
Мураты мад та хуыздæр бакодта, йе ’нахъом сабийы 
уынджы къæйыл чи фæуагьта, йе амæл, йе рæз, 
зæгьгæ? Нæ-æ!.. 
Уыцы фыдбоны ранмæ цæуыны сæр æй куы ба- 
хъуыд Зæлуйы, уæдæй фæстæмæ дзы арæхцæр кæ- 
уыл æмбæлд, уый уыд Мураты мад Залек, афтасдæр 
фæуа. Цафонфæнды ма бацьщацд Зæлу, æппынæдзух 
102 

дæр Залечы уым æййæфта хурæй, къæвдайæ. Æмæ 
ма æййафын дæр иу, фæлæ-иу цыма цыртыл ныхæст 
уыд, афтæ алкæдцæр лæууыд, цавддурау, йе ’нцой. 
Уым-иу æй куынæ баййæфта, уæд та-иу йæ 
хæдфæстæ фæзынд — куы иунæгæй, куы та, цып- 
пар-фондз азы кæуыл цьщ, ахæм чысыл лæппуимæ. 
Куыдцæр-иу бахæццæ, афтæ-иу сылгоймаг цыртыл 
йæхи андзæрста, йемæ сывæллон ис, нæй — йæ хьуы- 
дыйы дæр-иу нал уыд. Саби лæппу-иу хурæй, 
къæвдайæ саубон изæрмæ рыгты æвдылд, ногамад 
ингæнты уæлæ-иу сæртæ-бынтæ кодта. Æмæ уый 
Зæлумæ хъыг дæр каст, стæй сабийæн тæригьæд дæр 
кодта, йæхи сабийæ зæрдæрыст куыд уыд, уымæ 
гæсгæ. «Куыд ис хъæбулмæ афтæ уæлæнгай, уазал 
цæстæй кæсæн?» — хинымæр-иу загьд самадта йемæ. 
Кæд, мыййаг, йæхи нæу, зæгъгæ, йæм-иу ахæм 
хъуыды дæр фæзынд. Фæлæ йæм сдзырд та нæ 
фæрæзта рыстзæрдæ сылгоймагмæ. 
Гъе, фæлæ йын иуахæмы фæци, хæстæгдæр æй 
цæмæй базыдтаид, ахæм фадат. Лæппу та йæхицæн 
куыд хъазыд дзæгьæл сабийау, афтæ куыддæрæгъ- 
дауæй гæккуырийы къæдзилыл йæ къахæй фæлæу- 
уыд. Уый, ай-гъайдæр, йæхи феуæгъд кæныныл 
куыннæ архайдтаид, æмæ йæ зæвæтыл атыхст. 
Лæппу дзы афтæ фæтарст, æмæ бæстæ йæ сæрыл 
систа йæ цьæхахстæй. Зæлу йын йæ кæуын куы ай- 
хъуыста, уæд йæ уæлхъус куыд февзæрд, уый 
йæхæдæг дæр нæ бамбæрста, цалынмæ йæ йæ 
хъæбысмæ нæ фелвæста, уæдмæ. 
— Ма тæрс, мæ хур, гæккуыри хæцгæ нæ кæны! — 
фелвæста сабийы йæ хъæбысмæ æмæ йын йæ сæр 
йæ дæллагхъуыр анорста, йæхи хъæбулау æй йæ 
риумæ нылхъывта. Стæй йын, йæ цæстысыгæй 
амæзт чъиллон цæсгом къуххæцъилæй сæрфы, 
афтæмæй мады ’рдæм фæкаст. Фæлæ мад, марадз- 
103 

зæгь, кæд йæ бынатæй æнкъуысгæ дæр фæкодта! 
Куыд лæууыд, афтæ лæууыд йæ бынаты. 
«Мæнæ Хуыцауы диссаг, цы хабар у ай?! — хи- 
нымæр та ахъуыды кодта Зæлу. — Иæ зæрдæ мыл 
цыфæнды худт куы фæкæна, уæддæр мын ын æнæ 
бауайдзæфгæнгæ нæй ацы бон!» — фидарæй скарста 
Зæлу æмæ сабийы йæ хъæбысæй зæхмæ æрæргьæвта: 
— Дæ ном та цы хуыйны, мæ хур? — йæ ар- 
мытьæпæнæй йын фасæгау акодта йæ сæрыхил. 
— Мурик! — йæ хъоппæг цæстытæй йæм хæрдмæ 
скаст лæппу. 
— Уый дæ мама хоны, æвæццæгæн, афтæ, нæ? 
— О. Папæ та мæ Мурат хоны. 
— Кæсыс! Уый дæм лæджы номæй дзурын рай- 
дыдта, йе ’нхъæлцау дæ ’мæ, ды та гæккуырийæ 
тæрсыс! Калммæ ма цу хæстæг, уый хæцгæ кæны. 
Æндæр гæккуырийæ ма тæрс. Фæлæ йæ хъыгдарын 
дæр нæ хъæуы. Кæлмытæ дзы ис ам, æмæ уыдонæй 
дæхи хъахъхъæн. 
— Кæм сты? — сонт фарст акодта тарст лæппу. 
— Ма тæрс. Куынæ сæ хъыгдарай,мæ хур, уæд 
уыдон дæр нæ хæцынц. — Цом мамамæ, — ахæцыд 
Зæлу сывæллоны къухыл. Цалдæр къахдзæфы ма сæ 
куыд хъуыди мады цурмæ, афтæ Зæлу фæкомкоммæ, 
цыртæй йæм0 худгæ хурау, цы æвзонг чызджы сурæт 
каст, уымæ. Иæ зæнгты хъару цыдæр фæци, йæ быны 
æваст фæдьщагь сты. Исдуг ын кæуындзæг йæ хур- 
хысæртæ ахгæдта, стæй, дон йæ ауæзт куы айгæрда, 
уыйау дзыхыдзагæй ныдздзынæзта: 
— Уæ мæ дыууæ фарсы дын куыд фехæлдысты, 
царæфтыд ныййарæг, 
Ахæм худгæ хуры дæр та саумæр сыджыты æвджид 
чи бакодта, цы кæнон! 
Кæд дын, мыййаг, йæ барыхай æвзæрстæй баззади, 
мæгуыр дæ бон, 
104 

Йæ чындздзон дарæс рагъæныл скæнынæввонг ауыгъдæй, 
цы кæнон! 
Науæд дын кæд йæ чиныг æрдæгфæлдæхтæй тæрхæгыл 
лæууы, бынбауинаг, 
Уæд ма, додой дæ сæр фæуинаг, иы цард фенын 
æнхъæлмæ кæсыс? 
Йæ уарзон æмгæрттæй йын ныр дæхи аууæттæ кæндзынæ, 
мæ фæрстæ дын фехæлой, 
Усгур лæппутæм та сæркъулæй кæсдзынæ, цымæ дзы нæ 
фæсдуар 
Æрлæууынмæ кæцы хъавыди, зæгъгæ, мацыуал дын ын 
бантыса! 
Æниу дæуæй æндæр чи уаид, уый йыл кæугæ дæр 
не скæнид, 
Цардбæллон уæвгæйæ, йæ сæрмæ сау алæй чи ’рхаста, 
дудгæ фæбада! 
Уастæн йæ хъару басæтта æгьатыр удхорæн, тæригъæд чи 
нæ зоны, 
Цардбæллон æвзонг уды йæ рухс бæллицтæй æнæхай 
чи фæкæны! 
Ныр ма дæм æз исты куы бадзурон, царæфтыд буц 
ныййарæг, 
Уæд стыр мыггаджы %хсæн бындурзылдæй баззайон 
Æмæ мæ бынылæдзæгимæ дзæгъæл уынгты дзæгъæлдзу 
фæкæнон. 
Бацыд Зæлу цыртмæ æмæ йыл йæ къух авæрдта, 
стæй сылгоймаджы йæ хъæбысы æрбакодта. 
— Бахатыр мын кæн, мæ хæдзар. Куыд кæсын, 
афтæмæй хотæ стæм, мæнæн та дыл мæ зæрдæ худт, 
дæ сабимæ афтæ уазал цæстæй кæй кæсыс, уый 
тыххæй. Фæлæ гæныстоны мады зæрдæ! Цотæн сæ 
иуæй рыст куы баййафы, уæд ын иннæтæ дæр ад 
нал фæкæнынц, нал æй фендавынц! — арф ныуулæ- 
фьш Зæлу. — Сызгьæрин тæбæгьты йын фæкуыв- 
дæуа не Сфæлдисæгæн, кæд цæрынæн кæй нæ 
105 

фæдæтгы, уыдон ма зæрдæнизæн цæстæй цæмæн 
фенын кæны! — æмæ та ставд цæссыг нызгьæлдта 
Зæлу. 
Чызджы мадæн дæр уæд йæ хæкъуырцц сусæг 
куыд дзыназынмæ рахызт. 
— Нæ хьæуы, дæ фæхъхъау фæуон, нæ! — чы- 
сыл сæ кæуывдзæг куы февдæлон сæ дыууæйæн дæр, 
уæд æм дзуры Зæлу. — Нæхи сыл куы ’рбамарæм 
фыркуыд, фырдзынæзтæй, уæддæр нын дзы ницы- 
уал рауайдзæн. Уыдонæн уый ницыуал ахъаз у. 
Фæстæмæ нæм дзы ничиуал раздæздзæн, нæхæдæг 
сæм цы бацæуæм, æндæр. Фæлæ дын мæнæ уый 
хъуыдыйаг у, мæ хæдзар, — ацамыдта йын, йæ 
зæнгтæм ын йæхи чи нылхъывта, рæвдыд æнхъæлца- 
уæй, уыцы сабимæ. 
— Хуыцау мын æй бахатыр кæнæд, фæлæ мæ, 
раст дын куы зæгъон, уæд уый дæр нал æндавы, — 
ауыгьта сылгоймаг йæ къух.— Цæст æй куы нал фед- 
таид, бæргæ... 
— Мæ къонайыл!.. Тобæ зæгъ! Цытæ дзурыс уый, 
гæлæхха?! — дисхуызæй йæм ныккаст Зæлу. 
— Дæ фарн фынæй фæуæд, фæлæ куы нал хъуы- 
ди, уæд ма ныл бафтьщ æрæджиау. Чызгимæ се ’хсæн 
æнæхъæн фынддæс азы ис. Æмæ иунæг кæй уыд 
уыйбæрц рæстæг, бынтон æбуалгьы ахуыр кæрæдзи- 
уыл уымæн уыдыстæм. Уый цæрайæ цардыстæм, йæ 
ауац, йе ’рбауадыл ын нæ хъæцьщыстæм. Цы хуыздæр 
ахæра, цы хуыздæр адара, ууыл ын архайдтам, 
æрхъæцмæ йыл нæ лæууыдыстæм. Стæй!.. — къухтæ 
фæйнæрдæм айтыгьта сылгоймаг. — Кæйдæр æвджвд 
æй фæуагьтам сæрбахъуыды сахат, бындурзылдæй 
баззайон! — Дыууæ къухæй йæ сæр хойыныл балæу- 
уыд æнамонд ныййарæг. — Нæ! Никуы йæ ныббар- 
дзынæн мæхицæн! Цæмæн мыл æрцыд ахæм савд, 
куьщ ыл баууæцдьщгæн искæуыл, бабын уон! 
106 

— Бахатыр кæн, дæ хорзæхæй, хъæдгом агайæ- 
гау у мæ фарст æмæ. Фæлæ йын мах æвæгæсæджы 
аххос кæнæм, æнахъом ма уыди æмæ... Зæфцы 
фыдæй нын фесæфт, зæгьгæ, нæ зæрдæмæ уый 
хæссæм, фæлæ... Фæлæ йыл сымахæн та цы бæллæх 
æрцыд, дудгæ бада, йæ чызджы кармæ ’ввахс куы 
уыд, уæд ыл цы ’рбамбæлд? 
— Гъы!.. Цы йыл æрбамбæлд?.. Сымахæн нæ 
зонын, фæлæ кæд искуы исчи зæфцы фыдæй 
фесæфт, уæд уый — мæ хъæбул, дæ фарн бирæ, 
фæлæ. Хуыцау сæ ма сразы уа, мах чи байсæфта! 
Æниу нæхицæй аххосджындæр ничи у йæ разы... 
Цæмæн сæм хъуыстон, кæдæм тагьд кодтам?! — 
æрхоста та йæ уæрджытæ. 
— Басабыр-ма у, мæ хур. Æнæ адзалæй мæлæт 
нæй, мах ын æфсæнтгæ фæагурæм, æндæр. Æмæ 
йæ кæм ныууагьтат, кæй бар? 
— Дохтырты, æндæр кæй! 
— Рынчындоны? 
— Уастæн сау пиллон куы суадзид! 
— Уанцон нæу! Ау, æмæ сæм куыд ницы хос ра- 
зынд ахæм æвзонг цардбæллон чызгæн, зæрæдгæ сæм 
тынг нымады нæ вæййынц, фæлæ?! Уагæр ын цы 
низ уьщ, се ’гæр фæкалой?! 
— Тало йын уыдис, æнхъæлыс, фаг цæстдард 
æм не ’рцыд æмæ æвæгæсæгæй фесæфт, æндæр, 
мæ фæрстæ йын фехæлой! — Йæ судзгæ бæллæхы 
кой йын ракодта Залек, — афтæ хуынди сылгойма- 
джы ном. 
— Æз кусгæ кодтон, уый та, мæгуыр, универси- 
теты ахуыр кодта æртыккаг курсы. Æмæ-иу нæ 
раздæр хæдзармæ чи ’рцыд, уый-иу иннæйы ’рцыдмæ 
æнхъæлмæ кæсгæйæ уынджы баззад, мидæмæ нæ 
цьщ. Æмæ дын, фыдбон мыл акæна, иуахæмы куыс- 
ты цæмæцдæр афæстиат дæн. Æнхьæл уьщгæн, дуармæ 
107 

та йæ ныййафдзынæн иннæ хæггыты хуызæн. Фæлæ 
йыл мæ цæст куынæ ’рхæцыд, уæд уайтагьд бæсты- 
хайы фегуырдтæн. Кæсын æмæ чызг хуыздзыд, 
фæлурсæй, сулæ-мулæ кæны диваныл, йæ размæ 
тас æвæрд. 
— Мæ хæдзар фехæлд, цы кæныс, цы? — æрзо- 
ныгыл кодтон йæ цуры æмæ йын йæ сæрыл мæ къух 
авæрдтон. Пиллон арт уагьта сæр. — Цы кæныс, 
цы дæ риссы? 
— Мæ ахсæн, — зынтæй мын дзуапп радта чызг. 
— Æмæ кæм цы бахордтай? 
— Хæрæндоны мæскуыйаг салат, — чызгæн йæ 
бон дзурын нал уыд. 
Уый айхъуыстон, цы — фæдисхуызæй адзырдтон 
«Тагьд æххуысмæ». Æмæ раст зæгьгæйæ, уайсахат 
æрбалæууыдысты. — Нæ тæригьæд сæ уа уыдоны 
дæр. Фæлтау æй куынæ аластаиккой... нæхи бар нын 
æй куы уагьтаиккой. Кæд ын мæхи бон исты ах- 
хуыс кæнын бауыдаид! — Дыууæ къухæй æрбалвæста 
йæ фæрстæ Залек. 
— Æ, кæннод ын цы загъдæуа удхæссæгæн, кæд 
адзалæн мадзал нæй, — арф ныуулæфгæйæ йæм дзу- 
ры Зæлу. — Фæлæ йын уæддæр куыд ницы хос акод- 
той зæлдаг синаджы хуызæн цæрæццаг чызгæн, се 
’гæрыл уой?! — йæ уæрджытæ æрцавта дыууæ къухæй 
уый дæр. 
— Куыннæ стæй! Куы йæ баластам, уæд ын йæ 
ахсæн ранхъæвзтой, æмæ йын фенцондæр,мæгуыр, 
йæ катæйттæй фæсабыр. Уыйадыл æй йæхибар ныу- 
уагьтой. Æхсæв-бонмæ йæм сæ кæсгæ дæр ничиуал 
бакодта, фæстæдæр куыд рабæрæг, афтæмæй. Сæ 
иу æй иннæйы аххос кодта, уыцы ’хсæв рады чи 
уыд, уыцы дохтыртæй. Мах та æрвитгæ ракодтой, 
сымах сæр ам ницæмæнуал хъæуы, зæгьгæ. Æмæ 
йæм райсомæй цалынмæ йæ фыд бацыд, уæдмæ йæ 
108 

зоыгæ дæр ничи бакодта, удмидæг нал уыд, уый. 
Æз та, мæ фæрстæ йын фехæлой, мемæ йын цы 
айсон, зæгъгæ, биноныг митыл балæууыдтæн, 
фылдæр цы уарзта, ахæм исты йын ацæттæ кæнон, 
зæгъгæ. 
Æмæ дын куы схæццæ уаин мæ уæззау хызы- 
нимæ лæф-лæфгæнгæ рынчындонмæ. Кæсын, æмæ 
рынчындоны бæстыхай æмызмæлд кæны урсхалат- 
джынтæй — иутæ асинтыл дæлæмæ цыдысты згьорæ- 
гау, иннæтæ та — уæлæмæ. «Цы хабар у, дæ хорзæ- 
хæй?» — уайтагьддæр мæм мæ зæрдæйы фæдисхъæр 
райхъуыст. Мады зæрдæ зонаг у, зæгьгæ, мæнгæн 
нæ фæзæгьынц. Æмæ асинты цурмæ куы бахæццæ 
дæн, уæд хæрдмæ скастæн дыккаг уæладзыгмæ, цæй 
хъæлæба уа, йæ фыды хъæлæсы хуызæн мæм дзы 
куы хъуысы, уæд, зæгьгæ. Æмæ йæ кæимæдæр хъа- 
зуатæй дзургæ куы ауыдтон, уæд, асинтыл кæуыл 
æмбæлдтæн, уыдоны схуыстытæгæнгæ куы фæраст 
уаин уæлæмæ, мæ зæнгтæ мæ быны фæтас-фæтас 
кодтой, афтæмæй. 
— Мæ хæдзарыл, кæимæ дын цы уаринаг ис ам, 
цæуыл бæстæ дæ сæрыл систай? — батардтон мæхи 
лæгмæ. 
— Кæм уыдтæ гъенырмæ, мæнæ хæдзархæлд куы 
фестæм, уæд! — куы мæ ауыдта, уæд дзыхыдзагæй 
ныббогь-богь кодта лæг. 
— Цы-ы?! — сонтæй ма мæ сирвæзт, стæй цы 
фæдæн, уымæн ницыуал бамбæрстон. Æмæ, бæргæ, 
куы ницыуал бамбæрстаин, куы нал æрчъицыдта- 
ин! Фæлæ уыцы амонд кæй уыд?.. 
— Æ, тæригьæдджын куыд фесты, гье! Уæдæ та 
уый дæр зæфцы фыдæй сæфт куы у, æцæгдæр. Хуы- 
цау сын æй ма ныббара, кæд æнæ адзалæй мæлæт 
нæй, зæгьгæ, фæзæгьынц, уæддæр... 
Афтæ уыд йæ фембæлд Мураты ныййарæгимæ 
109 

фыццаг хагг Зæлуйæн. Æмæ уыцы бонæй фæстæмæ 
кæрæдзийæн цьщæр ад бавдыстой тугхæстæгау, цыма 
раст Залекæн йæ удылхæцæг Зæлу уыд, афтæ йæм 
йæхи бонæй-бон хæстæгдæр ласта, йæ зæрдæвæрæн 
ныхæстæ йын удæнцойы хосау йæхиуыл кæй æнкъард- 
та, уымæ гæсгæ. Куыддæр-иу æй ауыдта, афтæ-иу 
йæ уæлхъус февзæрд. Уæрст сын ницыуал уыд сæ 
зын уавæры, раздæр сæ-иу чи бафтыд уыцы æнæуы- 
нон ранмæ, уый-иу иннæйы сау хæдзармæ дæр 
азылд. 
Фæлæ фыддæр хатг сæ цыд иу кодта фæскуыст, 
фæлладуадзæн бонтæй фæстæмæ. Уæд та сæ алчи 
дæр архайдта раздæр бацæуыныл æмæ йæ зæрдиаджы 
уæлхъус фылдæр фæуыныл. 
Гъе, фæлæ иуахæмы Зæлу æрæгмæгомау бацыд, 
йæ зæрды æртæ кæрдзыны акæнын уыд сабат бон 
æмæ уымæ гæсгæ. Æмæ та уæлмæрд æфснайдæй куы 
баййæфта, уæд ын цы базонын хъуыд Залечы 
æрмдзæф, фæлæ йын йæхи ныхасмæ нæма федта, 
йæ зæрдиаджы рæвдауынæй йæ нæма равдæлд, афтæ 
иу асгомау сылгоймаг, йæ саутæ дæр чи нæма ралас- 
та, ахæм йæ уæлхъус куы ’рлæууид æмæ цыртмæ 
кæсгæйæ кæуынхъæлæсæй дзуры Зæлумæ: 
— Мауал байрæзай, уæвгæйæ та, уæртæ цæхæр- 
цæст, цымæ та йыл цы ’рбамбæлд? 
— Æгæнон уыдис, мæ хæдзар, æмæ йæ доны 
чызджытæ сæхирдыгæй фæкодтой, — сыстад æмæ 
йæм кæугæйæ дзуры Зæлу. 
— Рухсаг уæд. Дзæнæты цъиуы хуызæн у, æмæ 
Барастыры уæрагыл йæ бадæн, мæгуыр, æндæр ма 
йын кæй бон цы у? Д æу та дæ зæрдæйы хорзæх уæд! — 
цаддæр къахдзæфы акодта сылгоймаг цæуынæввонг, 
стæй фæстæмæ æрлæууыд æмæ Зæлумæ дзуры: 
— Бахатыр кæн, дæ хорзæхæй, фæлæ ам хæстæг 
цыртдзæвæныл æрыгон чызджы хуызистыл дæ цæст 
110 

никуы ’рхæцыд? Къæбæлдзыг цыбырæлвыд сæры- 
хил ын... Мæ чындзаджы агурæг рацыдтæн, бын- 
дурзылдæй баззайон, кæннодæ, мæ мæгуыр зæр- 
дæйæ... 
— Ам, ацы фыдбоны ран лæг кæуыл æмæ цы 
кары адæймагыл нæ фембæлы!.. — иуцасдæр аджи- 
хы фæстæ загьта Зæлу, — уалæ дын, сылгоймаг кæм 
архайы, уым дæр æрыгон чызджы ингæн, — Зале- 
чы дзуццæджы бадгæйæ цыдæртæ архайгæ ауыдта 
Зæлу, куы скаст уыцырдæм, уæд. 
— Æмæ, цымæ, аипп уа ме ссыд? — къæмдзæс- 
тыгхуызæй Зæлумæ фæрсæджы каст бакодта сылгой- 
маг. 
— Цы аипп уыдзæн, ам цæуджытæй фылдæр цы 
вæййы? Науæд чысыл фæлæуу, æмæ æз дæр демæ 
суайдзынæн... — Зæлу йæ хызынæй цыдæртæ систа 
æмæ сæ ингæныл æрæвæрдта: — Хæлар дын уæнт, 
мæ къона, де ’нæбары хæйтгæ, дон дæ фæласа! — 
Æмæ æнæзонгæ сылгоймагимæ фæраст. 
— Æмæ æрæджыйы зиан у, кæмæ цæуæм, уый? — 
фæрсы сылгоймаг Зæлуйы. 
— Иу афæдзырдæгмæ æввахс ыл цæуы, æвæц- 
цæгæн. 
— Хи низæй, æви та искæйы азарæй? 
— Куыд дзурынц, афтæмæй зæфцы фыдæй, фаг 
цæстæнгас æм дард не ’рцыд дохтыртæй. 
— Уый та ма сын уæдæ дыккаг зæрдæнизы хос! — 
арф ныуулæфыд æнæзонгæ сылгоймаг. Стæй йæм 
цыртдзæвæн куы разынд, уæд дзыхълæуд фæкодга: — 
Æнхъæлдæн æмæ йæ ссардтон, мæ хъæбул, дæ бар- 
æвзæрсты, афтидæй дæ баззайон! — дзыхыдзагæй 
ныккуыдта ус æмæ цыртдзæвæнмæ фæцæуæг. 
Залек, ингæны уæлæ цы дидинджытæ сагъд уыд, 
уыдонимæ куыд архайдта дзуццæджы бадгæйæ, афтæ 
фестад æмæ сонт ракæс-бакæс кæны куы усмæ, куы 
111 

та Зæлумæ, чи йын уа ацы сылгоймаг, зæгъгæ. 
Фæлæ уæдмæ æнæзонгæ ус цыртдзæвæныл чызджы 
сурæтыл йæ армытъæпæн æрхæсгæйæ ныхъхъарæг 
кодта: 
Æ, кæннод дæ ныййарæг дæ мæрдæй ниугæйæ баззайа, 
мæ хъæбул, 
Кæд мын кæйдæр ныгуылд хуры тынæй дæхицæн мæнг 
зæрдæтæ ’вæрыс, цы кæнон! 
Кæд уыцы ран усгур лæппу ус нæ куры, дæ нывонд 
фæуон, 
Чындздзон чызг дзы чындзы нæ цæуы, бынбауннæгтæ! 
Кæннод амæндтæ уарæг уæ тæригъæдæй фæсмонгонд 
æрбауа, 
Сымахуæ рухс бæллицтæй æнæхай чи фæкодта, мæ зæрдæ 
уын фехæла! 
Æмæ мын фыдгулы нæмыгæй дæ сау туджы бæгъдулæг 
фæкæнай, цы кæнон! 
Кæд дæ ныййарæгмæ, искæй чызг æркува, уыцы амонд 
нæ каст, мæ рахиз цæст! 
Кæннод дæумæ та цы бадзурон, урсдæллагхъуыр, 
мæйдзæсгом, 
Де ’мгæрттæй фæхъæуай, йæ ныййарджытæн мыккагмæйы 
зæрдæниз чи скодта!.. 
Ныр мын додой дæ сæр кæны, сар та дæ къона, буц 
ныййарæг, 
Йæ сау къæлæт æрфгуытæ дын ныр саумæры лæбыргæ 
кæндзысты, 
Йæ урс дæллагхъуыртæй дын хилджытæ сæ мондæгтæ 
уадздзысты, дудгæ бада! 
Йæ къæбæлдзыг сæрыхилæй дын мыстытæ сæхицæн 
ахстæттæ бийдзысты, 
Афтидæй дзы баззайай, уый кæй уыд 
Æмæ уый кæмæн нал и, мæ фæрстæ дын фехæлой! 
Иыр нын уыдон мæнг зæрдæтæ ’вæрынц сæ 
чындзæхсæвæй, мæ къона, 
Фæлæ сын мах, бавдæлæм æмæ, афæдзы хистыты бæсты 
112 

Нæртон чындзæхсæвтæ ныззилæм хъысмæты фыдæнæн, 
Афтидæй сæ баззайæм нæ бындурзылд æнхъæлцаутæй! 
Æнæзонгæ сылгоймаг Залечы йæ хъæбысы æрба- 
кодта. 
— Ма мыл фæхудут, уæ фæхъхъау фæуон! — йæ 
риумæ нылхъывта сылгоймаджы. — Стæй мæ æрра 
усыл дæр ма банымайут, фæлæ дæ æз амæй фæстæ- 
мæ мæхицæн адджын хæстæгыл нымайдзынæн! — 
хæкъуырцц куыдæй та йæ цæссыг фемæхст сылгой- 
магæн. 
— Цæмæн афтæтæ дзурыс, хорз ус, куыд дæм 
кæсæм, афтæмæй дæуыл дæр махæй хуыздæр бон 
куынæ ис, уæд? Æрбад-ма мæнæ бандоныл, — 
фæхицæн æй кодта Зæлу Залекæй æмæ йæ йæ фарсмæ 
æрбадын кодта. — Ам худæн бынат нæу, мæ хæдзар, 
фæлæ-ма нын дæхи бацамон. 
— Цы уын зæгьон, мæ хуртæ, нæ зонын. Быны 
ус — мæ ном, æнамонд боны гуырд! — асæрфта йæ 
цæссыгтæ ус. — Иунæгæн цыдтæн мæ къæхтыл ацы 
мæнг дунейы, æмæ мын дзы чидæр йæ зæрдæйы 
дзæбæхæн йæхицæн афæдз размæ хиирхæфсæн мы- 
сан ацарæзта. Æмæ йæ, мæ фæрстæ йын фехæлой, 
тыгьд быдыры, йæ туджы мæцгæ, фæуагьта. Ныр 
мæм, уæ рын бахæрон, дысон фыны худæнбылæй 
куы фæзынид. Дæ зæрдæ, дам, мæм мауал æхсайæд, 
дытта, иунæг нал уыдзæн дæ хъæбул. Раст цæхæм 
чындз уарзтай, ахæм, дам, дын равзæрстон. Къуы- 
рийы фæстæ — нæ чындзæхсæв. Уазæджы 
æрцыдмæ, дам, ма у не ’нхъæлмæгаст. Кæд дæ йæ 
фенын фæнды дæ чындзагæн, дытта, уæд мæнæй 
бирæ дарддæр нæ цæры, не ’хсæн уæрдонвæндаг ис 
æрмæст. Дæ зæрдæмæ фæцæудзæн: сау къæлæт 
æрфгуытæ æмæ йын стыр сау хъоппæг цæстытæ, 
хæмпус сæрыхил... — Мæ цуры дзуццæджы абадт 
æмæ мын мæ уæрджытыл йæ сæр æруагьта, афтæмæй 
113 

мын дзырдта. Дæ хъуыддаг, зæгъын, раст, мæ 
хъæбул, — дыууæ къухæй йын йæ сæрмæ куыд фев- 
нæлдтон, мæ дæллагхъуыр ын æй анордон, зæгьгæ, 
афтæ фехъал дæн. Куы нал райхъал уыдаин, бæргæ, 
æппындæр, фæлæ уыйбæрц амонд кæй ис? — Ус 
сыстад æмæ та цыртдзæвæны уæлхъус æрлæууыд, 
чызджы хуызистмæ æдзынæг кæсгæйæ. 
— Цы Хуыцау мын лæвæрдта мæнæн уыцы амонд, 
æмæ дæумæ мæ къулæнцоймæ бакастаин! Мацыуал 
уын бантыса кæннæуæд уæ дыууæйæн дæр, кæд 
æнамонд боны гуырдтæ разындыстут! Æмæ ма мын 
дыккаг зæрдæниз скодтай, мæ хъæбул, дæ мæнг 
барыхайы фендæй! — схæкъуырцц та кодта сылгой- 
маг. 
— Куыд ницы дзурыс, Зæлу? Кæд дзы æцæг, 
мыййаг, исты ис уым дæр æмæ мах нæхи дзæгьæлы 
хæрæм?! — йæ цæсгомы хуыз фæрухсдæр, афтæмæй 
Зæлуйы фарсмæ абадт Залек æмæ йæ йæ хъæбысы 
æрбакодта. 
— Бæргæ, бæргæ, дæ нывонд фæуон, куы дзы 
уаид исты! Фæлæ, нæ зонын, нæ зонын, иу æмæ 
дыууæ гуыппырсарыл куы нæ ’рцыд æхгæд саумæры 
дуар, уæд дзы иу фæстæмæ куыннæ раздæхти, Нар- 
ты Сосланау? 
— Æмæ дын уæд чызгæн йæ ном нæ загьта, мый- 
йаг? — фестад фæстæмæ Залек æмæ къæмдзæстыг- 
хуызæй фæрсы усы. 
— Нæ, дæ рын бахæрон! — разылд æм сылгой- 
маг. — Чындзагæй фæстæмæ дзы номы кой нæ фе- 
хъуыстон. Æфсæрмыгæнаг мын уыд, фырнымд, мæ 
царм ын фехæла, æмæ ^мын йæ ном зæгъын не 
сфæрæзта, æвæццæгæн. Йæ алы уæнджы мын алы 
æгьдау уыд. Фæлæ йæ мæнæ ныр куыдæй уынын, 
афтæ мын йæ сурæт фыны мæ цæстытыл бакодта 
ацы æнамондæн, — арф ныуулæфыд, афтæмæй йæ 
114 

къух авæрдта ингæныл сылгоймаг æмæ йæ сæрыхæ- 
цъил аив кæнынмæ фæци. 
— Цæуон ныр æз, базыдтон мæ дыккаг сау хæдзар 
дæр æмæ дзы амæй фæстæмæ чындзы мондæгтæ 
исдзынæн, игæрхæлд фæуон сæ мæрдæй! Æз ма йын 
æххæст йæхи дæр абæрæг кæнон, науæд мæм 
æнхъæлмæ куы кæса. Базонын æй куы фæнда, 
мыййаг, фæцыд мæ зæрдæмæ æви нæ, уый. Æнæ 
сдзургæйæ мæ цæстæнгасæй дæр чи ’мбæрста, уыцы 
æнæмаст хъæбулы... — сылгоймаг Залечы йæ 
хъæбысмæ нылхъывта. — Дæу дæр, дæ рын бахæ- 
рон, кæд дæ сиахсаджы фенын æрфæнда, мæ арв, 
мæ зæхх мыл баиу уой, уæд-иу мæнæ чысыл уæддæр- 
ты комкоммæ бауай, æмæ тæккæ фæцдаджы былгæрон 
фендзынæ Дадианаты бындурзылды... Æз та цæу- 
он... Кæд уын уæлдай зын скодтон, уæд мын ха- 
тырæй фæуæд, — иу каст ма сæм фæстæмæ фæкодта 
сылгоймаг æмæ фæцæуæг. 
— Фæндараст, мæ хæдзар, дæ зæрдæйы хорзæх 
дæ уæд! — йæ фæстæ ма адзырдта Зæлу дæр æмæ 
Залекимæ иуцасдæр рæстæг сæ бынæтгы сагьдауæй 
лæугæ баззадысты. 
Уыцы ’хсæв даргь уыди, цыбыр уыди, йæ дыууæ 
цæсты кæрæдзиуыл не ’рывæрдта Зæлу, æнцой йын 
нæ лæвæрдта уыцы æнахуыр цау. 
Фынтæн цыдæр бастдзинад кæй ис цардимæ, 
ууыл гуырысхо никæд кодта Зæлу, сæ райхалынмæ 
дæр æй цыма ничи амбылдтаид, ныронг æм афтæ 
каст, сбаста сын-иу сæ мидис царды æцæгдзина- 
димæ. Хорзмæ йын дзы кæй фенд цæуы суанг хион, 
тугхæстæгæй æмæ йын дзы масты хос кæнæ фыдбы- 
лызмæ кæй фаезынд вæййы фыны, уый дæр ын зынд- 
гонд у, фæлтæрд сыл у йæхæдæг. Гъе, фæлæ дзы 
абон цы æнахуыр фыны кой фехъуыста Зæлу, ахæм 
никуы фехъуыста. Цæмæ рацæудзæн, чи зоны, Иунæг 
115 

Стыр Хуыцау йеддæмæ?! Фæлæ дзы Залечы зæрдæ 
цæуылдæр кæй фæлæууыд, уый йе ’ууæлтыл бæрæг 
уыд, мæгуыр, йæ цæсгомы хуыз дæр фендæрхуы- 
зон, цыдæр цымыдисдзинады уацары бахауд. Уадз 
æмæ йæ уд истæуыл лæууа, майдыма йын исты ахъаз 
фæуа йæхиуыл схæцынæн... 
Дыккаг бон иннæ хæггытæй бирæ раздæр ацыд 
Зæлу уæлмæрдтæм, æмæ та йæ сау хæдзар 
æфснайдæй куы ауыдта, уæд джихæй лæугæйæ аз- 
зад иуцасдæр. «Мæгуыр дæ бон, Залек, æнхъæлдæн 
æмæ дæуыл дæр хуыздæр æхсæв не скодта», — ахьуы- 
ды кодта ус æмæ йæ зæрды скæсын уыд уæлæрдæм, 
фæлæ дын уæдмæ Залечы ныхас куы айхъусид: 
— Кæм дæ, кæ, Зæлу? Мæ цæстытæ дæм куы 
ныуурс сты райсомсарæй. Мæ зæрдæ дæм æхсайд- 
та, кæд та дæ, зæгьын, дæ зæрдæ хъыгдары зноны 
хабæртты фæстæ. 
— Гъей, мæ хур Залек! Адæймаджы царм фидар 
у! Хæрам дæр мæ фынæйтæ кæнæд, фæлæ уæддæр 
дысон бонмæ æппындæр мæ цæстытæ кæрæдзиуыл 
нæ авæрдтон. Бынтондæр фæлыгьд мæ хуыссæджы 
хай, æрмæст бонырдæм цы арæдзæ-мæдзæ кодтон, 
æндæр. Æмæ афæстиат дæн... 
— Æмæ мæнæй цы зæгьыс?.. Нæ дæ фæнды дис- 
саджы тыххæй уыцы æнахуыр усгуры фенын? Цом- 
ма, кæд зивæг нæ кæныс, уæд! 
— Куыннæ, куыннæ, уымæн æнæ фенгæ ис! Æнæ 
дæ зæгьгæйæ дæр мæхи зæрды уыд. — Æмæ Зæлу 
Залечы разæй фæраст. 
Сылгоймаг сын æй куыд амыдта, афтæмæй ком- 
коммæ бацыдысты лæппуйы ингæнмæ. Цырты сау 
фæлмæй сæм каст цæхæрцæст æвзонг лæппу: йæ иу 
къухы чиныг, йе ’ннæ уæхскыл гитарæ æфтыд. 
— Æ, дæ ныййарæджы фæрстæ дын куыд фехæл- 
дысты, кæйдæр зæрдæйы фиу! Цымæ дæм уый цавæр 
116 

дурзæрдæ лæгсырды къух батасыд, Хуыцауы фыдæх 
ссара! Уагæр ын цы гæнæг уыдтæ?! — цыртдзæвæнмæ 
нæма бахæццæ, афтæ та æрдзы сабырдзинад фехæлд- 
та Зæлуйы уынгæг хъæлæс. 
Залек нымдгæнгæ бахызт цыртдзæвæнмæ æмæ 
лæппуйы къæхты раз йæ уæрджытыл æрхауд, цыма 
дзы хатыр куырдта, мады нуазæн раттын ын йæ бон 
кæй нæу, уый тыххæй... 
— Уый дын фена мæ цæст, сиахсмондаг буц 
ныййарæг, кæд цæфыл нæ лæууыдтæ, уæд ма дын 
уый та — рæхуыст! — Зæлу Залеккыл схæцыд: — 
Æбуалгь митæ ма кæн, мæ хур! Сиахс дын куы 
’мбæлдаид, уæд дæ Хуыцау нæ уыдта, гормон?! Уый 
бæсты йыл дæ къух авæр æмæ йын рухсаг зæгь! — 
йæхи фæхъæддых кодта Зæлу æмæ йæ цæссыгтæ 
асæрфта. 
Уый фæстæ ма дыууæ хатгы цыдæр федта Зæлу За- 
лечы. Уый дæр ныхасмæ нæ — кæдæмдæр-иу тагьд 
кодта. Стæй йын иуцасдæр йæ фæдыл нал хæст код- 
та. Куы-иу йæхицæн нæ уыд уæлмæрдтæм ауайыны 
фадат, куы та-иу æй уым нал баййæфта. Фæлæ-иу 
иннæ хæттыты хуызæн йæ сау хæдзарыл Залечы 
æрмдзæв куынæ раиртæста, уæд æм фæстагмæ 
цæмæндæр йæ зæрдæ æхсайын байдьщта. «Кæм уа, 
йæ саби уа æнæфæразгæ, æви йæхæдæг?» — хъуыды- 
ты-иу аныгьуылд хинымæр. Фæлæ бæлвырд хабар ба- 
зонын цæмæндæр йæ къухы не ’фтыд. Кæй дзы афар- 
стаид, ахæм зонгæйыл та æмбæлгæ нæ кодта. 
Фæлæ та иуахæмы, йæхи сау хæдзармæ куыд 
азылд, афтæ цъылын йæ къухы айста бедрайы дзаг 
донимæ æмæ фæраст Залечы æфснаинæгтæ акæ- 
нынмæ. Бирæ суайын æй нал хъуыд цыртдзæвæнмæ, 
афтæ кæсы æмæ йæм æфсæйнаг быруйæ чызджы 
цырты фарсмæ сагьдæй ногамад урс хъæдын цырт 
куы разынид. 
117 

— Мæ арт бауазал, уый та цы у?! — йæ цъылын 
йæ къухæй æрхауд Зæлуйæн. Йæ зæнгты зыр-зыр 
ссыд, фæлæ уæддæр йæ цьщ фæтагьддæр кодта æмæ 
тыххæй-фыдæй бафсæрста цырты фыст бакæсынмæ. 
Æмæ йыл Залечы ном куы ауыдта, уæд гæдыхъæдау 
ныррызт. 
— Æ, Хуыцау дын æй ма ныххатыр кæна дæ са- 
бийы тæригьæдæй, кæд цы ми бакодгай?! Æмæ дзы 
ма байрайай дæ сиахсагæй, кæд дыл уыдон сайдæй 
рацьщысты, чындзæхсæвы ’фсон се ’нхъæлмæгаст дæ 
ныццьщмæ уьщи, уæд! — тагьд-тагьд ма йыл йæ 
къух авæрдта Зæлу æмæ тарстхуызæй лидзæг фæци 
уырдыгæй. Йæ алыварс кæй ничи зынд, уымæ гæсгæ 
йыл æбуалгьы царды цауæй ризæг бахæцыд. 
— Ныр ма уыцы саби цы фæуыдзæн, кæй ма 
хъæуы, йæ лæппулæг фыд йæ ног амонд куы ссара, 
уæд? — Уыцы сагьæс хъуаг ма уыд Зæлуйы рыст 
зæрдæ, æмæ та йыл уый дæр бафтыд. 
Æмæ йæхицæн бынат нал ардта Зæлу, цалынмæ 
сабийы фæдыл фæхæст, уæдмæ. 
Байрæзт, бахъомыл, мæгуыр, Хуыцауы фæрцы, 
Зæлуйы хуызæн хорз адæймæгты узæлды руаджы саби 
слæг. Уæгьд ын нал суагьта йæ фæд уæдæй фæстæмæ 
Зæлу, рæвдыдта йæ хи хъæбулау, йæхи хъæбулы 
мондæгтæ дзы иста, йæ зæрдæйы хъармæй йын хай 
кодта. Ныры онг дæр ыл нæ уадзы йæ армдард, 
бахъуыды сахат йæ ныфсы цæджындз вæййы Зæлу. 
Уæдæ! Цæмæндæр афтæ кæсы Зæлумæ, цыма 
уымæй мæрдтæм Залечы зæрдæ æлхæны. Кæд уымæй 
дæр рох нæ уаид Зæлуйы рахиз цæст — рæвдауид ын 
æй. Къахы уæлфадмæ чи нæ хъуысы, уый мæрдтæм 
хъуысы куы фæзæгьынц. 
Афтæтæ куыд хъуыды кодта Зæлу, афтæ йæм 
кæртæй æрбайхъуыст йæ хъуг Манийы уасын. 
— Ме ’гæрыл уон, мæрдырох мыл куыд бахæ- 
118 

цыд! Сау сыджыт дæ макуы бахæра, цы зæрдæ дæ! 
Фæцæуын дæм, фæцæуын, Мани! — уæззаугай сыс- 
тад Зæлу йæ бынатæй æмæ æд хъугдуцæн бедра ра- 
хызт кæртмæ. 
ЗЫНÆФСИСЫ ГУЫЛ 
ХОМÆЙ ЗАЙЫ 
Царды уавæртæ куы фæзындæр сты рацарæзты 
рæстæг, уæд алчидæр царды фæрæзæн цыдæр 
мадзæлтгæ кæнынмæ февнæлдта: чи давынмæ æмæ 
цæстфæлдахæн митæм фæци, чи та, раздæр йæ 
сæрмæ цы куыст кæнын нæ хаста, уый ныр боны- 
гон цырагьырухсæй агуры. 
«Уастæн цы загьдæуа йе ’рхъуьщыгæнджытæн!» — 
арф ныуулæфыд Леза, арвыл йæ цæст ахæсгæйæ, 
стæй баздæхт, йæ цоты уæлæдарæс кæм æфснайд 
уыдысты, уыцы скъапмæ æмæ сын сæ пъолмæ 
æркалдта, афтæмæй сæ рауын-бауын кæны. «Ай 
зымæг нæ фындзы бын куы ис, уæд сæ цы 
фæкæнынмæ хъавын, куынæ мын къахыдарæсæй 
рæвдздæр сты, куынæ уæлæйы? — Ныхæстæ кæны 
сагьæсхуызæй йæхицæн. — Æмæ ма æз уæддæр гьа — 
кæд æй афоныл нæ дæтгынц, уæддæр куысты мызд 
райсынмæ æнхъæлмæ фæкæсын. Фæлæ, мæгуыр сæ 
бон, уынджы къæйыл чи аззад хъахъмæдзыхæй — 
æгуыст, æнæтавдæй, уьщон цы хьуамæ фæуой? Хуы- 
цау сын æй ма ныббара, ацы уавæрмæ нæ чи ’ркод- 
та, уьщонæн! Кæмæ бакъулчындæуа ныр хи, хæстæг, 
хион куы никæй зонын бонджынтæй, уæд? — аджих 
Леза. — Æниу цы ’рра дæн, хи фыды чи нæ хъæуы, 
уыдон искæй тынгхъæуынц?! Уæлдайдæр ныртæккæ, 
адæймагæн йæ исбонмæ гæсгæ аргъ кæнын куы 
119 

райдыдтой, хæстæг, хион зонын дæр куы никæй- 
уал фæнды, уæд! Мулк, æрмæстдæр мулк, гæныс- 
тоны мулк! Уый сси бирæтæн сæ царды нысан. Æмæ 
дын мæнмæ та чи цы æнхъæлмæ кæсы, зонын- 
дзинæдтæ дæр куы никæй уал хъæуынц. Стæй цæй зо- 
нындзи-нæдтæ? Чи дæн? Дæлæмæ дæр ахуыргæнæг 
æмæ уæлæмæ дæр. Æмæ бæстæ иууылдæр профес- 
сор, академикæй йедзаг куы у ныр, кæмæн йæ дзыпп 
куыд амоны, афтæ. Сæ бонæй уой, исты ма мын 
сæ зонындзинæдты къæбицмæ къæпхæнгай хизын 
куынæ хъæуы!» — аджих та Леза. 
— Мама, папæ нæхимæ уыди, ацырдыгæй куы 
фæцæйцыд?! — Йæ цæстыты цины цырæгьтæ сыгьд, 
афтæмæй дуарæй сонт хызт æрбакодта йæ зæнæджы 
кæстæр Бубæ. 
Мад æм иуцасдæр æдзæмæй кæсгæ аззад, куыд 
ын хуыздæр дзуапп радта, ууыл хъуыды кæнгæйæ, 
цæмæй йæ сабийы зæрдæ ма фæцагайа, йæ цинхуыз 
цæсгом ма фæтар уа. 
— Æмæ гьа... Æрæджы æрбацыдтæн, мæ хур, 
æз дæр... Кæм æй федтай? 
— Нæхирдыгæй фæцæйцыд кæимæдæр. 
— Хорз, мæ хур. Дæ къухтæ ахс, сихор скæн 
æмæ дæ уроктыл æрбад! — йæ армытьæпæнæй йын 
йæ сæр рæвдаугæ æрсæрфтытæ кодта мад. 
— Фæстæдæр, мама! Æддейы мæм ме ’мбæлттæ 
’нхъæлмæ кæсынц — кæсæндонмæ цæуæм чингуытæ 
исынмæ. 
«Уæ тæригьæд куы фæхæссид уæ хьалтох фьщ! — Чызг 
куы феддæ, уæд арф ныуулæфьщ Леза. — Куыннæ йæ 
рох кæнынц, цыма дзы æцæг фыдау хорзæй исты 
зонынц! — Мæгуыр сæ бон! — Æмæ та йæ хъусты 
азæлыдысты йæ мойы ныхæстæ: «Ницы кæны, æнæ 
мæн цы сойтæ смæрзай, уый дæр фендзыстæм! 
120 

Мæнæй та сæрибар стут абонæй фæстæмæ, бæхгæр- 
дæг дæр уыл æрзайæд!» 
«Нæ, нæ, Фæхъо, дæ фæндиаг нæ фæуыдзыстæм, 
кæд Хуыцауы фæнда, уæд! — Леза, кæй æркалдта 
пъолмæ, уыцы хæррæгьтæ фæстæмæ сæ бынаты афс- 
найдта. — Æнæмæнг ма мæ исты куысты фæлæууын 
хъæуы, æндæр афтæмæй ницы ахæцдзыстæм! — 
ныхæстæ кæны йæхицæн. — Цавæрфæнды куыстдæр 
уæд — разы дæн бонджынтæй искæмæ æххуырсты 
бацæуыныл дæр — æрмæст мæ боны куысты куыннæ 
хъыгдара, афтæ. Гъе, фæлæ кæм сты, кæм куыс- 
тытæ дæр? Бæстæ æгуыст адæмæй йе дзаг куы у. Кæд 
зонгæйы руаджы истæуыл фæхæст уон, æндæр!.. Кæй 
ссардæуа, чи мын феххуыс кæндзæн? — Дзæнæт!.. 
Дзæнæты мын æнæ фенгæ нæй, кæд ма уый дæр 
ныронджы Дзæнæт уа, уæд! Иу хæдон дæр нын, 
ахуыр кæнгæйæ, уæрæх куы уыд — комдзаг дыууæ 
дихы куы кодтам. Стæй мыл ныр дæр кæм амбæлы, 
уым мыл зæрдиагæй бацин кæны, сæхимæ дæр ма 
мæ фæхоны. Йæ бирæ зонгæтæй искæмæ куыст ма 
разына — сæхимæ куы ницы уа, уæддæр, уымæн 
уæвæн нæй. Рагæй кусы иу ран, разы у йæ куыстæй 
æмæ сæм кæд мæнæн дæр исты разынид! — Йе ’рхьуы- 
дыйæ йæ зæрдæ барухс Лезайæн. — Фæлæ йæм 
цæимæ бауадæуа — фысым æрбацæуæгæн кæддæрид- 
дæр йæ хызынмæ куы фæкæсы — æпггын куы ницы 
хъуаг вæййы, уæддæр?..» — Фæзынд та Лезамæ ног 
сагьæс. 
Æмæ, мæгуыр цъиуæн хатгæн уад дæр æрсуры, 
куыд фæзæгъынц, афтæ сæм уыцы рæстæг чидæр 
дуар куы ’рбахоид. 
— Æмбæлы уæм?! — Дзуаппмæ дæр нæ банхъæлмæ 
каст, афтæмæй сæм бахызт Лезайы хистæр хо Зами. 
— Мæ къонайыл, Зами куы дæ! Кæцæй фæдæ, 
кæ, дæ низтæ мæ гуыбыны ацæуой, ’нæфæразгæ дæ 
121 

куы хуыдтой?! — Йæ хызын ын фæсдуар æрæвæрдта 
æмæ йыл нытгыхст Леза. — Цы фæллад æмæ дын 
рынчын хуыз ис! — Æнæсчъил дæрдджын фæлмæн 
дзабыртæ йын йæ къæхтыл акодта æмæ йæ диванмæ 
бакодта. — Нæма фæрæвдздæр дæ, æви? Æрбад-ма! — 
Узæлы хойыл. — Кæдæй дæ нал федтон! Гæнысто- 
ны цыбыркъухæй адæймаг ауайынмæ дæр нæу, 
æндæр дын дæ хабар хъусгæ бæргæ фæкодтон. — 
Бакъултæ йæм кодта йæхи Леза. 
— Цæй, о! Уæхæдæг мын куы уаиккат истæмæйты 
цæрынхъом, æндæр мæнæн ницы уыд, бынтон 
рæвдз нæма дæн, фæлæ. 
— Омæ дын уæд æнæцæугæ нæ уыд, дæ хуыз куы 
фæлыгьд æгасæй дæр! — Рæвдаугæ йын йæ зæнгтæ 
сæрфтытæ кæны Леза. — Иннæтæ та куыдтæ сты? 
— Ницы сын у, дзæбæх сты, мæхæдæг мæхиуыл 
нал хæцын фæстаг рæстæг, æндæр. Фæлæ знон, 
ды цы кæрдо уарзыс, уый æртыдтой сывæллæтгæ 
æмæ дзы, зæгъын, сымах дæр куы фæхъæстæ уаик- 
кат... Стæй нæ лæгæн дæр йæ дзæнгæрæгджын са- 
хат скъаппы сæрæй рахауд æмæ йе ’рдиагмæ хъусын 
алы райсом мæ бон нал у. Æмæ йын, зæгьын, уый 
балхæнын дæр мæ къухы куы бафтид. Æндæр тынг 
æнæбары раппæрстон мæхи, раст зæгьгæйæ, — йæ 
хиды фæрдгуытæ йæ сæрбæттæны кæронæй асæрф- 
та Зами. — Дон-ма мын авæр, дæ хорзæхæй! 
— Мæгуыр дæ бон, — йæ дæллагхъуыр та атыхст 
Леза, — ’нæфæразгæ уæвгæйæ дæр ма йæ мах мæт 
ис. — Фестад æмæ цæлгæнæны фæмидæг. — Донæй 
цы кæныс, мæнæ дзы замманай кампот. Хус къæбæр 
цæй руаджы нынныхъуырдзысты, зæгьгæ, иучысыл 
дыргьтæ алхæдтон... 
, — Равгæн-ма сæ истæмæ, науæд ныппырх уьщзыс- 
ты — хæрз цæтгæ сты! — Дыргьты коймæ йын хы- 
зынмæ ацамыдта Зами. 
122 

— Дæ рынтæ дын ахæрон, Зами, цы рæсугьд æмæ 
дын æнæхъæнæй сирвæзтысты. Ме ’хсызгон мын 
ацарæзтай, æнхъæлдæн æмæ! — фæрухс Лезайы 
цæсгом. — Æз ма катай кодтон, кæйдæр мæ фенын 
хъæуы, æмæ йæм афтидкъухæй куыд балæууон, 
зæгьгæ. 
— Ой, цæй, цыма дын æцæг истытæ схастон, 
ныццин сыл у! Фæлæ дæ цæуын кæй хъæуы, уый цы 
хорз у! Сахат дæр мын алхæндзынæ. Уæдцæр та ды 
хуыздæр зоныс, кæм цы уæййаг ис, уый. Æри-ма 
уæртæ мæ чыссæ! — Мæнæ дын адон сахатæн, 
иннæтæ та дæхицæн. Дæ былтæ та дын айсæрдон! — 
бахудт Зами, Лезамæ æхца дæтгæйæ. — Фылдæр мæ 
къух нæ амоны. Уьщонæй цы цæуа, уый йын райс- 
дзынæ. Рæстæг амонæд, æвдæр... 
— Цæмæн? Алы бон ын сахæтгæ æлхæндзынæ? 
Сахат уал балхæндзынæн æмæ ма мæм кæд исты аз- 
зайа, уæд!.. — цырдгомау фæзылд Леза æмæ За- 
мийæн халат радавта. — Де ’ддаг дарæс-ма фелвас 
æмæ мæнæ халаты дæхи æруадз. Иу къорд боны дын 
ауадзæн нæй уæхимæ, кæд дæхиуыл фæхæцис иучы- 
сыл! — Барджынхуызæй дзуры йæ хомæ. 
— Ой, цытæ дзурыс, цы? — Бахудти Зами. — 
Ныртæккæ йæхиуыл хъуыды кæнынмæ кæй æвдæлы, 
тæккæ фæззыгон куыстыты рæстæг? 
— Куыстытæ никуы фæуыдзысты. Стæй фæззæг 
нырма ныр куы райдыдта. Уæдæ æнæ дæу дæр 
никæуыл ницы æрцæудзæн иу къуыримæ! — Йæ 
нывæрзæн ын баз æрæвæрдта. 
Дыккаг бон райсомæй раджы фестад Леза. Тагьд- 
тагъд йæ райсомы зылдтытæ акодта, кæрдоты 
рæсугьдцæртæ æмæ стырдæртæй йæ хызыны иудзæв- 
гар авæрдта æмæ дуар йæ фæстæ рахгæдта. 
— Фæндараст мæ фæкæн, рухс Лæгтыдзуар, 
123 

Дзæнæтæй фыдæнхъæл куыд нæ фæуон! — Йæ 
фæндаг акодта сахæттæ уæйгæнæн дуканийыл. 
Цас равзаринаг уыдис сахат, дæ къух амонæд, 
æндæр. Ныртæккæ та балхæнынмæ цынæ ис? Уæй- 
гæнджытæ йын сæхæдæг хуыздæрæн йæ разы цы 
дзæнгæрæгджын сахат авæрдтой, уый йæ зæрдæмæ 
фæцыд Лезайæн æмæ йын йæ аргь стюлыл æрæвæрдта. 
Сифтындзын æй кодта æмæ йæ йæ хызыны афснай- 
дта. 
Фæстæдæр Дзæнæты куыстуаты дуæрттыл иугай 
рахæц-рахæцгæнгæ цыд дæргьæй-дæргьмæ тыргьты 
Леза. Фæлæ дзы, марадз-зæгъай, кæд иуы дæр 
гомæй баййæфта. Фидар æхгæд уыдысты æмхуы- 
зонæй дæр. «Цы хабар уа, кæм уой, æви ма раджы 
у? Æндæр^куынæ бæрæпбон у, куынæ фæлладуадзæн 
бон?» — Йæхицæн ныхæстæгæнгæ сахат систа æмæ 
йæм æркаст. — Нæ-æ, раджы нал у, æндæр цыдæр 
æфсон сын ис. Дæсæм сахат куы райдыдта! — Нын- 
къуыста йæ сæр, сахат фæстæмæ йæ хызыны афс- 
найдта æмæ йæ къахдзæфтæ нымайæгау рацу-бацу 
кæныныл фæци тыргьты иу кæронæй иннæмæ. 
Фæлæ æнхъæлмæ кæсгæйæ адæймаг тагъд 
фæллайы, рæстæг ыл ныддаргъ вæййы. Æмæ куы 
афæлмæцыд рацу-бацу кæнынæй — уæлдайдæр æд 
уæззау хызын — уæд æй, ай та ма мемæ цы рахæсс- 
бахæсс кæнын, зæгьгæ, иу дуары рæбын æрæвæрдта 
æмæ та сабыргай тыргьæн йе ’ннæ кæронмæ фæраст. 
Æрлæууыд асинты сæрмæ æмæ бынмæ, æрбацæуæнмæ, 
фæлгæсы, кæд сæ иу зынæг уаид, зæгьгæ. 
Цас та алæууыдаид афтæ, чи зоны, фæлæ кæсы, 
æмæ иу нæлгоймаг барджын къахдзæфтæй асин- 
тыл суайы. 
«А-гьа! — æхсызгонæн сулæфыд Леза. — Хуыца- 
уæй бузныг, зынын райдыдтой, — фæиуварс кодта 
йæхи асинты разæй. — Ардæм сæ хъæуы ныр иннæ- 
124 

ты дæр. Чи зоны, дæс сахатыл райдайы сæ кусгæ 
бон». 
Уæдмæ нæлгоймаг схæццæ Лезайы размæ, æхсгæ 
каст æм фæкодта æмæ афтæмæй йæ рæзты фæраст, 
сылгоймаг йæ хызын кæм фæуагьта, уыцырдæм. 
«Уæд та йæ афарстаин, Дзæнæт кусы æви нæ, 
уымæй? — иуцалдæр къахдзæфы акодта Леза лæджы 
фæстæ, стæй фæлæууыд. — Нæ, фæлтау банхъæлмæ 
кæсон... Къæлæтджыны чи бады, ахæмы каст 
кæны». — Баздæхт фæстæмæ йæ бынатмæ æмæ ма 
йæм уырдыгæй иу каст фæкодта. Мыййаг æй уæддæр 
фæрсыны сæр куы бахъæуа, цынæ вæййы. Уæд та 
нæ кусы ныртæккæ Дзæнæт, искуы йæ фæллад 
уадзынмæ ис. Æмæ Лезайы фæкастлæджы бахæццæимæ 
фæиу йæ хызыны цурмæ. 
Иучысыл лæугæйæ аззад нæлгоймаг хызыны цур, 
фæгуыбыр æм кодта, цыма йæ иуварс æрæвæрынмæ 
хъавыд, афтæ, стæй цалдæр къахдзæфы фæстæрдæм 
акодта æмæ йæ фæд-йæ фæд ныййарц фæстæмæ. 
Ныр æм кæсгæ дæр нал фæкодта — асинтыл дæлæмæ 
ныййарц. 
«Тæхуды æмæ йæ къона, йæ нæлгоймаг дæр ма 
нæлгоймаджы хуызæн кæмæн у! — Быннозæй ныуулæ- 
фыд йæ фæстæ кæсгæйæ Леза. — Сæрæнгуырд кæй 
у, уый йæ къахайстыл бæрæг у. Афтæ тыхст 
рæстæджытæ скодта, æндæр дзы афоныл кæй 
фервæзтæн нæ дзæгьæлкъахæй, уый та йæхæдæг цæй 
аргь у! Кæд ис, уæд хуызæнæн, науæд нæй æмæ най! — 
Хинымæр та хъуыдыты ацыд Леза. — Йæ тасгæ-уасгæ 
æнæмæтхуыз цыд мын мæ игæр ссау кодта. 
Нæлгоймагау æй адæймаг никуы ницæуыл батыхсгæ 
федта! — Ауыгьта йæ къух. — Бынсæфт æй фæкодта 
уыцы нозт, авддæлдзæхы ныххауа йе ’рхъуыдыгæнæг!» 
Цас та афæстиат Леза йæ мидхъуыдытимæ, чи 
зоны, фæлæ йæм уыцы рæстæг бинаг хатæнтæй 
125 

цыдæр уынæртæ хъуысын райдыдта æмæ йæ ’ргом 
æгасæй дæр уыцырдæм аздæхта. Кæсы бынмæ, æмæ 
бæстæ æмызмæлд сси. 
«Уæуу, мæнæ диссаг, иннæ уæладзгуыты бæстæ 
змæдд куы у, уæд адон кæм уой? Æрæджы кæнынц, 
зæгьин, æмæ ныр боны ’мбисмæ бирæ куы нал ис! 
Ацæуин уæд та нæхимæ?.. Æмæ мын куы нал фæуа 
ахæм фадат æрбауайынæн ацы цыбыркъухæй. Æнæ 
фенгæ та мын куынæ ис Дзæнæты. — Скатай Леза. — 
Нæ, фæлтау уал фæлæууон, цы уа, уый уæд. Уæдцæр 
мæ боны ’рдæг сæфт у». — Скарста фвдарæй йæхи- 
мвдæг. 
Цас та ма афæстиат уыдаид Леза, фæлæ та йæм 
уæдмæ хъæр-хъæлæба сыхьуыст бынæй. Кæсы æмæ 
иутæ тагъд-тагъд æддæрдæм цæуынц згъорæгау, 
цавæрдæр нæлгоймæпы кьорд та мвдæмæ лæгæрдынц 
бырсæгау — цыдæр æнахуыр дарæсы. Се ’хсæн цалдæр 
милицæйы кусæджы дæр. «Мæ хæдзарыл, кæмдæр 
та цыдæр фыдбылыз æрцыд, фæдисонты хуызæн куы 
сты! — Леза сагьдауæй аззад. — Кæй афарстæуа ныр? 
Бынмæ ныууайин уæд та? Æмæ мæ хызын та?» 
Фæлæ йæм уæдмæ бынæй æфсæддонты къæхты 
уынæр тынгдæр сыхъуыст. Ныккаст, æмæ, сæ цы- 
рыхъхъытæй, цæфхадджын бæхтау, къупп-къупгæнгæ 
сæфсæрынц асинтыл уæлæмæ. «Мæ къонайыл, 
ацырдæм куы тырнынц, цы хабар уа?! — йæ зæрдæйы 
фæдисхъæр райхъуыст Лезамæ. — Мæ хызын мæ 
цуры уæддæр куы фæцадаид, уæд куыддæр фæуæле 
уой, афгæ лвдзынмæ фæуин. Ме ’далы сæр, цæмæн æй 
ныууагьтон афгæ иппæрд ран мæхицæй!» — Бакьуырдта 
йæ ных тымбылкъухæй. Æмæ æфсæддонтæ куьщдæр 
йæ размæ схæццæ сты, афтæ сæ йæ зæрдæйы тыхстæй 
афарста: 
— Цы хабар у, цы, мæ хуртæ, исты фыдбылыз 
та?.. 
126 

Фæлæ йын дзуапп ничи радта, ууыл нæ уыдыс- 
ты, гæпп-дугьæй лæгæрстой йæ рæзты размæ, йæ 
хызын кæм фæуагьта, уыцырдæм. 
— Мæ арт бауазал, ныр ма цы кæнон, мæ хызын 
ма исты хуызы мæ къухы куы бафтыдаид!.. — Сæ 
фæстæ фæраст исдуг сылгоймаг, фæлæ йæм уæдмæ 
бынæй сыхъуыст нæлгоймаджы хъæлæс. 
— Рахъуытгы у тагьд уырдыгæй, цалынмæ дыл 
рæмудзæн æрмæг нæ фехæлд, уæдмæ, мачи дæ уа! 
— Цы, дам, цы?! — йæ мидбынат сагъдауæй аз- 
зад Леза. — Мæ хæдзарыл, цы дыл нæ фехæлд, 
загьта? — Фæстæмæ фæзылд æмæ бынмæ ныккаст, 
чи хъæр кæна, зæгьгæ. 
— Уым ма дæ?! Райс уырдыгæй дæхи, минæ у, 
цы у, уый дыл цалынмæ нæ фехæлд, уæдмæ! — 
Сыхъуыст та йæм ногæй. 
— Минæ?! Мæ хæдзар фехæлд, мæ цот бынтон 
ихыкъæйыл куы зайынц! — асинты ’рдæм фæзылд 
Леза. — Фæлæ мæ хызын та? Кæйдæр сахат!.. — 
Фæкаст та, хызын кæм ныууагьта, уыцырдæм æмæ 
йæ мидбынат сагьдауæй лæугæ аззад. Кæсы, æмæ 
æфсæддонтæ, мыдычыргьæдыл бындзытæ куы ам- 
бырд уой, афтæ æртыгуыр сты йæ хызыныл. 
— Гъей! — Ныхьхъæр сæм кодга йæ дзыхьщзаг. — 
Цы ми кæнут мæ хызыны?! Кæмæн уæ дзы цы баз- 
зад?!. — Цæуынвæнд сæм акодга, фæлæ та хъæр йæ 
хъустыл ауад бынæй. 
— Дæ хорзæхæй, къуырма дæ æви гоби?! Ракуый- 
ты у уырдыгæй дын зæгьын! 
— Мæ фыдбылызтæ уæ хай æмхуызонæй дæр, 
уæдæ! — фæстæмæ фæкæс-фæкæсгæнгæ асинтыл 
фæуырдыг кодта сылгоймаг, йæхиимæ загьд-зама- 
нагæнгæйæ: — Цæмæн ныууагьтон мæ хызын мæхицæй 
афтæ дард! Ныр ма мæ мæгуыр хомæ цы цæсгом рав- 
дисдзынæн, дзæбæхæй куы аирвæзон, уæддæр?! 
127 

— Цы зæгьынц, цы, тæссаг ын у фехæлынæй, 
мыййаг?! — Леза асинты кæронмæ згьоргæ уадæй 
куыд фæцæйхæццæ кодта, афтæ йæм дзуры, уæлæмæ 
йæм цы нæлгоймаг хъæр кодта,уый. 
— Аиуварс у ды дæр мæ фæндагæй, науæд 
дзæгьæлæй зайынц мæ сабитæ! — Йæ цыд ноджы 
фæтагъддæр кодта Леза. Æмæ куыддæр асинтæй 
фæдæле, афтæ згьорæгау фæраст дуары ’рдæм, уынгмæ. 
— Уæллæй дæ сайды фестæм, хорз лæг! Хæлæн 
æрмæгæн дзы йæ кой дæр нæ разынд хызыны! — Ду- 
армæ ма цалдæр къахдзæфы куыд хъуыд Лезайы, афтæ 
йæм æрыхъуыст уæллаг уæладзыгæй нæлгоймаджы 
ныхас æмæ йæ мидбынат дзыхълæуд фæкодта. 
— Æцæг æви?! — дисхуызæй сæм хæрдмæ дзуры 
фæдиссисæг. 
— Алкæддæр нæ Хуыцау афтæ хызт уадзæд фыд- 
былызæй! — хъæлдзæгæй йæм дзуры æфсæддонтæй 
иу, бур сæлæф кæрдойæ адджын комдзæгтæ кæнгæйæ. 
— Уæдæ дзы уый цæй уынæр хъуыст? — къæм- 
дзæстыгхуызæй та афарста лæг. 
— Уæртæ! — бахудт æфсæддон, афтæмæй йын аца- 
мыдта, дзæнгæрæгджын сахат кæй къухы уыд, уымæ. 
— Мæ хæдзар фехæлд!.. Уый мæ сахат куы у, 
уæд цытæ дзурынц адон?! — Сæ ныхæстæ айхъусгæйæ 
сæм хæстæгдæр бацыд Леза: — Цытæ дзурут, цы?! 
Мæ хызыны агуырдтат хæлæн æрмæг?! Емынæ бахæ- 
рат, кæд сымахæн хаст нæ уыдысты, кæй хæрут 
уыдон, уæд! Æриут-ма мын мæ сахат æмæ мæ чыссæ! 
Уый уын хæлæн æрмæг! Ссардтой мын фыдгæнæг! — 
Бадаргь кодта йæ къух, сахат кæмæ уыд, уымæ. 
— Гъа, табуафси! — дæтгы йæм сахат. 
— Æмæ чыссæ та?.. Ницы дзы ис, ’фæлæ... 
— Чыссæ нæ федтон æз! — йæ сæр банкъуыста 
уый. 
— Уæдæ ам дæр нæ зыны чыссæ! — Ныккаст хы- 
128 

зынмæ, кæй къухы уыди, уый, æмæ ма дзы цы 
фæстаг кæрдо уыд, уый йæ дзыппы авæрдта, афтæмæй 
йæ дæтты Лезамæ : — Гъа дæ хызын! 
— Уæ дзæмбытæ кæм фæдардтат, уыцы хызын 
мæн ницæмæн уал хъæуы! Фæлæ чыссæ! Науæд мæ 
æнæ капеккæй трамвайы чи ласы? Æви ма уыцы 
капеччытæ хъуаг дæр стут?! Æнæтæлы боцкъатау уæ 
уæрдонбæндæн куы никæуыл уал аххæсдзæн, 
гормæттæ! — Уайдзæфты бын сæ фæкодта Леза. 
— Фæлæуу-ма, дæ хорзæхæй, хорз ус, бæстæ 
дæ сæрыл цы систай?! — дзуры йæм æфсæддонтæй 
иу, æмæ йæ цæстæнгас фæрсæгау ахаста милицæйы 
кусджытыл. 
— Цы у, цы? — Цыма, ныхас цæуыл цæуы, уый 
æрмæст уæд фембæрста, уыйау йæ дзыпмæ нывнæлд- 
та сæ иу æмæ дзы чыссæ систа. Фегом æй кодта 
æмæ йæ былысчъилхуызæй Лезамæ дæтты: 
— Гъы!.. Мæлæты æхца!.. Æвддæс сомы! 
— Ай-гъай! Сымахæн уыдон цæй æхца сты! Кæд 
исчи цæры ныртæккæ, уæд... — Йæ зæгъинаг 
кæронмæ нал загьта Леза, афтæмæй йе ’ргом аздæх- 
та, къæлæтджыны хицау кæй схуыдта, уымæ: — А- 
гьа! Ды дæ, уæдæ, ды, артæндзарæг! — Иуцасдæр 
ын æдзынæг ныккаст йæ дьгууæ цæстмæ, раст ын 
цыма афтæ зæгъынмæ хъавыд: «Мæнæ хаттæн цæст 
цы сайаг у, кæлмхæрд сырхфарс фæткъуыйау алкæд 
бакаст удыхъæдыл дзурæг куы нæ вæййы». — Æмæ 
та цæхгæр фæзыдд æддаг дуары ’рдæм. — Цæй мæгуыр 
стæм, нæ тыхсты заман æнхъæлцаухуызæй сымахмæ 
йæхи чи бакъул кæны! Сымах хуызæн тæппудтæ æмæ 
нæм зыдыкатæ кæй сарæх, сæфтдзаг уавæрмæ дæр 
уымæн æрцыдыстæм! — февнæлдта дуары хæцæнмæ 
Леза, фæлæ ма уæддæр фæстæмæ фæзылд, йæ 
фæстæ джихæй кæсгæ чи баззад се ’рдæгæууылд ком- 
5 Дсгьуаты Соия 
129 

дзæгтимæ, уыдонмæ: — Æниу мын хъæугæ дæр афтæ 
кæны, æндæр ма мæ цæй дыккаг куыст хъæуы, 
бирæтæн иугай куыстытæ дæр куынæ ис, уæд? Кæд 
æз дæр зыдыка нæ дæн, уæд! — Сирвæзт дзы 
хъæрæй, æмæ йæхимидæг загьд кæнгæ феддæдуар: 
«Фæсмонгонд фæуа, уастæн, нæ дзæгьæлкъах, мæн 
сымах цæсты чи бафтыдта! Æндæр мын гьеныр уемæ 
цы дзырддаг уыдаид, раздæрау ма цæрынхъом куы 
уаиккам, уæд! — фæраст трамвайы ’рдæм. — Цыма- 
иу дзы æцæг мæхицæн исты агуырдтон, сæрсæфæн 
былмæ дæ фæсайы уыцы нозт, зæгьгæ-иу æм кæй 
сфæрæзтон дзурын, уымæй? Æнаккаг!» — Уыцы 
рæстæг æм йæ номæй чидæр сдзырдта, æмæ сыл- 
гоймаг фæстæмæ фæкаст. 
— Мæ къонайыл, Кати куы дæ уый! Кæцæй 
фæдæ, дæ хорзæхæй! — Ныттыхст Леза йæ файнус- 
тыл. — Стæй кæм фесæфтыстут, уæ кой, уæ хъæр 
дæр куы никæцæй уал хъуысы ?! 
— Цæуынтæм ма кæй æвдæлди, кæй, мæ хæдзар, 
нæ сæр, нæ кой куы сси уыцы фосимæ, уæд?! Хуы- 
цауæн табу, фервæзтыстæм сæ ныр! — Æхсызгонæн 
сулæфыд сылгоймаг. 
— Цæй фосы кой кæныс, куынæ йæ ’мбарын? — 
Фæрсæджы каст æм бакодта Леза. 
— Куыннæ?! Куы нæм уыд ахæм ныхас иуахæ- 
мы, нæ зæрды фос скæнын ис, зæгьгæ. Гъеуæд 
æртæ дыгæрдыджы балхæдтам, нæхи хæсты бын 
фæкодтам, афтæмæй, æмæ нын нырмæ дæс сæры 
баисты, мæ хур. Чысыл фыдæбон уыд уыдонимæ, 
лыстæг фос дæр ма хæдзары, афтæмæй?! Фæлæ нын 
хуыздæр гæнæн дæр цы уыд? Цы ми сын кодтаик- 
кам ныр, дæс къласы каст чи фæци, уыцы 
фаззæттæн? Кæд та уыдон дæр, нæхи хуызæн, 
фæтæнком рувæнтæ æмæ гиркъатæ райстаиккой сæ 
къухмæ, æндæр... 
130 

— Гъы, гьы?..*Æмæ исты сарæхстыстут? 
— Хуыцауæн табу! Ныссатар кодтам фосæн сеп- 
пæты дæр, æмæ сæ иуы медицинон институтмæ 
фæмидæг кодтам, иннæйы та — университетмæ. 
— Уæ хъуыддаг раст! Амондджын къах сæм 
бавæрæнт! — Дыккаг хатг райста Леза йæ файнусты 
къух. 
— Бузныг. Фарн дæ ныхасы! Фæлæ, зæгъын, 
искуы ахæм диссæгтæ фендæуыд! Мæн-иу искæйы 
ныхæстæ нæ уырныдтой, цалынмæ йæ нæхиуыл 
бавзæрстон, уæдмæ, æхцадых йеддæмæ зонындзи- 
нæдтæ кæй ницыуал давынц, уый! 
— Гъы!.. Æмæ ма уый та сусæггаг кæмæн у? Ууыл 
куы баззайат, уæд-иу цинæй мæлут! Фæлæ, ныр- 
ма, цалынмæ сæ дипломтæ сæ къух ссарой, уæдмæ 
уæ цал цармы астигъдзысты, Хуыцау зоны. 
— Уанцон нæу! 
— Æнцон ай-гьай нæу! Фæлæ нын хъæугæ дæр 
афтæ кæны, хъæугæ! Нæ ныронджы цард нæ цæсты 
ницы уыд. Ма дæ рынчынæн хос ссарыны æфсæрм 
уæд, ма ахуыр кæнынæн æхца фидыны! Алырдæм 
дæр дын зонындзинады фæндæгтæ уæрæх гом! 
Уæдцæр нæ зæрдæмæ нæ цыд, — файнусты ныхæстæм 
ма бафтыдта Леза дæр. 
— Уæдæ, уæдæ! — арф ныуулæфыд Кати. — 
Автари куы фæуиккой сæ демократиимæ, уастæн, 
йе ’рхъуыдыгæнджытæ! Донмæ нæ скъæрынц æмæ 
нæ æнæ донæй здахынц. 
— Демократи!.. Цавæр демократи?! Уый йæ хонгæ 
кæнынц афтæ, æндæр раздæр дæр иутæ цардысты 
æмæ ныр дæр. Раздæр дæр адæймагæн йæ хъæлæсы 
бар ист уыд, æмæ йын ныр дæр у. Бавзар-ма уæдæ 
зæгьын, дæ зæрдæ цæуылты худы, цы нæ цæуы дæ 
зæрдæмæ, уыдæтгæ, цымæ ма дыккаг бон дæ кой, 
дæ хъæр дæр уаид?! Раджы дæр, куыд фæзæгьынц, 
131 

хæрджытæ куыстой æмæ бæхтæ хордтой, иыр дæр — 
афтæ! Бынæтты чи уыд æмæ йæ къух æхсæнады ис- 
бонмæ кæмæн хæццæ кодта, уыдон сыл сæ арм 
æрæвæрдтой, сæхирдæм сæ æрбассывтой, æмæ ныр 
сойдзыхæй бадынц, аннæтæ та — хъахъмæдзыхæй 
кæсгæ баззадысты. Æмæ сæ иу афтæ бафæрсæг нæй, 
мæнæй уæлдай дæуæн ацы исбон дæ рæбыны кæцæй 
ис? Цæмæй скъæрыс утæппæт галуантæ æмæ куыст- 
уæтгæ? Æмæ ныр та ноджы уæлдæр къæлæтджынтæм 
тырнын райдыдтой, æппындæр сæм сдзурынхъом 
æмæ къух бакæнæн куыд ничердыгæй уал уа! Стæй 
уый нæ, фæлæ ма сæ исбоны фæрцы сæ ныфс 
хæссын райдыдтой суанг адæмы бæрны бацæуынмæ 
дæр, Уæрæсейы сæр суæвыны онг! Йæ цæсгом сæ 
сырх дæр никæмæн фæуид йæ хъул суилынмæ! — 
йæ масты дзæкъул феуæгьд Лезайæн. 
— Уæдæ, мæ хæдзар, цæст зынæфсис у. Стæй 
исты сæ къух нæ амоны! Æмæ мын сыл сæ хид куынæ 
акалд, цæуыл сыл ауæрдой? Радтæджы къух та рай- 
саг у. Ай-гъай, уилдзысты сæ хъултæ! 
— Гъемæ æппындæр мацæмæй уал бафсæдæнт! 
Махæй уæлдай дзы уыдон дæр семæ ницы ахæсдзы- 
сты, ма тæрс! — йæ къух ауыгьта Леза, — фæлæ-иу 
дæ сæрыхицауæн мæ номæй бузныг зæгь, ахæм фи- 
дар зонды хицау чи разынд. Махæн та, зæгь, йæ 
цотæй, хъуг йæ родæй куыд фæлидза, афтæ фæлыгьд 
де’фсымæр, цыма цотæн дунейы рухс фенын кæнын 
йеддæмæ ницыуал фæхъæуы, уыйау. 
— Ме ’гæр фæкалон, мæхи хабæрттæ кæныныл 
фæдæн, фæлæ дæу, куыд стут, зæгьгæ, дæр куы 
нæма афарстон. Кæм и, кæм Фæхъо? Мæ хъустыл 
цыдæртæ ’рцыди, фæлæ... Бинонты ’хсæн ныхæстæ 
рауайынæй фылдæр цы вæййы, уидгуытæ æмæ ма 
къустæ дæр куы базмæлынц сæхимидæг, — йæхи 
растгæнæгау загьта Кати. — Уæхимæ нæма и æви? 
132 

— Æмæ исты командировкæйы ацыдис? — йæ 
мидбылты бахудт Леза. 
— Ма дзур! — æдзынæг æм ныккаст Кати. — 
Уæдæ кæм и, кæм, цы йæ зæрды ис? Æрра ссис 
фæстаджырдæм?! 
— Æрра цæмæн ыссис? Бухъцард кæнын æй 
æрфæндыд æмæ йæ агуры. 
— О, цæй! Цафон ма йын у? Уыдæттæй йæм 
зæрдæ бæргæ не ’хсайы, нозтæй цы зæгъыс, уый 
зæгь, æндæр! — йæ хъуыры абадт Кати. 
— Ма зæгь! Уый йæ æз не ’фтыдтон цæсты, мæ 
сæр мын рачындæуа! Æндæр хæдзары лæг та кæд 
уыди? Æмæ раст, цы аккаг дæн, уыцы бынаты мæ 
сæвæрдта! — йæ цæсгом туджы разылд Лезайæн. 
— Омæ цы хабар у, цы йыл æрцыд, йæ цоты 
сæр та куыннæ хъуыды кæны, ныр ын иууылдæр 
æмбаргæ куы сты?! Æви ма мын фынддæсаздзыд 
лæппу у æмæ, уынгты чызджытыл чи цуан кæны, 
уыдоны фæзмы? 
— Йæ бæллæх дæр уый мидæг ис, æмæ йæм йæ 
сæры кадæй йæ уæцъæф бæрзонддæр æвæрд кæй у, 
бинонтæ йæм нымады дæр кæй никæд уыдысты. 
Æмæ ма цард ныронджы хуызæн куы уаид, уæд æй 
хъуьщы дæр чи ’ркæнид?! — стырзæрдæхуызæй загьта 
Леза. — Фæлæ сын ныр цы фаг сты мæ мызды ка- 
печчытæ хæдзарыдзаг бинонтæн? Æмæ ма, зæгъын, 
исты куысты куы фæлæууин, зæгьгæ, иу мæ зонгæмæ 
суадтæн. Фæлæ ницы, нæ фембæлдыстæм! — арф 
ныуулæфьщ Леза. 
— Мæгуыр сæ бон, æмæ йæ уæд нæ мысынц йæ 
сабитæ, нæ? — йæ цæстытæ доны разылдта Кати. 
— Бирæ истæмæйты йæ нæ мысдзысты, фæлæ 
алы дуар æрбахойæгмæ дæр æмхуызонæй кæй 
фæгæппытæ кæнынц, уый дзы ис. Стæй хæрыныл 
133 

куы ’рбадæм, уæддæр ын йæ бынатмæ бакæс-бакæс 
сисынц. Мачи йын дзы æрбада! Аба-бау!.. 
— Де ’гæр макуы фæкалай, Фæхъо, мыстæн дæр 
ма йæ ахстон куы фехалынц, уæд йæ лæппыны йæ 
дзыхы куы фæцæйскъæфы. Уæд цымæ дæхиуыл 
æхсæв куыд сбон кæныс æнæ дæ цоты бæрæг хабар 
зонгæйæ? — ставд цæстысыгтæ æрызгьæлд Катийы 
рустыл. 
— Цытæ дзурыс, цы? — бакаст æм Леза. — Ныр- 
тæккæйы нæлгоймæгтæй, искуы иуæй фæстæмæ, 
нæдæр цот никæйы хъæуы, нæдæр бинонты цард. 
Сæхицæн сæ уæзыхосыл нымайынц, сæрибарæй сын 
æнцондæр у. 
— Ай-гъай сын у æнцондæр! Фæлæ йæ алчи дæр 
ууыл куы сæвæра, уæд дуне сæфтмæ нæ цæуы, цар- 
ды хал скъуынгæ нæ кæны? Хуыцауы зæрдæ сыл 
фæхуда! — йе ’рфыг аныхта Кати. — Саумæр сыджыт 
дæ макуы бахæра, райсомсарæй мæ хуынчъытæ 
кæны. Мастмæ мын фæцæуы. 
— Цæй, о. Аных æй æмæ фæци! — йæ цонгмæ 
йын февнæлдта Леза. — Цом тагьдцæр, ацы трам- 
вай махырдæм цæуы! Зами дæр нæхимæ ис æмæ йын 
æхсызгон уыдзæн дæ фенд. 
— Нæ-æ!.. Цытæ дзурыс?! Замийы фенын мæ 
бæргæ фæндцд, фæлæ нæ сывæллæтгæм афгидкъухæй 
цæуын? Æндæр хатг уæм суайдзынæн, ныр февдæ- 
лон дæн æмæ. 
— Цæй афтид къухты кой мын кæныс, кæдæй 
нал федтам кæрæдзийы, исты мын дæ тиуы размæ 
куынæ цæуыс? — Леза трамваймæ йæ разæй схи- 
зын кодта Катийы... 
— Мæ бындурыл, адон та цавæр адæм сты?! Цы 
ныл æрцыд?! Мæ хъæбултæ!.. Макæуыл мын сæ 
мацы æрцæуæд! — Йæ уæрджытæ æрхоста Леза, 
сæхирдæм уынджы куы фæзылдысты æмæ сæ цуры 
къорд адæймаджы лæугæ куы ауыдта, уæд. 
134 

— Фæлæуу-ма, басабыр у! Кæд сымах дуармæ нæ 
лæууынц, уæд та! — Йæ къухтыл ын фæхæцыд Кати. 
— Нæ, нæ!.. Нæ дуармæ сты, цыдæр бæллæх ныл 
æрцыд! Мæ чызг нæу, дæлæ чи стæхы, уый?!. 
Динæ, мæ къона, цы кодтам?! — хъæрæй дзурыныл 
архаиы Леза, фæлæ йæ ныхас йæхимæ дæр нæ хъуы- 
сы. Йæ хурхысæртæ ахгæдтой, кæуындзæг ын дзы 
ныббадт. 
— Кæм уыдтæ, мама, нырмæ?! — дардæй дзуры 
чызг йæ мадмæ. 
— Цы хабар у, цы ныл æрцыд, мæ къона?! Кæм 
сты иннæтæ: Костик, Борик, Бубæ? — Саст хъæлæсæй 
сфæрæзта Леза, чызг ыл йæхи куы баппæрста, уæд. 
— Рынчьщдоны! — йæ цæссыггæ сæрфгæйæ атыхст 
йæ мадыл чызг æмæ хæкъуырццæй ныккуьщта. 
— Мæ хæдзар фехæлд! Цæмæн, цы кодгой, цы 
сыл æрцыд?! — йæ уæрджытæ та æрхоста чызджы 
йæхицæй фæхицæн кæнгæйæ Леза. 
— Папæ!.. Папæ мæлы!.. — хъæрдæрæй нык- 
куьщта чызг. — Туг... туг ын агурынц... радио дзырд- 
та! — æрдæг ныхæстæ хауы Динæйæ. 
— Цы загьтай?! — дыууæ къухæй йын йе уæхс- 
чытæм фæлæбурдта мад. — Дæ фыд?!. Иннæтæ 
дзæбæх сты?!. 
— О! Папæмæ ацыдысты! Цом æм мах дæр!.. 
Туг... туг ын хъæуы! — Ивазы размæ чызг мады. 
— Хуыцау, де уазæг, дæ фæдзæхст, быныхъæр 
нæ ма айхъуысын кæн! Нæ дын загьтон, ме ’рфыг 
мæ хуынчъытæ кæны! — чызгмæ йæхи хæстæгдæр 
байста Кати æмæ йæ йæ хъæбысы æрбакодта. 
— Æнæфыдбылыз у, Леза! — сæ разы машинæ 
дзыхълæуд фæкодта æмæ дзы рахызт сæ сыхаг Данел. 
— Цы кодтам, Данел, дæ хорзæхæй, цы йыл 
æрцыд де ’рдхордыл?! — афарста йæ Леза. 
— Бауырнæд дæ, дæуæй уæлдай мах дæр ницыма 
135 

зонæм бæлвырд хабæрггæн, радиойæ, туг ын хъæуы 
цы фехъуыстам, æндæр. Аварийы кой ма æрцыд 
мæ хъустыл... 4-æм къорды туг ын агурынц. 
— Дæ кæрц ма дыс хъуаг уыд, мæ мæгуыр хо! — 
Уæдмæ йæ цæссыг калгæ сæ цурмæ схæццæ Зами дæр 
æмæ, йæ хойы уыцы фæлурсæй куы ауыдга, уæд æй 
йæ хъæбысы æрбакодга. — Ма тæрсут, кæд ын ницы- 
уал уаид, æгасæй кæм баззад, уым! Йæ сабиты хатыр 
ын кæд бакæнид иунæг кадджын стыр Хуьщау, мæ уд 
йæ нывонд æрбауа! — фæзылд Катийы ’рдæм Зами 
æмæ уый дæр йæ хъæбысы æрбакодта. — Кæцæй фæдæ 
ды та, æнæфьщбылыз уг, фæлæ? 
— Ме ’нæнхъæлæджы æрбамбæлд ын æвдадзы хос 
фæуæд! Мæнæ Лезайыл хæрхæмбæлд фæдæн, æмæ 
мæ нал ныууагьта, цом уал нæхимæ, дæ фæллад 
суадз иучысыл, зæгьгæ. Æмæ дын уый мæ фæллад- 
уагьд ныр, тарстдзинад йеддæмæ нын зындзинад 
Хуыцау ма фенын кæнæд, фæлæ! — йæхиуыл 
дзуæрттæ афтыдта Кати. 
— Фæстиат нал, Леза, цæуинаг чи у, уыдон ма- 
шинæмæ бахизæнт! — дуæртгæ сын байгом кодта 
Данел. 
Машинæйы раззаг бандоны æнцойгæнæныл 
æнæбонхуызæй йæ сæр æруагьта Леза æмæ арф хьуы- 
дыты аныгъуылд. Йæ цæстыты раз та февзæрд сæ 
цардыхæлды фæстаг ныв. 
...Уыцы райсом дæр иннæ хæттыты хуызæн раджы 
рабадти Леза. Куыстмæ цæуын афонмæ конд уыды- 
сты йæ райсомы зылдтытæ — æфснаинагæй, 
аходæнæй. Гъе, æрмæст ацы хатт йæ мойы уæлæ- 
дарæсмæ йæ къух дæр нæ бакодта. Райсомæй йæ 
136 

хæрзæхсад, хæрзитувæрдæй арвиты, фæлæ афонæй, 
æнафонæй — хæдзарыл куы сæмбæлы, уæд æм йæхи 
хуызæнæй ницыуал вæййы. Фæлæ йæм уæддæр 
уæды хуызæн никуыма смæсты Леза. Уæлæдарæсмæ 
сæхи хуызæнæй ницыуал уыд æппындæр: хæдоны 
цæппæртæй дыууæ тыхрæмыгъд, афтæмæй дзы 
цавæрдæр фæсарæйнаг духийы тæф былтæ цавта. 
Иннæ дарæс цъыфæйдзæгтæ, хуылыдзæй бандæтгы 
цæнгтыл дзедзыкка кодтой. Иннæ ахæм къахыдарæс: 
фæсдуар джиудта æнæзылдæй. 
— Нæ, нæ йын сæм бавналдзынæн ацы хатт!.. 
Хуыйы кæримæ куы уадзай, уæд йæ сæрмæ хизы, 
зæгьгæ, мæнгæн нæ фæзæгьынц! — Фидарæй скар- 
ста Леза æмæ йæ цæссыг калгæ йæхи куыстмæ рæвдз 
кæныныл фæци. — Нæ йæм кæсыс! Кæд, дам, дын 
цæф æгьгьæд нæу, уæд, дам, ма дын рæхуыст дæр! — 
Нæл гæдыйы цард дын уæд: ма дæ хæдзармæ æрбахæс- 
сыныл мачи домæд, ма дæ дæ сабиты хъысмæты 
æфсæрм уæд, афтæмæй ма дæм ноджьщæр искæйы 
духийы тæфимæ æрбасхъæл уæд! — Йæхинымæр 
загъдгæнгæ дуар гом кæнынмæ куыд февнæлдта, 
афтæ йæ уатæй рацыд Фæхъо йе уæнгтæ ивазгæ: 
— Кæм дæ, кæ, не ’фсин? Мæ сæрæй мæлын, 
ницы хос дæм разындзæн? 
— Куыдзы хæстæн йæ^хъуын — йæ хос, кæм фегæр 
дæ, уым ын агур хос! — Йæ къух ыл ауыгьта ус æмæ 
дуары ’рдæм фæраст. Фæлæ уыцы рæстæг райхъуыст 
телефоны дзæнгæрæг, æмæ йæм Леза куыд фездæхт, 
афтæ та йæм Фæхъо дзуры: 
— Хуыцау æй хонæг фæкæнæд! 
— Хъусын дæм! — Йæ мойы ныхас айхъусгæйæ, 
йæ маст рафыхт Лезайæн, афтæмæй систа хæтæл. 
— Æртæ бонмæ уæ телефонæн куынæ бафидат, 
уæд-иу хъаст ма ракæнут! 
— Омæ мызд афоныл куынæ фидынц, уæд нын 
137 

цæмæй фидын кæнут? Куыдцæр райсын мæ капеч- 
чытæ, афтæ фыццаджыдæр мæ хæстæ фидынмæ куы 
фæвæййын, уæд нын нæ уавæр куыннæ ’мбарут? 
Курын уæ, ма нын æм бавналут, исты амал кæндзы- 
нæн! 
— Чи у, чи, кæм цы хабар и? Хонæг у, æви 
хъæргæнæг? — ус телефоны хæтæл куы æрæвæрдта, 
уæд та йæм дзуры Фæхъо. 
— Тæхудиаг нæ дæ, æндæр кæй ницы мæт ис! 
Нæ фиддонтæ мæ сæры хилæй фæфылдæр сты, ай 
та мæ цæмæйты фæрсы! Æмæ дын сæ уæлдай та цы 
ис хонæгæй, хъæргæнæгæй: хæрд, нозт дзы уæд, 
æндæр?! — йæ къух ыл ауыгьта Леза æмæ цæугæ- 
цæуын йæ цотмæ дзуры: 
— Мачи уæ байрæджы кæнæд скъоламæ! 
Йæ зæрдæйы тыхстæй бон сауизæрмæ йæхимæ 
не ’рцыд Леза. Ноджы бон дæр цыдæр хъуынтьыз 
уыд — уарыд æмæ уарыд, æмæ Лезайы зæрдæ бын- 
трндæр ныттар, рухсы цъыртг æм ничердыгæй калд. 
Йæ бинонты сагьæсы аныгъуылд бынтон: куыдтæ 
’мæ цытæ уыдзысты, уымæй уæлдай йæ сабиты фыд 
хæдзар куынæ зæгьа, йæхи куынæ ’рæмбара, уæд? 
Æмæ, фæскуыст уæнгмардæй æрыздæхт фæстæмæ 
сæхимæ. О, фæлæ та уым дæр йæ зæрдæ ницæмæй 
барухс, тардæр ма йын цы фæци, æндæр. 
Фæсæмбисæхсæвæй ахызт рæстæг, æркув-æркув 
кæнынц æмхуызонæй бинонтæ чысылæй, стырæй, 
уæддæр Фæхъо зынæг нæй æмæ нæй. «Цы чыцдæуа, 
кæм æй агуырдæуа?» — катайы бацыд Леза. 
— Кæдмæ йæм бадæм, мама, райсом нæ скъо- 
ламæ цæуын нæ хъæуы? Мæнмæ фынæй цæуы! — 
кæуынхъæлæсæй йæм дзуры йæ цоты кæстæр Бубæ. 
— Бæргæ йæ зонын, мæ къона, — йæ хъæбысы 
йæ æрбакодта мад. — Фæлæ та уæ хуысгæ куы 
138 

’рбаййафа, уæд та уæ кæрæдзийы сæрты схауын 
кæндзæн. 
— Омæ йæм уæд та агурæг ацæуæм, кæд та, 
мыййаг, искуы ахауд! — фестад йæ бынатæй хистæр 
лæппу. 
— Æмæ уымæй дæр цы мæнг зæгьыс? Фæлæ йæм 
ацы уаргæйы чердæм фæцыдæуа? — дуар гом 
кæнынмæ фæци Леза. 
— Мæ хæдзар! Ай та цы хабар у, гом кæнын 
куынæ комы дуар?! — йæ цæстæнгас фæрсæгау аха- 
ста сабитыл. 
— Гъемæ дын нæ зæгъын! — цырд февнæлдта 
лæппу æмæ хъавгæ архайы дуар базыхъхъыр кæны- 
ныл. — Уый у!.. Кæд æй исчи?.. — йæ зæгьинаг 
нал сфæрæзта зæгьын лæппу. 
— Алæ-ма, мæ къона! — фæиуварс æй кодта мад, 
æмæ йæхæдæг дуар бакæныныл фæлвары. 
— М-м-м!.. — иуахæмы сæм æрбайхъуыст 
Фæхъойы уынæр. 
— Æгас у! — Сæ цæстытæ цины цæхæр акалдтой 
сабитæн æмæ æмхуызонæй дæр сæ бынæттæй 
фæгæппытæ кодтой. 
— Мама, мæн бауадз, æз алæсдзынæн ууылты! — 
дзуры йæм кæстæр чызг. — Æз æй райхъал кæндзы- 
нæн! 
— Нæ, мæ къона, нæ, фæтæрсдзынæ истæмæй. 
Цы уавæры ис, чи зоны, мæхи бар æй уадз. 
— Цæмæй фæтæрсдзынæн папæимæ?! — йæхи ду- 
ары тарвазмæ нылхъывта чызг, афтæмæй дзы алæ- 
сыд тыхамæлттæй. 
— Папæ! Папæ! Райхъал у, фæрынчын уьщзынæ 
хуылыдзæй! — Раиваз-баиваз æй кæны чызг. 
— М-м-м!.. Айс дæхи, куы-дзы хъыб-был!.. — 
асхуыста йæ йæхицæй фьщ. 
139 

— Папæ, уый æз дæн, Бубæ! Сыст æмæ цом 
мидæмæ, фæрынчын уыдзынæ! 
— Ныу-уадз мæ дын зæгь-гъын!.. — асхуыста та 
ногæй чызджы æмæ йæ бынатæй чысыл фенкъуы- 
сыд. 
Дуар тынгдæр базыхъхъыр, æмæ дзы дыууæ 
лæппуйы феддæ сты. Схæц-схæц ыл кæнынц, фæлæ 
сæ, марадз зæгь, кæд йæхимæ æвналын уадзы. 
Тыхамæлтгæй йæ æмдыхæй фæмиддуар кодтой 
иуахæмы, фæлæ йын йæ дарæс раласынæн сæ бон 
ницы бацис — æрмæст æй хъарм æрæмбæрзтой, æмæ 
уайтагьд йæ хуыр-хуыр райхъуыст. 
Цæй хуыст æмæ ма цæй æндæр! Сабитæ æд дзау- 
мæтгæ æркъултæ кодтой иннæ хатæны, фæлæ Леза 
йæхæдæг фыййау куыдзы бадт скодта йæ уæлхъус, 
нæ йын зыдта исты йæ ахаст. «Цы та нæм дзы кæсы 
æнхъæлмæ, Хуыцау зоны!» — хъуыды кæны хи- 
нымæр. Фæлæ уæдмæ Фæхъо мидхъуырдухæн кæнын 
байдыдта, — кæимæдæр æрдæгфынæйæ загьд-зама- 
на самадта. Фæстагмæ кæрц иуварс асхуыста æмæ 
стыныл фæлвары. 
— Цы дæ фæнды, стынмæ хъавыс? — дзуры йæм 
Леза. 
— Банцай, хæр-рæджы къæл-лæу!.. — йæ цып- 
пæртыл тыххæй-фыдтæй рабадт лæг. — Мæ бын 
хуыл-лыдз цæм-мæн у дын зæгъ-гъын?! Ауагьтат та 
мын дон мæ бын-ны, нæ?! 
— Гъеныр цытæ дзурыс? Сабыр-ма лæуу æмæ дын 
раласон дæ дарæс! — дзуццæджы æрбадт йæ цуры 
Леза. 
— Цы, дам, цы, куыдз-дзæй гуырд?! — асхуыста 
йæ иуварс. 
— Хъæр ма кæн, дæ дзыхыуаджы нывæн суай, 
æнафон у! 
— Цæмæн дæн хуылыдз, зæгьгæ, дæ куы фæрсын 
140 

æз, æнаккаг! — реуагæнгæ лæууы йæ цыппæртыл, 
архайы къухæй бандонмæ баххæссыныл. Фæлæ 
фæцудыдта æмæ скъаппыл бахауд. Бæстæ авджын- 
дзаумайы дзыгьал-мыгьул сси. Скъаппы сæр цы 
алцы-ницытæ уыд, уыдон рахаудтой æмæ 
базгьæлæнтæ сты. 
— Кæм и дын, зæгъ-гъын, кард, дæ уырджы 
фæуа, кæм та йæ бамбæхстай?! — архайы скъаппы 
лагьз байгом кæныныл лæг, фæлæ йын йæ хæцæныл 
нæ хæст кæны. 
— Æрсабыр-ма у, цæмæн дæ бахъуыд кард 
æмбисæхсæв? — сабырæй йæм дзуры Леза. 
— Уый уын фен-нын кæндзын-нæн дæ куыдз- 
дзы хъы-был-тимæ! 
«Мæ хæдзар фехæлд, ай нæ æцæгæйдæр цалынмæ 
быныхъæр нæ айхъуысын кодта, уæдмæ йæм 
æнхъæлмæ кæсæм?!» — ахъуыды кодта Леза, лæджы 
фæуагьта æмæ, йæ цот кæм фынæй кодтой, уым 
смидæг. Фæстейы дуар ахгæдта æмæ сабитæм дзуры: 
— Фестут, мæ хуртæ, тагьд æмæ иугай рудзын- 
гыл агæппытæ кæнут! Сæрра уæ фыд ацы ’хсæв бын- 
тондæр! — федцæ сæ кодта иугай, стæй сæ фæдыл 
йæхæдæг дæр ахызт. 
— Цы чындæуа ныр, лæппу? — дзуры йæ хистæр 
хъæбулмæ Леза. — Кæм æрбабон кæнæм нæхиуыл? 
Сыхæгтæй дæр алы хатг худинаг у, искæмæ та дзы 
бакъул кæниккам нæхи, фæлæ... 
— Иу сыхагмæ дæр нал, бабамæ цæуæм ацы хатг! 
— Æмæ йæ чи фыдæхсæв кæны бабайы дæр, дæ 
фæхъхъау фæуон, айхуызæны? — сагъæсхуызæй 
загьта мад. — Æниу æй уадз æмæ уый дæр фена иу 
хатт афтæмæй, къæм абадын ыл нæ фæуадзы, æмæ... 
— Гъемæ дæуæн уый загьдæуа! Цæуæм! — сæ 
разæй фæраст лæппу уыцы уаргæйы. Æмæ уыдонмæ 
бакæс — сæ дон уырдыгмæ цъыкк-цъыкгæнгæ — 
141 

уыцы æнафон: налдæр трамвай цæуæг уыд, налдæр 
уынгты змæлæг, афтæмæй. 
— Кæцы дæ уый ацы æнафон? — тарстхуызæй 
сæм радзырдта сæ баба, куы йæм бахостой дуар, 
уæд. 
— Ма тæрс, баба, уый мах стæм — дæ байзæддаг! 
— Чи, зæгьыс?! 
— Бубæ дæн æз... Папæ нæ дæумæ рарвыста! — 
дзуры та йæм кæстæр чызг. 
— Бубæ, зæгьыс? Æмæ цы хабар у, исты ’рцыд? 
Кæм ис мæ бындар йæхæдæг? — Ныхасмæ дæр 
дзæбæх нал арæхст, афтæмæй сын дуар бакодта 
зæронд лæг. 
Гъе, фæлæ сын сæ цыды сæр куы бамбæрста, 
уæд дыууæ къухæй йæ сæр хойынмæ февнæлдта: 
— Цæмæн дæ ферох дæн, не Сфæддисæг, цæуыл- 
нæ мæ айсыс афойнадыл, цалынмæ ма ницы 
диссæгтæ бавзæрста мæ зæронд сæр, уæдмæ?! — 
фæмидæг кодта сабиты æмæ йæхæдæг фæраст Ле- 
зайы разæй. 
Схæццæ сты иукæддæр, сæ къæхтæ къуырт- 
тытæгæнгæ, чындз æмæ хицау, уæдæ цы! Æмæ — 
Былайы мардау — зæххыл фæлдæхтæй сæййæфтой 
Фæхъойы. Йæ алыварс дæрæнæй лæууынц къусæй, 
къоппæй, бандонæй, зæххыл æрæфсæрæн нал уыд. 
— Мæ бындурыл, кæсæны саст хорз куынæ фæхо- 
нынц! — йæхимидæг бахъынцъым кодта Леза, фæлæ 
йæ зæронд лæджы тæригьæдмæ кæсгæйæ, уый мæт 
дæр нал уыд. 
— Фæлтау дын дæ сау сынты уæлхъус куы ’рлæу- 
уыдаин ацы хуызæнæй дæумæ ’ркæсыны бæсты, 
сæфтдзаг! — Тыхысхуыстытæ бакодта йæ къахæй 
фыд йæ фырты, стæй йæ лæдзæгæй йæ сæр хойы- 
ныл балæууыд. — Цæй мæгуыр дæн, ды йе скаст, 
йе ’нхъæлцау кæмæн дæ, худинаггæнæг! Абонæй 
142 

фæстæмæ мæнæн фырт нал и! Ды дæхи, æз — мæхи! 
Фæлæ мæгуыр мæнæ ацы кæйдæр чызг, дæуæн чи 
фæбыхсыд абоны онг! — йæ цæссыг фындзыхьæлæй 
тагьди зæрондæн. 
— Ма-ма ’фхæр дæхи афтæ, сæ фыд! — Амоны 
йын диванмæ Леза. — Æрбад-ма. Мæгуыр йæхи уд, 
йæхицæн ахæм цардвæндаг чи равзæрста, æндæр 
æнæ уый ничи фесæфдзæн! Дæ фарн бирæ, фæлæ 
сабитæ сты, æмæ уыдонæй дæр алчи йæхи фарнæй 
бахъомыл уыдзæн. Кæд истæмæйты ирвæзиккой 
Хуыцауы фæрцы. Мацæмæй тыхсын кæн дæхи 
æппындæр, уæхи кой кæнут! Мæн æрмæстдæр уый 
фæндыд, къæм абадын уæ йыл ничи фæуадзы, æмæ 
мын цæмæй мæ уавæр бамбарат, мæ рæстдзинад 
мын зонат. Æмæ йæ гьеныр дæхи цæстæй уыныс, 
мæ дзырдцаг кæимæ у, уый. 
— Дæуæй нæ хъæстаг бæргæ ничи у, дæ рын 
бахæрон, чындз! Фæлæ дзы искуы афтæ фесæфгæ 
фендæуыд? Ма зонд хъуаг у, ма хъару, ма къах- 
къух! Пуй, налат! — загьта зæронд лæг æмæ диваны 
кæрон æрбадт. 
— Уæртæ-ма иннæ уаты æрхуысс, афтæ кæдмæ 
баддзынæ, бонмæ дæр бирæ нал и, фæлæ?! — дзу- 
ры йæм Леза. 
— Нæ! Мæнæ нæ иу дæргьæй лæууы, æмæ уый 
æгьгьæд у, хуыссæг та ма кæй ахсы?! 
Æмæ, бонмæ, цалынмæ йæхи æрæмбæрста йæ 
бындар, уæдмæ афтæ фæбадт зæронд лæг диваны 
кæрон йæ лæдзæджы æнцой. 
— Кæм дæн, кæм? Дон-ма мын уæ исчи авæрæд! — 
йе уæнгтæ аивæзта иуахæмы Фæхъо. 
— Дæ цæсгом гъеуый фæуæд, æнаккаг! Æмæ, 
дæуырдыгæй, нозты бынæй рухс чи нæ суадза, 
уымæн марæн кард басгуыхæд! — Сыстад йæ 
лæдзæджы-æнцæйтгы фыд æмæ йæ фырты цурмæ 
143 

бацыд. — Сымах та, мæ хæдзар чындз, уæхицæн 
куыд хуыздæр уа, афтæ кæнут. Дæ сызгьæрин доны 
мауал кал, цæрын кæй нал фæфæнды, уымæн дох- 
тыры хос дæр ницыуал феххуыс кæны! — Æмæ ду- 
арæй ахызт. 
— А-гьа!.. Схæццæ йæ кодтай, нæ?! — куыддæр 
фыд феддæ, афтæ рабадт Фæхъо æмæ загьд-замана 
самадта Лезаимæ. — Æнæсагьæс у мæн тыххæй, 
зонды къуыбылой! Фесæфынæй ма тæрс æнæ дæхи 
а лæппуйæн! Йæхимæ сты нырма йæхионтæ, Хуы- 
цауæн табу! Кæмæ бадаргь кæнон мæ къух, иу дæр 
мын «нагь» нæ зæгьдзæн. Мæ кауыл мын дур фæкод- 
тай! Æндæр хор — æндæр ад! Уынгты куы баззадыс- 
ты амæй-ай бонджындæр æмæ пумпусидæр æвзонг 
сылгоймæгтæ! Кæсгæ ма-иу кæн, цымæ цыбыр 
рæстæгмæ дæ бынаты æндæр нæ уаид! Айк ахуырстæй 
дæр айк æмæ æнæ ахуырстæй дæр. Ацы хатт æй 
уынд, конд æмæ ахуыргондæй нал æвзардзынæн. 
Мулк, мулк, йæ бындар фæуа, уымæн дзы æмбал 
нæй! Мæнæн дæр дзы кæд мæ гуыбын нæ фæриссид 
бухъцардæй! 
— О! О!.. Сæ дуæрттæ дæм тыгьдæй дарынц ис- 
бонджынтæ! — нал æм фæлæууыд Леза. 
— Уæдæ фендзыстæм! Уæд мард у а лæппу! — йæ 
рихи аздыхта Фæхъо. — Дæуæн арахъы боцкъа æмæ 
хуыскъастæу дæн, фæлæ дæу бынатмæ цас хæлæг- 
гæнджытæ ис, уый зоныс?! — Сыстад æмæ йæхи 
рæвдзытæ кæнынмæ фæци. 
— Гъемæ сæ бирæ февзар! Æниу дæм уæдæ хуыздæр 
зонд æрцæуын æнхъæлмæ кастæн? Кæнæ, рагæй дæр 
дæ иу къах æддейы кæй уыд, иннæ мидæгæй, уый 
мын æмбарын æнхъæл нæ уыдтæ? Афтæ, сывæл- 
лæттыл сидзæры ном ма уа, зæгьгæ, дын уымæн 
быхсыдтæн, фынджы бæркадæн къахы сæфтæг дæр 
144 

ахъаз, куыд фæзæгьынц, уыйау! — йæ маст рафыхт 
Лезайæн æмæ йæ зæгьинæгтæ скалдта. 
— Гъемæ хорзæй баззай дæ бæдæйнаг цотимæ, 
уæдæ! Мæ сæрæй мын стджытæ куынæ исдзысты, 
мыййаг. Фендзыстæм, чи нæ фембылды уа, уый 
дæр! Дæуæй афтæ, дæуæн куыд æнцонæй бафтыд 
дæ къухы уæлдæр ахуырдзинад райсын, — дæ сæр 
бæрзæндты цæмæй хæссыс, — уый ныр дæр афтæ 
æнцонтæй æфты къухы? Фучъи нæ федтай?! 
Фæсайдзæн дæ дæ зæрдæ. Афтиддзыппæй ныр алы- 
ранмæ дæр фæндæгтæ æхгæд сты, мæ хæнцъойлаг! 
Ахæцай мæнæ Къобы хæрды! Зонды къуыбылой дæр 
фест, дæ армы куы ницы уа, уæд! Йæ бынатæй дын 
стгæ дæр ничи скæндзæн! 
— Омæ ма, гормон, кæд уыдæтгæ æмбарыс, уæд 
дæхицæй арахъы боцкъа цы сарæзтай? Бинонты 
бæрны кæй дæ, уый дæ рох фæци?! Æви, æз дæ 
разæй кæй цыдтæн алы хъуыддаджы дæр, уæдæ 
дзыхъхъылæуддæр макæмæй уæм, зæгьгæ, ууыл дæ 
зæрдæ фæдардтай?! Кæлæхы галы уагьд мын дæхи 
цы акодтай? 
— Бирæ чи фæкуыста, уыдон дæр амардысты. 
Стæй, æдылы, нозт адæмы цæгьдæг рын куы уаид, 
уæд æй паддзахад, ивылд донау, не скъæрын кæ- 
нид! — йæ фæстæ афтæ нытътъæпп кодта дуар 
Фæхъо, æмæ æвгты дзыгьал-мыгьул ссыд. 
— Гъе, фæлæ уæддæр дзæбæх уæд! — арф ныуулæ- 
фыд Леза. — Быныхъæр нæ ма айхъуысæд! Мауал 
мын фæриссын кæн дыккаг хатт мæ сабиты зæрдæ! — 
йæ сæрыл хæрдмæ схæцыд сылгоймаг æмæ йæ сы- 
хагмæ бакаст: — Куыд æрæгмæ хæццæ кæнæм, дæ 
хорзæхæй, Данел? 
— Бирæ нæ бæргæ нал хъæуы, комкоммæ нын 
ныууайæн куы уаид, уæд. Фæлæ æнæ фæзилгæйæ 
ацы уынгты цæуæн нæй. 
145 

— Цæй-ма! Ахæм фæдисы рæстæг нын кæд ницы 
зæгъиккой! — Сæ ныхасы бацыд Кати дæр. — 
Афонмæ лæг кæд фистæгæй тагьддæр нæ ныххæццæ 
уыдаид, горæты уынгтæ барыны бæсты! 
— Омæ цы уа, уый уæд, уæдæ! — загьта Данел 
æмæ комкоммæ араст. Иучысыл куы ауадысты, уæд 
сæ размæ фæци, кæмæй тарсти, уыдонæй иу. 
— Дæ гæххæтгытæ! — дзуры йæм гæлдæрджын 
бæзæрхыгтæ бæрзонд нæлгоймаг. 
— Табуафси! Æцæг кæд гæнæн ис, уæд нæ бирæ 
ма бафæстиат кæн!.. Фæдисы цæуæм æмæ ауылты 
дæр тагьддæры тыххæй рацыдыстæм. 
— Æндæр æй зонгæ кодтай,кæй нæ ис ауылты 
цæуæн, уый? — мæсты каст æм бакодта гæлдæрджын. 
— Ау, уый та куыннæ зонæм! Фæлæ ма йæ, 
зæгьын, кæд удæгасæй ныййафиккам! 
— Уыцы ныхæстæ-иу æндæр искæмæн кæн, ныр 
та дæ 400 сомыл дæ къух ауигь! 
— Омæ ирон дзыхæй уæддæр нæ дзурыс, æз дын, 
цы хъуьцщаджы фæдыл цæуæм, уый куы бамбарын 
кодтон! Дæуæй уæлдай, кæй æхсызгон аразын, 
уыдон мæнæн дæр тугхæстæг не ’ййафынц, мый- 
йаг, сæ зын уавæр фенцондæр кæныны тыххæй 
фæраст дæн семæ. Æндæр нæхицæй картоф 
æлхæнынмæ рацыдтæн. Мæ голджытæ дæр уæртæ 
машинæйы сты. — Гъа, адон мæм ис æмæ дын сæ 
дæттын. — Йæ дзыппæй систа 300 сомы Данел. — 
Æрмæст нæ мауал фæстиат кæн. 
— Уæлдай ныхæстæ нæ! 400 сомы загьтон æз!— 
ноджы хъæрдæрæй загьта лæг æмæ иннæрдæм азылд. 
— Цы зæгъы, цы? Цæй сомты кой кæны?! — дис- 
хуызæй дзуры Данелмæ Кати. — Мах сæфты къа- 
хыл куы стæм, цыппар сабийы сидзæрæй куы зай- 
ынц, уæд ма нæ ай та цæй сæдæтæ домы! 
146 

— Сæдæтæ нæ, фæлæ ивар! — йæ хъæлæс та 
фæбæрзонддæр кодта лæг. 
— Гъа, дæ хорзæхæй, Данел, мæнæ-ма йын сæм 
мæ карчы аргь дæр афгау, уæдцæр нæ мауал уромæд! — 
дæтгы йæм 50 сомы Кати. 
— Уæхæдæг уромут уæхи, æз уæ нæ уромын, 
фæлæ. Ивар æз не снысан кодтон. 
— Омæ уæдæ мæнмæ дæр мæнæ ацы капеччытæ 
йеддæмæ куы ницыуал аззад, — йæ редикюл бай- 
гом кодта Леза æмæ дзы систа 17 сомы. — Цæмæй 
зыдтон, цы бæллæх нæм кæсы, уый, æндæр æй нæ 
алхæдтаин, — систа дзы дзæнгæрæгджын сахат дæр. 
— Ой, дæ рынтæ мæ гуыбыны ацæуой мæ хойæн, 
куы мæ фервæзын кодтай алы райсом нæ лæджы 
æрдиагмæ хъусынæй! — Фестад йæ бадæнæй Зами 
æмæ йæм йæхи ивазы исынмæ. 
—Гъа, бирæ хъуаг куы нал сты гьеныр! — Дæтгы 
та æхца лæгмæ Данел. 
— Æри-ма уый дæр ардæм! — æхца куы райста 
лæг, уæд ма йæ домбай дзæккорхуыз къухæй аиуварс 
кодта Замийы къух æмæ сахат дæр йæ дзæмбыты фе- 
гуырд. Сылгоймаджы къух уæлдæфы ауыгьдæй аз- 
зад. Лæг сахатмæ æркæстытæ кодта, йæ хъусыл æй 
авæрдта, байхъуыста йæм, стæй йæ йæ кителы 
тæртгы арфгомау афснайдта. — Пойдот!.. Скъæргæ 
кæнут гьеныр! — ацамыдта сын размæ. 
— Мæ хæдзар фехæлд, пойдет, дам!.. Æмæ нæ 
лæг та уæд? — исдуг æм джихæй кæсгæ аззад сыл- 
гоймаг. — Ныр-ма цы цæсгомæй ныццæудзынæн нæ 
лæджы размæ, зæрдæ йын куы бавæрдтон сахатæй, 
уæд?! 
— Нæй гæнæн, мæ хур Зами! Тыхджын цы нæ 
кæны, æдых цы нæ бары! Уый нын уæддæр кæд бам- 
барид нæ тыхст уавæр, æрсабыр кæн дæхи! — дзуры 
йæм йæ цæссыгтæ ныхъуыргæйæ Леза. 
147 

... Рынчындоны кæрт. Чыртæ-чыртæй дзы къор- 
дгай змæлы бирæ адæм: чи кæугæ кæны, чи цымы- 
дисхуызæй ракæс-бакæс, кæцæй та сусу-бусу хъуы- 
сы. 
— Чи мæ бабын кодта, кæй азарæй фехæлд мæ 
хæдзар? Цæмæн мыл батар мæ боны рухс?! Куыд 
ма уыдзынæн æнæ мæ худгæхур?! — Лезайы хъустыл 
уайынц кæйдæр хъарæджы ныхæстæ. — Цы ма 
кæндзынæн ныр, уынджы къæйыл ниугæ куы баз- 
задтæн! Чи мын райсдзæн дæ туг, куынæ дын ма- 
дызæнæг æфсымæр ис, куынæ сæрыхицау, уæд! 
«Мæгуырæг, чи зоны, чи фæмард, уый ныййарæг 
у», — ахъуыды кодта химидæг Леза æмæ тагьд-тагьд 
фæраст тугдæттæн кæбинеты ’рдæм, йемæ чи уыд, 
уыдон дæр дзы айрох сты, афтæмæй. 
— Мама! — йæ хъустыл ауад йæ чызджы ныхас 
æмæ дзыхълæуд фæкодта. Кæсы æмæ йæ хистæр чызг 
лæууы сыхаг лæппутæй кæйдæртимæ. 
— Уым нæй, реанимацийы ис! — кæугæйæ йыл 
йæхи баппæрста чызг, йе ’мбæлтгæ дæр сæ алыварс 
амбырд сты. 
— Махæй йын никæй туг сбæззыд, Леза Елмæр- 
зайы чызг, фæлæ Эдик нæма разынд фæстæмæ! — 
дзуры йæм сæ иу. 
— Бузныг, мæ хуртæ, бузныг! Ацæут! Стæй сы- 
мах дæр мауал лæуут, уæ кæстæр иунæг у! — дзуры 
йæ хъæбултæм дæр.— Мæхи бар æй уадзут ныр, мæ 
туг ын бæззы! — æмæ тагьд-тагьд фæраст реанима- 
цийы ’рдæм. 
— Кæдæм? Ардæм афтæ цæуæн нæй! — Æнæфæрс- 
гæйæ дзы куы бамидæг, уæд ыл схъæр кодта урсха- 
латджынтæй иу æмæ йæ развæндагыл æрлæууыд. 
— Бæргæ йæ зонын!.. — Фæхъойы мæрдон фæлурс 
148 

цæсгомы хуыз ауынгæйæ йæ уæрджытæ æрхоста 
Леза. — Æмæ уый уæртæ æнæуи дæр мард куы у, 
уæд ма йын цæй туг агурынц?! Быныхъæр нæ куы 
хъуысын кæны, хæдзархæлд фæуон! Айсут ын 
тагьддæр мæ туджы цъыртт, кæд ма йын исты ахъаз 
фæуид! — Фæлæ кæд сæр йæхицæй нал у, уæд ма 
уымæй цæй адæймаг ис! Цæмæн ын у афтæ тынг 
тыхтытæ, куы нал дзы цæст бæрæг ис, куы нал 
хъус?! 
— Фæлæуу-ма, дæ хорзæхæй, æрсабыр у. Уадзæм 
уал æм иуы туг! Уæртæ кæсыс? — Ацамыдта йын 
рынчыны фаллаг фарс диванмæ. 
— Ма тыхс, Леза Елмæрзайы чызг! Бæззы йын 
мæ туг дæр! — дзуры йæм чидæр. 
— Кæцы дæ уый, мæ хур, чи фæзынд нæ 
фæдисмæ?! 
— Æз дæн, æз, Леза Елмæрзайы чызг!.. Дæ фы- 
дуаг лæппу — Эдик! 
— Мæ къонайыл! Æмæ ды нырма дæхæдæг рæзгæ 
саби куы дæ, уæд дæ цæй туг дæттыны æфсæрм уыд?! 
Сыст уæлæмæ, дæ нывонд фæуон, ныртæккæ! Раф- 
тау-ма йын йæ судзин, дæ хорзæхæй! — дзуры Леза, 
йæ уæлхъус чи лæууыд, уыцы урсхалатджынмæ. — 
Мæ ахуырдзау у, йæ фæхъхъау фæуон! 
— Æмæ йын ды чи дæ рынчынæн, бафæрсын 
аипп ма уæд, фæлæ? — фæрсы йæ дохтыр. 
— Йæ сабиты мад бæргæ дæн, хæдзархæлд ма- 
куы фæуон! Уыдон æм фæзынын æнхъæлмæ куы 
кастысты, уæд цы кодта, цы бæллæх ыл æрцыд? Чи 
нæ бабын кодта? Курын уæ, ма мын сæм бауадзут 
сидзæры номæй сдзурын! Ницы йын бавгъау 
кæндзыстæм, нæ хæдзары къуым дæр нæ нал хъæуы, 
æрмæст нæ быныхъæр ма айхъуысын кæнæд! 
— Цы дын зæгъон, нæ зонын... Йæ уавæр 
149 

хæрзтæй нæу. Фæлæ, куыд фæзæгъынц, уд уадзын 
дзы нæ хъæуы, мыййаг. Архайдзыстæм, нæ бон цы 
уа, уымæй йæ фервæзын кæныныл. 
— Уæдæ йæ удæн тас у, зæгьут, нæ? — ставд 
цæссыг нызгъæлдта Леза æмæ хæстæгдæр бацыд 
Фæхъомæ, кæсы йæм æдзынæг: «Дæ бæллицты хур- 
хыл ма ныххæц, гормон, мах куыйтæ бахæрæнт, 
фæлæ»! — йæ рус ын рæвдаугæ æрсæрфта йæ ар- 
мытьæпæнæй. 
— Кæд ын ницы уаид, йæ хуылфыдзаумæттæ 
хьыгдард не ’рцьщысты ’мæ, — дзуры йæм дохтыр. — 
Сæйрагдæр тыхстаг йæ сæры цæф у ныртæккæ, 
зæнджы састæй йæ удæн тас нæу. Гъе, æрмæст ра- 
хиз цæстæй пайда нал ис, уый дызæрдыггаг нал у. 
— Мæ бындурыл! — Лезайы цæстытæ та доны 
разылдысты. Мæнæ йыл фыдгулы æлгъыст куыд 
æрцыди, мæнæ! — Фæлæ кæд хуылфыдзаумæттæ 
хъыгдард не ’рцыдысты, уæд ын уый цавæр мæрдон- 
хуыз у? 
— Туг дзы бирæ фæцыд, тугдадзинтæ кæмдæрты 
хъыгдард æрцыдысты авджы сæстытæй. 
— Гъемæйын айсут мæнæй, цас ма йын хъæуы, 
уыййас! — Леза Эдичы йæ хъæбысы æрбакодга æмæ 
диваныл æрбадт. — Цу æмæ уал æддейы абад, мæ 
къона, махонтæ дæр уым сты нырма. 
— Æмæ чи фæмард, уыцы чызг та уын чи у? — 
фæрсы Лезайы дохтыр. 
— Цæмæй зонын, кæй хæдзар та бабын. Фæндаг- 
гонæн æмбæлтгæй фылдæр цы вæййы.Чи сæ бабын 
кодта, кæй азар сæ басыгьта, Хуыцау зоны. 
— Йæ цæфтæм гæсгæ сылгоймаг йæхæдæг тардта 
машинæ. Йæ риуыгуыдыр тынд у мидæмæ... рулыл, 
æвæццæгæн! — Лезамæ бакаст дохтыр. 
— Йæ ныййарæджы фæрстæ йын фехæлой, 
150 

нæхæдæг дæр цы уыдзыстæм, уый бæрæг нæй, 
фæлæ... — схæкъуырцц кодта Леза, бæлвырддæр ха- 
бар бамбаргæйæ. 
— Цы хабар у, цы? — Уæдмæ сæ уæлхъус февзæрд 
æндæр урсхалатджын. 
— Куы ницы. Мæнæ ма йын йæ бинойнаджы 
дæр фæнды туг ратгын. 
— Йæ бинойнаджы, зæгъыс?.. — иуцасдæр 
джихæй кæсгæ баззад дохгыр Лезамæ, стæй æлхыскъ- 
гæнæгау загьта: 
— Æмæ йын цы дæтгынмæ хъавы, йæхæдæг туг- 
уадзинаг куы у, уæд?! 
— Афтæ йæ бафæндыд. Йæ сывæллæттæ, дам, 
тæригьæд сты, сидзæрæй куы баззайой, уæд. 
— Цы, дам, цы? Афтæ æдылы стæм мах, сыл- 
гоймæгтæ! Æндæр... — йæ ныхас кæронмæ нал 
фæци урсхалатджын, афтæмæй дуарæй ахызт. 
— Æнаккæгтæ!.. Æмæ йын кæд сывæллæтгæ ис, 
уæд уыцафон Хидыхъусы цы архайдта, цымæ, 
кæйдæр чызгимæ? — Æрбайхъуыст ма Лезамæ 
æддейæ йæ ныхас. — Мæнгæн нæ фæзæгъынц, чи 
цы фæагуры, уый ссары! Афтæ чызджы мад тæригьæд 
у, æндæр!.. 
— Мæ хæдзар фехæлд! — ныккæрзыдта уыцы 
ныхæстæ айхъусгæйæ Леза. — Уæдæ ма нын тудж- 
джынтæ дæр скодтай, туджджынтæ?! — фæрсырдæм 
бакаст Фæхъойы фæлурс мæрдон цæсгоммæ æмæ 
та йæ хъусты азæлыдысты, чысыл раздæр царæф- 
тыд ныййарæгæй цы зæрдæуынгæггæнæн ныхæстæ 
фехъуыста, уыдон: «Чи дын райсдзæн дæ туг, куы- 
нæ дын мадызæнæг æфсымæр ис, куынæ сæрыхи- 
цау?!» 
— Æмæ дын гормон, æгыъæд нæ уыд, мæн кæй 
фенамонд кодтай, уый? Цæуыл ма бабын кодтай 
151 

кæйдæр хæдзар та?! — арф ныуулæфыд Леза æмæ, 
фыдфынау, йæ цæстыты раз сыстад сæ фыццаг 
фембæлд Фæхъоимæ. 
* * * 
... Диссаджы хъарм бон скодта уыцы фæззæг, 
æвæдза. Рæгьтæ æмæ фæзтыл æрдзы ахорæнтæ нæ 
фæзындысты, зæгьгæ, уæд зын раиртасæн уыдаид 
сусæны мæйæ. Фæлæ кæд хуры тынты æндæвдадыл 
Галæгоны комытæф нæ зынд, уæддæр æрдзы хъу- 
лон æмбæрзт гауызæй бæрæг уыд, фæззæг йæ бартæ 
кæй райста, уый. 
Стыр бæрæгбон уыд уыцы бон Лезайы хъæубæс- 
тæн — 7-æм ноябримæ ма бæрæг кодтой Фæллойы 
бæрæгбон дæр. Се ’ппæтæн дæр сæ зæрдæтæ рухс 
уыдысты сæ бæркадджын фæззæгæй. 
Суанг сæумæрайсомæй хур йæ хъарм тынтæ зу- 
лаивæй æлвисын райдыдта Дубинæйы хъæубæстыл. 
Фæсвæд цъиуызмæлæг нал баззад хъæубæсты 
цæрджытæй, къордгай цыдысты æмæ æмбырд код- 
той сæ хъазæн фæзмæ чысылæй, стырæй. Дардыл 
зæлыд хъæлдзæг уынæр, ирон фæндыры цагъд зарæ- 
джы мыртимæ. Фæлмæн хъарм уддзæфимæ хæдза- 
ри-хæдзар зылд хойрæгты, физонджыты цыбæлгæ- 
нæн тæф. 
Æхсызгонæй хъуыста Леза сæ хъæлдзæг уынæрмæ, 
фæлæ сæ абæрæг кæна, уый та йæ фæсонырхæджы 
дæр нæ уыд. Тарсти, цы æртæ боны æмгъуыдмæ 
æрцыди горæтæй, уыдоны йæ кæнинæгтæ конд куы- 
нæ фæуой, уымæй. Аннæмæй та хъуыды кодта, 
æнæхуынд уазæгау, куыд смидæг уа се ’хсæн йæ 
хъæубæстæн, исты дзы йæ фæллойы хай дæр ис, 
куывд цы бæркадæй кæнынц, уым? Нырма йын йæхи 
152 

тугвæллойæ куы ничима сахуыста, уæд се ’хсæн цы 
цæсгомæй балæууа? 
Гъе, фæлæ йæм фæссихæртгæм æввахс се ’рвадæл- 
ты чындз Мани лæбурæгау куы бамидæг уаид: 
— Цы дæ, цы, дæ хорзæхæй? Цы бадыс ам, уый- 
ма мын зæгь, æви дæ хъæубæсты дæ сæрмæ нал 
хæссыс?! Алырдыгæй мын мæ хъустæ куы бахорд- 
той, уæ чызг кæм и, ам цæуыннæ ис, зæгьгæ! — 
йæ цъылын йæ къухтæй райста чызгæн æмæ йæ 
хихсæнмæ фæмидæг кодта: 
— Арæвдз-ма кæн ныртæккæ дæхи æмæ фæцæуæм 
æнæ иу ныхасæй! 
— Нæ-æ, цытæ дзурыс?! Нæй мын цæуæн, æндæр 
чызджытимæ нæ ацыдаин! Бирæ кусинæгтæ мын ис... 
— Æмæ куыстытæ та кæд чи фæци? Уæлдай 
ныхæстæ нæ, æз ме стыр сæрæй уырдыгæй ардæм 
дæумæ фæцыдтæн. Нал мæ уагътой алырдыгæй, 
æндæр мæ мæ къæхтæ хордтой, æнхъæлыс? — йæхи 
бандоныл æруагъта сылгоймаг. — Цалынмæ дæхи 
арæвдз кæнай, уæдмæ нæ ацæудзынæн. 
Бирæ радзур-бадзуры фæстæ сразы Леза Мани- 
имæ æмæ, раст адæм куывды фынгтæй куыд сыста- 
дысты æмæ хъазты фæзмæ куыд рагуылф кодтой, 
афтæ ныххæццæ сты уыдон дæр. Кафынц, симынц 
сыкъадзæф хъæлдзæг адæм, алчи сæ йæ арæхстдзи- 
над равдисыныл архайы. 
Мани æмæ Леза æрлæууыдысты хъазты иу кæрон, 
хионтæ фылдæр кæм уыд, уым. Цинтæ кæныныл 
фесты хæстæджытæ Лезайыл, алчи дæр æй йæхирдæм 
ивæзта, чи йæ цæмæй фарста, чи цæмæй. Фæлæ 
дын уæдмæ хъазты чегьре — сæ хæрæфырт Боба — 
йæ цуры куы алæууид: 
— Уæуу, мæнæ ма кæй уынын! Дзыхъхъынног 
итувæрд уазæг горæтæй! — йæ иу къухы лæдзæг, 
иннæмæй Лезайы къабазыл фæхæцыд æмæ йæ хъаз- 
153 

ты фæзмæ фæкæны. — Иу кафт дын æнæ акæнгæ 
нæй ныртæккæ, мæ мадыхоты хуыздæр! 
— Цытæ дзурыс, Боба, кæд мæ федтай кафгæ? 
— Никуы дæ федтон æмæ дæ, зæгъын, фенон, 
фенон! — йæ лæдзæджы фындзæй æркъуырдта зæхх 
нæлгоймæгтæй кæйдæр цур. 
— Æрфæндыр-ма кæн, нæ хо ! Уæздæтгы цагьд. 
Уазæг лæппуйæн иу кафт! 
Уазæджы коймæ фæкаст Леза, æмæ хъазты фæзмæ 
рахызт уæнгджынтæарæзт, Арвуациллайы хуызæн 
цæхæрцæст бæрзонд лæппу. Йæ мидбынат иуцасдæр 
æндзыгхуызæй аззад Леза, йæ дзыхы дзырд нал ба^т. 
Лæппуйы конд æмæ уынды цагьары бахауд. Иæ 
фæтæн ныхыл, зæрватыччы базыртау сæхи бæрзонд 
систой сау дыууæ къæлæт æрфыджы, æмæ сæм цы 
сау къæбæлдзыг бецыкк ивæзта йæхи уырдыгмæ, уый 
уæлæмæ сæппарыныл архайдта лæппу йе ’нгуылдз- 
тæй. 
— Бахатыр кæн... нæ зонын кафын! — сирвæзт 
æппынæрæджиау Лезайæ. 
— Чи зæгъы уый, чи?! Акæс-ма уыцы къул- 
бадæгмæ! Æнæнтыст макуы фæуы, адæмы дæхимæ 
куынæ ’ркæсын кæнай! Куыд зоныс, афтæ акаф, 
кæд дæхи ногæй авдæны нæ бæттын кæныс, уæд! 
Скъолайы кафджыты къордимæ уæддæр нæ ка- 
фыдтæ?! — Айхъуыста Леза сылгоймæгты ’хсæнæй 
йæ фыдыхо Женайы æлхыскъ ныхæстæ. 
Цы гæнæн ма уыд уæд Лезайæн, æмæ фæндыры 
цагьд къæрццæмдзæгьдимæ куы стынг сты, уæд ка- 
фын чи нæ зыдта, уый йæ аив фидауцджын уæнгты 
айст æмæ лыстæг сирдæй хъазты уæвджыты йæхимæ 
æркæсын кодта. 
Йæ тæмæны бацыд кафт. Йæ арæхстдзинад рав- 
дисыныл нæ ауæрста уазæг лæппу дæр. Цæст нæ 
154 

хæцыд йæ фезмæлд, йæ фæзылдыл. Уæлдайдæр, 
тымбыл кафты цагьд куы райхъуыст, уæд дзуццæг- 
кафт кæнгæйæ, дыууæ армытьæпæнæй йæ рæмбын- 
къæдзтыл хæцгæ, цъил фестад чызджы алыварс. 
— Гъе уый дын лæппу! Кæй цæринаг гуырд у, уæ 
хорзæхæй? — райхъуыст кæйдæр хъæлæс. 
— Æмæ цы дзæбæх фидауынц иумæ, уый та! Цард 
сын бантыса, цыкурайы фæрдгуытæ раст! —загьта 
хистæр сылгоймæггæй чидæр. 
Æмæ дын уæд фæсивæд дæр хъырнынмæ куы 
февналиккой, чи сæ нымæтын ехс райста, чи та — 
мæцъы. Чи-иу загьта цары фиу, чи та — сæ амонд 
иу. 
Гъе, фæлæ ууыл се ’ппæт нæ разы кодтой, æмæ 
ныййазæлыд Лезайы æмкъласонтæй кæйдæр 
хъæлæс: 
— Фыййауы хызыны нын хъæдурджыны карст, гьей! 
— Цы йæм ныккодтай, нæ буц уазæг, нæ бур куыдзы 
каст, гъей! 
— Уый та кæцы у, уый?! — Æвиппайды райхьуыст 
сылгоймæгты ’рдыгæй уазæг лæппуйы фысымты усы 
мæсты ныхас. — Цавæр æнæууылд ныхæстæ сты 
уыдон та? Чи та ма уазæджы буц скæны! Æниу цы 
’рра дæн, гæды фиумæ куынæ ’ххæсса, уæд æй мархо 
хоны! 
— Æмæ куыннæ! Фæлæ дзы мæсты кæныны сæр 
дæр цæмæн хъæуы, нæ зонын. Дыууæйыл дзырд 
ын стæм уæдæ æниу уæ уазæгæн, йæ къайаг цæтгæ 
куы у, уæд? Лезайы та ма цы ныссагъта йæ цæстытæ?! 
Иу ын кæй дæттæм, ууыл цинæй мæлæд! 
— Науæд ын Гариц дæр афтæ куы зæгъы, йæ 
къахдзæфтæ йын чысылæй фæстæмæ дисынæй чи 
бары! 
155 

— Кæннод не скъолайы директор... Уый Лезайы 
йæхицæн æвæрд хæзнайыл куы нымайы, æрмæст 
ын йæ ахуыры фæудмæ æнхъæлмæ кæсы, æндæр! — 
Алырдыгæй райхъуыстысты сылгоймæгты ныхæстæ. 
«Бабын дæн! Æнæмастæй нал аирвæздзынæн, 
æвæццæгæн, абон ардыгæй!» — батыхст йæхимидæг 
Леза уыцы ныхæстæм хъусгæйæ. Йæ цæсгом туджы 
зылд, йæ фæсмон ын цæусæгуыт дæр нал æййæфта, 
куывдмæ рацæуыныл кæй сразы, уый тыххæй. 
Фæлæ та йын уæдмæ йæ хъуыдыты хал фескъуыдæ- 
уыд. 
— Цæуыл дзурынц, дæ хорзæхæй,стæй чи сты, 
кафгæ чи кæны, уыдон? — фæрсы иу сылгоймаг 
иннæйы. 
— Мæ хæдзар! Хъусæй хорз нал дæ, фæлæ цæстæй 
дæр нал уыныс? — бахудт ыл, кæй фарста, уый. — 
Чызг Теуаты Гыдзыбуйы кæстæр чызг Леза, горæты 
йын чи ахуыр кæны, уый. Лæппу та — Робайты 
Баццæйы курæг, Хъабагты уазæглæппу. Минæвæртгæ 
сæм барвыста, хуыцаубоны, дам, фидауынц. Фæлæ 
нæ зонын, исты ма рауайа сæ хъуыддагæй... Æвзæр 
чызг, мыййаг, нæу Баццæ — бæстæ ’мæ доны аргь 
сылыстæг у. Фæлæ ма Лезайы цур лæппуйы цæсты 
сахада?.. 
— А-а!.. — уæдæ мын уымæн дзырдта, æвæццæгæн, 
æндæрæбон Баццæйы чындз, тагьд нæм чызгæрвыст 
уыдзæн, зæгьгæ. Таджы был æй къуымбилтæ æхсгæ 
баййæфтон, æмæ... Фæхайыр уæнт, фæхайыр! 
Дзæбæх, сæрæн лæппуйы каст кæны, Баццæйæн 
аккаг никæй кодтон, фæлæ. Хорз чызг у Баццæ, 
тынг хорз чызг, нæ дзы фæрæдидзæн! 
— Æмæ йæ ’взæр чи хоны? Фæлæ Лезаимæ 
дзæбæхдæр фидауид, ай-гьай, ацы лæппу. 
Уыцы ныхæстæ ма куы айхъуыста Леза, уæд бын- 
тондæр ныфсæрмдзаст, йæ къахайст фæцудыдта. Йæ 
156 

уавæр ын æнæ бафиппайгæ нæ фæци лæппу дæр 
æмæ сæ кафтæн кæрон скæныныл бацархайдта. 
Чызджы йæ бынатмæ бахæццæ кодта, йæ рахиз къух 
йæ риуыл авæрдта æмæ йын йæ сæрæй ныллæг акуыв- 
та, стæй сыдз-мыдзы хъырнджыты ’рдæм йæхи бай- 
ста. Леза та цæстæнгасæй Манийы ацагуырдта, æмæ 
йыл йæ цæст куы ’рхæцыд, уæд æм сабыргай йæхи 
байста. Фæлæ йын йæ зæгьинаг зæгьын йæ къухы 
нæма бафтыд, афтæ та йæ мидбынат цавддурау. 
лæугæйæ аззад, кæйдæр зæланггæнаг хъæлæс айхьус- 
гæйæ: 
Денджызы хъазтæ куы ’рбамбырд вæййынц, гъей, 
Куынæ дзы вæййы бæлоны хуызæн, гъей! 
Хъазты чызджытæ куы рарæгь вæййынц, гьей, 
Куынæ дзы вæййы мæноны хуызæн, гьей! 
Саухъæды бæлас мын калын нæ комы, гьей, 
Куы кома, уæддæр былы ’рдæм хаудзæн, гьей! 
Нанайы рæсугьд чызг курын нæ комы, гъей, 
Куы кома, уæддæр дæумæ не ’рхаудзæн, гьей! 
Зарæг чердыгæй хъуыст, уыцырдæм сонт каст 
фæкодта Леза æмæ ма йæ цæстызулæй ауыдта, 
кæимæ кафыд, уыцы лæппу хъырнджытæй кæйдæр 
уæхск йæ къухæй куыд æркъуырдта, стæй мидбыл 
худгæ йæхи куыд фæиуварс кодта. 
— Амбылдта дæ, æнхъæлдæн, æмæ Хъази! — 
хъæлдзæг уынæры фæстæ нæлгоймæгты ’хсæнæй рай- 
хъуыст кæйдæр хъæлæс, æндæр сæ хъыпп-сыпп 
никæмæй уал схауд. Фæлæ та уый хыгьд сылгоймæг- 
ты цымыдисдзинадæн кæрон нал уыд: 
— Цæй амондцжын у дæ ныййарæг, ды кæй 
зæрдæйы фиу дæ! Иæ конд, йæ уынды уæлæмхасæн 
ма йын цы хъæлæс æмæ къахайст ис! 
157 

— Уæдæ, уæдæ! Амондхъуаг нæ разындысты Бац- 
цæйы ныййарджытæ дæр, сиахсы номыл уый кæй 
фæсдуар æрлæудзæн! 
— Ма зæгь, ма! Кафаг лæпгп^ хæдзар нæ кæны, 
зæгьгæ, ныхасæн куы баззад! — Иæ ныхас сæм бап- 
пæрста Баццæйы æрвадæлты ус. — Баццæйы хуызæн 
чызг та дзыхы радавинаг нæу! 
— Омæ йын æй нæ цæст нæ уарзы, мыййаг?! 
Амондджынтæ фылдæр куы уаиккой а зæххыл! Хуы- 
цауы цæст ын æй бауарзæд! 
Батыхст Леза бынтондæр, уыцы ныхæстæ дæр ма 
куы айхъуыста, уæд. Фæлæ йæ тыхсты сæр цæуыл 
уыд, уый йæхæдæг дæр дзæбæх не ’мбæрста. Æхсыз- 
гон ын уыдысты, æви хъыг адæмы ныхæстæ, уый 
нæ хатыдта. Фæлæ йæ зæрдæ йæхи риуы къултыл 
куыд хоста, уый хорз æнкъардта. 
— Нæхимæ цæуын æз! — аивæй бадзырдта Ма- 
нийы хъусы. 
— Цы хабар у, цы ’рцьщ?! Мачи дæ аныхьуыравд! — 
Бабустæ йыл кодта Мани. 
— Омæ дæу нæ цæуын кæнын, æрмæст мæн фæиу- 
варс кæн ацы дзыллæйы ’хсæнæй. Фæндаг мын 
амонын хъæуы нæхимæ? — Лæгьстæхуызæй та ба- 
каст Леза Манимæ. 
— Æмæ мын зын у, æнхъæлыс, демæ ауайын? 
Фæлæ дæхи къулы хуынчъы байсæрдынмæ хъавыс, 
æви адæмы æхсæнмæ рацæуыны аккаг нæ дæ? Цы 
та дæ зæрдæмæ нæ фæцыд, цымæ? Уæдæ дæм иу 
хъусæрдарæг дæр куынæ уыдавд, уæд дæм уый хуыздæр 
фæкастаид?! — Фæрсæджы каст бакодта Лезамæ 
Мани. 
— Цæй, о! Аздæх ныр фæстæмæ, ардыгæй 
мæхæдæг суайдзынæн! — тигъы фæзилæнмæ дæр 
æххæст нæма схæццæ сты, афтæ æрлæууыд Леза æмæ 
Манийæ йæхи фæхицæн кодта. 
158 

Æхсæв бонмæ нæ бафынæй Леза, боны цаутæ 
йæхимидæг равзар-бавзар фæкодта. Цæстытæй нæ 
хицæн кодта лæппуйы мидбылхудт, хъусты зæлыд 
йæ фæлмæн зæланггæнаг хъæлæс. Æмæ йын кæйдæр 
цардамонд йе ’нцойад цæмæн агайы, уый бамбарын 
йæ бон нæ уыд. Хæлæг æм кæнид Баццæмæ, æмæ 
йæ амонд ссарыныл нырма хъуыды дæр куы никæд 
акодта, йæ фæсонырхæджы дæр нæма ис мой 
кæнын. Нæ, нæ! Уарзондзинады æнкъарæнтæ цы 
ад кæнынц, уый нырма æмбаргæ дæр куынæ кæны, 
уæд æм куыд хъуамæ хæлæг кæна! Архайы Леза йæ 
миддуне бамбарыныл, фæлæ йын дзы ницы уайы. 
Æнæхуыссæг æхсæвы фæстæ, бон куыддæр дзир- 
дзур кæнын райдыдта, афтæ фестад цырдгомау Леза 
æмæ февнæлдта йæ кæнинæгтæм, изæрмæ йын конд 
куыд фæцадаиккой, афтæ. Æмæ йæ къухы æфтгæ 
дæр бакодта. Хъуыдис ма йæ æрмæст йæхимæ ази- 
лын, афтæ йæм уынгæй сæ сыхаг ус Мереты ныхас 
æрбайхъуыст: 
— Дæлæ та Д æтгу йæ ныййарджытæм бæрæггæнæг 
æруад машинæйæ, æмæ йæ, зæгьын, куы абæрæг 
кæнин. Нæ лæппу куыннæ ’руад йемæ, мæ зæрдæ 
йæм æхсайы. 
«Цы хорз у, мæн дæр та куы аласид йемæ!» — 
бацин кодта Леза æмæ йæ мадæн афтæ: 
— Нана, Дæтгу ам куы ис, зæгьынц, абæрæг-ма 
йæ кæн, кæд та мæ схæццæ кæнид горæтмæ. 
— Æцæг æви? Æнæ ныууайгæ мын æм нæй! — 
Йæ куатæ феппæрста мад æмæ фæраст дæлæсыхмæ. 
Ууыл дыккаг бон хъæубæстыл айхъуыст: Робай- 
ты сиахсаг дысон Лезайы афардæг кодта. Æмæ дын 
ахæм дзырддаг фæуа чысыл хъæубæстæн: чи, ты- 
хыскъæфт у дзырдта, чи та — йæхи фæндонæй ацыд, 
загьта, цалынмæ сæм горæтæй не ’рыхъуыст, Леза 
лæппуйы сбадын кодта, зæгъгæ, уæдмæ. Бæстæ 
159 

загьта-багъта сси, æртæ мыггаджы æддæг-мидæг 
ауадысты, загьд-замана сарæх. 
Гъе, фæлæ, фæстагмæ раст æмæ зылын сбæрæг. 
Хистæрты фарн æмæ адæмы æфсарм тыхджын кæм 
нæ у, æмæ, ногæвзæрд æвзонг талайау, фæтасыд 
æрыгон чызджы зæрдæ: «Куыйтæ дæ бахæрæнт, 
мæнæй уый, цæйнæфæлтау уыцы саджы фисынтыл 
амады хуызæн сагсур гуырды йæ цардуалдзæджы тар 
ахæстоны смидæг кæной!» 
— Æмæ мын бирæ бæсты ацыд, æрчъиаджы 
æмпылд мæ бакæнын кодта мæ хъузджы! — бакаст 
та Фæхъойы ’рдæм арф ныуулæфгæйæ Леза. — 
Фæлæуæддæр нæ! Мацыуæддæудæн! Иуцæстимæ 
дæр дæ сабитæн ныфсы хос уыдзынæ! 
* * * 
...Æвдадзы хос басгуыхт Фæхъойæн Лезайы туджы 
’ртах, уайтагъддæр дзæбæх кæнынырдæм фæци. 
Иуцæстон кæй уыдзæн, стæй йæ йæ къухмæ лæдзæг 
райсын кæй бахъæудзæн, уый дæр ницæмæ уал 
æрдардта, йæ удæн тæссаг ницæмæй у, ууыл куы 
баууæндыд, уæд. Архайдта, дохтыртæ йын цыдæ- 
риддæр амыдтой, уыдон бæлвырд æххæст кæныныл, 
æмæ бонæй-бон рогдæр кодта йе уæнг. 
Йæ зæрдæхудты ницæмæй цыд Леза дæр, зыл- 
дис æм сывæллонау — йæ дарæсмæ, йæхимæ, ницы 
хъуаг æй уагьта. Ардта йын, цыдæриддæр ын дох- 
тыртæ амыдтой хосæй, хæринагæй йæ хæлæртгæ æмæ 
йæ бирæ зонгæты фæрцы. Йæ былыбынæй уайдзæ- 
фы номыл хъыпп-сыпп дæр никуы сирвæзт. Æмæ 
иуахæмы йæ къахыл слæууыд, йæхимæ зилынхъом 
фæци Фæхъо, æмæ йын уæд бакой кодта Леза: 
— Ныр дын ницыуал у, дæхæдæг амæлттæ 
160 

кæндзынæ... Науæд сывæллæтгæ дæр тæригьæд сты. 
Æмæ йын уæдæй фæстæмæ, хæринаг ын-иу цы 
балæвæрдта, æндæр йæхи нал фенын кодга — ныу- 
уагьта йæ йæхи бар. 
«Цы йыл æрбамбæлд, йæхи та цæуыннæуал æвди- 
сы?» — сагьæсы бацыд Фæхъо. Фæлæ фæрсын никæй 
уæидыд. Зыдта йæ аххос æмæ æнæ уæлæмæ исты 
дзургæйæ йæхи æфхæрдта. 
Цас рæстæг ма фæци уыцы уавæры рынчындо- 
ны, чи зоны, фæлæ та йын иуахæмы Леза хойраг 
бадæтгынмæ куыд бацыд, афтæ рынчындоны кæрты 
хæрхæмбæлд фæци Фæхъойы дзæбæхгæнæг дохты- 
римæ. 
— Кæд Хуыцауы фæнда, уæд а дыууæ боны дæ 
рынчын дæ хæдзары уыдзæн! — райдзастхуызæй дзу- 
ры дохтыр. 
— Хуыцауы хорзæхæй хайджын ут, уый мæрдтæй 
чи раздæхта. Бузныг дæн уе ’ппæтæй дæр, мæ сæрæй 
уын ныллæг кувын! — зæрдиаг арфæ йын ракодта 
Леза. Фæлæ сагъæсы бацыд: «Цы кæнгæ дын у ныр, 
мæнæй уый? Кæцæй хъуамæ райдайай, цæмæй мыг- 
гаджы æхсæн дæ кад, дæ намыс ма фæкъаддæр уа 
æмæ дыл дæ сывæллæтты зæрдæ дæр ма фæхуда, 
уый тыххæй?» 
...Уайы, тырны сæхимæ Леза хъуыдытæгæнгæ, куыд 
хуыздæр бакæна, цæмæй йæ къахдзæф æвидауц ма 
рауайа... Æмæ фидарæй скарста йæхимидæг: сæ мыг- 
гаджы хистæртæй хъуамæ искæйтимæ фембæла. 
Ахæм хъуыдытимæ сæ кулдуарæй куыд бахызт 
Леза, уый æмбаргæ дæр нæ бакодта, цалынмæ йæ 
кæстæр сабийы ныхас айхъуыста, уæдмæ. 
— Уазджытæ нæм ис, мама! Де ’рбацыдмæ кæдæй 
æнхъæлмæ кæсынц! — йæ размæ разгьордта кæстæр 
лæппу. — Ботас, Биби æмæ баба. 
6 Дсгьуаты Соня 
161 

— Æцæг зæгьыс æви? — æхсызгонæн сулæфыд 
Леза æмæ тагьд-тагьд мидæмæ бахызт. 
— Æгас нæм цæут, æгас! — исы сын æфсæрмдзас- 
тæй сæ къухтæ Леза. — Сбадут-ма, гьеныр мын куыд 
сыстадыстут?! 
— Ау, уый та куьщ? Хорэдзинадæй дын нæ бон ницы 
фæуын у, фæлæ ма дын стгæ дæр ма скæнæм? — загь- 
та Биби. 
— Дæ цæрæнбон нын бирæ уæд, дæ цæрæнбон, 
махæн нæ сабитыл сидзæры ном сæвæрын чи нæ 
бауагьта! Ныллæг дын кувæм нæ урс сæртæй! — дзу- 
аппæй дзурын райдыдта уæд мыггаджы хистæр Бо- 
тас. — Лæджы фыд хæрынæн нæ бæззы, чындз! 
Масты фæдыл цæуын хорзы нысан никæд уыди, йæ 
фæдыл туджы тæрхæттæ сайынæй уæлдай. Æмæ 
дæумæ уыцы миниуджытæй ницы разынд, дæ мад, 
дæ фыды сæр хъуыды кæнгæйæ, æмæ дын дæ хуртæй 
бафсæдæнт дæ ныййарджытæ! Махæн та хатырæй 
фæуæд, цы рæдыд æруагътам, уый. Курæм дæ 
æнæхъæн мыггагæй дæр, дыккаг цæсгом мауал рав- 
дис! Дæхи дæр æмæ дæ сабиты дæр адæмы дзыхы ма 
бафтау! 
— О, мæ хур, о! Райсом æй рафыссынмæ хъа- 
вынц нæ гуырды... — зынтæй йæ ныхас райдыдта 
Фæхъойы фыд. — Хуыцау дзы куынæ сразы уыда- 
ид, мæ урс сæрыхил дæр чи ницæмæ æрдардта, 
уымæй! — Йæ хъуыры æрхæндæг ныббадт, афтæмæй 
тыхдзырд кодга зæронд, стæй йæ уæрджытыл æрхауд 
Лезайы раз: — Хатыр дæ курын, фæлæ-ма мын ацы 
хатт аргь скæн мæ ныхасæн, мæ зæронд сæр дæ ны- 
вонд æрбауа! 
— Уæууа, сæ фыд! Гъеныр цытæ кæныс, цæмæн 
мæ æфхæрыс? — йæ дыууæ цонгыл ын схæцыд Леза 
æмæ йæ бандоныл æрбадын кодта. — Цæмæн мын 
162 

риссын кæныс мæ зæрдæ, æз уе ссыды аргь дæр 
куынæ дæн, уæд? Æз æй мæхицæн æфхæрдыл ны- 
майын. 
— Раст зæгьыс, раст, дæ рын бахæрон! — ны- 
хас йæхимæ айста Ботас. — Ныййарджыты фæнди- 
аг-иу куы уаиккой цот, уæд-иу кæм уаид уыдон 
амондæн æмбал! Фæлæ уый алкæйы къухы не ’фты. 
Зæрдæзæгьгæ нæ рауайынц æппæтæн сæ байзæддаг. 
Фæлæ уæддæр, йе ’ргьомбасты кæмæн цы ’вæрд 
æрцæуы, уый йын хæсгæ у. 
— Раст сты уæ ныхæстæ иууылдæр. Куы зæгъын, 
æз уе ’рбацыды аргь дæр нæ дæн... Фæлæ кæм æрба- 
цыдыстут, уым уын æз дæр мæ зæгьинаг зæгьон, 
хатыр бакæнут, фа&лæ... 
— Зæгь, дæ рын бахæрæм, зæгь! Не ’рбацыды 
сæр дæр дæ дзуапп фехъусыны охыл у! — бафиппай- 
дта та Ботас. 
— Уæдæ уæ æз дæр курын, Хуыцауæй курæгау, 
æмæ йæ йæхи бар уадзут уæ кæстæры. Сывæллон 
нал у, мыййаг, зондцух — иннахæм! Уæдæ йын фесæ- 
фынæй дæр тæссаг нал у, Хуыцауæн табу, слæу- 
уыд йæ къахыл. Æмæ йæ *.йæ хæдзарæй тæргæ, 
мыййаг, ничи акодта. Фæлæ æнад хæринаг хæрын 
алкæмæн дæр зын вæййы. Æмæ йын кæм хуыздæр 
у, уый йæхæдæг ссардзæн. Йæ сабитæй йæ ничи 
хицæн кæны, уæ фарн бирæ, фæлæ. Мæнæн 
æрмæст мæ удыл цæуы мæ бар. Мæ сæр æй куы 
хъуыди, фæкæсинаг куы уыд, уæд та дзы, уæхи 
зæрдæ уе ’вдисæн, мæхи фæстæмæ ницæмæй ала- 
стон. 
— Æмæ нын уымæй дæр цы мæнг зæгьы чындз, 
и?! Уый дæр дзуапп у! — иннæтыл йæ цæстæнгас 
ахаста мыггаджы хистæр Ботас, йæ бынатæй сыс- 
тад, афтæмæй. — Зынæфсисы гуыл хомæй зайы, 
зæгьгæ, мæнгæн нæ фæзæгъынц. 
163 

— Уæдæ, мæ хæдзæрттæ!.. Чи цы байтауы, уый 
æркæрды! — арф ныуулæфгæйæ сыстад Биби дæр. — 
Хуыздæр зонд æм æрцæуæд нæ кæстæрмæ! 
ХУЫЦАУЫ ФЫДÆХ 
Зæлухан кæд раздæры хъаруйы хицау нал у, 
уæддæр дзы нырма рох нæу, цæрæгуптыл нымад кæй у, 
уый. Нæма хьавы йæхи хьысмæты æвджид ауадзынмæ. 
Æппын йæ бон куы ницы уа, — цас тыхы хицау ма 
вæййы зæронд адæймаг, — уæддæр хъуамæ сыста 
бинонты разæй, арвыл йæ цæст ахæсса, стæй фыц- 
цаг хуры тыныл дæр сæмбæла. 
Рабадт та бинонты разæй сæударæй. Дуар бай- 
гом кодта æмæ сатæг сыгьдæг уддзæфæй æхсызгонæн 
сулæфыд. Бацыд хихсæнмæ, йæхи ныхсадта, йæ ком 
ранхъæвзта æмæ йæхиуыл дзуар бафтаугæйæ не 
Сфæлдисæджы ном ссардта: 
— Хуыцау, табу дын уæд, дзæбæхæй та махæн 
нæ бонрухс чи фенын кодта. — Стæй йæ къæдз 
лæдзæг райста фæсдуарæй æмæ ууыл æнцойгæнгæйæ 
сабыргай æрхызт кæртмæ æрхизæн къæпхæнтыл. Йæ 
цæст ахаста кæрты æууæлтыл, кæд цæстæй хорз нал 
уыны, уæддæр, æмæ сабыргай фæраст йæ фосы 
бæлвырд бæрæг базонынмæ. Асгæрста сын сæ 
дуæртгæ — хъомвосæй, маргьæй, æмæ йæ зæрдæ куы 
ницæмæ фехсайдта, уæд та æхсызгонæй загьта: «Мæ 
уд дæ нывонд иунæг кадджын Хуыцау, ницы лаз сæм 
ис!» 
— Кæимæ ныхæстæ кæныс, кæ, сæ ус? — уыцы 
рæстæг йæ хъустыл ауад йæ чындз Фенайы ныхас. 
— А-а!.. Рабадтæ? — разылд æм æфсин æмæ 
164 

фæлмæн бахудт: — Кæимæ, кæ... Бузныг зæгъын 
не Сфæлдисæгæн, æнæмаст, æнæфыдбылызæй ныл 
кæй æрбабон, уый тыххæй. 
— Иæ хорзæх нæ уæд кæддæриддæр, фæлæ, 
зæгьын, дæлæсыхы лæгтæ ацафон махырдыгæй цы 
агурой? — уынджы ’рдæм кæсгæйæ загьта чындз. 
— Кæм сты, кæ? — къухаууонæй кæсы Зæлухан 
дæр. 
— Уæртæ нæ акомкоммæ лæууынц, искæмæ ма 
æнхъæлмæ кæсынц, æвæццæгæн. 
— Искуы та исты хабар ис, æвæццæгæн, æндæр 
ацафон хуыцауыдзæгъæлы нæ базмæлыдаиккой, — 
цалдæр къахдзæфы акодта кулдуары ’рдæм зæронд 
ус. Фæлæ йæм уæдмæ нæлгоймæгты мæстæлгьæд 
ныхас æрбайхъуыст: 
— Иу айциу зæгьæг сын нал ис, нал æмæ ныл 
уырсиуæг кæнынц, кæм цы зыдыка æмæ хуыскъас- 
тæу уыдис, уьщон! Уæдæ ма искæмæй стъæлфик- 
кой! Фæлæ кæмæй? Халон халоны цæст къахы? Закъо- 
ны лæг нæм кæцы у æмæ цæстфæлдахæг, уый бæрæг 
куы нал ис... Мулк сын сæ сæрызонд фæцæуын кодта 
æмхуызонæй дæр, бакуырм сты: нал дæр сын цæсгом 
ис, нал дæр æфсарм æмбарынц. Æхца, исбон, 
æндæр сæ сæ царды сæр дæр нал æндавы. Цы уа, 
уый уæд, зæгьгæ, йæ ууыл сæвæрдтой æмæ хæлоф 
кæнынц. 
— Омæ нæм æдасдзинады хайæдтæ дæр гыццыл 
куынæ ис, мачи сæ уа, уæд уыдон та кæдæм кæсынц? 
— Гъери-гьа!.. Æмæ уыдон сæхæдæг хуыздæр сты? 
Кæд цæстфæлдахджытæ ис, уæд искуы иуæй 
фæстæмæ, уыдон сæхæдæг куы сты. Къæрныхтæй 
кæуыл фæхæст вæййынц, уый ^иу дуарыл бакæнынц 
æмæ йæ иннæуыл рауадзынц. Йæ дзыппы йын авæр 
æмæ йæ дзых — æхгæд, йæ цæстытæ — цъынд: ницы 
федта, ницы фехъуыста. 
165 

— Омæ нæ уæлдæр хицауад та? Цы ма у сæ хуыздæр 
куыстаг уыдонæн та? 
— Загьтай йæ гьеныр! Ау æмæ, кæсаг сæрæй 
æмбийы, зæгьгæ, никуы фехъуыстай? Сæ дзыхты 
дон ис, мæ хæдзар, се ’ппæтæн дæр, сæ дзыхты! 
Æндæр нæ Цæдисы хуызæн домбай æмæ хъæздыг 
æвæрæнты бæстæйæн йе ’фцæджы мæгуыры хызын 
бафтау, уый дæм куыд кæсы? Галдзарм æрчъиаджы 
дихтæ йæ куы ныккодтой, кæй нæ дзы фылдæр хай 
фæуа, зæгьгæ.. Хорз сты се ’ппæт дæр. Паддзахад 
сæ къухы ис æмæ йыл нардуарайæ хæлоф кæнынц. 
— Омæ сын æппын бафсæдын афон нæма у, 
цастæ сæ хъæуы, уагæр? Кæд мын бæстæ уыдон нæ 
батондзысты! Æви ичъынайы калмау уæлæуыл зай- 
ынмæ хъавынц? Кæмæ ма фæхастæуа нæ хъаст, нæ 
маст, уæдæ, цæрын нæ куы нал уадзынц алыхуы- 
зон лæгсырдтæ, гьеуæд?! 
— Никæмæ! Ничи уал сын ницы бакæндзæн ныр 
Хуыцауæй фæстæмæ: паддзахады мулк æмæ мæгуыр 
адæмы фæллæйтгæ сæ къухты сты. Нæ фехъуыстай, 
æрæджы Рæзбыны хъаеуы рады хъомгæсы фосмæ 
тæрынмæ чи бацыд, уыдоны хабар? 
— Куынæ! 
— Иæ амонд тыхджындæр разынд, мæгуыр, 
зæронд лæгæн, æндæр æм цы фыдбылыз каст, Хуы- 
цау йедтæмæ чи зоны. 
— Гъы, гьы, дæ хорзæхæй? — цымыдис фарст 
æй акодта лæгтæй сæ иу. 
— Йæ амоцд уьщи, æмæ йæ куьщдæр æрфæддæхтой 
лæджы, йæ къæхтæ ’мæ йын йæ къухтæ куыд бас- 
той, афтæ йæм, милицæйы йын цы лæппу кусы, 
уый бахæццæ — хæринаг ын баласта йæ улæфты 
рæстæг. Æмæ куыддæр фыдгæнджыты ауыдта, афтæ 
йе ’мкусджытæм фæхабар кодта рацийæ. Уайтагьд 
уым балæууыдысты æмæ фосы куыд ауылæн кодтой 
166 

сæ разæй хъæды къохмæ, афтæ сыл æрхъула сты. 
Сæ гамхудтæ сын куы систой, уæд кæд разындыс- 
ты се ’мкусджытæ. 
— Уанцон нæу! 
— Æнцон сын ай-гьай нæ уыдзæн, фæлæ сæм дæ 
зæрдæ ма ’хсайæд... Махау сæ мызды капекмæ не 
’нхъæлмæ кæсынц уыдон, мыййаг, балхæндзысты 
та сæхи. Кæсдзыстут, цымæ ма сæ кой, сæ хъæр 
дæр райхъуысид искуыцæй! Чи уыдысты, цы уыды- 
сты — дон хиды бынты. 
— Уый у йæ марæг, уый, тас сæ кæй ничи уадзы. 
Уæдæ ма дзы иу-дыууæйæн сæ ныхилæн дзæмбытæ 
æркъуыриккой, кæддæра ма иннæтæ уæндиккой? — 
йæ ныхасмæ йын бафтыдта лæгтæй чидæр. — Фæлæ 
сæ чи кæй ных уæнды бакъуырын, йæ цæсгом сæ 
æхсад куы никæмæн у, уæд? — ныхæстæгæнгæ 
фæраст сты лæгтæ. 
— Цытæ дзурынц, дæ хорзæхæй? — бакаст йæ 
чындзмæ Зæлухан. — Кæрты дуар-ма мын бакæн, 
мæ хур, æз уынджы ’рдæм акæсон. Мæнмæ гæсгæ 
та кæмдæр цыдæр фыдбылыз æрцыд, сæ ныхасыуаг 
цыдæр мæстæлгьæд уыд. 
— Мæнмæ дæр афтæ кæсы, — бакодта йын кæрты 
дуар чындз. 
— Кæцырдæм цæуой? — ахызт уынгмæ Зæлухан 
æмæ къухаууонæй кæсы нæлгоймæгты фæстæ. 
— Дæ райсом хорз, Зæлухан! — айхъуыста уыцы 
рæстæг йæ сыхаг Госæмайы ныхас æмæ йæм йе 
’ргом раздæхта: 
— Кæй райсом у, уый хорзæх уæ уæд æмæ рæст- 
вæндаг ут, мæ хуртæ! 
— Зæрдырай у, фæлæ цас рæствæндаг стæм, 
уæлæ, зæгъын, Тебыготы абæрæг кæнæм, сæ 
тæригьæд сын фæхæссой, кæд уыдонæй хъæздыгдæр 
никæй ссардтой, уæд! — арф ныуулæфыд Госæма. 
167 

— Æмæ та цы хабар у, цы? Исты фыдбылыз? 
— Нæма йæ фехъуыстат? Дысон, дам, Тебыгойы 
æмбисондæн дзуринаг хъуджы куы адавд. 
— Мæ къонайыл! — йæ ных бакъуырдта Зæлухан 
йæ лæдзæджы къæдз сæрæй. — Цытæ дзурыс уый? 
Æмæ ма уæд цы фæуыдзысты, уый сæ куы дардта?! 
Сæхи æдде ма мах онг дæр куы хæццæ кодта йæ 
бæркад, æнæхъæн сыхæй дæр дзы сойбыл куы 
уыдыстæм. Не ’хсызгон нын бахъуыды сахат уый 
куы арæзта! — иуцасдæр йæ мидбынат сагьдауæй 
лæугæйæ баззад Зæлухан, стæй кæрты ’рдæм азылд. 
— Радав-ма мын, мæ хур, мæ куатæйы дзыппæй 
мæ чыссæ, æмæ сæм æз дæр адонимæ суайон. Нæ 
сæм хъусыс, Тебыготы хъуг, дам, адавд! Æмæ сын 
пайда цы у ме ссыд, фæлæ сын зæрдæтæ уæддæр 
авæрон. Ехх, ныр дæ къух амонæд æмæ уыдонмæ 
истæмæй фæкæс, мæгуыр сæ бон. Фæлæ цæмæй? 
Хуыцау сын æй ма ныббара, нæ капеччытæ нын чи 
ныссатар кодта, уыдонæн æмæ сыл æндæр хорз ма 
’рцæуа! 
— Æмæ сæм дæттын дæр исты хъæуы æви, махæй 
куы ничи ницы рахаста йемæ? — дзуры йæм Госæма. 
— Рæвдауинаг бæргæ сты, адæймагæн йæ тых- 
сты рæстæг куынæ аххуыс кæнай, уæд ма йæ дæ 
сæр кæд цæмæн бахъæудзæн, уæдæ? Фæлæ, куы 
зæгъын, кæд уыд уæдæй нырмæ цы капеччытæ фем- 
бырд кодтон кассæйы, уæдæ нæ зыны бон нæ фæстæ 
чи баззайа, уыдон мацæмæй батыхсой, æгьдауыл 
нæ бафснайой, зæгъгæ, уыдонмæ æрæджы куы 
бацæуин, нæ фиддонтæ сбирæ сты æмæ. 
— Æхца уæм кæд исты ис, уæд мын нæ авæрдзы- 
стут? — фæрсын кассæйы кусджыты уæзданхуызæй. 
— Табуафси, дæ хыгьды чиныг æмæ дæ паспорт! — 
йæ къух мæм радардта иу дзæбæх чызг. 
— Иннæ рудзынгмæ бацæут æмæ уе ’хца райсут! — 
168 

Иуцасдæры фæстæ та радзырдта чызг æмæ, мæ 
фæстæ чи лæууыд,уый гæххæттытæ айста. 
«Цы хорз у, æхца сæм кæй разынд», — химидæг 
бацин кодтон æз æмæ иннæ рудзынгмæ бацыдыстæм 
чындзимæ. 
— Мин сомы, уæхæдæг дæр сæ анымайут мæхи 
цур! — паспортимæ нæм æхца ралæвæрдта æрыгон 
сылгоймаг. 
— Мин сомы, зæгьут? Æмæ нын адон нæ хæсты 
фаг дæр куынæ сты. Иу фондз мины нын сæ уæддæр 
бакæн! — дзуры сæм чындз. — Стæй хыгьды чиныг 
та?.. 
— Худæгæй марыс! Уыдон ма уæм кæй æрхауд, 
ууыл цинæй мæлут. Фагыл уын дзырд уыдыстæм, 
исты? Адоны тыххæй дæр бузныг зæгьут нæ прези- 
дентæн. Иннæтæ сæфтыл нымайут, хыгьды чиньщжы 
сæр уæ ницæмæнуал хъæуы, — былысчъилхуызæй 
загьта сылгоймаг. 
— Мæ хæдзар фехæдд, уый та цы хоны?! — райхьуыст 
мæм мæ зæрдæйы цæлхъ-цæлхъ æмæ гæдыхъæдау 
ныррызтæн. 
— Цы хонын, цы! Рацарæзты размæ æвæрæн кас- 
сæты цы ’хца æвæрд уыд, уыдон фесæфтысты, фæлæ 
ма уын паддзахад æххуысы хуызы саккаг кодта мин- 
гай сомтæ. 
Уый айхъуыстон, цы уыди, — мæ туг иууылдæр 
мæ цæстыты абадт, хъусты гуыр-гуыр ссыд æмæ цы 
фæдæн, уый нал бамбæрстон. Æрчъицыдтон, куыд 
дзурынц, афтæмæй æрмæстдæр цыппæрæм бон ре- 
анимацийы. Цæугæ та нырма æрæджы ракодтон 
рынчындонæй, æнæхъæн мæй дзы æрдаудтон. Сæ 
фыдбоны капекк мын хосты фаг дæр не сси, хæстæ 
фидын нæ, фæлæ. 
— Æмæ дын дзы уагæр цас æвæрд уыд, зæрдæ- 
169 

дзæф цæуыл фæдæ? — цымыдисхуызæй та йæм дзу- 
ры Госæма. 
— Сæдæ мины чысыл хъуаг, мæ хур. Ныр ных- 
хæлæддзаг стæм, фæлæ мæ сæрыхицау шахтæйы 
бирæ фæкуыста, æз та мæ царды фылдæр бонтæ 
хæринаггæнæгæй арвыстон куы кæм, куы кæм. 
Хæссинаг та нын лæппу йедцæмæ ницы уыд æмæ 
йын цастæ хъуыди? Æмæ нæ ныр куы бахъуыдыс- 
ты, уæд ме стыр сæрæй мæхи нылласын кодтон 
кассæмæ æмæ ма дзы мæхицæн зæрдæниз бакуыс- 
тон. 
— Æмæ дын дæ хыгьды чиныг дæр æцæг нал рад- 
той? — цымыдис фарст æй акодта сылгоймæгтæй 
чидæр. 
— Уæдæ, мæ хур, сайын æнхъæл мын дæ? — 
Зæлухан йæ чындзæй райста чыссæ æмæ сæ фæнда- 
гыл фæраст сты. 
Сылгоймæгтæ Тебыготы цурмæ куы схæццæ сты, 
уæд сæ дуармæ цы нæлгоймæгты къорд лæууыд, 
уыдон фæхъус сты æмæ сын фæндаг радтой Тебы- 
гойы размæ балæууынæн. 
— Зæлухан, гьеныр куыд фæцыдтæ уыцы хуы- 
зæнæй, дæхæдæг ’нæфæразгæ куы дæ? — батыхст 
Тебыго. 
— Мæ хæдзар куыд уыд, уый та цы хоныс гье- 
ныр, Тебыго?! Мæ бон кæд ницыуал у, уæддæр мын 
зæрдæ нæй, æнхъæлыс?! Уæ маст скæнджытæн æй 
иунæг кадджын стыр Хуыцау ма ныббарæд! Хурæр- 
гом рауæд æмæ цæнкуылтæй фæцæуæд, кæд æм 
фыдгæнæджы къух фæхæццæ, гъеуæд! Фæлæ та, 
зæгъын, кæд, мыййаг, йæ роды æрæмысыд æмæ 
йæм айразмæйы хуызæн агурæг алыгьд. Ничи йæ 
ацагуырдта уыцы ран? 
— Цæугæ бæргæ акодтой алырдæмты дæр, фæлæ 
уым разына, уый æнхъæл нæ дæн. Астæухъæдмæ 
170 

цы рæхысæй фидаргонд уыд, уымæн йæ гуыдыр 
дæгьæлæй гомгонд у, саст дæр нæ, фæлæ. Дуар та 
раздæр куыд æхгæд уыд, сæ фæстæ дæр æй афтæ 
сæхгæдтой. Æрмæст ыл ныр æддæрдыгæй æвæрд уыд 
гуыдыр. Арæхстджын къухвæд ныууагьтой сæ фæстæ 
æнаккæгтæ, фыццаг хатт сын нæу, æвæццæгæн! — 
быннозæй ныуулæфыд Тебыго. 
— Хуыцауы ард сæ æрсурæд дæ мæгуыр низæфхæрд 
бинонты тæригьæдæй, кæд уæ бафхæрын сæ зæрдæ 
куыд бакуымдта! — загьта та Зæлухан æмæ, кулдуа- 
ры ’рдыгæй цы фæхсбандон арæзт уыд, уыйырдæм 
йæхи байста. 
— Омæ уал мидæмæ ацæут, Зæлухан. Не ’фси- 
ны дæр фенут, æхсызгон ын уыдзæн, дæ фарн бирæ, 
фæлæ. Иæхи кæуынæй мары æмæ йын зæрдæтæ 
авæрут] — дзуры сылгоймæгтæм Тебыго. 
— Йæ фенын мæ бæргæ фæфæнды, Тебыго, 
абæрæг кæнын дæр æй фембæлы, фæлæ мæ адон 
нал хæссынц, адон, сау сыджыт сæ бахæра! — аца- 
мыдта йæ зæнгтæм Зæлухан æмæ бандоныл йæхи 
æруагьта. — Фæлæ, зæгьын, милицæ та цы зæгьынц, 
милицæ? Ницы фæдыл фæхæст сты? 
— Агурдзыстæм æй зæгъынц, бæргæ. Фæлæ йæ 
айразмæ куынæ ардтам, уæддæр афтæ загьтой. Æртæ 
боны та сæ фындзы бын уыди базары фæзы, 
афтæмæй йæ ничи федта. Цалынмæ йыл нæхи Дзе- 
го нæ фембæлд æмæ нын уый нæ фехъусын кодта, 
уæдмæ. 
— Æмæ уым цы архайдта, уæ хорзæхæй, стæй 
йыл куыд ничи фембæлд уыцы æнаккæгтæй? — цы- 
мыдис фарст акодта нæлгоймæгтæй чидæр. 
— Цы ми кодта, цы? Æгæр раджы йæ фæхицæн 
кодтам йæ родæй, — арф ныуулæфыд Тебыго. — 
Не ’фсинæн хос цæмæй балхæдтаиккам, уый нал 
уыд æмæ, йæ родыл дыууæ мæйы цыд, афтæмæй 
171 

сæ йæ мадимæ иу базары бон атардтам, кæд æй йæ 
мадмæ гæсгæ исчи тагъддæр алхæнид, зæгъгæ. 
Æмæ, æцæгдæр, уайтагьддæр æрбауæй род. Æмæ, 
йæ роды куы нал уыдта, уæд æм агурæг ацыд йæ 
мæгуыр зæрдæйæ, æвæццæгæн. Райсомæй рацы- 
дыстæм, æмæ хъуг йæ бынаты нал. Агурынтæ йæ 
байдыдтам, уæдæ цы, фæлæ йын йæ фæдыл ничи 
хæст кодта, афтæмæй йæ æртæ боны фæцагуырд- 
там. Базармæ ныццæудзæн, уый та нæ йæ фæсон- 
æрхæджы дæр никæмæн уыд. 
— Диссагæй цы кæнут! Æмæ, дам, фос ницы 
’мбары! — бафиппайдта нæлгоймæгтæй чидæр. 
— Ма зæгъ уый. Бауырнæд уæ, сомы мæ нæ 
кæнын кæнут, фæлæ кæм хуыссыди, уым йæ 
цæссыгæй йæ сæры бын уымæл дардта. Иудадзыг 
дæр æм сидти, му-му-му кодта йæ цæссыг калгæйæ. 
— Уæдæ, мæ хуртæ, хуылфаг рисгæ кæны, йæ 
туг, йе стæг нæ уьщ, мыййаг?! Сылыстæгæй мæгуырдæр 
нæй цæрæгойæ, удгоймагæй! — арф та ныуулæфыд 
Зæлухан. 
— Тынг раст зæгьыс, уæллæй, Зæлухан, — загь- 
та сыхаг лæг Ноги. — Фæлæ цыма дæлæ чи ссæуы, 
уыдон махонтæ сты, афтæ мæм кæсы, кæд мæ мæ 
цæстытæ нæ сайынц, уæд... Нæ гуырды хуызæн у 
сæ иу. 
— Уæллæй, уыдон сты, фæлæ кæм баиу уыдаик- 
кой, алырдæмты куы ацыдысты, уæд? — Тебыго 
йæ къухаууонæй цæуджытæм кæсы. 
— Хуыцау сын æй ма ныббарæд, Тебыго. Ни- 
цыуал пайда ис дæ хъугæй... Уæ сæры зианмæ 
фæцæуæд! — дæрддзæф ма уыдысты, афтæмæй загьта 
фæдисон лæппутæй чидæр. 
— Цы зæгъы?.. Нал и, зæгъы?.. — сырдцзаст 
ракæс-бакæс кæны, йæ алфамблай чи уыд, уыдонмæ 
Тебыго, йæ мидбынат цоппайгæнæгау. 
172 

— Æ, Хуыцау сыл йæ бæллæх куыд сæвæрдта, 
гье! Уæддæр ма мæн цæмæндæр куынæ уырныдта, — 
йæ бынатæй сыстад Зæлухан, хъуджы царм æмæ сын 
къæхтæ сæ разы куы ’рывæрдтой фæдисонтæ, уæд 
æмæ сæм æдзынæг кæсгæйæ баззад иуцасдæр, стæй 
та мæстыхуызæй загьта: 
— Дунескæнæг иунæг кадджын Хуыцау сын æй 
ма ныххатыр кæнæд, дæ низæфхæрд бинонты 
тæригьæды чи бацыд æмæ уыцы дуцгæ хъугмæ йæ 
цыргьаг чи систа, уыдонæн, Тебыго! Дæхимæ ма 
ныхъхъус, мæ хæдзар. Бинонтæ Хуыцауы фæдзæхст 
уæнт, æндæр фос скæнгæйæ у. Адæм хорз сты 
бахъуаджы сахат, сæ фарнæй хайджын у, æндæр. 
Исты амал та уыдзæн йæ бæсты æндæр стурæн! 
Уыдонæн та йæ, абон уа, райсом уа, Хуыцау кæй 
нæ ныббардзæн, уымæй мæнæ мæн бафæрсут, йæ 
царды бонтæ сæдæ азмæ ’ввахс чи ’рнымадта, цар- 
ды ад хорзæй дæр, æвзæрæй дæр чи базыдга, уый. — 
Бацыд фæстæмæ Зæлухан йæ лæдзæджы æнцæйтты, 
кæм бадт, уырдæм æмæ та уæззаугай йæхи бандо- 
ныл æруагьта. — Æмæ уæ кæд фæнды, уæд уын æз 
ныртæккæ радзурдзынæн, ацы хъуджы царммæ 
кæсгæйæ, мæ зæрдыл цы цау æрлæууыди, мæхæдæг 
æвдисæн кæмæн уыдтæн, ахæм æцæг хабар. 
— Табуафси, Зæлухан, чи дæм байхъусдзæн, уый 
мах, — загьта Ноги æмæ æрбадт зæронд усы фарсмæ 
иуæрдыгæй, иннæрдыгæй та — Тебыго æмæ цалдæр 
лæджы. 
— Гæдыйы къах цыбыр у, мæ хуртæ, зæгъгæ, 
ныхасæн дзæгьæлы нæ баззад. Не Сфæлдисæгмæ згæ 
ницы кæны æппындæр, алцы дæр æм хыгъд у: 
хорзæй дæр æмæ æвзæрæй дæр. Нæ хъæу ног хъæу- 
ыл нымад уыдис махæн, октябры революцийы 
фæстæ чи равзæрд, хæхбæстæй быдырмæ ралидзæг 
адæмæй, уыдонæй сырæзт. Æндæр уæды онг тыгьд 
173 

быдыр уыд, замманай æнæхæрд зæхх. Æмæ дзы рай- 
дианты чи ’рцард, уыдон сæ бынатæй разы куы 
уыдысты, уæд æм суанг сыхаг хъæутæй дæр ма 
ныххæррæтг кодтой — лыгьдысты æмæ нæм лыгь- 
дысты æнæсцухæй. Æмæ уайтагьд иннæ хъæутæй 
дæр ма фæфылдæр сты йæ цæрджытæ. Стæй дын 
зæххъуаг хохæгтæ ахæм æнæхæрд зæхмæ раирвæзой! 
Уайтагьд нæ колхозы хорз æмæ хъæздыджы кой ай- 
хъуыст. Сæ фæллой æфснайын дæр нал фæрæзтой 
нæ хъæубæстæ, уæд уæнгдыхæй архайдтой, ныртæк- 
кæйы хуызæн техникæ кæмæ уыди! Хор, хосæн 
ныккæнæнтæ дæр нæ уыд æмæ разы уыдысты 
цæрджытæ сæ цардæй, кæд ног цардарæзт йæ къа- 
хыл фидар нæма слæууыд, сабийау фыццаг 
къахдзæфтæ кодта, уæдцæр. Алчи хæдзардзинæй 
архайдта йæ цард бабиноныг кæныныл. Гъе, фæлæ 
хорз кæм вæййы, уым æвзæрæн дæр æнæ уæвгæ кæм 
ис? — Афтæ у æрдзы сконд. Æмæ Хуыцау ныддæлæ- 
уæлæ кодта æмæ ног æрлидзджыты ’хсæн ахæм дыу- 
уæ æфсымæры куы разынид. Хистæр æфсымæр нæ 
сыхы кæйдæр æрдæгконд къуым балхæдта хьæуысæрмæ 
’ввахс. Йæ бинойнаг æгьдауджын уæздан адæймаг, 
стæй хуры хуызæн дзæбæх сывæллон — лæпгту. 
Цæрæг уды та куыд ницы фæхъæуы, уæлдайдæр 
хъæууон царды: хорæй, фосæй, маргъæй! Фæлæ 
æфсымæртæ разындысты æнæмæт адæм, куыд 
æрцардысты, уымæй уæлдай сæ нæдæр се ’рдæгконд 
къуымы зæгæл ныкъкъуыргæ ничи федта, нæдæр 
хæдзары исты архайгæ. Бон-изæрмæ сæхиуыл бо- 
насадæн кодтой: нæдæр сæ быдыры куыстмæ йæ къах 
ничи авæрдта, нæдæр сæ зæххы хайы ницы архайд- 
той. 
Ай цы диссаг уа, куыд ис æгуыстæй цæрæн, 
зæгьгæ, сыл райдианты сыхбæстæ, хъæуы цæрджытæ 
дис кодтой. Куынæ сæм фос ис, куынæ маргь, уæд 
174 

цæмæй цæрынц? Фæлæ сæ фæстагмæ ныхъуытты 
уагьтой, рохуаты аззадысты иуцасдæр хъæубæстæй. 
Гъе, фæлæ хъæубæсты давды кæйтгæ хъуысын 
куы райдыдта, уæд адæм гуырысхо кæнын байдыд- 
той æфсымæртыл. Иуæй кусгæ кæй нæ кодтой, уый 
тыххæй, аннæмæй та сæ дыууæйæн дæр уыди æвир- 
хъау стыр зылын къæхтæ. Æмæ-иу давд кæм æрцыд, 
уым-иу æнæмæнг разынд ахæм къахвæд. Æнæуи та 
хъæубæстæн сæ дзыхæй сæхи афтæ уарзын кодтой 
дыууæ æфсымæрæй дæр, æмæ сыл адæймаг 
æнцонтæй нæ фæгуырысхо уьщавд. Дзыхьщзуагщжынæй 
лæгъз ныхасгæнаг. Таурæгътæ кæнынмæ та нæ сы- 
хаджы ничи амбылдтаид, кæстæр нæм дæрддзæф 
цард, æмæ уымæн уыййас ницы зыдтон, фæлæ. 
Стæй сæм конд æмæ уындæй дæр фау æрхæссæн нæ 
уыд, саджы фисынтыл амад кæмæй фæзæгъынц, 
ахæм хæрзконд æмæ хæрзуынд нæлгоймæгтæ уыды- 
сты. Æмæ мах, сывæллæтгæ, бирæ уарзтам нæ сы- 
хаджы: цымыдисаг хабæрттæ нын-иу арæх кодта 
йæ сывæллонимæ хъазгæйæ. Стæй нæм хæдзармæ 
дæр цæуаг уыди, йæ куыстытæ йæ куынæ домдтой, 
мыййаг. Мæ мад кæрдзындæтгон уыд, æмæ сæ иу 
бæрæгбоны дæр райдианты æнæ æрæмысгæ никуы 
фæци, куыд ног сыхæгтæ, ног æрлидзджытæ. Æмæ 
нæм фæстагмæ хионау фæцахуыр: афонæй, æна- 
фонæй. Зымæгон даргъ æхсæвтæ ныл-иу йæ тау- 
рæгьтæм хъусгæйæ аивгъуыдтой. Уыцы рæстæг-иу 
йæ иннæ æфсымæр та хъуамæ рудзгуыты бын хъуыс- 
таид æмæ, хъазæм, худæм, йæ бынатæй нæ фезмæ- 
линаг ничи у, зæгьгæ, уæд кæркдонмæ бацыдаид 
æмæ каркæй, хъазæй, гогызæй цæуыл фæхæст уыда- 
ид, уыдон сæ мидбынаты цалдæргæйттæй аргæвста- 
ид. 
Райсомæй-иу рацу, æмæ уыцы стыр зылын 
къахфæд — миты кæнæ цъыфы уæлæ рудзгуыты бын 
175 

джиппыуагъды хуызæнæй зыны, кæркдоны та 
мæргьты туджы фæдтæ — пырхæнтæй. Уый иу хатт 
æмæ дыууæ хатты нæ уыд, стæй афтид махыл нæ 
цыд ахæм цаутæ. Чи-иу йæ род нал ссардта, чи йæ 
фыс, чи йæ сæныкк. Къахвæд та æдзухдæр уыд 
уыциухуызон — даргь æмæ зылын. Гуырысхо ничи- 
уал кодта,æфсымæртæ кæй уыдысты аххосджын, 
ууыл. Фæлæ сын кæмæн цы йæ бон уыди, давгæ 
йæ куынæ ’рцахсай, уæд? Фæмаст-иу кодта алчи 
йæхимидæг æмæ-иу йæ фыдгæнæджы Хуыцауы бар 
бакодта, ды нæ хæсисæг, зæгьгæ. 
Гъе, фæлæ Хуыцауæй дæр куы нал тарстысты 
æмæ йын йæ нывондагмæ сæ къух куы систой, уæд 
сæм адæм тынгдæр мæсты кæнын райдыдтой æмæ 
сæ хъаст фæстагмæ районмæ дæр ахастой. Фæлæ 
цардарæзт фидар æвæрд кæй нæма уыд, уымæ гæсгæ 
закъонтæн дæр бæлвырд бæрæг ничима ницы зыдта 
æмæ хицауад дæр æбæрæг къæрныхтæм сæ хъус ни- 
цабæрæг æрдардтой. 
— Æмæ нывондмæ та йæ ныфс чи бахаста, уæ 
хорзæхæй? — цымыдисхуызæй афарста лæгтæй 
чидæр. 
— Чи? Уæллæй, Джеоргуыбайæн ма йæ бæрæг- 
бонмæ нымад бонтæ уыди, афтæмæй нын иу рай- 
сом сæударæй нæ сыхаг Бексол нæ дуар ныххоста. 
Цы хабар уа ацы раджы, зæгьгæ, йæм мæ фыд, 
йæ уæлæдарæс дæр йæ уæлæ нæма скодта, афтæмæй 
афтид кæрцы рауади. 
— Бынсæфт кæндзыстæм, нæ нывондаджы нын 
чидæр адавта! 
— Ау, уый та куыд, мидæгдон, мидæгхорæй йæ 
куы хастат, уæд кæцæй, куыд? — фæдисонхуызæй 
фæраст мæ фыд йемæ. 
— Раст та уыцы зылын къæхты фæдтæ зынынц 
176 

дзуарæфтыдау миты уæлæ! — куы ’рбаздæхт, уæд 
дисхуызæй загьта фыд. 
— Ау, æмæ сæ цæхджын хойраджы ард йæ 
фæдыл æфтыд фæци нæ сыхагæн, æдзух семæ 
æмвынг, æмбадт куы уыди уыдонæн дæр! Стæй 
йæ боныгон дæр гуыдырæвæрдæй куы дардтой, уæд 
ыл куыдæй фæхæст сты, Хуыцауы фыдæх ссарой! — 
карз æлгьыст сæ ракодта мæ мад. 
Уый уыди Джеоргуыбайы размæ, дыууæ мæйы 
фæстæ та, Алардыйы кувæн æхсæв куы уыд, уæд 
та, мæ мад уæларынг куыд балæууыд, афтæ нæм 
дуарæй чидæр нæ фыды номæй æрбадзырдта: 
— Гыдзыбу, уæхимæ дæ? 
— Ам дæн, ам, кæцы дæ, мидæмæ рацу! — дзу- 
ры йæм мæ фыд тыргьтæй. 
— Мидæмæ нæ... æндæр хатг. Дæбе дæн. Фарны 
хабæрттæ хъусут амæй фæстæмæ, фæлæ, мæгуыр, 
уæлæ нæ хъазæнхъул фæзиан, рухсаг уæд! 
— Чи? Чи? — сонт фарст æй акодта мæ фыд. — 
Нæ дæ бамбæрстон. 
— Уæлæ Сæуджены лæпгту. 
— Цытæ дзурыс?! Пета æви?! — ныккæрзыдта мæ 
фыд. — Ау, æмæ^тæккæ знон дæр ма саг-сырды 
хуызæн куы уыд! Йæхи мын пуртийау хæрдмæ куы 
’ппарын кодта, уæд ыл цы ’рбамбæлд?! 
— Нæ зонын, уæллæй, йæ хурхысæртæ арæсы- 
дысты, зæгъынц. 
— Мæнæ мын цы зын хабар фехъусын кодтай, 
мæнæ! Мæгуырæг, дæ загьдду, æгас сыхæн сæ хьазæн- 
хъул куы уыд! 
— Уæллæй, мæ зæрдæ дæр ыл афтæ фæрыст, 
фæлæ йын цы нæ бон у? Хуыцауы цы фæнда, уый 
ныхмæ нæ бон цы зæгъын у, фæкæсын сæм хъæуы 
истæмæйты, æндæр... — лæппу сæргуыбырæй аразт 
дарддæр. 
177 

— Цы хабар у, цы... — Фьщ мадæмæ куы ’рбаздæхт, 
уæд æй биноныг фарст кæны мæ мад. 
— Цы хабар у, цы? — джихтæ кæнгæйæ дзырдта 
мæ фыд. — Уасджейы лæппу, дам, фæзиан... Цы 
кодта, цы йыл æрбамбæлд? Æ, мæгуыр, Петушок, 
гье! Тæккæ знон дæр ма дзыхыдзагæй куы худтæ! 
— Уый та куыд? — исдуг æм æдзæмæй кæсгæ аз- 
зад мæ мад. — Æмæ, дам, никуы ницы ис!.. — Уый 
фæстæ ныхъхъус, хъыпп-сыпп дзы нал схауд, ца- 
лынмæ йæ бæрæгбоны фынг срæвдз кодта, уæдмæ. 
Æз та йæм мæстæй мардтæн, цæуылнæ фæуадзы йæ 
кæрдзыны коцц, бирæ куы уарзта Петайы, уæд æм 
тагьддæр фæдисы уадæй цæуыннæ суайæм. Авд-аст 
азы мыл цыд, æвæццæгæн, уæд. 
Æппынфæстаг йæ чъиритæ срæвдз сты, царвы 
дурын æмæ сæ бæгæныйы къусимæ фынгыл æрæвæрдга 
æмæ дзуры нæ фыдмæ: 
— Акув-ма сæ, уæртæ лæг, æмæ мах суайæм уыцы 
мæгуырмæ. 
— Нæ, не ’фсин, дæхæдæг сæ акув, мæн ныу- 
уадз, — йæ къух ыл ауыгьта фыд. 
Уæлдай ныхас æм ницыуал скодта мад, акуыв- 
та сæ æмæ мæм дзуры: 
— Кæм дæ, Зæлу, рауай ахæр тагъд-тагъд, ца- 
лынмæ æз мæхимæ зилон, уæдмæ, æмæ цом дæ 
хъазæг æмбалмæ, дудгæ бада! 
— Нæ мæм цæуы хæрын, гьщци, цом тагъддæр! — 
фæрæвдз дæн æз дзуапмæ. 
Куы ссыдыстæм, уæд зианджын хæдзарæй ницы 
уынæр хъуысыд, цалдæр нæлгоймаджы кæрты лæугæ 
цы баййæфтам, æндæр. Фæлæ Уасдже мæ мады куы 
ауыдта, уæд цæф арсы богь ныккодта: 
— Хæдзарбын куы бадæн, Дзыги, уæд мæм куыд 
æрæгмæ зындтæ?! Ма мыл фæхудут, мæ сыхбæстæ, 
178 

фæлæ ма цы у ныр мæнæн мæ цард æнæ мæ удлæу- 
уæнæй? — дзыхыдзагæй куыдта сывæллоны фьщ. 
Куыдта мæ мад, куыдтон æз дæр, кæд мæ нæма 
уырныдта, Петайы никуыуал фендзынæн, уый, 
уæддæр. Иурæстæг Уасдже йæ кæуынæй фенцад æмæ 
мæ мадмæ дзуры: 
— Дæ дзæбæхтæ дын æз доны къусæй дæр нæ 
бафиддзынæн, Дзыги, фæлæ ма дæ уæддæр курæг 
дæн — æдзæллагхуызæй йæ ма ауадзут уыцы цард- 
хъуаджы. Ницы федта цардæй, ницы бахордта, 
ницы бадардта, фæлæ цы бæстæм цæуы, уым ин- 
нæты ’хсæн мæгуырдæрхуыз уæддæр ма уа. Æмæ 
дын нæ авналæнтæ æнæзындгонд не сты. Кæмæ 
бакъул кæнон мæхи уæдæ дæуæй хуыздæр, нæ зо- 
нын... Мæ зæрдæ куы никæуыл дарын, — ныккуыд- 
та та нæлгоймаг. 
Мидæмæ куы бацыдыстæм, уæд Петайы баййæф- 
там сынтæджы. Йæ мад йæ цуры бадт æмæ ставд 
цæссыгæй йæхи æхсадта сусæг куыд кæнгæйæ. Фæлæ 
йæм гыцци куы бахъарæг кодта, куыд ма цæрдзынæ, 
царæфтыд ныййарæг, ныр дæм дуар æрбахойæг куы 
нал уыдзæни, дæ худгæ хуры нæм иу чысыл хъа- 
зынмæ рауадз, зæгъгæ, уæд сылгоймаг йæхиуыл 
царм-буар нал ныууагьта, йæ сæрыхил бындзыггай 
æриста. 
— Цæмæн афтæ кæныс, гормойнаг, сывæлло- 
ныл афтæ кæуын не ’мбæлы... — райхъуыст хистæр 
сылгоймæгты ’рдыгæй кæйдæр дзурын. 
— Бахатыр мын кæнут, уæ хорзæхæй, мæ цæсгом 
кæй суагьтон уæ разы, уый тыххæй, фæлæ æз ацы 
мæнг дунейы мæ къæхтыл æрмæстдæр уый ныфсæй 
цыдтæн. Ныр мæнæн мæ цард фæци, мæ арв, мæ 
зæхх мыл баиу! — ноджы хъæрдæрæй ныккуыдта 
Петайы мад. 
— Тобæ, тобæ, гормон, цытæ дзурыс? Нырма 
179 

сывæллон куы дæ дæхæдæг. Не Сфæлдисæг, дæ рын 
бахæрон, æфхæрын куыд зоны, рæвдауын дæр афтæ 
зоны. Уый уын йæ цæст кæмæн бауарзта, уымæй 
рох нæ уыдзыстут ныр дæр, уыдзæн та уын, дæ 
фæхъхъау фæуон! Ахæм æвзæр зæрдæ ма ис дæхимæ. 
— Тынг раст дын зæгьы, æбуалгъ ныхæстæ кæнын 
ницæмæн хъæуы! — йæ ныхæстæм ма йын æфхæрæн 
хуызы бафтыдта мæ мад дæр. — Дæхи фæхъæддых 
кæн, мæ хæдзар, гæнæн нæй! Авдæн кæм аузай, 
уым чырынæн дæр æнæ уæвгæ нæ вæййы. Фæлтау 
ма, кæм уын цы ис, уый мæнæ кæстæртæн ацамон 
æмæ дон ахъарм кæной. Бакой йæ кæнын хъæуы, 
цалынмæ нæма ныууазал, уæдмæ, йæ гыццыл уд 
схауа! 
— Цы нæм ис, уыдон сæ разы сты, — бакъултæ 
кодта йæхи зæрдæрыст ныййарæг. 
— Æмæ уæм амæй стырдæр тас никуы ис, ам æй 
куыд ныннадæуыдзæн? — фæрсы кæстæртæй иу. 
— Ууыл ма тыхсут, мæ хуртæ, мæнæ ацы даргь 
бандоныл исты айтаут, ламаздыхъ дæр уæд, æмæ 
йæ ууыл æрæвæрдзыстут! — дзуры сæм хистæр сыл- 
гоймæгтæй чидæр. 
— Мæнæ царм бæззы? — йæ къухы фысы царм 
æрбадавта сыхаг чындз æмæ йæ устытæм æвдисы. 
— Ницы йын у, æри-ма йæ — фæлмæндæр ма 
йын уыдзæн, — райста йын æй йæ къухæй мæ мад 
æмæ йæ дзæбæхтæ кæнынмæ фæци. 
— Мæ хæдзар фехæлд! — йæ бынатæй фестад Бек- 
солы ус Дзыги. — Æмæ ай мæнæ нæ нывонд тохъ- 
хъылы царм куы у! Æркæсут-ма йын мæнæ йæ 
уыгардмæ. Сæхæдæг ма, нæ сабийыл цы ’рбамбæл- 
ди, зæгьгæ, сæхи дистæгæнæг скодтой. Дæ тæригьæд 
дын фæхæссæд дæ магуса фыд, дæуæн йæ тæригьæдтæ 
дæ фæдыл чи бафтыдта! — Бексолы ус сывæллоныл 
180 

йæ къух авæрдга æмæ загьд-заманагæнгæ дуарæй фед- 
де. 
— Цы хабар у, цы? Цæуыл загьд кæны Дзыги? — 
йæ хæдфæстæ тарстхуызæй æрбагæпп кодта уатмæ 
Уасдже. 
— Нæ зонын, мæнæ амæй, нæ нывонд тохъхъы- 
лы царм у, зæгьгæ, зæгъы, — царммæ джихæй кæс- 
гæйæ дзуапп радта мæ мад. 
Лæг иуцасдæр ницыуал сдзырдта, джихæй кæсгæ 
баззад йæ къæхты бынмæ, стæй тымбылкъухæй йæ 
сæрыл ралæууыд: 
— Афтæ дын хъæуы мæнæйуый, уый дæр дын 
гыццыл у! — Фездæхт йе ’дзард хъæбулы ’рдæм лæг 
æмæ йыл ныддæлгом: — Бахатыр мын кæн, мæ чы- 
сыл хур, Хуыцауы размæ мæ бæсты дæу кæй бахъуыд 
дзуапп дæтгын, уый тыххæй. Фæлæ дæ тагьд фей- 
йафын æз дæр, мæ бындар, кæд ма мæ мæрдтæ 
сæхимæ бауадзой, уæд! Сымахæй та ма уый курын, 
мæ уарзон сыхбæстæ, æмæ цалынмæ ацы æнамонд 
саби йæ зæххы хайыл сæмбæла, уæдмæ макæмæн 
мацы зæгьут. — Æмæ лхг фæстæмæ кæртмæ кæугæ 
рахызт. 
Йæ ныхасæн хицау разынд уæд Сæуджен — 
Сыбыры бинаг къæйы хай баци чысыл фæстæдæр. 
Йе стæгдар дæр нал сæмбæлд Иры зæххыл. Йæ би- 
нойнаг та ма, мæгуыр, афæдзы бæрц фæхъеллау 
кодта арвæй зæххы ’хсæн, стæй мæрдтыл бафтыд 
рыстзæрдæйæ. Абон дæр ма Дубинæйы хъæугæрон 
сæ бæстыхай хæлддзагæй лæууы, хæлынбыттыртæ 
дзы сæхицæн ахстæттæ аразынц. Цæрæг удæй йе 
’мгæрæтты дæр никæд уал ничи ауад, — Зæлухан 
йæ бынатæй уæззаугай сыстад æмæ ма йæ ныхæстæм 
бафтыдта: 
— Куыд æцæг хабар уын радзырдтон, афтæ хур- 
æргом рауæнт Тебыгойы мæгуыр бинонты æфхæр- 
181 

джытæ. Мах та ныр ауайæм, мæ хуртæ, — йæ цæст- 
æнгас ахаста, кæимæ ссыд, уыцы сылгоймæгтыл. — 
Æз ницыуалхъом дæн, фæлæ адонæй алчи дæр 
хæдзары бæрны ис! — Стæй Тебыгомæ баздæхт: — 
Мæнæ-иу ацы капеччытæ та, дæ фæхъхъау фæуон, 
дæ хъуджы бæсты цы стур æлхæнай, уый аргьмæ 
афтау. Фылдæр мæ къух куы амонид, уæддæр дын 
мæ цæст бауарзид, бауырнæд дæ, фæлæ ныл цы 
рæстæджытæ скодга, уый дын амонын нæ хъæуы, — 
йæ чыссæйæ систа цалдæр гæххæпын æхцайы æмæ 
сæ Тебыгойы дзыппы атьыста. 
СЫХÆГТЫ КУЫДЗ 
Раджы та сыстад Госæ абон дæр иннæ хæтгыты 
хуызæн, æмæ йæ райсомы зылдтытæ куы акодта, 
аходæн куы срæвдз, уæд уаты дуарæй дзуры мидæмæ: 
— Уæ гыццийы къона, тæвд дæм куынæуал ис, 
рабад-ма æмæ исты дæ дзыхы акæн! — Чызг куы ницы 
дзырдта, уæд бахызт мидæмæ æмæ йæ хьæбулы хъæбу- 
лы дæлфæдтæм хуыссæныл æрбадт. — Мадæн, мæ 
карк, уымæй зьщдæр ницы вæййы, йæ сабимæ хуыс- 
сæнуатмæ куы фæкæсы. Зын уыдзæн дæ мамайæн, 
хуысгæ та дæ куы ’рбаййафа, уæд. Сыст æмæ æддæмæ 
дæр акæсæм, раст сойы хуызæн фæлмæн хъарм бон 
у. Дымгæйы уддзæф ничердыгæй цæуы. 
— Æцæг зæгьыс, гыцци, ауадздзынæ мæ æддæмæ 
дæр? — цæрдæгызмæлд бакодта чызг йæ хуыссæнуа- 
ты. 
— О, мæ хур, о, рабад æмæ исты ахæрæм, стæй 
ацæудзыстæм: низ фæсурынæн сыгъдæг уæлдæфæй 
хуыздæр хос нæй. 
182 

— О-гъо! — фестад æмæ йæ гыццийыл атыхст 
чызг. — Уæдæ уæд хос дæр нал нуаздзынæн, гыц- 
ци, нæ? 
— Нал, дæ нывонд фæуон, нал. Мауал нæ бахъæ- 
уæд йæ сæр. Æрмæст хæрын хъæуы, ныр æнæхъæн 
къуыри дæ хъуыры хойраг куынæ ауагьтай, уæд исчи 
афтæ кæны?! Æнæ хæргæйæ цæрæн ис? 
— Омæ та хæрдзынæн, гыцци, фæлæ мæм ныр 
нæ цæуы, — йæхи акъултæ кодта сывæллон-чызг. 
Чысьш фагстæдæр Идæ йæ гыцциимæ кæрты дуарæй 
рахызтысты. 
— Мæнæ цы хъарм у æцæг, гыцци! — алырдæм 
йæ цæстæнгас хæссы чызг. — Барсик, ды дæр 
сыгьдæг уæлдæфмæ рацыдтæ, нæ? — фæкомкоммæ 
сисрæбын сæ сыхæгты куыдзмæ. Куыдз ахуыр уыд 
Идæйыл æмæ йын йæ дзурын куы айхъуыста, уæд 
æм æрбауад йæ къæдзил тилгæ æмæ йыл йæхи куы 
иуырдæм асæрфы цинхуызæй, куы иннæрдæм, цыма 
йæ фæрсынмæ хъавы, кæм дæ, куы никæцæй зы- 
ныс, зæгьгæ. 
— Барсик, æххормаг дæ, цæй хауц сты дæ тæнтæ? — 
йæ гыццыл къух ын йе рагьыл æрхаста Идæ. — 
Мæнæ фæстæмæ куы ’рбаздæхæм, уæд дын æз мæ 
гуылтæй авæрдзынæн, — æргуыбыр æм кодта æмæ 
йын йæ хъусы гыццийы сусæгæй дзуры чызг. 
— Ныууадз-ма йæ, дæ къухæй йæм ма ’внал! — 
тызмæгхуызæй дзуры чызгмæ йæ гыцци. — Ацу æмæ 
дæ бынаты схуысс ды дæр! — схъæр кодта куыдзыл. 
Куыдз, цыма йын исчи йæ былтæ ныццавта, афтæ 
ма иу-цалдæр касты фæкодта усы ’рдæм æмæ сыдз- 
мыдзы фæстæрдæм ацыд. 
— Цæмæн ыл хъæр кæныс, гыцци, тæригьæд 
нæу? Æвæццæгæн æм хæрын цæуы, йæ тæнтæ куыд 
бахаудтой, — йæ фæстæ кæсгæйæ аззад иуцасдæр 
чызг, йæхи ныттар кодта, афтæмæй. 
183 

— Куыйтæ æмæ гæдытæм къухæй æвналын нæ 
хъæуы, мæ хур, кæлмытæ сæвзæрдзæн дæ гуыбы- 
ны, — йæхи растгæнæгау æм дзуры йæ гыцци. 
— Цы кæнут, цы, цæуыл схъуырдухæн стут? — 
сæ уынæрмæ æрлæууыдысты, сæ разæй чысыл 
дæрддзæфгомау чи цыд, уыцы дыууæ сылгой- 
маджы. 
— Чи сты, дæ хорзæхæй уыдон? — къухаууонæй 
сæм кæсы Госæ. — Саумæр сыджыт уæ бахæра, цы 
дыууæ цæсты стут, ардыгæй уырдæм уыдон мауал 
æвзар, — аууæрд-аууæрд кæны йæ цæстытæ. 
— Чи сты... Сона æмæ Фена сты, — æнæбарыго- 
мау ын дзуапп радта чызг. 
— Мæ хæдзар! Нæхионтæ куы сты... Æвæццæгæн 
та уыдон дæр сыгьдæг уæлдæфмæ се уæнгтæ аива- 
зынмæ рацыдысты. Аййафæм-ма сæ, дзурæг æмбал 
нын уыдзысты, — зæронд ус чызджы къухыл рахæ- 
цыд æмæ сæ цыдыл бафтыдтой. — Мæтæй мæлут, 
мæтæй, цард уын æрцыдис: нал уæ хæдзары æфсарм 
ис, нал — куысты мæт, — дзуры сæм Госæ,сæ 
цурмæ куы схæццæ сты, уæд. 
— Æмæ цы мæнг зæгьыс, нæ куыстытæ нæ до- 
мынц, уæдæ? — йæ мидбылты бахудт Сона. 
— Кусгæ дæр бирæ фæкодтам, зыгуымы голлагмæ 
дæр ма кæддæр боны рад куы ’рхауы, уæд æппын 
махæн ницы æмбæлы? Гъеныр та улæфгæ! — баф- 
тыдта йын йæ ныхасмæ Фена дæр. 
— Тынг раст зæгьут, исты уын æй мæ цæст нæ 
уарзы? — йæ мидбылты бахудт Госæ, куы сæм 
бахæццæ сты, уæд. 
— Адзæбæх дæ, Идык? — дзуры Сона чызгмæ. — 
Дæ хуызæн дзæбæх чызг рынчынтæ фæкæны? Де 
’мбæлттæй фæсте баззайдзынæ, мæ хур, нæ хъæуы 
рынчын кæнын. 
— Бадгæ бæргæ ракодта, фæлæ, марадз-зæгьай, 
184 

кæд хæринагмæ æмгæрон цæуы! Дæрдты дзы лидзы 
тибиты рынау, — бустæхуызæй загьта Госæ. — Æмæ 
йæ, зæгьын, сыгьдæг уæлдæфмæ акæсын кæнон, 
кæд æм хæрын дæр æрцæуид, — чызджы тæртгæ 
бæстондæр æхгæны ус. — Лæмæгь у нырма, тæрсгæ 
йын кæнын. 
Афтæ ныхæстæгæнгæ цæуынц сылгоймæгтæ: чи 
сæ йе ’взонджы бонтæ мысы, чи йæ низы кой кæны, 
чи та йæ мæгуырдзинадыл сагьæсы бацыд, афтæмæй 
бонасадæн кæнынц. 
— Барсик, нæ разæй куы фæдæ! — айхъустой Идæ- 
йы ныхас, хойраджы ларечы размæ куы фæцæй- 
хæццæ кодтой, уæд. 
Кæсынц æмæ куыдз йæ сæр бæрзонд систа, 
хъустæ схъил кодта, афтæмæй ларекмæ кæсы. Сыл- 
гоймæгты куы ауыдта, уæд сæм йæ къæдзил тилгæ 
хæстæгдæр æрбауад. Хъылдымтæгæнгæ ма дзы 
цыдæр мыртæ райхъуыст æмæ та ларечы ’рдæм 
фæкаст, цыма афтæ зæгъынмæ хъавыд, уæд та-ма 
мын сымах ракурут исты, зæгьгæ. 
— Цы кæныс, цы, Барсик? Цыма дæ цыдæр 
зæгъын фæнды? — нал та йæм фæлæууыд чызг æмæ 
йæм хæстæг бацыд, йе рагь ын асæрф-асæрф кæны, 
афтæмæй йæ гыццимæ кæсы, куы та йæм хæца, 
уымæй тæрсгæйæ. 
— Дзæбæх æй бафæрс æмæ дын зæгьдзæни, цы 
йæ фæнды, уый! — бустæхуызæй та дзуры Идæмæ йæ 
гыцци. — Æз дын, къухæй йæм ма ’внал, зæгьгæ, 
нæ загьтон? 
Уæдмæ куыдз ларечы ’рдæм фæраст, Идæмæ 
фæстæмæ фæкæс-фæкæсгæнгæ, цыма йын афтæ 
зæгъынмæ хъавьш, ды дæр цом мемæ, науæд мæнæн 
ницы ратдзысты, зæгьгæ. Ларечы къулыл йæ раз- 
заг къæхтæ авæрдта, къубал хæрдмæ сивæзта, былтæ 
асдæрдта, къæдзил тилы, афтæмæй та дзы цыдæр 
185 

мыртæ сирвæзт, чысыл рудзынггондæй хойрæгтæ 
куы ауыдта, уæд. 
— Цы ми кæныс, Барсик? — дзыхыдзагæй йыл 
ныххудти чызг. — Хæцдзысты дæм. Райс дæ къæхтæ, 
афтæ хорз нæу! — рудзынггондмæ фæзылд чызг дæр 
æмæ дзы цæмæдæр æдзынæг кæсгæ иуцасдæр 
æдзæмæй лæугæ аззад, стæй дзы сирвæзт: — Гыц- 
ци!.. 
— Цы кæныс, дæ фæхъхъау фæуон, фæллайгæ 
бакодтай? — йæ ныхас фæуагьта Госæ æмæ сывæл- 
лоны’рдæм разылд. 
Чызг ницы дзуры исдуг, джихауæй кæсы ларекмæ. 
— Цы кæныс, мæ хур, цы, йсты дæ риссы, 
мыййаг? — хæстæгдæр æм балæууыд ус æмæ йын 
йæ ныхыл йæ къух авæрдта. 
— Нæ, ницы мæ риссы, — райста Идæ гыццийы 
къух йæ ныхæй. 
— Уæдæ цы кæныс? — комкоммæ йын ныккаст 
ус йæ цæстытæм. 
— Къалбас... къалбас мæ хъæуы, — къæмдзæстыг- 
хуызæй загьта чызг. 
— Къалбас, зæгъыс, мæ къона! — фæрухсхуыз 
зæронд усы цæсгом, стæй цыдæр сагъæсхуызæй 
азымджыны каст бакодта чызгмæ. — Ахæрис дзы, 
мæ карк? 
— О, гыцци, балхæн мын, — йæхи йæм бакъултæ 
кодта чызг. 
— Уæ, дæ низтæ мæ гуыбыны куыд ацыдысты, — 
æвиппайды йæ дзыппытæ сгарыныл фæци сылгой- 
маг, кæд æй хорз зыдта, уыйбæрц æхца йæм нæ 
разындзæн, уæддæр, æмæ йæ цæстæнгас устыты 
’рдæм аздæхта. — «Æмæ цы хъуамæ уа адонмæ 
дæр? — ахъуыды кодта хинымæр. — Хуыцау сын æй 
куынæ ныббарид, махæн нæ мæгуыр пенсийы ка- 
186 

печчытæ афоныл чи нæ дæтты, æргьтæ та уæлæмæ- 
уæлæмæ чи кæны, уыдонæн!» 
— Цы кæнут, цы? Цыдæр тыхстхуыз дын куы 
ис? — фæрсы йæ Сона. 
— Цы кæнын, цы?.. — исдуг ницы дзуры Госæ. — 
Ацы цардæй мæлæт хуыздæр. — Рынчыны дзыхмæ, 
йæ зæрдæ цы бацагура, уый бадæтгын дæ бон ма 
уæд бахъуыды сахат! Кæд мæ чызг бамондаг къал- 
басмæ... Æмæ цæмæй? — æркаст, йæ армыдзыхъ- 
хъы цы æхца уыд, уыдонмæ. 
— Къалбас, зæгьыс?.. Мæгуырæг! Æмæ мæнмæ 
дæр цы разындзæн? — йæ чыссæ сгарынмæ фæци 
Сона. — Гъа, адон мæм ис, кæд дын исты фаг уой, 
уæд, — систа цалдæр гæххæтгын æхцайы. 
— Бузныг, фæлæ ма уьщæтгæ ныртæккæ æхцайыл 
нымад сты? Хуыцау сын æй куынæ ныббарид, мах 
ацы уавæрмæ чи ’ркодта! Адæймаг йæ къух йæ дзыхмæ 
сисынхьом нал у, — аджих та Госæ. 
— Фæлæуут-ма, мæнмæ та цы ис, цымæ? — ныв- 
нæлдта йæ дзыпмæ Фена дæр. — Апджын дон бана- 
зынмæ цыдæр капеччытæ авæрдтон, — систа та 
уый дæр йæ чыссæ æмæ йе ’хца нымайы. — Иумæ 
нын, цымæ, цас сты? Цынæ вæййы, уæд та ма нын 
дзы исты рауад, — дзуры сæм Фена. 
— Бирæ йæ дзы бæргæ нæ хъæуы... Цастæ дзы 
бахæрдзæн, кæд уыд, уæдæй нырмæ йæ дзыхмæ 
хойраг чи нæ исы, уый... Афтæ йæм бамондаг æмæ... 
Мæ царм ын айхæла, йæ зæрдæ кæдæй уæдæй цыдæр 
æрцагуырдта, — узæлы Идæйыл йæ гыцци. 
— Æмæ цы мæнгзæгьыс, цастæ йæ дзы бахьæудзæн, 
иу мур ын дзы рацæудзæн, — фæныфсхаст Сона æмæ 
фæзыдд ларечы ’рдæм. — Ай та цы у, ай! — фæком- 
коммæ куьщзмæ. — Айс дæхи ардыгæй! — схъæр ыл 
кодта. 
Куыдз дæр тæргайхуызæй йæ къæхтæ æриста æмæ 
187 

иуварс ацыд, йæ хъустæ дæлæмæ æруагъта, 
афтæмæй. Идæйы ’рдæм ма фæкаст, цыма йын 
уайдзæф кодта, ды та йын цæуылнæ исты зæгьыс, 
цæуыл мыл хъæртæ кæны, зæгьгæ, уыйау. Стæй 
дæрддзæфгомау æрбадт йæ фæстæгтыл æмæ сæ уыр- 
дыгæй хъахъхъæны цæстызулæй. 
— Иу мур нын нæ авæрдзынæ дæ къалбасæй, хорз 
чызг? Мæнæ адонæй цы рацæуа, уый... Йæд у... 
сывæллон ныр æнæхъæн къуыри дæр хойраджы 
хъæстæ нæу... фæстинон у... фæсрынчын æм йæ 
зæрдæ бахъазыд дæ къалбасмæ... Кæд дзы ахæрид... 
— Мæлæты дард таурæгьтыл нæ ахæцыдтæ, — 
сæрыстырхуызæй йын дзуапп радта уæйгæнæг æмæ 
иу тахынæджы бастыл схæцыд. — Йæ аргъ дæс 
мины. 
— Дæс мины, зæгьыс?.. Уæууа... Мах дзы чы- 
сыл мур йеддæмæ нæ хъæуы... Дæ хорзæхæй, кæд 
гæнæн ис, уæд, — Сонайы уæхсчы сæрты йæм дзу- 
ры Госæ дæр лæгъстæхуызæй. 
— Муртæ-йедтæн æз ницы зонын... Йæ аргь уын 
загътон, — рудзынггонд ссонæгау ракодта æмæ 
иуварс азылд чызг. 
— Де ’гæрыл уай, уанцон нæу! Ирон дзыхæй 
уæддæр нæ дзурæм, цавæр хабар у?! Туг рацæуынæй 
дзы тæрсыс дæ къалбасæн? Стæй ма цæуылдæрты 
фæдзурæм: æгъдау, æфсарм æмæ цыдæртæ! Ай 
сæфтмæ куы ’рцыдыстæм бынтондæр, æхца йеддæмæ 
куы ницыуал уынæм царды, уæд ма нæ зæхх дæр 
куыд хъуамæ урома?! — загьд-замана систа Сона. 
— Ма-ма мæсты кæн, дæ хорзæхæй! — йæ цон- 
гыл ын рахæцыд Госæ Сонайæн. — Дæ сызгьæрин 
доны ма кал. Рынчын сывæллонæн чи не ’ххуыс 
кæны, уыйимæ, мæнмæ гæсгæ, дзурын дæр нæ 
хъæуы. Уымæй кæй райса адæймаг, уый фарсыл 
дæр нæ бахæцдзæн. 
188 

— Раст зæгъыс уымæй дæр, фæлæ тæригьæд нæу, 
уæдæ, Идык? — фæзылд чызгмæ Сона æмæ йын йæ 
куыстдомд армытьæпæнæй йæ дзыккутæ алæгьзытæ 
кодта. 
— Ницы йыл æрцæудзæн мæ чызгыл дæр æнæ 
адоны къалбасæй. Æгайтма йæм хæрын æрцыд, ныр 
исты уьщзæн, — сывæллоны цонгыл ахæцьщ Госæ. — 
Æппын ницы, фæлæ мæ пенсийы капеччытæ та 
кæдæм ирвæзынц? Куыддæр сæ райсон, афтæ йын 
дзы дæс нæ, фæлæ ссæдз мины аргь дæр балхæн- 
дзынæн. Æццæй, мæ чызг?! 
— Æрмæст ацы ларечы нæ, гыцци! — цыма йæ 
маст уымæй суадзынмæ хъавыд, уыйау загьта Идæ 
дæр æмæ куыдзмæ бакаст. — Барсик, нæй... нæ 
дæттынц. Фæлæ ницы кæны, гыцци нын балхæндзæ- 
ни, пенси куы райса, уæд. Мæнæ аййас! — къухтæ 
фæйнæрдæм фæхаста сывæллон. 
Куыдз дæр, цыма йын йæ ныхæстæ бамбæрста, 
уыйау йæ сæрыл схæцыд, йæ къæдзил та йæм ба- 
тылдта æмæ иуцасдæр сæ фæдыл кæсгæйæ баззад, 
стæй та йæ фæстæгтыл æрбадт æнкъардхуызæй. 
Цæуынц сабыргай, сæ къахдзæфтæ нымайæгау, 
сылгоймæгтæ, хъыпп-сыпп сæ никæмæй хауы, алчи 
йæ мидхъуыдыты аныгьуылд, сæ маст уæлахиз кæны 
сæ зондыл. 
— Æдзæсгæмтгæ! Ничи сæм кæсы! — сæ сабырдзи- 
над сын фехæлдта Сонайы мæстæлгьæд ныхас. — 
Сæ гамхудтæ систой æмæ се ’цæг цæсгом разынд. 
Раздæр чи ницы уыд, уый ныр дæр ницæмæй баз- 
зад. Сæхицæй афтæ та, сæ хæрв аппæрстой, æмæ 
сæхимæ цыдæр кæсын райдыдтой иуæй-иутæ. 
Мацæмæй уал бафсæдæнт! Цыма дзы махæй уæлдай 
уыдон дæр семæ мæрдтæм исты ахæсдзысты! Уæдæ 
нæ, æнхъæлмæ кæсут! Дыгай метртæ дæр ма уæм 
189 

æрхаудзæн, æви нæ, уый дæр бæлвырд нæу! — загьд- 
замана самадта Сона. 
— Ныууадз-ма, дæ хорзæхæй, басабыр у! Дæуæй 
афтæ, мулчы цæстæй чи акаст цардмæ, уыдон, дæхи 
загьдау, махæй амондджындæр сты? Адæймаг æхсæв 
æдасæй кæй бахуыссы, æнæ йæ дуар бахойæгæй 
тæрсгæйæ, уый та цæй аргь у?! Æниу махæн дæр не 
’дас цард раджы нæ къухтæй ахауд, фæлæ, — ныхæс- 
тыл æй дары, йæ маст айрох кæныны охыл, Госæ. 
— Уæдæ нæ, загьтай йæ ды дæр! Кæуылты æдас 
стæм! — фæзылди йæм Сона. — Изæррухсæй 
фæстæмæ дæ дуары къæсæрæй мауал ракæс, чи дæм 
чердыгæй фæцарæхсдзæн, уый бæрæг нæй. Иу 
иннæмæ топпы кæсæнæй кæсын райдыдта... Æмæ, 
дам, æдас! 
— Уæ хорзæхæй, ныууадзут-ма уæ сагъæстæ, 
фæлæ уæлæ уый цы уа: тæргæбæхæй скъæрæгау чи 
’рызгъоры? — къухаууонæй йæм кæсы Фена. 
— Кæмæй зæгьыс, кæ, алæ-ма, кæмæ ньщзцзагъыр 
дæ ды та? — бустæхуызæй дзуры Сона Фенамæ, 
фæлæ.йæхæдæг дæр йæ цæстæнгас уыцырдæм аздæх- 
та. — Згьорæгæй тæрс ам, бон-изæрмæ дзы адæй- 
маг цы хуызы цыппæрдзæлхыг нæ ауындзæн: тын- 
нывæндæгау дзы кæнынц. Кæддæры проспект, нæ 
фæллад уадзынмæ-иу кæдæм цыдыстæм, уый ма 
бирæ фæмысдзыстæм. Ныр дзы æдасæй мауал 
æрлæууай! Аба-бау! Чи дыл чердыгæй йæ машинæ 
æрбаскъæрдзæн, уый бæрæг нæй. 
— Куыдзы хуызæн мæм кæсы, — Госæ уыйразмæ 
ницы дзырдта, ныр устытæм раздæхт. 
— Раст зæгьыс, Госæ! Кæд мæ æцæг мæ цæстьггæ 
нæ сайынц мæн дæр, уæд куьщзы хуызæн у, — дугьы- 
уайæг куы фæхæстæгдæр, уæд загьта Сона дæр. — 
Фæлæ цыма йæ дзыхы дæр цыдæр ис... цьщæр дзы 
æрзæбул, — ныккаст æм лæмбынæгдæр. 
190 

Згьоры куыдз цыппæрвадæй, фæстæмæ фæкæс- 
фæкæсгæнгæ. Цыма раст ерысы фыццаг бынат ба- 
цахсынмæ тырны æмæ йæ фæстæгтæй исчи куы 
’рбаййафа, уымæй тæрсы. Сæр бæрзонд систа, 
сæрджын сагау, къæдзил нымраст, афтæмæй тыр- 
ны размæ. Хатгæй-хатг фæлæууæгау кæны, фæстæмæ 
тарст каст фæкæны, æмæ та йæ тахтыл бафтауы. 
Æввахсæй-æввахсдæр кæны сылгоймæгтæм. Ныр сæм 
дзæбæх зынын райдыдта, куыдз кæй у, стæй йæм 
æцæгдæр цыдæр кæй ис. 
— Уæ хорзæхæй, ай нæ сыхæгты куыдзы хуызæн 
куы у, уæд уый йæ дзыхы цы уа? — сцымыдис Госæ. 
— Сыхæгты у, кæй у, уый нæ зонын, фæлæ 
кæцæйдæр цыдæр кæй рассывта, уый йæ тахтæй 
бæрæг у! — йæ ныхасмæ йын бафтыдта Сона. 
— Барсик у, зæгьыс, гыцци? — сыхæгты куыдзы 
коймæ, къæвда бон карчыцъиу йæ сæр мады дæлба- 
зырæй куыд радара, уыйау йæ гыццийы дæлармæй 
ракаст Идæ. — Уый у, гыцци, Барсик у! — загьта 
цингæнгæйæ сывæллон. 
Уæдмæ куыдз бынтон æрбаввахс æмæ, чызджы 
хъæлæс айхъусгæйæ, йæ къæдзил батылдта, 
фæстæрдæм ма иу каст фæкодта æмæ йæхицæй ра- 
зыхуызæй сæ цуры алæууыд. 
— Барсик, уый та цы ис дæ дзыхы?.. — дзуры 
йæм чызг, стæй æваст бацин кодта. — Къалбас!... 
Къалбас ын у, гыцци!.. 
— Мæ арт бауазал, къалбас, зæгьыс? Æмæ йын 
кæм уыди?! — дисхуызæй кæсы Госæ куыдзмæ. — 
Æ, Хуыцау дын æй мæ ныббара! Æмæ йыл кæм 
фæхæст уыдаид уæддæр?! Кæй бастыгътай, гормой- 
наг, исчи афтæ кæны? Туджы аргь куы у ныртæккæ, 
удыхосæн дзы сæ цæст раттын куынæ уарзы, уæд 
кæй бабын кодтай?! — бауырдыг куыдзмæ Госæ. 
Куыдз дæр ын цыма йæ уайдзæф ныхас æмбаргæ 
191 

бакодта, уыйау дзы, хатыркурæгау, цыдæр мыртæ 
райхъуыст. Йæ къæдзил тилгæ, къæмдзæстыгхуызæй 
куы сæ иумæ бакæсы, куы се ’ннæмæ. Стæй къал- 
бас зæххыл æрæвæрдта, æрысмыста ма йæм иу хатт 
æмæ иуварс ацыд. Дæрддзæфгомау йæ фæстæгтыл 
æрбадт, йæ сæр бынмæ æруагьта æмæ уырдыгæй ах- 
хосджыны æрбакæс-æрбакæс кæны. 
— Кæм ын уыдаид, цымæ, æцæг? Цы хæрзыс- 
тадхуыз ын ис! Хæрзаг хæрзад у, — йæ комыдæттæ 
нынныхъхъуырдта Сона. — Маладец, Барсик, афтæ 
сын хъæуы! Дзæгьæлы дыл хъæртæ кодтон æрдæбон. 
Туджы аргьæй йæ цы уæй кæнынц уæдæ?! Ныр 
уымæй дæ мондæгтæ ма суадз!.. — йæ цæстæнгас 
дзы^атонын нал комы сылгоймагæн. 
Йæ ном фехъусгæйæ куыдз фæныфсджындæр, 
фæкаст Сонайы ’рдæм æмæ йын йæ цæстæнгасы тыз- 
мæгдзинад куынæ рахатыдта, уæд та йæ къæдзил 
батылдта, сыстад йæ бынатæй æмæ фæстæмæ къал- 
басмæ бацыд. Басмыстытæ та йæм кодта, йæ былтæ 
стæргæ, стæй йæ систа æмæ йæ къæмдзæстыгхуызæй 
Идæйы цурмæ бахаста. Иучысыл, æнæхæрдмæ 
скæсгæйæ алæууыд, цыма чызджы зæрдæйы уаг 
бамбарынмæ хъавыд, уыйау, стæй йæ къæдзил ба- 
тылдта æмæ йын æй йæ цуры æрæвæрдта. 
— Гъы, нæ йæм кæсут?! — фæхъæр кодта куыдзыл 
Госæ. — Ахæсс æй, зæгъын,фæстæмæ, æнаккаг! Мæ 
чызг къалбас æрцагуырдта, зæгьгæ, уæд давæггæгтæ 
хæры! Хæсгæ йæ тагьд! — йæ къахæй иуварс асхуыста 
къалбас æмæ куыдзыл схъæртæ кодта. — Ничи йæм 
кæсы! Адде у ардыгæй тагьд! 
Куыдз тарстхуызæй иуварс агæпп кодта æмæ та 
дзы хъырнæгау цыдæр мыртæ райхъуыст, цыма сын 
афтæ зæгьынмæ хъавыд: «Омæ уæдæ куыд æнхъæл 
стут, цард иугæр æдзæсгомдзинад æмæ тыхы сæр 
æвдисынмæ куы ’рхæццæ уа, уæд æз мæхи 
192 

цæстфæлдахджытæй æгуыдзæгдæры бынатмæ æр- 
уадздзынæн?! Куыдзы ном уæддæр нæ хæссын, 
æппын ницы, фæлæ?» 
— Ныууадзут æй, дæ хорзæхæй, Госæ! — цыма 
куыдзы хъуыдытæ бамбæрста, уыйау æм дзуры Фе- 
на. — Уæдæ гамхудджынтæ сæ дунемæ дæр ницæмæй- 
уал бафсæддзысты, зæгьгæ, уæд ныр иннæтæ та 
сыдæй хъуамæ мæлой?! Тынг раст сын бакодта: куы- 
дзимæ куыдзы æвзагæй дзурын хъæуы. Уæдæ сын, 
сымахæй афтæ, сæ ларек хъахъхъæдта, уым ын цы 
ми кæнын æнхъæл уыдыстут? 
— Омæ уый дæр афтæ у, бæргæ, фæлæ... 
— Фæлæ цы? Æфсæст æххормаджы рис не ’мба- 
ры, зæгъынмæ хъавыс? 
— Туг тугæй не ’хсадæуы, мæ хуртæ! Ныхасæн 
куы баззад — дурæй дæ чи цæва, уый-иу дзулæй 
цæв, зæгьгæ, — загьта та Госæ. 
— Æй, дæ бонæй уай, Госæ! Ахæм цæстæй куы 
кæсиккам цардмæ, уæд ацы уавæрмæ æрцыдаиккам? 
Чи цы байтауы, уый æркæрды. Гъеныр фидар 
хæцæнт сæ дæс миныл! — йæ синысæртыл æрхæцыд 
Фена, æмæ ма йæ ныхасмæ бафтыдта: — Цомут, 
кæд цæуинаг стут, уæд. 
— Æмæ, дам, куыдз не ’мбары! Чи загьта уый? 
— цæугæ-цæуын дзуры Сона дæр. — Дзурын нæ 
зоны, æндæр алцыдæр æмбары... 
— Хингæнæгæн, дам, йæ хин йæхиуыл цæуы! 
Цы агуырдтой, уый ссардтой, — йæ ныхасмæ йын 
бафтыдта Фена дæр. 
Куыдз бады æнцад йæ фæстæгтыл, хъустæ схъил 
кæнгæйæ, æмæ цымыдисхуызæй кæсы сæ фæстæ. 
Идæ йæм бауад æмæ та йæ йæ чысыл армытъæпæнæй 
æрсæрфтытæ кодта: 
— Барсик, мæхи Барсик! Бузныгде ’рхъуыдыйæ. 
7 Дшъуатм Соня 
193 

Мах цæуæм... дæхæдæг ахæр!.. Ныр мæ гуылтæ хъуаг 
дæр нал уыдзынæ... 
Куыдз сыстад, йæхи Идæйы къæхтыл асæрфтытæ 
кодта, йæ къæдзил тилгæ йæм хæрдмæ скаст тæргай- 
хуызæй, цыма чызгæн афтæ зæгъынмæ хъавыд: 
«Уæдæ фæндараст фæу, кæд мын мæ хайыл не 
’рвæссыс, уæд!» 
Иуцасдæр ма сæ фæстæ фæкаст, стæй æрæвнæлдта 
йæ мондæгтæ уадзынмæ. 
ЦАРДЫ ХЪУСЫНЫХÆСТÆ 
ХЪÆУЫ 
Гæппыда æмæ Зæлийæ ницы зæгьæн ис, куыд 
хорз сыхæгтæ, афтæ лымæн цард кæнынц, хъысмæт 
сæ иу ранмæ куы ’ртымбыл кодта — иу сыхмæ, 
уæдæй нырмæ. Хорз сыхагæн та аргь ис бахъуыды 
сахат — цы цины рæстæг, цы зыны сахат? Æмæ 
алкæддæр кæрæдзийы уæлхъус æрбалæууынц. Фæлæ 
уæдцæр алы хæдзармæ дæр йæхи æгьдæуттæ, йæхи 
миниуджытæ вæййы. Удыхьæдæй дæр адæмæн æмхуы- 
зон уæвæн нæй: Зæлийæн искæдæм ауайыны кой ма 
скæнай! Фæлтау бон-изæрмæ къуымтæ, къæрæзтæ 
фæлдахдзæни, дымæгхъисæй хахх кæндзæн амæй- 
ай зындæр æмæ уæззаудæр хæдзары зылдтыты, æддаг 
куыстытыл нал цæуы ныхас, фæлæ. Гæппыда та 
бынтон æндæр у удыхъæдæй: йæ уд, йæ дзæцц, куыд 
фæзæгьынц — искуыдæм ауайын. Раст ыл цыма йæ 
хадзар судзгæ кæны. Искуыцæй фæндыры хъихъ 
фæцæуæд, науæд — алчи дæр йæхи фæндиаг уæд — 
фыдохы хъæр айхъусæд, æндæр уайтагьд йæ райст- 
194 

бавæрды уæлæдарæс рæвдз кæнынмæ фæвæййы æмæ 
фыццæгтимæ уым смидæг вæййы. 
Хорз æй чи зоны, уыдон куыд дзурынц, афтæмæй 
дзы, æвæццæгæн, иунæг циндзинад дæр æмæ иунæг 
зиан дæр никуы аирвæзт — чындзхаст уа, чызгæр- 
выст уа, науæд авдæнбæттæн, кæнæ куывд, уый йе 
’ртæ сæбæччы кæй дуарыл нæ ныццавта æмæ йæ 
къухтæ бæрзонд кæй циндзинады нæ систа. 
Æмæ уæд æмбалæн та йæ фыццаг дуары бахост 
вæййы Зæлиты кулдуар. Уæдæ ма æниу сыхаг дæр 
цæмæн фæхъæуы? Иунæгæй цæуæн куыд ис цинмæ 
дæр æмæ зианмæ дæр? Æмæ, гье, ахæм рæстæг уæд 
сæ доны бын рæсуг нал фæкæны — сæ иу размæ 
фæхæцы, иннæ — фæстæмæ. 
Æмæ та мæнæ ныр дæр сæумæкъуырццæй Гæппы- 
да Зæлиты кулдуар йæ сынæгæй сцавта: 
— Дзæбодыр! Уæхимæ стут, цы?! — дзуры мидæмæ 
нæлгоймаджы номæй фæтчыгьæдæн, æндæр æй уый 
сæр цæмæн бахъуыд, исты йæ нæ зоны, хъарм зæрдæ 
йæм кæй нæ дары, уый. 
— Кæцы дæ уый? Уæхицæй дæ сургæ ракодтой, 
æви дæ а раджы цы хур, цы къæвда æрбахаста, уас- 
джытæ сæ уасынæй куы нæма æрынцадысты? — кæд 
Гæппыдайы йæ хъæлæсæй базыдта, уæддæр та йæ 
æлхыскъ фарст кæны лæг. 
— Йæд у... Уæ райсомтæ хорз!.. Зæли мæ хъуыди 
ныхасæн. 
— Йæ фын уал ын кæронмæ уынын бауагьтаис, 
гормон, куы нæма рабадт! — дзырдта ма лæг йæ 
фæстæ, фæлæ Гæппыдайæн уæдмæ йæ ныхас 
мидæгæй райхъуыст. 
— Уанцон хуыст нæу, уанцон, хуыссæджы 
дзæкъул! — йæ хъæццул иуварс аппæрста усæн, — 
дæлæ кæнай, уæлæ кæнай, уæддæр та дын ацы хатг 
195 

мемæ æнæ цæугæ нæй! Стæй мын дæхи Битьыры 
хъазы уагьд акæн! Ничи йæм кæсы! 
— Фæлæуу-ма, сæукъуырцц макуы фæуай, чер- 
дыгæй та дыл дæ хонæг амбæлд, цымæ? — йæ 
цæстытæ æууæрдгæ йæ хуыссæны рабадт Зæли. — 
Иæ цæрæнбон бирæ, дæуыл Гæппыда чи сæвæрдта! 
Æндæр ном дыл, æвæццæгæн, фидаугæ дæр не 
скодтаид! — æрдæгæй дæлæмæ йæхи æрæмбæрзта ус 
фæстæмæ. 
— Æмæ афтæ ’нхъаглыс, уый мын мæ номæвæрæ- 
джы ном у? Хъуыдинæ мыл сæвæрдта уый, бæргæ, 
фæлæ... Рухсаг уæд, Гæппыда мын мæ мады лæвар 
ном у, — арф ныуулæфыд сылгоймаг. 
— Æцæг фæуæд рухсаг, æндæр æй хъуыды та 
кæцæй æркодта уыцы ном, хъуыды? 
— Æмæ гъа! Иуахæмы та кæдæм цыдаин ме 
’мбæлттимæ, чи зоны, фæлæ мæм уыдоны цур бус- 
тæхуызæй сдзырдта: «Кæдæм, Гæппыда? Агæппæв- 
вонг та куы дæ!» Уыйадыл мæм уый фæстæ ме 
’мбæлттæ Гæппыдайæ дзурын райдыдтой. Фæстагмæ 
та иннæтæ дæр. Æмæ, куыд уыныс, афтæ! Сфи- 
дыдта мыл! — бакаст Зæлимæ. 
— Фидыд дæр фидыды хуызæн куы уаид! — ба- 
худти Зæли. — Джиппы ’вæрды хуызæн раст. Бирæ 
азты ма йæ дзæбæх, æнæнизæй хæссынхъом у. 
— Бузныг. Уый мæ куыд ницы хъыгдары, æндæр 
сагъæс дæр лæджы куынæ уаид. Ном та цы у? 
Фæкæсынæн у, æмæ дæ цыфæнды дæр хонæнт! Уый 
тыххæй мæхи искæмæй нæдæр хонын? Уæдæ нæ! 
Атьæпп мын уа искæмæн йæ сæр! — сæрыстырхуызæй 
загьта ус. — Гъестæй мыл-иу ды дæр бустæтæ кæны- 
ныл ма схæц, ма! Мæ былыцъæрттæ, мыййаг, 
фæхæрын ауайынмæ? Фæлæ хионæн дæр æмæ æдда- 
гонæн дæр æгьдау куынæуал дæдтай, уæд дæ, мæ 
хур, зонгæ дæр ничиуал кæндзæн. Ничиуал дæм 
196 

ницыуал æнхъæлмæ кæсы — ферох дæ адæмæй. Æмæ 
мæ цоты гуыр-гуыр цæуы, мыййаг, чи мæ кæй 
монцмæ хъуамæ нымайа, мæхæдæг мæхи куынæ 
зонын кæнон, уæд? Мæхицæн мæрддзыгой æрæм- 
бырд кæнын мæхимæ кæсы, мæ хур. 
— Уымæй раст зæгьыс, Гæппыда, уый та сусæг- 
гаг кæмæн у? Фæлæ уæддæр æгæр цыды дæр кад 
нæй, кад: фырцыд — æдзыт, зæгъгæ, дзæгъæлы 
фæзæгьынц? 
— Омæ мын уæдæ цы кæнын кæныс, цы, гор- 
мон, алцы дæр мæхимæ кæсы. Кæмæн дын «цума» 
зæгьон, кæмæн, уæдæ? 
— Омæ дын уый дæр та искæй аххос у? — цæхгæр 
ын йæ ныхас фæлыг кодта Зæли. — Афоныл хъуы- 
ды кæнын фæхъæуы уыдæтгыл, афоныл! Ай-гьай у 
сæрибарæй цæрын æнцондæр, адæймаг-иу йæ сом- 
боныл куынæ хъуыды кæнид, уæд! Æнæсæрбос хай- 
уан хизæны сойджындæр кæрдæджытыл куы зила, 
уыйау — дæ цыд — дæ бар, дæ бахæрд — иннæ ахæм. 
Дæ хуыст дæр уæдæ афтæ: куы дæ фæнда — рабад, 
куынæ дæ фæнда — ма сыст. 
— Бæргæ, уыдæтгæ-иу алкæмæн афоныл йæ зонд 
куы ахсид! Кæм-иу йæ къах скъуырдзæн лæг, уый- 
иу куы зонид, уæд, æвæццæгæн, иу сахъат æмæ 
æнамонд адæймаг дæр нæ уаид зæххыл, — загьта 
Гæппыда. — Цы хуыздæр у, уый та иунæг кадджын 
Хуыцау йеддæмæ ничи зоны: æвæд дæр куыдта æмæ 
фыдвæд дæр, зæгьгæ, дзæгьæлы нæ фæзæгьынц. Цот 
дæр алкæмæн æмхуызон рæстмæ кæнынц, цот? 
Алцæмæн дæр амонд хъæуы. 
— Уымæй раст зæгьыс. Де ’ртæ фыртæй иу дæр 
адæмы мыггаг ма рауайæд æмæ дæ ныгæнын дæ дард 
къабазмæ æрхауæд! Сæ цæрæнбон бирæ уа Дзатгейы 
фырттæн, уый чи бабæлвырд кодта. Дзæнæтæй 
зæгьын, нæ сыхагæй, — йæ сæр нынкъуыста Зæли. 
197 

— Уæдæ, мæ хур! Æмæ цы хуызæн чызг уыди 
Дзæнæт, уый куы зыдтаис! Хуртæ æмæ дзы мæйтæ 
кастысты, кæмæй фæзæгъынц, раст ахæм. Уый-иу 
цы хъазты нæ уыд, уый-иу хъазтхуыз дæр нæ уыди: 
иугай-дыгай-иу фæсивæд хъазтæй фæлыгьдысты. 
Суанг ма нæм-иу сыхаг хъæуты фæсивæд дæр цыды- 
сты нæ циндзинæдтæм, кæд та дзы Дзæнæтыл нæ 
цæст æрхæцид, зæгьгæ. Æмæ дзы цы амонд фæци, 
мæгуыр?! Цьщæр низхæрд разынд йæ барыхай дæр, 
утæппæт дзурджыты æхсæн кæй равзæрста. Куы йын 
бакуымдта, уæдцæр ын цæмæндæр никæй зæрдæмæ 
фæцыд. Аккаг ын æй ничи кодта. Фæлæ амонд!.. 
Амонд йеддæмæ дзурын ницæуыл хъæуы, зæгьгæ, 
зæгьæн ис фидарæй. Æндæр, дæ загьдау, де ’ртæ 
хъæбулæй иу адæмы хуызæн ма рауайæд, æхсæвæн 
æнхъал — бонæн æнхъал кæмæн фæкæнай, уыдонæй! 
Чи, дам, ын дзы анашист у, зæгъынц, чи йын дзы 
ахæстонæй æддæмæ нæ цæуы. Аннæ та, дам, иу сыл- 
гоймаджы фæдджийы кæроныл дæр æнæ схæцгæ нæ 
фæци, рагьæй сæ æвзары сылгоймæгты. Нæ, нæ! 
Фæлтау, гьеныр куыд дæн, ууыл разы дæн, нæй 
æмæ нæй! — йæ къух ауыгьта ус. 
— Уый мын ды дæр дæхи уымæй ма раст кæн. 
Фыдвæдæй æвæд хуыздæр у, ууыл ныхас нæй, фæлæ 
ныр кæмæндæр йæ цот зæрдæзæгьгæ нæ рауадыс- 
ты, нæ йын фæрæстмæ сты, уæд уый тыххæй иннæтæ 
цот уадзынмæ нал хъавынц? Мæйыл дæр ма куы ис 
сау тæппытæ. Зын зæгьæн у, цæй мидæг ис сæ ах- 
хосаг ныййарджытæн, сæ цот кæй нæ фæрæстмæ 
сты, уымæй. Зæххон адæм стæм, æмæ æнæ рæдигæ 
дæр нæй. Хуыцауы куы бафæндид æмæ рæдигæ куы 
ничиуал кæнид, нæ зондахаст рухсдæр куы уаид, 
Удыхъæдæй куыд фæсыгьдæгдæр уæм, афтæ. Алчи 
йæхи гуылы бын куынæуал æндзарид, фæлæ æфсæст 
æххормаджы рис куы бамбарид... 
198 

— Бæргæ, бæргæ, Зæли, дæ ныхæстæ Хуыцауы 
комы тæфыл арæзт куы разыниккой! — æхсызгонæн 
сулæфыд Гæппыда. - Нæ кастæ, цы фæсивæд 
æрбамбырд Дзаттейы фыртгы уæлхъус Дзæнæты зи- 
аны! Æхсæст хоры нæмгуыты хуызæн, зæрдæ сæ рухс 
кодта! 
— Омæ дæуæн уый загъдæуа, сæ хуртæй сын 
бафсæдæнт сæ ныййарджытæ, æнæхьæн хъæуæн дæр 
кад скодтой. Æрмæст Фæрсхъæуæй цы мæрддзыгой 
ссьщ, уьщон цы рæсугьд арфæйы ныхæстæ загьтой уыцы 
æфсымæртæн, уый тыххæй дæр ма сæ царды бонтæ 
фæдаргьдæр кæнын æмбæлы сæ ныййарджытæн! — 
цыма сæ хъысмæты исты бæрнджын уыд, уыйау 
сæрыстырхуызæй Гæппыдайы ныхæстæм бафтыдта 
Зæли дæр. 
— Цард сын бантысæд, цард, сæ ныййарджыты 
фæндиаг, фæлæ сæ арфæйы сæр цæй тыххæй уыд 
Фæрсхъæуы мæрддзыгойæн, уый æз дзæбæх нæ бам- 
бæрстон, Зæли. 
— Цы дзы нæ бамбæрстай? Куыд дзырдтой, 
афтæмæй Фæрсхъæуæй чидæр Дзаттетæм хæстæг 
æнафоны йæ машинæ бæласыл скъуырдта, афынæй, 
мæгуыр, æвæццæгæн. Машинæ зыбыты пырх ныц- 
ци, стæй йæхæдæг дæр уæззау цæф фæци скъæрæг. 
Фæлæ ма уæддæр йæ тæвдæй йæ къухы Дзаттеты кул- 
дуар бахойын бафтыд æмæ уым æрхауд. Исчи йæм 
ракаст, нæ, уый дæр нал бамбæрста, æвæццæгæн, 
афтæмæй. Æфсымæртæй йæм чи ракаст, уый хьуыд- 
даг куы бамбæрста, уæд æххуысмæ фæдзырдта йе 
’ннæ æфсымæрмæ дæр æмæ æмæхсæвæджы цæф 
нæлгоймаджы рынчындоныл сæмбæлын кодтой. 
Уый фæстæ йын йæ машинæ рацагуырдтой æмæ 
дзы, ницыуал пайда ис, уый куы федтой, уæд дзы 
цы уыд, уыдон сæхи машинæмæ равгæдтой, дзæвгар 
æхцайы фæрæзимæ, машинæйы номыртæ семæ аха- 
199 

стой, афтæмæй Фæрсхъæуы балæууыдысты сæумæ- 
райсом, йæ хъысмæт сын сæ бар чи бакодта, уый 
бинонтæ агурæг. Куыннæ сæ фæбузныг уыдаиккой 
канд йæ бинонтæ нæ, фæлæ æнæхъæн хъæубæстæ 
дæр æмæ сын куыннæ кæной арфæтæ? 
— Федтай! Гъеныр уыдон æмæ Дзæнæты лæппу- 
ты ысиу кæн! — йæ къухтæ кæрæдзиуыл ныццагьта 
Гæппыда. — Мæ уд дæр ма сын царды хос фестæд, 
мæ уд, ахæм цæринаг гуырдтæн! — фестад йæ бы- 
натæй ус. — Дæ хæдзары зылдтытæ акæн, дæ рын 
бахæрон, æмæ мæ раййаф. Мæ арæвдз кæнын та 
дæумæ кæсы, уый хорз куы зоныс. Стæй цалынмæ 
сатæг у, уæдмæ нæ фæндаг дæр дарæм... тæвд та 
уыдзæн, бæстæ дзæгæрæг куы кæны ацы бонты. 
— Цытæ дзурыс? Цæуыны кой мын ма кæн, 
арæвдз кæнынæй цы зæгьыс, уый зæгь! — йæ къух 
ыл ауыгьта Зæли. — Цæугæ дын ницы хуызы акæн- 
дзынæн, мæ кæнинæгтæ мæ сæрæй уæлдæр сты! — 
ацамыдта йæ сæрмæ. 
— Ныр ма-иу афтæтæ та цæмæн фæдзурыс, дæ 
сызгъæрин доны калæгау, лæгæн йе ’хсызгон куы 
саразыс, уæд? Уæдæ та мæ æниу ис сыхагæй иунæгæй 
æрвитынмæ хъавыс, кæд уыд уæдæй нырмæ цы цин- 
дзинадмæ бæллыдтæн, уырдæм? 
— Уагæр та дын чи у, цымæ, афтæ тынг кæй 
циндзинадмæ бæллыдтæ, уый? Æви та дæм кафын 
æрцыд? Кæй мыдыкъусæй та дæ фæхъæстæ уæвын 
æрфæндыд? Кæд æй ды мæнæй уæлдай зонгæ дæр 
кæныс! — бустæхуызæй загьта Зæли. 
— Кæй? Æмæ Бæппийы та чи нæ зоны ацы зыл- 
ды?! Цы хуызæн лæппу у, уый зоныс? Æнæхса- 
дармæй йыл æндзæвгæ дæр ма акæн! Уæдæ хæдзарæй 
та! Зæй, зæй! Цард сæм цæджджинагау æнхъизы. 
Мæ цæстытыл уайы, уым цавæр чындзæхсæв 
уыдзæн: хæрдæй, зæгьай, нозтæй, зæгьай! Æмæ мæ 
200 

уыдон сагьæс нæй — гуыбын скъæт йеддæмæ ницы 
у, цыфæнды дæр дзы ныппар. Фæлæ дзы цас адæм 
сызмæлдзæн æмæ дзы цы хъазт уыдзæн! — йæ 
цæстытæ цины цæхæр скалдтой Гæппьщайæн. 
— Æй, дæ бонæй уай! Уыцы хъазт æмæ ды! Дæу 
кафынæй чи бафсаддзæн! — бахудти йыл Зæли. — 
Сойыфыхæй та рогдæр уымæн фестадтæ, уæдæ. 
— Омæ уый ницы хоныс, ницы? — Зæлийы астæ- 
уыл атыхст Гæппыда. — Мæ фыдгулæн дын йæ 
зæрдæ кафын æмæ зарын мауал агура. Мæлæты бирæ 
куынæ сты царды бонтæ — скаст æмæ ’ркаст. Адæй- 
маг æй æмбаргæ дæр нæ бакæны, йæ царды уалдзæг 
куыд агæпп кæны, уый. Æмæ рагацау нæхи чыры- 
ны дæр куыд нывæрæм, уæдæ, и? Æнкъард бонтæ 
дæр ныл чысыл не скодта. Ай-гьай дзы кафдзынæн! 
Фæлæ... — фæджихау сылгоймаг. — Гæныстон ма- 
куы фæуа хæрам, адæймаг уæлæдарæсæй рæвдз нæу, 
рæвдз. Уæлдайдæр ныртæккæйы рæстæг, æнæ им- 
пъорт нæхирдыгон дарæсыл æрвæсгæ дæр куы ни- 
чиуал кæны, уæд. Мæ къæхтыл мæнæ адонæн дæр 
ницы у — сирынмæ хорз уыдзысты, — Гæппыда йæ 
дзабыртæй иу фелвæста æмæ йæ Зæлимæ æвдисы, — 
Фатьи мын сæ ахуыдта знон — уæлфæдтæ йæхицæй, 
уæфстæ та — ибон мын дæхæдæг кæй авæрдтай уæ 
роддзармæй, уыдонæй сын бахуыйын кодтон. Ныр 
ахæмтыл ничиуал æрвæссы, фæлæ сæ мæнæн мæ 
уд æнцой фены, хихуыд къахыдарæсы. Уыдæттæ 
даргæйæ чи арвыста йæ царды бонтæ, уыцы раг- 
фыдæлты фарнæй хайджын куы уаин! Чи мыл худа, 
уый-иу худæд. Фæлæ мын дæ уæлæдарæсæй исты... — 
кæронмæ нал загьта йæ хъуыды. — Импъорт куы 
уа, уæд хуыздæр, — авæрдта йæм дзабыр æмæ йын 
худгæйæ йе уæхск æрхоста. — Науæд бæлæтты ’хсæн 
сау халоны хуызæн куы уон, уæд дæуæн дæр цас 
кады хос уыдзæн? 
201 

— Худæгæй мæ ма мар, импъорты хицау! — йе 
уæхскæй йын йæ къух аиуварс кодта Зæли. — Къу- 
циаты Цæлыкк худæгæй марæн, нæ? Хæцъилдза- 
быртимæ дæ цавæр фæсарæйнаг уæлæдарæс хъæуы? 
Стæй сын сæ уæфстæ æлвынгæ та цæуылнæ скодтай 
дæ дзабыртæн, æлвынгæ, гормойнаг? Кафын зо- 
нын йеддæмæ æппындæр царды æндæр ницы зонын 
хъæуы, фыдæлты фарнмæ бæллæг? 
— Цы, дам, цы? — райста йын дзабыр йæ къухæй 
Гæппыда æмæ уафсмæ æдзынæг кæсы. — Мæгуыры 
бонтæ! Мæнæ та куыд разадысты! — дисгæнæг скод- 
та йæхи. 
— Уа дзæбæх мын дæ къоппа, кæннодæ, фæл- 
хæрст! — зæрдиагæй йыл ныххудти Зæли. — Уыдон 
цынæ разадысты! 
— О, цæй! Ныртæккæ сæ æз джиппыуагьды хуызæн 
апълан кæндзынæн. Фæлæ мын æцæг демæ дæ уæ- 
лæдарæсæй исты райсдзынæ, æз ауайон. Хæцъил- 
дзабыртæн та ницы у... æнцон сирæн сæ у. Стæй 
мын сæм чи кæсы. Тæхудиаг дæ! Кæд дын фынд- 
дæсаздзыд чызг нæ дæн, — цæугæ-цæуын ма йæ 
ныхæстæм бафгьщта. — Бирæ ма бафæстиат у, раййаф 
мæ-иу, æз дын сæ кæнын æввонг арæвдз кæндзы- 
нæн. Нæ хуын дзæбæх рауайæд, æндæр сын лæварæй 
зæрдæ не ’вæрын. Мæ лæвæрттæ хъуаг не сты, 
мыййаг, рæстмæ сын фæуæд сæ ног бинойнаг, 
æндæр. 
— Фæрæстмæ сын уæд, — арф ныуулæфыд Зæ- 
ли. — Хуыцау сæ, знон цы ног чындзы федтон, 
ахæмæй бахизæд. 
— Цы, дам, цы? — фæстæмæ фæзылди Гæппы- 
да. — Æмæ кæм уыдтæ знон, цавæр ног чындзы 
кой кæныс? Æз чындзхасты хабарæй куы никæцæй 
ницы æрыхъуыстон! Æнæ мæн сæм кæй балæууыдтæ, 
æри дæ къух! — уайдзæфты бын фæкодта Гæппыда 
202 

Зæлийы æмæ йæхи æрцæггæ кодта хъусынмæ — 
сæрбæттæны бынæй хъус дæр ма разынд. 
— Уый, æвæдза, знон искуы исты змæлд куы 
уыдаид, уæд та йæ ды мæнæй раздæр фехъуыстаис, 
уымæй раст зæгъыс, фæлæ... 
— Гъе, фæлæ цы? Дзур! Кæм уыдтæ, уæдæ? — 
цымыдисхуызæй æрбадт фæстæмæ Гæппыда. 
— Кæм куы зæгьай, уæд сæ цины бон мæ фадат 
куыд нæ амыдта, мæхицæн æй хæсыл нымадтон, 
афтæмæй, уымæ гæсгæ знон уазæгуаты сæмбæлдтæн 
мæ хорз зонгæтæм, сæ иунæг рынчын у, уый дæр ма 
куы фехъуыстон, уæд. Стæй мæ базонгæ фæндыд, 
кæй зæгъын æй хъæуы, сæ ног бинойнагимæ дæр. 
Хистæртæн мæ бацыд тынг æхсызгон кæй уыд, уый 
банкъардтон, фæлæ уæддæр цæмæдæр гæсгæ се 
’ууæлтæ мæ зæрдæмæ нæ фæцыдысты — зæрдæрухс- 
дзинад сæм нæ рахатыдтон. Цы уа, зæгьгæ, дис 
кодтон мæхинымæр æмæ афæрсынмæ куыд хъа- 
выдтæн, кæстæртæ кæм сты, рынчын куыд у, зæгьгæ, 
афтæ йæ мады ныхас мæ разæй фæци: 
— Гæбул, æддæмæ-ма ракæс, мæ хур, мæнæ нæм 
кæдæй-уæдæй чи сæмбæлд! — бакодта хихсæны дуар 
мад. 
— Алæ-ма, кæм и, кæм ногусджын? — фестадтæн 
æз дæр мæ бынатæй. — Мæ уæрджытæ мын-иу куы 
ахуылыдз кодта, уый цыма раст тæккæ знон уыд. — 
Дуар байгом, æмæ джихæй баззадтæн, рынчын 
лæппуйы, дзой-дзой кодта, афтæмæй мидæггаг дарæ- 
сы, дзаумæттæ æхсгæйæ куы ауыдтон, уæд. 
«Ай та цы диссаг у?» — ахъуыды кодтон мæхи- 
нымæр, фæлæ дзургæ цы скодтаин? Ацинтæ кодтам 
кæрæдзиуыл, стæй къæмдзæстыгхуызæй лæппу йæ 
уатмæ бацыд. 
— Æддæмæ акæс, дæ хорзæхæй, уазæг нæм сæм- 
бæлд æмæ худинаг у, — чысыл фæстæдæр мæм уатæй 
203 

райхъуыст лæгьстæхуызæй лæппуйы ныхас. — Дæу 
фенын æй фæнды. 
— Æндæр ницы? Цирчы къæбыла уын дæн исты, 
цы мæ уыны? Уæ хъæддаг митæ ныууадзут, мауал 
мын сæ уынын кæнут! Фæлæуу, æз сын тагьд кæрон 
скæндзынæн! — уæтгала кодта ног чындз. 
— Омæ йын уæдæ цы ’фсон скæнæм, гормой- 
наг, худинаг у. Цафоны хуыст у, нырма карк йе 
’фтуанхъæдмæ куы нæма стахт! — стыхст лæппу. 
— Ницы ’фсон дзы хъæуы æппындæр! Кæд йæ 
разы исты ис, уæд бафтъæрæд æмæ йæ хæдзар баца- 
гурæд! — ноджы тызмæгдæрæй райхъуыст чындзы 
ныхас. 
Хæдзары хистæр — зæронд лæг, йæ къухтæ йе 
’фсæртæм быцæу æвæрд акодта, стæй йæ сæр сагьæс- 
хуызæй банкъуыста. Æфсин, фынгыл æвæрынмæ 
тæбæгъы цыдæртæ куьщ рацæйхаста, афтæ йæ къухтæй 
æрхауд, æмæ бæстæ дзыгьал-мыгьул сси. 
— Цы хабар у? — цæсгом туджы зылди, афтæмæй 
уынæрмæ тарстхуызæй йæ уатæй ракаст лæппу, æмæ 
бинонты, уаридзавд кæрчыты хуызæн, сæ бынæт- 
ты цавддуртау лæугæйæ куы ауыдта, уæд дыууæ 
къухæй йæ сæрмæ фæлæбурдта æмæ фæстæмæ хихсæ- 
ны фæмидæг. 
Уæд мæн ноджы тынгдæр бафæндыд уыцы ног 
чындзы фенын, æмæ мæ мæ маст йæ уатмæ бахаста. 
— Нæ, зæгьгæ, дын загьтон, уæд алыг! — къæхты 
уынæрмæ, цилбыны хæйрæгау, йæ пыхцыл сæр 
хъæццулы бынæй сдардта сылгоймаг: уымæй афтæ 
æмæ йæм йæ мой фæстæмæ лæгьстæмæ бацыд, 
фæлæ мæн куы ауыдта, уæд фæстæмæ йæ сæр 
хъæццулы бын анорста. 
Диссаг куыннæ уыд уыцы ног чындзы уаты 
пълантæм æркæсын: фыдæлтыккон зæппадзау, 
рыджы бын фесты уаты дзаума. Уæлæйы дарæс 
204 

дзедзыкка кодтой бандæттæ æмæ сынтæджыты къух- 
тыл. Иуырдыгæй чингуытæ, иннæрдыгæй цæсго- 
махорæнтæ, кæм дыргьы хæрæнтæ, кæм та — тама- 
койы æртхутæг. 
«Мæнæ сыл фыдгулы æлгьыст куыд æрцыд!» — 
ахъуыды кодтон мæхинымæр æмæ дуарæдде фæдæн, 
цыма мын исчи мæ былтæ ныццавта, уыйау. 
— Æнæмаст ут! — мæ къухы ма бафтыд фысымтæм 
сдзурын æмæ цæуынмæ фæдæн. 
— Мæгуырæг! Æмæ кæд нæ арæхсы, уæд цы 
кæна, уæдæ? — сагъæсхуызæй загьта Гæппыда. 
— 0, батæригьæд ын кæн! Тæригьæды аккаг сты 
ахæмтæ. Кæд ницы зоныс, ницæмæ арæхсыс, уæд 
дæ чи мойгæнæг кæны? Мæгуыр бинонты фыдæнхъæл 
цæмæн кæныс? Æви та ды дæр дæхи гоны къултæ 
хойыс? — цæхгæр фæзылд усмæ Зæли. 
— О, цæй, дзур, гоны къулты хицау... Чи фæрæ- 
дыд, уый æз. Нæ нæ ’вдæлы, цæуын нæ хъæуы. 
— Демæ фæнды дзур, фæнды — ма. Æниу сæ 
койы аккаг дæр не сты ахæмтæ. Фæлæ цыдтæн æмæ 
мæ хъуыдытæ иудадзыгдæр баст уыдысты уыцы би- 
нонтимæ. — Иæ зæрдæйы хъыцъыдæттæ уадзы 
Зæли. — Цымæ цавæр пълантæ сæвæринаг у, йæ 
фæзындмæ йын хуры скастау æнхъæлмæ чи каст, 
уыцы бинонтæн сæ ног чындз? Куынæ сын нырма 
сæ хорз, се ’взæр зоны, йæ фæдджи сæм зæгæлы 
састыл дæр куы ницæуыл ма фæхæцдзæн, йæ къа- 
хы æмбæрц сæм кæм æрлæууа, уый куы нæма зоны, 
уæд? Чи йæ пълантæ æвæрæг кæны? Стæй цы хоны, 
цымæ, уый æнæфенд æмæ хъæддаг ми, ирон чындзы 
фарн æви уазæджы æгьдау? Æмæ йæм уæд рæсугьд 
æмæ фендджын митæ та кæцытæ кæсынц, сылгой- 
маг цы миниуджытæй фидауы, уыдон искæй къухтæй 
кæнын? Иу дын æфснайæг, иннæ гæрстæхсæг, аннæ 
та хæринаггæнæг? Æмæ ма цымæ уæд нæлгоймаджы 
205 

сылгоймаджы сæр та цæмæн хъæуы, кæд хæдзары 
зылдтытæ иууылдæр йæхимæ кæсынц, уæд? 
— Дæдæй, Хуыцау бахизæд Бæппийы ахæм би- 
нойнагæй. Кæдæй-уæдæй йын бантыст хьуьщцаг бакæ- 
нын, — сагьæсхуызæй загьта Гæппьща. 
— Йæхи фæндиаг уæнт йæ хъуыдцæгтæ, фæлæ 
иутæ æмæ дыууæтыл не ’рцæуы ныртæккæ ахæм 
сæйдгытæ. Æмæ та чи у ам дæр аххосджын? Нæхæдæг, 
ныййарджытæ! — барджынхуызæй загьта Зæли. — 
Бирæ ныййарæгæн йæ саби ахуыры фæндагыл куы 
’рлæууы, уæд ын уый æгьгьæдыл банымайы. Иæ 
сины сæртыл æрхæцы, ныр ын сæфынæй тас нал 
у, зæгьгæ. Фæлæ цымæ царды бирæ рæсугьд ми- 
ниуджытæ æрмæст ахуырæй хицæн кæнынц, уæл- 
дайдæр та сылгоймагæн? Куыд æхсызгон вæййы нæ 
алкæмæн дæр, хæрзарæхст, хæдæфсарм сылгойма- 
гыл куы сæмбæлæм, уæд: уый дын æцæг сылгой- 
маг, зæгьгæ, æхсызгонæй сулæфæм. 
— Ай-гъай! Хорз сылгоймагæн аргь нæй! — йемæ 
сразы Гæппыда дæр. - Ныр æй куыд бамбæрстон, 
афтæмæй биноиты царды астæуккаг цæджындз сыл- 
гоймаг у. 
— Дæ хъуыддаг раст, тынг хорз æй зæгъыс, — 
йæ ныхас дарддæр кæны Зæли. — Адæймаг цы комы 
райгуыры, цы хъæубæсты схъомыл вæййы, уыдон 
ын кæддæриддæр зынаргь вæййынц: сæ циныл сын 
цин фæкæны, сæ хъыгыл та хъыг. Фæлæ йын 
уæддæр алкæддæр йæхи хæдзары къуым зынаргьдæр 
вæййы. 
— Ай-гьай йын вæййы зынаргьдæр, йæ хидвæл- 
лойæ кæй саразы, капекк капеккыл æфтаугæйæ, дур 
дурыл æвæргæйæ, уый! — сразы йемæ Гæппыда. 
— Уæлдай зынаргьдæр та йын уæд вæййы æмæ 
дзы хъармдзинад куы банкъары: искæйы стæггагæй 
дзы амонд куы фæвæййы æмæ «а» æмæ «о»-йæ 
206 

æмкъахдзæф куы фæкæнынц сæ фидæнмæ, сæ 
фæдыл арвы ронау рæсугьд фæд уадзгæйæ. Фæлæ 
нæм арæх сæмбæлæн ис ныртæккæ ахæм фæрнæйдзаг 
бинонтыл? — Гæппыдамæ бакаст Зæли. — Мæнмæ 
гæсгæ сын къухы æнгуылдзтыл банымайæн ис. Фæлæ 
сын цымæ фаг та цы нæ кæны, бафæрс сæ уæд, 
сабийæн дунейы рухс чи нал уынын кæны, иу, 
дыууæйæ фылдæр, уыдонæн? Æниу та ды дæр 
зæгьдзынæ — сæ фадæттæ нæ амонынц. 
— На, нæ, ницы зæгьын... Нæхи ныййарджытæн 
сæ рæстæджы хуыздæр фадæттæ æмæ цæрдтытæ 
уыди? Æрдæгæфсæст, гомрагьæй нæ куы хъомыл 
кодтой. Æви нæ рох фесты нæ сабибонтæ? Рухсаг 
уæнт, мæгуыр, мæрдты мæ ма схъæрзæнт, фæлæ 
ма йæ æз хорз хъуыды кæнын, мæ фыдæн мæ ма- 
дыфсымæр цыдæр дæрдджын пъалто балæвар код- 
та, бирæ хæссинæгтæ дын ис æмæ дын уый ме ’ххуы- 
сы хай, зæгъгæ. Æмæ уыцы рæстæг нæ сыхы 
лæппутæй ус чи куырдта, уыдон иууылдæр уыцы 
пъалтойы фæцыдысты амондагур, — æппæлæгау 
загъта Гæппыда. 
— Æмæ афтæ нæ уыд? Фæлæ ныртæккæйы фæси- 
вæдæн уыдæттæ сæ фæсонæрхæджы дæр нал сты. 
Уырнгæ та сæ кæны, афтæ кæй уыд, уый? Куыннæ 
стæй! — бакаст Гæппыдамæ Зæли. — Æрмæст сæ 
сæрæй хъазгæ размæ тырнынц Тутыры уæнгуытау. 
Æндæр уæдæ нæ сыхаг адæмыхæтгытæн хуыздæр 
царды фадæтгæ ис, дыгай бинонтæ кæныны бар дæр 
ма кæмæн радтой, уыдонæн? Æнхъæл нæ дæн. 
Фæлæ сæ уæддæр сæ фидæн нæ рох кæны. Алчи 
дæр сæ йæ фæдыл бæзджын фæд ныууадзыныл ар- 
хайы: æртыгæйттæ ’мæ сæм цыппæргæйттæ дæр 
нымады не сты: авд, аст кæнæ фылдæр. 
— Раст зæгъыс уымæй. Махмæ та сын сæ цар- 
дарæзты хъуыддаг бирæтæ хъусгæ дæр нæма фæкæ- 
207 

нынц хиуæтгæй, афтæмæй сæ цардыхæлды хабар рай- 
хъуысы. Мæнæ мæн хуызæн, — мидбыл бахудт 
Гæппыда. 
— Уый худын нæу, худын, мæ хæдзар, фæлæ 
быныскъуыды хъуыддаг у! Мæлдзыгæн дæр, дам, 
йе сæфт куы ’рцæуы, уæд ыл базыртæ базайы. 
Афтæмæй нæ хал, нæ бæндæн нæ фæхаудзæн? Къо- 
балайы фосы дзугау, иуæй иумæ куы цæуæм. Æмæ 
æнæуи дæр армыдзаг йеддæмæ куы нæ у Иры дзыл- 
лæ,уæд цæмæ цæуы нæ фæстаг, нæ фыдгулты 
фæндиаг нæ кæнæм? Агьуыд бирæгьтау нæм алыр- 
дыгæй сæ дæндæгтæ зыхъхъырæй куы дарынц. 
— Уæдæ, уæдæ! Кæд мæ зæрдæйы тугтæ нæ нык- 
кæлынц, искæйы сæ æвидауцхуызæй куы фенын нæ 
фæсивæдæй, уæд. Хаттæн ма мæхицæй бузныг дæр 
фæвæййын. Нæй мын æмæ мæ бон зонын. Нæй 
дурæй хъæбæрдæр! — æппæлæгау та зæгьы Гæппы- 
да. 
— Дæуæн дæр уый ныхасæн нæ бæззы. Мæ фыд- 
гулæн ма йæ фæстæ йæ къахвæдтæ йеддæмæ мацы 
зайа! Фыдгулы æлгьыстау, — фæлыг ын кодта йæ 
ныхас Зæли. 
— Афтæ бæргæ у, афтæ, фæлæ нæм уыцы зонд 
æгæр æрæгмæ æрцæуы, Зæли. Цалынмæ асины 
къæхтыл хæрдмæ фæхилæм, уæдмæ нæ уыдæтгыл 
хъуыды кæнынмæ нæ февдæлы. Нæ царды фæззæг 
нæм зынын куы райдайы, уæд нæм бахъары æрмæст, 
æмæ уæд та æрæджы вæййы! — арф ныуулæфыд 
Гæппыда. 
— Гъе, йæ рахæцæн дæр уый мидæг ис, уæдæ, 
гье. Хæрз æрæджы нæм мæ туг, ме стæгæй иу уазæ- 
гуаты сæмбæлд æмæ мæ стырзæрдæ хуызæй фæрсы: 
— Иу дзæбæх чызг нæ зоныс, Зæли, мединсти- 
тут кæнæ университеты чи ахуыр кæны, ахæм? Æниу 
мæ ома хъæугæ ницæмæн кæны, фæлæ... афтæ 
208 

фæтчыгьæдæн, къонайы артдзæстыл фугæнæг, — 
былысчъилхуызæй бахудт лæппу. 
Æз æм дзургæ ницы скодтон, фæлæ мæхинымæр 
дисы бацыдтæн: цæй мидæг ис йæ хъал ныхас, 
зæгьгæ, цумайы лæдзæг æмæ фæсдуары бохъийау 
кæйдæрты фæсдуар мамæлайы къæбæртæй чи бахъо- 
мыл, уыцы æнæбон хъалæн? Уый бæсты йæхи сидзæ- 
ры бонтæй хатдзæгтæ куы скæнид æмæ йæхицæн 
хъарм ахстон куы сбийид, уæд ын цымæ хуыздæр 
нæ уаид? Куыд ис цардмæ иу боны цæстæй кæсæн? 
Бинонты цард сæвæрын афоныл дæ къухы нæ баф- 
тыд, дæ артдзæст дæ не ’ндавы, зæгьгæ, уæд рæсугьд 
фидæнмæ ма ’нхъæлмæ кæс. Кæйдæр загьдау — 
ныййарджыты нуазæн — бинонты цард — алкæмæн 
дæр кæронмæ нуазгæ у. Науæд удгоймаджы уидæгтæ 
зæххыл хуыскъ кæнынц, донцух зайæгхалау. 
— Дзургæ рæстытæ кæныс, бæргæ, Зæли, фæлæ 
ма дзы иу та хъысмагг вæййы, иу, — арф та ныуулæ- 
фыд Гæппыда. — Уæллагдын куынæ дæтта царддæр 
æмæ амонд дæр, уæд иудадзыг хицæй аразгæ дæр 
нæу, æвæццæгæн! Æндæр, мæ сæрылхаст фæуинæгтæ, 
се ’ртæйæ æппын иуæн куыннæ сбæззыдтæн цардæ- 
мбалæн? Æви уыдон мæнæй уæлдай уæларвæй стъа- 
лытæ скъæфтой? — фестад йæ бынатæй Гæппыда. — 
Цæй, ме’нæуынон фæуæнт, æз цæуон. Раййаф мæ- 
иу, æгæр ныффæстиат дæн. Кæд ма срæвдз уыдзыстæм 
ныр, хур кæйонг ссыд! 
— Рæвдз бæргæ суыдзыстæм, — хуын цастæ арæвдз 
кæнинаг у, фæлæ та нæ лæг дæр цы зæгьдзæн? — 
аджих Зæли. 
— Цы, дам, цы? Æмæ цы хъуамæ зæгьа, исты 
дæ дымæгхъисæй хахх кæнынмæ кæнын? Стæй йæ 
фæрсгæ та цы кæныс? Атъæпп мын уа йæ сæр! Бон- 
изæрмæ уый кæмыты вæййы, уыдæттæй дæу 
фæфæрсы? 
209 

— Æбуалгь макуы фæуай, лæг дæ цы нæ фехьусдзæн! 
Уæдæ ма хуыздæр кæй хъуамæ бафæрсон, мæ сæры- 
хицау нæу? 
— Сæрыхицау!.. Уыдоны коммæ куы кæсай, мæ 
хур, уæд дæ хæрæгау хуым кæндзысты. Мæнæ йæ 
ардыгæй уæддæр уадзын нæ хъæуы нæлгоймаджы! — 
йе уæхск æрхоста Гæппыда, — кæннод æгæр хъал 
кæны. 
— Мауал дзур, стæ! Ауай æмæ арæвдз кæн дæ 
кæнинæгтæ, æз дæр дæ феййафын. Æцæг та-иу дæхи 
æррахъулон ахуырстытæ ма скæн! — йæ фæстæ ма 
адзырдта Зæли. 
— Мæ хæдзарыл, уый та цы хоныс? — фæстæмæ 
йæм фæзылд ус. — Дæуæй лæг цынæ фехъусдзæн! 
Уæдæ ахорæнтæ цæй тыххæй сты, ахорынæн не сты? 
Фæлæ ды дæр дæ лæгæй уæлдай нæ дæ æлхыскъ 
кæнынмæ. Уый дæр дын фау цæуыл нæ авæрдзæн, 
æдзух цæваг галы каст кæны адæймагмæ. Цы йæ 
зæрдæмæ нæ цæуы, нæ зонын. 
— Омæ дæ, гормон, исчи йæхицæн исты агуры 
æви? Ахорæнтæ дæр куыннæ хьæуынц! Куынæ хьæуик- 
кой, уæд сæ уадзгæ дæр нæ кæниккой. Фæлæ алцы 
дæр йæ афоныл фидауы, алцы, кармæ дæр кæсын 
хъæуы! Æндæр зæронд зæппадз чъырæйцагьды хуызæн 
дæхицæй маймули сараз, уый цас рæсугъд фидауы? 
Адæймаг хъуамæ алы кары дæр рæсугьд уа. Æмæ 
уый та кæд вæййы? Цы афон дын уа, уыцы митæ 
куы кæнай, уæд. 
— Омæ æз цæуыннæ хъуамæ ахорон мæхи, стæй 
цæуыннæ хъуамæ зилон мæхимæ, мæ сывæллæтгы 
гуыр-гуыр цæуы, мыййаг? 
— О-о, цафон ма дын у! Иу сæгьыл, дам, сыкъатæ 
нæ зади æмæ алкæддæр йæхи дзыгы хуыдта! — ных- 
худт Зæли. — Афтæ æнхъæлыс уæдæ æмæ дæ бацæ- 
виттæй уæлдæр дарæсы куы фæцæйцæуыс доны 
210 

сæрты гæпгæнæгау, уæд дыл уый тынг рæсугъд фи- 
дауы? Мауал мæ дзурын кæн, стæ! — ауыгьта йыл 
йæ къух Зæли. 
— А-а! Уæдæ мæм Дзæбодыр дæр, æвæццæгæн, 
уыдæтгы тыххæй уазал цæстæй кæсы? Гъемæ бар 
йæхи. Кæй зæрдæмæ нæ цæуон, уый мæм ма кæсæд. 
Æз фæцæуын, раййаф мæ-иу! 
— Фæлæ мын уæддæр, нæ цыды сæр кæмæ у, 
уый нæ загьтай, Гæппыда! — йæ фæстæ та адзырдта 
Зæли. — Чи дын у, цы хæстæг? 
— Чи у куы зæгьай, уæд — нæ хæрæфырты чызджы 
æрдхорды фырты фырт, кæд нæ рæдийын, уæд! — 
цæугæ-цæуын æм фæстæмæ радзырдта Гæппыда. 
— Уæ, дæ ратгæгæн та дын цы зæгьон, Гæппыда! 
Æз та ма дæ цыдæртæ фæдомын. Тæрхъусы басы бас, 
нæ? — ныххудт Зæли. — Æмæ дын æм уæд æнæ 
цæугæ нæй, æнæ цæугæ? Цы стырындз дæ? 
— Нæ, нæ, цытæ дзурыс? Раййаф-иу мæ. 
Æрмæст куыд гæнæн ис, афтæ тагьддæр. Адæм уæдæ 
æниу иу мад, иу фыдæй райгуырынц? Æмæ уæд 
кæрæдзимæ цæуинаг не сты? Цæуын хъæуы, цæу- 
ын, зонын хорз у. — Бафтыдта ма йæ ныхасыл æмæ 
феддæдуар. 
— Цы хабар та у, цы? Сæумæкъуырццæй та ам 
цæмæ фегуырд уацхæссæг? — Гæппьща куы фæдуарæд- 
де, уæд кæртæй æрбахызт Дзæбодыр æмæ фæрсы 
усы. 
— Цы хабар у, цы. Иæ хæстæг ус хæссы æмæ йæ 
уырдæм хуын арæвдз кæнын хъæуы... Æмæ, дам, 
мæм фæкæс. Стæй, дам, мемæ дæр рауай. 
— Омæ йын алы хатт махæй дзырд у фæкæсын 
дæр æмæ хуындзау æмбал дæр, æви! Мæнгæн нæ 
фæзæгьынц, æвзæр марды цур дæ мард куы баныгæ- 
най, уæд дын алы бон дæр азимаг уыдзæн, зæгъгæ! 
Цы Хуыцау æй нæ размæ æрхаста ацы дзæгьæлкъа- 
211 

хы? Цы ныл сагьуыд? Æви йæхæдæг дыууæ къухы 
хицау нæу? Сæпп кæнынмæ йæ куы ничи аййафдзæн! 
— Де ’гæрыл уай, уæртæ лæг, гьеныр цытæ дзу- 
рыс? Афтæ ’нхъæлыс, æмæ йæхиуыл ауæрдгæ кæны, 
æви йæ фæндгæ нæ кæны, искæйы æххуыс хъуаг 
куынæ уаид, уый? Хъысмæтæфхæрд у, мæгуыр, æмæ 
йын æгайтма истæмæй æххуысхъом стæм. Уæдæ ма 
сыхаг дæр цæмæн вæййы. Фыдæлтæй куы баззад — 
хорз сыхаг æвзæр хионæй хуыздæр у, зæгъгæ. 
— Уæдæ та дæ дыстæ батул, мæ хур, бар дæхи! — 
йæ къух ауыгьта лæг. 
* * * 
... Изæрмилтæ. Хур, галуæрдоны цæуæгау, 
фæлладхуызæй фæцæйздæхт йæ хæтæнтæй. Йæ 
фæлурс фæстаг тынтæй ма рæвдыдта хъæлдзæг, 
циндзаст адæмы зæрдæтæ. Чындзæхсæв уыд йæ 
тæмæны. Асфальтæй астæрд лæгьз уæрæх кæрты алы- 
хуызон хæрд æмæ нозтæй дзаг фынгты уæлхъус цины 
уынæримæ рарæгь сты алы кары адæм, афтæмæй 
сыл бамбæлдысты Гæппыда æмæ Зæли. 
— Нæ дын загьтон! — йæ рæмбынкъæдзæй ба- 
къуырдта Зæлийы Гæппыда. — Ды та мын цæуынмæ 
дæр нæ хъавыдтæ. Ацы диссаджы галуантæ æмæ 
дунейы дзыллæтæ фенынмæ дæр æмбæлд ардæм 
æрцæуын, уæртæ дæлæмæ чи сæтты, уыцы дзаг 
фынгты кой нæ кæндзыстæм, фæлæ! Акæс-ма ацы 
бæстыхæйттæм, аргъуантæ цы сты сæ цуры?! — 
Фысымтимæ кæрæдзиуыл ацинтæ кæныны фæстæ 
мидæмæ, бæстыхæйтгæм куы бахызтысты, уæд бын- 
тон диссагæй баззад Гæппыда. 
— Басабыр ма у, адæмы нæхимæ ма кæсын кæн. 
Фæлæ цы куыстгæнæг у уагæр дæ къабаз? Атæппæт 
212 

диссæгтæ саразын йæ къухы куыдæй бафтыд? — дзу- 
ры йæм Зæли. 
— Нæ дын загьтон, милуантæ ссивы дзыпмæ, 
зæгьгæ. Цы кусы, Хуыцау зоны. 
Уæдмæ изæрмилтæ рахъуызьщысты, æмæ цырæгьтæ 
куы ссыгьдысты, уæд бынтон сæ хуыз скалдтой алы- 
хуызон фæсарæйнаг хæдзары дзаумайæ фæлыст 
бæстыхæйтгæ — люстрæйæ райдай æмæ дуары æцдузæ- 
ны онг — цæстæнгас сæхимæ здæхтой. 
«Ныр, цымæ, Гæппыдайæн адонимæ иумæйагæй 
цы ис, кæд бынтон дзæгьæлкъах нæу, уæд? Кæм сæ 
хъæуынц йе ’ртæ чъирийы дæр æмæ йæхæдæг дæр?» — 
хинымæр хъуыдыты аныгъуылд Зæли, чындзыл 
аузæлды фæстæ дзы чысыл куы фæиртæст, уæд. 
Фæлæ та дын раст уыцы уысм Гæппыдайы барджын 
ныхас йæ хъусты куы азæлид: 
— Фæндыр! Фæндыр кæм ис, фæндыр?! Ай цин- 
дзинад у! Циндзинад та фæндырдзагьд æмæ кафтæй 
фидауы, гормæттæ! — фæкомкоммæ бандоныл æвæрд 
фæндырмæ æмæ йæм фæлæбурдта. — Гъа-ма, мæ 
къона, æрфæндыр кæн! — хаты, фæндырдзæгьдæгæй 
кæй зыдта, иу ахæм чызгмæ. — Æз иу кафт акæ- 
нон, науæд мæ тагьд цæуын хъæуы фæстæмæ. 
— Нæ, æз фæллад дæн, — йæхи йыл атигь кодта 
чызг. — Æндæр искæмæ йæ авæр. 
— Уанцон фæллад нæу! Кæд мын дысон-бонмæ 
комбайны сæр нæ лæууыдтæ, — дары йæм фæндыр. 
— Нæ, нæ! — йæхи йе ’мбалы фæстæмæ байста 
чызг. 
— Мæнæ нæм цы кæстæртæ рахъомыл, мæиæ! — 
фæндыр йæ къухы, афтæмæй джихæй кæсгæ баззад 
Гæппыда чызгмæ. 
— Æри-ма йæ ардæм дæ фæндыр! — уайтагьд йæ 
разы февзæрд Зæли. — Лæгьстæ кæнынæн æгæр 
фæкарджын дæ! — райста йын йæ фæндыр æмæ йæ 
213 

иннæ фæндырцæгьдджытæй иу йæ зонгæмæ бахас- 
та. Нæ дын зоны исты йе ’мбалы, æнæ акафгæ кæй 
нæ рацæудзæн хъазтæй, уый. — Ацæгьд-ма йын, 
мæ хур, æмæ акафа. 
— Омæ уæ цæуыннæ уырны, фæллад дæн, уый? 
Чындзхæссæг уыдтæн æмæ бирæ фæцагьтон! — йе 
’мбæхсæнæй рахызт уæд фыццаг чызг. 
— Æмæ дæлæ дзаг фынгты уæлхъус чи рарæгь, 
уыцы фæсивæд дæр иууылдæр фæллад сты æмæ сæхи 
фынгтæм уымæн байстой?! — уайдзæфгæнæгау та йæ 
зæгъинаг загъта Зæли. — Уый нæ сафы, уый, 
кæстæр, хистæр кæй нал æвзарæм! Уæдæ ма мах 
рæстæджы фæсивæдæй исчи фынгтæн се ’мгæрæтты 
дæр ауадаид, цымæ йыл худинаджы гакк не сбадта- 
ид, фæндырты йæ нæ фæцагътаиккой. Нæ тæнтæ- 
иу кæрæдзиуыл сæмбæлдысты, уæддæр йæ кафты 
рад мачи макæмæн радтаид! Ныр та? Кæстæр, 
хистæрмæ дæр ма фæкæс, фæлæ бынат æрцахсы- 
ныл бацархай фынгыл... 
— Бирæ фæцæр, рæстытæ дзурыс! — балæууыд 
ма сæ фарсмæ æртыккаг сылгоймаг дæр. Уыцы 
рæстæг айзæлыдысты фæндыры зæлтæ. 
— Æрæмдзæгьд-ма кæнут, уæдæ! Афтæ, гье! Цин- 
дзинад хъæлдзæгæй фидауы! — Гæппыда йæ къухтæ 
хæрдмæ фелвæста æмæ лыстæг сирд кæнгæйæ 
гæлæбуйау уаты астæу февзæрди. 
— Æтг, мæ хæсгæ мæрдтæ, кæм стут, фæсивæд?! — 
йæ тæбæгь æд нуазæнтæ йе ’мбæлттæй иуы къухы 
фæсагьта, уыцы рæстæг уаты дуарæй чи ’рбахызт 
раарфæ кæныны тыххæй,уыцы лæппулæгтæй иу, 
æмæ, сæрджын сагау, хъазты астæу фегуырд. 
Къухæмдзæгьд тынгдæр анæрыд, æмæ хъазт стынг. 
Кафт сыл бацайдагь. Нæлгоймаг дæр, йе уæнгты 
конд æмæ йæ къахайстмæ гæсгæ, сылгоймагæй 
къаддæр чи уарзта кафын, ахæмы каст нæ кодта. 
214 

Фæндыры зæлтæ, къæрццæмдзæгьд æмæ, фынгты 
уæлхъус чи бадт, уыдоны зарæджы мыртæ сатæг 
изæры фæлмæн уддзæфимæ дæрдтыл хъуыстысты 
хъæубæстыл. 
...Нал ауæрдынц сæ дæсныйад æвдисыныл каф- 
джытæ. Пуртийау хæрдмæ хауы нæлгоймаг, йæ хид 
къоппæй кæлы, куыд фæзæгъынц, афтæ, цæст нæ 
хæцы йе уæнгты змæлд æмæ йæ къахайстыл. Æмæ 
дын Гæппыдайæн дæр ахæм кафæг æмбал фæуа: уай- 
тагъдцæр фæдджитæ фæсроны фæцавта, дыууæ 
къухæй сины сæртыл æрхæцыд æмæ къахфындзтæ 
æрсагьта. Уый дын ауыдта нæлгоймаг, цы! Ие ’мба- 
лы ронбасты хуымпъырæй кафгæ-кафын дамбаца 
фелвæста æмæ йæ Гæппыдайы къæхты цур ныффæздæг 
кодта. 
— Гъеуый сылгоймаг у, гье! — хъæлæстæ хъуы- 
сын райдыдта алырдыгæй, æмæ ма дын Гæппыда 
дæр, æвдудонау, фæллад зыдта — йæ удæй арт цагь- 
та. Фæлæ... 
Гъе, фæлæ сæ кафт йæ тæккæ тæмæны куыд ба- 
цыд, афтæ рудзгуыты æвгты дзыгъал-мыгьул ссыд. 
Стæй дын уираг дуртæ, æфсæйнаджы сæстытæ, 
хъæды лыггæгтæ иугай-дыгай æддейæ мидæмæ тæхын 
байдыдтой. 
Цы хабар уа, зæгъгæ, фæсабыр цины уынæр, 
æмæ алчи йæ мидхъуыдыты аныгьуылд, хи хъахъ- 
хъæныныл сси, ноджы дзы кæуылдæрты цæфтæ куы 
’руад, уæд. Æддæг-мидæг ауадысты хионæй-æдда- 
гонæй. 
— Цы хабар у, цы ’рцыд? Чердыгон хæст уа? — 
райхъуыст нæлгоймæгты ’рдыгæй кæйдæр хъæлæс, 
æмæ сæ сæрæндæртæ дуары æдде фесты. Фæлæ сыл- 
гоймæгтæ, æргъæвст карчы цъиутау, алырдыгæй 
ныгьуылдтытæй лæууыдысты, цы хабар у, цы нæм 
æрбайхъуысдзæн, зæгъгæ. 
215 

Цас рæстæг рауадис, чи зоны, фæлæ дын уæдмæ 
чындзы уатмæ кæрæдзи фæдыл æртæ сылгоймаджы 
куы бацæуид: дыууæ дзы æнхъæлцаутæ, абон-рай- 
сом чи æрæвæрдзæн сæ уæргьтæ, ахæмтæ, æртык- 
каг та — æртæ-цыппар азы кæуыл цыдаид, ахæм 
гыццыл чызджы къухыл хæцыд. 
— Уæ изæр хорз æмæ фарн уæ хъазты! — салам рад- 
та, чызджы къухыл чи хæцьщ, уыцы сылгоймаг, æмæ 
æртæйæ дæр ног чындзы фындзы цурмæ бацыдысты. 
— Æгас нæм цæут, æгас æмæ фæрнæйдзаг ут! — 
арфæйы ныхас сын загьта, чындзы фарсмæ цы хи- 
онтæ лæууыд, уыдонæй чидæр. 
— Фенæн ын нæй уæ чындзы цæсгомæн? — йæ 
ныхасæй чындзы хызыл схæцын фæраздæр, сабийы 
къухыл чи хæцыд, уыцы сылгоймагæн. 
— Кæд ыл батутæ кæндзыстут, уæд табуафси! — 
хъазгæйæ та сæм дзуры уыцы хион. — Зæд æнæ ба- 
зыртæй! 
— Тутæ кæнын дæр зонæм, куы хъæуа, уæд! — 
йæ хызыл ын ноджы бæрзонддæр схæцыд сылгой- 
маг, иннæтæм дæр куыд зына йæ цæсгом, афтæ, — 
фæлæ... Фæлæ зæды хуызæн чи вæййы, уый цыма 
йæхицæн зæдбадæн бынатфæагуры, æндæр искæйы 
зæрдæйы хъыгыл нæ фæаразы йæ цард, мæнæ хорз 
адæм! Æрбакæсут-ма йæм, цы дзы загьдæуа? — алыр- 
дыгæй сæм хæлиудзыхæй кæсгæ чи баззад, уыдоны 
’рдæм аздæхта сылгоймаг йе ’ргом. Стæй йæ сывæл- 
лоны йæ хъæбысмæ систа æмæ чындзмæ дзуры: — 
Æрбакæс-ма, мæ хур, мæнæ ацы сабийы æназым 
цæстытæм комкоммæ! Уый тæригьæдæй, стæй ныр- 
ма дунейы рухс чи нæма федта, уыцы æназым 
сыгьдæг удты тæригьæдæй ды дæ ног бынаты цы 
цард фенынмæ æнхъæлмæ кæсыс? — ацамыдта йын, 
йемæ цы ’нхъæлцау сылгоймæгтæ уыди, уыдонмæ. 
— Фесæфут тагьд ныртæккæ ардыгæй, дзæгьæл- 
216 

хæтджытæ! — уыцы рæстæг, пихылæйтгæ калгæ, се 
’хсæн кæцæйдæр февзæрд домбæйтгæарæзт гуыппыр- 
сар нæлгоймаг. Æмæ сыл цыппарæй дæр уыциу хæст 
акодта дуары ’рдæм. 
Йæ хыз йæ уæхсчытыл æрхауд ног чындзæн, 
афтæмæй размæ рахызт йæ лæууæнæй. 
— Стыр бузныгуын, мæн афойнадыл мæ цæстытæй 
чи ракæсын кодта. Сымахæй та курын хатыр, — йæ 
цæстæнгас ахаста йæ алыварс уæвджытыл, — уæ 
цинæйдзаг цæстытыл уын, хæлуарæджы тынау, 
мæнæ ахæм æвидауц царды ныв кæй бакодтам, уый 
тыххæй. Фæлæ мæн искæй судзгæ цæссыгтæй æхсад 
амонд нæ хъæуы. Искæйы царды хæлды бындурыл 
нæ аразын мæ цард. — Сыдзмыдзы ракъаздæф код- 
та хæлхъойгæнæг адæмы ’хсæнты чындз æмæ фæау- 
уон. 
— Кæдæм?! Дæ бынаты æрлæуу! Ма йæ ауадзут! 
Кæдæм кæсут? Хæцут ыл! Фæлидзы уæ чындз, 
Хæлæфатæ, змæлæг уæ мауал уа! Цы фестут?! — хъæр 
ма кодта йæ фæстæ гуыппырсар, йæ алыварс ракæс- 
бакæсгæнгæ. Фæлæ йæ фарсмæ æрбалæугæ куы 
никæй федта, уæд ноджы тызмæгдæрæй цæф арсы 
богь ныккодта: 
— Цы бакуыстат, дыдзæсгæмтгæ, чи уæм арвыста 
хонæг?! Ныртæккæ куыд фесæфат ардыгæй, афтæ! — 
раскъæрдта сыл йæхи. 
— Фæлæуу-ма, дæ хорзæхæй! Цы ми кæныс уый, 
гормон? Кæд мын Нарты гуыппырсартæй нæ дæ! — йæ 
къухтæ фæйнæрдæм айтыгьта, хъæлæбамæ мыггагæй 
цы æртæ хистæры фæзынди, уыдонæй иу. — Цы хабар 
у, цы ’рцьщ? — кулы ауæзтау æрлæууыд, ногусджын 
йæ разæй сывæллоны кæуынимæ кæй рауылæн кодта, 
уыцы сылгоймæгты размæ. — Удгоймæгтæ куы сты, 
гæлæхха, уæд сыл, бæласы бындзæфхæдтæ сæрсæфæны 
217 

былæй æппарæгау куьщ рахæцьщгæ? Цы хабар у, цы 
’рцьщ, уый-ма нын бамбарын кæн! 
— Папæ, нæ хъæуы, æз тæлсгæ кæнын! — адæм 
сæ уынæрæй куы фæсабыр сты, уæд сæм райхъуыст 
кæугæ-кæуын гыццыл чызджы ныхас. 
Зæронд лæгтæ иуцасдæр джихауæй лæугæ азза- 
дысты, кæрæдзимæ фæрсæджы каст кæнгæйæ, стæй 
сæ иу æргуыбыр кодта сабимæ: 
— Цы кæныс, цы, мæ хур, цæмæн кæуыс, кæмæй 
тæрсыс? 
— Папæйæ! Мама, цом нæхимæ, тæлгæ нæ кæны 
папæ! — ноджы тынгдæр ныккуыдта чысыл чызг æмæ 
йæ ныййарæджы зæнгтыл ныттыхст. 
— Уæ хорзæхæй, цы хабар у, уый-ма нын бамба- 
рын кæнут, — нæлгоймæпы хистæр баздæхт сывæл- 
лонджын сылгоймагмæ. — Мах стæм мæнæ Туза- 
римæ нæ мыггаджы хистæргæ, — амоны йе ’мбалмæ. — 
Мæнæ уый та у хæдзары хицау, йæ циныл кæмæн 
цин кæнæм, уый фыд. Æмæ нæ фæнды базонын, 
нæ циндзинад нын цæмæн схæлхъой кодтат, уый. 
Чи стут, цы стут? 
— Бахатыр мын кæнут, хистæртæ стут... йæхи 
йын бафæрсут уымæй уæ кæстæрæн, — йæ сæр 
бынмæ æруагъта чысыл чызджы мад. 
— Уæуу, мæнæ Хуыцауы диссаг! — исдуг та джих- 
хуызæй аззад зæронд, стæй йæ алыварсмæ афæлгæ- 
сыд: — Цы фæци, цы? Цы ’рбаци Бæппи, кæд ма 
фæрсыны аккаг у, уæд? 
Фæлæ уæдмæ ногусджынæн йæ дымгæ дæр уым 
нал уыд: дымд-далала æрбаци, хистæрты куы ауыд- 
та, уæд. 
— Дæлдзæх фæуæд! — райхъуыст сылгоймæгтæй 
кæйдæр изгард ныхас. 
— Æмæ дзы цы ’мбарын хъæуы кæннæуæд?! Ахæм 
хæсгæ фыркъайæн иугæйтгæ æмæ дыгæйттæ цы сты, 
218 

хатыр бакæнут, хистæртæ стут, фæлæ?! Æдзæсгом! — 
уаты астæумæ рахызт иу сылгоймаг. — Бомбæ 
йедцæмæ сын дурадзагьд ницыуал бакæндзæн ахæм 
цæсгомы хицæуттæн! Фæлæ мах та цæмæй фæзылын 
стæм уæ разы, гормæттæ, тугæрхæмтгæ нæ цæуыл 
фæкодтат?! — баздæхт æрбацæуæг сылгоймæгтæм. 
— Æмæ куыннæ! Æллæх!.. Мæ бæхбæттæн саст у 
мæнæн дæр, æвæццæгæн! — рахызт сылгоймæгты 
’хсæнæй æртыккаг. — Фæлæ нын хъæугæ дæр афтæ 
кæны. Æндæр нын цы куыстаг уыди, бафæрс нæ, 
уæд ацы ран? Кæрцæн йе ’мпъузæн йæхицæй! — йе 
уæхскыл хæцгæ дуары ’рдæм аздæхта йе ’ргом. — 
Уæдæ æниу атæппæт галуантæ дзæгьæлы аскъæрд- 
та? Фылдæрæн дæр сæм разындзæн бынат! 
— Кæм дæ, Зæли? — уæдмæ йæм йæхи байста йæ 
дыууæ къухæй йæ сæрыл хæцгæ Гæппыда дæр. 
— Мæ арт бауазал! — фæцырд æм Зæли. — Цæф 
дæ ды дæр? — йæ цонгыл цы туджы лæсæн æрцыд, 
уый сæрфынмæ йын фæци. 
— Марадз, гьа! Гъеныр, дам, мæстæй ма нытьтьæпп 
лас! Адон æбуалгьы хабæрттæ не сты, Хуыцаумæ 
хъыг чи фæкæсдзæн, ахæмтæ?! — сылгоймæгты 
æхсæнæй фæхицæн асгомау бæзæрхыгтæарæзт сыл- 
гоймаг æмæ хистæртæм йæхи хæстæг æрбайста. — 
Бахатыр мын кæнут, уæ хорзæхæй, хистæртæ стут. 
Фæлæ искуы ахæм диссæгтæ æрцæугæ фендæуыд 
Ирыдзыхъхъы? Сæры цæфтæ-йедтæ ницы сты, 
хъæдгæмтгæ байгас уыдзысты. Фæлæ сылгоймаджы 
иуæй-иу нæлгоймæгтæ æгады бынаты кæй æвæрынц, 
уый мæ мæрдтыл æфтауы! Куыд ис сылгоймагæй 
хъазæнхъул аразæн, ныртæккæ йæм нæлгоймæгтæй 
чидæртæ дзаумайы цæстæй кæсын куыд райдыдтой, 
бонæн ивд сæ куыд кæнынц? Уымæй сæ йæ къухы 
кæмæн бафты сылгоймаджы зæрдæйы хъьшжы бацæ- 
уын, уый йæ сæрыл бæрзонддæр схæцы, цыма исты 
219 

лæгдзинад равдисы, уыйау. Уæд цымæ кæд уыди 
рагæй-æрæгмæ сылгоймаг дзыхъхъы лæуд? Æрмæст 
йæ къухы мийæ дæр-иу æхсæвæй райсоммæ барæд- 
жы бæхыл бадынæввонг куы срæвдз кодта! 
— О-о! Цытæ дзурыс, цы, хорз ус? Дзыхъхъы 
лæуд цы хоныс? — сæ ныхасы бацыд Тузар. — Æмæ 
æнæ сылгоймаг хæдзар та хæдзарыл нымад кæд 
уыди, æниу?! Дзырд мæрдтæм дæр хъуысы, зæгьгæ, 
фæзæгьынц æмæ, æвæдза, мæнæ абон æвдисæн цы 
цаутæн стæм, уыдон нæ фыдæлтæм ныхъхъуыстыс- 
ты, уæд сæ уырнгæ дæр нæ бакæниккой. Уымæн 
æмæ уыдон, авджын дзаумайæн æрхауынæй куыд 
тæрсай, сылгоймаджы кад æмæ намыс афтæ хъахъ- 
хъæдтой. Мидагьуды дарæгау ын къæм абадынæй 
дæр тæрсгæ кодтой йе ’фсармæн. Сылгоймагæн йæ 
цæстæнгас цæстызулæй æрцахсыны тыххæй дæр-иу 
нæлгоймаг разы уыд йæ быны бындуртæ раттыныл 
дæр! 
— Гъемæ дæ хъуыддаг раст, æцæгдзинад чи загь- 
та! — æхсызгонæн сулæфыд сылгоймаг. — Фæлæ ныр 
та? Кинонывæй, телеуынынадæй сæ куыст æмхуы- 
зонæй скодтой сылгоймаджы алы уæнг дæр иумæй- 
аг тæрхонмæ хæссæгау, адæмы цæстытыл бакæнын. 
Зæрдæцъæх фесты чысылæй, стырæй адæм бæгьнæг 
сылгоймаджы уындæй. Уæд цы хабар у? Уæ хотæ, 
уæ чызджытæ, уæ цардæмбæлттæ уæддæр не сты? 
— Рæстытæ дзурыс, бауырнæд дæ, хорз ус, 
фæлæ æнæ рæдигæ дуне нæй. Хуыцау дзы куынæ 
сразы уаид нæ кæстæрæй! — загьта хистæр. 
— Раст зæгъыс, тынг раст. Цард куыд цæуы æмæ 
фадæттæ куыд хуыздæргæнгæ цæуынц, афтæ 
æгьдæуттæн дæр æнæ ивгæ цы ис? Раджы кæддæр 
удыхъæдыл дзурæг чи уыд, царды фидауцыл ны- 
мад, уыдонæй бирæтæ нал фидауынц æртæккæйы 
дуджы, фæлæ уæддæр чысыл не сты, фæлтæрты 
220 

царды бындурыл чи равзæрд æмæ абоны онг чи 
’рхæццæ, фыдæй фыртмæ цæугæйæ æмæ нын абон 
дæр ма нæ фæндаг^эухс чи кæны, нæ цард фидауц- 
джын, уыдон. — Иæ ныхасмæ ма йын бафтыдта 
Тузар дæр. - Куыд хистæрæн барын, сылгоймагæн 
кад кæнын, кæстæрæн фæндаг дæттын æмæ зыны 
сахат кæрæдзийы уæлхъус балæууын. 
— Йæ рахæцæн дæр уый мидæг ис, уый, æмæ, 
хъыгагæн, бирæтæ уыцы рæсугьд æгьдæутты сæрты, 
æнæхсæст хуымыл рувæндзæфтæгæнæгау куы ацæу- 
ай, уыйау кæй ахизынц. Уымæн нын æвдисæн мæнæ 
тæккæ абоны царды цаутæ, — барджын хуызæй та 
зæгьта ус. 
— Уастæн сæ Хуыцау куынæ сразы уаид! — йæ 
сæр бынмæ æруагьта хистæр. — Исæм мах нæ азым 
нæхимæ, фæлæ иудадзыг мах, нæлгоймæгтæй аразгæ 
дæр нæу, нæ! — йæ сæрыл фæстæмæ хæрдмæ схæцыд 
лæг æмæ йæ цæстæнгас сылгоймæгтыл ахаста. - 
Хатыр курын, фæлæ... 
— Тынг раст зæгьыс, хатыр курыны сæр дæр дзы 
ницæмæн хъæуы! — фæрæвдз æм ус. — Иуы аххосæй 
аххос нæй! Нæ сæрмæ йæ цæмæн хæссæм мах, сыл- 
гоймæгтæ дæр, дзæгъæлкъах каркау, фæсвæдты 
бæгьдулæг кæнын æмæ сусæгæй къуыртг уадзын?! 
Фæлæ... Хуыцау сын æй бахатыр кæнæд. Хъримаг 
куы феваст вæййы, уæд нæмыгæн раздахæн нал и. 
Сæхи фæндиаг сæ хъуыддæгтæ. 
— Уый та нын дызæрдыггаг нал у, и, Дæхци! — 
бакаст хæдзары хицаумæ хистæр. 
— Уастæн мын атæппæт дзыллæтæ ацы хабæртты 
бæсты мæ мардмæ куы ’рымбырд уыдаиккой! — 
æрхæндæг хъæлæсæй загьта лæг. — Бахатыр мын 
кæнут, уæ хорзæхæй! Курын уæ... — дзурын ницы- 
уал сфæрæзта, фæлæ йæ къух ауыгьта. 
— Цæй, о! Царды мидæг цынæ ’рцæуы! Дæхимæ 
221 

бынтон ма ныхъхъус, Дæхци. Ис мæгуыры хос нæу. 
Арв куыд нæры, афтæ нæ цæвы. Хуыцауы æвастæй 
ницы ис, алцы дæр йæ бынаты сбаддзæн! — йе уæхс- 
чытæй йæ бауыгьта сæ хистæр. 
Дæхци дæр, цыма уыцы ныхæстæм æнхъæлмæ 
каст, уыйау сæргуыбырæй хæстæгдæр бацыд чысыл 
чызгмæ æмæ йын йæ армытъæпæнæй йæ сæр 
æрсæрфта. 
— Кæугæ ма кæн, мæ хур. Æз дæ æфхæрын никæмæн 
бауадздзынæн мæ цæстæгасæй. 
— Нæй! Нæ разынд чыцдз! Раст цыма зæххы скъуы- 
ды ныххауд! Ничи нæ фæхæст йæ фæдыл!.. — уыцы 
рæстæг зæрæдты уæлхъус фæдисонхуызæй æрбалæу- 
уыдысты къухылхæцæг æмæ æмдзуарджын цалдæр 
æмбалимæ. 
— Уый та цы диссаг у, æппын æй куыннæ фæци 
иу уынæг атæппæт дзыллæтæй?! Ссарын æй хъæуы 
æнæмæнг, афтæ уадзгæ нæу! — батыхст Дæхци. — 
Уæ, Хуыцау дæ ма сразы уа, цы гуырд дæ, кæд цытæ 
бакодтай! 
— Æрхъуызы дæндаг махмæ куы разына, уымæй 
тæссаг у, — бахудт йæ мидбыл Тузар æмæ йæ цонгæй 
басхуыста иннæ хистæры. 
— Æмæ цы мæнг зæгъыс! Цыма нæ хорз эконо- 
мист агурыны сæр дæр бахъæудзæн. Ам хъуыддаг 
æнцонтæй алыггæнгæ нæ уыдзæн. — Дæумæ дзу- 
рын, Дæхци! — йе ’ргом аздæхта хæдзары хицаумæ. 
Сывæллоны-ма уадз, фæлæ нæхæдæг дæр æддæмæ 
акæсæм. Сывæллæттæй ма, куыд кæсын, афтæмæй 
дæ сæр дæ кой дæр суыдзæн! Ссарын хъæуы кæйдæр 
чызджы, науæд ма ныл туджджыны ном дæр не 
сбадт. 
— Тобæ зæгь, тобæ! Хуыцау, де уазæг, дæ фæдзæхст! 
Фыдбылызæй нæ бахиз! — тарстхуызæй сывæллоны 
фæуагьта хæдзары хицау æмæ фæраст. — Нæ кæрц 
222 

ма дыс хъуаг у. Цомут, мауал фæстиат кæнут. — 
Сымах та мæнæ адонмæ фæкæсут! — дзуры хион сыл- 
гоймæгтæм, æртæ сылгоймагмæ амонгæйæ. — Туг 
уæлдæйттæ нæм нæй. Иннæ уæтгæй сæ искæцымæ 
акæнут, баулæфой, — фæраст йе ’мбæлтгимæ хæдза- 
ры хицау. 
— Бузныг дæ уæздан ныхасæй, — йæ фæстæ 
адзырдта сывæллоны мад æмæ йæ чызджы къухыл 
фæхæцыд. — Æмæ, дам, хорз дыргьбæласæй æмбыд 
дыргъ нæ хауы. Чи загъта уый? Æгæрдæр ма... 
Цомут, махæн ам ницыуал куыстаг ис! — дзуры йе 
’мбæлтгæм. — Иумæйаг дзыккайæ, мæнмæ гæсгæ 
хицæн сир хуыздæр у. Æнаккаг! Куыд ис цымæ иу 
къухæй цыппар харбызы сисæн?! Раст æмæ-иу зы- 
лын та закъон равзарæд! — хистæрты фæстæ дуарæй 
ахызтысты æртæ сылгоймаджы дæр. 
— Туг мыл макуы ныууара, мæнæ цытæ уынын! — 
уæды онг йæ фырцымыдисæй йæ рыстытæ дæр 
ницæмæ дардта Гæппыда. Фæлæ ныр хъæрзынмæ 
фæйагайдта. — Кæд ма мьгн искуы исты хорз фæуи- 
наг дæ, уæд мæ тагьддæр мæ хæдзарыл сæмбæлын 
кæн, дæ рын бахæрон, Зæли! Сæфын! Куыд гæнæн 
ис, афтæ тагьддæр. 
— Æнæ уый нæ ныллæууыдтæ иу ран! — йæ къу- 
хыл ын хæрдмæ схæцыд Зæли. — Цæст ма кæд 
æнæхъæн у, уæд мын сæры цæф хъыг нæу... цы 
агуырдта, уый ссардта. 
— Уой, Зæли, райдыдтай та гьеныр! Æфсон та 
дын фæци. Цом-ма, цæй, — йе уæхскыл ын йæ 
сæр æруагьта Гæппыда. 
— Иу кафт дæр нал æви? — хъазгæмхасæн та йæ 
алхыскъ кодта Зæли. — Мæлдзыгæн, дам, йе сæфт 
куы ’рцæуы, уæд ыл базыртæ базайы. Кæд гьеныр 
иу ран дæ бын æрхъарм кæнис! — йæ дæлармы ба- 
цыд Зæли, æмæ сæ хуыны тæбæгьтæ дæр уым фæуагь- 
223 

той, афтæмæй лидзæг фесты. Уыдоныл та ма чи 
уыд, бæстæ фæдис куы ссис, уæд. 
...Цæуынц размæ, тырнынц дыууæ сылгоймаджы 
æхсæвы тары, фæлæ Зæлийы иу хъуыды цух нæ 
уадзы: цыма йæ кæцæйдæр зоны Гæппыдайы 
хæстæджы: зонгæ цæсгом, зонгæ гуырыконд, сырд- 
дзаст цæстæнгас. Фæлæ кæцæй, кæм æй федтаид? 
Цыдæр нывтæ йæ цæстытыл уайы, фæлæ се ’рым- 
ных кæнын йæ къухы не ’фты. Цы хуызы зонгæ уа 
йемæ, кæцæй?.. Зæли хъуыдыты аныгьуылд æмæ 
дзы хъыпп-сыпп нал хауы, афтæмæй цæуынц. 
— Цæй, о, цыма мæн дæр ахæм балцы фæнда- 
гыл ацæуын фæндыд! Дæхи цы ныхъхъус кодтай? — 
йæ хъуыдыты хал ын иуахæмы фескъуыдта Гæппы- 
дайы ныхас. Кæй та йæм смæсты, уый йын цы бам- 
барын хъуыд. 
— Кæцæй дын зонын дæ хæстæджы, уый æрхъуы- 
ды кæнын мæ бон нæу. Зонгæ та йæ кæнын, фед- 
тон æй кæмдæр. Кæм кусы, загьтай? — æрлæууыд 
Зæли æмæ иуцасдæр йæ мидбынат æдзæмæй лæугæ 
аззад, стæй... — Уыцы диссаджы галуантæ айдагь 
мыздæй кæй нæ аскъæрдтаиккой, уый дызæрдыггаг 
нæу. Цы куыстыл хæст у, кæцæй йæ зондзынæн 
æз?.. 
— Йæд у... Бæлвырд ын цы зонын æз дæр, кæм 
кусы, уымæн, фæлæ йæ дзыпп дзаг кæй вæййы 
алкæддæр, уый хорз зонын. Къæлæтджыны бады, 
æвæццæгæн! — йæ ныхыл та фæхæцыд Гæппыда. 
— Ды дзы куынæ зæгьай! Æ, дæ ратгæг мацыуал 
радта! — мæстыхуызæй йæм фæзылд Зæли. — Æмæ 
дæуæй афтæ дзагдзыпджынтæ иууылдæр къæлæт- 
джынтыл бадынц? Сæ фылдæр къæрныхтæ æмæ 
цæстфæлдахджытæ кæй сты, уый ныр уæддæр нæ 
базыдтам, сæ гамхудтæ куы систой, уæд? Се ’цæг 
цæсгæмтгæ бирæтæ ныр куы равдыстой. 
224 

Æмæ куыддæр уыцы хъуыды йæ сæры фæзынд 
Зæлийæн, афтæ кинонывау йæ цæстыты раз сыс- 
тад, хæрзæрæджы æвдисæн цы цауæн уыди, уый. 
— Фæлæуу-ма, фæлæуу, ма дзы байрайай дæ 
дзыпдзаг хæстæгæй! — æвиппайды та дзыхълæуд 
фæкодта Зæли æмæ Гæппыдайы цæстытæм ком- 
коммæ ныккаст. 
— Æрхъуыды йæ кодтай, æви? — къæмдзæстыг- 
хуызæй йæм дзуры Гæппыда. — Чи сын цы ’мба- 
ры, чи? Иу хæдзарæй иннæмæ кæмæн цы бамбарæн 
ис? Бакастæй та дзы цы загьдæуа, нæ йæм кастæ, 
ма дзы байрадæуа? 
— Омæ дын уæдæ цы ис йемæ иумæйагæй, гор- 
мойнаг, кæимæтимæ мын дæхи барыс? Уаллон, дам, 
калмыл йæхи барста æмæ йæ тъанг аскъуыд. Мæнæй 
уæлдай кæмæн ницы зоныс, уымæ дын æнæ цæугæ 
нæ уыд, кæд дын афтæ нæ хъуыд, уæд?! Цæуыл дæ 
мæгуыр муртæ хæлæттаг кæныс, æнæ хох бузныг, 
æнæ быдыр бузныгæй? 
— О, цæй, ууыл нал дзурдзыстæм ныр, чи 
фæрæдыд, уый — æз. Фæлæ йæ кæцæй зоныс? 
— Кæцæй, кæ?.. Мæ фыны дæр дын æй куы 
никуы федтаин фæлтау! — ауыгьта йæ къух Зæли, 
стæй... 
...Ауаддзæджы иу уаргæ бон, куысты чысыл афæс- 
тиаты фæстæ, æрцæуы сæ горæты сæйраг уынджы 
Зæли. Ленины цыртдзæвæны размæ куы ’рхæццæ, 
уæд кæсы æмæ дзы дыууæ нæлгоймаджы кæрæдзи 
тæртгы бацыдысты, афтæмæй, сæ мидбынаты цоп- 
пайгæнæгау, хъуырдухæн кæнынц: сæ иу æвидауц 
бæрзонд, аннæ та цыбыр цурчы хуызæн — дæлæмæ- 
дзыд, фæлæ уæнгджынтæ. Сæ дарæсмæ гæсгæ 
модæйæ фæсте чи нæ зайы, адæмы, æвæццæгæн, 
æрмæст уæлæйы дарæсæй чи фæзмы, ахæмтæ. 
«Нозтджын уой, æви хыл къахой?» — фæса- 
8 Дегьуаты Соня 
225 

бырдæр кодта йæ цыд Зæли, сæ комкоммæ куы 
’рхæццæ, уæд. Æввахс æм ничи зынд æмæ ма изæ- 
рыгæтгы дæр адæймаг æдасæй цæуын кæм уæнды 
ныры рæстæг. Ахъахъхъæдта бæстондæр йæ 
алыфæрстæм æмæ йæ развæндагыл дæрддзæфгомау 
йæ цæст æрхæцыд æртæ нæлгоймагыл. Æмæ уæд 
фæныфсджындæр, уæдæ цы, æмæ та йæ цыдыл баф- 
тыдта. Фæлæ дын уыцы рæстæг кæсы, æмæ сæ мид- 
бынатæй, доны ауæзт куыд фенкъуыса, уыйау дыу- 
уæ лæджы куы фезмæликкой, сæ хъæлæсæй алы 
хъылма, æвзæр ныхас хауд, афтæмæй: мад, фыд 
фæсте нал ныууагьтой, сæ зæронд мæрдты дæр ма 
хурмæ скалдтой. Æмæ кæрæдзийы бæлæсты бын 
аууонмæ тыхæппæрст кæнынц. 
«Æллæх, ныртæккæ фыдбылыз цæудзæн!» — рай- 
хъуыст йæ зæрдæйы фæдисхъæр Зæлимæ. 
— Цы кæнут, гормæттæ, уæ бинонтæ уæм уæ 
хæдзæртты æрцæуын æнхъæлмæ куы кæсынц! — 
дзыхълæуд фæкодта æмæ дзы уыцы ныхæстæ куыд 
схаудтой, уый æмбаргæ дæр нæ бакодта. Фæлæ куын- 
нæ стæй! Уæйыджы хъусы уад уайы: цæлхъ кæнынц 
кæрæдзийы кæм къахæй, кæм къухæй, кæм та 
сæрæй. Фæстагмæ бæрзонддæр ныллæгдæры бæла- 
сы зæнгмæ нылхъывта æмæ йын йæ дзыппытæ сга- 
рыныл архайы. Фæлæ бæрæг уыд, иннæ дæр тыхæй 
йæ лæппын кæй нæ уыд, уый. Æмæ сын тох ногæй 
бацайдагь: нæмынц, алывыд калынц кæрæдзийæн. 
— У-у, мæ хуртæ, тагьддæр-ма размæлут, ца- 
лынмæ ницы фыдбылыз æрцыд, уæдмæ! — хъæрæй 
дзуры Зæли, чи сцæйцыд, уыцы лæппутæм. 
— Цы хабар у, цы, нæ мады хай? — уыцы рæстæг 
проспекты иннæ кæронæй, хъæрццыгьайау, йæхи 
æрбаскъæрдта иу цардхуыз, гуыппырсар лæппулæг. 
— Уæ дæ рынтæ, тугкалд ма ’руадзут, мæ хур, 
нæ кæсыс уæртæ? — ацамыдта йын лæгты ’рдæм. — 
226 

Фæдзур-ма дæлæ уыдонмæ дæр! — йæхи бакъултæ 
кодта Зæли лæппумæ, æмæ та йæ цæстæнгас, чи 
сцæйцыд, уыдоны ’рдæм аздæхта. 
— Æ, куыдзы хъæвдын, кæдæм?! Аппар æй дын 
зæгьын! Кæмæ дзурын æз?! — уыцы уысм йæ хъусты 
айзæлыд кæйдæр мæстæлгьæд хъæлæс Зæлийæн, 
æмæ сонт каст фæкодта, хъæр чердыгæй цыд, 
уыцырдæм. 
— Мæ арт бауазал! — йæ дзых хæлиуæй аззад сыл- 
гоймагæн. Хылгæнджытæй сæ иу иннæйы уæлдзарм 
худ хъуырдухæнгæнгæйæ куыд акъуырдта æмæ хуы- 
лыдз зæхмæ куыд æрхауд, афтæ йыл хъæрццыгьа- 
хуыз лæппулæг йæхи андзæрста, худ фелвæста, йæ 
доны ’ртæхтæ йын ацагьта, йæ сæрак пинджаччы 
роны йæ ацавта æмæ уæртæ фезгьоры, хаст бабызы 
хуызæн хæбæц-хæбæцгæнгæ. 
— Афтæ та нæ уыдзæн уæдæ, куыдзæйгуырд! — 
йæ амæттаджы зæхмæ асхуыста йæ тых-йæ бонæй 
æмæ худыскъæфæджы фæстæ ныййарц даргьонахъ. 
— Мæнæ бынысæфт куыд кæнынц нæ фæсивæд, 
мæнæ! — фæдис ныхъхъæр кæнынмæ бирæ нал хъуыд 
Зæлийы. Уæлдайдæр иннæ æртæ лæппуйы йæ цурмæ 
куы схæццæ сты уыцы сабыр къахдзæфтæгæнгæ æмæ 
йæ стырзæрдæхуызæй куы афарстой: 
— Цы хабар у, цы, хорз ус?.. Цыма нæм цыдæр 
æххуысмæ сидтæ? 
Ницыуал сæм сдзырдта Зæли — фæнды сын дзур, 
фæнды ма ахæмтæн. Фæлæ йæ маст ноджы тынгдæр 
рафыхт: «Кæд уæ конд хуымы не ссардæуыд, 
гормæттæ, сæрыл дзы худ хæссын йеддæмæ ницы 
хъæуы? Кæд хаста ирон лæг та фæдисы рæстæг йæ 
сæрмæ фæсте зайын?» 
— Мæ арт бауазал, Зæли, æмæ худыскъæфæг 
Бæппи уыди зæгъынмæ хъавыс? — йæ къухæй йæ 
ных бакъуырдта Гæппыда. — Нæ мæ уырны уый. 
227 

— Æмæ изæрсарæй цы цардыцаутæ федтай, уыдон 
дын æнæ дæхи фенгæйæ дзырдтон, зæгьгæ, уæд дæ 
бауырныдтаиккой? Тыхъхъылы фæрдыг мын дзы цы 
сарæзтай дæ дыдзæсгом хафынайæ? Бæстæ мын си- 
ста æмæ цæвæрдта: «Æнæхсад армæй йыл лæг нæ 
андзæвдзæн»! 
— О цæй, ма та райдай! Халонау ме уæны нæ 
кæсын, мыййаг! Дæхæдæг ын дæхи цæстæй федтай 
йæ пълантæ æмæ йæ фынгæвæрдтæ. Æмæ алкæйы 
къухы æфтынц уыдæттæ? Фылдæр адæм сæ къух сæ 
дзыхмæ схæссынхъом куы нал сты ныртæккæ. 
— О, раст зæгъыс уымæй. Фæлæ уыцы уавæрмæ 
дæ хафына зонгæйы хуызæтты азарæй кæй æрцы- 
дыстæм, сæхицæн бафсæдын æнхъæл чи никæд уал 
у, уый дæр дæ рох ма уæд. 
— Æмæ гьа! Бæстысæфты рæстæг скодта æмæ 
скодта, æууæнк никæуыл уал ис æппындæр. Хуыздæр 
æнхъæл кæмæн вæййæм, уый та иннæтæй фыддæр 
разыны. Мæнгæн нæ фæзæгьынц, цалынмæ адæй- 
магимæ цæххы пут бахæрай, уæдмæ йæ нæ базон- 
дзынæ, зæгьгæ. Цæстфæлдахджытæ сæ куыд рауад 
фылдæр адæмæй! Гъеныр Бæппи ахæм разындзæн, 
уый мæ фыны фенгæйæ дæр нæ бауырныдтаид! 
— Уастæн сын цы загьдæуа, уыдонæн цъалхæй- 
малхæй фæсарæнтæм уæрæх фæндаг чи байгом код- 
та. Сæ ахуырст ссыд нæ фæсивæдæн бынтон. 
Бæргæ, хорзæй сæм цы уынынц, уымæй сæ куы 
фæзмиккой. Фæлæ кæм? Дæ загьдау, цæстфæлдах- 
джытæ сæ рауад, чи кæй тынгдæр асайа, чи кæуыл 
фæуæлæхох уа, уый сси се стырдæр бæллиц. Ахуы- 
ры бæрзæндтæм сæ ничиуал тырны искуы иуæй 
фæстæмæ, фæлæ фæсарæнтæм хицæн фæндæгтæ 
сарæзтой! Æмæ нæ дыууæ адæймаджы кæрæдзийы 
нал æмбарынц. Иу иннæмæ топпы кæсæнæй кæсы, — 
йæ масты дзæкъул æвдæлон кæнынмæ та фæци 
228 

Зæли. — Цæй, ныр дæхæдæг ныууайдзынæ, нæ? — 
сæ кæрты дуармæ æрлæууыд Зæли. — Æцæг-иу рай- 
сом дохтырмæ ныццу, «къæлæтджыны» рахиз къа- 
баз! Фæлæ мын искуыдæм цæуыны кой макуал 
скæнай! Дæ бын æрхъарм кæн гьеныр, афон дын у. 
— Цытæ дзурыс! Æмæ ма æниу искуы цæуынхъом 
суыдзынæн. Мæ хæдзарыл ма æмбæлгæ куы скæ- 
нин, — фæраст Гæппыда. 
Цæй дохтыр æмæ ма цæй æндæр. Тарстæй йæ 
цæфы рыстытæ цас ницæмæ æрдардта, уыйбæрц 
æхсæв-бонмæ рафт-бафт фæкодта йæ хуыссæнуаты 
Гæппыда. Райсом, йæ сыстын афон куы уыди, уæд 
иннæ хæтгыты хуызæн йæхи хуыссæнуатæй бæргæ 
раппæрста, фæлæ йын дзы ницы рауад: йæ сæр ыл 
куыройы цалхау зылд. Цæстытæ тартæ кодтой, 
зæрдæ хæццæ кодта. «Гъе-гье, ссæдзмæ ма мæ нудæс 
хъуыди — æнхъæлдæн æмæ мæ кæрон æрхæццæ»! — 
ахъуыды кодта хинымæр Гæппыда. Æмæ йын сыс- 
тынæй ницы рауайдзæн, уый куы бамбæрста, уæд 
фæстæмæ йæхи æруагьта йæ хуыссæны. 
Нал сыстад æртæ боны Гæппыда. Йæ уд суæлæн- 
гай æвæгæсæгæй цыппар къулы ’хсæн, æрхæндæг 
æй æгасæй дæр йæ быны анорста. 
Бæргæ йæ фæндыд, исчи йæм сыхæгтæй куы 
фæзындаид, доны къус æм уæддæр куы балæвæрд- 
таид, фæлæ... Æмæ йæ царды гуыргьахъ фæндæгтæ 
иугай-дыгай йæ зæрдыл лæууыдысты, лыстæг са- 
сирæй луарæгау сæ ногæй æвзæрста. Иунæг кæй у, 
уый йæм ныры хуызæн никæд бахъардта æмæ алы- 
хуызон æнкъард хъуыдыты уацары хъуырдухæн код- 
та: «Донбадæтгæг дæм ма уæд, афтæмæй цæрæнбон- 
ты искæйы хуымы цыргь æхсырфæй дæ царды бонтæ 
фервит! Хæдзар куы никуы загьтон, Зæлийы загь- 
дау, афтæмæй дугьон бæхæй сирагдæрæй куы фер- 
выстон мæ царды бонтæ. Иу къуылых цъæх чызг мæ 
229 

уæдцæр куы уыдаид», — химидæг йæхи æфхæры сыл- 
гоймаг. Æмæ сфæнд кодга хъысмæты фыдæнæн — 
цæра, мæла, уæддæр рабадын, рахизын хуыссæнуатæй 
æмæ адæмы уынæрмæ æддæмæ акæсын. 
Сыстад сабыргай, кæд йæ зæнгтæ йæ быны 
дыдæгьтæ кæнынц,уæддæр. «Нæ, нæ, сымах цы 
фæнды, уый дзы нæ уыдзæн, — ахъуыды та кодта 
хинымæр. Кæд мæлгæ, уæд — мæлгæ, æрмæст 
иунæгæй нæ — адæмы цур!» — сабыргай халат йæ 
уæлæ æрбакодта, æнæсчъил дзабырты къæхтæ атьыс- 
та, йæ цæсгом донæй æрæнхъæвзта йæ иу къухæй, 
иннæмæй хихсæныл æнцой кæны, æмæ чысыл йæ 
зæрдæ йе ’муд æрцыд. Йæ сæры бастмæ ма азыдд æмæ, 
æртыкъахыг бандон йæ къухы, афтæмæй дуармæ са- 
быргай рацыд. 
— Æгыъи-и! — кæмдæр ын фенцондæр, боны 
рухс æмæ хуры хъармад куы банкъардта, уæд, æмæ 
æхсызгонæн сулæфыд. 
Хур йæ балцæй фæстæмæ здæхы, ныгуылæнмæ 
йæ бирæ нал хъæуы, фæлæ ма уæддæр йæ тынты 
æндæвдад цæрæг удты — фосæй, маргьæй, удгой- 
магæй аууон рæтгæм хи ласын кодта. Гæппыда аивæй 
ахъахъхъæдта сæ уынджы дæлæмæ дæр æмæ уæлæмæ 
дæр. Иуырдыгæй йæм хъуысы хъæлдзæг сабиты 
цъæлхъæр, аннæрдыгæй — сылгоймæгты сусу-бусу. 
Алчи йæ къухы миимæ йæхи æддæмæ райста æмæ 
доны был аууон рæтгы къордгæйттæй бадынц сыхы 
устытæ. Фæнды йæ, бæргæ, Гæппыдайы, искæцы 
къордмæ дзы йæхи куы байсид, фæлæ йæхиуыл йæ 
зæрдæ нæ дары: йæ зæнгтæ йæ быны нæ цæуынц 
æмæ йыл, мыййаг, сайдæй куы рацæуой. Æмæ 
æртыкъахыг бандоныл йæхи æруагьта йæ дуармæ. 
Бады æмæ фæлгæсы алырдæм. Изæрмилтæ куыд 
хæстæгдæр кæнынц, афтæ адæмы змæлд æмæ уынæр 
дæр тынгдæр кæны: чи йæ куыстæй здæхы, чи йæ 
230 

фосы размæ уайы, чи та йæ сабиты рæвдауæндонæй 
кæны. Кæмæн йæ дуармæ цыппæрдзæлхыг лæууы, 
кæмæн йæ фосы дзуг, кæмæн та — йæ хъазты къорд. 
Хæссы йæ цæст се ’ппæтыл дæр Гæппыда, æмæ 
та йыл йæ сагьæс тых кæнын байдыдта: «Кæцытæй 
дæн æз та гьеныр? Мæрдты мæ Барастыры раз дзуапп 
дæттын бахъуыд, зæгъгæ, уæд ын цымæ мæхи 
цæмæй сраст кæнин? Цы фæд ныууагьтон æз та ацы 
мæнг дунейы, Зæлийы загьдау?» 
Æмæ, дам, никуы ницы ис! Куьщцæр йæ хъуы- 
дыты Зæли февзæрд, афтæ дын кæсы, æмæ тагьд- 
тагьд, дыууæ къухæй йæ куатæйы фæдджитыл хæрдмæ 
хæцы, афтæмæй Зæли сæхирдыгæй æрбауайы. 
— Дæ хорзæхæй, кæм дæ, дæ уынæр куы никæцæй 
хъуысы? — куы йæм æрбахæстæг, уæд дзуры Зæли. 
— Хорз афон мæ æрхъуыды кодтай! Хуыцау хорз 
æмæ æнæ дæу фенгæ мæлын нæ бакуымдтон, æндæр 
ма афонмæ тæф кæнын дæр райдыдтаин! — йæ 
цæстытæ доны разылдта Гæппыда, йæ хъуыр ын 
кæуындзæг ахгæдта ’мæ. 
— Хуыцау бахизæд, цытæ дзурыс гъеныр, 
гæлæхха? — бахудт ыл Зæли. — Куыдз къуылыхæй 
нæ мæлы, ма тæрс! Горæтæй нæ адæм æруадысты 
æмæ уыдоныл фæдæн... Рауайыны бон мæ нал 
фæци, æндæр дæм мæ зæрдæ æхсайдга. Мæнæ цыдæр 
адджинæгтæ æрдавтой семæ æмæ дзы, зæгьын, ды 
дæр фæхъæстæ уай. — Йæ халаты дзыппыты йын 
æвæры, йæ куатæйы цы уыд, уыдон. 
— Сæ цæрæнбон бирæ æмæ хæссынхъом уæнт, — 
йæ цæстытæ асæрфта Гæппыда. — Æз дзы куыннæ 
фæхъæстæ уон, уæддæр ницы диссаг у, фæлæ сы- 
мах рохуаты чи нæ уадзы... 
— Цытæ дзурыс! Мах хъуагæй чындз йæ дзыхмæ 
адджын комдзаг не схæсдзæн, мæ уд йæ фæхъхъау 
æрбауа. Хи хъæбулæй кæд хæстæгдæр нæу мæ 
231 

зæрдæмæ, цард ын бантыса, — иуварсмæ атутæ код- 
та Зæли. - Мæнмæ дзы чи æркуывта, дыккаг ахæм 
нæй, æвæццæгæн. Фæлæ куыд дæ, æцæг, куыд? 
Дохтырмæ нæ уыдгæ, æви дæ ницыуал хъыгдарæг ис? 
— Хъыгдарæг цы хоныс? Фæцæймардтæн. Мæнæ 
гьеныр чысыл раздæр рахылдтæн уæдæй нырмæ 
æддæмæ, иунæгæй, зæгьын, уæддæр мацы кæнон, — 
йæ кьух ауыгьта Гæппыда. — Дзæгьæл гæдыйы хуызæн 
мæм ме ’нæхьуаджы цард ныры хуызæн никуы бахьард- 
та, — æрхæндæг та йын йæ хъуыр ахгæдта. — 
Дзæгьæлы дын-иу смæсты дæн де ’лхыскъ ныхæстыл, 
цыма мæ æцæг дæхицæн исты агуырдтай! Бахатыр 
мын кæн, — Зæлийы уæхск йæ армытъæпæнæй 
æрсæрфта Гæппыда, — йæ фарсмæ куы ’рбадт бæла- 
сы къуындзихыл, уæд. — Дзæгьæл хæтæг цæф ары, 
зæгьгæ, мæнгæн нæ фæзæгъынц. Ныр афтæмæй куы 
баззайон, уæд ма мæ цард цы у, кæй хъæуы? — йæ 
зæрдæ та æрбауынгæг Гæппыдайæн. 
— Ма тæрс, цæй, рынчын саг дæр кæны! Цæй 
тарст фæкодтай дæхицæн, гормон! Дохтыртæ ма цæй 
тыххæй сты, уæдæ, адзæбæх дæ кæндзысты, — ба- 
худт ыл Зæли. 
— Æмæ мæ дзæбæх кæнын дæр куынæ хъуыди, 
мæ мæгуыры бон цæуыннæ зонын, кæд мыл мæ 
Хуыцауыхай нæ рахатт, уæд. 
— Уый, лæг йæхи чырыны куы цæвæра, уæддæр 
ын æвзаринаг цы уа, уымæй йæхи нæ бахиздзæн, 
кæд ын мах æфсæнттæ фæагурæм, уæддæр. Дæ 
зæрдæмæ мацы хæсс. Алкæмæн дæр йæ цардвæн- 
даг, æвæццæгæн, æцæгдæр йæ ныхыл фыст вæййы, 
æндæр, дæхи загьдау, сæ иуимæ уæддæр куыннæ 
бамбæрстат кæрæдзийы дæ барыхæйтгæй? 
— Иуы аххосæй аххос нæй, мæ хур, Зæли. Афтæ 
’нхъæлыс æмæ мæхи аххостæ къаддæр уыдысты, кæд 
æй ныронг афтæ не ’мбæрстон, уæддæр? Цы сын 
232 

загьдæуа мæ ныййарджытæн, мæрдгы мæ ма схьæрзæнт, 
фæлæ мæ магусайæ цæлуарзаг чи рауайын кодта, 
ницы уæвгæйæ мæ уæлæуæз чи систа. Мæ сыстадмæ- 
иу кæртæй, дуарæй нæ ахизæнтæ, нæ рæзтæ марзт, 
уæттæ æфснайд, аходæн цæттæ. Мæн ма-иу 
æрмæстдæр хъуыди мæхимæ базилын. Адæмæн та- 
иу нæ бинонтæ афтæ дзырдтой — мадæй, æфсымæ- 
рæй, Гæппыда сæ кæны. Уынд æмæ кондæй та, 
Хуыцауæн табу — хъæстаг нæ уыдтæн не 
Сфæлдисæгæй. Æмæ уайтагьд мæ хорзы, мæ кады 
кой айхъуыст нæ комбæсты. Нæ дуармæ курæг цы 
комæй не ’рфистæг, иу ахæм нал баззад Иры дзыхъ- 
хъы, — æппæлæгау дзуры Гæппыда. 
— Гъы, уæд дæумæ бакæс, хæрзаг хъал уыдтæ 
дæхицæй? — бахудт та йыл Зæли. 
— Ай-гьай уыдгæн! Гъемæ дæ мæнæ мæ хорзæх уæд! 
Цы мæ рауад, уый дæуæй хуыздæр ничи зоны. Æвзæр, 
дам, йæхицæй фæхæссы æмбисонд, — бахудт мид- 
былты Гæппьща æмæ йæ къух ауыгьта. — Æнæ мæн- 
иу сыхы чызджытæ æмæ лæппутæй хъазтмæ цæуын 
дæр ничи куымдта. Æмæ цæуын та раджы райдыд- 
тон, чысыл куы фæчызгхуыз дæн, уæд мæ-иу ме 
’фсымæртæ семæ акодтой, мæ фæрстæ сын фехæлой. 
Фæндыр дæр мын бæргæ балхæдтой, фæндыд сæ, 
фæндырдзæгъдæг мæ куы рауадаид, уый. Фæлæ куы 
уаидæй куы уаид нæй, Хуыцау дын æй куынæ дæтга, 
уæд. Чысыл цыдæртæ дзы базыдтон, фыдбылызы 
фаг, æндæр ницы. Заууат фæуинæгтæ! — æркаст йе 
’нгуылдзтæм. — Цæрынæй-хæрынмæ уыцы хъан- 
дзалæй баззадысты, никуы ницæмæ фæтасыдысты. 
— Æмæ уæд, фæрсæг сонт у, фæлæ цы фесты 
æфсымæртæ, ныййарджытæ рухсаг уæнт, фæлæ? 
— Ой, цы нæргæ хæдзары хъомыл кодтон, уый 
куы зыдтаис, Зæли! Æмæ цæмæ æрцæуы адæймагæн 
йæ фæстаг, сызгъæрин тæбæгьты йын фæкуывдæуа 
233 

Хуыцауæн! — йæ къух та ауыгьта Гæппыда. — Сæ 
кой кæнынæй се ’нæ кой хуыздæр у æниу. Хæсты 
быдыры аззадысты æртæйæ дæр æфсымæртæ, аф- 
тасдæр фæуинæгтæ. Мад æмæ фыд зæрдæдзæфтæ 
фесты адзалæй раздæр сæ фæстæ. Сæ ирон æлхæд 
кæйдæр чызджытæ та уæнтæхъил, сæргуыбыртæй 
фæцыдысты сæ фыды уæзæгтæм. Æз ма, куыд 
уыныс, афтæ — нæ фыды уæзæгыл æрынцадтæн, 
сæ быны лæдзæг мæ къухмæ райстон, — арф ныуулæ- 
фьщ Гæппьща. — Уастæн ын цы загьдæуа Гитлерæн — 
авд дæлæмæйы ныххауæд мæ рæстæджы фæлтæры 
тæригьæдæй! Сæрдыгон изæргы-иу нæ сыхмæ бакæсын: 
чызгджын æмæ лæппуджын уыди нæ сых æмæ-иу 
фæскуыст сæ къæрццæмдзæгьц, сæ хьæддзæгдзинад ар- 
выл æмбæдц! Цы фæсивæд нæм уьщ хæсты размæ — 
Арвуациллатæй цы кæныс! Сæ иуæй се ’ннæ конд- 
джыцдæр æмæ уыцдджывдæр. Гуыбыны ныв дæр сæ 
никæуыл федтаис! Рæхснæг бæрз бæлæстау-иу сим- 
ды фæзы куы арæгь сты! Адæймаг-иу сæм кæсынæй 
не ’фсæст. Æгæр хорз дæр ма дæн, Зæли, æгæр, 
мæ сонты бонты æз цы царды тьыфылты бахаудтæн, 
уымæ гæсгæ, ды мæ зылыны бынаты, азымы дарыс 
алкæд, фæлæ... 
— Рухсаг уæнт, мæгуыр, чи нал ис, уыдон, 
фæлæ дæхи цард нывыл уæддæр куы ацыдаид. 
Æндæр хæсты тæфаг æмæ азар та кæй хъысмæтыл 
нæ фæзывд нæ фæлтæрæй, авд дæлæмæйы ныххауа 
хæст æрхъуыдыгæнæг! 
— Æ, дæ бонæй уай, Зæли! Дæ загьдау, кæй хъыс- 
мæтыл нæ фæзынд æмæ нæ ныууагьта йæ гакк хæсты 
тæфаг, фæлæ æз алцæмæй дæр æххæст разындтæн. 
Æниу алчи йæ азымыл нæ фæсæтты, фæлæ æз 
мæхæдæг чысыл азымджын нæ дæн мæ хъысмæты, 
йæ хæдзары, йæ райгуырæн къонайы дæлгом къус 
уæлгом чи никуы скодта, уазал доны йæ къух чи 
никуы атыддга. Цавæр æфсин рауадаид уымæй хьуамæ? 
234 

Æмæ та-иу уайтагьд мæ тьæпп мæ фыды уæзæгыл 
фæцыд. Æмæ фæстаг дыууæйæн бар сæхи, хъыбыл- 
тимæ уыдысты уыдон. Фæлæ фыццаг... Уый уадзгæ 
нæ уыд, бæргæ, фæлæ... Фыд йеддæмæ йын ницы 
уыд уымæн. Æмæ йын цас лæггæдтæ кæнын хъуы- 
даид, мæгуыр. Мæ сыстадмæ мын-иу йæхæдæг 
дуæрттæ-йедтæ дæр ма амарзта, дон хæссынæй, суг 
сæттынæй алцыдæр кодта. Фæлæ адæймаг сæрхъипп 
куы уа, Хуыцау ын цард куынæ дæтга, уæд цыдæр 
æфсæнтгæй фехæлы цард. Æндæр... — аджих Гæппьща. 
— Гъы, гъы? Фæу дæ ныхас кæронмæ. Рæстæг 
цæуы, — дзуры йæм Зæли, — ауайын мæ хъæуы, 
мæ пец судзгæйæ фæуагьтон. — Сыстад йæ бынатæй. 
— Æмæ ма дзурон, ма, ууыл хъуыды кæнын,— 
бахудызмæл Гæппыда. — Куыд та мæ бамбардзынæ... 
куы та мыл худай. 
— Цæй, ме ’нæзонгæ нæ дæ, Америкæ мын нæ 
гом кæныс, мыййаг. 
— Æмæ ма æниу ныр фæнды дзур, фæнды ма, 
фæлæ мыл сæр кæй нæ уыд... Мæ цыбыр зондæй, 
мæ сæрыстырдзинадæй мыл цы тынгдæр уæлахиз 
кодта, уый ныртæккæ зын зæгъæн у, — исдуг та 
аджих сылгоймаг, стæй дарддæр йæ ныхас кодта. — 
Бирæ дæр нæма цардыстæм, — бахатыр мын кæн, 
кæстæр дæ, — нæ уарзон ныхæстæ кæрæдзийæн 
кæронмæ конд дæр нæма фестæм, афтæмæй цалдæр 
хатгы зæронд лæджы къæхтæ кæй ахсадтон, уымæй 
афæлмæцыдтæн. Афæлмæцыдтæн, зæгъгæ, мæ 
сæрмæ йæ нæ хастон, ныр æй куыд æмбарын, 
афтæмæй. Куы йæм-иу æргуыбыр кодтон æхсынмæ, 
уæд-иу æмбойны мæ хъусты адæмы ныхæстæ азæ- 
лыдысты: «Уæлбылы хъæуы Гæппыдайы хуызæн чызг 
нæй! Комбæсты аргь у. Чи разындзæн, цымæ, ахæм 
амонды аккаг? Кæй хал схаудзæн?» Æмæ ныр 
цавæрдæр зæронд лæджы хидæйдзаг къæхтæ æхсы- 
235 

ныл балæуу! Æмæ-иу хъуыдыты аныгьуылдтæн, цы 
хуызы фервæзтæуа ацы хъуыддагæй, зæгьгæ. Æмæ 
та мæм иуахæмы хуыссыны размæ куы сдзурид: 
— Чындз, мæ хур, мæ къæхтæ ахсин, бæргæ, 
дон мæ куы уаид... 
Цы гæнæн та мын уыд æнæ ’хсгæ, æмæ, хъы- 
дзыйæ тынг кæй тарст, уый мын зындгонд уыди 
уæдмæ, æмæ уымæй спайда кæнынвæнд скодтон. 
Æхсгæ-æхсын ын æфсонмæ-фсонты архайын йæ къа- 
хы бынтæ хъыдзы кæныныл. Лæг, мæгуыр, скатай: 
куы иуырдæм, куы иннæрдæм радав-бадав кæны 
къæхтæ тасы доны, фæлæ суынæр кæнын нæ уæнды. 
— Нал хъæуы, мæ хур, æгьгьæд сын у, — иу- 
цалдæр хатты мæм дзургæ дæр скодта, стæй йæ бон 
куы нал уыд, уæд йæ дзыхыдзаг ныххудт æмæ йæ 
къæхтæ тыхтынд акодта мæ къухтæй. — Нал хъæуы, 
æгьгьæд сын у! 
«Æз дæр дæ уый агуырдтон», — ахъуыды кодтон 
хинымæр æмæ цырд фестадтæн. Фæлæ дын уыцы 
рæстæг нæ уаты æрдæггом дуарæй мæ сæрыхицауы 
тызмæг цæстæнгасмæ куы фæкомкоммæ уаин. Мæ 
зæрдæ ауазал æмæ мæ мидбынат иуцасдæр лæугæйæ 
баззадтæн. 
— Уæдæ, мæ хур! Хингæнæгæн йæ хин йæхи 
сæрыл фæцæуы, — бахудти Зæли. — Дæуæй дзы 
лæг цынæ фехъусдзæн. 
— Гъемæ, мæ хур, концерт фæцис ууыл! — ба- 
худæнбыл Гæппыда. — Мæ бацыдмæ дæр нал 
банхъæлмæ каст лæг, фæлæ дуары æддс фæци. 
Фæрсгæ ма мæ уæддæр куы бакодтаид, цы хабар 
уыд, зæгьгæ. Куыннæ стæй! Кæд ма йæ ды федтай, 
уæд æз дæр. Таппысайраг баци. Бæстон нал æрци, 
сХæтæгхуаг. 
— Уæдæ, мæ хур, царды хъусы ныхæстæ хъæуы, 
зæгьгæ, мæнгæн нæ фæзæгьынц. Йæ саразын вæййы 
236 

цардæн зын, йæ фехалынæн бирæ нæ хъæуы. 
Цæмæндæр-иу бафæразын дæр фæхьæуы, зæрдæзæгьгæ 
цæрдтытæ æппæтæн кæм вæййы, фæлæ. Æгæр 
æрæгмæ бамбæрстай дæ аххос, мæ хур, æмæ ма ныр 
цы? Æндæр иннæтæн дæр сывæллæтгæ кæй уыд, 
уый раздæр нæ зыдтай? Кæд сæм дæ ныфс нæ хас- 
тай, уæд сæм цæмæн цыдтæ? 
— Бафæрс-ма мæ, Зæли, — къух ауыгьта Гæппы- 
да. — Сæ иу тынг хорз лæг уыд уыдонæй дæр. Стæй 
йын сывæллон дæр иу йеддæмæ нæ уыд. Фæлæ 
фыдхъæздыг цæрæг, дыстæ батулын кæм хъуыд, 
ахæм дзаг хæдзар! Æмæ ма йæ мад куы цардаид, 
уæд, чи зоны, уый руаджы исты амæлтгæ кодтаин, 
фæлæ, дæлæмæ фæхауа, уайтагьд æрбатæппæлæг, 
раст ын цыма мæ бацыдмæ æмгъуыд уыд. Дзæбæхæй 
йæ баййæфтон, Хуыцау! Цардбарæг уыди, ма дзы 
байрадæуа! Мæй дæр сæм æххæст нæма фæдæн, афтæ 
йæ удисыныл ныллæууыд. 
— Йæ зæрдæ дæ ницæмæй рухс кодта, æвæц- 
цæгæн, — бахудт ыл Зæли. 
— Æмæ уымæй дæр цы мæнг зæгьыс æниу! — 
сразы Зæлиимæ. — Фæпæ мыл йæ зиан афтæ тынг 
фæзынд хæдзары зылдтытыл, æмæ та уайтагьддæр 
мæ фисынмæ зонд скуыста. Усы зианыл къуыри дæр 
æххæст нæма рацыд, афтæ дын, цыма мæлæты ха- 
бедзен уыдтæн фæндырæй цæгъдынмæ, уыйау, 
фæндыр хъæццулы бын куы бакæнин, йæ хъæр 
æддæмæ куыннæ хъуыстаид, афтæ, æмæ дын цæгъды- 
ныл балæууыдтæн. Уыцы рæстæг Хуыцау ныддæлæ- 
уæлæ кодга, æмæ лæг фæстæмæ цæмæдæр куы ’рбаздæ- 
хид. Æмæ мæ афтæмæй куы ’рбаййæфта, уæд цы 
ахъуыды кодта, Хуыцау зоны, фæлæ исдуг дуаргæ- 
рон лæугæйæ баззад, стæй фæстæмæ фæзылд: 
«Бирæгъæн, дам, сæгъы мехъ худын»... — æрбай- 
хъуыст ма мæм æддейæ йæ дзурын. 
237 

— Æмæ та цард фехæдди, нæ? — бахудт та йыл 
Зæли. 
— Куыд уыныс, афтæ. Нал æрхъæрмуд стæм. 
Афтари фæуæнт се ’пгтæт дæр, уый сын мæ 
дзæбæхдæр арфæ. Фæлæ уыцы мæгуыр чындзæй 
ницыуал æрыхъуыстай, Зæли, цы баци, цымæ? 
— Куыннæ! Дæ разы дæхи кой кæн, уымæн ныр 
ницыуал у, йе зæды хай тыхджындæр кæй кæны, 
уый рабæрæг. Йе ’фсымæримæ сæ, фæсарæнтæм 
чи тæхы, уыцы хæдтæхæгмæ схизгæ фендæуыд. 
— Мæгуырæг, йæ сæр йæ кой акодта, æвæц- 
цæгæн, — сагьæсхуызæй загьта Гæппыда. 
— Уæдæ, мæ хур, расты, дам, цæв æмæ зылын 
сбæрæг уа. Иры зæххæй лидзгæ кæмæн у, уый дзы 
нæ лидзы, фæлæ йæ амæтгаг! Мæгуырыл дур хæрдмæ 
тулы, зæгьгæ, мæнгæн нæ фæзæгьынц. Сидзæрæй, 
дам, бахъомыл сты йе ’фсымæримæ, — масты цæхæр 
та фæзынд Зæлийы цæстыты дæр. — Алкæмæн дæр 
тæрхонгæнæг уæд не Сфæлдисæг. Æз цæуын. Рай- 
сом дæм дохтыр æрбакæндзынæн, ныр дзы ницыуал 
рауайдзæн, фæлæ. Тæрсгæ та ма кæн, лæг рын- 
чынтæй фылдæр цы кæны. Æз ауайон, хæрзæхсæвтæ! 
— Цу, мæ хур, цу. Дæ хæйттæ дæр бирæ. Ад- 
джын цард фæкæнæнт се ’рхæсджытæ дæр, æмзай- 
æмзæронд бауæнт сæ кæстæрты хуртæй æфсæст 
уæвгæйæ. Ды ма мын куынæ уаис, уæд цы ми кæнин, 
цымæ? — хъуырасæстæй йæ фæстæ дзуры Гæппыда. 
— О, æгæртæ дæ кæнæм, — цæугæ-цæуын ма 
йæм радзырдта Зæли дæр. 
Суанг фæсахсæвæртæм йæ бынатæй нæ фенкъуы- 
сыд Гæппыда, хъуыста уынæр æмæ змæлдмæ, ца- 
лынмæ йæм йæ хъулон къæбыла нæ рацыд æмæ йын 
хæрдæнхъæлцауæй йæ зæнгтыл йæхи нæ арасæрф- 
басæрф кодта, уæдмæ... 
238 

Очерктæ 
ЦÆРЫНЫ АККАГ ГУЫРД 
УЫД БÆРГÆ 
Чингуыты тæрхæгыл фæкомкоммæ дæн Доцоты 
Зояйы чиныгмæ — «Дзæгьæлдзу дымгæ». Райстон 
æй мæ къухмæ æмæ арф ныуулæфыдтæн: «Цы 
хъæбултæ дын вæййы æмæ кæмæйты бавдæлон 
вæййыс, нæ Иры зæхх!» 
Нæ бантыст Зояйæн йæ бæллицтæ æмæ йæ фæвдгæ 
кæронмæ сæххæст кæнын. Хорз рæстæг нæ фæзынд 
а дунемæ, нæ Райгуырæныл æппæтæй зындæр бонтæ 
куы скодта, туг ныл донау куы уарыд фашистон 
Германы азарæй, уæд ма йæ ныййарæджы фæдджи- 
йыл хæцыд Зоя. Æмæ ма цавæр рæвдыд æййæфта- 
ид, кæй ма æвдæлд сабимæ? Уæдæ фыды рæвдыд та 
æппындæр нал банкъардта Зоя. Æмæ йын йæ саби- 
дуджы фыд рæстæг æмæ хъизæмайраг цæрдтытæ 
æгьатырæй сæ фæд ныууагьтой йæ хъысмæтыл. 
Йæ къахайст кæмæн фæрæстмæ вæййы йæ рай- 
гуырæн къонайæ йе ’ркувæн хæдзармæ, уыдонæй 
иуыл нымадта йæхи Зояйы ныййарæг Цæлыккаты 
239 

Рæдимхан, Доцоты Дудары хæдзары сæрызæды бын 
куы ’рлæууыд, уæд. Фæрнджын бинонтыл нымад- 
той сæхи, сæ ног царды бындур æвæрынмæ «а» æмæ 
«о»-йæ куы бавнæлдтой, уæдæй фæстæмæ. Дыууæйæ 
дæр кодтой рухстауæджы куыст, уыдысты ахуыргæн- 
джытæ. Стæй ма уымæй уæлдай Дудар йæ хъус дардта 
сфæлдыстадмæ. Фыста радзырдтæ, уацтæ, фелье- 
тонтæ. Мыхуыр ын сæ кодтой журнал «Мах дуджы», 
газетты... 
Бындзарæй нынкъуыст Рæдимхан æмæ Дудары 
царды бындур фашистон Германы мæлæгхæссæгуады 
уынæрæй. Фыццаг фæдисонтимæ æмбойны фæраст 
Дудар дæр хæсты быдырмæ, ногуагьд карчыцъиу- 
тау, йе ’нахъом сабитæ ’мæ æвæрæз цардæмбалы 
æцæгæлон хъæубæсты фæуадзгæйæ — Мызуры куыс- 
та уæд ахуыргæнæгæй. 
Куыннæ батыхстаид дыууæ æнахъом сабиимæ 
Зояйы ныййарæг — сæ иу йæ хъæбысы, иннæ йæ 
фæдджийыл хæцгæйæ — уæды рæстæджы зын 
цæрдтытæ кодтой! Æхсæвы бакуыст æм бон ссарæ- 
гау каст, афтæмæй йыл ныддаргъ сты æнæхуыссæг 
æхсæвтæ æмæ æнæнцой бонтæ. 
Фæци хæст, фæлæ уæддæр йæ гаччы нал сбадти 
бинонты цард, нал сæм æрбафтыд фыды фæллойы 
æфтиаг, хъысмæты фыдæхардæй фаг сахуыста Ду- 
дар: хæсты быдыр, уацайраджы къæлæт, ахæстон... 
Къахырæй баззад бинонты къорд, зæрдæсастæй — 
йæ цардæмбал, рæвдыдхъуагæй — йæ байзæддаг. 
Æрмæст мады хидвæллой æмæ домаг цæстæнгасы 
фæрцы бахъомыл сты рæстудæй сабитæ. 
О, æгæр раджы сахуыста Зоя царды хъыцъы- 
дæттæй, æгæр раджы йын банкъардта йæ фыдæхард. 
Никуы райхъуыст сабийау йе ’мгæртш ’хсæнæй йæ 
хъæлдзæг худт, йæ цъæхснаг хъæлæс. Йæхимæ хъу- 
сыныл фæци чысылæй фæстæмæ. Нæ балæууыд, 
240 

хъæуккаг чызг уæвгæйæ, никуы ирон хъазты кæрон, 
нæ дзы афæлвæрдта йе смбæлттау йæ арæхст равди- 
сыныл. Уый нæ, фæлæ ма йын нæ фæци, кæд бир- 
æты цæстæнгас химæ здæхта, уæддæр йæхицæн ба- 
рыхай равзарыны фадат дæр. Нæ йæ ’вдæлд 
уыдæтгæм. Æндæр уыдысты йæ бæллицтæ, æндæр 
уыд йæ фæндаг. 
Æгæр раджы кæй райдыдта сауы урсæй иртасын, 
æвзæры хорзæй, уый, кæй зæгьын æй хъæуы, Зо- 
яйæн феххуыс афоныл царды раст фæндаг равза- 
рынæн. Хъæууон астæуккаг скъола каст фæуыны 
фæстæ Зоя ахуырмæ бацыд Орджоникидзейы педа- 
гогон училищемæ, йæ фыццаг бæллиц йæ ныййарæ- 
джы царды уæззау æргьом тагьддæр фæрогдæр кæнын 
кæй уыди, уымæ гæсгæ. Уый каст куы фæци, уæд 
кусын ранцыдга ахуыргæнæгæй сæхимæ, Пысылмон- 
хъæуы, ныртæккæ Ногхъæу кæй хонынц, уым. 
Иæ дыккаг бæллиц та Зояйæн уыд сæ кæлæддзаг 
хæдзары къуым раивын, æмæ кусын куы райдыдта, 
ууыл бирæ рæстæг нæма рацыд, афтæ районы фи- 
нансты хайадмæ курдиат бахаста: «Æфстау æхца мын 
раттут». Æвзонг чызджы йæ сæрæй йæ къæхтæм 
сбарстой æмæ йын загьтой: «Æхца дын раттиккам, 
бæгуы, фæлæ сæ фидгæ та чи бакæндзæн?» 
— Фидгæ? Æз! Æз кусгæ кæнын! — ныфсджынæй 
сын дзуапп радта чызг. Æмæ та йæ дыккаг бæллиц 
дæр сæххæст Зояйæн. Фæстæдæр сæ хъæубæстæ 
фæфидауцджындæр Зояйы тæлæссонд æвзонг уды 
фæллойæ арæзт агуыридуркъул бæстыхайæ. 
Сæ царды фадæтгæй йæ зæрдæ куы фæрухсдæр 
цардбæллон чызгæн, уæдмæ каст фæци педагогон 
институты фæсаууонмæйы хайад. Фæлæ та уый дæр 
æгьгьæдыл нæ банымадта йæхицæн Зоя, уыцы зо- 
нындзинæдтæ йын фадат нæ лæвæрдтой йе ’рдзон 
курдиат раргом кæнынæн. Æмæ 1967 азы, йæ куыст 
241 

нæ ныууадзгæйæ, ахуырмæ бацыд Мæскуыйы 
А.М.Горькийы номыл литературон институты фæсау- 
уонмæйы хайадмæ æмæ йæ каст фæци 1972 азы. 
Гъе, æрмæст йæ къухмæ нал райста Зоя, афтæ 
тынг кæмæ бæллыд, уыцы диплом, нал ын ыл бан- 
тыст бацин кæнын. Цыбыр рæстæгмæ фыднизæй 
йæ цармы бампылди хъызтæфхæрд дидинæгау. Ба- 
тар ыл йæ бон æрдзы рæсугьдцæр афон (9 апрелы 
1972 азы). Йæ фырнымд æмæ йæ фыруæзданæй, 
æгæрыстæмæй, йæ удæгасæй йæ уацмыстæ чиныгæй 
рауадзыныл дæр нæ бацархаЩца. Нал федта кæрдæджы 
цъæх, нал фехъуыста уазæгуаты фæзынæг тæхгæ 
мæргъты хъæлдзæг цъыбар-цъыбур. Нал ын бан- 
тыст, хи хъæбултау, фыццæгæм къласæй æстæм 
къласы онг, сæ хъусты ныхæстæгæнгæ кæмæн 
фæцыд, уыцы ахуырдзауты дæсæм къласы онг 
фæхæццæ кæнын дæр. Бахъуыд сæ, цæссыгкалгæ, 
сæркъулæй йæ табæты раз æрлæууын... 
Гъе, фæлæ кæд абон не ’хсæн нал ис Зоя, уæддæр 
йæ ном сæфт нæ уыдзæн, чи йæ зыдта æмæ йæ уац- 
мыстимæ зонгæ цы чиныгкæсджытæ сты, уыдонæй. 
Кæд ын бирæ нæ бантыст, йæ бæллицты хал кæд 
æрдæгыл фескъуыд, уæддæр йе ’рмдзæф фæзынд 
ирон литературæйы хуымгæнды, йе ’вæрæн бахаста 
аивады къæбицмæ, кæд дзы арф ауæдз акæнын йæ 
къухы нæ бафтыд, уæддæр. 
Зояйы уацмыстæ фыццагдæр мыхуыры фæзын- 
дысты 1965—1966 азты. Мыхуыргонд ын цыдысты 
«Мах дуджы», газет «Рæстдзинад» æмæ районы га- 
зетты. Уыцы рæстæг базонгæ дæн æз дæр йемæ. 
Сабыргай-иу дуар бахоста, стæй-иу, ног чындзау, 
æфсæрмдзастæй бахызт дуарæй, раст-иу цыма кувæн- 
донмæ цыди, уыйау. Афтæмæй уайы абон дæр мæ 
цæстытыл, кæд ын йæ мæрдон хуыз федтон, уæд- 
дæр. 
242 

Зояйы уацмыстæй къордимæ у зонгæ чиныгкæсæг: 
«Тæуырзæты чызг», «Гъа де ’лхуый!», «Сызгъæрин- 
цъарджын къафетг», «Хъохъо», «Сæрæн чызг дæн 
æз», «Ханты цагьд», «Сызгьæрин» æмæ æнд. Уый 
йæ уацмысты хурмæ хаста, æнæуынон ын цы уыди 
царды, йæ зæрдæ цæуылты æмæ кæуылты худт, 
уьщоны. Худги, æхсæнады исбон æмæ иумæйаг хьуьщ- 
дагмæ бæхы марды цæстæй чи кæсы, царды гуылфæнтæ 
æмæ фæйлауæнты мулк йеддæмæ чи ницы уыны, 
кæмæй цы ратона, уый йæ рухс бæллиц кæмæн у, 
арахъхъыл йæ кад, йæ намыс чи ивы, ахæмтыл. 
Бакæсæм-ма йын мæнæ йæ уацмыстæй иу, 
«Рекс», зæгъгæ, уымæй иуцалдæр рæнхъы: «О, 
фынддæс азы рацыд, мæ хицау мæ гыццыл къæбы- 
лайæ цъиуты базары куы балхæдта, уæдæй нырмæ. 
Хъуыды ма кæнын: иу уаргæ бон мæ æрбаласта 
сæхимæ, цавæрдæр æнуд тæфгæнаг чыргьæдгондæй 
мæ систа уазал къухæй æмæ уайтагьд мæ разы хъарм 
æхсыры къус февзæрд. Пъолыл дæр нæ — стъолыл, 
афтæмæй тыхарæзт мидбылхудтимæ æппæлыди йæ 
усæн: 
— Зоныс, усай, ныртæккæ нæ горæты раззагдæр 
хæдзæртгæй иу дæр æнæ мидæгæйдаргæ куыдз нал 
у... — æмæ нымайын райдыдта, куыйтæ кæмæ уыд, 
уыцы лæгты нæмттæ. — Модæ... Куыйты модæ... 
Ацы горæты раззагдæр хæдзæрттæй мах хуызæн иу 
дæр æнæ ахæм куыдз нæу». 
Ам Зояйы зæрдæ худы, модæты уацары чи ба- 
хауы æмæ бархи цардæн лæвæрд цæрæгойы йе 
’мвынг чи ’рбадын кæны, уыцы афтидуд мулчы хи- 
цæуттыл. Ома йын æнæуынон, мыййаг, нæу куыдз 
Зояйæн, фæлæ, чи цы цардæн равзæрд æмæ цы 
бынаты аккаг у, уыдон ын йæ зæрдæйæн адджындæр 
сты, хуыздæр ыл фидауынц. Байхъусæм-ма мæнæ 
Рексæн йæхимæ: «Мæ зонгæ куыйтæ мæм хæлæг 
243 

кæнынц, цы амонд, дам, дæ фæци, ома хъæздыг 
хæдзары кæй цæрын, уый тыххæй. Æдылы къоп- 
патæ! Æз та уыдон æныгус цардмæ хæлæг кæнын. 
Цы у мæ цард? Бонæн йæ иу æмбис фынæй фæкæнын, 
иннæ та мыл тезгьо кæнынæй аивгьуыйы фондз уаты 
’хсæн. Куы стьолы бын фæмидæг вæййын, куы бан- 
доны къахмæ басмудын... Пъолыл цæуын дзы нæ 
хъæуы, мыййаг, — гауызтыл. Фæлæ диссаг сты мæ 
фысымтæ. Иу дзаумайыл нæма сахуыр вæййын æмæ 
та сæ уайтагьд æндæртæй аивынц... Цы кæной уæвгæ 
дæр^? Модæ». 
Йæхи зондахаст, йæхи цæстæнгас ис Зояйæн 
цардмæ. Цы уыдта, йæ алыварс цытæ цыд, уыдон 
æндæргау сæ фæд уагьтой йе ’нкъараг зæрдæйы, æмæ 
сæ лыстæг сасирæй луарæгау, йæ курдиаты джиппы 
уагьта. Цæуыл худти йæ зæрдæ, цæмæ хаста фау — 
нæ сæ уыд æнæзæгьгæ йæ бон, нæ сæм лæууыд йæ 
уайдзæфы хай æнæ баппаргæ. 
Зын вæййы карджын адæймагæн, йæ царды 
фылдæр бонтæ кæм арвиты, йæ хъыг, йæ цин кæимæ 
фæдих кæны, къуырттон каркау, йæ уырзбынтæ кæм 
баихсыйынц, уыцы хъæубæстæ, уыцы уæзæгæй 
фенкъуысын. Зынаргь ын вæййынц йæхи хидвæл- 
лойæ ссаргæ царды фæрæзтæ, кæд ын дзы 
зæрдæзæгьгæ царды фадæттæ нæ вæййы, уæддæр. 
Фæлæ, хъыгагæн, арæх иуæй-иугæ хъуьщдагмæ фæкæ- 
сынц уазал цæстæй, сæхи фæццæгтæ æхсæдгæйæ. Нæу 
семæ разы уыдонæн Зоя. Æркæсæм та йын йæ ра- 
дзырд «Ханты цагъдæй» скъуыддзæгтæм: «Ног 
хæдзармæ куы ивтой æндæраз Дзæлиготæ, уæд сæ 
фыдæлтыккон хæррæгьтæй иу дæр нал бахастой 
уырдæм: къамоды зæрондæй уа, тъахтинæй, табу- 
рёткæйæ — иуыл дзы нал барвæссыдысты чындзытæ, 
ногæлхæд æрттиваг дзауматæ æрæвæрдтой алы уаты 
дæр. Искуы йæ чындздзон сынтæгыл сыстырзæрдæ 
244 

уыдзæн, уый æнхъæл никуы уыд Дзæлиго, фæлæ, 
тæригьæд ын ма уæд, сарайы чъылдыммæ ахауди 
уый дæр. Уым кæрдо бæласы бын лæууы, мæгуырæг, 
сæрдæй, зымæгæй. Уары йыл. Ныкъкъæдзтæ ис 
хурмæ, ныззылынтæ». 
О, æвзæр цот не схъомыл кодтой Хæчъассæ æмæ 
Дзæлиго, адæмы æмрæнхъ рацыдысты æмхуызонæй 
дæр — æртæ чызджы æмæ æртæ лæппуйы. Алчидæр 
сæ царды йæ бынат ссардта. Чызджытæ афоныл 
фæцыдысты сæ цæрæн хæдзæрттæм, ссардтой сæ 
амæндтæ. Лæппутæй, чи куыд арæхсти, афтæ алчи 
йæ зонындзинадмæ гæсгæ фæлæууыд куысты, 
фæпырх сты алырдæмты царды фæндæгтыл. Фæлæ 
сæ рох никæмæй уьщысты сæ фьщæбоцджын ныййар- 
джытæ. Алкæй дæр фæндыди сæ барæвдауын, сбуц 
сæ кæнын сæ царды фæззæг. Гъе, æрмæст сæ ферох 
иу хъуыддаг — хи уæзæг æмæ хидвæллой адæймагæн 
зынаргь кæй сты. Лæппутæй алкæй дæр фæндыд 
Хæчъассæ æмæ Дзæлигойы сæхимæ аласын. Ома, 
хъæуккаг цард ницы у, цоппай дзы бирæ ис: кæм 
фосмæ зилын хъæуы, кæм пецимæ архайын зымæ- 
гон. Горæт та горæт у, æмæ баулæфиккой. «Фæлæ 
Хæчъассæ ахæм фыд нæ уыд, дæлейæ уæлæмæ 
уынаффæ кæмæн кæной йæ фырттæ. Бахудти 
кæддæр сæ ныхасыл, дзургæ ницы скодта, фæлæ 
йæ бамбæрстой лæппутæ, дыккаг хатт уыцы кой 
кæнын кæй ницы радавдзæн, нал æй ской кодтой. 
Ныр уайтагъд хæлттæ æппарынмæ фесты æртæ 
лæппуйы, мады сæ йæхимæ чи аласдзæн, ууыл, 
фæлæ сæ Дзæлиго кой дæр нæ бауагьта. 
— Нæ, мæ хуртæ, нæ. Уæ иумæ дæр нæ цæуын. 
Нырма ам фезмæлынхъом дæн, мæ зонд нæма 
цуды, — загьта сын æргом, сусæгæй йæ куатæйы 
фæдджийæ йæ цæссыгтæ асæрфгæйæ. 
245 

Афæдз иунæгæй фæцард Дзæлиго, хистытæ 
фæкодта, фæлæ афæдзы фынджыдзаг куы скодта 
Хæчъассæйæн, уæд æй нал ныууагьтой лæппутæ». 
Мæнмæ та ма цæмæн æхсайой сæ зæрдæтæ, афтæ 
дæр гыццыл куынæ сты сæ сагъæстæ, зæгьгæ, загьта 
Дзæлиго иуахæмы æмæ кæстæр лæппуимæ ацæуы- 
ныл сразы. Фæлæ... «Дуары зæгæлтæ къуырын куы 
райдыдтой, уæд Дзæлиго адæргæй йæхи уынгмæ 
айста, фæлæ йæм уырдæм дæр хъуыст дзæбуджы 
зæрдæхалæн къупп-къупп, æмæ уæд йæ зæрдæ æрба- 
уынгæг. Хæчъассæйы мардыл дæр уыйас нæ фæкуыд- 
та, æвæццæгæн». 
Ацыд горæтмæ æнæбары Дзæлиго æмæ йын сæ 
арм фынгæн дардтой чындзæй, фыртæй, сабийæ, 
фæлæ сæм уæддæр бирæ нæ бафæстиат. Кæд ма 
сæмбæддзæн йæ кæлæдцзаг къуымыл, æхсæвæй-бонæй 
йæ хъуыдытæ иууылдæр баст уыдысты уыцы бæллиц- 
цимæ. Æмæ æппынфæстаг мæнæ йæ кæрт!.. «Хæчъас- 
сæйы хæрззылд кæрты пысыра астæуæй фæуæлдæр. 
Дыууæ цьæх хæрæджы йæ бæстастæу слæууьщысты æмæ 
цыдæртæ стон-стон кæнынц зæххæй». 
Нæ байрох сты Зояйæ йе ’нæрæвдыд сабидуджы 
царды уавæртæ æмæ нывтæ, йе ’намонд ныййарæджы 
фыдæбæтгæ. Мысыд сæ фыдфынау. Уымæ гæсгæ 
хорз æнкъардта сабиты миддуне, зонгæ йын уыдыс- 
ты сæ бæллицтæ. Æмæ сæ фæдзæхста хистæртыл, 
ныййарджытыл, цæмæй се ’рдзон рухс зондахастыл 
ма фæзына тар æндæрг, æнæфыст гæххæттау 
сыгьдæгæй баззайой сæ цардбæллон зæрдæтæ. Ма 
саходой царды фыдадæй. Уыдæтгыл дзурæг у йæ 
радзырд «Фыдæхсæв»: «Тæрсын кæнынц Будзийы 
арвы знæт гæрæхтæ. Йæ цæстыты раз асыффытт 
ласынц æбуалгь нывтæ: фесхъиудзæни нана арвы 
æрра цæлхъытæй... Фехъал уыдзæн... Тыххæй бай- 
246 

гом кæндзæн йæ хуыссæгхъуаг цæстытæ æмæ сонт 
каст скæндзæн къулмæ, стыр сахатмæ. Стæй уæд... 
Стæй, чи зоны, ногæй февналдзæн йæ кæнинагмæ. 
Кæнæ, чи зоны, афæлурс уыдзæн йæ цæсгом. Йæ 
цонг сбыцæу кæндзæн йæ сæрмæ æмæ кæсдзæн 
кæдæмдæр джихæй». 
Ацы ран нæ Зоя зонгæ кæны уарзæгой сабийы 
æнкъарæнтимæ. 
«Сабыр, тынг сабыргай рабадт йæ хуыссæны Бу- 
дзи. Йæ чысыл ногæлвыд сæр хъавгæ æруагьта сын- 
тæджы уазал чъилыл æмæ фестад æгуыппæг... Ар- 
дыгæй хорз уыны нанайы, хъусы йын йæ улæфт. 
Стьолыл даргæ цырагъы рухсмæ йæм зынынц йæ 
фæлурс уадултæ, мидæмæхауд тар цæстыбынтæ. 
Уыны йын, ныртæккæ дæр ма йе ’нгуылдзты ’хсæнæй 
дыууæ лыстæг телы кæмæн фертгив-ферттив; кодтой, 
уыцы къухтæ... Ныр сæ фæллад уадзынц. Æвæндон 
æмæ уæззауæй æрхаудысты йæ уæрджытыл. 
Дысон дæр раст уым бадти нана. Бадти æнкъардæй 
æмæ быдта уыцы урс-урсвд хъуырбæтгæн. Будзи та 
йæм сусæгæй каст. Æмæ афтæ арæх кæй фæуадз- 
фæуадз кодта йæ куыст, уый нæ цыд лæппуйы 
зæрдæмæ. Цыфæнды гыццыл сыбыртг æрбайхъуысæд 
æдце, æндæр-иу йæ хуыз ауад, кæнинаг-иу йæ уæр- 
джытыл авæрдта æмæ-иу æнæулæфгæйæ байхъуыс- 
та: кæд баба у... 
Ехх, куыд тынг фæндыди Будзийы йæ мадæн 
зæрдæтæ авæрын. Фæлæ куыд?.. Йæхицæй хуыздæр 
чи зоны: уыцафонмæ бафæстиат баба кæмдæр, уæд 
æнæмæнг расыг у. Æмæ иугæр расыгæй куы ’рба- 
цæуа, уæд та... Нæ, цыфæндыйæ дæр Будзи сфæнд 
кодта йæ мадæн баххуыс кæнын, хъал уæвын ба- 
байы ’рбацыдмæ». 
Зæрдæмæдзæугæ, цардæй ист къорд уацмысимæ 
247 

нæ базонгæ кодта Зоя йæ чиныджы. Сæ фылдæр ын 
фыст сты рæзгæ фæлтæрæн, разæнгард сæ кæны 
царды гуыргьахъ фæндæгтыл уæндон къахдзæфтæ 
кæнынмæ. Зонгæ сæ кæны, фидар царды бындур 
цас ахсджиаг у адæймагæн йæ царды, æнæраст 
къахдзæф та йæ сæрсæфæны былмæ кæй сайы, 
дзæгьæлдзу дымгæйау, азимаг кæй фæвæййы йæ 
фæдонтæн дæр æмæ йæ ныййарджытæн дæр. 
Уый бындурыл фыст у Зояйæн йæ радзырд 
«Дзæгьæлдзу дымгæ». Йæ уайдзæфы хай дзы кæны, 
сæ уды монцты зæрдæхудты бацæуыны бæсты, сæ 
сæры кад æмæ намыс ницæмæ даргæйæ, хæтæгхуаг 
царды сæр чи райсы, ахæмтæн. 
«Мæ тæригьæд мæ фыртыл куы ныккæлид! Уый 
аххостæ мын сты, — дзæбæх нæма ахста йæ хъус 
дзыццайы ныхæстæ, се ’рдджытæ фескъуый-фес- 
къуый кодтой, фæлæ сыл ахуыр у Аленкæ, иртæста 
сæ. — О! Арвы кæронмæ асхъиудта æхца кусыны 
æфсон, афтæмæй писмойы хахх дæр нал кæны. Мад 
дæр сæ ныууагьта. Йе ’фсымæртæ йæм æрхæццæ 
сты æмæ йæ акодтой. Лæппуйы хæсгæ кодта, фæлæ 
йын уый дæр кæбинкæйæ раппæрстой, сæ фыд, 
дам, куы амæла... Ныр хæстæгæй хъуысыдысты 
дзыццайы ныхæстæ... Фанары рухсмæ фæзын-фæзын 
кодтой йæ даргъ къабайы фæдджитæ, иннæуыл цы- 
бырдæр юбкæ... Чи уа?.. — Уынæг фæци нæ чыцдзы 
горæты. Æрцæуинаг, дам, сæм у кæнынмæ æмæ, 
бæргæ, уыцы хорз мыл куы ’рцæуид, цалынмæ мын 
мæ туг иууылдæр нæ банызтой, уæдмæ». 
Æрмæстдæр уæд бамбæрста сывæллон-чызг, йе 
’фсымæр цы фæци, уый, æмæ фæныфсджын. Бирæ 
йæ нал хъуыд ныхъхъæр кæнынмæ: «Акодта йæ 
уæдæ, акодта Жориччы!» 
Ацы ран нæ Зоя зонгæ кæны, ныййарджыты 
248 

цыбырзонд æмæ æнæраст къахдзæфты азарæй сабитæ 
хауæддзаг куыд фæвæййынц, сæ сабидуг сын, 
æнæуынон æмæ цæсты сындз куыд фесты, сæхицæн 
сæ зæнджы магъзыл цы хистæртæ фæнымайынц, 
уыдоны та æнæбары мæрдтыл кæй фефтауынц. 
Мыхуыры йын чи фæзынд, уыдонæй уæлдай Зо- 
яйæн бирæ къухфыстытæ баззад æрдæгфыстæй. 
Уыдонимæ радзырд «Норст цæхæр». Зын зæгьæн у, 
кæронмæ йын фыст куы фæцадаид, уæд ма нæ цы 
хъуыдытыл бафтыдтаид Зоя. Фæлæ йын цы бантыст 
ныффыссын, уым нæ бæлвырдæй зонгæ кæны сыл- 
грймаджы æбардзинадимæ йæ амонды сæрыл тохы. 
Йæ хъæлæсы бар ист у уыцы хъуыддаджы, фæлтау 
хьуамæ сойын цырагьау судза æмæ тайа йæ мидхьуыр- 
духæны, фырнымд Дианæйау. 
«...Нал тавы хур Дианæйы, батар ыл йæ бон, 
скъуындæг ын цæрынæн дуне, нал уыны йæ развæн- 
даг. Йе ’мбæлтгæм бауайыны размæ дæр ма йæ ри- 
уыдзаг чи улæфыд, цæстыдзагæй чи каст, йæ 
сæнтты уадсур æфсургъыл арвы цыппар къабазыл 
царды нæмгуытæ чи уыгъта, уыцы цардбæллон 
æвзонг чызг ныр баруади, нал æй æндавы хуры 
тын: «Бæргæ, куынæ бауадаин уыцы изæр фæсахуыр 
ме ’мбæлттæм мæхи аирхæфсынмæ. Саугуырм куы 
бацадаин фæлтау уыцы фыстæгмæ æркæсыны 
бæсты... Цы сын зæгьон уыдонæн дæр, мæ къу- 
хы мын æй чи фæсагъта, кæд сæ уымæй нæ фарс- 
тон... 
— О-о, дæ хъуыддаг раст æмæ нæм æгас цу, Диа- 
нæ! — æмхуызонæй мын фестадысты сæ бынæттæй 
æмæ мæм дзуры сæ иу: — Мæнæ нæм Ирыстонæй 
хуынды фыстæг! Шота нæ хоны йæ чындзæхсæвмæ. 
Æнæ сымах, дам, мын ад не скæндзæн мæ циндзи- 
над! 
249 

— Цы-ы-ы?! Шота?!! Чындзæхсæв?! — йæ зæрдæйы 
сонт цъæхахст фæдис хъæргæнæгау райхъуыст Ди- 
анæмæ, афтæмæй ма тыххæйты сфæрæзта уыцы 
ныхæстæ æмæ ризгæ къухæй февнæлдта фыстæгмæ. 
Дургом, æгуыппæгæй йыл ахаста йæ цæстæнгас æмæ 
йæ стьолыл авæрдта. 
— Бахатыр кæнут, лæппутæ, æнхъæлдæн, мæ 
иту... нæ рафтыдтон, — фæстæмæ фæзылди чызг 
æмæ федцæдуар. Йæ зæнгты тых цыдæр фæци, 
цæстытæ тартæ кæнынц æмæ къулы ’нцæйтты са- 
быргай йæхи йæ уæрджытыл æруагьта. 
— Мæ арт бауазал, Шота, уый цытæ хъусын?.. 
Æцæг æви?.. Æмæ дæ уæд йæхицæн стыр ныфсытæ 
чи ’вæрдта, уый та?.. Цы фæуон уæд æз та?.. Ау, 
сайгæ мæ кодта мæ зæрдæ, гадзрахатæй мыл цыди?.. 
Нæ, нæ... Æгæр карз тæрхон у уый... нæ мæ уыр- 
ны. Цы ма у уæд мæнæн мæ цард хус сыфтæрау 
æнæ удæй?... Кæй ма хъæуы?.. Авд дæлдзæхы фæу 
амæндтæ уарæг, дæ хинтæ æмæ дæ кæлæнтимæ! Кæм 
дæ, дыдта, фæци йæ цард дæ чызгæн!..» 
Ууыл фескъуыд йæ хъуыдыты хал чызгæн, Зо- 
яйæн йæхи царды бонтау, фæстаг стьæлф нывæрын 
ын дзы нал бантыст. Цас æй æххæст удæй радта — 
кондæй, уындæй, курдиатæй, уыййас æй царда- 
мондæй бафхæрдта хъысмæт. 
Фæлæ уæддæр цыбыр æмæ рæсугьд уьщи йæ цард- 
вæндаг Зояйæн, цъæх арвы риуыл сæуæхсиды 
фæзындау. 
Рох нæ уыдзæн йæ ном Иры дзыллæйæ, цалынмæ 
ирон дзыхыдзырд хъуыса а дунейыл, уæдмæ. Хорзæй 
йæ мысдзысты, чи йæ зыдта æмæ йæ аивадимæ зонгæ 
цы чиныгкæсджытæ сты, уыдон. 
250 

ТАБУЙАГ КУРДИАТ 
Цас æхцондзинад æмæ цин æрхаста Зинæйы ног 
чиныджы фæзынд йæ поэзиуарзджытæ, йæ бирæ 
зонгæтæ æмæ чиныгкæсджытæн, уый мах, йе ’мкус- 
джытæ, нæхиуыл банкъардтам. Раст ныл цыма 
фæскъæвда хур ракасти æмæ нæм йæхæдæг мидбыл- 
худгæ дуарæй æрбазынд, уыйау æмхуызонæй нæ 
бынæтгæй фæгæппытæ кодтам, йæ чиныг нæм куы 
’рбахастæуыд, уæд. Чиныджы æдцаг цъарыл ын йæ 
къаммæ исдуг æдзæмæй кæсгæ баззадыстæм, стæй 
нæ алчвдæр арф ныуулæфьщ.Цы зонын нын æй хьуьщ, 
раздæрау нын ацы хатт йæ ног уацмыстæй кæй нал 
барухс кæндзæн нæ зæрдæтæ, фæлæ уæддæр йæ 
чиныгæй цæстæнгас йæхи атонын нæ куымдта. 
Цы загьдæуа, уастæн, хъысмæтæн, махæн нæ 
Иры разагьды сылгоймæгтæй иуы — нæ мæлгьæвзаг 
булæмаргьы не ’хсæнæй чи аскъæфта æнæнхъæлæджы, 
йæ зæгьинæгтæ зæгьын ын кæронмæ чи нæ бауагь- 
та, йæ бæллицты хал ын æрдæгыл чи фескъуыдта! 
Цы йæ фæзынд уыд а дунемæ сæууон стъалыйау 
Зинæйæн, цы не ’хсæнæй йæ фæхъуыд. Стъалыйау 
атахти не ’хсæнæй, йæ фæстæ нæ алкæй зæрдæйы 
дæр рæсугьд фæд ныууадзгæйæ. Йæ гуырæн бон ыл 
рацыд хинæй. Ног 1937 азы къæсæрыл фæзынд ду- 
нейы рухсмæ, æмæ йыл йæ бонырухс дæр батар Ног 
азы къæсæрыл — 1995 азы. 
Куыд фæзæгьынц, æххæст удæй фæзынд а ду- 
немæ Зинæ — Хуыцауæй арфæгондæй. Сылгоймаджы 
ном нæлгоймаджы кады æмвæзмæ чи схизын кодта 
æмæ йе ’мкъахдзæф кæнын чи фæрæзта, нæ Иры 
уыцы разагъды сылгоймæгтæй уыд Зинæ. Зын 
ссарæн у ахæм адæймаг хуссарæй-цæгатæй, Зинæйы 
чи нæ зыдта, кæнæ йын йæ кой чи нæ фехъуыста. 
251 

Сылгоймагæн сылгоймаг уыд бахъуаджы сахат, тохы 
та — хæстон. Топпы гæрах фæцьщадц — фæдисæтгæн 
сæ разæй> зæгьыны сæр бахьуьщаид — фæсивæдæн сæ 
сæрхъуызой. 
Ницæмæй фæкодта æнæхай Зинæйы йæ хорзæхтæй 
не Сфæлдисæг: цы кондæй, цы уындæй, цы хъа- 
руйæ, цы курдиатæй. Йæ рæсугъд ахорæнты къæби- 
цы, æвæццæгæн, фæстейы ницыуал ныууагьта, 
цæмæй Зинæйы фæлгонц скодтаид. Гъе æрмæст, 
хъысмæт йæ хъарм хъæбысы кæй анорды рагуалдзæ- 
джы, уыдоны номхыгъдмæ нæ бахауд. Æвадат, 
цыбыркъух ныййарджытæн фæзынд дунейы рухсмæ, 
бирæ бинонты ’хсæн хаста йæ рæз, æмæ йæ, чыз- 
гау, йæхи кой кæнынмæ никуы равдæлд, йæ ный- 
йарджытæн æй йæхи абуц кæныны бон дæр никуы 
фæци. Никуыдæр æй йæ уæлæ зынаргъ дарæс 
скæныны, никуыдæр ын йæ дзыхы адджын комдзаг 
акæныны фадат фæци. 
Зинæйы фыд Ахмæт раджы фæзиан, сабитæ ма 
иууылдæр æнахъом уыдысты, афтæмæй, æмæ 
æгасæй дæр сæ уæз æрæнцад Зинæйы тæлæссонд 
уæхсчытыл — уый уыди зæнæджы хистæр. Сæ ный- 
йарæджы бон дæр сын цастæ уыд, уæдæ? Фараст 
сывæллоны (авд хойы æмæ дыууæ ’фсымæры) сæ 
къахыл слæууын кæнын, царды фæндагыл æрæвæрын 
хъуыди. Уьщоны хъысмæт æгасæй дæр сси йæ сагьæ- 
сы сæр, йæ царды нысантæй иу. Куы йæ зыдтон, 
уæдæй фæстæмæ сæ йæ дæлбазыр дардта цъиуджын 
каркау. Æмæ йæ зонгæ та рагæй кæнын, кæд нын 
фæстаг азты иумæ кусгæ ’рцыд, уæддæр — аивады 
фæндагыл фыццаг къахдзæфтæ кæнын куы райдыд- 
та, скъоладзау уæвгæйæ, уæдæй фæстæмæ. Æмæ, 
æвæццæгæн, уæд равзæрдысты йæ сонт зæрдæйы 
мæнæ ацы сагьæссаг хъуыдытæ дæр: 
252 

Баба, о, афтæ-иу куы загьтай: 
«Хæдзар æнæ лæгæй æгад у», — 
Уæд ды цы ныфсы бар ныууагътай 
Идæдзæй ’нафоны нæ мады? 
Æз ма йын авæрын ныфсытæ, 
Фæлæ хуыздæр зоны йæхæдæг, 
Йæ фырттæ сты нырма чысылтæ, 
Æмæ йын чи уыдзæн хуымгæнæг? 
(«Ды нал дæ».) 
Гъе, фæлæ нæ фæтасыд уæддæр Зинæйæн йæ 
уæраг, нæ асаст йæ ныфс царды кæлæнгæнæг 
фæлдурæджджын фæлтæрæнтæ æмæ æнауæрдон 
фыдæвзарæн уылæнтæй, цæлхдур æвæрын сæ никæй 
бон баци йе ’рдзон курдиат æмæ æвзонг бæллицтæн. 
Æрмæст хъысмæтыл фæуæлахиз уæвын никæй бон 
у: куыддæр йæ курдиаты суадон йæ ауæзт айгæрста 
æмæ аивады бæрзæндтæм йæ къабæзтæ дæрдтыл 
айтыгьта, мадызæнæгæй алчи царды йæ бынат ссард- 
та æмæ, гьеныр цæрдзынæн, зæгьгæ, загьта, афтæ 
йыл хинæй рацьщи хьысмæт — йæ царды цалх галиумæ 
ныззылди. 
Нал уыд кæрон нæ Иры дзыллæйы хъыг æмæ 
мастæн, денджызау абухта се ’рхæндæг. Æмæ уый 
æнцонтæй нæ бафтыд Зинæйы къухы: адæмы 
зæрдæтæм дæгьæл ссарын, се ’ууæнчы бацæуын 
æнцон нæ вæййы. Уымæн уый фыццаджыдæр йæ 
къухы бафтыд йæ курдиаты фæрцы, дыккагæй та — 
йæ удуæлдай^ фæлмæн зæрдæйы узæлдæй йе 
’мзæххонтыл. Йæ удыхъæды бæллиццагдæр миниу- 
джытæй иу уыд искæмæн хорзы бацæуын, зындзи- 
нады йæ фарсмæ балæууын. Уыцы миниуæг ын 
тынгдæр рабæрæг, йæ адæмыл зын бонтæ куы скод- 
та, уæд. Чи-иу нæ бакаст йæ кусæнуаты къæсæрæй, 
кæй йæм нæ федтаид адæймаг æххуыс æнхъæлца- 
253 

уæй, æмæ кæуыл нæ дардта йæ арм бынæттонæй, 
æрцæуæггагæй? Нал дæр куыстæй уыд, нал дæр æй 
хæдзар хъуыди, йæ сагъæсы сæр уыцы тыхст рæстæг 
иудадзыгдæр сси йæ адæмы хъысмæт, нæ фæсивæ- 
дыл мæт æмæ катай. «Нæ лæппуты нын иугай-ды- 
гай куы марынц, уæд куыд æнцад бадæм?» — иуда- 
дзыг дæр йе ’взаджы алгъыл лæууыдысты уыцы 
ныхæстæ æмæ сидти йе ’мбæстæгтæм: 
Ир сау арты судзы, туг хъары йæ риуæй, 
Йæ зæрдæ ныддæвдæг, йæ зæрдæ нырхуым. 
(«Бестауты Гиуæргимæ») 
Нæргæ хъæбултæ, ’рцæут-иу уæ бæстæм, 
Нæ гыццыл зæхх уæ къæхты бын куыд таса, 
Цæмæй-иу Ир йæ бахъуаджы, йæ тыхсты 
Бындзагъд фырттæм тæхудыгæнæг ма суа. 
(«Ирыстоны фыртгæм») 
Чысыл ыстæм, фæлæ æнæ тых не стæм, 
Æнæныфсæй нæ бахизæд Хуыцау, 
Нырма Сослантæ сты нæ фæйнæгфæрстæ, 
Нæма курæм Батрадзтæ дæр æфстау. 
Ир не ’лхæны æндæр рæтты Иссæтæ, 
Хæстон бæх нæм йæ бахъуаджы — цæттæ... 
Гъе-ей, фыдгул, фæсайдзæн дæ дæ зæрдæ — 
Фыды фарн Иры н ’ацæуы мæрдтæм. 
(«Чысыл ыстæм, фæлæ...») 
Фæлæ уæддæр нæ бары Зинæ йæхицæн, кæй йæм 
нæ разынди хæхбæсты фарнæй хавджын сылгоймаджы 
цыт æмæ намыс: æрмæст йæ сæры хæцъилы систæй 
дæр тугмондагæн йæ тæвд туг уазал кæмæй кодта, 
йæ хæцæнгарз йæ къухæй кæмæн хауд, кæй не сха- 
254 

уд йæ дзыхæй ахæм фарны дзырд æмæ нæ зæххыл 
туг кæй ныккалд. 
Къæмдзæстыг дæн. Фыдыуæзæджы хъæрмæ 
Хъуыдис мæн фестын фарны дзуар æмæ 
Мæлæтæй уе ’хсæн бацыдаин хъуамæ, 
Фæлæ нæ разынд уыцы тых мæнмæ. 
(«Уæлмæрдты») 
Зынаргь куыннæ вæййы алкæмæн дæр йæ рай- 
гуырæн къуым, йæ фыды уæзæг, фыццаг къахдзæфтæ 
кæм акæны, йæ рæзгæ бонтæ кæм арвиты! Зынаргь 
уыдысты Зинæйæн дæр йæ хъæубæстæ, кæм бахъо- 
мыл, дунейы рухсмæ кæм фæзынд, уыцы æккойæ 
хаст сыджытæй амад хæдзары къуым æмæ ныййар- 
джытæ, уарзта сæ æнæкæрон уарзтæй. Æмæ кæд 
ныййарæджы тухæнтæ, фыдæбæттæ бафидыны фаг 
хъарм никæцы хъæбулмæ разыны, никæд ма йын 
сæ ничи бафыста, уæддæр зæрдæйæ иудадзыгдæр 
Зинæ уыд, авдæны зарæг кæнгæйæ йын йæ риуы 
’хсыримæ йæ туджы ирон дзырды фарны нæмгуытæ 
чи байтыдта, уыцы ныййарæг мадимæ, цыфæнды 
дард дзы куы уыдаид, уæддæр: 
Баст дæн райгуырæн уæзæгмæ 
Æз Дзыццайы урс дзыккутæй, 
Баст — нæ къонайы фæздæгæй, 
Баст — сæныкхизæн цъæх къултæй. 
(«Æз мæ зæрдæйы рæхыстæй...») 
Хорз æмбæрста Зинæ сылгоймаджы фарн æмæ 
ахадынад æхсæнады дæр æмæ бинонты царды дæр. 
Стыр мастæн йæ зæрдæмæ иста, фæстаг рæстæг ын 
фаг аргьгонд кæй нал цæуы, чидæртæ йæм хъазæн- 
хъулы цæстæй кæсын кæй райдыдтой, йæ зæрдæйы 
арф æнкъарæнтыл ын кæл-кæлæй кæй ныххудынц 
255 

æмæ йын йæ рухс бæллицтыл цъыф къахæй кæй 
бацæуынц æмæ сæ фыдæнхъæл кæй фæвæййы, 
уыдæттæ. Æмæ поэт йæ уайдзæфы хай кæны 
ахæмтæн: 
Æз — сылгоймаг — цардаразæг, фарн дæн, 
Кувут, лæгтæ, иууылдæр мæнæн. 
Æз уæ къухы бахъуаджы бон кард дæн, 
Æз уæ фидæн, уе ’нхъæлцау бындур. 
(«Æз — сылгоймаг...») 
Хорз арæхсти Зинæ сылгоймаджы миддуне йæ 
цинтæ, йæ хъыгтæ æмæ йæ мондæгтимæ адæймаджы 
цæстытыл бакæнынмæ. Зынаргь ын уыди цард, цин 
ын кодта йæ цинтыл, хъыг — йæ зынтыл, кæд ын 
афонæй раздæр банкъардта йæ фыдад, йæ уæз, 
уæддæр. Бирæ сылыстæгау йæ иуфæрсты нæ ацыд 
уымæн дæр бинонты цардыхæлды уылæн, бавзæр- 
ста йын йæ фыдад, сахуыста йын йæ мастæй. Нæ 
фæрæстмæ йæ райгуырæн къонайæ йе ’ркувæн 
хæдзармæ йæ къахайст æмæ иудадзыг дæр йе ’взон- 
джы бонтæ мысгæйæ утæхсæн кодта йæ цардбæллон 
уарзæгой зæрдæ, бæллыд рухс амондыл сæмбæлынмæ, 
æцæг цардæмбал ссарынмæ. Уый æнæ фæзынгæ нæ 
уыд йе сфæлдыстадыл. Сирвæзти-иу йæ зæрдæйы 
арфæй йæ уды утæхсæн, йæ зæрдæйы катай: 
О, кæм ыстут, уыцы дыууæ цонджы, 
У ’ агурæг кæдæм цæуон, цы бæстæм? 
Ехх æмæ уæ хъарм хъæбысы ронджы 
Чи бахауы иунæг хатт æрмæстдæр?! 
(«Уыцы дыууæ цонджы») 
Æмæ æппынфæстаг Зинæ фембæлд, йæхицæн 
цардамондæн йæ сæнтты кæй мысыд, æхсæвæй- 
бонæй йæ цæстытыл чи уад, ахæм æцæг æмгарыл. 
256 

Фæлæ йын æгьатырæй йæ хъысмæтыл йæ^дзæмбы 
æрæвæрдта сылгоймаджы æбардзинад. Йæ рухс 
бæллиц æмæ йæм йæ уды монцтæй бæрзонддæр 
æвæрд разындысты хæхбæсты фыдæлтыккон дурын- 
видар æгьдау — намыс æмæ сæры кад. Йæ зæрдæйы 
арфы та, норст цæхæрау, йемæ ахаста йæ сыгьдæг 
уарзондзинады æнкъарæнтæ, нæфæтчиаг хойрагмæ 
дардæй кæсгæйæ мондæгтæ уайæгау, йæ амонды 
стьалы, йæ зæххон Уастырджийыл афоныл кæй нæ 
фембæлд, искæй царды хæлдыл та йæ цард аразын 
йæхицæн хæсыл кæй нæ нымадта, уый азарæй. 
Цæмæн ма кодтон, цæ, æз уарзтимæ æмдзæхдон? — 
Мæ цардæй ку ’афардæг æвзонгдзинад бынтон. 
Йæ фæдыл к/азгьорон, мæ удæй арт куы цæгъдон, 
Уæддæр куы нал бауыдзæн й’аййафын мæ бон. 
(«Цæмæн ма?...») 
Йæ тæлтæг митæй цал хатты фæрыстæн 
Мæ зæрдæйæн, о, цал хатты куыдтон! 
Ныббастон æй æз дæр куыдзау рæхыстæй, 
Ыскодтон ын мæ талынг риу куыдздон. 
(«Уæд бамбардзынæн») 
Æмæ сæ дыууæйæн дæр нæ уыд лæвæрд, æвæц- 
цæгæн, хъысмæтæй уарзондзинады æнкъарæнты ну- 
азæны бынæй рухс суадзын — разылд сыл галиуæй 
æмбисцарды кары хъысмæт. Фæлæ адзалы ныхмæ 
тохы йæхицæй лæмæгьдæр разынд Зинæйæн йæ Бон- 
вæрнон стьалы — фæраздæр йе ’цæг дунемæ, æмæ 
йын ад нал кодта йæ цард, саумылазон ын фестад 
дуне, æрмæст ма йæм йæ бæллиц æнхъæлмæ кæсы: 
Фыццаг хатт æнæ дæу дæ хæдзары бадын, 
Æнахуыр цыдæр уазал къултæй хæссы... 
Фыццаг хатт æрцыдтæн дæ фæсмæлæт ардæм, 
Æмæ дæм мæ бæллиц æнхъæлмæ кæсы. 
9 Дсгьуаты Соня 257 

Æниу, уадз, æууæндон. Æнусон, мыййаг, дын 
Куы нæ дæн: æрцæудзæн мæнæн дæр кæрон. 
Хуыздæр мын у афтæ: цы мæм хауы цардæй, 
Уый уадз æмæ де ’рцыды ныфсæй цæрон. 
(«Æмгары рухс ном мысгæйæ») 
Зинæйæн кæд адæймаджы уцыхьæды миниуджытæй 
истæуыл йæ зæрдæ худти, уæд, адæймагæн йæ уæ- 
лæуыл царды фаг аргьгонд кæй нæ фæцæуы, ца- 
лынмæ не ’хсæн вæййы, уæдмæ йыл дæлджиныг 
кæныныл кæй нæ фæцауæрдæм, ууыл. Уый нæ, 
фæлæ ма, цы дурыл фæлæууы, уый иннæтæй 
бæрзонддæр цæмæн у, зæгъгæ, йæм бахьав-бахьав 
сисæм рафæлдахынмæ. Йæ удыхъæды бæллиццаг 
миниуджытæ йын фенæм, хурæргом свæййынц 
æрмæстдæр, йæ цæсткуы ацьынд вæййы, куынæуал 
æй фæуынæм, уæд. Йæ сæр нæ истæмæн куы ба- 
хъæуы, уæд æй æрымысæм æрмæстдæр хорзæй, уæд 
банкъарæм, цыдæр нын кæй нал фаг кæны. 
Йæ амонды стьалы æмæ йæхицæн зæххон Уас- 
тырджийыл кæй банымадта, уый амæлæты фæстæ 
йæхæдæг дæр бирæ нал фæцыди йæ зæххон 
фæндæгтыл. Цардбарæг, куыстхъом уæвгæйæ æнæн- 
хьæлæджы аскъуыд йæ цард, фæхъуыд не ’хсæнæй. 
Æмæ йæ цыма зонгæ кодта, тагьд æй хицæн кæнын 
кæй хъæудзæн йæ уарзон Ир, йе ’мбæстæгтæ, йæ 
туг, йе стæгæй, уыйау хатыд æрдзмæ: 
Æрдз, мыййаг мæ куы айсай ды фæстæмæ, — 
Фестын кæн сæууон ыстъалы мæн, 
Кæд кæсин Ирыстоны зæрдæмæ, 
Калин уым æнæрмынæг тæмæн. 
Фестын мæ кæн рухс хуры фыццаг зынг, 
Хæхтыл-иу мæ цадæггай æруадз, 
258 

Фестын мæ кæн рагуалдзæджы уаз сыг, 
Удхосæн мæ Иры зæхмæ ’ртадз. 
(«Æрдзмæ курдиат») 
Нал ис абон не ’хсæн Зинæ. Æндæра та афонмæ 
цал æмæ цал хатты райхъуыстаид йæ фæдисы хъæр: 
«Кæм стут, ныййарджытæ: ирæй, уырысæй, 
цæцæнæй, мæхъхъæлæй?! Иугай-дыгай уын куы ма- 
рынц уæ фыртгы! Уæ фæдисы хъæрæй айнæг фæрчытæ 
куыннæ хауы, уе ’рдиагмæ дунейы дзыллæтæ иуыл 
æмхуызонæй сæ къæхтыл куыннæ слæууынц, ца- 
лынмæ сау пæлæз не ’ркодтой сæ уæлæ Кавказы 
митсæр бæрзонд хæхтæ?! Кæд тугмондаг лæгсырдтæм 
бахъарид ныййарæджы зæрдæйы хъыг æмæ маст!» 
Бирæвæрсыг уыд Зинæйæн йе сфæлдыстад, йæ 
хъару æвзæрста иннæ жанрты дæр — прозæйы, дра- 
матургийы, публицистикæйы. Фæлæ дзы йæ хъуы- 
дытæ зæгъын, йæ удыхъæд, йе ’нкъарæнтæ равди- 
сын, йæ бæллицтæ царды улæфтимæ баиу кæнын 
æппæтæй тынгдæр йæ къухы æфтыд поэзийы. 
Уымæн ын чысыл нæ феххуыс йæ хъæууон царды 
фæлтæрддзинад, йæ хъысмæтæфхæрд сабидуг. 
Ирдæй зынынц йе сфæлдыстады хъæууон царды 
нывтæ сæ цинтæ, сæ хъыгтæ æмæ сæ зынтимæ. 
Цæстытыл ауайын кæны сисрæбынты рагуалдзæджы 
ногдзыд пысырайы таутæ, æртæхæвæрд нæудзар 
уæлвæзтæ æмæ дидинæгфæлыст сойджын 
уыгæрдæнтæ, хъæууон рыгнад фæндæгтæ æмæ 
цъыфдзаст малты бæгъдулæггæнæг хæдзарон 
мæргътæ. Хъусты азæлынц æгъуыссæг уасджыты 
базырты хост æмæ уасын, сæрдыгон изæрты куыст- 
вæллад фæсивæды хъæлдзæг уынæр, фæндыры 
зæлтæ, къæрццæмдзæгьд æмæ ирон зарæджы зæлтæ. 
Аргь нæй, Зинæйæн нæ аивады хæзнадонмæ бахæс- 
сын цы бантыст, уымæн. Рухсаг уæд. 
259 

РЫСТ ЗÆРДÆЙЫ ХЪЫНЦЪЫМ 
О, уастæн, цы загъдæуа æгъатыр хъысмæтæн, 
кæд алкæй æмхуызон рæвдаугæ нæ аузы йæ авдæ- 
ны, уæд! Цы бакодтай, Зинæ, цæуыл нæм фæфыдæх 
дæ, тæргайау, æмбойны адзалы фæндагыл куыд 
хъавыс фæрастмæ? Хуыцаудæ æххæстудæй цæрынæн 
куы радта, хæрзарæзт зæрингуырдау дæ сурæт 
сфæлындынæн йæ къæбицы куы ницыуал ныууагь- 
та йæ ирд ахорæнтæй: уынд æмæ кондæй — алцæмæй 
хайджын. Дæ куырыхон зондæн куынæ уыд æмбал. 
Дæ курдиаты суадон куы айгæрста йæ ауæзт, аивæд- 
ты бæрзæндтæм куы айтыгьта дардыл йæ базыртæ, 
гьеуæд æм куыд систай дæ къух? 
Цы ныфс дæм разынди, гормойнаг Зинæ, арвы 
тыгьдады, стьалыты Авд Хойы бардзау, дæ мадызæ- 
нæджы авд хойы бакъахыр кæнынмæ? Æви сын 
фыдæнæн бакодта дæ тохвæллад рыст зæрдæ? Æмæ 
ма куыд уыдзысты уæд, дæ дæлбазыр чи байрæзт, 
уыцы хотæ ’мæ ’фсымæртæ? Кæуыл сæ ныффæдзæхс- 
тай, мæ хур? 
Кæй æгьатыр зæрдæ бакуымдта бадзурын дæ 
ныййарæг мадмæ: «Нал и дæ царды цæджындз, 
ныккалди дæ ныфсы мæсып>? Ирыстоны рыст æмæ 
сагьæсæй дын бандзыг йæ фæлмæн парахат зæрдæ... 
Æрдæгнызтæй баззад йæ Ног азы гаджидау... Йæ 
кусæн стьолыл йæ чиныг — æрдæгфæлдæхт, йæ 
зарæг — æрдæгфыст... Фыдохы уац айхъуысти 
кæмттыл. Хохæй, быдырæй сын сау барæг хойы сæ 
дуæртгæ Иры дзыллæйæн: «Банцад йæ кусынæй йæ 
фæлмæн æхсидгæ зæрдæ Хостыхъоты Зинæйæн!» 
«Оххай-гъе, уый та куыд уыди?!» — райхъуыст 
Кавказы бæрзонд хæхты хъæбысæй уынæргъын. Нæ 
260 

айнæг къæдзæхтæ тæфæрфæсгæнæгау сæркъулæй 
лæууынц... 
Цы дын загьдæуа, уастæн, æгьатыр адзал, тæри- 
гьæд æппындæр кæмæ нæй?! Иры æнхъæлцаутæй та 
куы батар и абон иуыл йæ цæсты рухс, куы бамыр 
йæ хъуытаз хъæлæс. Нал хъуысдзæн барджынæй йæ 
ныфсдæттæг сидты хъæр: «Сæфынц нæ фæсивæд, 
иугай сæ марынц, куыд бадæм æнцад?!» Уыдон 
сæраппонд куы уыди алкæд йæ сагьæсы сæр. Чи ма 
цæудзæни ныр бахъуыды сахат фæдисæтгы разæй? 
Кæмæ ма цæудзысты, Нарты Сатанайау, уынаффæ- 
мæ де ’мбæлтгæ, Зинæ? Уаих фæуинаг, бахъуыды 
сахат сæ æвæндæй куыд фæуагьтай, чи ма сыл дар- 
дзæни йæ арм Хуссарæй-Цæгатæй? Æви сæ уый сæр 
нал бахъæудзæни, зæгъыс? 
Цард цард у, Зинæ, æнæмæлгæ дуне нæй. Фæлæ 
зын у, йæ царды гуылфæнты арфмæ бахæццæ 
уæвгæйæ, йæ бæллицгы хал æрдæгыл кæмæн аскъуы- 
ны, йæ зæгьинæгтæ кæронмæ зæгьын йæ къухы 
кæмæн нæ бафты, ахæмæн рухсаг зæгьын. 
Зын ссарæн у ахæм адæймаг Хуссарæй-Цæгатæй, 
дæу, кæд уындæй нæ, уæддæр койæ чи нæ зыдта. 
Кæддæриддæр уыдтæ раззæгты æмрæнхъ. Топпы 
гæрах фæцыдаид — фæдисæтгæн сæ разæй, зæгъы- 
ны сæр бахъуыдаид, уæддæр та афтæ. Нæ дзыл- 
лæйы зæрдæмæ фæндаг ссардтай дæ поэтикон кур- 
диаты фæрцы, Зинæ. Дæ курдиат, хурæфсæст уар- 
дийау, ирддæрæй уым райхæлд, дæ арф æнкъарæн- 
джын хъуыдытæ парахатдæрæй дзыллæмæ уый 
фæрцы фæхæццæ кодтай. Æхсызгонæй дын æн- 
хъæлмæ каст чиныгкæсæг алкæддæр дæ ног уац- 
мыстæм. 
Гъе, фæлæ куыд фæзæгьынц: дыууæ кæроны ис 
цардæн — хатыр нæ зоны адзал. Не ’хсæнæй дæ, 
тугдзых хъæрццыгьайау, аскъæфынвæнд скодта æмæ 
261 

дæ мах, де ’мкусджытæ, курæм хатыр, дæ фæстаг 
курдиат дын кæй нæ сæххæст кодтам, уый тыххæй. 
Фæндыди дæ, Ног азы размæ иумæ куы абадтаик- 
кам, уый, фæлæ нын нæ бантыст. Цæмæй зыдтам, 
мæ хур Зинæ, адзал дæм йæ дæндæгтæ кæй цыргь 
кодта, фæлæ, чи зоны, ды та кæд исты æнкъард- 
тай, зæрдæ зонаг у, куы фæзæгъынц. Ныббар!.. 
Курæм дæ хатыр! Стæй дын кæд, мыййаг, фаг хъус- 
дард не ’рцыд дæ уæлæуон царды дæ фæрнджын 
ныхасмæ, исчи кæд дæ зæрдæйы хъыджы бацыд, 
уæд нæм уый — куы зоныс дæхæдæг — фæткæн баз- 
зад рагæй: къухы цы вæййы — цæсты нæ фæахады, 
кады аккаг нын æрæджиау свæййы. 
Чи зоны, ахæм у дæ хъысмæт дæуæн дæр, Зинæ. 
Зынаргь нын уыдзæни ныр дæ алы чысыл æрмдзæф 
дæр! Дæ буц зæрдæлхæнæн чысыл лæвæртгы дын, 
цыкурайы фæрдгуытау, æвдгай мидагъудты дар- 
дзыстæм æфснайдæй. 
Афтæ куы фæзæгъынц, бецау, къахы уæлфадмæ 
цы нæ хъуысы, уый мæрдтæм хъуысы, зæгьгæ. Не 
’нкъарыс уæд нæ Иры дзыллæйы хъыг? Айнæг 
фæрчытæ куы хауы се ’рдиагæй. Куырой сыл рази- 
лид сæ хъыджы цæссыггыл. Нæ фæци дзæгьæлы дæ 
тохы утæхсæн рæстдзинады сæрвæлтау! Нæ фæмæнг 
уыдзысты дæ байтыд нæмгуытæ, сæ билцьы гуырæн 
сын сæрибары хуры тын тавдзæн, æмæ та рæстдзи- 
нады хур кæд искæд скæсид нæ арф уынгæг кæмтгы, 
хотыхты уынæр кæд раивид зарæг. Дæ цæст нын æй 
бауарзæд. 
Гъе, фæлæ, гормон, Зинæ, дæ Ирæн уæддæр 
цы бакодтай ды: сау дуры уæлæмæ дын куыд кæсдзæн 
дæ сурæтмæ? Цы ма уа уымæй æвирхъаудæр, кæд цар- 
ды бонтæ нымæцæй нымайгæ не сты, фæзæгъынц, 
уæддæр?.. Дæ рухс ном дын мысдзæн Иры дзыллæ 
мыггагæй-мыггагмæ, уыдзæн нын цырагъдар дæ 
262 

намыс, цалынмæ зæххыл ирон дзырды фарн лæгга- 
диуæг кæна, хохæй дур тула, быдыры — цалх зила, 
уæдмæ. Нæ уыдзæни рох дæ уарзон æмгæрттæ ’мæ 
дæ бирæ зонгæтæй де ’нусон бынат, кæрдæг зайын 
нæ уадздзысты дæ ингæнмæ фæндагыл. Малусæг 
дидинæг калдзæн йæ уæлæ зымæгæй, сæрдæй. 
Рухсаг у! Мæрдты бæсты хорзæй цы ис, уымæй 
та — хайджын! 
БИНОНТЫ ХЪЫСМÆТ 
Сæркъулæй бады йæ рынчыны раз, царды уæз 
кæуыл æрæнцад, ахæм æфхæрдхуыз ас сылгоймаг 
æмæ къухтыхæцьилæй асæрф-асæрф кæны рынчы- 
ны уазал хиды æртæхтæ. 
— Ма тæрс, мæ удæнцой, адзæбæх та уыдзынæ. 
— Дзæбæх?.. нæ... нæ хъæуы... Фæлæ дæ курын — 
мæ фыды уæзæгыл мæ сæмбæлын кæндзынæ. Мæ 
зæрдæ дæуыл дарын æрмæст. 
— Цытæ дзурыс гьеныр, дæ ньгеонд фæуон? Хуы- 
цау нæ уымæй бахизæд, фæлæ дæ сагсур фырттæн 
сæ уæлдай дæ, æнхъæлыс, кæд сыл сайд æрцыдис, 
уæддæр? Афтид сымах нæ аззадыстут æнæ къонайæ, 
дæ рын бахæрон, мулк скæнын æнхъæлцауæй, Хуы- 
цау сын æй ма ныббара уыдæтгæ æрхъуыдыгæнæгæн! 
Ма сæм дар уый тыххæй фыд-зæрдæ, курын дæ. 
— Уыдоны кой мын мауал кæн... Дæуæн сæ 
дæтгын æз, — систа йæ хæрвæй æмбæрзт цæстытæ 
хойæ æмæ сæ махырдæм разылдта рынчын: — Буз- 
ныг... Фæкæсут-иу æм... Стæй йын арфæ ракæнын 
кæндзыстут. Нæ ныййарджыты хæс бафыста мах 
бæсты Нин... — æмæ йæ цæстытæ цары ацавта. 
263 

—Æ, зæрдæхæлд æрбауон æз, кæннодæ, кæд ар- 
фæйы аккаг нæ, фæлæ æлгьысты сæйраг фæдæн — 
быны чызджы задæй баззадтæн! — айзæлыд хойы 
уынгæг хъæлæс палатæйы. — Худинаг дын фæуæд, 
худинаг, Валодя, мæн бафснайынмæ йæ ныфс чи 
нæ бахаста æмæ та мæ разæй йæхи чи фæкодта! Æниу 
æз ахуыр дæн зынтæ æвзарын æмæ уромыныл, 
дæхæдæг мын дæнгæлтæ æмæ тыппыртæй куынæ 
цæуис нæ хæдзарыдзаг бинонты размæ, уæд. Фæлæ 
дæ курын, мæ хæдзар, æмæ сын-иу ма схъæр кæн, 
нæ къонайы артдзæст зæрæстонæй кæй баззад, нæ 
Сафайы рæхыс та кæйдæр фæсдуармæ кæй бахауд 
æмæ уым кæй джиуы. Æмæ ныр ды, дæ мæгуыр 
зæрдæйæ, дæхицæн сæрфæцæвæн бынатагур кæй 
рабæлццон кодтай дæхи! — дыууæ къухæй йæ уæр- 
джытæ æрхоста йæ мадызæнæг хо. 
Ныккæрзыдтон мæхимидæг сылгоймаджы зæрдæ- 
уынгæггæнæн ныхæстæм æмæ та мæхимндæг хьуы- 
дыты аныгьуылдтæн хъысмæты хивæнд æмæ æна- 
уæрдон карз фыдмитыл. Мæ цæстыты раз та сыс- 
тад сæ рагбонты кæуæн бонтæй иу уыцы хæдзарвæн- 
дагæн. 
...Тъæнджы мæй. Æрдз йæ урс^кæрцы æрбатыхта 
йæхи. Дымгæ къуыззитт кæны. Йæ уазал судзинтæ 
ныхсынц буары иннæрдæм. Бæгьнæг хих бæлæстæй 
алырдыгæй сау халæттæ æрдиаг кæнынц холы 
æнхъæлцауæй. Æмызмæлд кæны адæмæй уæлмæрд. 
Хъысмæтæфхæрд дзыхыдæсны сылыстæджы хъар- 
джытæм уадзынц зæрдæрыстытæ сæ тыппыртæ. 
Бæрæг уыд, цæрæццаг кæуинæгты мæрдты дуар та 
чидæр кæй бакодта. 
— Абоны онг не ’хсæн цытджынæй фæцарди 
Аминæт! — райхъуысти хистæры æнкъард хъæлæс. — 
Йæ мæрдтæмвæндаг дзы йæ уæлæуыл царды никуы 
уыд рох. Искæмæн хорзыл йæ уд фæхъардта, йæ 
264 

цæхх æмæ кæрдзын æнæвгьау алкæмæн лæвæрдта. 
Тыхст рæстæг ныфсы хос уыд адæмæн йæ фæлмæн 
ныхас дæр. 
Фæлæ алцæмæн дæр рад вæййы, мæ хуртæ. Рыст- 
вæллад, тыхстзæрдæйæ йæ хъæбулты уæззау фæнда- 
гыл бафтьщи Аминæт дæр абон æмæ йын фæнда- 
раст зæгьæм! — иуцасдæр зæхмæ кæсгæйæ æнкъар- 
дæй загьта зæронд лæг. 
Тæхудиаг æмæ фæзминагæй зыдтой се ’хсæн ала- 
гирæгтæ Дарчиты Петкæйы хæдзарвæндаджы. Сæ 
амонд сын, цæвитгонæн хæссæгау, кувæг лæг чывдз- 
хаст кæнæ чызгæрвысты мысыд, Петкæ æмæ Амин- 
æты амондæй хайджын уæнт, зæгьгæ. 
Æмæ арфæйы сæйрагдæр куыннæ уыдаиккой! 
Хъæуы фидауц æмæ мыггаджы ныфс уыдысты сæ 
фондз фырты! Кувæджы арфæ сыл æрцыд йæ 
рæстæджы Петкæ æмæ Аминæтыл — æхсæз лæппуйы 
æмæ сын иу чызгрантыст дунейы рухсмæ. Лæппутæй 
иу хæрзчысылæй фæзиан, фæлæ, дам, ма стьалыйæ 
дæр куы хауы къæртт. Уый хыгьд, Тутырты гуырд 
нæртон лæппутау хæрзуд, æнаиппæй бахъомыл сты 
иннæ фондз фырты, арв сæ нæрын нæ уæнды кæмæй 
фæзæгьынц, ахæм уæнгфидар æмæ ныфсхастæй. Сæ 
хæд-зонд æмæ хæдæфсарм та ма — сæ уæддай. Адæ- 
мы рæгьмæ сæ чи куыд хæццæ кодта сабитæй, афтæ 
йæ бынат ардта царды. Кæмæн сæ ахуырады 
бæрзæндтæм уыд йæ каст, кæмæн — æрдзы сусæг- 
дзинæдтæ раргом кæнынмæ йæ хъавд. Чи та сæ зæххы 
сойæ суадзынмæ хъавыд йæ мондæгтæ. 
Æфсымæрты хистæр Михайло царды фæндæгтыл 
æрыгонæй афтыд Уæрæсемæ, куыста Кировы облæс- 
ты шахтæйы. Габыре æмæ Аслæнбег уæнгдых, 
дысфæлдæхтæй фæллой кодтой колхозон быдырты, 
Тæтæри æмæ Валодя. та лæуд уыдысты ахуыры 
фæндагыл. 
265 

Ныййарджытæ дæр уæдæ сæ къухтæ сдарынмæ 
нæма хъавыдысты, кæд сыл рæстæджы уæз фæзын- 
ди, уæддæр. Нæма сæ æвдæлди фæллад уадзынмæ. 
— Мæсты цæмæн кæнут, уæ рын бахæрон, мæ 
хуртæ, мæсты? Мыдыбындзытæ фылдæр кæм вæййы, 
мыд дæр уым фылдæр вæййы. Фæллой зæрдæйы 
рухс у, — буцхуызæй-иу йæ хъæбулты уайдзæф 
цæстæнгасæн дзуапп радта Петкæ æмæ та-иу ын 
чысыл фæстæдæр йæ хырх кæнæ йæ фæрæты «ны- 
хас» дымгæ исчердыгæй æрбахаста. Пълотникæй 
куыста колхозы Петкæ. 
Ахæм рæстæг-иу бынтон æндæр уыд мады дзуапп 
та: 
— Мæ хуры чысылтæ, æз паддзахадæн йæ хæрзтæ 
донæй дæр нæ бафиддзынæн. Уый фæрцы мын слæу- 
уыдыстут æнцонæй уæ къахыл. Æмæ ма дзы риуыл 
«Хъæбатыр мад»-ы майдан æрцауындзынæй фæстæ- 
мæ дæр истытæ вæййы, истытæ. Цæмæн хъуамæ 
æрбадон, кæд ма змæлынхъом дæн, уæд, нæ арт- 
дзæсты фарсмæ? 
Уæдæ зонд æмæ уынаффæйæ чи нæ бахæлæг код- 
таид, бæркад æмæ фарн кæмæй цыд, уыцы хæдза- 
ры хистæр Басионмæ. Дзырддзæугæ сылгоймагыл 
нымад уыд хъæубæсты æхсæн Петкæйы мад Хъы- 
рым. Бирæ хорздзинæдты бацыди хъæубæстæн йæ 
рæстæджы йæ цыргъ зонд æмæ дардмæуынаг 
цæстæнгасы фæрцы. Кæдæм æй нæ бацагуырдтаик- 
кой æмæ йæ ныхас кæм нæ ацыдаид?! Æмæ дын 
хæдзары уынаффæ ахæм хистæрæй цæуа!.. Цæуылнæ 
хъуамæ уыдаиккой фæрнджын æмæ цытджын Пет- 
кæйы хæдзарвæндаг! Цард йæ мидбылты худт æмæ 
уыдонмæ. Дæ чысыл фæллойы бирæ бæркад уа, 
зæгъгæ, куыд фæзæгъынц, афтæ канд хæлæртгæн 
нæ, фæлæ ма сæ хæрæмтгæн дæр фæрæзтой сæ цæхх 
æмæ сæ кæрдзынæй æгьдау дæттын. Æмгарджын 
266 

уьщысты лæппутæ, уазæгджын уыд сæ хæдзар. Сæрды- 
гон фæлмæн изæрты-иу фæскуыст сæ хъæлдзæгдзи- 
нады уынæр арвыл æмбæлд Æрыдоны доны иугæн- 
дзон зарæджы мыртимæ. 
Гъе, фæлæ æдзух иухуызон цæстуарзон кæм вæййы 
хъысмæт — дзаг нуазæнау сыл рацыди хинæй. 
1941 аз. Сусæны мæй. Арвы сыгъдæг риуыл 
æхсæвгæсау ленк кæны дзаг мæй, раст цыма боны 
цауты фæстæ тар фын йæ авдæны кæй уызта, уыдоны 
сабырад хъахъхъæны. Фæлæ бонырдæм скæсæныр- 
дыгæй схъуызыд сау мигьы бындзыг. Фæстагмæ тар 
пырд къуымбилау ахæлиу арвыл. Мæйы мынæг рухс 
æрныгьуылд йæ аууон. Бæстæ æгасæй ныттар. 
Иннæ хæттьггы хуызæн йе уæнгыл не схæцьщ бон- 
рухс дæр. Чъьгнды лæгау хур йæ тынтыл фæстæмæ 
хæцыди, стæй уæд фæстагмæ бынтондæр мигьты 
фæстæ бамбæхст. 
— Æмбæлтгæ, æфсымæртæ! — фьщохы уацхæссæ- 
гау радиойæ райхъуыст уæззау æнкъард хъæлæс. — 
Райгуырæн сиды йæ фыртгæм, фашистон Герман 
ныл рацыди хинæй — расидт нын хæст! Лæджы сæр 
нæ бахъуыд, æмбæлттæ! 
Цавддуртау фесты исдуг сæ бынæтгы адæм. Алчи 
йæхимидæг сагъæсы бацыд. Ничиуал ардта фырка- 
тайæ йæхицæн бынат. Цæджджинагау алкæмæн йæ 
риуы æхсысти йæ маст. Стæй уæд тæссаг балцмæ 
райдыдтой цæттæ кæнын чи йæхи, чи та — йæ 
бæлццоны. 
Дыккаг бон хуры скастимæ йе ’нхъæлцау нæлгой- 
мæгтæн хъæубæстæ загъта фæндараст. Хион, 
хæстæгыл бæлццæттæй алчи фæдзæхста йæ бинон- 
ты. Æгомыг къæдзæхтæ кастысты джихæй бæлц- 
цæтты фæстæ, цыма сын сæ урс цъити сæртæй ард 
хæрын кодтой. 
Уыцы бон загьтой Аминæты хъæбултæ дæр — 
267 

Аслæнбег æмæ Габыре сæ райгуырæн Ирæн хæрзбон. 
Фæлæ ныййарæджы рустыл нæ зынди цæссыджы 
фæд. Нæ уагьта йæ хъæбулты зæрдæты тас. Мый- 
йаг ын зын сахат сæ уæраг куы фæтаса, æлгьаг удау 
куы бафснайой искуы сæ сæртæ. Мæйдар æхсæвæй 
йын куы зæгъой сæхицæн æмбал. Æмæ сыл зæхх 
кæнæ дунейы фарн куы бахъара йа ард. Иры зæхх 
сын карзæй йæ тæрхон куы рахæсса. Чъылдымдзæф 
тæппуд та кадджын кæд вæййы? 
Бæлццæтгы фæстæ хастауæй баззади хъæу. Нал 
хъуысти цины уынæр. Фæсивæд нал здæхт заргæ 
фæскуыст. Хъуытазхъæлæс чызджытæн ныффæсус 
кæуынæй сæ хъæлæс, нал хъуыст сæ худын. Урсри- 
хи бабатæ, хæдзары æфсинтæ ногæй сæ фæсрон 
æрсагьтой сæ фæдцжитæ, кæддæрау та самадтой 
хъысмæтимæ сынæгуæзæй тох. 
Нæ рухс кодта зæрдæ хæсты цаутæй, ныгуылæнæй, 
сау калмау, арфæй-арфдæр нæ бæстæйы артдзæстмæ 
бырыди фыдызнаг, йæ фæстæ туджы зæйтæ уадзгæ. 
Не ’фсæдтæ уагьтой горæтгæ, хъæутæ, æмæ сыл йæ 
уæззау цырыхъхъæй æфсæрста фыдгул. Иу иннæйы 
фæдыл сæрысæфты хабæрттæ хъуыстысты хæсты 
быдырæй — зонгæтæй, къабæзтæй. 
Нал уыди кувæг Петкæ æмæ Аминæты амондыл 
дæр, нал уыд хæлæггаг сæ бæллиццаг цард. Æрмæст 
ма уыд фехъусæн: «Уæдæ Петкæ æмæ Аминæт куыд 
быхсынц сæ фондз фыртыл?» 
Сылыстæджы æвджид æрызад Петкæйы фæрнджын 
хæдзар. Фæлæ хæрæмтты фæндиаг чи кæны хи?! 
Хæлар кæм уа, уым та хæрамæн дæр æнæ уæвгæ 
нæй. Афтæ у æрдзы конд рагæй æрæгмæ. Æмæ куыд 
хъуамæ сдарой сæ къухтæ хъысмæты раз фондз 
бæлццонмæ æнхъæлмæгæсæг ныййарджытæ? Нæ, 
нæ! Нæ уыдзæни уый!.. 
Æмæ ноджы ныфсджындæрæй кусæнгарз райста 
268 

йæ къухмæ Петкæ. Звенойы бæрны бацыд Аминæт 
дæр, йæ кæстæр хъæбул Валодя дæр та иннæты 
фæдыл хæстмæ куы фæраст, уæд. Сæ зæрдæйы тып- 
пыртæ ныййарджытæ уагьтой удуæлдай фæллойæ. 
Æмæ та уый тыххæй дæр Аминæты риуыл фæзынд 
цыбыр рæстæгмæ дыккаг хæрзиуæг: «Значок удар- 
ника». 
Сæ къухтæ сæ роны кæм дардтаиккой Петкæ æмæ 
Аминæты чызг æмæ чындз дæр! Чи дзы йæ куыстуа- 
ты йе ’фсымæры раивта, чи та — йæ цардæмбалы. 
Æрмæст сæ никæй бон баци ныййарджытæн сæ 
хъæбулты раивын. 
Сæ удæй арт бæргæ цагьтой æмхуызонæй Петкæйы 
сылыстæг, кæд нæ фæллойы хай не ’фсымæртæн 
искæм бабæззид, зæгьгæ, фæлæ сæм уæддæр зæрдæ 
æнæ ’хсайгæ кæм уыди, се ’ппæт дæр æфсымæртæ 
фыстæджытæ æрвыстой арты цæхæрæй. Зæрдæтæ 
бæргæ ’вæрдтой сæ ныййарджытæн, фæлæ уæддæр 
сæ писмогæй бæрæг уьщ, æдас уавæры кæй нæ уьщыс- 
ты, уый.о Æмхуызонæй дæр сæ писмоты мидис 
уыдис: «Йæ ном йæ уæлæ ис знагæн — тыхджын 
æмæ хин у. Фæлæ нæм хур кæй нæ фендзæн, уый 
дæр дызæрдыггаг нæу. Æнæхуынд уазæг та кадджын 
кæд вæййы? Фæлæ, куыд вæййы, цы вæййы... Уæд 
уæ фидарæй уырнæд, уæ хъæбултæ сæ цардбæллон 
удтæ асламæй кæй нæ ратдзысты. Ды та нын-иу ха- 
тыр бакæн, нæ иунæг хо Нинæ, бабуц кæныны 
бæсты дын уæззау уаргь дæ уæлæ куы ныууадзæм, 
уæд! Нæ ныййарджытæ де уазæг, кæйдæр чызгæн 
нæ бон уынаффæ кæнын куыд у, фæлæ...» 
Æмæ сын цæмæй тарстысты, уый æрцыди. 
«Мæ ныфсы суадæтгæй иу бахуыскъ ис... — Фыс- 
та йæ бинойнагмæ Габыре, иу хæстон хайы цы 
’фсымæримæ хæцыдысты, уый тыххæй. — Аслæн- 
бег нын нал ис, мæ зын, мæ рыст кæй фæрцы рох 
269 

кодтон, æппæт дæр нын иумæйаг кæимæ уыд — 
мастæй, рыстæй. Ахаста мын мæ уды æмбис йемæ. 
Баззад ма мын æрмæстдæр удæнцойæн иунæг хъуы- 
ды: йæ туг ын фыдгултæй дывæрæй райсын». Æмæ 
йæ ныхас æххæст дæр скодта, гъе æрмæст ын цалæй 
райста йæ туг, уый фехъусын кæнын ын нал бан- 
тыст. 
Рæстæгмæйы æнтыстдзинæдтæй сæрыстыр уæвгæйæ 
знаг тырныдта Кавказмæ. Карз хæстытæ цыд Крас- 
нодар бацахсыныл. Йæ бахъахъхъæныныл тох код- 
та, æфсымæрты тохы фæндаг кæм райдыдта, уыцы 
хæстон хай дæр. 
1942 аз. Августы фæстаг бонтæ. Цалдæр боны 
æмæ цалдæр æхсæвы сæр сдарыны бон нæй 
ныккæндгæй. Сау халæтгау уæлдæфы тыннывæндæ- 
гау кæнынц знаджы хæдтæхджытæ мæлæтхæссæг рын 
таугæйæ. Æнæрынцойæ уары зды зæй. Куынæгмæ 
æрцьщ хæстон æрмæг — нал хæцæнгарз и, нал бахæ- 
ринаг. Æнæхуыссæг æмæ стонг уæлахиз кæнын бай- 
дыдта хæстонтыл. Бастдзинад хæлд. Цы чындæуа? 
Фæлварæнтæ цæуы бастдзинад сфидар кæныныл, 
фæлæ... Нысанмæ ничи хæццæ кæны. Уды монцæй 
фæстæмæ къухы ницы æфты æмæ уыцы хъуыддаг 
ноджы уæззаудæр кодта салдæтты уавæр. 
«Æз — «зæрватыкк!» «Æз — зæрватыкк!» — рай- 
хъуыст рацийæ бастдзинаддарæджы цины хъæлæс. 
«Чи у нæ хуыцауыхай, нæ ирвæзынгæнæг?» — 
ног ныфс се уæнджы февзæрд, афтæмæй кæрæдзийы 
цæстæнгасæй фарстой хæстонтæ. Фæлæ уæдмæ се 
’ргом аздæхтой, бастдзинад хъыгдард кæм уыд, 
уыцырдыгæй цы автоматты къæр-къæр æрбайхъуыст, 
уыцырдæм. 
— Дарчийы-фырт! — къутæрты бын здыйы уæзæй 
чи ’рфæлдæхт, уыцы салдаты ауынгæйæ бафиппайд- 
270 

та командир. Стæй йе ’нкъард цæстæнгас ахаста, 
афтиддискæй иуварс цы пулемет лæууыд, ууыл. 
Æфсымæрты æвирхьау сæфты хабар ныййарджытæн 
хъыгзæрдæйæ фехъусын кодтой сæ хæстон æмбæлт- 
тæ. Бирæ цæссыг фæтагьд сæ афтид ингæнтыл, 
фæлæ ууыл нæ алыг нæ хъысмæты тæрхон. 
1944 аз. Удуæлдай хæстытæ цыд Харьков знæггæй 
суæгьд кæныныл. Хотыхты уынæр æмæ хæдтæхджы- 
ты гуыв-гуывæй къуырма кæнынц хъустæ, хæстон 
техникæ æмæ адæмы змæлдæй æнкъуысы зæхх. 
Фистæг æфсæдцонты разæй фæндаггæрдгæ бырсынц 
танкджын хæстон хæйттæ. Мæнæ къордтæй иуы 
разæй йе ’фсæн бæхыл тындзы размæ æфсæддон хайы 
комацдир: «Размæ, æмбæлтгæ! Райгуырæны сæрвæлтау 
размæ!» — рæстæгæй-рæстæгмæ-иу райхъуыст йе 
’мбæлтгæм йæ барджын хъæлæс. 
Лидзынц фашистгæ сæ фæстæ хотыхты рæдзæгъд- 
тæ, хæстон техникæ æмæ сæ мæрдтæ уадзгæйæ. 
Цаддæр метры ма æмæ баирвæздзысты горæтмæ бацæ- 
уæн фидæртгæй. «Ура! — райхъуысти цины хъæр. — 
Харьков та ногæй баци нæхи!» 
«Размæ! — райхъуыст та командиры хъæлæс. 
Фæлæ цы уа уый? Арты æвзæгтæ æмбойны æртых- 
стысты танкыл... 
«Зын у, фæлæ фидар лæуут, сагсур хъæбатыры 
ныййарджытæ! — фыстой хæстон разамонджытæ 
Дарчиты бинонтæм. — Сæрыстыр ут уæ хъæбул 
Тæтæрийы лæгдзинадæй. Хъæбатырæй уын Райгуы- 
рæны сæраппонд ссардта йæ адзал. Кадимæ сæмбæлд 
йæ сыджыты хайыл горæт Харьковы бынмæ». 
Цы гæнæн уьщ, адзалæн мадзал нæй, фæзæгьынц. 
Бирæ та фæхъыг кодтой ныййарджытæ, хиуæттæ, 
хъæубæстæ. Фæлæ ма цыдæр ныфсы мур царди сæ 
зæрдæты. Ныййарæджы баууæндын кæнын зын у 
йæ хъæбулы сæфтыл, уæлдайдæр ын йæ мæрдон хуыз 
271 

куынæ фена, уæд... «Мыййаг, кæд?.. Куыд вæййы, 
цы вæййы...» — ахæм хъуыдытæй сæхицæн зæрдæтæ 
æвæрдтой ныййарджытæ, фæндаджы даргъмæ 
æнхъæлмæ кæсынæй нæ фæллад сæ мад. 
Фæлæ æнусон ницы ис, тугкалæн хæстæн æрхæццæ 
йæ кæрон. Æназым цæрæццæгты тугæй суагъта 
зæххы цьар йæ дойны. Цины хур адæмыл ракасти 
ногæй. Гъе, æрмæст æппæтыл цы ’ххæссы? Нæ ба- 
тавта æппæты æмхуызон йæ тынтæй. 
Бирæтæ фесты фыдæнхъæл сæ бæлццæтты 
æрцыдмæ бæлгæйæ, бирæтæ банкъардтой хъысмæ- 
тæн йæ фыдад. Сæ фондз хъæбулæй ма Петкæ æмæ 
Аминæтæн хæдзайраг æрмæстдæр æфсымæрты 
кæстæр Валодя æрци. Карз тохы фæндагыл кæронмæ 
ацæуыны хъару разынд æфсымæрты хистæр Муратмæ 
дæр, фæлæ йыл фæстæмæ раздæхын йæ бон нал 
баци — йæ хьæдгæмттæ нал байгас сты æмæ та уымæй 
дæр бавдæлон сты ныййарджытæ: нал сæмбæлд йæ 
Иры сыджытыл. 
Хæсты быдыры баззадысты Дарчиты гуыппырсар 
цыппар лæппуйы — сæ ныфсы мæсгуытæ, фæлæ 
уæддæр царды цалх йæ зилынæй нæ банцад. Нæ 
ныууагьтой Петкæ æмæ Аминæт сæхи хъысмæты 
’вджид, сæ зæрдæйы маст фæллой кæнынæй уагь- 
той, не ’ркъул кодтой йæ разы сæ сæртæ. Æмæ та 
не Сфæлдисæгæй æнæрæвдыдæй нæ баззад сæ 
хæдзарвæндаг. Цалдæр æмæ ссæдз азы фæстæ рахъæр 
Петкæйы хистæр фырт Михайлойы сусæг æвæрæн: 
Кировы облæстæй сæм ссыди хабар — Дарчиты мыг- 
гагæй дзы байрæзт дыууæ бындары. Æмæ сабиты 
сæ ирон туг фæстагмæ сбаста сæ фыды мыггагимæ. 
Сæ фыд Михайлойы сын уым æрыййæфта хæст. 
Уырдыгæй ацыд фæдисы. 
Фæлæ рыствæллад ныййарæгæн уыцы цины ха- 
бар дæр йæ зæрдæ нал баурæдта. Æнæнхъæлæджы 
272 

цауæй фæтасыд йæ уæраг Аминæтæн, рыствæллад 
зæрдæйы нал разынд цинæн бынат, æмæ йын, 
хъыггæнæг адæм, йæ сау сынт уынæм. Йæхицæй 
лæмæгьдæр та йæ цардæмбал Петкæ разынд, уый 
раздæр бафснайдта йæ сæр, хъæбулы уарзтæй цы 
чындзы уарзта, уый йын, уæнтæхъил, сæргуыбырæй 
хæрзбон куы загъта, уæд. Æмæ рухсаг уæнт дыу- 
уæйæ дæр, цардаудæн уыл кæнæнт, мæ хæдзæрттæ, 
се ’цæджы бынатæй! — йæ къух авæрдта табæтыл 
зæронд лæг. 
— Ныр ма дæу фаг æгьдау раттыны хъару кæцæй 
разындзæн де ’нæныв хомæ, мæ фæрстæ дын фехæ- 
лой, Валодя! — уæдмæ та мæ хъусты азæлыд хойы 
уынгæг хъæлæс. Æмæ цыма мæ тарф фынæй фехъал 
дæн, уыйау фескъуыд мæ хъуыдыты хал æмæ бын- 
нозæй ныуулæфыдтæн: «Цæй æгьатыр дæ, уæвгæйæ 
та, хъысмæт! Уагæр цымæ цæмæй фæзылын сты дæ 
разы ацы хæдзарвæндаг, дæ фыццаг куывды сæр, 
дæ фæстаг æлгьыстаг куыд фæзæгьынц, уыйау? Æмæ 
уыйбæрц тых æмæ ныфс кæцæй разынд Нинæмæ та 
сылыстæг уæвгæйæ, хæдзарыдзаг бинонты тыхст 
æмæ рыстæн чи ныффæрæзта! Ай-гьай у арфæйы 
аккаг æнæ дæу ныффæдзæхсгæйæ дæр, мæгуыр дæ 
бон!» — мæ цæстæнгас æрхастон Валодяйы мæрдон 
хуызыл. 
Уæдæ, цымæ, зæрондæй сæ ныййарджыты ха- 
уæццаг чи фæкæны сæ мæгуыр къуымтæй, мулкæн- 
хъæлæй сæ уынджы къæйыл чи аззайын кæны, сæ 
Сафайы рæхыс искæй фæсдуармæ чи баппары æмæ 
кæйдæр фæнык чи фæдымы бындары ном хæсгæйæ, 
уыдон та цы зæгьыны аккаг вæййынц? — ахъуыды 
кодтон мæхинымæр. Мæнгæн нæ баззад фыдæлтæй: 
«Æвзæрæн бын ма ныууадз, хорзæн бын ма скæн!» 
273 

НÆЙ СЫН ФЕРОХ КÆНÆН... 
Диссаг у, æвæдза, æрдзы сконд, лыстæг ахъуы- 
ды кæнгæйæ: къух бакæнæн æм ничердыгæй ис 
æппындæр, афтæ баст сты кæрæдзиуыл, царды 
фæрæзæн цыдæриддæр хъæуы адæймаджы, уыдон: 
зæхх — нæ дарæг, хур — нæ уромæг, нæ удылхæцæг, 
зæгьгæ, куьщ фæзæгъынц, афтæ. Гъе, фæлæ цæрын 
цæуыннæ зонæм, зæгьгæ, мын уыцы хъуыды æнцой 
нæ дæтгы. Цастæ хъæуы адæймаджы æмæ йын цы 
нæ фаг кæны, цæмæй æнцад-æнцойæ æрвита, не 
Сфæлдисæгæй йын цы нымад царды бонтæ лæвæрд 
ис, уыдон? 
Чысыл нæ ацардтæн æз, фæлæ мæ бафæрсæг 
фæци, цардæй цы федтай, зæгьгæ, уæд ын цымæ 
цы радзурин? 
1941 азы июны уыдис мæ царды стырдæр цаутæй 
иу — мæ чындзæхсæвы бон. Сæумæрайсомы 
фæлмæн уддзæфимæ ме ’ркувæн къонайы чысыл 
хъæубæстыл зæлыдысты ирон зарæджы рæсугъд 
мыртæ æмæ фæндыры зæлтæ. 
Хур арвы астæумæ стылд. Чындзæхсæв уыд йæ 
тæмæны. Нæудзар уæрæх кæрты дæргъæй-дæргъмæ 
дзаг фынгты уæлхьус бадгысты хьæубæсты хистæртæ — 
сыхбæстæ, къабæзтæ. Сагсур фæсивæд, цырæгъ- 
тау, сæ уæлхъус лæууыдысты æмæ сын кæстæриуæг 
кодтой. Сидт сидты ивта, гаджидау гаджидауы. Ка- 
фынц, зарынц, арвыл æмбæлд сæ хъæлдзæгдзина- 
ды уынæр. Фæсивæдæй алчи архайдга йæ арæхстдзи- 
над равдисыныл. Уарзæгой зæрдæтæ æмбæхсгæ 
цæстæнгасæй агуырдтой кæрæдзийы. Рагæй-æрæгмæ 
дæр уарзæтгы сусæг æнкъарæнтæн æвдисæн ирон 
хъазт уыд. Фынгыл бадджыты иуфæрсты каубыдау 
274 

арæнхъ ирон симд, хистæртæн циндзинад хаста 
фæсивæды уынд. 
— Арæвдз-ма нын кæнут нæ хойы æмæ уæхæдæг 
дæр иууылдæр кæртмæ ахизут! — уатмæ æрбахызты- 
сты ме ’мдзуарджын æмæ мæ къухылхæцæг. — Афтæ 
бафæндыд хистæрты. 
Æмæ мæ заргæ, фæндырдзагьдимæ ракодтой хис- 
тæрты цурмæ. 
— Æгас нæм цу æмæ нæм фарны къах æрбавæр! — 
бæгæныйы дзаг нуазæн йæ къухы, афтæмæй йæ 
бынатæй сыстад мыггаджы хистæр. — Амондджындæр 
бон йæ райгуырæн къонайæ йе ’ркувæн хæдзармæ 
йæ къах чи ’рбавæрдта, уый æмбал дæ Хуыцау 
фæкæнæд, мæ хур! Арф уидæгтæ куыд ауадзай нæ 
мыггаджы ’хсæн! Хистæртæн барон куыд уай, 
кæстæртæн — уарзон! Дæ уынд адæмæн æхсызгон 
куыд уа, дæ ныхас — адджын, ахæм ныхыдзуарджын 
нын разын. Сымах дæр, мæ хуртæ, уе ’фсымæрдзи- 
над кæронмæ рæсугьдæй хæццæ кæнын куыд бафæ- 
разат, уыцы хьару уæм разынæд! — йæ нуазæн авæрдта 
къухылхæцæгмæ æмæ йæ бынаты æрбадт. 
— Æцæг ма нын, сæ хо дзамбас у æви æнаипп, 
уый дæр фенын кæнæнт! — фынгыл бадджытæй ма 
чидæр бафтыдта хистæры ныхæстæм. — Кафты бар 
чындзæн! 
Гъе, фæлæ не Сфæлдисæгмæ нæ фехъуыстысты 
сæ зæрдæбын рæсугьд ныхæстæ, нæ мын сæ бауарз- 
та йæ цæст. Раст уыцы рæстæг, хур бон арвы нын- 
нæрдау, адæммæ райхъуыст кæйдæр фæдисхуыз 
хъæлæс: 
— Фарн уæм бадзурæд, мæ хъæубæстæ,фæлæ 
æвзæр хабар: хæст райдыдта! Фашистон Герман нæм 
æнæнхъæлæджы æрбабырста, нæ сабыр цард фехæлд! 
Цавддуртау исдуг æдзæмæй алчи йæ мидбынат 
аззад. Бирæты рустыл дзы æртылди цæссыгтæ. Стæй 
275 

æрæджиау размæ рахызти хъæубæсты хистæр, урс- 
боцъо зæронд лæг æмæ йæ хъамайы сæрыл, йæ сæр 
бæрзонд сисгæйæ, æрхæцыд: 
— Уæ сæртæ куы ’руагьтат, фæсивæд! Рагæй- 
æрæгмæ дæр тохы фæстæзад никуы уыд ирон лæг. 
Хайджын ут уæ фыдæлты фарнæй. Кард уæ куыннæ 
кæрда, нарты Батырадзау, нæмыг уæ куыннæ хиза! 
Йæ адæмы амондæй уæ йæ цард хистæр чи скæна — 
хæрам ын уыдзæни ныййарæджы риуы ’хсыр. Нæ 
зæронд сæртæ уын нывондæн хæсдзыстæм, нæ сур- 
хцд фæллойæ уын æххуысхъом уыдзыстæм. Райгуырæн 
бæстæ уын мады ад кæнæд, нæ урссæр хæхтæ уын 
цырагьдар фæуæнт! 
Нал райхъуыст цины худт хъæубæстæй уыцы бон. 
Ничиуал бафынæй уыцы ’хсæв. Алчи йæ бæлццоны 
цæттæ кæнын райдьщта арты цæхæрмæ. Фыдæлтæ 
мадæлтыл фæдзæхстой сæ сабиты, уарзæтгы узæлдæн 
нал уыд кæрон. Цас хайыр ма фæуыдаид мæнæн 
дæр мæ къахбавæрд ме ’ркувæн къонамæ, ме ’на- 
монддзинад ма мын цы базонын хъуыд мæнæн дæр? 
Дыккаг бон талынгæй базмæлыд хъæубæстæ, 
ногæй та айзæлыд хъæубæстыл зарæг. Æрмæст ныр 
уый уыд æндæр зарæг — тохмæ сидæг зарæг. 
Хъæубæстæ фæндараст кодтой хæсты быдырмæ сæ 
фыццаг фæдисонты. Бирæ ныййарæг дзы фæстаг 
балцы фæндагыл æрвыста йæ хъæбулы. 
Иу иннæмæй тардæрæй бонтæ цыдысты уæдæй 
фæстæмæ. Къух дзыхмæ схæссынæн ничиуал уыд. 
Хастауæй баззадысты, гæмæх уыгæрдæнтау, раздæ- 
ры цардхуыз бæзджын хъæутæ, нал сæ уыд змæлæг, 
сабитæ æмæ зæрæдтæй фæстæмæ. Тæлæссонд сы- 
лыстæджы уæхсчытыл æрæнцади царды уæз æгасæй 
дæр: чи дзы йæ цардæмбалы раивта куыстуаты, чи 
йе схæссæг фыды, чи та йæ хъæбулы, афтæмæй сау- 
марой кодтой æхсæвæй-бонæй, сæ цæссыгæй сæхи 
276 

’хсгæйæ. Пиллон арт уагьтой нæ горæттæ, хъæутæ, 
туджы лæсæнтæ нæ зæххыл цыдис. Сау халæттау 
нæм тахтысты иугай-дыгай хæсты быдырæй сау 
гæххæттытæ, афтвд ингæнтæ нæм кодтой фылдæрæй- 
фылдæр. Свдзæртæ æмæ свдзæргæсты нымæцæн нал 
уыд кæрон. Фæлæ уый дæр нæ фæкаст хъысмæтмæ 
æгъгъæд. 
Иуахæмы Кавказы зæххыл дæр æрæфсæрста зна- 
джы уæззау цырыхъхъ. Хотыхты уынæргьын кодта 
хæстæгæй-хæстæгдæр нæ хъæубæстæм дæр.Æмæ дын 
кæд цæф æгьгъæд нæу, уæд ма дын рæхуыст дæр 
куыд фæзæгьынц, афтæ хъæубæстæ хауæццаг фес- 
ты сæ мæгуыр къонатæй. Лæгсырды раз ма хъæддаг 
сырдæй чи тарст, æмæ нæхи бакодтам тархъæды 
уазæг. Хохы къуылдымыл алчи йæхицæн байбын 
лæгæт бацъапп кодта, æмæ уымыты ныгьуылдыстæм 
тæссаг рæстæг. Фæлæ нын фæстагмæ уыдон дæр ни- 
цыуал ахъаз уыдысты, февзæрдыстæм дыууæ фрон- 
ты æхсæн — хохы къуылдымæй сæ нæхионтæ æхстой, 
хъæуæй та — немыц. Уырдыгæй сæ мвдæгдæр нал 
бауагьта Сырх Æфсад,бæрзæйсæтгæн цæф сыл уым 
сæмбæлд. 
Гъе, фæлæ се ’хсæн мах дæр æвыдæй нæ базза- 
дыстæм. Æз хорз хъуыды кæнын, 115-аздзыд зæронд 
лæг Гæбуты Бека дзæгъæл нæмыгæй куыд иста йæ 
уд, йæ даргъ урс боцъотыл туджы лæсæнтæ уыр- 
дыгмæ куыд цыд. Федтон ма, ныййарæг куыд 
æлхъывта йæ мæрдвæлурс удцух сабийы йæ риумæ. 
Фыццагтау уалдзыгон двдинæгау йæ мады уæрджы- 
тыл æвзонг чызг Агьнаты Оля куыд иста йæ уд. Æмæ 
ма нын уæд цы гæнæн уыд, æхсæвыгон нын фæстæмæ 
сусæгæй цæугæ æрцыди хъæумæ, хъæдрæбынтæм 
хæстæгдæр пъадвалтæ кæмæ уыд, уыдонмæ. Фæлæ 
ноджы фыддæр хъизæмæрттæ та уымыты бавзæрстам. 
Хуыцау хорз, æмæ дзы немыц бирæ нал афæстиат 
277 

сты, æхсæвыгон лидзæг фесты нæ хъæубæстæй 1943 
Ног азы хæдразмæ, сæ фæстæ, Алагирæй Бирæгь- 
зæнджы ’хсæн цы хид уыди, уый срæмудзгæйæ. 
Фæлæ сын уæддæр фаг фыдбылызтæ скæнын бан- 
тыст зæрдæрыст æфхæрд хъæубæстæн. Немыцы 
алыгьды фæстæ Алагиры горæты разынди иумæйаг 
ингæн. Цымæ кæмæй цы дардтой, немыц кæй ба- 
царæфтыд кодтой, уыцы ирон сылгоймæгтæ: Баси- 
ты Чабæхан,Гæбуты Сасанет, Хъаммæрзаты Сони- 
хан æмæ Гæбуты Женя? Цæмæй фæзылын сты, 
цымæ, сæ разы фашистон тугмондаг лæгсырдтæн, 
сæ фыны дæр кæй никæд федтой, уыцы сыл- 
гоймæгтæ? 
Сасанет æмæ Сонихан дыууæйæ дæр уыдысты, 
сæ цардуалдзæджы тых æмæ ныфс æгасæй дæр 
хъæубæсты амондæн нывондæн чи хаста, Райгуырæ- 
ны раз йæ хæс бафидын йе стырдæр бæллиц кæмæн 
уыд, ахæм сыгьдæгзæрдæ фæллойуарзаг æхсæнадон 
куыстгæнæг сылгоймæгтæ. Женоргтæ сæ хуыдтой 
уæд. Уыдоны æнувыд архайды фæрцы сæ хъæубæстæ 
æдзухдæр уыди районы мидæг раззагдæртимæ. Уый 
уыд фыдгулты цур сæ азым. Сæ хидвæллойæ дыу- 
уæйæ дæр сидзæрты хъомыл кодтой, фæлæ дзы æнæ 
хай нæ уагьтой хæцæг æфсады дæр, сæ къух цас 
амыдта, уымæй. Гъе, уымæн сыл æрцыди уыцы 
цау, сæ куыствæллад уæнгтæй сын сыхырна сарæз- 
той. 
Уьщоны фæдон уьщ Гæбугы Женя дæр — хъæубæсты 
’хсæн рухстауæг, ахуыргæнæг. Райгуырæныл иузæр- 
дион адæймаг, æнæуынон цæстæнгас дардта не 
’нæхуынд «уазджытæм». Æмæ ма сæ ноджы колхо- 
зон исбоныл хæлоф кæнгæ куы федта, уæд йæхи 
нал баурæдта æмæ сæм иуахæмы тызмæгхуызæй 
сдзырдта: 
— Æгæр раджы нæ цин кæнут, æнаккæгтæ! 
278 

Искæй фæллой фарсыл кæй нæ хæцы, уый нæ зо- 
нут? Нырма нæхионтæ уæлæ хъæуысæр куы сты! 
— А-а! Партизан?!— сæ цæстыты туг абадт 
знæгтæн æмæ сæ хæцæнгæрзтæм февнæлдтой. — 
Чи дæ æрбарвыста ардæм? Зæгъ-ма, чи у дæ къай? 
Кæм ис? Цы куыстгæнæг у? 
— Мæ къай?! — мæсты худтæй сын дзуапп радта 
сылгоймаг. — Мæнæ дæу хуызæтгы куынæг кæнын- 
мæ! Цæвут, уæ фыдæх мæ уæд гъеныр! — систа 
бæрзонд йæ сæр. 
Уый дын айхъуыстой, цы! Фæлæбурдтой йæм 
цаддæрæй æмæ йæ схуыстытæгæнгæ машинæйы бап- 
пæрстой. 
...Нал райхъуыст йæ кой-йæ хъæр сылгоймагæн 
уæдæй фæстæмæ. Уый фæстæ ^ый дæр разынди 
иннæ æвирхъау мæрдты ’хсæн. Ие ’взонг хæрзконд 
уæнгтæ йын немыц къабазгай бакодтой. 
Нæ Иры зæхх куы суæгьд ис фашистон лæбур- 
джытæй, уæд фыццаг фæдисонтимæ ныххæццæ дæн 
æз дæр, мæ сабибонтæ кæм арвыстон, уыцы цæрæн 
бынæтгæ фенынмæ — хионтæ, къабæзты бæрджытæ 
базонынмæ. Къаддæр бæллæхтимæ сæ нæ ныййæф- 
тон уым дæр, цы Ираны, цы Быдыры Дæргьæвсы. 
Се ’ппæты кой нæ кæндзынæн, фæлæ мæнæ ацы 
дыууæ сылгоймаджы кæд бакастæй иухуызон нæ 
уьщысты, кæрæдзийæн тугхæстæг не ’ййæфгой, уæдцæр 
иу кæй уыд сæ нысан, сæ бæллиц, уый тыххæй мæ 
зæгъын фæнды. Сæ сонты бонтæй фæстæмæ дыу- 
уæйæ дæр фаг рæвдыд нæ баййæфтой хъысмæтæй, 
æрыгонæй баззадысты сидзæргæстæй. 
Баймæтаты Аннæйæн йæ сабийы сæнтыстыл æртæ 
мæйы йеддæмæ нæма цыд, иæ цардæмбал Алык- 
сандр куы фæзиан, уæд. Йæ цардуалдзæджы 
рæсугъддæр бонтæ æмæ йе ’взонг тых æмæ хъару 
æгасæй дæр снывонд кодта æхсæнадон хъуыддагæн 
279 

æмæ йæ сабийы сомбонæн. Йæ амæлæты онг фæкуыс- 
та ахуыргæнæгæй. Уый уыди фыццаг дурæвæрæг 
Ираны скъолайы бындурæн. Уый ном-иу базыдта 
саби фыццагдæр нæ хъæубæсты. Куырыхон лæгау- 
иу ныхасы бар уымæ хауд алкæддæр бахъуыды сахат 
иумæйаг уынаффæйы. 
Сыздæхын афон уыд Аннæйы иунæгæн æфсады 
рæнхъытæй, фæлæ йæ хæсты уылæн æрыййæфта 
æмæ фыдвæззæг фæци. Хæрнæгæн ын бахъуыд йæ 
чывдзæхсæвы кусæртгаг. Аннæйы хъæбулæй сыхьуыст 
фыццаг сау хабар хæсты быдырæй. Уый хъæбулы 
номыл сагьд æрцыд фыццаг цырт афтид ингæныл 
Ираны хъæубæсты. 
Ныййарæгæн ма ныфсы хосæн баззад æрмæстдæр 
Уæлахизы бонмæ æнхъæлмæ кæсын. Цæмæй зыд- 
та, мæлæт æм кæй касти йæхимæ дæр йæ уазал 
цæстытæй. Нал ын бантысти Уæлахизы бон фенын, 
фыдгулты къухæй йæ мæлæт ссардта. Æмæ йæ цы- 
быр царды бонтæ, хъæлдзæг æмæ адæмы амондæн 
лæггад кæнгæйæ кæм арвыста, уыцы скъолайы 
кæрты йæ бафснайдтой хъæубæстæ кад æмæ радимæ. 
Алы сæрд дæр дидинæг калы йæ ингæн, мит ыл нæ 
хæцы зымæгон, сабиты уынæр æй нæ уадзы æнкъард 
кæнын. 
Гъе, ахæм уьщ йæ цыбыр цардвæндаг бьщырьщæр- 
гьæвсаг Æлбораты Гафеттæн дæр. Æнахъом саби- 
тимæ æрыгонæй баззад сидзæргæсæй. Йæ цардæм- 
бал Бечмырзæ бæрнон куыст кæнгæйæ ссардта йæ 
адзал, æмæ йæ мойы амæлæты фæстæ йæхицæн 
хæсыл банымадта Гафетт дæр æхсæны куыст.Æвæл- 
лайгæйæ фæкуыста сæ хъæусоветы йæ амæлæты 
бонмæ. Тыхст рæстæг нæ састи йæ ныфс. Бузныг 
дзы уыдысты алкæд йæ хъæубæстæ, фæлæ та ууыл 
дæр рацыди хинæй хъысмæт. Хæсты быдыры нык- 
калди йæ царды мæсыг — фæмард йæ лæппу. Сыл- 
280 

бындарæй баззад ныййарæг. Фæлæ нæ фыдгултæм 
уый дæр нæ фæкаст æгьгьæд... Авгау йæхиуыл къæм 
абадын чи никæд бауагьта, уыцы фырнымд сыл- 
гоймаджы фыдмардæй амардтой. Йæ цъæх сылыстæг 
та баззадысты æвæгæсæг, æнæрæвдыдæй... 
Гъе, фæлæ алы хъуыддагæн дæр райдиан æмæ 
кæронæн æнæ уæвгæ нæй... 
1945 азы нæ Райгуырæн бæстæ фæуæлахиз, 
асыгьдæг фашистон лæбурджытæй. Хуры цæст ра- 
зынди мигьтæй фæстæмæ, зæрдæтæм бакалди рух- 
сы цъыртт. Æрдæгхæлд тохынатæй къуыбылæйттæй 
скалди фæздæг. Фæллад, рыстзæрдæ адæм æм тав- 
той сæхи. Фæлæ бирæтæ нал федтой уыцы фыццаг 
рухсы цъыртт дæр: йæ уазал хъæбысмæ сæ айста 
мæлæт. Бирæ хъæбултæ се ’дзард фыдæлты абон дæр 
зонынц æрмæст хуызистытæм гæсгæ. Бирæ зынгхуыст 
хæстонтæ историйы сыфтыл сæ зæрдæйы тугтæй 
ныффыстой сæ кадджын нæмттæ. Бирæ ныййар- 
джытыл батар сæ цæстыты рухс фæндагмæ кæсгæйæ. 
Уыдонимæ мæхи мæгуыр мад дæр, фæстаг сулæфты 
онг алы дуары æрбахойæгмæ дæр гæппæввонгæй чи 
бадт, кæд, мыййаг, мæ хъæбул фæзынд, зæгъгæ. 
Мæй йеддæмæ нал хъуыд ме ’фсымæры йæ службæ 
фæуынмæ æфсады рæнхъыты, хæст æй куынæ 
’рæййæфтаид, уæд.Фæлæ, мæгуыр, йæ кой-йæ хъæр 
дæр нал райхъуыст, æбæрæгæй фесæфт. Баззад йæ 
барыхай æвзæрстæй, урсдадали сси йæ фыды уæларт. 
Æмæ æрмæст махыл куы ауадаид ахæм къæрцц... 
Фæлæ, æмтгæй райсгæйæ, афтæ рауад мæ фæлтæры 
хъысмæт. Йæ сæрæй хъазгæ тохы зарæгимæ чи ацыд 
Райгуырæны сæрвæлтау хæсты цæхæрмæ, уыдонæй 
стæмтæй фæстæмæ ничиуал раздæхт, чи раздæхт, 
уыдон та — æрдæг лæгтæй. Гагадзагъд фесты их- 
цагьд бæласы дыргьтау. Никæмæн уал дзы бантыст, 
искуы иуæй фæстæмæ, мыггаджы æхсæн йæ фæд 
281 

ныууадзын. Иутæ æмæ дыгæйтгæ не сты, мыййаг, 
бынтондæр йæ ном кæмæн фесæфт, уыдон дæр. 
Æрмæст нæхи цыбыр мыггагæй абон дæр ма сын- 
дзæрхæй лæууынц сæ дыгай æнхъæлцау бьн-щартæй 
Ставд-Дурты хъæубæсты ’хсæн Дегьуаты Тасолтаны 
мæгуыр къæс, Хохы Дæргьæвсы — Дегьуаты Дзиуы, 
Быдыры Дæргьæвсы — Дегьуаты Дженалдыхъо æмæ 
Боцайы хæдзæртгæ... 
Ныр мæныл рæстæг æмæ царды уæз сæхи æруагь- 
той, фæлæ ма мæ фæндид уæддæр мæ кæстæрты 
амондджынæй фенын. Тæхуды, æмæ йæ дзыхы 
дзырды фарн кæмæн вæййы нарты Сатанайау: раку- 
рин не Сфæлдисæгæй, цæмæй зæххыл хæцæнгарзæн 
йæ кой дæр мауал уа æмæ йыл сабырдзинады цалх 
тула фæлтæрæй фæлтæрмæ. 
ЧИ ЦЫ БАЙТАУЫ, 
УЫЙ ÆРКÆРДЫ 
Нæ разындзæн, æвæццæгæн, ахæм адæймаг, йæ 
цард зæрдæзæгьгæ амондджынæй арвитын кæй нæ 
фæфæнды. Фæлæ хивæнд у хъысмæт, алкæмæн 
æмхуызон рæдау нæ разыны. Кæмæ йæ мидбылты 
бахуды, кæй та — фьцщзу, фыдсуадæтты фæцæуын 
кæны цард сургæйæ. Уымæ гæсгæ рæдыд хъуыддаг 
уаид, æвæдза, иудадзыг хъысмæтыл хи фæдзæхсын. 
Уæлдайдæр та ныры дуджы, адæймаг зæрдæйы 
фæндон риуы дзаг куы улæфы, царды рохтæ йæ 
къухмæ куы райста, æмæ, æппынфæстаг, арвы 
цыппар къабазæн æлдариуæг куы кæны. 
Уæдæ, цымæ, цы нæ фæфаг кæны, йæхимæ 
æнамонды номæй чи сдзуры, йæ уæлæуыл цард, 
282 

зындонау, хъизæмайрагæй чи фервиты, ахæмтæн? 
Æниу царды фæзилæнтæ тынг вазыгджын сты, 
æмæ уыдоныл бæстон æрныхас кæныны хæс æз 
мæхимæ нæ исын, уыйбæрц зонындзинæдтæ не 
’нкъарын мæхимæ. Фæлæ мæ уæддæр зæгьын фæнды 
иукъорд фиппаинаджы. 
Царды бындур, мæнмæ гæсгæ, амад цæуы фидауц 
æмæ рæсугьддзинады фæстиуджытыл. Æмæ ныхас 
уыдоныл куы рауайы, уæд уæзæн кæдцæриддæр æнæ 
’рынцайгæ нæ вæййы æфсарм æмæ æгъдауыл. 
Æгъдау æмæ æфсарм та ирон адæммæ бæрзонд æвæрд 
сты рагæй-æрæгмæ. Уьщон фæрцы уыдысты цавæр- 
фæнды зын царды уавæрты æмæ тыхст рæстæджы 
дæр сæ чысыл ис æмæ бонæй цæрынхъом: фæрæзтой 
уазæгæн æгасцуай зæгьын дæр æмæ фыдгулæн ных- 
къуырд дæттын дæр. 
О, бирæ рæсугьд æгьдæутгæ уыди нæ фыдæлтæм, 
бирæ цæмæйдæрты нын сты фæзминаг, абон дæр 
ма нын у лæггадгæнæг сæ кад, сæ намыс, сæ фарн. 
Кувæм сын ныллæг нæ сæртæй. Фæлæ уæддæр нæ 
абоны царды фадæтгы бирæ цыдæртæ нал фидауы 
се ’гъдæутгæ æмæ сæ миниуджытæй: ирæд исын, 
тугист, скъæфт, уайсæст æмæ æндæртæ. Æмæ, 
æмтгæй райсгæйæ, куынæггонд дæр æрцыдысты. 
Фæлæ ма уæддæр хъыгагæн, сæ иуæй-иуты баз- 
зайæццæгтæ цардæмдзу кæнынц сæ хуыз аивгæйæ. 
Фæзыны ма нæм ахæмтæ, йæ комдзаг цъыфы тылдæй 
бахæрын адджындæр кæмæ фæкæсы, бирæгьау, йæ 
«амонд» скъæфæццагæй ссарынмæ чи фæхъавы, 
искæйы зæрдæхььщжы бацæуыны удæнцой чи фæуы- 
ны. Уыдоны азар хатгай басудзы, цард мидбылты 
кæмæ фæхуды, ахæм æнаххосты дæр. 
— Фæдисы уыдгæн, мæ каистæй мын фывддæсаз- 
дзыд чызг аскъæфтæуыд, — масты цырæгьтæ сыгьд 
йæ цæстыты æрæджы мæ зонгæйæн. Æмæ та уæд 
283 

мæнæн дæр мæ зæрдыл æрбалæууыд, фæстаг рæстæг 
мæхæдæг æвдисæн кæмæн уьштæн, иу ахæм зæрдæа- 
гаингæнæг цау. 
...Иунæг фендæн чызг æгасæй дæр «ныххауд» 
лæппуйы зæрдæйы. Нæ ахъуыды кодта, мыййаг, 
ын кæд æндæр исчи æндавы йе ’взонг зæрдæ, ууыл, 
фæлæ сфæнд кодта кæйдæр рухс амонд йæ къæхты 
бын сæвдулын. Æмæ йæ сау фæнд сæххæст кæнын 
йæ къухы æфтгæ дæр бакодта. Мæсыг хи дурæй 
хæлы, зæгьгæ, куыд фæзæгьынц, афтæ йæхи сбас- 
та чызджы хæстæгдæр æмбæлттæй иуимæ æмæ уый 
руаджы фæхæст йæ «амæтгаджы» паспортыл. Уый 
руаджы йын фадат фæци йе ’мгæртты æууæнчы 
бацæуынæн. «Иæ паспорт æм кæм радта, уым ын 
æвæндон кæм уыдзæн?» — хъуыды кодта хинымæр 
сæ алчи дæр. 
Аскъæфтой чызджы. Йæ хъуыры фæбадтысты йæ 
рухс бæллиццаг фæндтæ. Дур ын ныффæлдæхтой 
йе ’взонджы бонты арф æнкъарæнтæ æмæ рæсугъд 
бæллицтыл... Æмæ ма æнæ уыдон та цы уыди йæ 
цард? Йæ зæрдæйы ма йæм баззад æрмæстдæр æнæуы- 
нондзинад. 
Нæ фæхæст, кæй зæгьын æй хъæуы, «амондыл» 
лæппу дæр — тæрхонгонд ын æрцыди фынддæс азы 
ахæстоны фæбадын. 
Хъодыйы, нæ фыдæлты карздæр тæрхоны аккаг 
вæййынц, æвæдза, ахæмтæ. Цæмæй фæзылын уыцы 
лæгсырды раз, йæ иунæг хъæбул йе скаст, йæ цар- 
ды ныфс кæмæн уыд, уыцы ныййарæг? Цæмæн 
фæци фыдвæззæг? 
Октябры хуры рухсмæ йе уæнгтæ чи аивæзта, 
цæсты рухсæй чи ракаст, дзыхыдзагæй чи сдзырд- 
та, уьщонæй иу сылгоймаг у. Æмæ ма куыд ис уый 
хъысмæтмæ кæддæры цæстæй кæсæн? Ныры дуджы 
у æхсæны куысты раззагдæртæй, ахуырады бæрзæнд- 
284 

тæм тырнæг. Уæдæ æхсары сæр бахъуыд, зæгьгæ, 
уæд кæдцæриддæр цæттæ у йæ къухмæ хæцæнгарз 
райсынмæ дæр. Уымæн нын æвдисæн сты Гокъона- 
ты Чабæ, Дауыраты Илитæ æмæ Сæлбиты Верæ. 
Цæмæй сраст кæнынмæ хъавынц уæдæ сæхи, ныр 
дæр ма сылгоймагмæ æнæрвæссонхуызæй чи фæкæсы, 
уыцы иуæй-иу нæлгоймæгтæ? Æгæрыстæмæй ма æнæ 
сылгоймаг хæдзар цуанæтты лæгæтæй уæлдай куынæ 
вæййы, уæд. Гъе, уымæн ныттæдзынц зæрдæйы 
тугтæ, мæнæ ахæм æнæраст царды нывтæ уынгæйæ. 
...Удисæн кодта цардхъуаг сылгоймаг. Фæстагхатг 
ма фæлгæсыд, дæллаг галау уæхскуæзæй кæм 
фæфыдæбон кодта, йæ ныхбынтæ кæм баихсьщыс- 
ты, уыцы бæстыхайыл. Æмæ та-иу фæстагмæ йæ 
цæстæнгас æрæнцад, рæвдауынхъуагæй кæй уагь- 
та, уыцы æнахъом сабитыл. 
— Ныххатыр мын кæн!.. — куырдта сылгоймагæй 
йæ цардæмбал, йæ хуыссæнуаты раз йæ зонгуытыл 
æрлæууыд, афтæмæй. 
— Хатыр?.. — йæ фæлмæмбæрзт цæстæнгас æм 
æнæбарыгомау разылдта удисæг сылгоймаг. — Ха- 
тыр... Уæдæ ма дын цы у æниу мæ бон?.. Кæд дын 
æй... — йæ цæстæнгас æруагьта, йæ алыварс кау- 
быдау чи æрхъула, хæкъуырццæй кæугæ, уыцы 
æнахъом сабитыл. — Дæ уæззау лæдзæг æмæ мын 
дæ тымбыл къух ме рагьæй никуы райстай. Цумайы 
лæдзæг æмæ мæ фæсдуары цъылынæй фæдардтай... 
Саст бæласы къалиуау дæм саджил зæрдæйæ фер- 
выстон мæ царды бонтæ.... 
Арц сбадт мæ сæрыхил, нал æууæндыдтæн мæ 
хъустыл. «Йæ алы уæнджы алы æгъдау кæмæн уыд, 
йæ алы фезмæлд, алы февнæлд фæзминагæй кæмæн 
зыдтам, уыцы сылыстæг уыййас цæмæй фæзылын 
уыдаид йæ цардæмбалы раз? Æви мæнмæ афтæ 
каст?» — хъуыды кодтон хинымæр. Фæлæ мæ ды- 
285 

зæрдыгдзинад дыккаг бон — сылгоймагæн йæ сы- 
джыты хайыл æмбæлæн бон — фæцыдæр. Урсрихи 
зæрæдтæ сæ къæдз лæдзджытæй сæ сæртæ хойгæ 
цыдысты йæ табæты размæ. Дзыхыдæсны сылыс- 
тæджы хъарджытæм айнæг къæдзæхтæ фæрчытæ хауд- 
той. 
«Уæдæ цы уыдаид уæддæр?» — мæ мидхъуыдыты 
хъуырдухæнгæнгæ здæхтæн фæстæмæ уæлмæрдæй. 
— Мæгуырдæр фæуа, кæд ма йæ цæй мой хъуы- 
ди!.. — цыма мын мæ мидуавæр бамбæрстой, уыйау 
мæ хъустыл æруад мæрддзыгойы устытæй кæйдæр 
ныхас. 
— Уастæн дæлдæр фæуа сылгоймаджы сфæлдисæг, 
кæд æй æнамондæй радта, уæд! Цæй амонд ссарын 
æнхъæлмæ ма мын каст, цымæ, æд «къæдзил»?.. 
— Уæдæ, уæдæ! — йæ ныхас та йын айста иннæ 
сылгоймаг. — Дæ сабийæн дын фыд уыдзынæн, 
зæгъгæ, йыл сайдæй куыд рацыд! Стæй йын æй, 
мæгуыр, йе ’ввахс дæр нал æруагьта. Æцæг сидзæ- 
ры лæдзæг ын йæ къухмæ раттын кодта. 
Ныккæрзыдтон сæ ныхæстæм хъусгæйæ. Ахъуы- 
дыйаг та куыннæ у, æвæдза, æцæгæй дæр. Цардуал- 
дзæджы хъысмæт фыдæфхæрд кæй бакæны, æна- 
фоны сццзæргæсы ном кæуыл сбады, ахæм цардбæл- 
лон сылыстæг-иу хъуамæ дарддæр цы фæуа, уæдæ? 
Йæ сæфт амондимæ-иу баныгæна йæхи удæгасæй? 
Иутæ æмæ дыууæтæ, мыййаг, куынæ вæййынц, 
адджын фынау йæ уарзон бинонты цард æрдæгыл 
кæмæн фескъуыйы, ахæмтæ. Цæуылнæ хъуамæ у 
уæд сылгоймаджы бон æд саби йæ цард саразын, 
кæд æмæ йæхæдæг искæйы хæдзарыдзаг сабитæм дæр 
йæ ныфс бахæссы ныййарæг мады бынаты æрлæу- 
уынмæ, уæд? Æмæ, æппынфæстаг, цы хуртæ фе- 
ньгн æнхъæлмæ фæкæсынц, зæрдæ риуæй скъуынæ- 
гау, йæ хъæбулæй кæй баиртасынц, уыцы сы- 
286 

лыстæгæй, сайдæй йыл чи рацæуы, уыцы нæлгой- 
мæгтæ? 
Ацы ран мæн фæнды, цардмæ æндæр цæстæй чи 
кæсы, ахæм бинонты кой ракæнын. 
Иуахæмы сæмбæлдтæн мæ зонгæты чындзæхсæ- 
вы. Уыйбæрц дзыллæтæ æрцæугæ нæма федтон иу 
циндзинадмæ: зæхх сæ нæ урæдта. Æмæ куыннæ! 
Дыууæ мыггаджы бæсты ам хæстæгдзинад цыд æртæ 
мыгтаджы ’хсæн. Кæрон нæ уыд арфæтæ æмæ цæст- 
уарзон ныхæстæн. Фæлæ уæдцæр арфæйы сæйраг 
æртыккаг мыггаг уыд: «Нæ сидзæры нын чи бабино- 
ныг кодта! Йæ зынгхуыст æдзард фыды йын уæлдай 
хатт æрæмысын чи нæ бауагьта! Адæмы рæгьмæ йæ 
фидар къахдзæфтæй чи рацæуын кодта!» — алыр- 
дыгæй хъуыстысты арфæйы ныхæстæ. 
Цыдæр æхсызгондзинад æмбæлд уыцы ныхæстæм 
хъусгæйæ зæрдæйыл, мæ цæстытыл уад сæ ивгьуыд 
цард: ныхас кæуыл цæуы, уыдон мæ хъæуккæгтæ 
сты. Сылгоймаг æрыгонæй цыди дыууæ æрдхорд 
æмбалы зæрдæмæ æмæ сæ иумæ смой кодта. Фы- 
дыбæстæйы Стыр хæст куы райдыдта, уæд дыууæ 
’рдхорды ацыдысты хæсты быдырмæ æмæ сæ иу нал 
сыздæхт. Рæвдыдхъуагæй баззадысты йæ хъæбул 
æмæ йе ’взонг бинойнаг. 
Æнæ ныййарæгæй сыййæфта йæ хъæбулы, чи 
сыздæхт, уыцы æмбал дæр. Бирæ фæхъыг кодта сæ 
алчи дæр йæ сæфт амондыл, фæлæ, куыд фæзæ- 
гьынц — цин æмæ хъыг æфсымæртæ сты. Æмæ кæд 
сидзæргæс æвзонг сылгоймаг уæдмæ йæ сабийы 
фыдыуæзæгæй, йæ сæрмæ худинаг не ’рхæсгæйæ, 
æнкъуысгæ дæр нæ фæкодта, уæддæр дзы рох нæ 
уыд йæ царды фидæн, йæ сабийы дарддæры 
хъысмæт. Æмæ фæстагмæ йæ цард баиу кодта, йæ 
сæфт амондимæ хæсты гуыргьахъ фæндæгтыл чи 
фæцыди, уыцы нæлгоймагимæ. Æмæ нæ фæрæды- 
287 

дысты. Раст зæгъын хъæуы, бирæты зæрдæмæ нæ 
цыди фыццаг уыцы хъуыддаг: чи загьта, йе ’мбал 
цæрынæй кæимæ нæ бафсæст, уымæ бадзурын куыд 
бакуымдта йæ зæрдæ, чи загьта — фыдаудæн сыл 
кæнæд мæрдты ’рдыгæй... 
Фæлæ, ахъуыдыгæнгæйæ, æвзæрæй та цы бакод- 
той? Цæмæй фæзылын мæрдтæм йе ’мбалы раз уыцы 
нæлгоймаг? Йæ хъæбулы йын сидзæрхуыз, йе 
’мгæрттæм хæлæг кæнын кæй нæ бауагьта, йæ арм 
ын фынгæн кæй фæдардта, уымæй? Раст дыууæ 
фаззонау «а» æмæ «о»-йæ схъомыл кодтой æнæ 
тугхæстæг дыууæ сидзæры. Хайджын сты царды 
хорзæхтæй, райстой дыууæйæ дæр уæлдæр ахуыр. 
Алчи сæ ныр йæхæдæг у бинонтæ, хæссы фыды ном. 
Æдзыт, æгад митæ та, мæнмæ гæсгæ, æндæртæ 
вæййынц, йæ хуыссæн уазал кæнын дæр чи нæма 
æруадзы, афтæмæй йæ хъармдæрæй раивынмæ чи 
фæхъавы. Зæгьæм, иуахæмы лæгьстæ кæнгæ бай- 
йæфтон æфсины йæ чындзæн: «Æз дæ мад, дæ фыды 
уазæг, дæ сабиты цæсгом дæр ма фæчъизи кæн, стæй 
мæ урс сæрыхил дæр хьуьщы кæн». Ницы бамбæрстон 
æз уæд хъуыддаджы бæлвырддзинадæн, цалынмæ 
дыккаг бон хъæубæстыл нæ айхъуыст: «Рагон диссаг 
уæ хъæуы, æви æрыгон? Госæйы «хорз» чындз кæд 
алыгьди сæ сыхаг лæгимæ!» 
Æмæ цы ’нхъæл стут? Цалынмæ йæ сæрыхицау 
куыстæй здæхт, уæдмæ сылгоймаг, хæдзары хорзæй 
цы ссардта, уыдон амбырд кодта æмæ ацыд йæ 
хæдзарæй. Æрмæст йæ фæндтæ йæ хъуыры фæбад- 
тысты сылгоймагæн. Дуарæхгæдæй цыппар къулы 
’хсæн цы рæзгæ сабиты фæуагьта, уыдон тæригьæд 
æй æрсырдта, дыууæмæ хъавæджы хатгæн иу дæр 
нал фæвæййы, куыд фæзæгьынц, афтæ. Куыддæр 
мулк фæстæмæ сабитæм здæхт æрцыд закъонæй, 
афтæ йæ амонды стьалыйæн йæ фæдыл дæр нал 
288 

фæхæст сылгоймаг. Ихы сæрыл зайæгау, йæ цæггæ 
бинонтæ, йæ цæтгæ цардæй, æнæцъиу хъазау, абон 
дæр ма хъеллау кæны зæххæй арвы астæу. 
Цы схонæн ис ныр ахæм ныййарæджы? Мад? Нæ! 
Ныййарæгæн æндæрхуызон вæййынцйæ къахцзæфтæ. 
Æмæ та мæ зæрдыл æрлæууыд, химидæг удыхъæдæй 
æдзух кæмæ хæлæг кодтон, уыцы Хадизæт. 
...Диссаджы хорз рæстæг хаста уыцы фæззæг, 
рæстæджы афонтыл æрдзы ахорæнтæ нæ фæзынды- 
сты, зæгьгæ, уæд сæрдыгон бонæй зын раиртасæн 
уыд. Хур зæххыл атылд æмæ адæм уалдзыгон 
гæлæбутау пæр-пæр кодтой сæ сæрдыгон дарæсты. 
Хъæлдзæг уынæр хъуыст алырдыгæй, фæлæ уæддæр 
адæймаджы зæрдæ тынгдæр химæ ’лвæстой ирон 
фæндыры зæлтæ, кæйдæр цин нывæндгæ зылдысты 
хæдзари-хæдзар хонæг. Сæ сидтмæ тырныдтон æз 
дæр. Уыцы бон чындзæхсæв кодта мæ хорз зонгæ 
Хадизæт йæ иунæг фыртæн. «Ныййарæджы фыдæ- 
бæттæн æрхæццæ сæ кæрон», — хъуды кодтон хи- 
мидæг. Мæ цæстытыл та уад, йемæ куы базонгæ 
дæн, уыцы бон. 
...Куыстуаты дуарæй хæстулæфтгæнгæ бахызт 
æрыгон сылгоймаг. Бандоныл къулбæрзæйæ цы саби 
’рфынæй, уымæ исдуг æдзæмæй кæсгæ аззад, стæй 
йæм тагьд къахдзæфтæй бауад. Байхъуыста йын йæ 
улæфтмæ, стæй йæ ставд цæссыг згьалгæ, йæ хъæ- 
бысмæ систа æмæ йæ нылхъывта йæ риумæ: 
— Æниу æмæ мыл æнæ лæджы зарджытæ куы 
счындæуаид, æд хызын уынгты къæбæргур куы зи- 
лин, уæддæр дæ сидзæрхуызæй ныууадзин! — цыма 
йæ йæ хъысмæты раз дзуапп дæттын хъуыд, уыйау 
мæм ардхæрæгау райхъуыст йæ кæуынхъæлæс. 
Æмæ ноджы æнгомдæр йæхимæ æрбалхъывта йæ 
сабийы. 
Афтæ хъуыдытæгæнгæ, рагон цаутæ мысгæйæ, 
10 Дегьуаты Соня 
289 

сæ къæсæрæй куыд бахызтæн, уый æмбаргæ дæр нал 
бакодтон, цалынмæ Хадизæты æфсин Дауханы ны- 
хас мæ хъустыл не ’руад, уæдмæ: 
— Нæ зынаргь уазджытæ, арфæ мын ракæнут абон 
фыццагдæр мæ кæйдæр сылыстæгæн! Мæ сидзæры 
сидзæры мын æххæст лæг чи скодта. Бынæнкъуыст 
хæдзарæн йе ’нцой чи ’рлæууыд æмæ йæ фæцудын 
чи нæ бауагьта. Рыстзæрдæ ныййарæджы буц чи 
фæдардта, йæ зынгхуыст бындарты йын уæлдай хатт 
æрымысын чи нæ бауагьта, — ризгæ хъæлæсæй йæ 
ныхас фæци сылгоймаг, æмæ фæскъæвда хурбонау 
хуры тын ахъазыд йæ цæсгомыл. 
«Æмæ, æцæгдæр, арфæйы аккаг куыннæ у Ха- 
дизæт! — хъуыды кодтон хинымæр. — Уыйбæрц тых, 
уыйбæрц ныфс йе ’рыгон уæнгты кæмæн разынд, 
йæ сонт сæр идæдзæн нытгындзынмæ йæ ныфс чи 
бахаста æртæ гуыппырсар зынгхуысты фыдыуæзæ- 
гыл». 
Куысты охыл зонгæ стæм Мысойты Хадизæтимæ, 
стæй дзы хъысмæтæй дæр дард лæуд нæ дæн, чи 
загьта. Фæлæ зоцд æмæ хъаруйæ мæ цуры Хадизæт — 
нарты Сатана. Цардæй цы федта, уый æрмæстдæр 
йæхи хъаруйы фæрцы. 
«Цы мысы, цымæ, Хадизæт та абон, уарзон 
цæстæнгасæй сæ кæрæдзийы чи рæвдыдта, уыцы 
æрыгæтгæм кæсгæйæ? — фарстон мæхи. — Афæдзы 
бонмæ зонгæ дæр чи нæ кодта, æндæр хæдзармæ 
кæй номыл ацыд, уый». 
О! Нæ базыдта Хадизæт йæ цардæмбалы, цалынмæ 
сæм йæ уазæджы хай хæрд фæци, йæ кæстæриуæджы 
зылдтытæ конд, уæдмæ. Æфсæддон службæйы уыд 
йæ барыхай. Хадизæты йæ ныййарджытæ фæсау- 
уонмæ саккаг кодтой Тебиаты хæдзармæ. Æниу дзы 
мæрдты ма схъæрзæнт, йæ тæригьæд сыл нæ хъа- 
ры, мыййаг. Хуыздæр гæнæн та цы уыд хъæдгæрой- 
290 

наг Мысойты Быдыйæн?! Исты мын йæ фараст 
сывæллоны ныртæккæйы царды фадæтты куынæ хъо- 
мыл кодта. Уæд йæ зæнджы магьз фидар нæма уыд, 
рæзгæ сабийау, ног цардарзтæн. Лæгдыхæй кæни- 
наг уыд размæ. Быдыйæн та йе ссард, йе ’рхаст 
йæхимæ каст. Кусæгкъухæй хæдзары йæхи йеддæмæ 
ничи уыд. Уал бинойнагæн та дарæс хъуыд, хой- 
раг амал кæнын хъуыд. 
Зын ауайæн нæу цæстьпыл, уал сывæллоны хистæр 
Хадизæты сабидуг, йæ чызджы бонтæ. Йæ рахиз, 
йæ галиу нæма зыдта, цæдисон галау уæхскуæзæй 
йæ ныййарæджы æнцой куы балæууыд, уæд. Чыз- 
гау æй дарæсы рæсугьды, дзабыры хорзы рацæугæ 
никуы ничи федта. Уый нæ, фæлæ ма йæ къахы 
скъуьштæ Тебиаты хæдзармæ дæр >сьæдгæмтгæй æрхас- 
та. Фæлæ хаттæн >сьызт^зымæджы фæстæ къæрццуал- 
дзæг дæр ралæууы. Йæ къахавæрд уæддæр куы 
фæрæстмæ уыдаид. Цы загъдæуа хъысмæтæн... 
Уæвгæ, хъæстаг ницæмæй уыдысты дыууæ уды 
сæ амондæй, кæрæдзийы цы чысыл базыдтой, уым. 
Фæлæ тæригьæдджын æрбауæнт фыдгултæ, кæронмæ 
сын кæрæдзийы бамбарынæн фадат чи нæ радта. 
Афæдзæй чысыл фылдæр йеддæмæ нæма ацар- 
дысты, сæ саби йæ мидбыл нæма бахудт, афтæ фыдо- 
хы уац айхъуыст нæ бæстæйыл: райдыдта Фыдыбæс- 
тæйы Стыр хæст. Æмæ фыццаг фæдисонтау, Теби- 
аты хæдзарæй æртæ гуыппырсары ацыдысты хæсты 
быдырмæ. Ныййарджьггы раз сæ цардæй Фыдызæххæн 
бахордтой ард: «Ныхкьуырдæй нын ма тæрс, ныййарæг. 
Дæ дзидзийы хъуыртт нæ рох, мыййаг, нæу. Бо- 
латриу нæртонтау, церечы згьæр фестдзæн нæ буар. 
Хъамбулцæст Батрадзау, рæстдзæвин уыдзæни нæ 
хъавд!» — ныфсæвæрд ныхæстæй ныййарæгæн загь- 
той хæрзбон. 
Æмæ сæ ныхас æххæст дæр скодтой. Фæлæ сæ 
291 

ферох, арты стьæлфæнтæй сæ удтæн дæр тас кæй уыд, 
æмæ сæ фыдæнхъæл фæци ныййарæг, йæ къухтæ 
сæ афтидæй йæ дæлæртты бакодта. Зæрдæнцойæн 
ма йын æрмæстдæр ныууагьтой хъæбулы хъæбул æмæ 
идæдз чындзы. 
— Царды бонтæ даргь сты, мæ хур. Ды та сывæл- 
лон дæ нырма. Иунæджы номыл куыд хъуамæ ысурс 
кæнай дæ сау сæрыхил? Араз дæ цард... Бæзджын 
сты ныййарæджы фæрстæ,бафæраздзынæн та уыцы 
зынæн дæр. Æрмæст дæ курын, æмæ мæ мæ иунæ- 
джы фæдонæй ма фæкæн æнæхай. Ууыл ма лæууы 
мæ зæрдæ, — куырдта Даухан йæ чындзæй. 
«Куыд хъуамæ ныууадзон, сæ фæстæ кæсынæй 
кæмæн нæ бафсæст, лæппуйау хъал митæй йæ монц 
чи не суагьта, уыцы зынгхуыстыты ныййарæджы 
хурмæ ниугæ? Куыд сын сæхгæнон, хъазын, ху- 
дынæй кæм нæ бафсæстысты, уыцы быныскъуыд 
хæдзары дуæрттæ? Кæнæ йе ’намонд фыд фæстæмæ 
фæкæс-фæкæсгæнгæ цы сабимæ ацыд, уый та? Нæ, 
нæ хъæуы мæн ныййарæджы цæссыгтæ æмæ хъæбу- 
лы хъысмæтæй ивд амонд!» — фидарæй йæхицæн 
скарста Хадизæт. 
«Зындзинадæй тæрс, фæлæ æрцыд, уæд та йæм 
хъæддых фæлæуу!» — Уыцы ныхæстæ арæх хъуыста 
хистæртæй Хадизæт. — Фæлæ мæ ныфсы йас хъару 
куынæ разына ме уæнгты? — фæзынд æм-иу дызæр- 
дыггаг хъуыдытæ дæр. — Нæхæдæг ма гьа, фæлæ 
цы фæуа, мæнау амондцух чи разынд, уыцы ходыгьд 
æд сабитæ? Куыннæ йын хъуамæ радтон фæндаг йæ 
фыды къонамæ, йæ туг, йе стæг куы у мæ сабийæн? 
Исты мын йæ кæстæртæ куынæ ралæудзысты йæ 
дæле, йæ сæрылдзурджытæ — йæ уæле. Кæд æппын 
æмæ кæрæдзийы ’нцой байрæзиккой». — Сæхи æдде 
ма йын йæ зæрдæ агайдта, дыууæ æнахъом сабиимæ 
йын æнæсæрыхицауæй цы ходыгъд баззад, уый 
292 

хъысмæт дæр. Æмæ сфæнд кодта исты дæсныйадыл 
фæхæст уæвын. Адæймаджы та цы бафæнда æмæ 
йæ къухы цынæ бафтдзæн? Уæлдайдæр ныры дуджы. 
Æрлæууыд ахуыры фæндагыл Хадизæт. 
Саби æмæ ныййарæджы цæссыгтæн сæхицæй 
хуыздæр æвдисæн — Нартыхъæуæй горæтмæ фæндаг. 
Уый-иу сæ баиртæста рæстæгмæ кæрæдзийæ, ууыл- 
иу тагьди æнæвгьау сæ цæссыг. Фæлæ уæддæр сæххæст 
йæ бæллиц. Никæцы зындзинад фæлæууыд цæлхдур 
Хадизæты бæллицты ныхмæ хъысмæтимæ тохы. 
Æмæ афæдзы бонмæ Хадизæт кусын райдыдта хи 
хъæуы хыгьдхæссæгæй. Стæй та — нымайæгæй. Уый 
фæстæ, куысты фæлтæрддзинад райсгæйæ, 1951 азы 
сæфтыд горæт Орджоникидземæ. Кусын райдыдта 
æхсæнад «Зонынад»-ы нымайæгæй. Уарзон æмбал 
æмæ йæ фæллойуарзагæй зонынц кацд йе ’мкусджытæ 
нæ, фæлæ ма уæлдæр разамынд дæр: нымайынц æй, 
аргь ын кæнынц. Куысты фæдыл арæх æфты Мæс- 
куымæ, фидардæр кæны йæ зонындзинæдтæ. Хай- 
джын у царды хæрзтæ æмæ æрдзы рæсугъд- 
дзинæдтæй. Ахæм бæрæгбон нæ вæййы æмæ Хадизæ- 
ты ном хорзæй ма æрымысой йæ фæллойуарзаджы 
тыххæй арфæйы гæххæтт кæнæ æхцайы фæрæзæй. 
Æрдзы хъæбысы рæсугьддæр бынæттæ та — йæ 
фæлладуадзæнтæ. 
Разы у йæ фыдæбæттæй Хадизæт, нымад сты йæ 
раст къахдзæфтæ æмæ адæмы фарн, паддзахады 
хорзæхтæй уымæн у хайджын. Афтæ кæй у, уымæн 
та нын æвдисæн, мæнæ йæм ныртæккæ, йæ цины 
бон адæм цы рухс галуанмæ æрæмбырд сты, уый. 
Хæрзæрæджы æрынцад Хадизæт ацы рухс бæсты- 
хайы. Цин ыл дзы æрцыд фыццагдæр, æмæ йын 
сæдæты фыццаг фæуæд. 
Сыгьдæгдзæсгом у Хадизæт йæ иунæг æмæ, сæ 
хъысмæтыл рæстмæ цы сидзæртæн аудыдта, уыдо- 
293 

ны раз, æмæ йæ уыдон дæр фыдæнхъæл нæ фæкод- 
той. Йæ лæппу каст фæци Хæххон-металлургон ин- 
ститут, кусы завод «Электроцинчы» лабораторитæй 
иуы. Афтæ хæдæфсарм, хæд-зондæй бахъомыл сты 
ходыгьды чызджытæ дæр, райстой уæлдæр ахуыр- 
гонддзинад æмæ ссардтой сæ фарны къонатæ. Дыу- 
уæйæн дæр ис цот, сты хицæн хæдзæрттæ, фæлæ 
уæддæр фьщы къонайыл нымайынц Хадизæты хæдзар. 
Рох ын нæ кæнынц йæ зæрдæйы хъарм æмæ абон 
уæлдай къуырфбындæрæй уымæн зилæнтæ кæнынц 
йæ цины бон йæ уæлхъус. 
Лæджы фыд хæрынæн нæ бæззы, зæгьгæ, афтæ 
хъусгæ æрцыдтæн хистæртæй, æмæ, ныр æй куыд 
бамбæрстон, афтæмæй хуымæтæджы загьд нæ уыд. 
Цард йе ’гьдæутгæ æмæ йæ миниуджытæй фидауы 
æмæ сыл иуæй-иутæ фæстагмæ сæ къух исын кæй 
райдыдтой, бинонты цард нæм модæйы хуыз дæр 
уымæн райста. Закъоны тыхæй аразинаг куы фæвæййы 
бинонты цард, уæд уый та, мæнмæ гæсгæ, цардыл 
нымад нал вæййы. Нæдæр кад у фæлгъаугæйæ, 
иуæй-иутæ йæм тыхы фæрцы куыд фæтырнынц, 
афтæ, нæдæр амонд у æлхæнгæ, тыхæвзæрстæй аргæ. 
Рæсугъд, æнгом бинонты цард æнцайы æрмæстдæр 
арф, зæрдæйы бынæй гуыргæ сыгьдæг æнкъарæнты 
бындурыл. Бинонтæ хъуамæ кæрæдзийы аууæтгæй 
дæр æфсæрмы кæной, æнæ сныхасæй, цæстæнгасæй 
кæрæдзийы æмбарой. Уыцы æгьдау æмæ æфсарм та 
адæймаджы уæнджы ныффидар вæййы, царды ми- 
ниуджытæм хъус лæмбынæг даргæйæ, бæлвырд 
хатдзæгтæ дзы кæн, афтæмæй. Уыцы хъуыддаджы 
та фыццаджыдæр бæрнон вæййынц ныййарджытæ. 
Алы ныййарæджы хæс дæр у йæ сабийы царды 
рæсугъд миниуджытæй хайджын фæкæнын. Фæлæ 
аххостæ иууылдæр ныртæккæйы фæсивæдыл чи ных- 
хуырсы, уыцы хистæртæй ферох вæййы хатгай, 
294 

кæстæр къулы хуынкъæй кæй нæ рацæуы, кæнæ 
уæларвæй кæй не ’рхауы. Сывæллон хистæртыл цы 
уына йæ хæдзары, уыцы миниуджытæй хайджын 
вæййы кæддæриддæр хорзæй дæр, æвзæрæй дæр. 
Æмæ уæдæ йæ хæдзары йæ райгуырдæй фæстæмæ 
бинонты ’хсæн хъæрмуддзинад чи никуы фены, 
рæстмæ ныхас чи никуы фехъусы, ахæм сабимæ цы 
хорздзинадмæ æнхъæлмæ кæсæн вæййы? Дыргь дæр 
ма дард куынæ хауы, кæуыл æрзайы, уыцы бæласæй. 
Дызæрдыггаг нæу, не ’гъдæуттæй дæр иуæй-иутæ 
кæддæры царды æвадатдзинады бындурыл кæй рав- 
зæрдысты, уый, æмæ дзы мæгирады æмæ æвидау- 
цы хос йеддæмæ чи ницы ахъаз у, уыдоныл у къух 
сисын афон.Цард дæр æмæ æгьдæутгæ дæр иууылдæр 
адæймаджы тыххæй сты, æмæ нæм хъуамæ æппæтæй 
бæрзонддæр æвæрд уа адæймаджы хъысмæт. 
ХОТЫ ХЪЫСМÆТ 
...Советты хæдзары стыр залы адæмæй къух 
бакæнæн нал уыд. Иууылдæр уыдысты бæрæгбо- 
нарæзт, райдзастхуыз. Алкæй дæр фæндыд йæ 
фæлладуадзæн бон хъæлдзæгæй арвитын. Мæн дæр 
уыцы бæллиц бахаста уырдæм. Æмæ фæсмонгонд 
нæ фæдæн мæ бацыдыл. Суанг райдайæнæй 
кæронмæ тыхджын къухæмдзæгьд æмæ хъæлдзæг 
уынæр нæ басабыр залы. Уым сæ арæхстдзинад 
æвдыстой нæ республикæйы районты Культурæйы 
галуантæ æмæ хъæуты хихъæппæрисадон къордтæ. 
Кафт, зард æмæ фæндырдзагъды рæсугьд зæлтæ 
кæрæдзийы ивтой. 
Сценæйы иуахæмы зарджыты къордимæ фæзынд 
хæрзуынд æрыгон чызг. Сæры акуывдæй салам рад- 
295 

та залы бадджытæн, стæй йе ’ргом зарджыты 
къордмæ аздæхта æмæ галиу къухы аив амындимæ 
залы азæлыдысты Соловьев-Седойы «Подмосковные 
вечера»-йы зæлтæ. 
— Зæд æнæ базыртæй! — мæ хъустыл ауад, мæ 
хæдфæстæ цы лæппу-фæсивæд бадт, уыдонæй 
кæйдæр ныхас. 
— Уый у! — цинхуызæй йæ бынатæй пуртийау 
фæхауд хæрдмæ иннæ. 
— Чи «уый»? Зоныс æй? Ирон? Уырыссаг? — 
цымыдисхуызæй йæ фарстой иннæтæ. 
— Ирон, ирон... Нæ сыхаг хъæуккаг чызг — ирай- 
наг. Дегьуаты Астарханы чызг Светланæ. Музыкæйы 
ахуыргæнæгæй кусы! — цыма йæ хъысмæты уый дæр 
исты бæрнджын уыд, уыйау сæрыстырхуызæй дзырд- 
та лæппу. 
Мæнæн, залы бадджытæм цы цымыдисдзинад 
рахатыдтон, уый æхсызгон куыннæ уыди, æмæ мæ 
цæстытыл ауадысты чызджы бинонты ивгьуыд цар- 
ды нывтæ. Мæ хъусты азæлыдысты, æдзух-иу мæ 
мадæй цы ныхæстæ хъуыстон, Астархан мæгуыр у, 
фыдусы æлгъыстау сылбындар фæци, зæгъгæ, 
уыдон. Стæй-иу чызджыты мад Маня, йæ цардæм- 
балæй къæмдзæстыг уæвгæйæ, йæ чызджыгæн куыд- 
дæтæ фæдзæхста: «Хъусут, мæ хуртæ! Уе ’фсымæртæ 
уæ уæлхъус не ’рбалæудзысты бахъуаджы сахат, чызг 
та авджын дзаумайæ уæлдай нæу. Кæд уый згьæлæнтæн 
баныхæсæн ис, уæд ма сылгоймаджы сау стьæлфæн 
дæр ссыгьдæг кæнæн вæййы. Разагьдæй ракондæй 
та уæлдай нæй, фæзæгъынц. Чызгæн йæ ныхас 
æлхæнынмæ агуырдæуа хъуамæ, йæ цæстæнгас та 
дзурæг уа йæ удыхъæдыл, йе ’ууæлтыл. Дæ къахæй 
кæм æрлæууай, уым дæ кæй чызг у, зæгьгæ, куынæ 
бафарстæуа, дыккаг хатт дæ фæстæ куынæ ракас- 
тæуа, уæд ахæм чызг йе схæссæггаджы аргь дæр 
296 

нæу. Гуыбынцух, гомрагь нæ уыдзыстут нæ хидвæл- 
лойæ. Нæ фæстаг тыхтæ сараздзыстæм, цæмæй мах 
хуызæн къуырмайæ, чиныгмæ уæ былыцъæрттæ 
æхсынгæйæ ма баззайат. Æндæр истæмæй раиват нæ 
фыййау лæдзæг æмæ нæ фæтæнгом рувæнтæ», — 
зæрдæбын ныхас-иу кодта мад йæ чызджытæн. 
Æмæ дыргь йæ бæласæй дард нæ хауы, фæзæ- 
гьынц, — сæ ныййарджыты зондыл хæст рауадыс- 
ты зæнæг æмхуызонæй, сæ зæрдæхъыджы ницæмæй 
бацыдысты. 
Гъе, æмæ Светланæ дæр уыдонæй уыд! Йæ ду- 
немæ фæзындæй йæ ныййарджытæ сæхи æнамондæй 
кæй тыххæй банкъардтой, уыцы Светланæ. Цæмæй 
зыдтой, иу уыйбæрц ма дзы фæсте кæй уыдзæн, 
фæлæ ныййарджытæн лæппу æнхъæлæй æртыккаг 
дæр та чызг куы разынд, уæд сæ ныфс асаст. Уæл- 
дайдæр фыдæн. Æнтъыснæгдзинад, æрæгвæззæджы 
цъæх мигьау, ныббадт йе уæнджы. Сæргуыбырæй 
химæ хъусыныл фæци. Хъæлдзæг ныхас дзыхæй 
нал хауд, зулдзых хæссын райдыдта йæ цардæмба- 
лимæ, кæд ыл æнæуи йæ зæрдæ ницæмæй худти, 
уæддæр. «Фæуæлбылтæ мæ кодтай дæ цъæх чызджы- 
тæй», — чысыл зул фæкастæн дæр-иу Маняйы хъус- 
тыл ауад йæ мойы æлхыскъ ныхас. Цы уæм ис 
зæнæгæй, зæгьгæ-иу æй исчи куы афарста фыды, 
уæд ын-иу, арф ныуулæфыд, афтæмæй сæргуы- 
бырæй загьта: «Тæсчъы дзаг цъæх чызджытæ». 
Фæлæ хъысмæт тæригьæд кæм зоны?! Рæстæг 
цыд, æмæ лæппумæ бæлгæйæ фылдæргæнгæ цыдыс- 
ты чызджытæ. Фылдæр кодтой Астарханы сæры урс 
хилтæ дæр. Фæлæ сылгоймаг фæразондæр кæм нæ 
у маст æмæ сагъæсæн, уæлдайдæр Манийы хуызæн 
йæ «аххос» куы зона, уæд. «Сæ амонд конд у, алчи 
дæр сæ йæхидарынхъом кæд суаид!» — йæ тызмæгдæр 
дзуапп-иу уыд йæ цардæмбалы æлхыскъ уайдзæфтæн. 
297 

Æмæ мады зæрдæ зонаг у, зæгьгæ, хуымæтæджы 
нæ фæзæгьынц. Нæ фæсайдта йæ зæрдæ Манийы. 
Дзæгьæлы нæ фесты йæ фæдзæхстытæ, йæ быхсын- 
дзинад æмæ йæ фыдæбæттæ. Ираны хъæубæсты дæр 
æмæ-иу сыхаг хъæуты дæр адæмæн фæкъорды фадат 
кæм фæцадацд, уым сæм Астарханы хæдзарвæндаджы 
кой æнæ рауайгæ нæ уыд: «Уæдæ Астархан æмæ Мани 
сæ сывæллæтгæй цы райгонд разындысты! Раст цыма 
арвы дуар гомæй федтой æмæ дзы хорзæхæн чиныг 
æмæ æфсарм, æгъдау ракуырдтой сæ зæнæгæн, 
уыйау куыд хъомыл кæнынц, афтæ къæпхæнгай 
хизынц царды асинтыл уæлæмæ-уæлæмæ!» 
Æмæ уыдон æнæбынаты ныхæстæ нæ уыдысты: 
кæм æрлæууой, кæм фæзыной, уым адæмæн уар- 
зон сты, адджын сын у сæ уынд, сæ ныхас. Кæмдæ- 
рццдæр цæстæнгас здахынц сæхирдæм. Ныййарджытæм 
алырдыгæй арфæйы ныхæстæ хъуысынц сæ номыл. 
Фыссынц сæм фыстæджЫтæ. 
«Хатыр бакæнут, ме ’нæзонгæ хистæртæ, мæ 
фыстæгæй уæ дисы куы бафтауон, уæд, — фыста 
сæм иуахæмы æнæзонгæ нæлгоймаг. — Фæлæ æз мæ 
цины бон мæхицæн хæсыл нымайын сымах ном сса- 
рын. Мæ цины сæр та у — афойнадыл мæ рæдыд 
кæй бамбæрстон æмæ ныр царды аккаг бынат кæй 
ссардтон, уый. Фæдæн каст Мæскуыйы медицинон 
институт æмæ уымы рынчындæттæй иуы кусын рай- 
дыдтон хирургæй. Уырдæм та мын фæндаг бацамыд- 
та уæ чызг Римæйы дардмæуынаг цæстæнгас æмæ 
цьщгъзонд дзуапп. 
Иæ бæлвырддзинад уæ ницæмæн хъæуы, фæлæ 
ме ’нæууылд уæлдай ныхæстæн цы дзуапп райстон, 
уыи мæ нæ ферох: «Афойнадыл дæхи æрæмбар, хорз 
лæппу, ракæс дæ цæстæй, науæд дын байрæджы 
уыдзæн», — æхсæз азы размæ мын уайдзæфгæнæ- 
298 

гау тызмæгæй загъта Римæ æмæ йæ фæндагыл 
фæраст. 
Бирæ фæкастæн æз уæд уыцы æфсæрмдзаст 
æвзонг чызджы фæстæ æмæ хъуыды кодтон: «Цæй 
амондджын уыдзæн, царды йе ’мдзу кæмæн кæндзæн 
уый цардæмбалæн». Йæ ныхæстæ мæ тынг ныхьхъу- 
сын кодтой мæхимæ, арф ахъуыды кодтон ме 
’нæджелбетг æнæсæрфат ивгьуыд цардыл æмæ йыл 
сфæнд кодтон мæ къух сисын. Æндæр у ныр мæ 
фæндаг, æндæр у мæ зондахаст, æндæр сты мæ 
бæллицтæ. Суадтæн ныр мæ райгуырæн хъæумæ 
бæрæггæнæг, цин мын кæнынц мæ циныл. Мæн та 
зæрдиагæй фæнды, бузныг кæмæй дæн, уыцы хæд- 
зонд чызг Римæйы къух мæ риумæ нылхъивын. 
Дыккаг хатт курын хатыр ме ’ргом ныхасæй, фæлæ 
уый тынг хорз чызг у. Сымах та стут арфæйы аккаг 
ныййарджытæ, ахæм фидарзонд æмæ сыгьдæгзæрдæ 
сылыстæг схъомыл кæнын йæ къухы кæмæн баф- 
тыд. Æмæ уын арфæ кæнын зæрдæбынæй. Уæ 
хъæбулты хурæй бафсæдут, сæрбæрзонд сæ ут 
кæддæриддæр». 
Римæ у зæнæджы дыккаг хистæр. Каст фæци арæз- 
тадон техникум æмæ уæдæй фæстæмæ æнтыстджынæй 
кусы нæ горæты куыстуæттæй иуы. Фæсаууонмæ 
ахуыр кæны хъæууонхæдзарадон институты арæзта- 
дон хайады фæндзæм курсы. 
— Зæрватыкк хæдзармæ дуаргомæй куы баирвæза 
æмæ æмбойны зарын куы райдайа, уыйау аст азы 
нæ хæдзайраг у æмæ йын нырма нæдæр йæ тызмæг 
цæстæнгас рахатыдтам, нæдæр æм кæсынæй нæма 
бафсæстыстæм. Не ’вастæй дæлгом къус уæлгом 
нæма фæкодта уæдæй ардæм, — ныхас рауайгæйæ 
фæзæгьынц, зæнæджы хистæр Зинæ кæмæ æркуыв- 
та, уыцы хæдзарвæндаджы бинонтæ. 
О, æндæр хæдзайраг у ныр Зинæ, фылдæр сты 
299 

йæ домæнтæ, фылдæр дзы ис æфсарм. Йе ’цæг 
цæсгом та сылгоймагæн уæд разыны, йæ амонд куы 
ссары, æндæр бинонты ’хсæнмæ куы бахауы. 
Хуыссæнуаты баййæфта æвзонг чызгæй Зинæ йе 
’фсины, бирæ нал ацард йемæ. Фæлæ дзы мæрдтæм 
арфæйагæй ацыд, йæ фæстæ кæй уагьта, уыдонмæ 
æнæзæрдæхсайгæйæ. Иæ ног бинонты къæсæрæй 
куы бахызт, уæдæй абоны онг кусы Зинæ хъо- 
мылгæнæгæй Алагиры астæуккаг скъолатæй иуы. 
Æнæхъинц уæрдонау, «цумамæ» раззаг кæмæй 
фæзæгьынц, «гъама»-мæ фæстаг, ахæмæй йæ зо- 
нынц Рухсады министрады кусджытæ æмæ йе ’мкус- 
джытæ. Нымад у фæзминаг ахуыргæнæгыл, æнæны- 
мæц сты йæ арфæйы гæххæтгытæ, хæссы нæ рес- 
публикæйы сгуыхт ахуыргæнæджы ном. Йæ сæйраг 
куыстæй фæстæмæ ма у Алагиры районы райдиан 
скъолаты сæйраг методист дæр. 
Цыппæрæм чызг Иветæйы бæллиц та уыди ин- 
женер-экономист суæвын æмæ йæ бæллиц сæххæст. 
Тынг хорз бæрæггæнæнтимæ бахъахъхъæдта йæ дип- 
лом æмæ зæрдæрухсæй кусы йæ равзæрст дæсниа- 
дыл горæт Владикавказы. 
Гаджидау хистæрæй кæй цæуы, уый æнæмбаргæ 
нæ уыд фæндзæм чызг Ирмæ дæр æмæ куыд хъуамæ 
нæ фæхæццæ кодтаид йæ хистæрты райдыд хъуыд- 
даг кæронмæ, куыд æрхастаид йæ сæрмæ уыдонæй 
фæстейы баззайын? Æмæ уый та равзæрста фарма- 
цевты дæсниад. Институт каст фæци Мæскуыйы 
æмæ кусы нæхи горæты, арфæйаг у йæ куыстæй. 
Хоты кæстæр та разынд се ’ппæтæй сæрæндæр 
æмæ хъæппæрисджындæр. Æртæаздзыдæй фæстæмæ 
уый йæхи хæстæг ласын райдыдта фæндырмæ. Уал 
чызджы цы хæдзары хъомыл кодта, уым та фæндыр 
куыд хъуамæ нæ уыдаид? Æмæ дзы рауад æмбисон- 
ды фæндырдзæгьдаг чызг. Æрмæст уый йæхицæн 
300 

сæйраг дæсниадыл нæ нымадта Беллæ, йæ бæллиц 
уыд æндæр. Стæй æниу уал хойæ иу дохтыр ма суы- 
даид, уый фидаугæ дæр куыд кодта? Кæй нæ ба- 
хъæуы дохтыры сæр та, саг дæр ма куы кæны рын- 
чын! Æмæ уæд искæй æххуысхъуаг цæмæн хъуамæ 
уыдаиккой, кæд сæхæдæг алцы фаг дæр уыдысты, 
уæд? Йæ амонд уыдта дохтыр суæвыны, æмæ йæ 
къухы æфтгæ дæр бакодта. Беллæ кусы уæдæй 
нырмæ Мæскуыйы Баумæны номыл рынчындо- 
ны зæрдæйы низтæ дзæбæхгæнæг дохтырæй. Разы 
йын сты йæ зонындзинæдтæй, арфæйаг у йæ куыс- 
туаты разамындæй. Йæ зæрдæ рухс у йæ арфæйы 
гæххæтгытæ æмæ буц лæвæрттæй. 
Уымæн нымадтой паддзахады раз сæхи уæлдай 
хæсджыныл æхсæз хойы ныййарджытæ — Мани æмæ 
Астархан, сæ зæрдæйы фæндон сæ байзæддаджы 
адæмы рæгьмæ ракæнын сæ бон кæй баци. Сæ цар- 
ды кæронмæ æнæрынцойæ фыдæбонгæнæг уыдыс- 
ты æхсæнадон хъуыддæгты зæрдæрухсæй. 
Гъе, фæлæ ныр æгас нал сты ныййарджытæ — 
рухсаг уæнт. Æнæмæлгæ дуне нæй, æмæ сæ байзæд- 
дагæй райгондæй сæмбæлдысты сæ сыджыты хай- 
ыл, сæ зæрдæ сæ фæстæмæ никæмæ уал æхсайдта, 
афтæмæй. Хотæй алчи дæр ис æндæр мыггаджы ’хсæн, 
цæрынц сæ цардæй, æгæрыстæмæй сæ, ныртæккæ 
модæйы хуыз цы цардыхæлд райста, уый йе ’мгæрæтты 
дæр никæмæн ауад. Фæлæ сæ ’рмæст сæ ныййарджы- 
ты ничи бафæзмыдта йæ фæстæ бæзджын фæд ныу- 
уадзынæй — дыууæ, æртæйæ фылдæр сæ никæмæн 
ис — сæхи фæндиаг байрæзæнт. 
— Æндæр рæстæг фæзындыстæм мах цардмæ, 
æндæр дуджы нæ хъомыл кодтой нæ ныййарджытæ! — 
фæзæгъы хотæй сæ алкæцы дæр. — Уый тыххæй 
махæй амондджындæр уыдысты нæ ныййарджытæ, 
сæ рæстæг ахæм кæй уыд! — Ныр ма уæдæ исчи 
301 

бафæлварæд уьщон хуызæн цыбыркъухæй уал сывæл- 
лоны сæ къахыл слæууын кæнын, адæмы рæгьмæ 
ракæнын! 
Фæлæ кæд бирæ фæзындæр сты ныртæккæ цар- 
ды уавæртæ, зынтæй фæразы адæймаг цæрын, 
уæддæр сæ ныййарджыты фарн мæрдтæм семæ ахæс- 
сын нæ бауагьтой чызджытæ. Æндæр мыггæгты 
æхсæн кæд сты, уæддæр Астархан æмæ Манийы 
нæмттæ мыггаджы æхсæн рох кæнын нæ уадзынц: 
æхсæны хъуыддаг уа, цин уа, зиан уа — чызджытæ 
вæййынц кæмдæриддæр раззæгты æмрæнхъ. Нæл- 
гоймæгты æмнымад сты сæ фыды мыггаджы æхсæн. 
Цард сын бантысæд, сæ гаджидау сæ фæдонтæн 
ратгæйæ! 
АРФÆЙАГ УТ КÆДДÆРИДДÆР, 
МÆ ХЪÆУБÆСТÆ! 
(Ираны хъæуы 70 азы бæрæгбоны кадæн) 
Дæ бæрæгбоны хорзæх дæ уæд, мæ райгуырæн 
хъæубæстæ! Дæ хъæбултæй иу дæн æз дæр, мæ фыды 
уæзæг, дæ риуыл йæ рæз чи схаста, уыдонæй: дæ 
циныл — цингæнæг, дæ хъыгæй — хайджын, кæд 
мæ хорзæй ницы зоныс æмæ дын ном ницæмæй 
скодтон нæ разагьды куырыхон лæгтау, уæддæр. 
Ай-гъай, нæ барын мæхи уыдоныл, йæ рæстæджы 
дæу фæзындыл, мæ уарзон хъæу, йæ удæй чи ба- 
цыд æмæ дæ, ноггуырд сабийау, иннæ хъæуты 
æмрæнхъ чи рацæуын кодта. Рухсаг уæнт, ничиуал 
ис абон уыдонæй ныр уе ’хсæн. Сæ фылдæрæн нæ 
бантыст сæ бæллицтæ сæххæст кæнын, бирæтæ сæ 
рагуалдзæджы хуымгæндæн йæ фæззыгæнд дæр нал 
302 

федтой. Чи сæ рæстæджы фыдæвзарæнты азарæй 
байсæфт, кæмæн та йе ’взонг цард хæсты бьщыры 
аскъуьщ Райгуырæны сæрвæлтау. 
Чысыл не сты 70 азы, йæ кары бацыд нæ хъæу: 
бирæ федта хорзæй дæр, æвзæрæй дæр, цинæй дæр 
æмæ хъыгæй дæр. 1937 азы фыд-заман æрбаххæст 
нæ чысыл хъæубæстæм дæр æмæ нын авзæрстæуыд 
нæ разагьды лæгты. Æнæдарæгæй аззадысты Бадзы- 
уаты Бечи, Дзарасаты Ибырыхин, Æлбораты 
Муссæ, Бæдтиаты Дзыбы, Рæмонаты Быдзыго æмæ 
Мамсыр, Сугьараты Абаци, Сасиаты Хъыхырман, 
Дегьуаты Дододти æмæ Мыкагьаты Дрисы бинонтæ. 
Уæдæ æмбис дæр нал сыздæхт нæ хъæубæсты 
разагьды гуыппырсар фæсивæдæй хæсты быдыры 
цæхæрæй. Хастауæй аззад йæ рæстæджы нæ чысыл 
хъæубæстæ, сæрдыгон изæрты-иу фæскуыст алы 
сыхтæй, алы уынгтæй, ерысгæнæгау, сæ хъæлдзæг 
уынæр арвыл кæмæн æмбæлд, уыдонæй бирæтæн 
æнусмæ бамыр сты сæ зараг хъуытаз хъæлæстæ. 
Гъе, фæлæ уæддæр цард цард у, хъыг кæм уа, 
уым цинæн дæр æнæ уæвгæ нæй, къæвдайы фæстæ 
хурæн дæр æнæ скæсгæ нæй. Царды цалх нæ банца- 
ди йæ зилынæй. Бынтон æнæ ныхыдзуарæфтыд нæ 
фесты Хуыцауæй не ’дзард разагьды лæгтæн сæ 
кæстæртæ æмæ мæ фæлтæры хъысмæтæфхæрд 
фæсивæд. Сæ къахвæдтыл сын рыг æрбадын кæнын 
нæдæр уаддымгæты бон баци, нæдæр сын сæ 
тæрккъæвдатæ ныхсадтой. Фидар разынд сæ зæнджы 
магьз сæ фæдонтæн, нæ фæтасыд сæ уæраг. Сæ 
фыдæлты фарн мæрдтæм семæ ахæссын нæ бауагь- 
той. Цард сын бантысæд. Бахъомыл сты Бадзуаты 
Бечи æмæ Дзарасаты Ибырыхины æнæ мад, æнæ 
фыд цот, Бæдтиаты Дзыбы æмæ Рæмонаты дыууæ 
’фсымæры — Быдзыго æмæ Мамсыры байзæддаг, 
303 

Æлбораты Муссæ æмæ Мыкагьаты Дрисы фæдонтæ 
сыгьдæгзæрдæ, куыстуарзонæй. 
Сæрибары хуры æндæвдадмæ фыццагдæр йе 
уæнгтæ ивазын цы фæсивæд райдыдта — сырх 
сæрбæттæнджынтæ кæй хуыдтой — уыдонæй иу уыд 
Бæдтиаты Дзыбыйы чьгзг Нинæ дæр. Йæ сонты 
бонтæй фæстæмæ уымæн йе стырдæр бæллиц уыд 
йæ хъæубæстæн хорзы бацæуын, æмæ сын дæллаг 
галау æвæллайгæ лæггад фæкодта къорд азты дæргьы: 
куыста фæскомцæдисон чыры секретарæй. Хæсты 
рæстæджы зын уавæрты, нæлгоймагстæм рæстæджы 
хъæубæстæ æгасæй дæр уыд йæ дæлбазыр — хъæусо- 
веты секретарь дæр йæхæдæг, сæрдариуæг дæр ын 
йæхæдæг кодта. Зыдта сæ алкæмæн дæр йæ тыхст, 
йæ зын уавæр, æмæ сыл аудыдта. 
Фыдвæд нæ разынд Сугьараты Абаци дæр, дæ 
иунæг къорд бауа, зæгьгæ, куыд фæзæгъынц, афтæ 
цалдæр царды цæджындзы рантыст йæ уæзæгыл. 
Сæрыстыр сæ сты ныййарджытæ, хъæубæстæ. 
Иæ бæллиц баххæст кæнын бафтыд сæ къухы 
Къуымæлæггаты Бодзийы байзæддагæн дæр. Кæд 
сын сæ фæллойæ нал сахуыста, ницыуал сын федта 
сæ хуртæй сæ фыд, уæддæр, йæ рæстæджы нæ хъæуы 
райдайæн скъолайæн бындур чи æрæвæрдта, рухс 
тауыныл йæ уд чи хъардта, уымæн мæрдтæм йæ 
зæрдæхудты нæ бацыдысты йæ сылыстæг — æхсæз 
чызгæй дæр райстой уæлдæр ахуырад, рацыдысты 
адæмы рæгьы, кæд сæ ныхыл дзуарæфтыдау знаджы 
гакк фыстæй хастой, уæддæр. 
Æнйу афтид уыдон нæ райстой уæлдæр ахуырад 
нæ чысыл хъæубæсты фæсивæдæй. Чысыл нæу сæ 
номхыгьд. Фагæй нæм фылдæр сты ныр, алыхуы- 
зон дæсниад чи райста, техникумтæ æмæ институттæ 
каст чи фæци, ахæмтæ: дохтырæй, ахуыргæнæгæй, 
инженерæй, экономистæй, музыкантæй. Дзырдæн 
304 

^айсæм нæхи Дегьуаты Астарханы сылбыддар къона. 
Иæ рæстæджы йæ сылыстæгыл æфтгæ куьщ цыд, афтæ 
йæ сæрыхилы урсытæ ацæргæй фыддæргæнгæ цьщыс- 
ты. Зæнæджы хистæр Зирæт — ахуыргæнæг, йæ 
кæстæртæ Римæ æмæ Ирмæ — инженертæ, Светæ — 
музыкæйы ахуыргæнæг, Иветæ — экономист, се 
’ппæты кæстæр Беллæ та — дохгыр. Кусы Мæскуыйы 
рынчыдцæтгæй иуы. 
Уæвгæ ахæм бинонтæ бирæ ис нæ хъæубæсты. 
Уыдоны номхыгъдмæ хауы Æлбораты Георгийы 
фæрнджын бинонты къорд дæр. Йæхæдæг бирæ азты 
дæргъы уыд нæ хъæубæсты рухстауæг — фæкуыста 
ахуыргæнæгæй, скъолайы директорæй — рухсаг уæд, 
не ’хсæн нал ис ныр. 
Дзыхъхъы лæуд нæ разындысты уыцы хъуыддаджы 
Бæдтиаты Маханджери æмæ Хъантемыраты Мæхæмæты 
бæзджын фæдонтæ дæр. Æмхуызонæй дæр фидар 
слæууыдысты сæ къæхтыл, рацыдысты адæмы 
рæгъмæ æмæ дзы алчидæр ссардта царды йæ бынат 
йæ ^зонындзинæдтæм гæсгæ. 
Йæ рæстæджы кувæджы куывд кæуыл æрцыд — 
авд лæппуйы æмæ дын иу цъæх чызг Мадымайрæмы 
цæст бауарзæд, зæгьгæ, уыдон та уыдысты Хъанте- 
мыраты Мæхæмæт æмæ йæ цардæмбал Нуся. Авд 
лæппуйы æмæ сын иу чызг рантыст дунейы рухсмæ, 
сæ кæстæр — инæлар Хъантемыраты Георги, къорд 
азты дæргъы фæкуыста нæ республикæйы Мидхъуьщ- 
дæгты министрæй. Иннæ æф&шæртæн се’ппæты 
кой нæ кæндзынæн, фæлæ сын Зауырбеджы чи нæ 
зоны нæ республикæйы, ахæм адæймаг нæ ра- 
зындзæн, æвæццæгæн. Бирæ рæстæг куыста ан- 
самбль «Алан»-ы директорæй, стæй та Металлургты 
галуаны директорæй. Уæдæ æнæ уыцы мадызæнæгæй 
дæр сæ мыггаджы бирæ разагьды фæсивæд рахъо- 
мыл: Сосейы дыууæ фырты — Созырь^хъо æмæ 
305 

Æндыре, Георгийы дыууæ фырты Бестау æмæ Мар- 
клен — ахуыргæнджытæ. Хаджумары лæппу Зауыр- 
бег та бирæ азты дæргьы фæкуыста Дзæуджыхъæуы 
хъæды хæдзарады директорæй. 
Уæдæ цы загьдæуа Хъантемыраты Гæлæуы фондз 
гуыппырсар фыртæй, сæ рæстæджы арв нæрын 
кæмæй нæ уæндыд?! Уыдонæй иуы байзæддаг у Уæ- 
рæсейы сгуыхт артисткæ, Цæгат Ирыстоны адæмон 
"артисткæ, Цæгат Ирыстоны Паддзахадон академи- 
он Тæбæхсæуты Балойы номыл театры кусæг Хъан- 
темыраты Махарбеджы чызг Терезæ дæр. 
Æнæ йæ кой ракæнгæ куыд ис Мыкагьаты Микъа- 
лайы фырт Петрæн дæр — нæ республикæйы сгуыхт 
артист, æнтыстджынæй кусы къорд азты дæргъы 
Музыкалон театры. Бадзыуаты Алыксандры фырт 
Хъазыбеджы, Фидараты Бæппуйы лæппу Юричы, 
Токаты Дженайы фырт Мырзабеджы — рухсаг уæнт, 
се ’ртæйыл дæр цардхъуагæй батар сæ бонрухс. 
Арфæйаг сты хъæубæстæн Дзуццаты Дзæрæхмæт 
æмæ Бæдтиаты Гаврушкайы фæзминаг, хæдæфсарм 
байзæддаг сæ алы къахдзæфæй дæр. Бадзыуаты Ал- 
хæсты чызг Зарæ æмæ Зауырбеджы чызг Беллæ — 
дыууæйæ дæр кусынц Цæгат Ирыстоны паддзахадон 
университеты. Баймæтаты Хъуыбадыйы фырт Бечи 
йæ фæллад уадзынмæ рацæуыны онг фæкуыста 
ахуыргæнæгæй. Баймæтаты Амырханы фырт Маркс 
къорд азты дæргъы куыста Дзæуджыхъæуы завод 
«Динамойы» директорæй. Æмæ се’ппæт нымад чи 
фæуыдзæн нæ хъæубæсты разагъды фæсивæды, 
фæлæ ма мæ уæддæр зæгъын фæнды нæ хъæуы куы- 
рыхондæр хистæртæй иуы байзæддаджы тыххæй. 
Нæ комбæсты, æвæццæгæн, ахæм адæймаг нæ 
разындзæн хистæр фæлтæры карæй, Хабæты Гæлæуы 
чи нæ зыдта йæ куырыхон зондахаст æмæ диссаджы 
хæрзарæхст, хæд-зонд, хæдæфсарм байзæддагимæ. 
306 

Цирк цы у, уый ирон адæмæй зонгæ нæ, фæлæ бирæтæ 
хъусгæ дæр куы нæма фæкодтой, уыцы рæстæг-иу 
дзыллæты йæхимæ æркæсын кодта йæ диссаджы 
къахфындзтыл æмæ хъаматимæ кафтæй йæ хистæр 
фырт Алихан. Уæды рæстæджы-иу арæхстджынæй 
архайдта алыхуызон аивадон æркастыты æмæ кæд 
уыцы арæхстдзинад йæ байзæдцагæн абоны онг дæр 
се уæнджы ис, фæлтæрæй-фæлтæрмæ йæ хæссынц, 
æнæ культурæйы артдзæсты архайгæйæ сын сæ цард 
ад нæ кæны, уæдцæр йæ байзæддаг уый æгьгьæдыл 
нæ банымадтой сæхицæн, афтид се ’рдзон курдиа- 
ты бар нæ бакодтой сæхи. Фидар къахдзæфтæй цар- 
дæмдзу кæнынц æмхуызонæй дæр. Уыдонæн сæ иу 
уыд экономикон наукæты кандидат Хабæты Алиха- 
ны фырт Мулдар (Михал). Уæлдæр къæпхæнмæ схи- 
зын ын нал бантыст фыднизы азарæй, рухсаг уæд. 
Æмæ йæхицæн цы нал бантыст, уый йе ’ртæ фыртæн 
бантысæд, йæ къахвæдтыл уæндонæй цæуынц æмæ. 
Уæдæ куыннæ скæнон мæхи ’фсымæр Дегьуаты 
Валодя Мæхæмæты фырты кой дæр — педагогон 
наукæты кандидат, академик, кусы бирæ азты 
дæргъы горæт Дзæуджыхъæуы 38-æм скъолайы ди- 
ректорæй. 1996—1997 ахуыры азты куыстмæ гæсгæ 
йе скъола нымад æрцыд Уæрæсейы раззагдæр скъо- 
лайыл. 
Æмæ чи ссардзæн, нæ хъæуы цы арфæйаг фæсивæд 
бахюмыл хæсгыфæстæйы зын азты, уьщон фаг арфæйы 
ныхæстæ! Фæлæ мæ уæддæр нæ фæлтæры минæвæрт- 
ты номæй раарфæ кæнын фæнды нæ бæрæгбоны, 
нæ цины бон, хъæуы кад æмæ намыс дæлæмæ чи нæ 
уадзы, уыдонæн. Сæ цæрæнбон бирæ уæд! 
Сæрмагондæй та мæ арфæйы сæр сты Джыбыла- 
ты Микъалайы байзæддаг, сæ фыдæлты фарн 
дарддæр хæссынхъом чи разынд. Бирæ хæрзты ба- 
цыдысты Джыбылаты дыууæ ’фсымæры — Дзибыртг 
307 

æмæ Микъала нæ хъæубæсты цæрджытæн, сæ къа- 
хыл слæууын кæныны охыл, фидар цæджындзтау 
се уæхсчытыл æнцад æвадат, зын царды къæлæт. 
Фæлæ йын уæддæр йæ цыт дæлæмæ никуы æруагъ- 
той, æнæнымад никуы уыд районы Ираныхъæу. 
Кæддæриддæр цыд раззæгты æмрæнхъ, йæ колхоз 
дæр раззагдæртæй иуыл нымад уыд. 30 азæй йын 
фылдæр та разамынд лæвæрдта Джыбылаты Микъа- 
ла (рухсаг уæд), кæд ын, ныр йæ фыртты къухы 
цытæ саразын бантыст, уыдон нæ бантысти сара- 
зын, уæдцæр хъæубæстæн чысыл нæ фæлæгтад код- 
та. Æниу уым диссагæй дæр ницы ис, цард ивгæ 
цæуы, стæй фырт хъуамæ йæ фыдæй лæгдæр ма уа? 
Æмæ нæ ферох уый Микъалайы байзæддагæй. Иæ 
фырттæй иу — Хъазыбег — кусы Кировы районы 
цæтгæгæнæн базæйы директорæй. Уый хъæппæрисæй 
хъæуы цæрджытæ сæ зæрдæ дарынц, тагъд рæстæджы 
сæ царды фадæттæ артагæй, æрдзон газы фæрцы кæй 
фæхуыздæр, фæрæвдздæр уыдзысты, ууыл. Уый 
хъæппæрисæй ма сæм сæ хъæуы бын арæзт æрцыд 
завод, уым уадзынц алыхуызон хойраджы продукттæ 
æмæ нуазинæгтæ, консервтæ. Уый фæрцы сæм 
фæкъаддæр æгуыст адæмы нымæц, райдыдтой дзы 
кусын хъæуы цæрджытæй бирæтæ. 
Йæ иннæ лæппу — Валерий — кусы Кировы рай- 
оны милицæйы хайады хицауы хæдивæгæй: архайы 
фьщгæнджьпы куынæг кæныныл, гадзрахатæй цæуджы- 
ты гамхудтæ исыныл æмæ сын се ’цæг цæсгæмтгæ 
равдисыныл. 
Арфæйаг у уæдæ хъæубæстæн се ’ннæ ’фсымæр — 
Ираны колхоз «Рæстдзинад»-ы сæрдар Тарзан дæр, 
йæ фыды гаджидау йæ къухмæ чи райста æмæ йæ 
кад æмæ радимæ дарддæр хæссынхъом чи у. 
Цард уын бантысæд, мæ хъæубæстæ, æмæ уæ рухс 
бæллицтæ иууылдæр уæ къухы дзæбæхæй бафтæнт! 
308 

МАД 
Сæрды фæлладуадзæн рæстæг Цъæйы арвитгæйæ 
фæстæмæ куы раздæхтæн, уæд мæ фадæттæ куыд 
амыдтой, уымæ гæсгæ æрфысым кодтон, мæ цард- 
уалдзæджы рæсугъддæр бонтæ кæм арвыстон, уыцы 
мысинæгты гуырæн — Мызуры. Нæ цины сæр-иу 
кæимæ уыд, нæ хъыджы хай — дих, æрфæндыд мæ 
уыцы зонгæтæ æмæ æрдхæрдты фенын. 
Фæд дæр нал баззад, сæууон хуры тын æмæ адд- 
жын фын мæ рæвдауæг кæм уыдысты, уыцы цæрæну- 
атæй. Йæ бынаты дæрдтыл ныззылд фондзуæлад- 
зыгон цæрæн хæдзар. Иæ хуыз аивта Мызур. Зынгæ 
фæфылдæр рухсадон куыстуæтты нымæц. Арæзт дзы 
æрцыд сывæллæтты рæвдауæндæтгæ, дуканитæ æмæ 
хæрæндæттæ. Байгом дзы ног скъола-интернат, 
фæзынди дзы ногамад хæдзæртгæ. Зæрдæ цинæй рад 
уыдонмæ кæсгæйæ. 
Æз кæд мæ фысымæй æфсæрмы кæнын райдыд- 
тон, мæ зæрдæхудтæй тæрсгæйæ, йæ уæгьд рæстæг 
æгасæй дæр мæныл кæй хардз кодта, уымæй, 
уæддæр та иуахæмы, йæ куыстмæ куыд рараст, афтæ 
йемæ фæцæуæг дæн. Фенон, зæгьын, дæ ныхæстæм 
гæсгæ тынг разы кæмæй дæ, уыцы куыстуат æмæ 
æмбæлтты дæр. 
Æрзæтыссæн фабрикæйы уæрæх æфснайд бацæуæн- 
ты фыццагдæр мæ цæстæнгас цæуыл æрхæцыд, уый 
уыд — «Кады фæйнæг». Рæсугъд фæлгонцгонд 
фæлгæты кондæй мæм кастысты сæ фабрикæйы 
сæрхъуызойтæ. Уыдоны æхсæнæй мæм йæ мидбыл 
худти, кæддæр мын мæ къаннæг зæрдæ кæй хъысмæт 
агайдта, уыцы Мисурæт дæр. 
Рагæй нал федтам кæрæдзийы Мисурæтимæ. Æмæ 
309 

мын ныр йæ къамы фенд мæ зæрдæмæ цавæрдæр 
æхсызгондзинад бахаста. 
— Æвæццæгæн ды дæр зондзынæ Мисурæты?— 
цымыдисхуызæй бакастæн мæ фысыммæ. 
— Æмæ уый та ам чи нæ зоны? Фæлæ йæ ды та 
кæцæй зоныс? — мæ фарстæн мын фарстæй дзуапп 
радта ме ’мбал. 
— Диссæггæ! Цæмæй, дам, æй зоныс?! Кæд æмæ 
йæ кæм фенæн ис, уæдæ? — ногæй та йæ афарстон 
æз. 
— Табуафси, мæнæ дын йæ адрис. Иу-æртæ боны 
куысты нæ уыдзæн — гæххæтгыл цыдæртæ афыста 
æмæ мæм æй радта. Мемæ рацæуын йæ фадат кæй 
нæ уыд, уый тыххæй хатыр ракуырдта, афтæмæй 
бацыд куыстуатмæ. 
Æз, иу зæххыл кæимæ рæзыдыстæм, иу дон кæимæ 
нызтам, иу уæддæф кæимæ улæфьщыстæм, уый ра- 
зыхуыз цæстæнгас къамы рахатгæйæ, зæрдæрухсæй 
рараст дæн йæ фенынмæ. Æрцыдтæн амынд бы- 
натмæ. Хæдзармæ куыд хæстæгдæр кодтон, афтæ 
мæ хъустыл уайын райдыдтой ирон фæндыры 
рæсугъд зæлтæ æмæ хъæлдзæг фæсивæды уынæр. 
Хъуыст мæм къæрццæмдзæгвд. 
Мæхи иуфæрсты-иуфæрсты байстон хæдзары 
’рдæм. Цинаг дзы уыди, уый хатыдтон, фæлæ мæ 
фæндаг комкоммæ уырдæм цыд, уый цæмæй зыд- 
тон. Мæ фысым дæр мын ницы загъта. Æмæ 
æнæнхъæлæджы дзаг фынгты уæлхъус бадæг адæмы 
цурмæ куы бахаудтæн, уæд хорзау нал фæдæн. 
Исдуг сæццуйæ аззадтæн. Иннæ уатыл дæр, 
кæстæр фæсивæд кæм бадтысты, ууыл мæ цæстæнгас 
ахастон, сæ цины сæр цæуыл у, уый рахатынæн. 
Фæлæ мын уæдмæ, æвæццæгæн, мæ уавæр фембæрста 
графины хицау, æмæ мын ацамыдта, кæстæрты 
’хсæн æфсармхуызæй чи лæууыд, уыдонмæ, æмæ 
310 

загъта: «Цардæмбал æрхуыдта Мисурæт йæ 
лæппуйæн». Ме ’ргом уыдоны ’рдæм куы аздæхтон, 
уæд мæ цæст æрхæцьщ Мисурæтыл дæр: уый цин- 
дзастæй каст йæ кæстæртæм. 
Мæ сæмбæлд æнæнхъæлæджы кæй рауад ахæм 
цины сахат, уымæй къæмдзæстыгхуыз уæвгæйæ арфæ 
ракодтон æрыгæтгæн, æгъдау радгон мæ нуазæнæн 
æмæ æрбадтæн, кæм мын загьтой, уым. 
Иннæты æмхуызон хъæлдзæгхуызæй чи бадт, йæ 
циндзинадмæ цæстырухсæй чи каст, уыцы æрыгæт- 
ты уындæй зæрдæ рухс кодта. Уæнгты æвзæрд 
цавæрдæр æбæрæг тых æмæ мæ уадидæгæн мæ мы- 
синæггы базыртæ балæууын кодтой ивгъуыд царды 
дуджы. Мæ цæстытыл ауад, йæ рæстæджы Мисурæт 
йæхæдæг йæ хъысмæт уарзон адæймагимæ сбæтгы- 
ны сæраппонд фыдæлтыккон æнæхъуаджы æгьдæут- 
ты ныхмæ куыд сыстад, уый. 
Мæныл уæд æхсæз азы йеддæмæ нæма цыди, 
Мырза æмæ Мисурæт нæ сыхæгтæм æмбæхст цард 
куы кодтой. Раджы кæддæр, сæ дыууæйæн дæр гуы- 
быны сæ ныв дæр куы нæма уьщ, уæд, дам, Бæдгиатæ 
æмæ Гаситæ туджджын уыдысты. Уыйадыл дыууæ 
мыггаджы, æгомыг хохау, слæууыдысты æвзонг 
зæрдæты æнкъарæнты ныхмæ. Цæхæртæ калдтой, 
æртхъирæнтæ кодтой туг ныккалынæй. Уыдон дæр, 
æгьдауыл сæ хъуыддагæй ницы рауайдзæн, уый куы 
базыдтой, уæд зымæгон хъызт æхсæвтæй иуы дзо- 
ныгьы бабадтысты æмæ Ираныхъæуы балæууыдыс- 
ты. Разынд сын дзы, сæ бавæрын кæй бон баци, 
ахæм ныфсхаст, зæрдæхæлар фысым. 
Афæдзæй фылдæр ахаста, сæ царды рæсугьддæр 
бонтæ давæггагæй кæм арвыстой, сæ адджын комдзаг 
бирæгъау скъæфæццагæй кæм хордтой, уыцы 
æмбæхст уавæр. Бирæ ныхæстæ æрцыд, бирæ дзырд- 
дзæугæ лæггæ бацьщ дыууæ мыггаджы ’хсæн фцдауы- 
311 

ны охыл. Фæлæ кæд адæмы æфсæрмæй бафидыд- 
той, уæддæр сæ доны бын рæсуг нæ кодта. Уазал 
цæстæй кастысты кæрæдзимæ мыггæгтæ. Нæ бар- 
стой Мырза æмæ Мисурæтæн сæ «рæдыд». Ничи сæ 
батавта, ничи сæм раздæхта йе ’ргом. 
Фæлæ уæддæр амондджын хуыдтой Мырза æмæ 
Мисурæт сæхи, сæ уарзондзинады æнкъарæнты хур- 
хыл кæй нæ ныххæцыдысты, уымæй. Иу хæдон дæр 
сын уæрæх уыд, куыд фæзæгьынц, ахæм уарзон цард 
кодтой ныхкъуырдхуызæй дæр. Сæнтыст сын, сæ 
зæрдæмæ сын тар æндæрг чи нал уагьта, цырагьда- 
рау сын сæ развæндаг рухс чи кодта, ахæм дыууæ 
хуры хуызæн хъæбулы, — радысты сæ цинæй. Гъе, 
фæлæ та бирæ нæ ахаста се ’нцой цард. Кæйдæр 
хахуырты азарæй, æнæ йæ сæрæн ницы зонгæйæ, 
Мьфза дæр бирæты хуызæн 1937 азы бахауц ахæстонмæ. 
Баззад йе ’рыгон бинойнаг йе ’нахьом дыууæ сабиимæ. 
Фескъуыд уарзæгой зæрдæты æмуд цард. Хъæлдзæг 
худт нал хъуыст се ’рдæгконд къæсæй, хуры цæст 
нал тавта бинонты зæрдæты. Хæдзары уæз æгасæй 
дæр æрæнцад Мисурæты тæлæссонд уæхсчытыл, 
æнæ иу мæн у зæгьæгæй, нæдæр цæгаты ’рдыгæй, 
нæдæр, кæй æхсæн цард, уыцы мыггаджы ’рдыгæй. 
Ноджы зындæр та йын фæци, хæст куы райдыдта 
фашистон Германимæ, уæд: налдæр бахæринаг уыд 
ссарынмæ, налдæр — царды фæрæзæн цы хъуыд, 
уыдон, — цæхх æмæ фæтæгены онг. Фаг нал уыд 
кусæг тых, аивылд хæстмæ. 
Фæлæ уæддæр нæ фæтарст зындзинæдтæй Ми- 
сурæт. Нæлгоймаджы куыстæн — нæлгоймаг уыд, 
сылгоймаджы куыстæн — сылгоймаг. Тых ын 
лæвæрдта знагмæ æнæуынондзинад. Йæ зæрдæ йын 
калмау æууылдта йæ сабиты æнæрæвдыд хуыз æмæ 
тарстхуыз цæстæнгас, нæ зоныгдзæф фыдæлты 
сæргуыбыр, ныййарджыты ниуын. 
312 

Цы кусæнгарз нæ райста Мисурæт йæ къухмæ 
уыцы фыд азты æмæ цы куыст нæ бавзæрста, ахæм, 
æвæццæгæн, ницыуал баззал. Чи нæ хъуыды кæны 
Змейкæйы хъæубæстæйы уæды цæрджытæй Мисурæ- 
ты колхозон быдырты галты фæстæ цæугæйæ? Кæй 
зæрдæ нæ бамæгуыр уыдаид æвзонг сылгоймаджы 
йæ дарæсхъуаг æмæ æххормаг сабитимæ иумæйаг 
фосы уæлхъус хизæнуæтты уынгæйæ? Уæддæр нæ 
тыхсти, фæллад нæ зыдта, цыдис йæ риуы ’мбæрц 
размæ. 
Иу æмæ дыууæ дьщзæсгом нæлгоймаджы нæ афæл- 
вæрдтой уыцы уавæртæй пайда кæнгæйæ Мисурæты 
сæ сайæн цæстæнгасы уацары баппарыныл. Иæхæ- 
дæг куыд дзырдта, афтæмæй абон дæр, æвæццæгæн, 
йæ русы сау нæма ссыд, кæддæр ын йæ «уаргь» 
фæрогдæр кæнынæй зæрдæ æвæргæйæ, ныфсы 
мæсгуытæ чи амадта, уыцы нæлгоймагæн. Æртæ 
раны æнæ фыды рæвдыдæй Мисурæты хъæбулты 
цахъхъæн сабитæ кæмæн уыд, афтæмæй та цыппæрæм 
хатт йæ чъизи дзæмбытæ уымæ чи бадаргь кодта, 
уыцы лæгсырдæн. Ницавæр уавæрты йæ уыд рох Ми- 
сурæтæй, йæ сабиты рæвдауынæй чи нæ бафсæст, 
уыцы цардбæллон уарзон цардæмбалы сурæт. 
Уымæн бады абон сæрыстырæй йæ кæстæрты 
сæргьы. Уыдон уыдысты йæ тыхы гуырæн, йæ ныф- 
сы суадæттæ. 
Уазæгæн ма йæ рацыд йæхи бар кæм вæййы йæ 
бацыдау, æмæ мæнæн дæр нал бантыст рацæуын 
суанг бадты кæронмæ. Фаесахсæвæртæм æввахсмæ 
ахаста хъæлдзæгдзинад. Бирæ дзæбæх ныхæстæ æмæ 
рæсугьд сидтытæ фæуагьтой дзаг фынгты уæлхъус. 
Сæ сидты сæр, сæ бæллиц се ’ппæтæн дæр уыд иу — 
сабырдзинад æмæ уарзондзинад. Арфæйаг уыдысты 
Мисурæты фидар зонд æмæ фæразондзинадæн æмхуы- 
зонæй дæр. Ног бинойнагæн дæр сæ цæстуарзон 
313 

арфæ уыд — чындзы æфсины чъылдымыл амад 
фæхонынц, æмæ хайджын куыд уа йе ’фсины ми- 
ниуджытæй. 
Куыд рабæрæг, афтæмæй рагæй сайдта йæхимæ 
Мисурæты нæ дзаджджын æвæрæнты къæбиц — 
Садонгом. Фæлæ йæ йæ къах нæ хаста, йæ уарзон 
къаимæ цыбыр, фæлæ уарзон цард кæм акодтой, 
æрцæуын æнхъæлæй-иу æм^цуаргомæй кæм баззад, 
уыцы тæдзгæ къуымæй. Йæ царды цаутæн ын 
æппæтæн дæр уый уыд æвдисæн. 
Гъе, фæлæ 1953 азы, йæ хистæр лæппу Рамазан 
куыстхъом куы фæци, уæд фæныфсхастдæр Ми- 
сурæт, æмæ йæ бæллицты фæдыл бафтыдысты 
Мызурмæ. Фæцис ын дзы хæрзгæнджытæ, æмæ уай- 
тагьдцæр фæлæууыд куысты æрзæтыссæн фабри- 
кæйы лыстæггæнæн цехы. Мисурæт зыдта, уыцы 
цех адæймаджы æнæниздзинадæн зианхæссæгыл 
нымад кæй у, фæлæ йæ хъуыды дæр не ’ркодта. 
Фабрикæйы хицау Козаты Яков ын куы загьта, зын 
куыст у, дæ бон дзы куынæ бауа, зæгьгæ, уæд ын 
сылгоймаг дзуапп радта: 
— Æмæ афтæ æнхъæл дæ, чи дзы кусы, уыдоны 
удтæй мæнæн зынаргъдæр у мæ уд? Æви мын мæ 
къæсхуырмæ кæсыс? 
Æмæ йын æнцон нæ уыди райдианты, ай-гъай, 
куысты дæсниад базонын. 
Фæлæ куыстуарзаг æмæ зæрдæхæлар адæмы 
æхсæнмæ бахауд, æмæ фыццагдæр йе ’нцой чи ба- 
лæууыд, уыдонæй иу —Хъæрджынты Душа. 
— Арæх æрымысæм ныр дæр ма Мисурæтимæ, 
нæ хæлардзинад кæд райдыдта, уыцы бон. Козайы- 
фырт æй цехмæ куы бакодта æмæ куы ’ркасти 
утæппæт агрегатгæм, уæд йæ цæстæнгасыл фæзынд 
дызæрдыгдзинад. Æз æм хæстæгдаер бацыдтæн, 
зæрдæтæ йын авæрдтон, зæгьын, тыхсгæ ма кæн, 
314 

фæцарæхсдзынæ. Мах дæр ам куы стæм, фæкæс- 
,цзыстæм дæм. Æмæ йæм фæкастыстæм æцæгдæр. 
Ие ’ххуысы хай йын кодта нæ сменæйы мастер Цо- 
гойты Ибрагим дæр. Бацамыдта йын, агрегатгимæ 
куьщ архайын хъæуы, уый, фæскуыст-иу афæстиат 
йемæ, куысты рæстæг дæр æй рохуаты нæ уагьта. 
Уæдæ æз дæр æдзух уыдтæн йæ фарсмæ. 
Æмæ æцæгдæр, цыбыр рæстæгмæ фæцарæхст 
Мисурæт, фæрæвдз йæ куыст. Уый нæ, фæлæ ма 
йæхæдæг цалцæг кæнын дæр райдьщга, кæуыл куыс- 
та, уыцы агрегаттæ. Æмæ йын сылгоймæгты 
бæрæгбоны фæдыл æмбырды хорзæй æрымысыдыс- 
ты йæ ном. Радтой йын «Кады грамотæ». Чысыл 
фæстæдæр та йæ хуызист фæзынд «Кады фæйнæгыл». 
Уыцы бонты сылгоймаг йæхицæн фидар дзырд 
радта, цалынмæ куыстхъом уон, уæдмæ мæ хуы- 
зист хъуамæ уырдыгæй ист мауал æрцæуа, зæгьгæ. 
Æмæ æцæгæй дæр афтæ рауад. Уæдæй ардæм 
æвæллайгæйæ фæллой кæны уыцы иу ран. 
Мисурæт хæлæг никæмæн кæны йæ фæлтæрддзи- 
над æмæ зонындзинæдтæ æвæлтæрд кусджытæй. 
Хистæр хойау кæддæридцæр се ’нцой балæууы. Уый 
дæр сын æгыъæдыл нæ нымайы æрыгæтгæн, фæлæ 
сæ разæнгард кæны ахуырады бæ.рзонддæр 
къæпхæнмæ, абон сын æгьгьæд цы зонындзинæдтæ 
сты, уьщон сом чысыл кæй уьщзысты, ууыл сæ бау- 
уæндын кæны. 
— Фыццаг рæстæг та адæймаджы удыхъæд æмæ 
зондæй чи æвзæрста? Бирæгь фыййауæн йæ худы 
кондмæ гæсгæ куыд аргь кодта, афтæ-иу адæймаджы 
йæ уынд æмæ йæ уæлæдарæсæй æвзæрстой. Чиныг 
цы уыд, уый та чи зыдта. Кæйдæр усгурау, газет 
дæр æмæ чиныг дæр æнæ йæ нывтæм æркæсгæйæ 
къухмæ куыд райсгæ сты, уый æмбаргæ дæр нæ код- 
той. Ныры фæсивæдæн та цы нæ фаг кæны? Цы 
315 

сæ нæ уадзы ахуыр кæнын? Боныгон дæ фæнда — 
цу æмæ ахуыр кæн. Куысты сæр дæ хъæуы, — кус 
æмæ ахуыр кæн изæрон скъолайы, науæд фæсау- 
уонмæ. Æз дæр ма, мæ сæры урсытæ мын иугай 
тон, уæд ыл, æвæццæгæн, стæм хилтæ йеддæмæ 
нал аззаид, уæддæр кæсын æмæ фыссын куы ба- 
зыдтон зæрондæй. Никæмæн уæ дæн ныртæккæ 
лæгьстæйаг мæ кæсинагæй дæр æмæ мæ фыссинагæй 
дæр, кæд æнæ кæсæнцæстытæй хорз нал уынын, 
уæддæр, — райхъуысы Мисурæты ныхас фæсивæдæй 
куы иутæ, куы иннæты æхсæнæй. 
Иуахæмы цехмæ æрбарвыстой æртæ æрыгон чыз- 
джы. Сæ къухтæм æркастæй дæр бæрæг уыд, куыс- 
туаты дуарæй фыццаг хатт кæй бахызтысты, уый. 
Никæй зæрдæ барухс кодта цехы кусджытæй сæ 
фæзынд, кæд сæ ныхас никæмæй схауд, уæддæр. 
Фæстæдæр куыд бамбæрстам, афтæмæй сменæйы 
мастер Ибрагим дæр йæхимидæг «арфæтæ» кодта се 
’рбарвитæгæн. Фæлæ уæдмæ сæ хъустыл ауад Ми- 
сурæты æлхыскъ ныхас: 
— Гогыз бындзмæ куы кæса, уый каст сæм цы 
кæнут? Æви мын сымах авдæнтæй агрегаттæм æрхыз- 
тыстут? Хæстæгдæр-ма рацæут, мæ хуртæ, — цыма 
сын се ’рбацыдмæ рагæй æнхъæлмæ каст, уыйау сæм 
фæдзырдта сылгоймаг. 
Цы гæнæн ма уыд иннæтæн дæр æмæ къæмдзæс- 
тыгхуызæй кæрæдзимæ бакастысты. 
Уыцы сахатæй фæстæмæ Мисурæт йæ арм дарын 
райдыдта чызджытыл. Амыдта сын, машинæтæй 
кæцы цæмæн хъæуы, згъæр лыстæг кæнынæн 
цæмæйты пайда кæнынц, сыгъдæгдæр æхсад куыдæй 
цæуы æмæ æндæр хъуыддæгтæ. Нал æй федтаис 
улæфты рæстæг дæр æвдæлонхуызæй. Се ’мархайд 
кодта фæскуыст дæр. 
Æмæ дыууæ чызджы уайтагъддæр фæцалх сты, 
316 

фæлæ æртыккагæй, Нинæйæ, йæ зæрдæ ницы рухс 
кодта. Куыстмæ нæ тасыд йæ астæу. Бæрæг уыд, 
йе скъолайы æмбæлттæй фæхицæн æм зын каст, 
æмæ уымæ гæсгæ æрбацыд фабрикæмæ семæ. 
Æфсонмæ-’фсонты йæхи радав-бадав кодта, дыгай- 
æртыгай бонты-иу нал фæзынд куыстмæ рынчынæф- 
сон. Куы-иу æрбацыд, уæд та æнæ исты фыдбылыз 
æруадзгæ нæ уыд. Æмæ та иуахæмы æмбис куыс- 
тыл йæ агрегат дзыхълæуд ныккодта. Мисурæт 
æфсон агуырдта æнæуи дæр йемæ аныхас кæнынæн 
æмæ йæм нал фæлæууыд: 
— Мæ хуры чысыл, æнæ хид рауадзгæ æнтыст 
дæр нæй, æнтыст. Æнцонæй къухы ницы æфты. 
Афон дын у ныр де ’ннæ ’мбæлтгы хуызæн куыст ба- 
зонынæн. Ныр нæм æртыккаг мæй дæ æмæ 
æртæмæйдзыд сывæллон йæ мады куы фæзоны. 
Бакæс-ма уæртæ уыдонмæ, — чызджытæм ын аца- 
мыдта Мисурæт. 
Тæвд къæйыл доны æртах куы ’ртадзай, уыйау 
рафыхт чызг æмæ йæхи рæвдз кæнынмæ фæци. 
Дыууæ чызгыл ма æхсгæ хаст акодта йæ цæстæнгас 
æмæ дуары æдде фæци. 
Кæсгæйæ баззад йæ фæстæ Мисурæт. Хорзау нал 
фæци, кæд æй, мыййаг, иннæты цур нæ хъуыд æф- 
хæрын, зæгьгæ. Фæдзырдта цалцæггæнæг мастермæ 
æмæ, иннæ сменæйы куыст куыннæ бакъуылымпы 
уыдаид, афтæ иумæ срæвдз кодтой агрегат, стæй 
фæскуыст комкоммæ йæ фæндаг, Нинæ кæм цард, 
ууылты акодта. Нæ йæ баййæфта сæхимæ, йе 
’мбæлтгы ныхæстæм гæсгæ киномæ ацыд. 
Дыккаг дзæнгæрæгимæ Мисурæт дæр бахызт ки- 
нозалы дуарæй. 
Зивæджы мад мæгуыр у, зæгъгæ, мæнгæн нæ 
фæзæгъынц. Æнцондæрæй бафтыд Мисурæты къу- 
317 

хы Нинæимæ баныхас кæнын киноныв «Девчата» 
феныны фæстæ. 
— Ме ’стдæс азы мын мæ зæрдыл æрлæууын код- 
той. Тæхуды æмæ ныртæккæйы фадæтгы йæ цард 
ногæй чи райдайы! — Нинæиты раййафгæйæ рай- 
дыдта йæ ныхас æмæ хатыр курæгау йæ къух балæ- 
вæрдта, чызджы цонгыл цы къуыдипарæзт лæппу 
хæцыд, уымæ. — Кæй дзæбæх лæппу дын у, Нинæ? 
Нæхимæ-ма йæ æрбакæн куыстмæ. Дæуæн дæр 
хъæлдзæгдæр уыдзæн. Хъæлдзæг кæм уа, уым та 
æнтыстæн дæр æнæ уæвгæ нæй, — хъазгæмхасæн 
сын ныхæстæ кæнынмæ фæци Мисурæт, цыма фыц- 
цаг хатт уыны лæппуйы, уыйау. Афтæмæй хорз зыд- 
та, иу аз ыл иннæйы фæстæ кæй ивгъуыдта алы 
институттæм бацæуыныл фæлваргæйæ. Куыстмæ 
бацæуын та йæ сæрмæ нæ хаста, дæс къласы уый 
тыххæй нæ фæдæн, зæгьгæ. 
Хорз лæууынц уыцы ныхæстæ абон дæр ма Нинæ 
æмæ йе ’мбал лæппу Жорæйы зæрдыл. Лæппу 
æцæгдæр бацыд фабрикæмæ кусынмæ. Чызг дæр 
æрлæмбынæг уæд, йæ астæу куыстмæ тасын рай- 
дыдта. Фæстагмæ сæ дыууæ дæр бахаудтой фабри- 
кæйы фæлтæрдджын кусджьггы номхыгьдмæ, фæсау- 
уонмæ та ахуыр кæнынц хъæууонхæдзарадон инсти- 
туты. Мисурæтимæ та сын иу хæдон дæр уæрæх у, 
афтæ схæлар сты. 
Зын ссарæн у цехы уæнгтæй, Мисурæты фæлмæн 
цæстæнгас чи нæ банкъардта, кæстæриуæг кæмæн 
нæ бакодта, ахæм. Æппæтыл дæр узæлы, фæлæ 
уæддæр тынгдæр йæ цæст дары фæсивæды ’рдæм. 
Æмхуызонæй дæр се ’нтыстдзинæдтæй уымæн сты 
арфæйаг, æнцой сæ никæмæн фæдæтты, цалынмæ 
ахуыры фæндагыл æрлæууынц, уæдмæ. Фæлæ дзы 
рохуаты нæ зайынц йæхи æмбæлттæ дæр. 
Иуахæмы сменæйæ хидæйдзагæй рацыд Душа, 
318 

афтæмæй йыл æрцыд тыхджын къæвда. Æнæхъæн 
дыууæ мæйы уый фæстæ хуыссæнуатæй нал рахызт, 
куы сыстад, уæддæр иуцасдæр йæ сæрæн нал код- 
та. Æмæ æртæ мæйы дæргьы Мисурæт, æнæхъинц 
уæрдонау, æнæ иу ныхасæй йæ бæсты фæкуыста, 
сменæйы куыст дæлæмæ не ’руагъта. 
Хæдзонд æмæ фидар къахдзæфтæй цæуынц сæ 
фидæны фæндагыл Мисурæтæн йæ байзæддаг дæр. 
Иæ хистæр лæппу Рамазан Сырх æфсады рæнхъытæй 
куы сыздæхт, уæд ахуырмæ бацыд изæрон скъоламæ, 
бонæй та куыста шахтæйы. Дæс къласы каст куы 
фæци, уæд фæсаууонмæ ахуыр кæнын райдьщта арæз- 
тадон техникумы, бонæй та куыста шахтæйы. Уый 
фæстæ ахуырмæ бацыд Хæххон-металлургон инсти- 
тутмæ. 
Кæстæр лæппу Костяйæн дæр йæ бæллиц чы- 
сылæй фæстæмæ уьщ инженер суæвын æмæ дæс кьла- 
сы фæстæ уый дæр йæ хистæр æфсымæры хуызæн ба- 
цыд уыцы институтмæ. Се ’ртæйы куыст дæр баст у 
æрзæтимæ. 
Сæ бадт нæ фенад, сæ цин нæ фæмæнг, уыцы 
бон Мисурæты хæдзары дзаг фынггы уæлхъусдыу- 
уæ æрыгоны амоццæн гаджидæуттæ чи уагьта, уыцы 
хистæртæн дæр. Иæ алы уæнджы алы æгъдау ис 
кæмæй фæзæгьынц, ахæм хæрзæгьдау, хæдæфсарм 
адæймаг разынд сæ ног бинойнаг Азæ. Уый æрцьщæй 
фæстæмæ ферох сты Мисурæтæй йæ зынтæ, йæ 
фыдæбæтгæ. «А» æмæ «о»-йæ се ссард, сæ баконд. 
Аргь ын кæны йæ алы ныхасæн дæр. Æмæ уæвгæ 
дæр куыннæ у кады аккаг, йæ комы комдзæгтæй 
уымæн ахæм уарзон хæд-зонд цардæмбал чи схъо- 
мыл кодта. Йæ хъæбулты хьуагæй йæ дзыхмæ адджын 
комдзаг чи никуыуал схаста, йæ уæлæ дарæсы 
рæсугьд чи никуал скодта... 
Дæддæр лæуд нйцæмæй у чындз Азæ дæр йæ ног 
319 

бинонты ’хсæн. Хæссы ахуыргæнæджы кадцжын 
ном, хъомыл кæны суинаг фæлтæр. 
Уæззау æмæ гуыргьахъ уыд Мисурæты цардвæн- 
даг. Ныр — рæсугьд йæ фадæттæ, хъæздыг — йæ 
къæбиц. йæ амонд кæй хъæбысы ссардта, уыцы 
æгомыг хæхты æвæрæнтау, фæрнджын — йæ ном, 
йæ бон. Радтой йын, æппæт фадæттæ дæр кæм ис, 
ахæм цæрæнуат. Аргь ын кæнынц йе ’нæзæрдæхудт 
фæллойæн. Ис æм цыппæрæм къæпхæны дæсныйад. 
Ахæм бæрæгбон, ахæм æмбырд нæ уыдзæн æмæ Га- 
ситы Мисурæты кой хорзæй кæм нæ ракæной, йæ 
ном ын кæм не ссарой. Алы аз дæр йæ фæллад уадзы 
санатори кæнæ фæлладуадзæн хæдзары. Æмæ та йæ 
куыстмæ æрбаздæхы уæнгрогæй. 
Бирæ куыстадон лæвæртгæ ракæнын ис Мисурæ- 
ты зæрды нырма, кæд ыл царды фæззæг уæз кæнын 
райдыдта, уæддæр, æмæ дзæбæхæй йæ къухы 
бафтæнт. 
ДЫУУÆ ФЕМБÆЛДЫ 
Мæхи зонынхъæм куы фæдæн, уæдæй фæстæмæ 
хъусын амонды кой. Хъуыдыты аныгъуылын, 
æрдзон лæвар уа, æви хицæй аразгæ, зæгьгæ. Æмæ 
кæддæриддæр æрцæуын иу хъуыдымæ: «Æнæ 
бæллиц, æнæ истæмæ тырнгæйæ нæй амондæн 
ссарæн». 
Адæймагыл скæны лæгæвзарæн рæстæг: цасфæн- 
ды дзы дæрдты ма зил, куыдфæнды дзы дæхи ма 
хиз, уæддæр ыл дæхи искæд æнæ скъуыргæ нæ 
фæуыдзынæ дуджы цаутыл фæлгæсгæйæ. Æмæ та 
уæд ногæй хъустыл ауайы залиаг калмы маргæйдзаг 
320 

æвзæгты æхситт... Ногæй та нæ фæлтæры къахвæд- 
тыл фендзынæ сырх дидинджытæ... Сыгьд бæстæ. 
Калди туг... Цыбырныхасæй, цыди хæст, уæззау 
æмæ тугкалæн хæст... Æмæ хæсты тымыгь хохрæ- 
бын хъæутæм кæй бахаста, уыцы хауæццаг адæмæй 
уыдтæн æз дæр. Нæ кæмтгы арт цыренæй сыгьд, 
сау мигьтæ зилахар кодтой нæ сæрмæ. Зæхх тугæй 
уагьта йæ дойны. Кæцæй дæ, чи дæ — кæм ма уыди 
фæрсæг. Кæй кæм æййæфта, уыцы ран — йæ фы- 
сым. 
Æнæзонгæ хъæу, æцæгæлон адæм... Мæлдзы- 
джыты губаккау æмызмæлд кодтам иу ныккæнды. 
Бахъуыды сахат ныфсы хос уыдыстæм кæрæдзийæн. 
Иу фæдисы рæстæг, уæларвæй æрхауæгау, нæ 
ныккæндмæ ’рбафтыд хæтæгхуаг гыццыл лæппу — 
Мишæ. Мадзура, сагъæсхуыз — йæ бакаст, бæгуылæ- 
гау — йæ фезмæлд. Æнæзивæг лæппу фæцыд адæ- 
мы зæрдæмæ, се ’ууæнчы бацыд йе ’нæзивæгæй. 
Хай йын кодта алчидæр йæ комдзагæй, рæвдыдтой 
йæ лæгьз ныхасæй. Фæлæ уæддæр цæуылдæр хи- 
мидæг тынг кæй тыхст, уый бæрæг уыд йæ сагъæс- 
саг цæстæнгасæй, иудадзыг дæр тырныдта æддæмæ, 
йæ фылдæр рæстæг æрвыста уынджы. 
— Дзæгъæл нæмыг номæй нæ фæрсы, мæ хур, 
хъахъхъæн дæхи, — арæх ын-иу дзырдтон æз. 
— Æмæ ма кæй хъæуын? — йæ къух-иу ауыгьта 
лæппу. — Чи зоны, цы фесты ме ’фсымæртæ, мæ 
хотæ? Мæныл сæ фæдзæхста баба. Дæсаздзыд, дам, 
лæг у... Мæ кæстæртæ сты. Мад нын нæй, баба та — 
хæсты быдыры... 
— Сæ амонд конд у, мæ хур, уыдонæн дæр, кæд 
сын ницы уаид!. Арв куыд нæры, афтæ нæ цæвы, 
куы фæзæгъынц. Фæсурдзысты ацы æнаккæгты, 
æмæ сæ уæд ссардзынæ. Æрмæст бахъахъхъæн дæхи! 
Ма кæн æддæмæ дзæгьæлцыд, уæлдайдæр æнафон. 
11 Дегьуаты Соня 
321 

Æрхуысс-ма мæнæ ам, — мæхæдæг кæм уыдтæн — 
ныггæнды мидæггаг хатæны, уым ын иу ран цыдæр 
бызгьуыртæ йæ быны акодтон. 
...Рæстæг æмбисæхсæвæй фæивгъуыд, хъыпп- 
сыпп никæцæйуал хъуыст, рæстæгæй-рæстæгмæ-иу 
дардæй цы хотыхты уынæр æрбайхъуыст, æндæр. 
Чи йæ мидхъуыдыты аныгьуылд, чи фынæй аци. 
Уалынмæ нын нæ дуар тыхджын чидæр ныххоста. 
Фæгæппытæ кодгам æмхуызонæй дæр нæ лыстæнтæй 
æмæ тарст каст кæнæм кæрæдзимæ, цы уыдзæн 
дарддæр, зæгьгæ. Фæлæ та уæдмæ дуар ногæй ных- 
хостæуыд. 
— Гъе-гье, нæ раны стæм гьеныр, базыдтой нын 
не ’мбæхсæн бынат! — æрбайхъуыст нæм ныккæнды 
æддаг хатæнæй кæйдæр тарст хъæлæс. — Бакæнын 
сын хьæуы дуар, уæддæр нæ афтæмæй нал ныууадз- 
дзысты, мæсты ма сæ цы скæнæм, æндæр! — загь- 
та, ныккæнды цы карджын цæф лæг хуыссыд, уый — 
Хъызылбег. 
Цы гæнæн ма нын уыди æниу: кæй пъадвалы 
уыдыстæм, уыцы зæронд ус сын бакодта дуар. 
Мидæмæ æрбахызтысты дыууæ немыцаджы, сæ 
автоматтæ сæ къухты фехсын æввонг дардтой, 
афтæмæй. 
Бирæ радзур-бадзуры фæстæ нын къухамынды 
фæрцы бамбарын кодтой, хидыл бомбæтæ æркалд- 
той сырхытæ æмæ йæ аразын хъæуы фæстæмæ, 
зæгьгæ. Æмæ семæ ракæнынмæ агуырдтой, сывæл- 
лон кæмæн нæй, ахæм дыууæ сылгоймаджы . 
Катайы бацыдыстæм æмхуызонæй: мæлын кæй 
фæнды, фыдгулæн та йæ ном йæ уæлæ. Чи сын 
æууæндыд сæ ныхæстыл æмæ алчи йæхи нылхъывта 
къуыммæ, хъусæй лæууæм æмхуызонæй. Уыдон та 
еуæ-еуæ кæнынц, ома тагьддæр ут, зæгъгæ. Тызмæ- 
гæй-тызмæгдæр кæны сæ хъæлæсы уаг. Æмæ уæд, 
322 

мах цы бинонты къордимæ уыдыстæм — фондз чыз- 
джы, ног чындз æд сывæллон æмæ дыууæ æнахъом 
саби лæппуйы, — уыдоны мад сыстад, адон нæ ам 
бындзагьд ныккæндзысты, зæгьгæ, æмæ сæ размæ 
рацыд: 
— Æз цæтгæ дæн цæуынмæ, чи ма цæуы мемæ?! — 
загьта уæндонхуызæй. 
Иууылдæр ныхъхъус сты, дзуапп дæттæг ын нæй. 
— Ау, Косер, дæ чызджытæй дын искæй куы 
акæной дæ цурæй, уæд дын уый æнцондæр уыдзæн? 
Мæгуыры бон ныл кæй ныккодта, уый дæм нæма 
хъары? Рахиз, дæ рын бахæрон, æндæр гæнæн нын 
нæй! 
Цы гæнæн ма уыд уæд Косерæн дæр æмæ йæ 
цæссыг калгæ рахызт уый дæр. 
Цæй хуыст æмæ ма цæй æндæр, сар-æрдиагæй 
байдзаг ныггæнд. Кæуынц, ниуынц, семæ кæй акод- 
той, уыдоны бинонтæ, иннæтæ дæр ма æдас кæм 
уыдысты, фæлæ. 
— Мæнæ ныл цы бон ныккодта, мæнæ! — хъуыст 
алырдыгæй ныййарджыты æрдиаг. — Боны рухс ма 
нæ цæстæй куы фениккам, уæд нæ дарæн ивгæ у 
æнæмæнг, хъæуы астæумæ хæстæгдæр кæд чысыл 
æдасдæр уаид! — фидарæй сфæцд кодгой иууыддæр. — 
Фæлæ куыдæй, хи зæххыл нын æддæмæ ракæсыны 
бар куы нал ис, уæд?.. 
— Басабыр-ма ут, уæ хорзæхæй, цыма та кæйдæр 
уынæр цæуы æддейы! — дзуры та иуахæмы цæф 
нæлгоймаг. — Кæд сæ æцæгдæр кусынмæ акодтой, 
æндæр карджын устытæй цы кæнынц æрыгон сыл- 
гоймæгты раз? 
Уыцы ныхæстæ куыд кодта нæлгоймаг, афтæ та 
дуар æрбахостæуыд, æрмæст ныр сабыргай, стæй 
Мисурæты ныхас æрбайхъуыст: 
— Ма тæрсут, мах стæм! Мисурæт æмæ Косер. 
323 

— Бакæнут-ма дуар тагьддæр! Ау, цы зæд, цы 
дуаг сын баххуыс кодтаид!? — дзуры кæстæртæм 
хæдзары хицау, уæдæй нырмæ йæ уæрджытыл 
лæугæйæ дзуары нывы цур табу, лæгьстæтæ чи код- 
та не Сфæлдисæгæн, уый. — Ау, мæ лæгьстæтæ 
дæм фехъуыстаиккой, мæ уд дæ нывонд æрбауа?! 
Фыдбылызæй сæ бахиз, ме уазæг сæхи чи бакодта, 
уыдоны, дæ рын бахæрон! — радыгай хъæбыстæ 
кæны сылгоймæгтæн. 
Фæлæ та уæдмæ æрбайхъуыст дуары хойын, æмæ 
æмхуызонæй фæхъус сты ныггæнды уæвджытæ, 
сагьдауæй баззадысты сæ мидбынæтты. 
— Дуар-ма бакæнут!.. Уый æз дæн, Мишæ, — 
æрбайхъуыст лæппуйы ныллæг хъæлæс. 
«Мæ бындурыл!.. Æмæ уый та æдцейы кæцæй 
февзæрд?!» — хинымæр ахъуьщы кодтон æз, нæхи 
хатæны фæмидæг дæн æмæ йын асгæрстон йæ 
лыстæн. 
— Бакæнут ын дуар!.. Уый у, нæй мидæгæй! — 
дзурын, дуармæ хæстæгдæр чи лæууыд, уымæ. 
— Диссæгтæ!.. — æдзынæг ын кæсын йæ цæстьггæм, 
куы ’рбахызт мидæмæ, уæд. 
— С-с-с... — йæ дыууæ ’нгуылдзы йæ былтыл 
авæрдта лæппу, куы мæм фемдзаст, уæд æмæ ком- 
коммæ йæ лыстæнмæ бацыд. Æз дæр йæ фæстæ 
фæмидæг дæн æмæ та йæм æнæдзургæйæ æдзынæг 
ныккастæн. 
— Цы мæм кæсыс? Уæдæ сæ куы амардтаиккой, 
уæд та? 
— Кæй? 
— С-с-с... — йæ лыстæны атымбыл лæппу. 
— Сызгьæрин тæбæгьты йын фæкуывдæуæд не 
Сфæлдисæгæн! Иу Хуыцау нæ сафгæ кодта, иннæ 
Хуыцау та — æххуыс! — цины цæссыгтæ калгæйæ мæм 
уыцы рæстæг æрбайхъуыст Мисурæты ныхас. — 
324 

Чысыл куы ауадыстæм, æрхы былмæ дæр нæма 
ныххæццæ стæм æххæст, афтæ нæ хæдфæстæ 
къутæртæй фæд-фæдыл цалдæр æхситты райхъуыст. 
Партизан, партизан! зæгьгæ, ныл сæ къухтæ сцагь- 
той немыцæгтæ æмæ кæрæдзи фæдыл ныббындз сты 
æрхы ’рдæм. 
— Уæдæ ды дæ сæ ирвæзынгæнæг, мæ хур, нæ?.. — 
йæ цуры æрбадтæн æмæ йын йæ сæр лæгьзытæ 
кæнынмæ фæдæн лæгтпуйæн. — Æмæ куьщ фегуырдтæ 
æддейы та? 
— Уæлæ! — ацамыдта мын, къæбицмæ рухсы 
тыххæй цы чысыл иуцæстон рудзынггонд уыд, уымæ. 
Хуыссæнуаты ничиуал æруагъта уыцы ’хсæв 
бонмæ йæхи фыртарстæй. Æнхъæлмæ кастыстæм 
боны ’рбарухсмæ, цыма нын раст йемæ уæлахиз хас- 
та. Тырныдтам хъæуастæумæ ныйирвæзынмæ, фæлæ 
кæм? Нæхи зæххыл ма нын къахыбарæй цæуæнтæ 
уыд? Æдасæй дæ сæр дæр ма радардтаис дуарæй! 
Кæцьггæй дзы зындæр хьахьхьæнæн уьщ хи — нæхионтæй 
æви фыдгултæй, уый зын зæгьæн уыд. Хъæуы не- 
мыц æрæнцадысты, хъæуысæр — хъæды дымæджы 
та нæхи æфсæдтæ уыдысты æмæ уырдыгæй æхсæвæй- 
бонæй гуыпп кодтой. Сыгъдыстæм дывыдон арты, 
фезмæлæн нын ничердæм уыди æппындæр, нæ хой- 
раг амал кæнынæн, нæ — дон æрбайсынæн, кæд- 
иу чысыл сабитæй искæй арвыстам, æндæр. Æмæ 
уæд алкæддæр нæ цума уыди Мишæ. Фæлæ ууыл 
дæр арæх нæ хæст кодтам, уайтагьд-иу цыдæр æрба- 
ци. Фæстагмæ та æппындæр нал хъарм кодта йæ 
бын. Стæй иуахæмы мидæмæ нал æмæ нал зынд. 
Æхсæвы тар йæхи æруагьта, уæддæр лæппу нæ 
зынд. Зæрдæфæйлыдæй баззадтæн, кæд дзæгъæл 
нæмыгæй бадæлгом искуы, зæгьгæ. Иннæтæй дæр 
алчи йæ мидхъуыдыты аныгьуылд, уаридзавд кæрчы- 
ты хуызæн тымбылтæй лæууыдысты алы къуымты. 
325 

Иу сыбыртт нал хъуысти ныккæнды. Не ’ппæты 
цæсгæмтгыл дæр зынд фарсты нысан: «Цы фæци, 
кæм уа Мишæ?» Тар фын сыл уæлахиз кæнын рай- 
дыдта фæлмæцыд адæмыл, фæлæ уæдцæр Мишæ 
зынæг нæ уыд. Рафт-бафт кодтон мæ мидбынат, 
мæ хуыссæг кæдæмдæр фæлыгъд. Алы сыбыртмæ 
дæр дардтон мæ хъус, афтæмæй мыл æрбарухс 
бон. 
Дыккаг бон сихæрттæм æввахс хъæубæстыл ай- 
хъуыст ног хабар: иу гыццыл лæппу, дам, минæйæ 
знæгтæн кæфты цагьд ныккодта, фæлæ йæхæдæг дæр 
сæ дзæмбытæм бахауд, мæгуырæг. 
Ничиуал схаста уыцы бон комдзаг йæ дзыхмæ, 
сабийы сæфтыл хъæубæстæ æмхуызонæй кодтой 
æрдиаг. Чи та йын кодта йæ ныфсмæ хæлæг... 
Фыд лæг æмæ фыдбон бирæ кæм хæссынц — бан- 
цади хæст. Сæрибары хур та атылд нæ зæххыл. 
Цæйбæрц дон фæцыдаид уæдæй-уæдмæ, чи зоны, 
цæйбæрц кæрдæг фæзадацд нæ фæзтыл,фæлæ уæддæр 
мæнæй нæ рох кодта сабийы хъысмæт. Суинæгты 
коймæ-иу алкæдцæр ауади цæстытыл, арф улæфтимæ 
йын ардгон алкæд йæ ном. Мæ хъуыдыты, мæ сæнтгы 
та-иу нбгæй фæзынд: «Цы фæуыдаид уæддæр, 
цымæ?» 
* * * 
Æнæ исты миниуæгæй, дам, мæрдтæ дæр сæхимæ 
нæ уадзынц, фæзæгьынц. Æмæ мæнæн та, æвæц- 
цæгæн, не Сфæлдисæг уыцы миниуæг бахай кодта — 
бахъуыды сахат æгьдæнцой уæвын. Хæстæгæй-хи- 
онæй мыл афтæ фæцахуыр сты, æмæ сæ мæрдцзы- 
гойы исчи цæуа — æмбал ын фæлæуу, дохтыры 
326 

æххуыс сæ искæйы бахъæуа — фæхæццæ йæ кæн, 
куыст агурыны сæр сæ искæй бахъæуа — феххуыс 
ын кæн. 
Æмæ та мæм иубон мæ куыстмæ не ’рвадæлты 
чызг æрбауад: «Мард мæгуыры къонайыл фидауы, 
куыстагур ссыдтæн æмæ мæ дæумæ сардыдтой», — 
йæ дæрдцжын къахыдарæс æмæ ихсыд кофтæйы 
дыстæ бамбæхсыныл архайгæйæ мæм йæхи æрба- 
къул кодта. 
Раст мыл цыма æнтæф бон доны бедыра бакалдæ- 
уыд, афтæ ныккæрзыдтон чызджы мæгуыр хуызыл 
мæ цæст ахæсгæйæ. Царды уылæнтæ йын йæ ный- 
йарджыты кæрæдзийæ фæхицæн кодтой, уый фехъ- 
уыстон, фæлæ сæ азарæй саби ахæм уавæрты ба- 
хауд, уый мæ фыны фенгæйæ дæр нæ бауырныдта- 
ид. Æз дæр ма йын йæ фыдæй мæ сæр бæрзæндгы 
хастон, нæ мыггаджы æгайтма ахæм гуырд ис, 
зæгьгæ. Ахæм афтид-зæрдæ разындзæн, уый æнхъæл 
та йын чи уыд! 
Цы гæнæн та мын уыди?! Æмæ мæ мæ къæхтæ 
«Электроцинчы» заводмæ куыд ныххастой, уый 
æмбаргæ дæр нæ бакодтон. 
Нæ ныццыд æмæ улæфты сахат баиу сты, æмæ 
заводы кæрты адæм уæгъдызмæлд кодтой. Чи 
хæдзармæ тагьд кодта, чи та — хæрæндонмæ. Мах 
нæхи байстам, хурварс цы чызджыты къорд лæу- 
уыд, уыдонмæ. 
— Хатыр бакæнут, уæ хорзæхæй, фæлæ куыста- 
гур стæм. Сидзæр чызг у ме ’мбал, фæкæсинаг... — 
къæмдзæстыгхуызæй загътон æз. — Ницы куыст ын 
разынид сымахмæ? 
— Мишæйы сменæ фæссихор кусы, æндæр хорз 
уыдаид уый фенын, мæгуырты «мад» у уый, — 
исдуг сæ ничи ницы дзырдта, чызджы сæрæй бынмæ 
327 

цæстæнгасæй барстой æндæр, стæй æрæджиаугомау 
загьта сæ иу. 
— Сменæйæн нæ зонын, фæлæ та йæхæдæг нæ 
лымæн «знæгтимæ» кусы, — бафтыдта йын йæ ны- 
хасмæ иннæ. 
— Уæдæ йæм уæд чысыл банхъæлмæ кæсут, 
ардæм æй хъæуы, — бафиппайдта иннæ. 
Фæстæдæр нæ бакодтой уæнгджынтæарæзт 
бæзæрхыг бæрзонд лæппулæгмæ. Куы йæ ауыдтон, 
уæд мæ мидбынат цавддурау сагьдауæй лæугæ баз- 
задтæн, налдæр ныхасмæ арæхстæн, налдæр мæ 
лæууыны хъару уыд, мæ зæнгтæ мæ быны фæцу- 
дыдтой. Тымыгь сыстæгау мæ цæстыты раз слæу- 
уыдысты цавæрдæр æмтьеры нывтæ: немыцаг сал- 
дæтты акъопп... хæдтæхджыты уынæр... немыцаг 
штаб... хæринаггæнæг... хæтæгхуаг гыццыл лæппу... 
минæты рæмыгьд... 
«Мишæ уа? Уæдæ нæ фесæфт!» — бирæ мæ нал 
хъуыд ныхъхъæр кæнынмæ. 
Фемдзаст стæм кæрæдзимæ. Йе ’дзæм æдзынæг 
цæстæнгас мын дард кæдæмдæр фæсырдта мæ гуы- 
рысходзинад. Мæхи нал баурæдтон æмæ йыл ныт- 
тыхстæн. 
— Мæрдтæйдзæуæг! Цы зæд, цы дуаг дын баххуыс 
кодта?! Чи у дæ ирвæзынгæнæг? — фемæхстысты мæ 
цины цæссыгтæ, афтæмæй йæ фарстон æмæ фарс- 
тон. 
— О, о, уый æз дæн, фæлæ?.. — кæсы мæм æдзынæг. 
— Фæлæ ды чи дæ, нæ? — атыхстæн та йыл æз. — 
Æрымыс, мæ хур, дæ хæтæгхуаг сабидуг æмæ уæд... 
— Сæнет?!. — Æргуыбыр мæм кодта æмæ мæ 
сывæллонау йæ уæлныхты фелвæста. — Мæ узæлæг, 
мæ зыны сахат — мæ удылхæцæг!.. Бахъуыды сахат — 
мæ ныфсуадзæг! Кæцæй фæдæ? Цы зæд, цы дуаг дæ 
328 

æрбахаста мæ размæ?! — фарстаты бын мæ фæкодта 
лæппу. 
О, уый æцæгдæр Мишæ уыд, кæдцæр æцæгæлон 
адæм зæрдæдзæфтæ кæй хъысмæтыл фесты, нырдæр 
ма знæгты ехсы цæфтæй йæ буар кæмæн дуды, сæ 
уæззау цырыхъхъыты гуымиры фæдтæ йæ уæнгтыл 
кæмæн баззадысты, уыцы лæппу. Уый ссардта 
кæддæр немыцаг штабы хæринаггæнæгимæ иумæйаг 
æвзаг. Æмæ дыууæйæ дæр немыцаг салдæттæй 
кæйдæрты разæнгард кодтой махонтæм сæхи уаца- 
ры ратгыны тыххæй. Уый фæстæ та лæппу акъоп- 
пыты минæтæ æвæрдта æмæ афтæмæй бахауд немы- 
цы къухтæм. 
Мæнгæн нæ фæзæгьынц, æнæ адзалæй мæлæт 
нæй, зæгьгæ, — мæ цымьщис фæрстытæй куы фервæзт 
Мишæ, уæд быннозæй ныуулæфыд æмæ мын цы- 
бырæй, лæгсырдтæй куыд раирвæзт, уыцы хабæрттæ 
ракодта: 
— Ай-гьай, уыцы ’хсæв нын нæ зæды хай куынæ 
баххуыс кодтаид, куынæ нын бантыстаид алидзын, 
уæд абон æз дæуыл нал сæмбæлдаин! — йæ мид- 
былты бахудгæйæ та мæ карчы цъиуау нылхъывта 
йæ фæтæн риумæ уæйгуытæарæзт æрыгон нæлгой- 
маг. — Фæлæ нæ, амонд уæ хъахъхъæнæг, зæгьгæ, 
базырсаст мæргьтау, æдых æмæ æнæбонæй йæ ныг- 
гæнды дуары æхгæнæнтæ ныссæтгæйæ, рауагьта 
хæдзары хицау. 
— Лидзгæут, мæ хуртæ, уæ сæртæ ’фснайыны 
куыст кæнут, чи куыд арæхсы, афтæ! Уæ рæзгæ удтæ 
фесæфыны бæсты мæн Хуыцау фæлтау сæргой 
фæкæнæд! Фæлæ сæ цыма сымахмæ дæр нал æвдæлы — 
стæмтæй фæстæмæ сæ змæлæг нал зыны. Хъæды 
’рдæм айсут уæхи, æз дæр уæм зындзынæн! — аца- 
мыдта нын фæндаг. 
329 

* * * 
Хæсты хæдагьоммæ ныййарæджы рæвдыдхъуагæй 
баззадысты сабитæ сæ фыды бар. Сæ зæрдæйы 
æрхæндæг нæма ссыд, нæма æрæмбæрстой сæхи, 
афтæ та ног фыдæвзарæн — райдыдта хæст. 
— Мæгуырæн йæ байраг бæх, йæ саби — хьæдцзау, — 
фæдзæхста, хæцæнгарз йæ къухмæ райсгæйæ, фыд 
йæ сабитæн. — Фыд лæг æмæ фыдбон бирæ нæ 
хæссынц, зындзынæн уæм æз дæр. Фæлæ, куыд 
вæййы, цы вæййы... Æгаддзинад ма ’рхæссут уæ 
сæрмæ. Фæлтау мæлæт хуыздæр. 
Сабийæн йæ ном йæ уæлæ: нæмгуыты æхситмæ 
иугай ныйисты сывæллæттæ. Гомдуарæй баззад сæ 
мæгуыр къона. Æххуыс æнхъæлæй сабитæ лыгьдыс- 
ты фæйнæрдæм — чи мадырвадæлтæм, чи — фыды 
хæстæджытæм, кæд уыдонæй дæр хуыздæр бон никæ- 
уыл уыд, уæддæр. 
Гъе, фæлæ æнæфарн нæ разынд сæ фыд — уæла- 
хизимæ сæрæгасæй сæмбæлд хæсты фæстæ йæ фыды 
уæзæгыл. Удмидæг, фæлæ тыхстуавæрты сæййæфта 
йæ сабиты. Цъиуджын каркау сæ иугай æмбырд код- 
та йæ кæлæддзаг къæсмæ. Æрмæст гьеуæд фæци 
зæнæджы хистæр Мишæйы йе ’нæхсæст царды фæн- 
дагмæ æркæсыны бон. 
«Дæ сынтæг цæййас у, дæ къæхтæ уыййас даргь 
кæн, мæнæй уый,» — хьуьщы кодга лæппу, йæ къæхтыл 
фидар цæмæй слæууыдаид, ууыл архайгæйæ. Æмæ 
1945 азы, йæ кар æмæ йæ фадæттæ хынцгæйæ, ахуыр 
кæнынмæ бацыд БМК-йы арæзтадон училищемæ. 
Каст æй куы фæци, уæд кусын райдыдта Тырнаузы 
æрзæтыссæн фабрикæйы слесырты бригадæйы. 
Стæй — æфсæддон службæ... Ногæй та Тырнауз... 
Йæ лæджы кармæ куыд хæццæ кодта, афтæ цы- 
330 

бæлдæр кодта зонындзинæдтæм. Æмæ фæсаууонмæ 
ахуыр кæнын райдыдта машинæтæаразæн технику- 
мы. Уый фæстæ æрбафтыд завод «Электроцинкмæ» 
токæры дæсныйадимæ. 
Рохуат æртдзых комы улæфтмæ куыд рарттивы, 
афтæ мæ хъуыдыты малы ленк кодта æдзухæй дæр 
Романы сурæт. — Афтæ хуынди лæппуйы ном. 
Фæндыд мæ æппæт дæр базонын кæм ис, цы 
мигæнæг у? Æмæ та мæ мæ цымыдисдзинад иуахæ- 
мы ногæй бахаста йæ куыстуатмæ. 
— Ирон лæг йæ хъустыл кæм æууæнды, цæстæй 
куынæ фена, уæд, — салам раттыны фæстæ мын йе 
’мбалæй æппæлынмæ фæци цехы разамонæг Парта- 
сюк, — Мæскуымæ та фæраст тæккæ знон. Искуы 
исты ногдзинад фæзынæд, æндæр æй хъуамæ йæхи 
цæстæй фена. Уæлдайдæр, ленинградæгтæ æмæ 
мæскуыйæгты хъæппæрисдзинад нæ куыстуатыл хор- 
зырдæм куы фæзынд, уæд ма кæцы хох фæлæудзæн 
йæ ныхмæ?! 
Æмæ афтæ дæр куыннæ уа! Афæдзы размæ дæр 
ма, сæ цех цы ивæнхæйттæ аразы, уыдонæй се 
’ртынæм хай уагьд цыдис хъуагдзинæдтимæ. Ныр 
та, зæгъæн ис, сæфт æрцыдысты уыцы хъуæгтæ. 
Уымæ гæсгæ Роман афæдзы дæргьы æртæ-цыппар 
хатты вæййы Ленинград æмæ Мæскуыйы куыстуæт- 
ты. Ахуыр сын кæны се ’нтыстдзинæдты гуырæн- 
тыл йæхи, æмæ сæ сæхи куыстуатмæ хæссы уæн- 
донæй, арæхстджынæй. 
Хæрз æвзонг лæппуйæ бафтыд Роман 1956 азы 
завод «Электроцинчы» механикон цехмæ. Æртæ 
мæйы дæр æххæстæй нæма куыста, афтæ, сменæйы 
ног хистæры равзарыныл ныхас цы æмбырды цыд, 
уым фæлтæрдджын кусджытæй иу загьта: 
— Зæрондæн йæ фындз амæрз æмæ йæ зондæй 
331 

бафæрс, зæгьгæ, бæргæ фæзæгъынц. Мæнмæ гæсгæ 
Санайы-фырт сарæхсцд уыцы бьшаты. Суинаг, хæдзонд 
лæппу у. 
Дыууæ ничиуал загьта уыцы фæндоныл. Куыс- 
туарзаг зæрдæхæлар лæппу тынг уарзон фæци йæ 
бацыдæй фæстæмæ цехы кусджытæн. Хæсджын дзы 
уыд алчи дæр йæ лæггадæй. Хайджын кодта сегасы 
дæр йæ хъарм зæрдæйы узæлдæй: уæд райдыдтой йе 
’нæхуыссæг æхсæвтæ æмæ æнæнцой бонтæ Романæн. 
Уæд æй бацыд ногæй «бинонты» æфсарм. Бинон- 
ты царды дæр ма дæсны хистæр куы хъæуы, уæд 
стдæс адæймаджы бæрны бацæуын æнцон кæм уыд! 
Бирæ у адæмы æууæнк. Уый тыххæй хъæуы фидар 
зонд æмæ сыгьдæг, куыстуарзон зæрдæ. 
Æнæ хай нæу Роман уыцы миниуджытæй. Уый 
дæсны разамынд æмæ хъæппæрисы фæрцы бафты- 
дысты коллективы къухы куыстадон уæлахизтæ æмæ 
коммунистон фæллойы хъазуатоны ном райсын. 
Куыстуарзон æмæ цæстуарзонæй равдыста Роман 
йæхи æмгæртты æхсæн. 
Æнцонæй нæ бафтыдысты уыдæттæ лæппуйы 
къухы. Чысыл æй нæ бахъуыд чингуытæ бакæсын, 
бонцъæхтыл цырагьрухсимæ сæмбæлын. Йæ хъуы- 
дытæ арæх дзырдта инженертæн, экономистгæн æмæ 
рационализатортæн. 
Санайы-фырты сменæ социалистон ерысы бацыд 
Анатоли Мамаевы сменæимæ. Æмæ ма-иу дугъы 
дæр алчи йæ барæгæн хъузон куы дардта, фæразæй 
мын уа, зæгьгæ. Роман та иу хатг æмæ дыууæ хатгы 
нæ раивта Анатолийы — архайдта, йе ’мбалы сменæйы 
къуылымпытæ цæй мидæг сты, уый рахатыныл. Иу 
хатг æмæ дыууæ хатты нæ фæзынд йæ коллективы 
æххуыс сæ сыхæгтыл. 
Ног æнтыстытæм тырнгæйæ, Роман фыццаджыдæр 
332 

архайдта коллективы æхсæн фидар куыстадон æгьдау 
сæвæрыныл. Рох дзы нæ уыд ирон æмбисонд: 
«Æнгом бинонтæ цард арынц, æмзонд цуанæттæ — 
саг марынц». 
Цардбæллон фæсивæд ис Романы сменæйы. Зын 
ссарæн у се ’хсæн, хи гуылы бын чи фендзары, 
афтæмæй искæйы зæрдæйы хъыджы йæ амонд чи 
фæагуры, йæхи фæццæгтæ æхсæдгæйæ искæйы хуымæй 
зæрæстон аразынмæ чи фæхъавы, ахæмтæ. Ацы 
хъуыддаджы дæр та фынгæвæрæг йæхæдæг уыд Ро- 
ман. 
Дыууæ азы размæ Санайы-фырты йæ ног фа- 
термæ дæгьæл райсын йеддæмæ ницыуал хъуыд. 
Фæлæ фæскуыст йе ’мбæлтгæй иуы хæдзары фембæл- 
дысты номæвæрды куывды. Боныгон дæр цырагь- 
Еухс кæм хъуыд, ахæм уынгæг къуымы уыд сæ бадт. 
Ие ’рфгуыты ’хсæн нылхынцъ Романæн, йæ дзыхæй 
ныхас нал хауд. «Йæхицæн сывæллон кæй нæма ис, 
æвæццæгæн, æм уый хардзау кæсы», — хъуыды 
кодтой йе ’мбæлггæ. Фæлæ фæстæдæр та къæмдзæс- 
тыджы бынаты хатыдтой сæхи. 
— Знон йæ цæрæнбоны тыххæй сидтытæ кæмæн 
уагьтам, уыцы саби тæригьæд у хуры тынты бæсты 
цырагьы рухсмæ йе уæнгтæ ивазынæн. Мæ бæсты 
Виктор Захаровæн раттут фатер! — загьта дыккаг бон 
Роман заводы разамындæн. 
Æрмæст куыстадон уæлахизтæй нæ хицæн кæны 
æнгом коллективы хорздзинад. Цехы уæнгтæ æмхуы- 
зонæй дæр тырнынц ахуыры бæрзæндтæм. Нудæс 
адæймагæй, дыууæ кардзыд адæймагæй фæстæмæ, 
иннæтæ æмхуызонæй дæр ахуыр кæнынц фæсаууонмæ 
уæлдæр скъолаты, сæ зонындзинæдтæ бæрзонддæр 
кæныныл архайынц. Се ’нтыстыты хыгьдхæссæг та 
у Санайы-фырт йæхæдæг. Фæстейы нæ зайы йæхæдæг 
333 

дæр. Уый дæр ахуыр кæны фæсаууонмæ хьæууонхæдза- 
радон институты механикон факультеты. 
Ахæм дæсны разамынд æмæ æмзонд, æмдых куыс- 
ты фæрцы коллективы къухы æфты уæлахиздзи- 
нæдтæ, — сæ къухæй цы ивæнхæйттæ цæуы, уыдон 
хæрзхъæддзинад бирæ фæбæрзонддæр. Æрвылмæй- 
он куыстадон хæстæ æххæст кæнынц 130—140 про- 
центæй, афæдзы пълан та аст — фараст мæймæ. 
Уымæн бузныг сты коллективы уæнгтæ Санайы- 
фыртæй. Аргь ын кæнынц, нымайынц æй кæстæ- 
рæй, хистæрæй. 
О, уыдис ын æппæт фадæттæ кусынæн æмæ 
цæрынæн. Рухс уыд йæ цæрæн, уæрæх — йæ ав- 
налæнтæ. Фæлæ цардæн дыууæ кæроны ис, нæй 
æнæмæлгæ дуне. Æмæ абон не’хсæн нал ис Роман, 
фæлæ йæ фæстæ рæсугьд фæд ныууагьта. Хорзæй 
йын мысæм йæ ном. Æмæ йæхицæн цы нал бан- 
тыст царды бакæнинагæй, уый дзæбæхæй бантысæд 
йæ байзæддагæн — йæ иунæг хъæбул æмæ уый 
фæдонтæн!. 
334 

СÆРГÆНДТÆ: 
Радзырдтæ 
Ныгулд хуры тын 5 
Тызмæг фыды гакк 39 
Æнахуыр фын 97 
Зынæфсисы гуыл хомæй зайы 119 
Хуыцауы фьщæх 164 
Сыхæгты куыдз 182 
Царды хъусы ныхæстæ хъæуы 194 
Очерктæ 
Цæрыны аккаг гуырд уыд бæргæ 239 
Табуйаг курдиат 251 
Рыст зæрдæйы хъынцъым 260 
Бинонты хъысмæт 263 
Нæй сын ферох кæнæн 274 
Чи цы байтауы, уый æркæрды 282 
Хоты хъысмæт 295 
Арфæйаг ут кæдцæриддæр, мæ хъæубæстæ! 302 
Мад 309 
Дыууæ фембæлды 320 
335 

Литературно-художественное издание 
Дегоева Соня Магометовна 
ПОГАСШИЙ ЛУЧ СОЛНЦА 
Рассказы и очерки на осетинском языке 
Редактор ЗУ.Дзуиева 
Художник Н.У.Гаппоева 
Художественный редактор Г.З.Чеджемты 
Технический редактор А.В.Ядыкина 
Корректор Т.А.Казбекова 
Компьютерная верстка - З.СМисикова 
Сдано в набор 18.12.01. Подписано к печати 24.04.02. Фор- 
мат бумаги 70x100 '/32. Бум.тип. №1. Гарн.шрифæа «Т1те$». 
Печать офсетная. Усл.п.л. 13,54. Учетно-изд.л.13,Ю. Тираж 
500 экз. Заказ №1553. С 1. 
Комитет Республики Северная Осетия—Алания по печати и 
делам издательств. 
Издательство «Ир», 362040, г.Владикавказ, проспект Мира, 25. 
Республиканское издательско-полиграфическое предпритие им. 
В.А.Гассиева, 362011, г.Владикавказ, ул.Тельмана, 16. 


БАСИТЫ 
МЫСОСТ 
ÆМДЗÆВГÆТÆ 
Кæстæр кары сывæллæттæн 
ЧИНЫГУАДЗÆНЙИР« 
О Р Д Ж О Н И К И Д 3 Е* 1978 

С(Осет) 
Б50 
Баситы М. 
Б 59 Æмдзæвгæтæ. Кæстæр кары сывæллæттæн. Ор- 
джоникидзе, «Ир», 1978. 
136 ф. нывт. 
Басиев М. Т. 
Стихи. (Для детей младшего школьного возраста на 
осет. яз.). 
70801—57 
Б 54—78 С(Осет) 
М131 (03)78 * ’ 
© Издательство «Ир», 1978 г. 

с!*4> 
&сидт 
Рауайут, 
сабитæ, 
Ма ут 
нæуæндаг! — 
Стыр цины 
балцмæ уæм 
Сиды 
уæ фæндаг. 
Амондджын 
къахдзæф ыл 
Акæнут 
иумæ! 
Уый уæ 
фæхондзæни 
Рухс 
коммунизммæ! 
Х^ 
з 

& МÆ ЗÆРДЫЛ ÆДЗУХÆЙ 
ФÆЛÆУУЫ 
1 
Æгас зæххы къори 
Æрбакодта саутæ, 
Æхсæвау æрбатар 
Январы хъызт бон. 
Уæд митæйдзаг дымгæ 
Фæлладхуызæй уади, 
Фæскуыдау йæ хъæлæс 
Ныффæсус бынтон. 
Зæрин хур-иу хатгай 
Цъæх мигъты æхсæнæй 
Æдзынæг, æнкъардæй 
Уырдыгмæ æркаст... 
Гъестæй та-иу мигътæ 
Æртыхстысты арвыл, 
Æмæ та-иу хур дæр 
Фæаууон æваст... 
Мæ рæзты цыдысты 
Нæ хъæубæсты дзыллæ, 
Тыхстхуызæй сæ цæстытæ 
Доны зылдтой. 
4 

«Æгас зæххы къори 
Ныр сидзæрæй аззад»,— 
Кæрæдзийæн хъус-хъус 
Гъе афтæ дзырдтой... 
2 
Цы ’рцыди, зæгъгæ, сæм 
Æдзынæг фæкастæн. 
Гъестæй уæд сындæггай 
Сæ фæдыл фæраст дæн. 
Фæндыдис мæ зонын, 
Цæуыл уыд сæ сагъæс. 
Цæмæн уыд сæнтсауæй 
Сæ уæлæ сæ дарæс... 
Мæ катай нæ зыдта 
Уæд ничи æргомæй. 
Æрмæст дын мæм иу лæг 
Ысдзырдта мæ номæй: 
«Нырма ды чысыл дæ, 
Бынтондæр æнахъом, 
Нæ зоныс, цы хабар 
Æрбайхъуысти абон. 
Æз дын æй зæгъдзынæн: 
Нæ хурæмдых Ленин, 
Нæ хурты хур Ленин 
Æрфынæй æнусмæ...» 
3 
Зыидзинад, фыдхабар 
Мæ риуы ныххызт. 
Мæ зæрдæ фыццаг хатт 
Уæд базыдта рыст. 
5 

Мæ цæстысыг судзгæ 
Мæ рустыл æруад. 
Уынгæгхъæлæс дымгæ 
Мæ иувæрсты уад... 
Фыртыхстæй, фыркуыдæй 
Ныффæсус йæ хъуыр. 
Уый сау хабар скъæфта 
Нæ бæстыл, мæгуыр!.. 
4 
«Ма тыхс ды, ма ку, 
Мæ чысыл хæлар»,— 
Загъта мын уыцы лæг афтæ. 
Ноджы йæ хъæбысмæ 
Балвæста мæн 
Æмæ мын ракодта арфæ: 
— Айрæз нын, айрæз, 
Нæртон лæгау ды 
Айрæз 
Нæ фидæны цардæи! 
Ленин 
Цæры 
Æмæ ноджы цæрдзæи 
Дун-дуне, 
Дзыллæты фарнæн! 
5 
Афæдзтæ рацыди бирæ уæдæй, 
Рауади азтæ мæныл дæр, 
Мæнæ мæ уадултыл ас лæгау ныр 
Урс хилтæ саутæй фæфылдæр. 
Раст цыма знон уыди, афтæ æдзух 
Уыцы бон зæрдыл æрлæууы, 
6 

Джихæй куыд лæууыдтæн пух митыл уæд, 
Скъоламæ хæстæг, нæ хъæуы. 
Уыцы æнæдаст, сæнтсаурихи лæг 
Февзæры уайтагъд мæ цуры. 
Раст цыма, Ленин цæрдзæн, зæгъгæ, уый 
Мæнæ гъеныртæккæ дзуры. 
Не ’мбæрстон иуыл йæ ныхæстæ уæд. 
Гъæй-джиди, уый ма куы фенин! 
Радзурин, махæн куыд æрттивы, куы, 
Ленин, нæ хурты хур Ленин! 
$ МÆ МАДÆН 
Мæ мадæн 
Лæварæн 
Мæ уд дæр дæттын... 
Мæ мад у 
Æппæтæй 
Зæрин хуры тын! 
Мæ мадæн 
Лæварæн 
Æз ноджы дæттын 
Фырбуцæй 
Æууылдæй 
Мыдимæ кæрдзын! 
Кæннæуæд 
Иæ дæндаг 
Фæриссы æдзух... 
Мæ мадæн 
Бæмбæгæй 
Фæлмæндæр йæ къух! 
7 

•# ЦИНЫ ÆФСАД 
Дзыллæты амондæн 
Карз тохы чи райгуырд, 
Чи хæссы адæмтæн 
Цин æмæ фарн,— 
Уый у 
Нæ уарзон 
Советон 
Æфсад! 
Айнæг бæрзонд хохау 
Карз тохы чи бахсыст, 
Кад æмæ радимæ 
Чи рæзы, чи,— 
Уый у 
Нæ уарзон 
Советон 
Æфсад! 
Чи у нæ хурæмдых — 
Сабиты уарзондæр, 
Чи у нæ фыдгултæи 
Арвы цæфау,— 
Уый у 
Нæ уарзон 
Советон 
Æфсад! 
Саби йæ ныййарæг 
Буц мады хъæбысы 
Абон кæй ныфсæй у 
Хъæлдзæг, æдас,— 
Уый у 
Нæ уарзон 
Советон 
Æфсад! 
8 

Дуне — фæллойгæнæг 
Цардбæллон дзыллæтæн 
Тохы, рæстаг тохы, 
Чи у сæ ныфс,— 
Уый у 
Нæ уарзон 
Советон 
Æфсад! 
$ УÆД МА УЫДТÆН САБИ 
Уæд ма уыдтæн саби, бынтондæр æнахъом, 
Нæма зыдтон цин æмæ царды фыдад. 
Фæлæ-иу гъеуæддæр мæ хистæрты фарстон: 
— Куыд цардысты дзыллæтæ Иры фыццаг? 
Баба мæм-иу касти хæларзæрдæ кастæй 
Æмæ мын-иу афтæ фæлмæнæй дзырдта: 
— Зындон уыди рæстæг. Уæд адæмы мастæй 
Цъæх айнæджы дур дæр фæйнæрдæм тыдта... 
Нæ рох кæнынц зæрдæйæ уыцы ныхæстæ... 
Тæхуды, Баба нæм куы ракæсид ныр! 
Ысхудид æм райгæ иæ ног Иры бæстæ... 
Баба дæр та райсид йæ хъисын фæндыр... 
Æрцæгъдид дзы буцæй нæ ног Иры зарæг, 
Æгас дуне хъусид йæ цины ныхас. 
Ыскæнид нæ Ирыл уæлахизты кадæг, 
Уæд цас уаид уымæн йæ циидзинад, цас! 
Рæсугъдтæй рæсугъддæр нæхи цард у абон, 
Нæ фæллой у махæн ныр амонды хос. 
Нæ хæхтæ — хæзнадон. У номдзыд нæ Садон, 
Нæ хуымтæ — бæркадджыи, æгæрон — нæ фос. 
9 

Нæ фидæн у хурау, сæрибар — нæ исбон, 
Дзаджджындæр нæ зæххæй дунетыл кæм и! 
Уый Ленины фарнæй нæ чысыл Ирыстон 
Сырх дидинæгкалгæ Республикæ сси! 
МÆЯРУХСЫ 
Дысон та хъæдбынæй 
Чысыл тæрхъус 
Æрдузмæ рауади 
Тилгæ йæ хъус. 
Атылд-иу кæрдæгыл 
Къорийау раст, 
Стæй та-иу алæууыд 
Къæхтыл æваст!.. 
Чи зоны, цас ма йæ 
Хъазын фæндыд... 
Фæлæ дын иузаман 
Рувас фæзынд... 
Тæрхъус æй ауыдта, 
Фестад æмæ 
Портийау асхъиудта 
Къутæрбынмæ!.. 
Ш дыгоппон 
йæ фынæйæ райхъал нæ дыргъдон, 
Иæ тынтæ йæм уафы зæрин хур. 
Фæзарынц ын мæргътæ æрвылбон 
Сæ зарджытæ иуыл мæхи цур. 
ю 

Ныр дæр та йæм абон æртахти 
Дыгоппон, мæ фароны зонгæ. 
Нæ кæрдойы сæрыл æрбадти, 
Цыма йæ æркодтон æз хонгæ. 
Æрбадти æлæм сыфтæр хихтыл, 
йæ базыртæ ферттывтой хурмæ. 
Уый ахуыр уыд, ахуыр мæ цинтыл 
Æмæ та фæзынди мæ цурмæ. 
Æрмæст мæм нæ хъуысти йæ зарæг, 
Нæ мыл кодта цинтæ дыгоппон. 
Нæ зыдтон, цы кодта мæ уазæг, 
Кæнæ йын мæхæдæг цы кодтон! 
— Мæ дзибæ, цæуыл у дæ сагъæс,— 
Зæгъгæ, ма йæ афтæ æз фарстон,— 
Дзæбæхдæр-ма ацырдæм ракæс, 
Мæи бирæ куы уарзтай ды фарон. 
— Æрбайхъус, мæ уарзон, мæ хæлар, 
Зæгъон дын мæ зæрдæйы риссаг: 
Фæцæйхæлд бынтондæр мæ хæдзар, 
Æз федтон мæхи цæстæй диссаг. 
Чысыл раздæр хъæугæрон, дардæй, 
Мæн иу саби дурæй æрбахста. 
Йæ фæстæ ма кастæн æнкъардæй. 
Мæ цæст ма йæ дардмæ дæр ахста... 
Æрбакæс, фæцæф и мæ базыр, 
Мæ бон æй ныр нал у, нал, сисын... 
Фæлыгъди кæдæмдæр æгъатыр, 
Æз та ныр ам ризæджы ризын... 
— Мæ дзибæ, мæ уарзон, ды ма тыхс. 
Æрæвæр дæ гоппа мæ риуыл. 
Æркъул кæн, æнæмæтæй ахуысс, 
Мæхи куы дæ, дзибæ, ды иууыл!.. 
п 

Æз хъаздзынæн алыбон демæ, 
Дæ хъæдгом дын дардзынæн бастæй. 
Æхсæв-иу хуысдзынæ ды мемæ... 
Кæд фервæзис тагъддæр дæ мастæй... 
* * * 
Цыд рæстæг. Æрбарухс и бæстæ, 
Зæрин хур та ракасти ногæй. 
Цъæх адардтой гауызау фæзтæ, 
Сæууон арвыл атади ног мæй. 
Æз портийæ хъазыдтæн кæрты, 
Дыгоппон та уæлдæфы хъазыд... 
Ныллæг-иу æртахти мæ сæрты, 
Цыма мæм ысдзурынмæ хъавыд... 
# БÆБУ 
Фындз æрбахæссы пырхæй 
Алыбон Бæбу, 
Ных — къуызыртимæ, сырхæй,— 
Уый дæр ын цæф у!.. 
Худæй нал вæййы æппын 
Иу гæбаз нывыл. 
Ноджы райдайы нæтын,— 
Акъуыры йæ был... 
Кардæй партæйыл нæ ном 
Афыссы Бæбу, 
’Вазы скъолайы йæ ком,— 
Уый дæр ын куыст у!.. 
Трамвайты æрвиты бон, 
Скъолайæ фæцух... 
12 

Цæй-ма, уæд æмбал куыд уон 
Ахæмæн æдзух?! 
$ СУАДОН 
Иу суадон тархъæды 
Тулдзы бынæй 
Уади. Æхсæв дæр 
Нæ кодта фынæй. 
Арс æм æд лæппынтæ 
Мæйрухсы цыд... 
Æмæ-иу донбылты 
Абухгæ зылд... 
Цæргæс ын хибарæй 
Кодта йæ хъаст... 
Сыфтæр-иу дард балцы 
Йемæ фæраст... 
Хатгай-иу тæрхъус дæр 
Ардæм æруад... 
Раст цыма суадон уыд 
Уымæн йæ мад! 
Суапг ма-иу тархъæды 
Талатæй дæр 
Алчи æркъул кодта 
Уымæ йæ сæр... 
Æмæ-иу хъус-хъусы 
Афтæ дзырдтой, 
Зæгъгæ, дам, суадон у 
Зæххæн йæ сой!,. 
13 

88 ПАПÆЙЫ ТРАКТОР 
Мах папæ тракторыл 
Кусы æдзух... 
Рулыл нæ фæллайы 
Уымæн йæ къух! 
Абон та райсомæй 
Йемæ мæн дæр 
Хуымгæрон авæрдта 
Тракторы сæр!.. 
Иу хатт ма цæлхытæм 
Зулмæ æркаст, 
Кæд, зæгъгæ, къæпхæнтæй 
Исты фæсаст. 
Уыйфæстæ февнæлдта 
Рульмæ æмæ 
Мидбылты худгæйæ 
Сдзырдта мæнмæ: 
— Цом ныр, мæхи Кæку, 
Рæвдз у нæ бæх!.. 
Фенæм, куыд фæлдахы 
Гутонæй зæхх! 
14 

® ТЕМЫР 
Фарон дæр ма нын Темыр 
Уыд æнахъом саби,— 
Фæлæ-ма кæсут гъеныр, 
Нал æй хонæм гаги! 
Райсы чиныг, ра, æмæ 
Абетæ фæкæсы... 
Нывы бирæгъ, домбайтæ, 
Рувæстæй нæ тæрсы!.. 
$8 ЗИВÆГГÆНАГ 
Зивæггæнаг нын у 
Чысыл Салам, 
Æмæ йæм уый тыххæй 
Дæн æз хæрам! 
Цæсгом нæ ныхсдзæни,— 
Хъаздзæн фæлтау! 
Къæхтæн сæ зæвæттæ 
Чъизийæ — сау! 
15 

Дзабыртæ уæлфæдтæм — 
Алыбон цъыф. 
Бон уый нæ бакæсы 
Чиныгæй сыф! 
Кæнæ йæ бадомай 
Цу-ма, зæгъгæ,— 
Дзургæ дæр не скæны 
Никуы рæстмæ. 
Абабау, ма феста 
Раджы лæгау... 
Хъарм, фæлмæн хуыссæны 
Баддзæн фæлтау! 
о ГЛГИ ÆМÆ ЗÆРВАТЫКК 
Дзибæ, дзибæ, зæрватыкк, 
Мæхп дзибæ, зæрватыкк, 
Рауан махмæ дæ гаккæй, 
Бафсадæм дæ гагатæй. 
Дзибæ, дзибæ, мæ лымæн, 
Цæмæй тæрсыс дæхицæн? 
Дурæхсæн æз нæ дарын, 
Уымæй цъиуты нæ марын!.. 
—Уæ, мæхæлар, мæ уарзон, 
Царды хос дын æрбауон. 
Бузныг, бузныг — æз дæуæй, 
Цæр бабаимæ фæрнæй! 
Ис нын диссаджы бæстæ: 
Ам зæрин хуры тынтæ 
16 

Цинтæ сабитыл кæнынц, 
Рухс нæ дзыллæтæн хæссынц!.. 
Райсом хъарм бæстæм тæхык, 
Хъус, æргомæй дын зæгъын: 
Уым-иу мысдзынæн æз дæу, 
Сабиты, уæ кæрт, уæ хъæу! 
Ам æдзух уынын æз цин. 
Ам фæллойыл у нæ цин. 
Ам иæ фидæн у нæ кад, 
Ам сæрибар у нæ цард! 
Цæй, хæрзбон, хæрзбон, мæ хур! 
Айрæз, ног царды бындур! 
Уалдзæг ралæудзæн, æмæ 
Æз æртæхдзынæн дæумæ! 
рг РУВЛС ÆМÆ ТÆРХЪУС 
Мит гъæйттæй уары... 
Гæды рувас та 
Чысыл тæрхъусы 
Ныхæстыл дары. 
Зæгъы: — Тæхуды, 
Уæд та цъæх бирæгъ 
Куы аныхъуырид 
Мæ хуызæн уды!.. 
Цыма нæ зонын, 
Мæ уд фырнадæй 
Куыд ысцæйхауы 
Кæйдæр кæркдоны!.. 
2 Баситы Мысост 17 

Уæд та дын дысон 
Изæрдалынгты 
Хъæуы кæронмæ 
Мæхи ныйистон. 
Иу нарæг уынджы 
Куыд фæцæйуадтæн, 
Афтæ дын мæй дæр 
Рахылд кæиæйдæр. 
Ныррухс и бæстæ... 
Тарстæн мæхицæн: 
Куы мын асæтта 
Исчи мæ синтæ! 
Лæууыдтæн сагъдæй, 
Фезмæлын дæр ма 
Кæм уæндыдаин 
Мæ мидбынатæй... 
Бæргæ ма загътон: 
Цæуон нæхимæ, 
Ме ’дылы фæндтæ, 
Цæй, ныр ныууадзон! 
Фæлæ дын уый та 
Кæй къухы бафтыд,— 
Уастæн мæ гуыбын 
Гæныстон фæуа!.. 
Бæдулы дзидза 
Хæрынмондагæй 
Мæ комыкъултæн 
Сæ дон æруади. 
Æмæ æрбакæс: 
Раст давгæ-давын 
18 

Бынтон ныппырх и 
Мæнæн мæ къуди. 
Мæ туджы ’ртæхтæ 
Æддæмæ хъарынц 
Мæ кæрцы скъуыдтæй. 
Кæнын дыдæгътæ... 
Цæмæй фервæзон, 
Уымæн бæргæ ис 
Бирæ гæнæнтæ, 
Дæ нывонд фæуон! 
Дæ фæлмæн кæрцы 
Мæн куы батухис,— 
Гъеуæд фервæзин, 
Мæ хур, дæ фæрцы. 
— Уæ, гæды рувас, 
Зæгъ-ма, цæмæн у 
Дæуæн мæнимæ 
Дæ бирæ ныхас? 
Цæугæ мæ цурæй, 
Кæниæуæд исчи 
Мæн дæр фæхондзæн 
Дæуæй, дæ тугæй...— 
Гъе, афтæ загъта 
Тæрхъус рувасæн, 
Æмæ йæ дзургæ 
Уый уым фæуагъта! 
19 

;■$ мила æмæ порти 
Порти фелвæстон мæ ронæй 
Æмæ йæ мæ тых-мæ бонæй 
Фехстон уырдыджы! 
Цон, æрцахсон порти, зæгъгæ, 
Мила азгъордта йæ фæстæ 
Дæлæ уырдыджы! 
Фæлæ порти донмæ бахауд, 
Мила дæр йæ фæстæ бауад 
Уырдæм ленкгæнгæ 
Æмæ рахаста мæ порти... 
Тагъд-тагъд уæлбылмæ ысуади, 
Хъазгæ-циигæнгæ. 
Порти баппæрста мæ цурмæ. 
Нæууыл атылди уый хурмæ. 
Æз æм базгъордтон... 
Æмæ загътон æз Милайæи: 
— Цом-иу райсом дæр æмбалæи 
Мемæ хъазынмæ! 
20 

Й5 УРС БÆЛОН 
Сабиты иувæрсты 
Хохы цъæх айнæгæй 
Уади сæр-сæргæнгæ дои. 
Доны был — заз бæлас. 
Уый сæрæй сабитæм 
Касти сæ уарзои бæлои. 
Касти æмæ та-иу, 
Базыртæй хъазгæйæ, 
Ратахти уæлдæфы рог. 
Стæй та-иу абадти 
Зазы цъæх къалиуыл, 
Митау æрттивгæйæ, ног. 
Ногдзаутæ бæлонмæ 
Зарæджы бадзырдтой: 
— О бæлон, байхъус дзæбæх. 
Курæм, дæ хорзæхæй, 
Зивæг-иу ма бакæн, 
Бæстæтыл райгæ фæтæх. 
Ратт-иу ды не ’мбæлттæн, 
Дун-дуне дзыллæтæн 
Махæй æхсидгæ салам! 
Айтау сабырдзииад 
Адæмтыл уарзонæй, 
Мах та уал зардзыстæм ам. 
Дзур сын хæсты ныхмæ, 
Махау æмхуызонæй 
Уым дæр куыд кусой æдзух. 
Дзур-иу фæсарæнты 
Цардагур дзыллæтæн, 
Мах сæм кæй дæттæм нæ къух. 
21 

Урс бæлон базмæлыд, 
Уæлдæфы ферттывта... 
Дард у йæ фæндаг ныр, дард. 
Таудзæн сабырдзинад 
Адæмтыл райгæйæ, 
Махмæ та ’рбатæхдзæн тагъд. 
с# МАСТ 
(Корейаг саби Лю-Бен-Сомы радзырд) 
1 
Хур цæхæркалгæ 
Хæхты аууонæй 
Худгæ ракасти. 
Райхъал дун-дуне. 
Цины зарджытæ 
Хъустыл уадысты. 
Фæлæ уалынмæ 
Фурды фалейаг 
Сау хæдтæхджытæ 
Арв æрбахгæдтой. 
Арв æрбахгæдтой 
Æмæ ме ’мбæстон 
Кусæг дзыллæты 
Марын райдыдтой. 
Калдтой бомбæтæ 
Хъæутыл, горæттыл, 
Калдтой удхæссæг 
Низтæ адæмтыл. 
22 

2 
Мах нанаимæ 
Кæрты хибарæй 
Нæууыл бадтыстæм. 
— Ма тыхс, ма,— зæгъгæ, 
Мад йæ хъæбысы 
Мæн æрбакодта 
Æмæ аивæй 
Акаст алырдæм... 
Æз дæр акастæн 
Æмæ ауыдтон: 
Арвæй хаудысты 
Зæхмæ цавæрдæр 
Сау гæлæбутæ... 
— Цом, мæхи хъæбул, 
Лидзæм ардыгæй. 
Уартæ, акæс-ма, 
Уыцы хилджытæ 
Халер, емынæ 
Тауынц адæмыл. 
Рауай, ра, мæ хур,— 
Зæгъгæ, ныййарæг 
Мæн йæ хъæбысы 
Уайтагъд акодта. 
Фæлæ уалынмæ 
Знаджы сау нæмыг 
Суад йæ зæрдæйыл... 
О, ныббарут мын, 
Уарзон ногдзаутæ, 
Кæд æнкъард ныхас 
Кодтон ацы бон. 
Æз мæ зæрдæйы 
Дарын судзгæ маст 
Фурды фалейаг 
Хæстæндзарджытæм. 
Уыдон абон дæр 
23 

Ме ’мбал сабитыл 
Калынц низхæссæг 
Алы хилджыты,— 
Загъта Лю-Бен-Сом 
Æмæ цæстытæ 
Доны разылдта. 
— Ма тыхс, Лю-Бен-Сом,— 
Зæгъгæ, ногдзауты 
Хистæр сабыргай 
Дзурын райдыдта.— 
Ма тыхс, Лю-Бен-Сом! 
Арвыл сау мигътæ 
Арæх февзæрынц, 
Фæлæ рацæуы 
Дымгæ уадимæ 
Æмæ сау мигъты 
Пиргæ ахæссы. 
Хур та райгæйæ 
Ногæй ракæсы 
Æмæ дзыллæты 
Хъарм, фæлмæн тынтæй, 
Мадау бафсады. 
Ма тыхс, Лю-Бен-Сом. 
Зон, фæллойгæнæг 
Дуне-дзыллæтæ 
Ныр хæсты ныхмæ 
Иуыл тох кæнынц. 
Зон, дæ райгуырæн 
Уарзон, буц Корей 
Знæгты денджызмæ 
Тагъд кæй бакалдзæн, 
Æмæ мах фæндйаг 
Дæу йæ хъæбысы 
Ног Фыдыбæстæ 
Уæд кæй акæндзæн... 
24 

Щ ГÆЛÆБУ 
Нæ буц хъулон гæлæбу, 
Дæ рацахсын цæй зыи у! 
Æртæхыс нæм æрвылбон. 
Дæ базыртæ — сырххъулон. 
Æрмæст-иу ды мæ сæрты 
Куы нæ тæхис бæрзæндты, 
Уæд-иу дæ æз æрцахсим, 
Нæхимæ дæ æрдавин. 
Уым дæм бирæ фæкæсин, 
Дæ ныв дын-иу ыскæнин. 
88 НОГДЗАУТЫ ЗАРÆГ 
Ногдзаутæ, азарæм иумæ нæ зарæг, 
Махæн у райгуырæн бæстæ иæ дарæг, 
Арвæй рæсугъддæр, 
Хурæй тыхджындæр — 
Советон бæстæ, гъей! 
Зарæм нæ зарджытæ барджын, уæндонæй 
Иумæ фæллойгæнæг сабиты номæй. 
Арвæй рæсугъддæр, 
Хурæй тыхджындæр — 
Советои бæстæ, гъей! 
Ленин — иæ уарзон фыд, махæн — нæ фæтæг, 
Хурзæрин — дзыллæтæн амонд æрхæссæг. 
Арвæй рæсугъддæр, 
Хурæй тыхджындæр — 
Советон бæстæ, гъей! 
25 

$8 САБИТÆ ÆМÆ ТÆХÆГ 
— Фæлæуу-ма, æрбад нæм, 
Нæ диссаджы уари,— 
Дæ уындмæ куы бæллæм, 
Нæ тæхæг, æдзух. 
Фæлæуу-ма, æрбад нæм, 
Уæлдæфон хъæбатыр. 
Хæстæгмæ дын райсæм 
Мах абон дæ къух. 
Нæ зæрдæйы фаг дын 
Хъæбыстæ фæкæнæм, 
Фырбуцæй ам бирæ 
Фæзарæм дæуæн. 
Ды та нын фæдзурай 
Дæ хæстон хабæрттæ,— 
Фашистон лæгмарты 
Куыд кодтай дæрæн... 
Цæй, рауай, æрбад нæм 
Нæ хъазæн цъæхнæууыл, 
Сæрибары зарæг 
Ды немæ фæзар. 
Гъестæй дын зæгъдзыстæм: 
— Фæндараст, нæ уазæг, 
Æртæх та нæм ноджы,— 
Нæ уарзон хæлар! 
26 

тт 
Я ФЫЦЦÆГÆМ МАЙ 
Уæ, æгас цæуай, 
Ды, нæ худгæ Май,— 
Уарзон, хъæлдзæгæй 
Махмæ чи æрцыд. 
Уæ, æгас цæуай, 
Ды, нæ цииы Май,— 
Дуне-дзыллæтæн 
Чи у тохы ныфс. 
Уæ, æгас цæуай, 
Ды, нæ худгæ Май,— 
Хурæй адджындæр 
Чи у адæмтæн. 
Ды фæллойгæнæг 
Рæзгæ дзыллæтæн 
Дæ сæ иугæнæг 
Бартыл тохы бон. 
Ды сабырдзинад 
Тауыс бæстæтыл, 
Тауыс фарнимæ 
Амонд, царды хос. 
Уæ, æгас цæуай, 
Ды, нæ худгæ Май,— 
Уарзон, хъæлдзæгæй 
Махмæ чи æрцыд. 
27 

$, ИЛАСЫ БÆЛАС 
Уæд иубон кæцæйдæр æрхаста Илас 
Йæ къухы, хæзнайау, чысыл бал бæлас. 
Ныссагъта йæ кæрты нæ саби дзæбæх, 
Ысфæлмæн ын кодта йæ алыварс зæхх. 
Уынынмæ йæм уади æртæ хатты бон. 
Фырбуцæй йæм хаста сæ къанауæй дон. 
«Цæй, айрæз нын, айрæз,— дзырдта-иу Илас,— 
Рæхджы бон куыд ауай нæ тутайы йас». 
Цыд ра^стæг... Рæсугъдæй нæ уалдзæг æрцыд, 
Илас дæр æрвылбон йæ бæласмæ зылд. 
Цыд рæстæг... Хур касти. Нæ бæлас фæцъæх. 
йæ къабæзтæ уадзы фæйнæрдæм уæрæх. 
Йæ сыфтæр — æлæмау, йæ дидинæг — зад, 
Йæ бакастмæ зæрдæ кæм лæууы æнцад. 
Илас æм фæсахуыр æрцæуы æдзух 
Æмæ йыл рæвдаугæ æрхæссы йæ къух. 
&? ЧЫСЫЛ ГАБО 
Габо ма чысыл у, саби, 
Бирæ хъару йæм нæма’и, 
Фæлæ у уæддæр сæрæн, 
Уый ысбæздзæни лæгæн. 
Алкæм дæр цæрдæг у артау, 
Бон-изæрмæ зилы уадау: 
Куы суг мидæмæ хæссы, 
Куы кæрт уисойæ мæрзы. 
28 

Бинонтæн Габо — сæ уарзон. 
Уæд цæмæн? Уæдæ-ма базон! 
Уайы скъоламæ æдзух,— 
Иу бон дæр нæ кæны цух; 
Уый фыдуаг митæ иæ кæны. 
— Исты бамбарои,— фæзæгъы, 
Уарзы чиныджы кæсын, 
Уарзы абетæ фыссын. 
Габо —коммæгæс, фæзминаг, 
Алцæмæй — æххæст, ысуинаг, 
Ис йæ фезмæлды æгъдау, 
Дзырд æххæст кæны лæгау. 
$ ГЕНА 
Алыбон райсомæй раджы 
Хуыссæнæй фесты Гена, 
Æмæ дзы бузныг фæвæййы 
Уый тыххæй зæронд Нана. 
Алыбон сапонæй ахсы 
Стырау йæ цæсгом Геиа, 
Æмæ дзы бузныг фæвæййы 
Уый тыххæй зæронд Нана. 
Чъизи нæ кæны йæ дарæс 
Хистæрты уарзон Гена, 
Æмæ дзы бузныг фæвæййы 
Уый тыххæй зæроид Нана. 
Уисæн кæнынмæ Генайы 
Ничи æмбулы нырма, 
29 

Æмæ дзы бузныг фæвæййы 
Уый тыххæй зæронд Нана. 
Щ ЛАГЕРТЫ 
Хохы цъæх айнæгæй 
Хуры цæст ракæсы, 
Ракæсы райсомæй раджы. 
Хъазгæ, рæвдаугæйæ, 
Царды хос — хъарм тынтæ 
Айтауы хъæдгæрон, таджы. 
Мидбылты бахуды 
Лагерты сабитæм... 
Ноджы сæм ракæсы дардæй: 
«Разгъорут къордгæйттæй 
Доны был цъæх фæзмæ. 
Акæсут æрдзмæ сæударæй. 
Мæргътæ дæр тархъæдæй 
Зарын куы райдыдтой, 
Рог дымгæ хъазгæ куы уайы. 
Уæлдæф, хæххон уæлдæф 
Рæуджыты разилы, 
Буц цардæй зæрдæ куы райы»... 
Сабитæ разгъорынц 
Кæртмæ хæрзифтонгæй, 
Азæлы дардыл сæ зарæг: 
— Бузныг — нæ фæтæгæй, 
Бузныг, ыстыр бузныг, 
Зонæм æй, уый у нæ дарæг. 
30 

Й$ ЛАГЕРÆИ СКЪОЛАМÆ 
Хæрзбон уал, нæ уарзон 
Къæбæлдзыг бæлæстæ. 
Хæрзбон уал æрбаут, 
Нæ хъазæн цъæх фæзтæ. 
Хæрзбон уал, нæ лагерь, 
Колхозон быдыртæ, 
Хæххон æрдзы нывтæ, 
Нæ уарзон фæндæгтæ. 
Мах райсдзыстæм абон 
Нæ чингуытæ ногæй, 
Æмæ сæ кæсдзыстæм 
Æмзæрдæ уæнгрогæй. 
Нæ ахуыр — иттæг хорз, 
Хæрзаив — нæ зарæг. 
Нæ фыдау, нæ мадау — 
Нæ бæстæ, нæ дарæг. 
Æрцæудзæни уалдзæг, 
Зæхх бафсæддзæн хурæй. 
Нæ ахуыры аз дæр 
Фæуыдзæн рæсугъдæй. 
Æмæ та уæд заргæ 
Ызгъордзыстæм ардæм, 
Ызгъордзыстæм ардæм, 
Нæ лагерь, нæ уарзон. 
31 

&} ИУИЗÆР 
Иуизæр цалхау æвзистæнгас мæй 
Ратылд æрттивгæ фæсхохæй. 
Мах дæр ма бадæм, кæй фæнды фынæй! 
Хъал у нæ зæрдæ нæ цардæй. 
Лагерты, цъæхнæууыл, доимæ хæстæг 
Нæзы бæлæсты бын бадæм. 
Цингæнгæ иумæ æд ахуыргæнæг 
Ногдзауты зарджытæ зарæм. 
Рог дымгæ разгъоры комы цæрдæг. 
Арвæй нæм стъалытæ худынц. 
Се ’хсæнæй «Авд хойы» дарынц бæрæг, 
Раст цыма зарæгмæ хъусынц... 
Уалынмæ ферттывта хъæдбынæй арт: 
Базгъордтам мах дæр йæ размæ. 
РГ алыварс атыиги симд æмæ кафт... 
Дун-дуне хъуыста нæ зардмæ. 
А зæххыл ахæм арт иикуы и, нæ, 
Стъæлфæнтæ калы йæ цæстæй: 
Арвыл æмбæлы йæ цæхæр æмæ 
Хурау рæвдауы йæ тынтæй. 
Афтæ мах, ногдзаутæ, алы изæр, 
Лагерты рæстæг æрвитæм. 
Никуы и, никуы, нæ цардæй хуыздæр, 
Ноджы хуыздæр та — нæ фидæн. 
32 

Щ\ БУЛÆМÆРГЬ 
Гъæй-джиди, булæмæргъ, 
Де ’взагæй чи дзуры, 
Демæ кæмæн у 
Æдзухæй йæ зард. 
Гъæй-джиди, булæмæргъ, 
Риуы мæ зæрдæйау 
Мемæ куы уаид 
Æиусмæ дæ цард... 
Алы бон хъусын дæм 
Æмæ дæ фиппайын, 
Цины хъæбулæг 
Ды иуыл кæй дæ, 
Хуры рæсугъд тынтау 
Райдзаст кæй разилыс 
Дидинæг уигъгæ 
Æнувыд мæнмæ, 
Дзурын мæм байдайыс 
Райгæ дæ бадæнæй, 
Чи зоны, курыс, 
Цæмæй дын зæгъон: 
Азар, цæй, азар мын, 
Азар, дæ хорзæхæй,— 
Æрдзæн йæ фидауц, 
Мæ цины бæлон! 
Афтæ у. Азарæм 
Иумæ нæ кадæджы. 
Иумæ æрвитæм 
Нæ уалдзыгон бон. 
Уадз æмæ азæла 
Дардыл уæлахизæй 
Иумæ нæ хъæлæс, 
Дæ фæхъхъау фæуон! 
3 Баситы Мысост 
33 

38 ХЫЛГÆНАГ ДЗЕГÆ 
Дзегæ хыл кæнынмæ зивæг нæ кодта, 
Уый тыххæй сæрвæтмæ арæх ызгъордта, 
Хорз-иу æм касти сыкъахæст. 
Иубон дын иу хылы Дзегæ фæсикъо, 
Чиугæ æрбалæууыд хъæуы фæссихор.,. 
Хорз æм ныр нал каст сыкъахæст. 
П СУДЗИН 
Нанайы къухы 
Фæллад нæ зоны: 
Сынчытæгæнгæ 
Фæцæйызгъоры. 
Хъуымац хуийгæйæ 
Телау нæ тасы. 
Æцдах йæ фæстæ 
Цæрдæг фæласы. 
На.найы судзин 
Куысты нæ сайы. 
Мæнæн та уайтагъд 
Мæ къухы суайы!.. 
3§ ÆНГУЫРСТУАН 
— Чысыл æнгуырстуан 
Дзыгъуыр-мыгъуыртæ, 
Цæмæн дæ афтæ 
Хæбуздзыхъхъытæ? 
34 

Миййаг дæ кæрты 
Кæд их фæхоста? 
Æви дыл дыдын 
Ныууагъта ностæ? 
— Нæ, нæ, мæ дарæг, 
Æрдзæй дæн афтæ, 
Мæ дæрзæг фæрстæн 
Фæкæнынц арфæ. 
Æнæ уыдон-иу 
Æдзух куыд кусин? 
Мæн бирæ уарзы 
Нанайы судзин. 

®Ф4> 
Ж УÆЛЫГÆС ÆМÆ ДЗЕГÆ 
Уæлыгæс Дзегæйы тынг бирæ уарзта, 
Иемæ-иу хъазыд. 
Гокоты æхсæн æй буцдæрæн хаста, 
Иемæ-иу хъазыд. 
Уæлыгæс Дзегæйæн зарджытæ кодта, 
Йемæ-иу хъазыд. 
Уый-иу æнæ Дзегæ сихор нæ хордта, 
Иемæ-иу хъазыд. 
Уадысты бонтæ дæр, хур дæр-иу касти. 
Сфыдуаг и Дзегæ. 
Уæлыгæс хизæнты Дзегæйæ тарсти, 
Нал хъазыд йемæ. 
ф’ БЫЛЫСДÆР 
Чысыл Пæлу 
Былысдæр у, 
Хæринагмæ — 
Ныхилаг. 
Фырцыбæлæй 
Æнæхъæн дзул 
36 

Нæ фæхоны 
Иæхи фаг. 
Уæд та дын æй 
Мæхи цæстæй 
Æз ауыдтон 
Ныхилгæ... 
Ысдзырдтон æм 
Тызмæгхуызæй, 
Куыд æркæса 
Иæхимæ... 
Пæлу дæр дын 
Фыцгæ хъæбын 
Фу-фугæнгæ 
Фæуагъта, 
Ныгъуылд æмæ 
Зæхмæ кæсгæ 
Удаистæй 
Дзуапп радта: 
— Пецы уæлæ 
Асыгъдаид 
Уæ хъæбынтæн 
Сæ фылдæр... 
Кæсут-ма мæм, 
Сæ исгæйæ 
Куыд атæппал 
Мæ был дæр! 
^ДЗÆГЪÆЛДЗУ БАБЫЗ 
Дзæгъæлдзу дæ, нæ бабыз,— 
Æппын æнцад нæ бадыс. 
Нана дæр дæ куыд буц уа,— 
Куы ратоны дæ гуцъа!.. 
37 

Дæ иунæг цъиу — дæ фæстæ. 
Кæркæ-мæркæ — дæ фæрстæ. 
Дæ кæфойдзых фæхæлиу, 
Дæ галиу цæст фæхъæриу. 
Дзæгъæлдзу ма куы кæнай,— 
Ды рувасæн — цæттæ хай. 
& ФЫЦЦАГ НЫМАД 
Къухы æнгуылдзтæ Умар 
Сабыргай нымадта: 
Иу, дыууæ, æртæ, цыппар... 
Фондзæн ном нæ ардта. 
Хинымæр æркаст, бæргæ, 
Фæндзæммæ дæр ногæй, 
Стæй ысдзырдта фондз, зæгъгæ, 
Уымæ дæр йæ номæй. 
$ ХЪАЗ ФÆЛТАУ МÆНИМÆ ДЫ... 
Дымгæ, ма кæн, ма, мæсты, 
Ма ’фтау ды дæхи цæсты. 
Ма скъæф ды мæнæн мæ худ,— 
Æз, миййаг, нæ дæн тæппуд. 
38 

Ма кал мит æдзух мæныл. 
Ма кæн ды мæнимæ хыл. 
Хъаз фæлтау мæнимæ ды, 
Демæ згъорын мæн фæнды. 
Демæ зарын мæн фæнды. 
Уæд цæуыл тох кæныс ды? 
Кæд æмбарыс ды мæ дзырд, 
Зил мын уæд мæ куырой цырд! 
Ш МÆ БАНДОН 
Тыргъæй рахауди мæ бандон 
Æмæ мын фæкъуылых абон. 
Базгъордтон æм æз фæдисы,— 
Цымæ бандонæй цы риссы?.. 
Уый йæ иу фарсыл хуыссыди,— 
Уый, мæгуыр, бынтон тыхст уыдй. 
Хус фæйнæг нæ царæй райстон, 
Уый йæ цæф къахыл ысбарстон. 
Хырх ыл сабыргай æруагътон,— 
Уа йын, уа, дзæбæх къах, загътон. 
Ме ’мбал мæм фæкаст фæрæтæй, 
Арæвдз кодтам уый æппæтæй. 
Æмæ ныр йæ къæхтæ иууыл 
Сты мæ бандонæи йæхиуыл. 
39 

Ж Дис 
Иу чысыл саби дын худæнбылæй 
Иуизæр денджызмæ касти... 
Цырд лæппу нал æфсæст æрдзы уындæй 
Æмæ йæм афтæ фæкасти: 
Мæй цыма денджызмæ арвæй æрхызт 
Æмæ уым кæфтимæ хъазыд... 
йе цыма стъалытæй уый уыд æрвыст, 
Кæнæ дæлдон балцы рацыд... 
Бирæ фæкаст æмæ дистæгæнгæ 
Раздæхти денджызы цурæй... 
Загъта, Бабайы фæрсдзынæн, зæгъгæ, 
Стъалытæ, Мæй æмæ Хурæй. 
^г МА КÆНУТ ХЫЛ 
Денджызы уылæнтæ, 
Ма кæнут хыл! 
Ма калут уе ’ртæхтæ 
Афтæ мæныл, 
Науæд уæ 
Бабайыл 
Сардаудзынæн! 
Денджызы уылæнтæ, 
Ахуыссут, цæй! 
Ма хæссут дурзæйтæ 
Айнæгбылæй, 
Науæд уæ 
Бабайыл 
Сардаудзынæн! 
40 

Денджызы уылæнтæ, 
Ма ут фыдуаг! 
Зонут уæ фезмæлдæн 
Рад æмæ уаг, 
Науæд уæ 
Бабайыл 
Сардаудзынæн! 
& ТЫЗМÆГ ДЕНДЖЫЗ 
Цъыбар-цъыбур денджызы 
Мах æмбырдæй акæнæм... 
Денджызы дон не сысы,— 
Фаг у, фаг у алкæмæн. 
Локо кæсаг, тъепатæ 
Не ’хсæн хъазгæ февзæрынц... 
Ме ’мбал Гиго, Петятæ 
Дардмæ ленкыл февзарынц..- 
Фæлæ денджыз рассæнды, 
Нал фæтæрсы дурзæйтæй. 
Кастæн-иу æм асæрды, 
Нал тарстæн йæ футтытæй. 
$НÆ УЫНГ 
Уæ нæхи 
Чысыл Кæку, 
Мах уыкгты-иу 
Арæх цу. 
41 

Ам ныр 
Ног скъола ис. 
Ам ныр 
Ног хæдзæрттæ ис. 
Рауай, ра, 
Æмæ сæ фен! 
Уæлæ уым 
Цæры Чермен! 
Стыр уæладзыджы — 
Балкъон. 
Мидæгæй 
Сæхимæ — дон... 
Артæн сæм 
Фæсудзы газ 
Раст сæ тæккæ 
Стъолы раз. 
Уаты 
Абана дæр ис. 
Най дзы 
Алыбон дæхй. 
Хъазынмæ 
Сæ кæрты — фæз, 
Уым æдзух 
Фæкафыи æз. 
Уæ нæхи 
Чысыл Кæку! 
Мах уынгты-иу 
Арæх цу. 
88 ДЫУУÆ УЫЛÆНЫ 
Дыууæ уылæны,— 
Дыууæ лымæны 
Фынккалгæ размæ 
Æрбацæйбырстой. 
42 

Кæм-иу уыдысты, 
Кæцæй цыдысты, 
Сæ ныхасы уыд 
Гъеуыдæтты кой. 
Уæд дын сæ раззаг 
Фæстæдæр аззад, 
Фырцинæй иуыл 
Уый урс фæнык фестад, 
Фæйнæрдæм акаст, 
Гъестæй та араст, 
Ныхæстæгæнгæ, 
Йæ буц æмбалæн: 
— Æнусон дугъты, 
Æгæрон фурды, 
Фæллад нæ зонгæ, 
Æрвыстам бонтæ. 
Фæндыд нæ алцы, 
Цыдыстæм балцы, 
Чысыл уылæнты 
Нæ фæстæ хонгæ... 
Ды дæ мæ лымæн, 
Зæгъгæ, та уылæн 
Ысфыхти ногæй 
Æхсыры цадау. 
Зæрин хур райгæ 
Цъæх арвæй касти... 
Рæвдыдта буцæй 
Уылæнты мадау... 
Æрмæст-иу дымгæ, 
Уæгъдибар дымгæ 
Цъæх фурды риуыл 
Зыв-зывæй хъазыд. 
43 

Цæмæн? Цы кодта? 
Кæмæй цы домдта, 
Ууыл-иу зæрдæ 
Хъуыдыты бацыд... 
Цыдысты бонтæ. 
Нæ фæсфурдонтæ 
Уæддæр ызгъордтой 
Сæ буц фæндагыл. 
Цыди сæ сыр-сыр, 
Æдзух — сæрыстыр, 
Уыди сæ фæндаг 
Æгæрон дардыл. 
Уæд дын сæ фæрсты, 
Сæ тæккæ рæзты 
Æрбацæйцыди 
Æндонфæрстæ нау. 
Йæ фæстæ — ноджы... 
Сæ бакаст — амонд, 
Бæркад хæссæгау. 
— Мæ лымæн, акæс, 
Ды ма кæн сагъæс! 
Уæндонæй рацу, 
Тæрсгæ дæр ма кæн! 
Уый цины наутæ, 
Советон наутæ 
Фæцæуынц балцы 
Нæ дуджы фарнæи! 

58 ног чиныг 
Чиныг мын 
Балæвар кодта Баба, 
Гом дæр нæма уыди — 
Ног у нырма. 
Маст мын дзы ракодта 
Иу дзырд æрмæст... 
Судзæгау акодта 
Уымæй мæ цæст!.. 
Байхъусут, цавæр уыд, 
Уый уын зæгъон: 
«Хæст», зæгъгæ, 
Фыст уыди сыфы кæрон. 
Иухатт куыд басыгътой 
Знæгтæ нæ хъæу... 
Уæвгæ... йæ дзурын дæр 
Афтæ ’нцон нæу! 
Зæрдыл æрбалæууыд 
Уайтагъд мæ мад... 
Донау мæ цæстысыг 
Рустыл æруад... 
45 

Чи та цæттæ кæны 
Хæстмæ, цæмæи?! — 
Абон æз уый тыххæй 
Сидзæр куы дæн! 
;& ÆНАХУЫР УАЗÆГ 
Мидбылты худгæйæ 
Ацы ’хсæв Мæй 
Сабыргай рахылди 
Мигъты бынæй. 
Стъалытæ ног Мæйыл 
Кодтой æмбырд... 
Æмæ йæм радыгай 
’Ппæрстой сæ дзырд: 
— Чи уыди? Чи тахти 
Не ’хсæнты ам? 
Чи систа, чи, уæдæ 
Махæн нæ къам? 
— Ма тыхсут! Зæххæй нæм 
Уазæг уыди... 
Хионау цингæнгæ 
Махыл зылди. 
Тахти... Фæкасти нæм, 
Систа нæ къам, 
Радта нын, радта нын 
Зæххæй салам. 
Гъестæй мæ алыварс 
Разылд æмæ 
Фарнимæ атахти 
Уазæг хъæмæ. 
46 

^САУЦЪИУЫ ЗАРДЖЫТÆ 
1. Рынчын бæлас 
Мæ зæрдыл æрлæууыд: 
Нæ кæрдо бæласыл 
Куыд фæзынди фарон 
Цыдæр низ фыдбон. 
Уæд уалдзæджы рухсы 
Иæ сыфтæр фæбур и, 
Йæ урс дидинæг та 
Æрызгъæлд бынтон. 
Сæрддæргъы нæ кæрты 
Лæууыди, мæгуырæг, 
Фыццагау йæ уæлæ 
Кæрдотæ нæ уыд. 
Æз дæр-иу æм кастæн, 
Тæригъæд ын кодтон, 
Куы радзурид исты, 
Гъеуый мæ фæндыд. 
Фæлæ йæм кæм хъарыд 
Мæ зæрдæйы сагъæс! 
Цы дзырдтаид мемæ 
Æгомыг бæлас! 
Æрмæстдæр лæууыди 
Бæгънæгæй мæ разы, 
Æз дæр ын-иу кодтон 
Мæ сусæг ныхас... 
2. Æрбалæууыд уалдзæг 
Уæд та дын нæм райгæ 
Æрлæууыдис уалдзæг, 
Æмæ-иу фæсхохæй 
Æрбакасти хур. 
47 

Хæмпус мит æртади, 
Æртахтысты мæргътæ, 
Фыривылдæй Терк дæр 
Къуымæлау фæбур. 
Кæм ма цыд мæнмæ дæр 
Уæд агъуысты бадын! — 
Хырх æмæ дзæбугæй 
Мæнæн уыд мæ хъазт. 
Хырх æмæ дзæбугæй 
Хæдтæхджытæ кодтон, 
Мæ лæгъзгæнæн хатгай 
Мæ коммæ нæ каст!.. 
Уæддæр дзы æз ахстон 
Фæйнæджытæй скодтон, 
Æдрудзынг, æдкъæсæр, 
Хæдзарау — йæ конд. 
Ысхастон æй иубон 
Нæ кæрдойы сæрмæ, 
Æрфидар æй кодтон 
Иæ цъуппыл бæрзонд. 
Цыд рæстæг... æмæ дын 
Æз иурайсом раджы 
Нæ ахстонмæ дардæй 
Кæсыныл фæдæи. 
Кæсын, æмæ сауцъиу 
йæ къæсæрыл бадти, 
Йæ зарджытæ кодта 
Цъæхснагæй мæнæн. 
Йæ сæнтсау базыртæ 
Тæмæн калдтой хурмæ, 
Йæ даргъ бырынкъ та-иу 
Фæхæлиу æваст. 
48 

Гъестæй-иу йæ зарæг 
Цъæхснагдæрæй райхъуыст, 
Куы та-иу мæнмæ дæр 
Æдзынæг æркаст... 
3. Нæ зыдтон, цы кусы... 
Уæдæй фæстæмæ йæм 
Æз арæхдæр кастæн 
Æмæ йыл-иу кодтон 
Мæхнмидæг дис. 
Æнцой уый нæ зыдта, 
Цæуылдæр тыхсыди, 
Мæ кæрдойы хихтыл 
Æдзухæй зылдис: 
Кæм сыфтæрты сгæрста 
йæ даргъ цыргъ бырынкъæй, 
Кæм та-иу ыстахти 
йæ ахстонмæ дæр. 
Гъестæй та-иу ногæй 
Пæр-пæргæнгæ хурмæ 
Мæ бæласы хихты 
Фæтъыста йæ сæр. 
Нæ зыдтон, цы тыхсы, 
Цæуыл у йæ сагъæс, 
Цæмæн кæны афтæ 
Зæрдиаг фæллой... 
Æрмæст-иу æм кастæн 
Æмæ-иу Бабайæн 
Фæкодтон кæронмæ 
Мæ сауцъиуы кой. 
Дзырдтон ын, æз ахстон 
Куыд сарæзтон иубон, 
Куыд æртахти сауцъиу, 
Куыд æрцарди уым 
4|Бас(ггы Мысост 49 

Æмæ ныр куыд зилы 
Мæ бæласы хихтæм, 
Æнæ фенгæ иу ран 
Куыд нæ уадзы къуым. 
4. Баба хъасфæндырæй цагъта... 
Зæронд Баба тыргъы 
Къæлæтджыныл бадти, 
Æрбайста йæхимæ 
Йæ хъисын фæндыр. 
Мæнмæ, дам, æрбайхъус, 
Æз, дам, дын æркæнон 
Дæ уазæджы зарæг, 
Мæ хъæбул, гъеныр! 
Æз дæр дын хæстæгдæр 
Æрбадтæн йæ цуры 
Æмæ ма йæ цагъдæй 
Кæм æфсæстæн, кæ! 
Дæ сауцъиу, дам, кусы 
Дæ бæласы фарнæн, 
Йæ низтæ йын сафы, 
Йæ низтæ, зæгъгæ!.. 
Гъеуый, дам, æрхоны 
Нæ бæстæмæ уалдзæг, 
Нæ дыргъдæттæн уый у 
Сæ рухс хуры тын. 
Дæ бæласмæ дæр дын 
Уый дохтырау зилы, 
Æмæ-иу æй ма кæн 
Кæйдæртау тæрсын. 
5. Сауцъиуы руаджы... 
Сæрдыгон тæвд бонтæ 
Фæдыл-фæдыл згъордтой. 
50 

Фæбур ысты рæгътæ, 
Æрцыди фæззæг. 
Æз дæр дæи сæрыстыр 
Мæ чысыл сауцъиуæй, 
Ныр уый фæрцы нал у 
Мæ бæлас бæгънæг: 
йæ сырхварс кæрдотæ 
Зæу-зæу кæнынц хурмæ, 
Фырзадæй йæ цæигтæн 
Сæ къæр-къæр цæуы. 
Иæ бакастæй зæрдæ 
Ныррухс вæййы хурау, 
Гъе афтæмæй уæртæ 
Нæ кæрты лæууы. 
&' УЫЛÆН УЫЛÆНЫ ФÆСУРЫ 
Дымгæ, хъал дымгæ фæдзуры: 
— Уылæн уылæны фæсуры, 
Наумæ бахæссы йæ иых, 
Науыл февзары йæ тых. 
Нау дæр ие схъæрзы йæ дзæхстæй..* 
Уылæн рафыцы фырмæстæй... 
Уылæн райдайы сыр-сыр, 
Фесты урс-урсид æхсыр. 
<* УАЗАЛ МИГЪ КОМЫ ÆРФЫНÆЙ 
Уазал мигъ комы æрфынæй, 
Зæхмæ йæ цæссыг лæдæрсы. 
51 

Чи зоны, талынгæрфыгæй 
Арвмæ æдзухæй фæкæсы. 
Фæлæ дын мæнæ сæударæй 
Рог дымгæ февзæрд йæ цуры. 
Систа йæ, систа хæдбарæй 
Æмæ йæ пиргæ фæсуры. 
Суры йæ, суры йæ разæй, 
Тархъæды, кæмтты йæ суры... 
Махмæ та ракаст цъæх арвæй 
Хуры сызгъæрин цæст, хуры! 
№ къогъо куыдта 
(Æмбисонд) 
Æрбамæсты къогъо, 
Фыдуаг, дам, у бындз. 
— Ныццавта мын абон, 
Р1æ фатæй мæ фындз! 
Цæмæн мæм у афтæ 
Ызнагау хæрам?! 
Зæгъæд-ма мын исчи: 
Кæй хъыгдарыи ам?! 
Мæ бадæн у сæрвæт. 
Мæ зарæг— мæ кой... 
Æдзухæй фæкæнын 
Мæлдзыгау фæллой. 
Гъеныр мæм æркæсут, 
Цы бакодта бындз: 
52 

Йæ цæфæй æнгуырау 
Ныззылын мæ фындз.., 
Куыд ма цæрон дарддæр! 
Куы сæфын бынтон. 
Æгадæй ма комы 
Æз къогъо куыд уон?! 
— Цæй, мауал дзур бирæ,— 
Ысдзырдта йæм лæг. 
Дæу мыдыбындз абон 
Ныццавта æцæг. 
Уый тынг рагæй зоны, 
Æввонгхор кæй дæ. 
Æркæс-ма дæ фатмæ — 
Æгъатыр зæрдæ! 
Ныртæккæ дзы цъырдтай 
Кæмæидæр йæ туг... 
Дæ хуызæн къогъотæн 
Фæвæййы сæ дут. 
$ ТÆХУДЫ 
Папæйы комбайн, 
Тæхуды, куы уаин 
Дæ цуры æдзухæй... 
Куы базонин кусын — 
Æфсæйнаг æмпъузын 
Мæ чысыл дзæбутæй! 
Куы айрæзин тагъддæр, 
Куы фæуаин каст дæр. 
Мæ уарзон скъола,— 
53 

Мæи дæр-иу куыстафон 
Мæ папæ æрвылбон 
Дæ размæ куыд хона. 
Гъеуæд-иу фырбуцæй 
Мæ арæхстджын къухтæй 
Æз архаин демæ... 
Кæм бункермæ хизин. 
Кæм асæрфин де згæ. 
Папæйы комбайн, 
Тæхуды, куы уаин 
Дæ цуры æдзухæй... 
Мæ хъару æвзарин: 
Сыгъдæгæй дæ дарин 
Мæ куыстуарзон къухтæй!.. 
(# САУЦЪИУ 
Нæ сауцъиу, нæ уарзон, 
Æгас нæм æрцу! 
Æрбакæс, дæ ахстон 
Хæдзарау рæвдз у. 
Æртæх нæм, æрцæр дзы, 
Нæ уалдзæджы хай, 
Уадз, немæ дзæбæхæй 
Ды сæрды цæрай. 
Щ ЦЪÆИДОН 
Цъæйдонæн æппындæр 
Æнцойы хос иæй. 
54 

Æхсæв æмæ бон дæр 
Нæ кæны фынæй. 
Кæм бахæссы дуртæм 
Уæйыгау йæ ных. 
Кæм айнæгджын хæхтыл 
Æвзары йæ тых! 
Кæм зары, кæм ниуы, 
Кæм та кæны хыл. 
Нæма федтон ахæм 
Фыдуаг дон зæххыл! 
$ МИТÆН ЙÆ ЦÆССЫГ ÆРКАЛД 
Хуры цæст ферттывта 
Митын хъæццулмæ, 
Дымгæ дæр хуссарæй 
Уади йæ цурмæ... 
Митæн йæ цæссыг 
Æркалд. 
Чи зоны, рахыл ис 
Хуры тынтимæ. 
Чи зоны, загъд кодта 
Доны фынкимæ. 
Чи зоны, уый уыд 
Æнкъард... 
Хурмæ йæ цæстысыг 
Калди цыхцырæй, 
Доны цъæх айнæгыл 
Урс фынк æхсырæй, 
Хæхтæн дæр атад 
Сæ мит. 
Хъазгæ йæ мидбылты 
Бахудти уалдзæг. 
55 

Дард балцæй мах бæстæм 
Райгæ æрфардæг. 
Булæмæргъ кодта 
Къуыззитт. 
Дысон йæ зарынмæ 
Райхъал нæ дыргъдон. 
Абои æм райсомæй 
Бирæ фæхъуыстон... 
.;$ НÆ ЗОНЫН 
Æхсæрдзæн мæ цурты 
Хъæргæнгæ ызгъоры, 
Цæуылдæр мæсты у — 
Нæ зонын, цæуыл. 
Лæбуры тызмæгæй 
Цъæх айнæджы дуртæм. 
Æдзух кæны бустæ — 
Нæ зонын, кæуыл. 
Мæиимæ та хъазгæ 
Æдзухæй фæкæны, 
Йæ урс фынк æртæхты 
Фæкалы мæныл. 
Мæнæн та йæ зарæг 
Мæйрухс изæр комы 
Цъæхсмагæй фæзары... 
Нæ зонын, цæуыл. 
Æрмæст мын мæ порти 
Ныртæккæ мæ къухтæй 
Уый аскъæфта хъазгæ, 
Нæ зонын, кæдæм... 
56 

Мæ порти æрбайсæфт 
Йæ уылæнтыл кафгæ. 
Кæдæм æм ызгъорон 
Фæдисы, кæдæм?! 

Й ЧЫСЫЛ РИТÆ 
Абон Ритæ бирæ кусы,— 
Хорз чызгау — бæстон. 
Дон æркодта цъиутæн къусы, 
Гæдыйæн — цæхдон,— 
Судзаг æм фæкаст. 
Абон Ритæ бирæ кусы,— 
Хорз чызгау — бæстон. 
Касыл царв æркодта къусы, 
Загъта: ныр хæрон. 
Гæдыйæн йæ былтыл ауад 
Касы тæф æргом. 
Ритæмæ хæстæгдæр бауад — 
Айвæзта йæ ком. 
Ноджы ма æваст кæцæйдæр 
Сау мила фæзынд... 
Бауад Ритæмæ хæстæгдæр,— 
Гæды йæм фæцырд: 
Февдыста сырдау тызмæгæй 
Дзæмбытæ æваст... 
Мила фестъæлфыд... фыртæссæй 
Кæртырдæм фæраст... 
58 

& ЧЫСЫЛ ГАБЫЗ ÆМÆ БАБЫЗ 
Бабыз донмæ ныккасти, 
Габыз уымæй фæтарсти. 
Габыз малы фæмидæг, 
Бабызæн уый фæхудæг. 
Бабыз загъта Габызæн: 
Харбыз авæр бабызæн, 
Бабыз харбыз ахæрдзæн, 
Габыз бирæ ацæрдзæн... 
& УАЛДЗÆГ ÆРЦÆУЫ 
Хур æркасти. Мит æртад,— 
Митæй дон лæдæрсы... 
Ныр бынтон æрфыиæй уад... 
Уадтымыгъ нæ хæссы... 
Уый нæм уалдзæгæй фæзынд 
Комытæфау иу мур. 
Райгæ, худгæ бон фæтынг, 
Ферттывта зæрин хур... 
$ ЧЫСЫЛ ЛЕНÆ ÆМÆ ФÆТКЪУЫ 
Фæткъуы, сырхварс фæткъуы 
Бæласæй каст. 
59 

Хур æмæ дымгæйæ 
Фæткъуы нæ тарст. 
Дымгæ йын сусæгæй 
Зарыд æдзух. 
Хуры рæвдыдæй дæр 
Никуы уыд цух: 
Бон æм изæры онг 
'Вæзта йæ тын... 
Мæй та йæ хæд сæрты 
Уарзта хæтын... 
Абон æм Ленæ дæр 
Бауад æмæ 
Бæласы къалиумæ 
Скасти хæрдмæ... 
Уайтагъд æруадысты 
Комыдæттæ... 
Ахæмц кæнынмæ дæр 
Дзых уыд цæттæ... 
Фæткъуы дын ферттывта, 
Базмæлыдис, 
Раст цыма дзурыныл 
Ахуыр уыдис. 
Уалынмæ дымгæ дæр 
Февзæрд æваст... 
Ардыдау дыргъдонмæ 
Заргæ фæраст. 
Бæлæсты уигъынмæ 
Февнæлдта цырд... 
Фæткъуы дын портийау 
Зæхмæ æртылд... 
60 

Ленæ йæ фелвæста, 
Бахудт æмæ 
Цингæнгæ азгъордта 
Уадау хъæмæ... 
Й» БАТЫР ФÆМÆСТЫ 
Афтæ дзырдта мæнæ 
Р1е ’мбæлттæн Батыр: 
— Мах нæл хъаз нæ кæны 
Иуæн дæр хатыр... 
Кæд сымах нæ уырны,— 
Бавзарут æй уæд! 
Абон та мæ рустыл 
Аззади йæ фæд... 
Дзыхæй мæм лæбурдта,— 
Базыртæй — нæмгæ. 
Гъестæй мæ фæуагъта 
Доны был кæугæ... 
Уæд цæмæн? Цы кодтон?! 
Бафæрсут æй ныр! 
Æз нæ кæнын уымæн 
А тыхми хатыр... 
88 БУЛÆМÆРГЪЫ ЗАРÆГ 
Булæмæргъ, булæмæргъ, 
Уалдзæггæнæг! 
61 

Арвы цъæх айнæгыл 
Ратæх цæрдæг. 
Уæлæ дæу агурæг 
Ратылди Мæй... 
Хъазгæ, æрттивгæйæ 
Мигъты бынæй. 
Булæмæргъ, булæмæргъ, 
Цæй-ма, кæм дæ? 
О мæхи булæмæргъ, 
Уарзон зæрдæ! 
Дард балцæй мах бæстæм 
Тагъддæр æртæх! 
О мæхи булæмæргъ, 
Тархъæд фæцъæх... 
Булæмæргъ, булæмæргъ, 
Цæй-ма, кæм дæ? 
О мæхи булæмæргъ, 
Уарзон зæрдæ!.. 
85 ХЪÆЛДЗÆГ КУПЛЕТТÆ 
1 
Гыццыл аджы — 
Хъæдуртæ... 
Нæ сабитæ — 
Мæ хуртæ!.. 
Нæхи гоны — 
Лæхурæг... 
62 

Мæн фæхонынц 
Лæппулæг... 
Нана дæр мæм 
Ысдзуры: 
— Нæ бабызтæ 
Дæ цуры... 
Æркæнæм сын 
Хæринаг 
Бæркадкъухæй 
Сæхи фаг! 
Æрбазгъор-ма 
Ды ардæм! 
Æнцад уæдæ 
Куыд бадæм... 
2 
Нæ уалдзæг у 
Нæ дарæг. 
Нæ куырдадзы — 
Хъæсдарæг. 
Баба ууыл 
Фæкусы. 
Нана дæр æм 
Фæхъусы. 
Иæ дзинг-дзингæй 
Нæ сыхы 
Нырма иу дæр 
Нæ тыхсы... 
3 
Нæ тархъæды — 
Бæлæстæ. 
63 

Нæ уæтæртæ — 
Сæ фæстæ. 
Нæ хорз фиййау 
Бæрæг у! 
Цæй дзæбæх у 
Нæ лæппу! 
Йæ урс нымæт — 
Уæлæфтау. 
Æрхæсс-ма йæм 
Ды иу фау! 
Нæ хъæубæстæи — 
Сæ уарзон. 
Нæртон лæгæн — 
Иæ фаззон. 
Йæ зарынмæ 
Ыскафæм. 
Йæ уафынмæ 
Ныззарæм! 
4 
Цъæхбын гауыз — 
Тыхтытæ. 
Нæ хæндыджы — 
Цыхтытæ. 
Нæ нана сæм 
Æркæсы... 
Гуымбылтæ сæм 
Æрхæссы. 
Æдзухдæр æй 
Фæфæнды,— 
64 

Куы ахадид 
Йæ хæндыг. 
Нæ æмбарын, 
Цы кæны — 
Æппын дзагдæр 
Нæ кæны. 
Фæхæры дзы 
Нана дæр, 
Папа æмæ 
Мама дæр. 
Кæд хорз уазæг 
Æрцæуы, 
Уæддæр та дзы фæхъæуы..« 
5 
Нæ æлхуийыл 
Тæбынтæ. 
Нана кæны 
Хъæбынтæ. 
Æртæ уал дзы — 
Нæ фынгыл. 
Сæ тæф ауад 
Мæ фындзыл. 
Цы сæм кæсыс 
Цыбæлæй, 
Цы ныфс æмæ 
Цы фæндæй? 
Хæстæгдæр сæм 
Æрбауай. 
Дæуæн уыдзæн 
Цæрвджын хай. 
5 Баснты Мысвст 
б.г» 

6 
Сырхбарц бæхыл 
Иæ идон 
Куы бакодтон 
Æз ибон; 
Куы абадтæн 
Иæ рагъыл, 
Æвзист-арæзт — 
Йæ саргъыл. 
Бæргæ загътон 
Æргомæй: 
Фæдугъ кæнон 
Уæндонæй. 
Æрмæст зæхмæ 
Куы ’ркастæн, 
Уæд тæрхъусау 
Фæтарстæн! 
Кæй бафæндид 
Æрхауын, 
Фындзæй дурты 
Æрдауын!.. 
Уæлдайдæр та 
Дзæбæхæй, 
Тæхгæ-тæхын 
Уæлбæхæй!.. 
$ ЧИ ДÆ 
— Ыгъгъи, ыгъгъи!.. 
Ды чи дæ? 
66 

— Æз мæхæдæг 
Зæронд лæг. 
— Æмæ балцы 
Кæм уыдтæ? 
— Æлдараты 
Гæгуытмæ. 
— Цæмæн æмæ 
Цæй тыххæй? 
— Уæлибæхтæ 
Хæрынмæ. 
— Уæ уæлдæйттæ 
Цы фесты? 
— Нæ уæлтæрхæг — 
Нæ къусчы. 
— Æмæ къуск та 
Цы ран ис? 
— Нæ бæласыл 
Æрзæбул. 
— Æмæ бæлас 
Цы ’рбацис? 
— Нæ фæрæт æй 
Æркъуырдта. 
— Æмæ фæрæт 
Цы фæцис? 
— Фæрæт? Доны 
Ныххауди. 
— Æмæ дон та 
Цы фæци? 
— Нæ къæбыс æй 
Асдæрдта. 
— Кæм и уæдæ 
Нæ къæбыс? 
— Цъæх бирæгъ æй 
Ахордта. 
— Уæд бирæгъ та 
Цы фæци? 
— Нæ цуанон æй 
67, 

Амардта. 
— Æмæ цуанон 
Кæм уыдзæн? 
— Нæ тархъæды 
Дæ хуызæн. 
Æрцагур æй 
Дæхæдæг. 
Дæу куы хонæм 
Цæттæ лæг!.. 
$Й САБИЙЫ МАСТ 
Чысыл уызын, мæ уызын, 
Кæдæм давыс мæ хызын?! 
Цы дæ фæнды, зæгъ-ма мын, 
Кæм сахуыр дæ ды давын? 
Мæ зæрдæ дыл фæхудти. 
Цыргъ судзинтæ — дæ къуди. 
Нæй дæм къухæй æвналæн. 
Нæ мын бæззыс æмбалæн. 
Мæ хызын мын йæ бастæй 
Ды райхæлдтай æвастæй. 
Дæ быны йæ æркодтай, 
Кæрдотæ дзы фæхордтай! 
Уæд ма æз та цы кæнон? 
Æз куы кодтон фыдæбон! 
88 æмпъузæн 
Мæ дзабыры уафсæн 
Фæхуынкъ ис йæ фындз. 
68 

О, басудза, уастæн 
Æд уидагæй сындз... 
Мæ къахы фæныхсы, 
Нæ зонын, цæмæн! 
Мæныл уый нæ тыхсы — 
Ызнаг у мæнæн. 
Иæ фыдæнæн райстон 
Нанайæ æрцындз... 
Æмпъызт уыдзæн райсом 
Мæ дзабыры фындз! 
88 гоппои карк 
Нæ гоппой каркæн 
Гыццыл цъиутæ уыд. 
Сæ мады зæрдæ 
Уыдоныл лæууыд. 
Æмхуызон хъулон 
Кæркæ-мæркæтæ. 
Сæ чысыл сæртыл 
Сырхбын хæрдгæтæ. 
Сæ бырынчъытæ — 
Сындзау рæхойаг. 
Сæ фырфыдуагæй — 
Сæ мадæн койаг. 
Уæддæр сæм гоппой 
Мæсты нæ кодта. 
Æнæ уыдоны 
Нæмыг нæ хордта. 
69 

Кæд-иу æм кæрты 
Бæласы аууон 
Фæскъæвда зæххæй 
Фæзынди уаллон, 
Уæд-иу йæ цъиутæм 
Фæсидти гоппой, 
Æмæ-иу иумæ 
Фæминас кодтой. 
Рæвдыдта-иу сæ 
Нæ кауы рæбын. 
Æхсæв сæ норста 
Иæ базырты бын. 
Æз дæр-иу дардæй 
Сæ митæм кастæн. 
Тызмæг у гоппой, 
Æмæ дзы тарстæн. 
Æрбапыхцыл-иу, 
Хылтæ-иу систа, 
Цыма йын исчи 
Иæ хъæбул иста! 
Æниу æм цъиусур 
Хæстæг кæм уæндыд?! 
Фæзынд æм иубон 
Æмæ фæрæдыд: 
Иæ пырх ын гоппой 
Ыскалдта кæрты! 
Иæ пакъуы хауди 
Бæлæсты сæрты! 
Иæ гыццыл цъиутæм 
Мæн дæр нæ уадзы. 
Цыма сæ гоппой 
Мæхи бæрц уарзы!.. 
70 

88 розæ*дидинæг 
Дымгæ фенцади 
Згъорын, кафынæй... 
Розæ-дидинæг 
Кæрты афынæй. 
Уымæ бонвæрнон 
Ракаст хъæлдзæгæй. 
Ноджы ферттывта 
Арвыл худгæ мæй... 
Дымгæ фенцади 
Згъорын, кафынæй... 
Розæ-дидинæг 
Кæрты афынæй... 
Саби розæмæ 
Касти рудзынгæй... 
Гъестæй адджынæн 
Базыл афынæй... 
$ НÆ УАСÆГИМÆ ФÆХЫЛ 
ДÆН АБОН 
Нæ уасæгимæ 
Фæхыл дæн абон... 
Æхсæв ныууасы 
Бынтон æнафон, 
Цыма йын бонрæфт 
Нæ кæны фаг! 
Нæ зоны никуы 
Йæ митæн уаг!.. 
71 

Тæхуды, уый дын 
Нана куы зонид. 
Уæд æй бынтондæр 
Сæлхæр ысхонид. 
Зæгъид ын: «Уасæг, 
Æнцад æрбад,— 
Кæннæуæд сафыс 
Дæ ном, дæ кад...» 
Чысыл раздæр та 
Фæмидæг уаты. 
Æвзæр у, хорз у, 
Уый дæр нæ хаты. 
Нæ уæлтæрхæгмæ 
Ыстахт æваст. 
Мæнæн дæр та йæм 
Ысфыхт мæ маст. 
Нæ кæны уисæн, 
Дзырд æм нæ хъары, 
Хъæдындзы хуымтæм 
Фæндаг ыссары... 
Æмæ сæ къахы, 
Хæры сæ бон, 
Уæд ма æз йемæ 
Лымæн куыд уон? 
^ ИЛАСЫ ЦИН 
— Уый та циу, мæ хур, Илас? 
Равдис-ма дзæбæх? — 
Мидбылхудгæ афарста 
Сабийы Дзæрæх. 
Лæппу фестад бандонæй... 
Уардийау фæсырх... 
72 

Раст æм цыма кастысты 
Иууылдæр сæ сых! 
Исдуг джихæй аззади,— 
Не скодта ныхас, 
Гъестæй дзурын, амонын 
Райдыдта Илас: 
— Ныв... æлыгæй... сарæзтон... 
Мæнæ уый у Нар... 
Мæнæ уый та айнæгыл 
Хетæджы хæдзар... 
Уым Къоста чысылæй цард... 
Хъомыл кодта уым. 
Мæнæ ам — сæ сæрвæттæ, 
Ам та кодтой хуым... 
— Хорз у, тынг хорз, ацы ныв, 
О мæ хур Илас! 
Райсом-иу æй скъоламæ 
Иуафон ыслас. 
Уым æй феной де ’мбæлттæ,— 
Амыдта Дзæрæх,— 
Ракæн-иу сын номхыгъдæй 
Нары кой дзæбæх... 
& уыци-уыцитæ 
Цæхæры кæфой 
Нæ уæлхæдзары 
Тæмæнтæ калгæ 
Бæрæг фæдары... 
73 

* * * 
Даргъ лæгæн ис 
Цыбыр рон. 
Фæуайæм ыл 
Æрвылбон. 
* * * 
Йæ уынд рæсугъд у,— 
Бæмбæгау — пух. 
Æрмæст дзы уазал 
Фæкæны къух. 
* * * 
Иæ фæрстæ иуыл — 
Хæбуздзыхъхъытæ. 
Нæ судзинимæ 
Уыдон фæкæнынц 
Рæсугъд сынчытæ. 
* * * 
Даргъ кæд вæййы махмæ бон, 
Арв кæд бабæтты йæ рон, 
Хурмæ хъазгæйæ? 
Мигъ кæд æрбады ныллæг? 
Мах кæд бафснайæм тыллæг 
Гонты фарнимæ? 
Цæй-ма, базон æмæ зæгъ, 
Урс кæд адары нæ зæхх, 
Уадмæ хъусгæйæ? 
Мит кæд фесты иуыл дон, 
Æрдз кæд ыскæны хæдон 
Ног цъæх дарийæ? 
74 

88 зæлинæ 
Чысыл Зæлинæ, 
Цæй, цом, мæнимæ! 
Цы бадыс пецыл, 
Æхсæвæй-бонæй? 
Æрæхс-ма, рауай, 
Дæ цæсгом донæй! 
Дæ дарæс акæн, 
Æрæджы ма кæн! 
Нæ дзоныгъ кæрты — 
Хæрзифтонг рагæй... 
Уый мах ыскъæфдзæн 
Уырдыгмæ рагъæй. 
Кæс-ма, мит уары... 
Йæ тых фæлвары 
Нæ каутыл дымгæ!.. 
Æрра йæ ма хон, 
Фæнды йæ немæ 
Фæхъазын абон... 
* * * 
Фæтынгдæр дымгæ — 
Уæгъдибар дымгæ... 
Зæлинæ фестад, 
Фæрæвдз, фæрасти... 
Æрмæст ма иу хатт 
Мæнмæ фæкасти... 
Æз дæр æм кастæн... 
Æрмæст ын тарстæн: 
Куы ’ртула митмæ, 
Куы тæрса уадæй, 
Кæнæ куы тыхса 
Уазал, фæлладæй. 
75 

Фæлæ Зæлинæ, 
Нæхи Зæлинæ, 
Иæ мидбылхудгæ 
Фæйнæрдæм касти. 
Уый дымгæ, уадæй 
Нæ тыхст, нæ тарсти... 
Сырхварс фæткъуыйау, 
Зæрин фæрдыгау 
Йæ пух уадултæ 
Æрттывтой дардмæ. 
Ысцин-иу кодта 
Уый уады зардмæ... 
Фæндыд æй хъазын, 
Фæндыд æй зарын... 
Æрмæст нæ дзоныгъ 
Куы фæфæлдæхтис, 
Гъеуæд Зæлинæ 
Хъæмæ фæфæдис!.. 
88 æппæлой 
1 
Иæхицæй уасæг 
Æппæлыд каркæн: 
— Дæуау, мæ къона, 
Тæрсаг æз нал дæи! 
Кæнын дын сомы 
Мæ уынд, мæ кондæй: 
Нæ мæргътæ иуыл 
Цæрынц мæ зондæй! 
Цæргæс цы зоны? — 
Тæхын уæлæрвты!.. 
76 

Хæстæг æппындæр 
Мæнмæ нæ æфты... 
Æндæр-иу йемæ 
Мæ тых æвзарин... 
Кæнæ йын иубон 
йæ пырх скалин... 
2 
Уыди æмбисбон. 
Хур касти арвæй: 
Къæбæлдзыг тархъæд 
Æрттывта дардæй. 
Тæмæнтæкалгæ 
Зындысты хæхтæ. 
Сæрдыгон дарæс 
Ыскодтой рæгътæ. 
Каемдæр зылангæй 
Дыгоппон зарыд. 
Уæгъдибар дымгæ 
Сыфтæртæй хъазыд. 
Нæ уасæг дæр та 
Ыстахти каумæ. 
Æркаст уырдыгмæ 
Кæрдæджы таумæ. 
Гъестæй ныззарыд 
Иæ тых-йæ бонæй: 
— Æз дзурын сырдтæм 
Æргом, уæндонæй! 
Зæгъæнт-ма, чи у 
Мæнæй тыхджындæр, 
Кæй хонынц пылтæ 
Мæнæй тыхджындæр!.. 
77 

Æз ын йæ фæрстыл 
Æрцæуон михæй, 
Æдзух мæ цуры 
Куыд лæууа джихæй... 
...Уæд дын сырддонцъиу 
Фæзынд йæ сæрмæ. 
Мæ уасæг батахт 
Нæ уæлкъæсæрмæ, 
Æмæ нымбæхсти 
Гъеуым, тæрхъусау. 
Сыфтæрау барызт, 
Бынтон фæхъусау... 
88 ирæяы порти 
Хъæстытæ кодта 
Иæ мадæн Ирæ. 
Мæсты, хъуынтъызæй, 
Ыскæуынхуызæй 
Фæдзырдта бирæ: 
— Мæ порти уарзы 
Гæпп кæнын царæй. 
Нæ лæууы къухы,— 
Иæхи нынтъухы 
Нæ уæлхæдзарæй... 
Уый уарзы кафын 
Æдзух нæ кæрты. 
Нæ кæсы коммæ, 
Ныххауы донмæ 
Æваст мæ сæрты. 
78 

Нана, зæгъ-ма йын, 
Фыдуаг куыннæ уа! 
Мæ куклатимæ 
Æнцад куыд лæууа! 
$ МАРТЪИ ÆМÆ САБИТÆ 
Æрцыди мартъи, 
Кæнæм ыл цин. 
Æрхуыдта уалдзæг, 
Æрмæст у хин. 
Æнцад нæ зоны! 
Æууæнк ыл нæй. 
Æрсайы коммæ 
Йæ фæстæ зæй. 
Иæ дымгæ уадау 
Кæны æхситт. 
Куы та фæкалы 
Тъыфылæй мит. 
Æркæсы хур дæр, 
Фæзыны арв, 
Гъестæй та ногæй 
Нымбæхсынц арф... 
Фæлидзынц мигътæ 
Æваст тæргай... 
Кæдæм фæуайынц 
Уыдон тæргай? 
Цæмæн дæ, мартъи, 
Хъуынтъыз, цæмæн?! 
Кæмæн фæкæныс 
Тæргай, кæмæн?! 
79 

88 къахвæндаг 
Гакъон-макъон къахвæндаг, 
Иумæ балцы цом. 
Фенæм цъити, тархъæды, 
Ноджы фенæм ком. 
Фенæм хохы айнæгæй 
Ратæхгæ цæргæс. 
Фенæм, чи у арвы бын 
Сау мигътæн сæ гæс. 
Рауай, фенæм ноджыдæр 
Нарты хъазæн фæз. 
Демæ уадау згъордзынæн 
Алкæдæмдæр æз!.. 
® АБЕТÆ ФЫССЫНМÆ 
Хурмæ та сæрттывта 
Хъазæн цъæх фæз. 
Кастæн æм цингæнгæ 
Иуварсæй æз. 
Махыл кæй сахуыр ис, 
Уый дæр зыдтон. 
80 

«Ма-иу тыхс иунæгæй»,— 
Уымæ дзырдтон. 
Загътон ын: «Скъолайы 
Дуæрттæ сты гом, 
Уым-иу æрфысдзынæн 
Мелæй дæ ном. 
Уым-иу мæ зарджыты 
Мысдзынæн дæу. 
Доны был, дыргъдоны, 
Ноджы нæ хъæу!.. 
Цæй уал, хæрзбон, уæдæ, 
Хъазæн цъæх фæз! 
Абетæ фыссынмæ 
Тагъд кæнын æз!» 
88 тагъддзуринæгтæ 
Цæттæ лæг у 
Бæттæлæг. 
Æркæс-ма йæм 
Дæхæдæг! 
Æлдараты Гæбæци 
Иуыл хæрзтæй 
Нæ фæци! 
Бабыз донæй 
Нæ тæрсы. 
Дымгæ мигъты 
Фæхæссы. 
6 Баснты Мыссст 
81 

Уæлæ цары 
Дидитæ. 
Нана кæны 
Чъиритæ. 
Цæй хъæздыг у 
Нæ дыргъдон! 
Уым фæбадæм 
Æрвылбон. 
Сырхварс фæткъуы, 
Кæрдотæ... 
Сæ тæккæ дзаг — 
Нæ гонтæ! 
38 ÆХСАР 
Митæй сарæзта Æхсар 
Абон райсомæй хæдзар. 
Конд куыддæр фæци йæ цар, 
Афтæ дын кæсы Æхсар: 
Хур æрæндæвта сæрдау, 
Хæдзар ранæй-ран фæсау. 
Дон йæ къулрæбынтæй уад, 
Сойау митын хæдзар тад. 
Размæ фефсæрста йæ къул, 
Ноджы тохына фæкъул..* 
Загъта хинымæр Æхсар: 
«Хорз нæу митæй конд хæдзар. 
Хурмæ нал вæййы йæ бон, 
Уайтагъд фесты иуыл дон!» 
82 

88 фæдзæхст 
Æрхуыссыд сынтæджы Дзыбыртт, 
Ды ма кæн, о дымгæ, сыбыртт, 
Уадз, фена хорз фынтæ нæ саби. 
Æрхуыссыд сынтæджы Дзыбыртт, 
Ды ма кæн, о бирæгъ, сыбыртт, 
Уадз, фена хорз фынтæ нæ саби. 
Æрхуыссыд сынтæджы Дзыбыртт, 
Нæ хъуысы гинойæ сыбыртт, 
Уый уарзы цингæнаг Дзыбыртты. 
Æрфынæй сынтæджы Дзыбыртт, 
Мыст, ма кæн дзæмбытæй хыртт-хыртт. 
Уадз, фена хорз фынтæ Дзыбыртт! 
$ БОНВÆРНОН ÆМÆ САБИТÆ 
Бонвæрнон алыбон 
Мидбылты худгæйæ 
Радзуры сабитæм 
Арвæй: 
«Райгæ уал айрæзут, 
Иры æнхъæлцаутæ, 
Абон мæм ракæсут 
Дардæй! 
Гъестæй-иу фидæны 
Ардæм дæр ратæхут, 
Ам уыл æз цинтæ 
Кæндзынæн! 
Ратæхут фарнимæ, 
Къордгæйттæй, хъæлдзæгæй! 
Хъусут?! Æнхъæлмæ 
Кæсдзынæн!..» 
83 

3$ МÆ УДЫГАГА 
Нæзы тархъæды 
Зыбыты иунæг 
Æхсæры тала... 
Саби фæдзуры: 
«Мæнæн мæ Нана, 
Мæ иунæг Нана — 
Мæ удыгага!» 
Хъæбатыр цæргæс, 
Хæххон сæрвæттæ, 
Мæ уарзон Дада!.. 
Саби ныдздзуры: 
«Сымах куы хоиын, 
Нæ Иры хæхтæ, 
Мæ удыгага!» 
Мæйрухс æхсæвтæ, 
Цъæххъулон уалдзæг. 
Кæрон уын ма уа! 
Саби ныдздзуры: 
«Нæ Иры бæстæ — 
Мæ дыууæ цæсты, 
Мæ удыгага!..» 
«^г?^ 

шт 
88 КУЫРИС ÆМÆ ЙÆ БÆТТÆН 
(Æмбисонд) 
Куырис, дам, пиллонæй 
Кæрты сыгъди. 
Фæздæг йæ хæд сæрмæ 
Мигъау зылди. 
Бæттæн та куырисыл 
Худæгæй мард, 
Уымæн, дам, ахицæн 
Абон йæ цард... 
Уалынмæ бæттæнæн 
Райхъуыст йæ хъæр: 
«Калмау мыл атыхсти 
Судзгæ цæхæр!.. 
Гъæй-джиди, сау мигътæ! 
Дымгæ кæм ис? — 
Тæрккъæвда раскъæфут! 
Судзын, фæдис!..» 
88 ÆНАХУЫР ХАБÆРТТÆ 
1 
Тæрхъус Бирæгъмæ фæкасти, 
Бирæгъ Тæрхъусæй фæтарсти: 
«Лидзæм, цæй, фæдис, мæ къæхтæ! 
Тæрхъус ма кæндзæн гæрæхтæ... 

Ис æм цуанонау гæрзтæ 
Уæлæ стъалыты фæстæ». 
2 
Арсæн бауазал йæ къона... 
Арс ма арс йæхи куыд хона? 
Рувас æм кæны æртхъирæн, 
Февдыста йæм ноджы пирæн, 
Дзуры йæм: «Чысыл фæлæуу, 
Апирон гъеныр æз дæу!» 
3 
Сæныкк Домбаймæ фæмæсты: 
«Нал дæ мисхал дæр мæ цæсты! 
Фесæф тагъд, цæугæ мæ цурæй! 
Науæд дæ хæрын цæрдудæй! 
Рауай, ра, мæ хъару фен, 
Зон, мæ цæфтæй Пыл фæхъен!» 
4 
Хæфс дын Дзæбидырæн афтæ: 
«Æз дæуæн кæндзынæн арфæ, 
Хохæй хохмæ дæ хæсдзынæн, 
Цуанонæй дæр дын тæрсдзынæн, 
Дугъы рауайæм æрмæст, 
Уый мын бауарзæд дæ цæст!» 
5 
Мæлдзыг Теуайæн йæ саргъыл 
Абадт, æмæ йын йæ цармыл 
Къæхтæй ичъийау ныффидар. 
Теуа нал уыди йæхи бар, 
Кæрты сабийау куыдта. 
Мæлдзыгæй хатыр куырдта... 
86 

3$ ФÆЗЗЫГОН НЫВТÆ 
Мигътæ æрбадтысты 
Комы ныллæг. 
Быдыртæй ивылы 
Гонтæм тыллæг. 
Нал хъуысы тархъæдæй 
Мæргътæн сæ зард. 
Уыдон фæбалц кодтой 
Дард бæстæм, дард! 
Сæрвæт æмвæтæнæй 
Адардта бур. 
Мигътæн сæ аууоны 
Бамбæхсти хур. 
Халас æрæвæрдта, 
Асалди дон. 
Рудзынг æрбакодта 
Ихын хæдон. 

®*4* 
Щ ЗЫМÆГОН НЫВТÆ 
Мит нæ тайы, 
Их нæ сайы, 
Комы 
Уад нынниуы. 
Хъазы митыл 
Чысыл гаги, 
Ихыл къах 
Фæчиуы... 
Чи хæдзæрттæ, 
Чи мæсгуытæ 
Ацаразы митæй. 
Чи та лæгъзы 
Мит æрмæрзы. 
Мит 
Лæууы 
Кæритæй... 
88 УАЛДЗЫГОН НЫВТÆ 
Хуссарæй дымгæ 
Заргæ ызгъоры. 
Дыргъдон йæхимæ 
Мæргъты æрхоны. 
88 

Ног дарæс тархъæд 
Абон ыскодта. 
Сæрвæтмæ уæрыкк 
Райгæ ызгъордта. 
Тракторы фæстæ 
Ауæдз фæзынди, 
Ивылынц дæттæ, 
Зымæг фæлыгъди. 
Дидинæг зæххæй 
Хурмæ ыскасти. 
Тæрхъус йæ рæзты 
Хизмæ фæрасти. 
Уæлыгæс зары, 
Буц у йæ фосæй. 
Хызын æрбаста 
Роныл йæ босæй... 
88 сæрдыгон нывтæ 
Хосдзауты цæвджытæ 
Зарынц æхситтæй. 
Зæрдæ ныррухс вæййы 
Ерысы сидтæй. 
Кæрдинаг мæнæуты 
Дымгæ фæйлауы. 
Сырх фæткъуы бæласæй 
Зæхмæ æрхауы. 
Зæйтæ æрцыдысты 
Лæсæнтæй коммæ. 
89 

Уайынц æхсæрдзæнтæ 
Заргæ Цъæйдонмæ. 
Тайынмæ февнæлдтой 
Цъитирæбынтæ. 
Сæрвæты февзæрди 
Хосы мæкъуылтæ. 
Сабитæ мал-донмæ 
Згъорынц уæндонæй. 
Ленк кæнын базыдтой,— 
Нал тæрсынц донæй... 
88 КУЫРОИ ÆМÆ ЛÆППУТÆ 
Къада куырой фæривад, 
Хъæр кæны: «Фæдис! 
Рахæссут мын ыссинаг! 
Сырх мæнæу кæм ис? 
Бавгæнут мыл голлагæй 
Чъирийæгтæ, цæй! 
Науæдæ куыстмондагæй 
Скæудзынæн хъæрæй...» 
— Ма кæн, ма, мæсты æгæр, 
Мæнæ дын ыссинаг! 
Раив зарæгмæ дæ хъæр,— 
Нал дын и тыхсинаг... 
Бирæ, бирæ кус фæрнæй, 
Зон æгъдау дæ кадæн. 
Курæм басылтаг дæуæй 
Ног азмæ лæварæн!.. 
90 

%$ АИРÆЗ 
Чысыл Зарæйæн йæ Баба 
Хъисфæндырæй цагъта, 
Цагъта, æмæ буц хъæлæсæй 
Фæндыр чызгæн загъта: 
— Ды нырма чысыл дæ, саби, 
Дæу Нана дæр хоны гаги, 
Куклайау — хæмпус. 
Ма ку, мауал ку тæргайау, 
Æз дæуæн куы кæнын аргъау, 
Цæй, дзæбæх мæм хъус! 
Уæлæ тархъæды зыгъарæг, 
Бæхæн сау лæппу — йæ барæг,— 
Барджытæн сæ сæр! 
Ахсæв нæм æруайдзæн тæрхъус, 
Кафдзæни дæуæн дæ уæлхъус, 
Ратт ын-иу сæкæр... 
Бацин-иу ыл кæн, мæ къона, 
Уадз, æмæ дæ уый фæхона 
Тархъæдмæ, мæ хур! 
Фендзынæ уым сырдты иууыл, 
Сахуыр сæ-иу кæн дæхиуыл, 
Аргъæуттæ сын дзур! 
Махмæ-иу сæ ракæн демæ, 
Сабитæ фæхъазой семæ 
Фаг нæ хъæугæрон!.. 
91 

88 БАЗОН-БАЗОН, УЫИ КÆД ВÆЙИЫ 
Уазал мигъ комы æрбады ныллæг, 
Бафснайынц гонты бæркадджын тыллæг, 
Сыфтæртæ фезгъæлынц зæхмæ. 
Уазалæй лæгæты бамбæхсы арс. 
Митыл тæрхъусвæдтæ цас вæййы, цас! 
Ихы бын бамбæхсы дон дæр. 
Сæрвæт цъæххъулонæй ферттивы дард, 
Дыргъдонæй райхъуысы сауцъиуты зард, 
Быдырмæ ахсайы зæрдæ. 
Мæнæуы зад хуымтæ адарынц бур, 
Зæххы йæ хъарм тынтæй бафсады хур, 
Рацæгъды хосдзау йæ цæвæг!.. 
&' МÆИДАР ÆХСÆВ АТАД 
Мæйдар æхсæв атад. 
Æрбарухси бон, 
Гъеуæддæр хъæргæнгæ 
Ызгъоры Цъæйдон! 
Æрбакасти хур дæр, 
Æз та дæн хæххон,— 
Гъеуæддæр мæ дзырдмæ 
Нæ хъусы Цъæйдон! 
Иæ цурмæ æрцыдтæн, 
Лæгъзæй йæм дзырдтон,— 
Уæддæр мæм нæ хъусы 
Æппындæр Цъæйдон! 
92 

Иæ комыфынк калгæ 
Хъæргæнгæ бырсы... 
Фырмæстæй мæ цуры 
ДУР Дурыл ыссы. 
Дур дурыл фæлдахы, 
Лæбуры сырдау. 
Нæ зоны йæ митæн 
Æппындæр æгъдау!.. 
Мæйдар æхсæв атад. 
Æрбарухси бон,— 
Уæддæр ма мæ дзырдмæ 
Нæ хъусы Цъæйдон!.. 
с§ ФЕМБÆЛД 
(Æмбисонд) 
Иу бурбын рувас, дам, цард æмæ уыд 
Тархъæды, тулдзы бын, рагæй. 
Хъазыд-иу цъæхнæууыл, хæхтæм дæр цыд, 
Ратылд-иу портийау рагъæй. 
Уæлæ та абон дæр фæзмæ æруад, 
Ауыдта уызыны дардæй. 
Бауад æм, загъта йын: «Афтæ æрбад, 
Байхъус, фæцух дæн мæ цардæй... 
Иу калм æрбахылд мæ хæдзармæ ныр, 
Уæртæ-ма бакæс, хæдбарæй. 
Марг у йæ зæрдæ: нæ зоны хатыр, 
Ацу, дам, ацы хæдзарæй. 
Рацыдтæн, уæдæ цы уыдаид, цы! 
Афтæ ныууагътон мæ бынтæ. 
93 

Уый та æрцарди йæ ныфсы фæрцы 
Абон мæ бирæ рæбынтыл», 
«Калм, зæгъыс, тыхмийæ исы хæдзар? — 
Дисгæнгæ уызын фæмæсты.— 
Уадз-ма йæ уæдæ ныртæккæ мæ бар, 
Фенон æй, фенон дæ бæсты»,— 
Загъта йæхинымæр уызын æмæ 
Хæдзары уайтагъд ысмидæг. 
Хилаг дæр базмæлыд джихтæгæнгæ, 
Атылд, ыскатай, ыстъизæг... 
— Ох-ох! Дæ судзинтæ фергæвдынц мæн, 
Алидз ныртæккæ мæ цурæй!.. 
Ацу! Уæхимæ дæ хуыссæн — фæлмæн, 
Марыс мæ науæд цæрдудæй!.. 
— Нæ, сыхаг! Нал цæрын къутæр пыхсы! 
Дымгæ дзы уый бæсты зарæд... 
Кæд æмæ ацы ран исчи тыхсы — 
Хъæдмæ йæ гуырыконд дарæд!.. 
88 САБИ ÆМÆ ЗЫМÆГ 
Раст цыма тар æхсæв 
Арвæй æрхызт, 
Æмæ йæ сау нымæт 
Зæххыл æртыхст,— 
Уыйау æрбаталынг, 
Нал зыны Мæй... 
Ихы бын, къанауы 
Дон у фынæй... 
94 

Чи зоны, афонмæ 
Уазалæй ныр 
Тархъæды басыди 
Тæрхъус, мæгуыр... 
О зымæг, уадимæ 
Тагъддæр æрцу! 
Комы уа, ихыл уа — 
Махимæ у!.. 
Зонæм, æрхæсдзынæ 
Дард бæстæй хъызт... 
Дысон та рудзынгыл 
Федтон дæ фыст... 
Митын æргъæмттæ нын 
Бирæ æрхæсс! 
Гъестæй-иу сабиты 
Дзоныгътæм кæс!.. 
$ ЛÆППУ ЛÆППУМÆ ДЗЫРДТА 
Лæппу лæппумæ дзырдта: 
— Цæй, цы зæгъдзынæ ды та? 
Минас фембæрстой дæ былтæ? 
Радав арынгæй хъæбынтæ... 
Иу, дыууæ, æртæ, цыппар... 
Марадз, аджы сæ ныппар! 
Доны афыцой æмæ 
Уæд æхсыримæ — хæргæ!.. 
95 

88 зондамонæг 
Æрвон ыстъалы — 
Æвзист бонвæрнон 
Æхсæв бæлццонæн — 
Фæндагамонæг. 
Мæнæн мæ чиныг — 
Мæ ахуыргæнæг, 
Мæ цины фæрдыг, 
Мæ зондамонæг! 
Хæххон цæргæсæн — 
Хъæбатыр зæрдæ. 
Уæларвбыдыртæ — 
Иæ хъазæн фæзтæ! 
Мæ иунæг чиныг — 
Мæ цины бæдул, 
Мæ амонды хай, 
Зæрин хурты хур! 
Æгæрон ысты 
Цъæйдоны сæнттæ... 
Нæртоны фатæн 
Къæдзæх нысæнттæ... 
Мæ гыццыл чиныг 
Мæнмæ фæдзуры, 
Æркæс мæм, зæгъгæ, 
Мæнæй фæкуры. 
Хæххон дидинæг, 
Нæ Иры хæхтæ, 
Æгæрон сæрвæт, 
Цъæхгауыз рæгътæ! 
Мæ гыццыл чиныг 
Мæнæн ыссыгъта 
Мæ развæндагыл 
Æвзист цырæгътæ!.. 
96 

§§ АБОН МÆМ БАБА ФÆМÆСТЫ 
Абон мæм Баба фæмæсты, 
Нал дæн хорз лæппу йæ цæсты... 
Загъта мын æргом: 
— Суг нæ ныссастай мæ бæсты, 
Хуртуанмæ дзæбæх нæ кастæ, 
Бахордтой дзы фагæй хъазтæ, 
Уасæг дзы фæхызт,— 
Уæд, зæгъ-ма, гъеуым куыд раст дæ? 
Фехъуыстон Бабайы уайдзæф... 
Гъæй-джиди, мæ зивæг, айсæф! 
Ма мæм цу хæстæг! 
Уый мын уый уыди дæу аххос... 
Нал мæ уарзы ныр Нана дæр, 
Нал мын авæрдзæн гага дæр, 
Зулмæ мæм кæсдзæн... 
Дзурдзæн: зивæгæн лымæн дæ. 
Семæ уæд хылæй куыд цæрон? 
Сæндæг иунæгæй куыд хæрон? 
Цæй, уæдæмæ æз 
Ракурон хатыр Бабайæ!.. 
35 саби тыхсти 
Уыг æхсæв фынæй нæ кæны,— 
Базон-ма, цæмæн? 
— Уымæн, æмæ уый мæнимæ 
Никуы уыд лымæн. 
7 Баситы Мысост 
97 

Уый фæнды, цæмæй æхсæвты 
Æз йæ цуры уон. 
Мæн — цæмæй рæхджы æртæха 
Мах кæртмæ бынтон! 
Уый фæнды, цæмæй æхсæвты 
Тархъæды хæтон. 
Мæн — цæмæй æдзухæй хъаза 
Уæлæ кæрты бон! 
О, фæлæ нæма æмбарын 
Уый митæ æппын! 
Боныгон æцæг нæ зоны 
Базыртæй тæхын? 

&' ÆЗ ДÆН АСТЕМЫР 
Æз дæн Астемыр. 
Цæрын Дзывгъисы. 
Нана цъындайаг 
Мæнæн æлвисы. 
Æз дæн Астемыр. 
Цæрын Дзывгъисы. 
Мæнмæ мæ чиныг 
Иæхи æвдисы. 
Фæнды йæ мемæ 
Уæвын æдзухæй... 
Куы йын фæлдахин 
Иæ сыфтæ къухæй. 
Нæ хурты хурау — 
Рæсугъд йæ нывтæ. 
Æнæхъæн ысты 
Нырма йæ сыфтæ!.. 
88 ЧИ У АДОНÆЙ ФЫДУАГДÆР 
Мæ сæныкк, 
Мæ порти, 
Зæгъут-ма 
99 

Мæнæн: 
Гъе афтæ 
Фыдуагæй 
Кæдмæ ис 
Цæрæн? 
Уæлрæгъты 
Гæпп-гæппæй 
Æрвитут 
Уæ бон. 
Мæнæн дæр 
Сыгъдæгæй 
Нæ уадзут 
Хæдон! 
Мæ Баба, 
Кæс-ма сæм 
Дæхæдæг 
Ныр дæр! 
Сæ мæт мын 
Сæхицæй 
Фылдæр у, 
Фылдæр! 
Мæ порти 
Мæ къухты 
Нæ лæууы 
Æнцад. 
Куы донмæ 
Ныттулы, 
Куы басгары 
Цад!.. 
Куы цъыфмæ 
Кæсагау 
Нысхъиуы 
Æваст, 
100 

Куы митимæ 
Скæны 
Нæ кæрты 
Иæ хъазт... 
Уæд сæныкк, 
Мæ сæныкк 
Хуыздæр у, 
Зæгъут? 
Нана йын 
Иæ сæрыл 
Ныккæны 
Мæ худ; 
Нана йыл 
Ыскæны 
Мæ чысыл 
Хæдон... 
Гъестæй ма 
Мæ хæлаф, 
Зæлдагæй — 
Мæ рон; 
Æмæ уæд 
Сыкъайæ 
Фæкæны 
Цæвгæ... 
Нæ зоны, 
Иæ цæф мын 
Куыд фæриссы, 
Куыд!.. 
— Мæ къона, 
Мæ дарæг, 
Бабайы фæдон! 
Дæ сæныкк, 
Дæ порти, 
101 

Дæу ысты, 
Мæ бон! 
Ыскæн сæ 
Æрмахуыр, 
Лæгъзæй сæм 
Ысдзур! 
Æмæ уæм 
Æркæсдзæн 
Лымæнады 
Хур! 
Ж АХПОЛИК ÆМÆ ЗÆЛИНÆ 
— Уæлæ нæ къулыл — 
Нымæтын ехс. 
Зæлинæ, марадз, 
Уый кæртмæ фехс! 
Кæннæуæд та дзы 
Искуы æгæр 
Куы æрхафт кæнай 
Мæнæ мæ сæр... 
— Нæ, нæ, Ахполик! 
Ды ма тæрс, ма! 
Мæн дзы æрнадта 
Дысон Дзыцца... 
Иæ цæф мын мурдæр 
Нæ рысти, нæ! 
Ды дæр дзы ма тæрс,— 
Лæппу куы дæ! 
102 

Дзыццайы ехсы 
Фæхонын сой... 
Æз-иу кæндзынæн 
Æдзух йæ кой!.. 
® ÆГÆР ФÆФЫДУАГ 
Хæрзахуыр, æрмахуыр 
Ысси ныр мæ бæлон. 
Æрмæст мын фæфыдуаг 
Æгæр! 
Мæ сæрты, 
Бæрзæндты 
Ыстахти тæргайау, 
Гъестæй мæм 
Фæзылди цæхгæр... 
Æз дæр æй 
Фырмæстæй 
Æрцахстон, æрфарстон: 
— Кæдæм у дæ фæндаг, 
Зæгъ-ма! 
Æви дыл хæрхæмбæлд 
Нæма фæци цъиусур? 
Фыдбылыз нæ.зоныс 
Нырма? 
— Мæ фæндаг — 
Дæ фæндйаг 
Цъæх арвы быдыртæм! 
Мæ бадæн — 
Уæлхох быдыр, фæз! 
Æрмæст мæм 
Кæд мигътæй 
Æрбахъуыза цъиусур — 
Дæ къухты 
Ыстæлфдзынæн æз! 
103 

0 ГИН0ЙЫ МАСТ 
Æз мæнæу æркодтон къусы, 
Загътон гинойæн: «Хæргæ!» 
Фæлæ уый мæнмæ нæ хъусы, 
Къахæй асхуыста мæ къусы.., 
Мæнæу кæрдæгмæ æркалди.., 
Уасæгæн фæци йæ хай, 
Гино та мæсты, хъуынтъызæй 
Сыхæгтæм фæлыгъд тæргай!.. 
$3 ЦÆМÆН? 
— Дзыцца, нæ зонын, 
Сыхæгты Баба 
Цæмæн фæдзуры 
Ныхасы лæгтæн, 
Мæ хур у, зæгъгæ, 
Æдзух мæ фыдæй? 
Исты мæ папæ 
Æрвылбон, райгæ, 
Хурау фæкæсы 
Нæ хъæубæстæмæ 
Уæларв быдыртæй? 
— Дзыццайы хъæбул! 
Сыхæгты Баба 
Зæрдæхæларæй 
Æцæгдзинæдтæ 
Лæгъзæй фæдзуры... 
Нырма чысыл дæ 
Æмæ нæ зоныс, 
Баба йæ ныхас 
104 

Цæуыл фæкæны 
Лæгтæн сæ цуры. 
О, о, мæ къона! 
Дæ уарзон фыдæн 
Фæллойы намыс 
Иæ дыууæ къухæй 
Куысты æвзæры... 
Фæзм æй æдзухæй — 
Фæлвар дзæбугæй 
Ды дæр, мæ бæлон! 
Куырд, зæгъы, ахуыр 
Куырдыл фæкæны... 
®} ÆДЫЛЫ ЦÆУКЪА 
Лæппутæн саби мæстыйæ дзырдта: 
— Ахæм æмбисонд нæма уыд, нæма! 
Цæукъайæн халагъуд залмысыфтæй 
Сарæзтон кæрты, нæ тыргъмæ хæстæг. 
Цæукъа йæм бауади хионхуызæй 
Ног дуарыл райгæ мæ фæстæ цæрдæг. 
Скасти мæм зулмæ йæ цъæх цæстытæй, 
Раст цыма бузныг уыд, бузныг, мæнæй. 
Загътон ын: «Мæнæ дæ лыстæн — цæттæ, 
Науæд дæ бахæрдзæн бирæгъ æддæ... 
Ахсæв дзы иунæгæй хорз фынтæ фен, 
’Рмæст та-иу ма ныллæуу сыкъатыл хъен!..» 
Райсомæй раджы дын фестадтæн цырд. 
Рауадтæн цингæнгæ кæртмæ уынæг. 
Рауадтæн, фæлæ мæ цинæй мæ маст 
Ноджы фæфылдæр мæ риуы æваст... 
Цымæ цæмæн, зæгъгæ, домдзыстут мæн. 
Чи дын у мастхæссæг? Радзур, цæмæн?! 
105 

Мисхал дæр нал аззад залмысыфтæй — 
Халагъуд зæххы лæууыди пырхæй.., 
Уый уын мæ цæукъа, кæсут æм, кæсут! 
Марадз, сымах дæр ын исты зæгъут! 
Уæвгæ мæ лымæнмæ нал хæссын фау —- 
Чи зоны, сæгътæм ис ахæм æгъдау!,. 
с^ МИТÆН ЙÆ БАКАСТ РÆСУГЪД У 
Митæн йæ бакаст рæсугъд у. 
Митæйфæфидауынц хæхтæ. 
О, фæлæ митæй тæрсгæйæ 
Дзабырты бамбæхсынц къæхтæ!., 
^ ДЫСОН ХОРЗ ÆРУАРЫД МИТ 
Дысон хррз æруарыд мит... 
Кæс! Лæууы æргъæмттæй... 
Дымгæ! Мауал кæн æхситт! 
Айс дæхи нæ кæмттæй!.. 

88 АФТÆ ДÆР ВÆПЙЫ 
Гыццыл Умар 
Миты къуыбар 
Фелвæста... 
Лæппутæм дзы 
Бæгуылæгау 
Февзыста. 
Фехста сыл æй 
Худгæбылæй 
Уæлбылæй... 
Лæппутæ йын 
Дзуапп авæрдтой 
Дæлбылæй... 
Миткъоритæ 
Урс бæлæттау 
Тахтысты... 
Загъдгæнæгæн 
«Хорз фенынмæ» 
Сфаг ысты... 
Гыццыл Умар 
Миты къуыбар 
Нал систа... 
Уадулсырхæй 
Мады цурмæ 
Асирдта... 
107 

88 дзин, дзин, дзин... 
Мæхи гыццыл, мæ дзæбуг — 
Дзин, дзин, дзин... 
Дзæбæх-ма йæм æркæсут — 
Дзин, дзин, дзин... 
Хъæсдарæг дзы æрцæвут — 
Дзин, дзин, дзин... 
Уæд цин кæндзæн мæ дзæбуг —• 
Дзин, дзин, дзин... 
Дзæбуг æмæ хъæсдарæг — 
Дзин, дзин, дзин... 
Цæй дзæбæх у сæ зарæг — 
Дзин, дзин, дзин... 
Сæ зарæджы бæркæдтæ — 
Дзин, дзин, дзин... 
Сæ дыууæ дæр æрдхæрдтæ — 
Дзин, дзин, дзин... 
32 УЫЗЫН ÆМÆ БИРÆГЪ 
Стонг Бирæгъ 
Уызынæн 
Афтæ дзырдта: 
— Тæрхъус мæ 
Хъæдбынты 
Абон сырдта... 
Уый мæ æрцахсынмæ 
Хъавыд æваст... 
108 

Нал мын уыд фервæзæн, 
Кодтон цъæхахст... 
Хорз, æмæ ралыгъдтæн 
Ардæм дæумæ, 
Мæнæ уæ замманай 
Райдзаст хъæумæ... 
Науæдæ, афонмæ 
Нал уаиы ам... 
Аныхъуырдтаид мæ 
Иууыл æд царм!.. 
Ноджы йæ къæпсыртæ 
Тынг цыргъ ысты... 
Æрсытæ, Домбайтæ 
Уый цур цы сты?! 
Уызын æм бакасти, 
Рамæсты, ра* 
Загъта йын: «Искæйы 
Ма хон æрра! 
Зонæм дæ 
Рагæй дæр, 
Зонæм дзæбæх... 
Диссаг! Куыд уромы 
Ахæмты зæхх!.* 
Тæрхъусæй мауал дзур 
Мацы мæнæн! 
Чи зоны, нал дын ис 
Ницы гæнæн... 
Хатын, æххормагæй 
Сæфыс бынтон.., 
Рауай, мæ бæрзæйæ 
Комдзаг ыстон!..» 
109 

Бирæгъ дын асдæрдта 
Былтæ æваст, 
Уызынмæ аивæй 
Зулмæ фæкаст, 
Цæй, зæгъгæ, февнæлдта 
Дзыхæй, бæргæ,— 
О, фæлæ 
Афтæмæй 
Марадз, хæргæ! 
Уызыны судзинтæй 
Айдзаг йæ ком... 
Туг дæр 
Иæ гом дзыхæй 
Фемæхст æргом... 
Зæххыд-иу атылди, 
Ниугæ куыдта... 
Уызын та цингæнгæ 
Уымæн дзырдта: 
— Тæрхъус куыд хордтаид 
Бирæгъы, куыд?! 
Искуы ма афтæ дæр 
Дунетыл уыд?! 
Худæг зæгъин, æмæ 
Худæг нæ дæ! 
Дун-дуне мæгуыртæн 
Се знаг фæдæ! 
Цу, æмæ мауал кæн 
Макуы мæнгдзырд! 
Лидзгæ, фæфардæг у 
Исчердæм цырд!!! 
110 

$ МÆ ФÆНДЫР! 
Мæ фæндыр, дæу бирæ 
Æз уарзын, 
Мæ зæрдæ дæуимæ и 
Рагæй! 
Æдзухæй фæфæнды 
Мæн зарын 
Дæуимæ мæ хъæлæсы 
Дзагæй!.. 
Мæ къухмæ дæу сисын 
Фырбуцæй, 
Дæхиуыл мæ бафтыдтай 
Мадау... 
Гъеуæд дæм куыд кæсон 
Ныр зулæй? 
Куыд кæнон ысхуыстытæ 
Уадау?! 
Нæ фидæн куы худы 
Рæсугъдæй, 
Нæ фадат — æнæкæрон 
Бирæ... 
Цæй, азарæм райгæ 
Æмудæй, 
Мæ фæндыр, зæрдæрухсы 
Лирæ! 
38 ÆХСАРДЖЫН КЪÆДЗÆХТÆ 
Нæ Иры хæзнадон — 
Æрзæтджын къæдзæхтæ, 
ш 

Мæнмæ стут хæстæгдæр 
Мæ мадæй... 
Чысыл у мæ хъару, 
Фæлæ уæ фырцинæй 
Æрвылбон рæвдауын 
Мæ зардæй. 
Уæ уындæй мæ зæрдæ 
Нæ æфсæды никуы, 
Уæ бæрзæндтæм алкæд 
Фæбæллын... 
Тæхуды, сымахæн 
Куы бæззин хъæбулæн,— 
Гъеуымæ æдзухæй 
Фæбæллын... 
Фыццагдæр мæ дзыхæй 
Уæ ном æз ысдзырдтон, 
Мæ къæбæр уæ разы 
Æз хордтои. 
Мæ бæгъæввад къах-иу 
Уæ тигътыл куы скъуырдтон, 
Уæддæр уæм мæсты æз 
Нæ кодтон. 
Æввахс мæм фæлæуут 
Æмбæлттау хæларæй. 
Бæрзонд нæзы тархъæд 
Уæ цуры... 
Æз уемæ æрвылбон 
Ныхæстæ фæкæнын, 
Сымахæй мæм иу дæр 
Нæ дзуры. 
Цъæх арвыл æмбæлгæ 
Æгомыг уæйгуытау 
Зæрин хуры тынтæм 
112 

Æхсидут. 
Æнусты æнустæм 
Уæ урс митын сæртæй 
Раст космосы онг дæр 
Æрттивут. 
Баба дæр сымахыл 
Æнувыд-зæрдæ у. 
Уый федта йæхæдæг 
Йæ цæстæй,— 
Фыдæлтыккон заман 
Нæ Иры бæстæйы 
Куыд хъахъхъæдтат тугдзых 
Цæргæстæй!.. 
Куыд-иу фестадыстут 
Ызнæгтимæ тохы 
Æндонфарс цъæх айнæг 
Мæсгуытæ! 
Æгъатыр фыдгултæн 
Сæ тæрных кæуыл саст,— 
Гъе ахæм цъæх айнæг 
Мæсгуытæ! 
Æмæ ныр уæ ном у 
Нæртонау æхсарджын, 
Уæ фарн æмæ намыс — 
Æгæрон... 
Æдзух-иу гъеуымæн 
Фæтырнын сымахмæ,— 
Цæмæй уын мæ зарæг 
Фæкæнон! 
Тæхуды, æз дæр-иу 
Куы сарæхсин искуы 
8 Баситы Мысост 
113 

Уæ аккаг ыссарын 
Ныхæстæ,— 
Уæд уаин сымахæй 
Сæрыстыр æдзухæй, 
Мæ буцдæр хæзнаджын 
Лымæнтæ! 
йк НАУЫ БАЛЦ ÆМÆ ЧЫСЫЛ ГÆМÆТ 
Фæлæуу-ма ныхасмæ, 
Æндонфæрстæ нау! 
Ды ма тæрс, нырма дæм 
Нæма хæссын фау! 
Æз зонын, хæрзифтонг 
Бæлццон кæй дæ ды,— 
Æрмæст мæ, цы ласыс, 
Уый зонын фæнды. 
Миййаг кæд дæ уæлæ 
Хæцæнгæрзтæ ис,— 
Гъеуæд æз ныртæккæ 
Хъæр кæнын фæдис! 
— О, байхъус, мæ рæзгæ 
Æрыгон хæлар! 
Рæхджы бон ыссарай 
Дæ фæрныг хæдзар! 
Æмбарын дæ сагъæс, 
Цæуыл у дæ мæт, 
Æмæ ныр æрбайхъус 
Мæнмæ дæр, Гæмæт. 
114 

Ды ма тæрс, тыхгæнæг 
Кæйдæртау нæ дæн. 
О, айрæзай тагъддæр, 
Ысбæззай лæгæн. 
Хæстæн та йæ кой дæр 
Куыд фæуа дæлдзæх! 
Куыд кала æнусмæ 
Сырх дидинæг зæхх! 
Æз ласын Вьетнаммæ, 
Кæс, цины фæллой: 
Дæу хуызæн чысылтæн 
Уæлæдарæс, сой! 
3# АРТÆЙХЪАХЪХЪÆНÆГ 
Мæ худыл дымгæ 
Йæхи ныццавта,— 
Цæй, аскъæфон æй, 
Зæгъгæ, уый загъта. 
Фæлæ фæстæмæ 
Æваст фæзылди 
Æмæ кæдæмдæр 
Тæргай фæлыгъди... 
Дзæгъæлдзу дымгæ 
Мæгуыр у зондæй,— 
Æндæр сæлхæрау 
Цы уайы сонтæй? 
Мæ цæнгæт худæн 
Йæ хъару зонын... 
115 

Æз æй мæхицæн 
Æмбал фæхонын... 
Гъеуымæн, æмæ 
Быдыр уа, хохы, 
Мæнимæ вæййы 
Артимæ тохы!.. 
& МИГЪТÆ ФÆЛЛАДÆЙ 
Арвы цъæх айнæджы 
Нал федтон рагæй... 
Арвыл фынæй кæнынц 
Мигътæ фæлладæй. 
Чи зоны, арвыл ис 
Мигътæн сæ лыстæн. 
Бирæ куы фæхуыссой, 
Ууыл ыстыхстæн! 
Кастæн сæм рудзынгæй,— 
Арвы нæ уыдтон... 
Хинымæр аджих дæн, 
Гъестæй ысдзырдтон: 
— Разгъор-ма, сахъ дымгæ! 
Абад дæ бæхыл! 
Апырх кæн сау мигъты 
Айнæг къæдзæхтыл! 
Науæдæ адде уæнт 
Далæ фæсфурдмæ! 
Уадæмдых стыр дымгæ! 
Марадз, фæсур сæ! 
116 

& ОКТЯБРÆН 
Нæ номдзыд Октябрь, 
Нæ дунейы цин, 
Нæ амондджыи царды 
Бæркадджын æфсин! 
Нæ бæстæ дæ фарнæй 
Ныррухси дзæбæх... 
Сырх дидинæг калы 
Нæ райгуырæн зæхх; 
Сырх дидинæг калдзæн 
Æнусмæ нæ дуг! 
Ды махæн, Октябрь, 
Нæ зæрдæ, нæ туг! 
}ф О МÆХИ ГИНО! 
О мæхи Гино, 
Афтæ мауал тон! 
Мæн чысыл гаги 
Ныр ды мауал хон! 
Рауай уый бæсты, 
О мæхи гино! 
Æз дын акæнон 
Иу фæлмæн гæбо! 
Ма тæрс, мауал тæрс, 
Хъустæ нал ’вазын! 
117 

Дæу дæ рихитæй 
Æз ныр нал ахсын. 
Мах кæрæдзийы 
Бирæ уарздзыстæм. 
Бон-изæрмæ-иу 
Кæрты хъаздзыстæм. 
Ды мæ хъæбысы 
Арф ныббырдзынæ... 
Бирæ аргъæуттæ 
Уæд фæкæндзынæ! 
$$ ЗАЗ ÆМÆ СЫВÆЛЛÆТТÆ 
О, цæй рæдау дæ, ды, нæхи Дада,— 
Махæн чи ’рхаста уатмæ заз бæлас. 
Уыйбæрц циндзинад махæн чи радта! 
Мах дæ бауарзтам раст нæ цардыйас! 
Мæнæ Ногбоны не ’хсæн арæзтæй 
Февзæрд заз бæлас, заз гагатимæ. 
Хурау фидауы уый йæ хъазæнтæй, 
Уарзы зарджытæм хъусын махимæ. 
Бирæ стъалытæ, бирæ дидитæ 
Ам зæронд Дада зазыл сауыгъта. 
Уый йæ урс зачъе, уый йæ рихитæ 
Заз бæласы бын дардыл байтыгъта. 
О, цæй рæдау дæ, ды, нæхи Дада,— 
Махæн чи ’рхаста ардæм заз бæлас! 
Уыйбæрц циндзинад махæн чи радта, 
Мах дæ бауарзтам раст цъæх арвыйас! 
118 

ф КАПИТАН ИБРАГИМ 
Уæззау танкон хæйттæ 
Цыдысты, лæгæрстой... 
Цыдысты, лæгæрстой 
Дæрæнгæнгæ размæ. 
Сæ сæрмæ-иу мигъау 
Сæнтурс мит сбадти, 
Сæ уæзæй та бæстæ 
Сыфтæрау рызти. 
Цыдысты, лæгæрстой, 
Фыдналат ызнагыл 
Уæндонæй ызгъæлдтой 
Æхсидгæ нæмгуытæ! 
Лæбурæг фрицтæн 
Сæ калмы зæрдæты 
Нæртон лæджы фатау 
Сæ нæмыг хызти. 
Сæ разæй цыд хохау 
Цæхæркалгæ иу танк — 
Иæ намыс æнусмæ 
Дунейыл фæцæра! 
Цы лæууыд йæ ныхмæ — 
Æппæты цъæлгæнгæ 
Фæздæгкалгæ змæста, 
Куыд бумбули — уад! 
Уый уыд Ибрагимы 
Фæлтæрдриу хæдтулгæ, 
Карсанаты лæппу 
Цырддзастæй кæм бады, 
Иæ бæсты сæраппонд 
Раст уадау чи уайы 
Фæстаг тохы фæзмæ. 
Уæлахиз — йæ мæт! 
Уæд мæнæ йæ размæ, 
Йæ хæд ныхмæ уайы 
119 

Фæдгæнгæ дзыргъайау 
Фашистон хæдтулгæ. 
Æваст Ибрагимæн 
Фæтар ис йæ цæсгом, 
Гъестæй та ыссыгъди, 
Раст хурау фæрухс: 
— Кæд гилдзытæ нал ис, 
Мæ сармадзан бамыр, 
Уæддæр ма, æнаккаг, 
Дæхимæ фæкæс!.. 
Йæ танк æм фæзылдта 
’Мæ йе ’ккойы абадт... 
Абадт æмæ йæ 
Æрмур кодта иуыл!.. 
д$ ДЗЫЛЛÆТÆ ЦИН КÆНЫНЦ МАЙЫЛ... 
Ды махмæ æрцыдтæ, 
О Фыццæгæм Май! 
Æмæ ныр нæ бæстыл 
Æнæзивæг уай! 
Дæ цъæх гауыз рæгътыл 
Æрытау дзæбæх! 
Нæ хæхтæм, нæ фæзтæм 
Дæ фæндаг — уæрæх! 
Нæ горæттæ, хъæутæ,— 
Кæмдæриддæр уай,— 
Дæ хæзнатæй бакæн 
Ды махæн дæр хай: 
Кæм дидинтæ бирæ, 
Кæм сауцъиуты зард... 
Кæм сæрвæты хосæн 
Цъæх кæрдæджы зад... 
120 

Ды махмæ æрцыдтæ, 
Зæрдæрухсы Май! 
Æмæ ныр нæ бæстыл 
Æрттивгæйæ уай! 
$$ ЦÆСТЫСЫГТÆ 
1 
Цæргæс, 
Хæххон цæргæс 
Иурайсом раджы 
Тархъæды 
Тулдзы сæр бадти... 
Бадт, æмæ хинымæр 
Арсы лæппынтæм 
Æрдузмæ 
Диссагау касти... 
Уыдон 
Дыууæйæ дæр 
Фаззон лæппутау 
Схылдысты лæгæтæй æмæ 
Цъæхнæууыл 
Адæргæй 
Згъорынтæ систой, 
Ниудтой 
Æхсæрдзæнты хъæрмæ. 
Цæргæсмæ 
Хъуысти 
Сæ богъ-богъ, сæ катай.., 
Фарста сæ: 
— Цæй-ма, цы кодтат? 
Хох дæр куы скъуийы 
Сымах тæригъæдæй!.. 
121 

Чи у уæ бафхæрæг? 
Чиу?! 
— Бузныг, 
Хæххон цæргæс! 
Уадау æхсарджын! 
Махæн 
Нæ ном у 
Ныр сидзæр... 
Дысон 
Уæлхох фæзы, 
Фатæй — 
Мæнгардæй 
Фехста нæхи мады чидæр... 
2 
Цæргæс 
йæ базыртæ 
Бæласы хихтыл 
Хурмæ сындæггай 
Æруагъта, 
Гъестæй сæ размæ 
Сындæггай æртахти, 
Æмæ сын 
Буцдæрæн 
Загъта: 
— Ма тыхсут! 
Айрæзут, 
Сидзæр бæдултæ! 
Тархъæд уæ ныфс у, 
Уæ авдæн... 
Искуы уæ исчи 
Куы æфхæра ногæй,— 
Зонут! — 
Æз дæр гъеуæд 
Ам дæн!.. 
122 

}$ ХÆЛАРЗÆРДÆТÆ 
1 
Нæ гогызы цъиу 
Зæронд бабызы 
Иæ мад фæхоны. 
Уый, дам, æрвылбон 
Мæн рæвдаугæйæ 
Фæллад нæ зоны. 
Куы хуртуаны раз 
Еууы гагатæ 
Фæуидзынц иумæ. 
Куы та фырбуцæй 
Мæ хъæбул, зæгъгæ, 
Фæкæсы цъиумæ. 
Æз дæр-иу хатгай 
Фæхъазыи семæ 
Æмбæхсынджыты. 
Æрмæст нæ уадзынц 
Хæстæг сæхимæ 
Фыдуаг чызджыты. 
Нæ зæронд бабыз 
Фæиуварс кæны 
Йæхи сæ цурæй. 
Уæддæр, мæгуырæг, 
123 

Иæ цæст нæ исы 
Иæ гыццыл хурæй! 
Нæ кæрты дæр ын 
Тæрсгæ фæкæны 
Фыдуаг цъиусурæй. 
Куы, дам, æй сиса 
Уæлхох бæрзæндтæм 
Мæ тæккæ цурæй! 
Æрмæст æм абон 
Æцæгæлонау 
Чысыл фæмæсты... 
Цæмæн? — фæрсдзыстут,— 
Цæмæн æфтыдта 
Иæхи йæ цæсты?! 
2 
Æз уын зæгъдзынæн, 
Дыууæйæ дæр нын 
Фыдбылызы хай 
Куыд фæцæйкодтой. 
Ныр дæр ма мæргътæ 
Сæ буц зарджыты 
Сæ кой фæкæнынц, 
Сæ диссаджы кой! 
Цæвиттон, абон 
Æрцæйцыдысты 
Ныхæстæгæнгæ 
Сæхи æвзагыл. 
Цыдысты райгæ 
Æрхоныдонмæ 
Зылын-мылынтæ 
Ызмис фæндагыл. 
124 

Нæ гогызы цъиу 
Йæ гыццыл къæхтæй 
Дзæбæх æййæфта 
Иæ буц дарæджы. 
Æрфæндыдис æй, 
Куы балæууиккой 
Ныртæккæ дон-дон 
Æрджынарæджы... 
Фæлæ, мæгуырæг, 
Æрхоныдонæн 
йæ бакастæй дæр 
Иæ зæрдæ барыст. 
Зæгъгæ, кæд фурд у, 
Дæлдон куы фæуæм,— 
Гъе афтæ ризгæ 
Æргомæй батыхст... 
Уæд дын нæ бабыз, 
Нæ зæронд бабыз 
Иæ мидбынаты 
Дзыхълæуд фæкодта. 
Иæхи æруагъта, 
Æмæ йæ уæлæ 
Иæ гыццыл æмбал 
Бæхбадт ыскодта... 
Цæй, цом, зæгъгæ, ма 
Ысдзырдта зæронд, 
Гъестæй бæлæгъау 
Ысмидæг доны... 
Тырныдта размæ 
Ныфсджын, уæндонæй! 
Уый ахæм рæтты 
Тæрсын нæ зыдта! 
Фæлæ йын уайтагъд 
Сæнтурс уылæнтæ 
125 

Иæ æмбæлццоны 
Сæ разæй айстой,— 
Цыма йæ дардмæ 
Сæ комыфынкыл 
Мæсты денджызæн 
Лæварæн хастой. 
Нæ бабыз дæр сæ 
Æнцад кæм уагъта?! 
Хæцыди семæ 
Иæ тых-йæ бонæй! 
Куы сын лæбурдта 
Сæ урс бæрзæйтæм, 
Куы та-иу се ’хсæн 
Фæзынд уæндонæй... 
Уæддæр ыскъæфтой 
Сæхи уацары, 
Цыма йæ семæ 
Цæуыныл домдтой. 
Æрмæст ма-иу уæд 
Иæ бæгънæг гуыбын 
Мæстæймарæгау 
Фæзынди донæй... 
3 
Уæд иуахæмы 
Фæцырди æмæ 
Дзыгъуыр-мыгъуыры 
Фæуæлбыл кодта. 
Æрæвæрдта йæ 
Цъæхгауыз иæууыл. 
Æркаст æм, æмæ 
Фырзæрдæрыстæй 
Ыскатай, мæгуыр... 
126 

Ыскатай, фæлæ 
Æнæнхъæлæджы 
Изæрмæ хæстæг 
Иæ гыццыл къона 
Иæ цæстæй ракаст... 
Ыслæууыд къæхтыл. 
йæхи ныууыгъта, 
Цыма фынæй уыд 
Æрдæбонсарæй 
Æрхондоныбыл... 
4 
Фæсабыр дымгæ 
Чысыл йæ уадæй. 
Фæдисы уый дæр 
Хæларзæрдæтæм 
Æруади дардæй... 
Сæ алывæрсты 
Дзæбæх, фырцинæй 
Æрзылд, æркафыд, 
Гъестæй уæд хъазгæ 
Фæсхохмæ афтыд. 
Нæхи бабыз та 
Иæ хæларимæ 
Сындæггай, узгæ, 
Цыдæртæ дзургæ 
Фæраст сæхимæ... 
Йæ фæстæ сидзæр 
Дзыгъуыр-мыгъуыртæ 
Фæллад, мæстыхуыз, 
Иæ дон лæдæрсгæ 
Сæпп-сæппæй уади. 
127 

Сæ фæндагыл сын 
Æнусон уалдзæг 
Зæрдæхæларæй 
Æвæргæ ацыд 
Цъæххъулон гауыз. 
Зæрин хур та сæм 
Сыгъдæг цъæх арвæй 
Тæмæнтæ калгæ 
йæ дари тынтæ 
Дæрдтыл нывæста... 

Ш АРТАУ ФЕСТ ЦÆХÆР! 
Хъæсдарæгмæ дзæбуг 
Бадзырдта хъæрæй: 
— Кæд, миййаг, ыстыхстæ 
Куырдадзы мæнæй... 
Чи зоны, мæ цæфтæй 
Бампылди дæ риу... 
Уæд нæ лымæндзинад 
Циу, зæгъ-ма мын, циу?! 
— Нæ! Мæ риу нæ риссы, 
О мæ ныфс, мæ бон! 
Бахсыста уæлæрвты 
Мæн Куырдалæгон!.. 
Цæй, æркаф мæ риуыл! 
Артау фест цæхæр! 
Уæд бæрзонд хæсдзынæн 
Æз дæуæй мæ сæр!.. 
9 Баситы Мысост 129 

т<т 
88 МÆ НАНА 
Нæй никуы, мæ Нана, 
Рæсугъддæр дæуæй. 
Тæхуды, куы цæрис 
Мæнимæ фæрнæй! 
Дæ ныхас, дæ бахудт,— 
Бæмбæгау фæлмæн. 
Дæ хуызæн зæрдæ ма 
Кæмæн ис, кæмæн?! 
Дæ хъæбыс — мæ авдæн, 
Дæ цæстæнгас — хур! 
Мæхи та фæхоныс 
Дæ царды бындур. 
Тæхуды, дæу аккаг 
Ныхæстæ ыссар! 
Ыссар, æмæ искуы 
Дæ фарнæй ныззар! 
130 

ффф 
88 ЧЫСЫЛ МУРАТ ФАРСТА МАДЫ 
Чысыл Мурат фарста мады: 
— Дзуапп-ма мын ыссар. 
Цал уыдзæн кæсæгтæ цады — 
Фондз æви цыппар? 
Дымгæ сау мигътæй цы домы,— 
Мит æви къæвда? 
Хæхтæй деиджызмæ Цъæйдоны 
Чи суры, зæгъ-ма? 
Хур цæмæн æркæсы арвæй? 
Чи у, чи, йæ гæс? 
Зæгъ, кæдæм фæтæхы дардæй 
Стыр хæххон цæргæс? 
— Ды лæппын цæргæс дæхæдæг, 
Ды мæ цины хай! 
Ма кæн, мауал кæн æрхæндæг,— 
Бирæ мын цæрай! 
Айрæз, а, фæлтау æвыдæй, 
О мæхи бæлон! 
Абон уыд хабар дæ фыдæй, 
Царды хос дын уон! 
Уый дын дзуапп дæтты мæ бæсты, 
Уый фæнды, цæмæй 
131 

Хъазай ам рæсугъд цъæх фæзты 
Уарзонæй, фæрнæй! 
Ноджы ма мæн дæр фæфæнды, 
О мæ хуры хай! 
Раст фæллойы стыр гуылфæны 
Раззагдæр куыд уай! 
Уæд ысбæздзынæ, мæ бæлон, 
Фидæны лæгæн! 
Абон та уал дæ сывæллон,— 
Хъазæнхъул мæнæн! 

ЧИНЫДЖЫ ИС: 
Сидт .3 
Мæ зæрдыл æдзухæй фæлæууы 4 
Мæ мадæн 7 
Цины æфсад 8 
Уæд ма уыдтæн саби 9 
Мæйрухсы Ю 
Дыгоппон — 
Бæбу 12 
Суалон 13 
Папæйы трактор 14 
Тамыр 15 
Зивæггæнаг — 
Гаги æмæ зæрватыкк 16 
Рувас æмæ тæрхъус 17 
Мила æмæ порти 20 
Урс бæлон 21 
Масг 22 
Гæлæбу 25 
Ногдзауты зарæг — 
Сабитæ æмæ таахæг 26 
Фыццæгæм Май 27 
Иласы бæлас 28 
Чысыл Габо — 
Гена 29 
Лагерты 30 
Лагертаэй скъоламæ 31 
Иуизаэр 32 
Булæмæргь 33 
Хылгавнаг Дзегæ .34 
Судзин — 
Æнгуырстуан — 
Уæлыгæс æмæ Дзегæ 36 
Былысдæр — 
Дзæгъæлдзу бабыз 38 
133 

Фыцдаг нымад 38 
Хъаз фæлтау мæнимæ ды — 
Мæ бандон 39 
Дис 40 
Ма кæнут хыл — 
Тызмæг денджыз 41 
Нæ уьюг — 
Дыууæ уыдæны 42 
Ног чшшг 45 
Æнахуыр уазæг 46 
Сауцъиуы зарджытæ 47 
Уылæя уылæиы фæсуры .51 
Уазал мигъ комы æрфынæй — 
Къогъо куыдта 52 
Тæхуды 53 
Сауцъиу 54 
Цъæйдоя — 
Митæн йæ цæссыг æркалд 55 
Нæ зонын 56 
Чысыл Ритæ 58 
Чысыл Габыз æмæ бабыз 59 
Уалдзæг æрцæуы 
Чысыл Ленæ æмæ фæтоъуы 
Батыр фæмæсты 61 
Булæмæргъы зарæг — 
Хъæлдзæт куплеттæ 62 
Чл дæ? 66 
Сабийы маст 68 
Æмпъузæн — 
Гоппой карк 69 
Розæ-дидинæг 71 
Нæ уасæгимæ фæхыл дæн абон — 
Иласы цин - . 72 
Уыци-уьщитæ 73 
Зæлииæ . 75 
Æппæлой .... 76 
Ирæйы порти 78 
Мартъи æмæ сабитæ . 79 
Къахвæндаг 80 
Абетæ фыссынмæ 
Тагъддзурииæгтæ 81 
Æхсар 82 
Фæдзазхст 83 
Боквæрион æмæ сабитæ 
134 

Мæ удыгага $ . - 84 
Куырис æмæ йæ бæттæн 85 
Æнахуыр хабæрттæ — 
Фæззыгон нывтæ 87 
Зымæгои нывтæ 88 
Уалдзыгон нывтæ — 
Сæрдыгон нызтæ 89 
Куырой æмæ лæиьпутæ 90 
Айрæз 91 
Базои-базон, уый кæд вæййы 92 
Мæйдар æхсæв атад — 
Фембæлд 93 
Саби æмæ зымæг 94 
Лæппу лæппумæ дзырдта 95 
Зондамоиæг 96 
Абон мæм Баба фæмæсты 97 
Сабн тыхсти — 
Æз дæн Астемыр 99 
Чи у адонæй фыдуагдæр — 
Ахполик æмæ Зæлинæ 102 
Æгæр фæфыдуаг 103 
Гпнойы маст 104 
Цæмæн? — 
Æдылы цæукъа 105 
Митæн йæ бакаст рæсугьд у 106 
Дысон дорз æруарыд мит . __ 
Афтæ дæр вааййы 107 
Дзи«, дзин, даин... Ю8 
Уызын æмаэ бирæгъ 
Мæ фæндыр! щ 
Æхсарджын къæдзаахтæ __ 
Науы (балц æмæ чысыл Гæмæт И4 
Артæихъахъхъæнæг И5 
Мигътæ фæлладæй цб 
Октябрæн '117 
О мæш гино! __ 
Заз æмæ сывæллæттæ Л$ 
Капитан Ибрагим цд 
Дзыллæтæ цин кæньгац Майыл 120 
Цæстысыгтæ 121 
Хæларзæрдæтæ 123 
Артау фест цæхæр! ^д 
Мæ Нана |ол 
Чысыл Мурат фарста м-ады *~\ 
135 

МИСОСТ ТИМОФЕЕВИЧ БАСИЕВ 
Стихи 
(Для детей младшего школьного возраста на осетинском языке) 
Редактор А. И. Царукаев 
Художник А. А. Кануков 
Художественный редактор У. К. Кану ков 
Технический редактор А. В. Ядыкина 
Корректоры К. М. Кодзаева, Т. А. Кайтукова 
ИБ № 279 
Сдано в набор 17-Х-1977г. Подписано к печати 3-1-1978 г. Формат 
бумаги 60x841/,в. Печ. л. 8,5.-*- вкл.0,03. Усл.-п. л. 7,90. + вкл.0,03. 
Учетно-изд. лнстов5,32. Тираж 2000 экз. Заказ № 12806. Изд № 57. 
Цена С0 коп. Бум. тии. № 1. 
Излательстпо Л1р' Управлекия ло дрлам илдательств, полигрлфии и книжной тор- 
говли Сопета Мииистров СО АССР, г. Ор*жоники*31\ ул. Димитоова, ". Книжная 
типография Ущ авления по делнм и:*дательств, полиграфин и кинжнои юрговли 
Совета Мимнгтров СО АССР, г. Орджопикидде. ул. Тельмана, I*. 


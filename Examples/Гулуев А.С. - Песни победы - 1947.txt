гуАУ^Ъ»  л.
 ужлм  змь  я
 ДЗÆУДЖЫХЪÆУ  •  1947
 
Отсканировано 
в  марте  2015  года 
специально  для  эл.  библиотеки 
паблика  «Бæрзæфцæг» 
(«Крестовый  перевал»).
 Скангонд  æрцыд 
2015  азы  мартъийы 
сæрмагондæй  паблик 
«Бæрзæфцæг»-ы  чиныгдонæн.
 Ь«р  ://ук.со  т/Ьа  ггакад
 
ГУЛУТЫ  АНДРЕЙ
 УÆЛАХИЗЫ
 ЗАРДЖЫТÆ
 ÆМДЗÆВГÆТÆ
 ЦÆГАТ  ИРЫСТОНЫ  АССР-ы  ПАДДЗАХАДОН 
РАУАГЪДАД 
ДЗ-ЕУДЖЫХЪÆУ  •  1917
 
АНДРЕЙ  ГУЛУЕВ
 ПЕСНИ  ПОБЕДЫ
 Стихи 
на  осетинском  языке
 Государственное  Издательство 
Северо-Осетииской  АССР 
Дзауджикау  «•  1947
 
ФИДÆН
 Æскодтон  æз  мæ  каст  нæ  фидæнмæ,  нæ 
соммæ, 
Тæмæстæ—диссæгтæ  уынын  æз  уым,  фынау: 
Зыны  мæм  рухс  дуне,  налхъуыт-налмасау 
’рттивгæ, 
Йæ  сыгъзæрин  тынтæ  рæдзæхсы  уый  рæдау.
 Уым  бархи  У'  фæллой,  æрхаста  йемæ  амонд, 
Уый  радта  адæмæн  æппæтæй  дæр  сæ  фаг. 
Уым  хурты  хурзæрин,  тæмæнтæ  калгæ,
 хъазы,.
 Цæуы  фæрнæй  уым  цард,  æзгъоры  бонты 
таг.
 Фæлыстæй  галуантæ  фæцыдысты  уымарвмæ, 
Бæрзоидæй  дард  зæхмæ  æнæсцухæй  кæсынц.
 3
 
Кæлы  уым  хуры  рухс  бæркадджын  райдзаст 
фæзтæм, 
Уым  цины  зарджытæ  æдзух  зæланг  кæнынц.
 Нæй  уыцы  дунейы  хæрамдзинад,  мæнгдзинад, 
Мыккагмæ  фесаефти  æбуалгъ  хæстæн  йæ 
кой.
 Кæрæдзи  уарзынц  уым,  æфсымæртау 
цæргæйæ;
 Уым  нæй  æфхæрд  адæм,  æхсиды  уым  фæллой.
 Уым  Адæймагæн  ис  æгæрон  бирæ  бартæ, 
Уым  кадджын  у  йæ  ном,  йæ  намыс  у  бæрзонд. 
Уый  æрдзы  басаста  уæлахизджын  хъаруйæ, 
Фæцæуы  размæ  тагъд,  сыгъдæг,  цыргъ  у  йæ 
зонд.
 У  диссаг  дуне  уый.  Йæ  цыд,  йæ  ракаст— 
барджыи, 
Бæллиццаг  царды  рухс  æрвиты  уый  мæнæн,  — 
Йæ  рухс  у  коммунизм—фæндон,  æрттиваг 
дуне, 
Æнусон  уалдзæг  уый  хæссы  Зæххы  фыртта’н.
 1917.
 4
 
НÆ  ФЫЦЦАГ  ХЪÆЛÆС
 Фæлыст  мæ  бæстæ
 Нæ  царды  цинтæй, 
Нæ  райдзаст  бонтæ 
Æрттивынц  минтæй.
 Æрттивгæ  царды,—
 Кæс-ма,—уæнгрогæй
 Фæцæуынц  адæм
 Зæрондæй,  ногæй!
 Домбай  хъаруйæ 
Сæ  тых  æхсиды,— 
Кæны  сæ  размæ, 
Бæрзæндтæм  сиды.
 Сæйраг  Советмæ 
Æмбæлтты  ’взарынц,
 5
 
Сæ  барджын  хъæлæс 
Хуыздæртæн  раттынц.
 Нæ  фыццаг  хъæлæс— 
Дæуæн,  Сталин, 
Кæй  рухс  тæмæнтæн 
Кæрон  дæр  нал  и;
 Кæй  зонд,  кæй  койæ 
Тæрсынц  æзнæгтæ, 
Кæй  фæрцы  ’фхæрдæй 
Хызт  у  мæ  бæстæ.
 Фæлыст  мæ  бæстæ 
Нæ  -царды  цинтæй, 
Нæ  райдзаст  бонтæ
 -  Æрттивынц  минтæй.
 1938.
 6
 
ОКТЯБЫР
 Ху  рзæрин—Октябыр 
Сау  тыхты  ныссаста, 
Адæмтæн  æнусмæ 
Бархи  цард  æрхаста.
 Фендæр  ис  нæ  бæстæ, 
Схъæздыги  фæллойæ, 
Дунейы  мæгуыртæ 
Кодтой  цин  йæ  коймæ.
 Байдзаги  нæ  Цæдис 
Фарнæй,  царды  цинтæй, 
Хуры  тынты  ’рттывтой 
Мах  заводтæ  минтæй.
 Горæттæ’мæ  хъæутæ, 
Стæй  нæ  райдзаст  фæзтæ
 7
 
Уæд  рæдау  лæвæрдтой 
Царды  хос  нæ  бæстæн.
 Уæд  цъæх-цъæхид  хъæдтæ, 
Уæд  нæ  сыгъдæг  дæттæ!— 
Кастысты  сæм  дардæй 
Арвы  рухс  кæрæттæ.
 Фæлæ  сæрра  не’знаг— 
Сау  фашист—гермайиаг, 
Уый  нæ  ныхмæ  рацыд, 
Слæууыди  домбайау.
 Тох  кодта  нæ  ныхмæ, 
Арæзта  фыд-митæ, 
Йе  ’вирхъау  лæбурды 
Не  ’мбæрста  йæхи  дæр.
 Уæд  Сырх  Æфсад—не’фсад— 
Не’знаджы  ныссаста,— 
Йе’ндон  цæфæй  знагæн 
Сау  мæлæт  æрхаста.
 Ногæй  ныр  нæ  бæсты 
Царды  цин  æхсиды, 
Рухс.,  цытджын  Октябыр 
Мах  адæмтæм  сиды:
 „Хъус,  Советонбæстæ! 
Хъусут,  уарзон  адæм!
 8
 
Нæй  æмæ  нæ  уыдзæн 
Никуы  ’мбал  уæ  кадæн.
 Знаджы  смах  ныссастат, 
Бирæ  тых  уæм  разынд! 
Цардыл  цин  кæнгæйæ, 
Ныр  цæугæут  размæ!
 Ды,  цытджын  Октябыр,
 Мах  фыдгулæй  бахиз, 
Карз  тохы  цæхæры 
Радт-иу  нын  уæлахиз!
 Амонд  нæй  æнæ  дæу, 
Рухс  æнæ  дæу  нали, 
Дæу  æрхастой  махæн 
Ленин  æмæ  Сталин!
 Цæй,  фæцæр  мыккагмæ, 
Хурæмдых  бæгъатыр! 
Не’знæгты  кæддæрид 
Тохы  мар  æгъатыр!
 1945
 9
 
УÆЛАХИЗ
 Бæллиццаг  Уæлахиз— 
Нæ  царды  æфсин, 
Хæстон  бæхæй  рахиз 
Æд  зарæг,  æд  цин!
 Уæлахиз—нæ  дарæг, 
Нæ  хотых,  нæ  бар, 
Зылангæй  дæ  зарæг 
Ды  зар  æмæ  зар!
 Зæгъ,—адæмты  дисæн, 
Нæ  иомдзыд  æфсад 
Куыд  ары  йæхицæн 
Цæсгом  æмæ  кад!
 Æрцу  нæм,  Уæлахиз, 
Æрцу  нæм  æгас,
 ю
 
Фыдгулæй  нын  ба,хиз 
Нæ  бонтæ,  нæ  раз.
 Нæ  маст  нын  фæсуры 
Дæ  уалдзæг,  дæ  зард, 
Нæ  цуры  дæ  хуры 
Æхсиды  нæ  цард.
 Æнусæй  нæм  сиды, 
Рæвдауы  нæ  мах 
Зæрин  тынтæ  фидæн— 
Нæ  рухсы  гæнах!
 Нæ  тохы  æнцайæн, 
Уæлахиз—нæ  мад,— 
Кæс,—райы  нæ  Майы 
Æд  цинтæ,  æд  кад!
 1945.
 II
 
ДÆ  АМЫНД  ФÆНДАГЫЛ
 Нæ  хурæмдых  фæтæг,  нæ  Ленин, 
Ды  ацыдтæ,  нал  дæ  æгас;
 Дæ  сыгъзæрин  дзыхæй,  фыццагау, 
Нæ  хъуысы  дæ  барджын  ныхас.
 Уым,  Сырх  фæзы,  уарзон  Мæскуыйы, 
Кæныс  ды  мæрдон  хуыст  æнцад, 
Нæ  фæлгæсыс  дардыл,  цæргæсау, 
Нæ  уыныс  ды  абон  нæ  цард.
 Нæ  федтай,  фашисттæ  нæ  бæстæм 
Куыд  хастой  æлгъыстаг  æгъдау,— 
Куыд  .сыгътой  нæ  райгуырæн  хъæутæ, 
Куыд  зылдысты,  агъуыд  сырдтау.
 Мæскуымæ—нæ  бæсты  зæрдæмæ— 
Ныббырсынмæ  хъавыд  æзнаг,—
 12
 
Уый  хаста  нæ  бæстæ'н  цагъарад, 
Хъуыдис  æй  хæзнатæ  йæ  фаг...
 Фæтар  æсты  знагæн  йæ  сæнттæ, 
Нæ  сæххæст  йæ  рагон  фæндон: 
Нæ  райдзаст,  нæ  уæрæх  быдырты 
Куы  суынгæг  йæ  лæууæн,  йæ  бон!
 Нæ  парти,  нæ  сæрибар  адæм
 Дæ  амынд  фæндагыл  цæуынц,
 Нæ  хотых—дæ  хъару,  дæ  зондæн  — 
Тыхгæнæг  фыдгулы  цæвынц.  .
 Нæ  кадджын,  хъæбатыр  хæстонтæ—
 Дæ  арæзт  æндонсис  мæсыг— 
Æзнагæн  уæззау  цæф  ныккодтой, 
Цæф  сырдæн  йæ  сау  фæнд  фæсыкк.
 Æссыгъдæг  нæ  бæстæ,  ныррухси, 
Æхсиды  бæркадджын  фæллой. 
Ныр  айхъуысти  арвы  кæрæттыл 
Нæ  диссаг  æхсарæн  йæ  кой.
 Йæ  мæлæт  фыдгулæн  æрхæстæг, 
Æрцæуы  бæрæгбон—нæ  цин, 
Нæ  тырыса  дардыл  фæйлауы, 
Мах  райсдзыстæм  райсом  Берлин!
 Нæ  хурæмдых  фæтæг,  нæ  Ленин, 
Ды  ацыдтæ,  нал  дæ  æгас,
 13
 
Дæ  сыгъзæрин  дзыхæй,  фыццагау, 
Нæ  хъуысы  дæ  барджын  ныхас.
 Фæлæ  йæ  куы  зонæм:  дæ  амынд 
Мыккагæй  мыккагмæ  цæрдзæн, 
Уый  амондджын  царды  бæрзæндтæм 
Нæ  фæлтæрты  размæ  кæндзæн.
 Нæ  намыс,  нæ  раздзæуæг  Сталин— 
Æнæкæлгæ  мæсыг,  нæ  зонд— 
Æхсарджынæй  тохы  цæхæрты 
Дæ  тырыса  систа  бæрзонд.
 Нæ  Ленин,  дæ  марды  цур  Сталин
 Нæ  рухс  бæстæн  бахордта  ард, 
Кæй  хъахъæндзæн  знаджы  лæбурдæй 
Нæ  'сæрибардзинад—нæ  цард!
 1945.
 14
 
КАДЫ  ЗАРДЖЫТÆ
 Абон  цины  уац 
Махыл  сæмбæлди,— 
Уæлдæф  айгæрста 
Не  стыр  амондæн.
 Знаг,  нæ  рагон  знаг, 
Састæй  баззади, 
Уый  хæстон  гæрзтæ 
Ныр  æрæвæрдта.
 Акæс  алырдæм, 
Фен  нæ  цины  бон, 
Фен,  Фыдыбæстæ 
Ныр  куыд  сæрттывта!
 Рухсæй  байдзаги 
Мах  зæрин  бæстæ,
 15
 
Райгæ,  найы  хи 
Хуры  буц  тынты.
 Зарынц  адæмтæ, 
Зарынц  быдыртæ, 
§ары  айнæг-хох, 
Згаынц  рухс  кæмттæ.
 Терчы  улæнтæ 
Уайынц  цингæнгæ, 
Размæ  фезгъорынц 
Каспий-денджызмæ.
 Мах  Уæлахизы, 
Фарны,  цины  уац 
Уыдон  ахастой 
Каспий-денджызмæ.
 Каспий-денджыз  дæр 
Ныр  йæ  хъæбысы 
Терчы  улæнты 
Тагъд  куы  акæндзæп.
 Терчы  улæнтæн— 
Уарзон  сахъ  фырттæн, 
Хъазгæ,  ’рттивгæйæ, 
Уый  куы  зæгъдзæни:
 „Зонын,  мæ  хуртæ, 
Зонын,  фехъуыстон,
 
Тохы,  карз  тохы, 
Чи  фæуæлахиз:
 „Арвæй  ферттывта 
Диссаг  Бонвæрнон, 
Уый  нæртон  хабар 
Уайтагъд  радзырДта
 „Знаг  фæбынæй  ис, 
Састæй  баззади,
 Хæст,  æвирхъау  хæст,— 
Зонын,—банцади.
 „Ныр  фашист—æзнаг 
Махмæ  нал  бырсдзæн, 
Райдзаст  донбылтæм 
Уый  ныр  нал  тырндзæн.
 „Рухс  Уæлахизæн
 Кады  зарджытæ
 Гъе  ныр  зардзыстæм 
Мах  кæддæриддæр.
 „Кад  Уæлахизы 
Хурæн—Сталинæн!
 Кад  Сырх  Æфсадæн, 
Кад  нæ  адæмæн!“
 1945.
 17
 
ХЪÆБАТЫРЫ  МÆЛÆТ
 I.
 Райгуырæн  хæхтæн  сæ  сæрмæ 
Бады  сау  мигъ.  Бæстæ  ’нкъард  у. 
Ниуы  дымгæ...  Згъæлы  сыфтæр,  — 
Ахицæн  йæ  цины  цардæй.
 Згъоры  дон,  цырынæй  уайы, 
Улæнтæ  фыцынц  фыр  мæстæй. 
Нал  хъуысынц,  нæргæ,  фыццагау, 
Цины  зарджытæ  нæ  бæстæй.
 Цард  кæм  дæ1  Кæм  дæ  сæрибар!  . 
Хуры  рухс  тынтæ  кæм  æсты? 
Æви  нал  кæсдзæн,  æрттивгæ, 
Хурты  хурзæрин  нæ  бæстæм!
 18
 
Æви  нал  æсты  хъæэатыр 
Хурæмдых  советон  адæм? 
Æви  нал  зонынц  бынгондæр 
Аргъ  кæнын  сæ  бæрзонд  кадæн?
 Фæлæ—нæ,  нæ  уыдзæн  афтæ! 
Адæмæн  сæ  хъару  хох  у: 
Знаджы  ссæндгæйæ,  кæддæрид 
Райсдзысты  сæ  бартæ  тохы!
 Акæс-ма1—нæ  хæдтæхджытæ— 
Диссаджы  æндон  цæргæстæ,— 
Знаджы  ныхмæ  ратахтысты 
Алцæмæй  рæвдзæй,  æххæстæй.
 Хъæугæрон,  обауы  фале, 
Дурын  хид  кæм  бацыд  доныл, 
Хъæрццыгъатæн  уым  сæ  ныхмæ 
Цæргæстæ  хæцынц  уæндонæй.
 Хæст  æстынги.  Ризы  уæлдæф.
 Хъæр,  къæркъæрæй  байдзаг  бæстæ. 
Тарст  мæргътæ  тæхынц  фæйнæрдæм, 
Банкъуысынц,  хъæрзгæ,  бæлæстæ.
 Акæс-ма!—æндон  цæргæстæ 
Зилынц  арвыл,  сты  бæгъатыр,—
 19
 
Гитлеронты  Имессершмип'ы“ 
Калынц  салд  зæхмæ  æгъатыр.
 Фæлæ  уайтагъд  банцад  карз  тох; 
Гитлеронты  хъару  асаст,— 
Знаджы  хтæрццыгъатæй  зæхмæ 
Цæргæстæ  æркалдтой  фараст.
 Знаджы  сургæ,  ’ндон  цæргæстæ, 
Уадау,  атахтысты  дарддæр.
 Хъæ  рццыгъатæ,—кæс,—сæхицæн 
Арвы  нал  арынц  бынатдæр!
 Уæлдæфæй  æрхаудта  зæхмæ, 
Базыр  састæй,  мах  хæдтæхæг. 
Карз  тох  кодта  знаджы  ныхмæ, 
Фæлæ  ныр  фæцæф  йæхæдæг.
 Уым  лæууы  советон  тæхæг, 
Хъыг  кæны,  быхсы  йæ  рыстæн, 
Иу  мæт,  иу  хъуыды  йæ  сæры— 
„Фесæфæд  сæ  кой  фашисттæн!.."
 II.
 Сау  халæттæ—гитлеронтæ— 
Бамбырдысты,  бадынц  уаты.
 20
 
Ганс-майор  фырмæстæй  судзы, 
Дзырдæн  нал  ары  бынат  дæр.
 Ганс  нæ  тæхæгмæ  æрлæууыд, 
Карзæй  йæ  æрфарста,  домы: 
„Радзур-ма,  куыд-иу  хæцыдтæ 
Ды  нæ  ныхмæ  ’хсæвæй,  бонæй?
 „Цал  хатты  фæцыдтæ  тохы? 
Махонтæй  ды  цал  басыгътай? 
Не  ’фсады  сæрмæ  тæхгæйæ, 
Не  ’фсæддонтæй  цал  амардтай?"
 Истугмæ  фæхъуыста  тæхæг 
Ганс-майоры  схъæл  ныхасмæ, 
Стæй,  сæрыстырæй,  хæстæгдæр 
Бацыд  халæттæн  сæ  размæ.
 Тæхæг  уыд  æрыгон  лæппу, 
Уыд  гуырвидауц,  уыд  бæзæрхыг; 
Йе  ’рвгъуыз  цардбæллон  цæстытæ 
Калдтой  алырдæм  цæхæртæ.
 Акаст  лæппу—мæнæ  знæгтæ, 
Бирæгътау,  кæсынц  æм  астæй. 
Маргæйдзаг  æбуалгъ  хъуыдытæ 
Уыд  сæ  зæрдæты,  сæ  касты.
 21
 
’Хсарджын  тæхæг—мах  æфсæддон— 
Уыд  йæ  адæмæй  сæрыстыр. 
Уый  сæрбæрзондæй  лæууыдис 
Æмæ  загъта  карз  ныхæстæ:
 „Æз—советон  бæсты  тæхæг— 
Стыр  уарзтæй  мæ  бæстæ  уарзын, 
Не  ’знæгтæн  рæстдзинад  зæгъын 
Æз  кæддæриддæр  фæразын.
 „Адæмы  раз  ме  стыр  хæстæ 
Æз  æххæст  кæнын  фæрæзтон 
Æмæ  уе’фсæдтыл  æгъатыр 
Мингай  бомбæтæ  æппæрстон.
 „Гъе  ныр  дæр...  Мæбонкуыуаид— 
Уемæ  та  хæцин  æз  карзæй...
 О,  мæ  бæстæ,  о,  сæрибар, 
Адæм  уæ  куыд  бирæ  уарзынц!"
 Уæд  нæ  тæхæгæн  йæ  уадул 
Знаг  ныццавта  йе  ’рра  мастæй. 
Тæхæг  афæлурс:  æзнагæн 
Ныр  цы  кæна  къухтæ  бастæй?
 Загъта  тæхæг:  „Тугдзыхсырдтæ! 
Зонут,  нæй  æфхæрæн  махæн:
 22
 
Бирæ  сты  советон  адæм, 
Райсдзысты  мæ  туг  сымахæй!
 „Æз  зæгъын:  æрцæуы  рухс  бон, 
Уыцы  бонмæ  бирæ  нал  и.
 ’Гас  цæуæд  Советон  Æфсад! 
’Гас  цæуæд  нæ  цытджын  Сталин!"
 Гитлеронты  маст  æсфыхти, 
Хъусын  нал  фæразынц  дарддæр, 
Уайтагъд  рахастой  сæ  тæрхон: 
„Знагæн  фесафæм  йæ  мард  дæр“.
 Ш.
 Бон  æрбацъæх...  Уазал  дымгæ...
 Стъалытæ  нæ  зынынц  арвыл.
 Хохы  рагъæй  хур  нæма  скаст. 
Хъуысы  хъæр  кæцæйдæр  дардæй.
 Миты  бын  фæци  æнкъард  хъæу. 
Талынг  уынджы  нæй  æзмæлæг: 
Гитлеровтæ—сау  пъæззытæ,— 
Кæс,  фæкодтой  хъæу  æдзæрæг...
 Æрхы  был,  кæм  адаргъ  фæндаг, 
Рагон  тулдз  бæлас  кæм  лæууы, 
Уым  сæууон,  хъызтджын  уæлдæфы 
Немыцаг  ныхас  æсцæуы.
 23
 
Тæхæг  уым  фашистты  размæ 
’Нцад  лæууы  йæ  къухтæ  бастæй; 
’Хсиды  йе  ’хсар,  у  сæрыстыр, 
Знаг  тæрсы  йæ  цæстæнгасæй.
 Размæ  рацыд  иу  афицер
 Æмæ  загъта  мах  тæхæгæн: 
„Фехсдзыстæм  дæ  мах,  уый  зоныс, 
Аххосджын  дæ  ды  дæхæдæг.
 яДы  фæтох  кодтай  нæ  ныхмæ, 
Уарзыс  ды  Советон  бæстæ, 
Уарзыс  Сталины,  дæ  бартæ,— 
Нал  сæ  фендзынæ  дæ  цæстæй“...
 Уæд  хъæбатыр  тæхæг  загъта: 
,Æз,нæ  бæстæйы  сæраппонд, 
Тугдзых  гитлеронты  къухæй, 
Зонын,  амæлдзынæн  абон.
 Фæлæ  ’рцæуы  мах  Уæлахиз, 
Тагъд  æскалдзæни  тæмæнтæ, 
Фесæфдзысты  уæд  мыккагмæ 
Уе  ’лгъыстаг  хъару,  уæфæндтæ!*..
 IV.
 Топпы  гæрæхтæ...'  Цæф  сагау, 
’Хсарджын  лæппу[зæхмæ  ’рхаудта.
 24
 
Бæрз  бæлас—бæлæсты  фидауц— 
Уæдйæ  цæссыгтæ  æркалдта.
 Хур  æскасти  хохы  рагъæй, 
Айзæрстайæ  тынтæ  дардыл, 
Афæлгæсыд,  дисы  бацыд 
Тæхæджы  хъæбатыр  мардыл.
 Ганс-майор  ныккасти  зæхмæ, 
Уыд  йæ  зæрдæ,  ихау,  уазал: 
Зоны  уый,—фа’шиспы  ’рдонгæн 
Тагъд  æрцæудзæни  йæ  адзал.
 Зоны  Ганс-майор  бæлвырдæй, 
Абон  уый  йæхæдæг  федта: 
Никуы  амæлдзæн  сæрвбар, 
Ничи  басæттдзæн  Советгы.
 1943-1947.
 25
 
Хур  абон  фæллад  у,  йæ  фæззыгон  тынтæ 
Уый  арвæй  æрвиты,  æнкъард  у  йæ  каст. 
Сырсыргæнгæ,  згъæлынц  бæлæсты 
сыфтæртæ, 
Сæ  хъарæг—сæ  зарæг,  сæ  зарæг—сæ  маст.
 Бæрз  бæласы  фале  æз  доны  был  бадын, 
Йæ  улæнты  згъордмæ  æдзынæг  кæсын, 
Кæдæмдæр  фæуайынЦ  тызмæгæй,  мæстыйæ, 
Сæ  масты  хъæстытæ,  хъæргæнгæ,  хæссынц.
 Мигъ  сыстад  мæ  сæрмæ,  фæтар  кæны  рухс 
бон. 
Æхсæвау,  нырхæндæг  мæ  зæрдæ  мæнæн. 
Мæ  уæззау  сагъæстæ  нæ  хизынц  мæ  сæрæй, 
Мæ  зæрдæйы  мастæн  нæй  риуы  хæссæн.
 26
 
Æрбахъуызыд  арвыл  æзнаджы  хæдтæхæг, 
Мæ  бæстыл  дзагъырæй  уый  акæсы  дард. 
Зынынц.  æм  бæрзондæй  нæ  хæхтæ,  нæ 
кæмтт», 
Нæ  сæрибар  хъæутæ,  æппæтæй  нæ  цард.
 •!•
 Æрæнкъард  мæ  бæстæ.  Йæ  митын  пæлæзæй 
|  Æрæмбæрзта  дардыл  хъызт  зымæг  нæ 
зæхх,— 
Хъæддаг  сырд,  пъæззыйау,  æрбадти  йæ 
риуыл, 
Æрхаста  нæ  цардæн  бæсты  сæфт,  фыдæх.
 Зыд  бирæгътау,  зилынц  тыхгæнджыты  балтæ, 
Лæбурынц,  æссæндынц,  сæ  къухтыл—нæ  туг. 
Сæ  фæндон—сæ  тæрхон,  æлгъыстаг—сæ 
фæндтæ, 
Ныффидармæ  хъавы  цагъайраджы  дуг...
 У  фидар  мæ  хъуыды,  сæрибар  Ирыстон 
Нæ  фæхæсдзæн  никуы  цагъары  къæлæт! 
Тыхгæнæг  фæкæлдзæн,  ныккалдзæн  йæ  сау 
„ 	туг,
 Йæхицæн,  æнæмæнг,  æссардзæн  мæлæт.
 27
 
ф  * 	I
 *
 Хъæбатыр  Сырх  Æфсад,  нæ  хурæмдых 
адæм!
 Куы  зоны  сын  дуне  сæ  хъару,  сæ  бон! 
Ныррызти  сæ  цæфæй  тыхгæнæг  фыд  æзнаг, 
Æссардта  сæ  къухæй  йæ  цардæя  кæрон.
 Фыд  æзнаг  фæдæлдзæх,  ныккалдта  йæ  сау 
туг.
 Æсулæфыд  бæстæ—мæ  райгуырæн  зæхх. 
Хæл-хæлгæнгæ  згъорынц  нæ  хæхтæй  нæ 
дæттæ, 
Нæ  быдыртæ  худынц,  ныззары  къæдзæх.
 Зæрин  Хур  нывæнды  йæ  царддæттæг  тынтæ, 
Нæ  бæстæм,  фыццагау,  цъæх  арвæй  кæсы. 
Тыхджын  у  зæрин  хур,  фæлмæн  у  йæ 
ракаст,
 Уый  фарн  æмæ  амонд  нæ  цардæн  хæссы.
 Фæцæуы  бæрзæндтæм  сæрибар  Ирыстон, 
Фæцæуы,  фæтындзы,  æрттивы  йæ  бон. 
Йæ  фæндаг  уæрæх  у,  æгæрон—йæ  цинтæ, 
Йæ  адæмы  намыс—бæллиццаг,  нæртон.
 5/Х  1942—17/Х1  1943.
 28
 
УАЛДЗÆГ
 Даргъ  зымæг  ивгæйæ,
 Хъазгæ,  æрттивгæйæ, 
Ралæууыд  бон.
 Хур  нæм  йæ  рухс  тынтæ— 
Царды  рæсугъд  фынтæ— 
Калы  бæстон.
 Цъиутæ  æртахтысты,
 Донбыл  æрбадтысты,
 Хъусы  сæм  дон, 
Зарынц  сæ  зарджытæ— 
Уалдзæджы  кадджытæ—
 Царды  фæндон!.
 Зарынц  бæрзояд~хæхтæ, 
Хъусынц  æнцадфæзтæ,— 
Зонынц  сæГран.
 39
 
Теркæи  йæ  хъазтытæ, 
Уадындзы  уастытæ  — 
Цины  нысан!
 Уалдзæджы  зарджытæн, 
Уалдзæджы  кадджытæн 
Ралæууыд  дуг.
 Уалдзæджы  зарæгмæ— 
Царды  тых  дарæгмæ  — 
Райы  мæ  туг.
 Уалдзæджы,  кусгæйæ,
 Зарджытæм  хъусгæйæ, 
’Рвитын  мæ  бон.
 .  Мигъджын,  æнкъард  рæстæг 
Фесæфт  ныр  а-бæстæй, 
Фесæфт  бынтон.
 Даргъ  зымæг  ивгæйæ,
 Хъазгæ,  æрттивгæйæ, 
Ралæууыд  бон.
 Хур  нæм  йæ  рухс  тынтæ— 
Царды  рæсугъд  фынтæ— 
Калы  бæстон.
 1925.
 30
 
ÆНУСОН  УАЛДЗÆГ
 Фæци  хъызг  зымæг, 
Йæ  тых  ныссаст, 
Фæхаста  йемæ 
Йæ  судзгæ  маст.
 Нæ  уарзон  уалдзæг 
Æрцыд  фæрнæй, 
Нæ  цины  бонтæн 
Кæрон  дæр  нæй!
 Зæрин  хур  арвæй 
Ныккаст  тыхджын, 
Æрвиты  зæхмæ 
Йæ  райдзаст  тын.
 Цытджын—нæ  адæм, 
Сæ  тых—æндон,
 31
 
Сæ  царды  рохтæ— 
Сæхи  фæндон.
 Бæркадджын  хъæутæ, 
Нæ  сойджын  зæхх 
Дæрдтыл  фæхастой 
Сæхи  уæрæх.
 Фæлæ  нæ  фесæфт 
Æзноны  маст, 
Æстыхсы  зæрдæ, 
Нырризы  ’васт.
 Зæрдыл  æрлæууынц,— 
фæуæнт  æлгъыст,— 
Æбуалгъ  тых-митæ, 
Æзнаджы  бырст...
 Фыд-ми,  фыд-раконд 
Нæ  кæнæм  рох, 
Æзнаджы  ныхмæ 
Хæссæм  нæ  тох.
 Хъæрзæд  фыдæзнаг, 
Йæ  туг  кæлæд, 
Нæ  къухæй  ссардта 
Кæрон—мæлæт.
 32
 
О  уалдзæг,  уалдзæг  — 
Нæ  хурзæрин, 
Дæ  рухс,  дæ  бонтæм 
Æдзух  кæсин!
 Хъызт  зымæг  фесæфт, 
Фæлыгъди  дард, 
Æнусон  уалдзæг 
Уыдзæн  нæ  цард!
 1945.
 33
 
КЪОСТАЙÆН
 Райгуырæн  урс  хæхтыл  сау  мигътæ 
’рбадтысты...
 Баталынг  бон.
 Адæмы  хъарджытæн,  адæмы  тухийæн 
Нал  уыд  кæрон.
 Рацыдтæ  иунæгæй...  „Додой“  ныззарыдтæ,-
 Федтай  зын  цард...
 Знаджы  фæндонæй  дæм  равдыстой  дард 
бæсты
 Топп  æмæ  кард...
 Бирæ  фæтох  кодтап...  Рухс  бон  нæ  фенгæйæ, 
.  Ссардтай  мæлæт,
 Ингæнмæ.  ахастай  зарджытæ—хъарджытæ, 
Адæмы  мæт...
 Акæс  ныр  дунемæ...Акæс:  дæ  марджытæн 
Нал  ис  æнцой.
 34
 
Нал  нæм  ис  паддзæхтæ,  нал  ис 
тыхгæнджытæ, 
Фесæфт  сæ  кой.
 Царды  уаг  бархийæ  аразынц  дзыллæттæ,  — 
Райстой  сæ  бар.
 Махæн  нæ  быдырты,  махæн  нæ  хæхбæсты 
Нал  ис  æлдар.
 1925.
 35
 
ГОРÆТАГ  УАЛДЗÆГ
 Ног  уалдзæг!  Ног  рæстæг!
 Ферттывта  зæхх!
 Хохы  бæрзоидæй  нæм
 Худы  къæдзæх.
 Уалдзæджы  хъал  цæджындз  — 
Базмæлыд  дон.
 Дуне  уæлдæфхызæй 
Уафы  хæдон.
 Афæлгæс  алы  ’рдæм:
 Арæзтад—ног.
 КусджЫтæ,  сабитæ 
Азгъорыпц  рог.
 Арæзтад...  дугъæттæ... 
Бырст  æмæ  тох!
 36
 
Кусынц  соцерысæй, 
Айгæрдынц  хох.
 Рухсхæссæг  горæтæн 
Бирæ  йæ  цыт, 
Фабриктæ,  заводтæй 
Арвмæ  фæцыд.
 Уартæ—дзæбугджынтæ, 
Амайынц  дур:
 Ног  рæстæг  ног  бæстæн 
Фидар  бындур.
 1934.
 37
 
САУ  ДЕНДЖЫЗЫЛ
 (Бæлццоны  фыстытæй)
 Кæсы  хур  бæрзондæй, 
Йæ  рухс  цæст—тæмæн, 
Уый  денджызмæ  калы 
Йæ  тынтæ  фæлмæн.
 Æхсиды’мæ  хъазы, 
Фæйлаугæйæ,  дон, 
Йæ  цинæн,  йæ  хъазтæн 
Кæм  ма  ис  кæрон!
 Æз  фурдæн  йæ  дардыл 
Фæлгæсын  зыдæй. 
Фæцæуы  нæ  нау  дæр 
Йæ  барджын  цыдæй.
 38
 
Фæцæуæм,  ныззарæм, 
Нæзарджытæ—мин. 
Фæллойады  бæстæн— 
Нæ  зарæг,  нæ  цин!
 Июль,  1937  аз.
 39
 
тох
 (Поэмæйæ  скъуыддзаг)
 ...Гæрах!
 Гæрах!
 Гæрах!
 11æгат-  бæсты—гæра  х! 
Нева  -доныл—гæнах, 
Сырх  тырыса  уым—сагъд!
 Гæрах!
 ,  Гæрах!
 Гæрах!
 Кæнæм  уæлахиз  мах! 
Фæдлойгæнæг  нæ  къах 
Фæдаста  дард.  Гæнах 
Нæхи  у  ныр!  Гæрах! 
Фæци  бынсæфт  паддзах! 
Фыд-дуджы  къах  æваст 
Домбай  цæфæй  фæсаст.
 40
 
Зæронд  дуне  фæкалд, 
Йæ  марг  туг  ыл  ныккалд... 
у.Æрцыд  Керенский  тард, 
Йæ  хъузæттæ  уæд  тагъд 
Куыд  истой  рог  сæ  къах!
 Гæрах!
 Гæрах!
 Гæрах!
 Фæллойадæн  йæ  дуг 
Ныллæууыди  бæстон. 
Æхсырф  æмæ  дзæбуг 
Уæд  равдыстой  сæ  бон. 
Цæгатон  дард  бæстæй 
Уæд  фехъуысти  хабар: 
„Нæ  хъазуаты  хæстæй 
Æрцагуырдтам  нæ  бар!“ 
Нæ  хохбæстæ—Кавказ— 
Йæ  фырцинæй  рызти, 
Фæллойгæнæг  æдас, 
Сæрибармæ  цыди.
 *  * 
*
 Фæцыдысты  азтæ, 
Фæкарздæри  хæст. 
Советон  зæххыты 
Ныр  нал  ахсы  цæст!
 41
 
Советон  Цæдисæн 
Домбай  у  йæ  рæзт, 
Колхозон  быдыртæн 
У  царды  фæрæз.
 Колхозон  дзыллæтæ 
Æмбарынц  дзæбæх: 
Хъæздыг  цардмæ  размæ 
Сæ  фæндаг—уæрæх.
 Сæ  фæндон  сæ  бар  у, 
Сæ  фæндаг—сæ  бар, 
Сæхицæн  нæ  зонынц, 
Фыццагау,  æлдар.
 *  » 
*
 Ныр  хицауад  у  мах, 
Нæ  фæцуддзæн  нæ  къах. 
Куы  бырса  нæм  æзнаг, 
Уæд  райсдзæни  йæ  фаг 
Гæрах!
 Гæрах! 
Гæрах! 
1937.
 42
 
СÆРГÆНДТÆ
 Фидæн  ......
 Нæ  фыццаг  хъæлæс  • 	. 	•
 Октябыр  ...... 
Уæлахиз 	
 
Дæ  амынд  фæндагыл  •
 Кады  зарджытæ  ....
 Хъæбатыры  мæлæт
 Хур  абон 	
 
Уалдзæг 	
 
Æнусон  уалдзæг  .... 
Къостайæн 	
 
Горæтаг  уалдзæг  ....
 Сау  денджызыл  • 	• 	. 	,
 Тох  (поэмæйæ  скъуыддзаг)
 40
 
Редактор  Дзадтиаты  Т. 
Техредактор  Лзгойты  А. 
Корректор  Цогойты  Н.
 Мыхуырмæ  лæвæрд  æрцыд
 1947  азы.  Мыхуысон  сыфтæ  1,375 
Рауагъдады  М  331
 Заказ  №  3708.  Тираж  5100.  ЕИ  04483
 Цæгат  Ирыстоны  АССР-ы  полигра- 
фийы  Управленийы  типог-  афп 
Дзæуджыхъæу,  Дзанайты  Иваны 
номыл  уынг,  20.
 
Аргъ  2  с.
 

Кокайты Тотрадз 
Сонеттæ 

Кокзйты Тотрзщ 
Сонеттпсе 
^ 
Дзæуджыхьæу 
2014 

ББК 840с 
К-82 
В оформлении обложки использован 
фрагмент настенной росписи 
Кокаевой Евгении Аврамовны 
Кокайты Т. 
К—82 Сонеттæ. [Текст]/Т.А. Кокайты. — 
Дзæуджыхъæу: Ир, 2014 — 224 ф. 
Кокаев Т.А. 
Сонеты 
15ВН978-5-7534-1449-6 
В сборник вошли сонеты, написанные в раз- 
ные годы. Книга иллюстрирована рисунками ав- 
тора. 
„4702470000-42^ ЛА 
КМШ(03)-14 52"14 ББК84 Осе 
© ГУП РСО—Аланпя «Издательство «Ир>>,орппшал- 
макет, 2014 
© Кокайты Т.А., 2014 
© Грнгорян В.С., оформление, 2014 
15В^978-5-7534-1449-6 

— 5* 
СОНЕТ ХУРÆН 
Арты бардуаг - хуры цæст цъæх арвыл, — 
Кувын дæм сыгъдæгзæрдæйæ æз, 
Мæн мæ цин, мæ сау зынты хъæуыс, 
Алкæддæр дæм ме ’ргом зæрдæ тавын. 
Хурхортæ дæ ахæрынмæ хъавынц, — 
Д’ алывæрсты сау мигътæй тæхынц, 
Алкæд дæм гæппæввонгæй лæууынц, — 
Се ссыртæ дæм сау къæдзæхтыл дауынц. 
Фæлæ ды уæддæр дæ хæрзтæ тауыс, 
Алцыппæтдæр батавынмæ хъавыс, 
Нæй дæ цин, дæ рухс тынтæн кæрон. 
Арты бардуаг — хуры цæст, дæ номæн 
Кувдзынæн æз сусæгæй-æргомæй, 
Ацы зæххыл цалынмæ цæрон. 

— 6 — 
УДСЫГЪДÆГГÆНÆН КУЫВД 
Мæ сабыр цард Дæуæн нывонд, Хуыцау! 
Æнæ донæй мæ доны былæй ма здах. 
Кæд никуы уыдтæн царды цыды раззаг, 
Уæддæр нæ уыдтæн ницæйагæй цауд. 
Дæумæ кувгæйæ арвыстон мæ цард. 
Æнæ Дæу мын нæ уыд мæ къæбæр адджын, 
Æнæуынгæ! — уыдтæ мæ цæсты кадджын, 
Дæ номæй кодтон сомы, хордтон ард. 
Бæрзонд Хуыцау! Æнæкæрон - Дæ хæрзтæ, — 
Мæнæн дзы ратт Ды удлæууæн æууæнк, 
Цæмæй дзы сурон дун-дунейы мæнг, 
Цæмæй цæрæм Дæ дæлбазыр æдæрсгæ, — 
Лæгмæ лæджы фырт мауал иса къух, 
Фыддугты карзæй мауал хъæрза туг. 

7 
НЫХАСЫ УАСТЫРДЖИ 
Ныхасы Уастырджи, дæ номæн 
Æртæ æртæдзыгъонæй - кад! 
Дæуæй æз бирæтæ нæ домын, - 
Æрмæст мын иунæг хорзæх ратт: 
Уæздан, зæрдæскъæф уæд мæ ныхас, 
Фæлæ куы бахъæуа, мыййаг, 
Æрлæууæд барджынæй тыхы раз, 
Рæстдзинад басгуыхæд йæ уаг. 
Æмæ куы суа зæххыл зын цæрæн, 
Уæддæр-иу ма ивæд йæ равг, 
Уæддæр-иу макуы суæд уæййаг. 
Æмæ ма иу: дæ бынты цæуæг, 
Кæд у йæ райгуырдæй ирон, — 
Иронау ссарæд-иу дæ ном. 

2 
АМЫРАНЫ НЫХАС 
Æрхастон зынг æз адæмæн уæлæрвтæй, 
Хуыцæутты ныхмæ рацыдтæн, цæмæй 
Зæххонтæ феной хуртæ æмæ мæй 
Сæ къонаты йæ цин æмæ йæ тæвдæй. 
Фæлæ хъæрзын Хуыцауы судзаг цæфтæй: 
Хæры мæ игæр сау уари! — уæууæй... 
Зæххонтæй уымæн уыссиугæнæг нæй - 
Цы ’рцæудзæни зæххон лæгыл мæ сæфтæй?! 
Зынг зæгьынæй нæ судзы ком. Уæд афтæ! 
Зынгæй хъазын та расайы фыдæх, 
Ныггуыпп ласы лæджы къæхты бын зæхх. 
О Адæймаг, дæ зондæн ма уæд рафтæн! 
Дывыдон артæй дун-дунейæн тæрс, - 
Зынг къухы нæ - дæ зæрдæйы йæ хæсс. 

Й 
ФЫДЫУÆЗÆГ 
Цæрыс уæздан æмæ фырнымдæй, 
Фæлæ дын ничи кæны аргь. 
Дæуыл æвæры алчи саргь, 
Рæхойы дæ æнæуаг дзырдæй. 
Бæрзонд кад ферох ис дæ фырттæй. 
Сæрибар? — нал сын у зынаргь 
Æмæ хæссынц æлгъысты уаргъ 
Фынæйхъуыды, зæрдæлæбырдæй. 
Уæздан лæгæн - уæздан йæ ми. 
Дæ уæздан чи ’мбары, кæм и? — 
Дæ риу хæрам-маргæй фæхъæстæ. 
Цæуыс фыруæзданæй æфхæрд, 
Фæлæ ма чи кæна дæ мæт?! 
Цæрæм нæ хъузджыты æмбæхстæй. 

— го — 
КАД 
Ис кадылмардæй кадмондаджы ’хсæн 
Сæрсæфæн ком — æнæбын æмæ уазал. 
У кадылмардæн кадылхаст йæ сæр, 
Фæкæны кадæй кадмондаг та базар. 
Дзыллæты сагъæс — кадылмарды мæт, 
Уæд кадмондаг йæхи удæн фæзары. 
Кæндзæни кадылмард фыдызнаджы тæлæт, 
Йæхи гуылы бын кадмондаг æндзары. 
Æмæ куы ’рцæуы кадылмарды рад, — 
Йæ кой куы айхъуысы æгæрон дард, 
Уæд кадмондаг дæр ахæм кад фæдомы. 
Цæмæй зоны: фæлгьаугæйæ нæу кад, 
Хъæуы йын алкæд удуæлдай лæггад, - 
Тыхæй ахсын та иуæн дæр нæ комы. 

— гг — 
СОНЕТ ÆГЪДАУÆН 
Ирон æгьдау, фыдæй фыртмæ цыдтæ, 
Цæстыгагуыйау хъахъхъæдтой дæу адæм, 
Рæбинаг цæджындз басгуыхтæ сæ цардæн, — 
Фыдохы бон уа, цины уа — хъуыдтæ. 
Фæлæ ныр та? Ныртæккæ та цы дæ? 
Цæмæн у афтид де ’ргъæукъæлæт бадæн, 
Æви, мыййаг, æфсæст кæстæрты кадæн 
Нырæй фæстæмæ хитдзынæ цъындæй? 
Ирон æгъдау, сæ зæрдæтæ дæ цотæн 
Сты фиуты тыхт æмæ дын æй зæгъын: 
Æнæ дæу сын æнцондæр у цæрын. 
Æфсæст гуыбын йæ цумагæнæг зондæн 
Кæм басгуыхы, уым нал фæхъæуы кад, 
Æмæ æрвит ныр музейты дæ цард. 

— гт- — 
ИРЫСТОНÆН 
Нæ Ирыстон æртæ дихы ныцци. 
Æртæрдæм æй æрра куыйтау ивазæм, 
Æртæ дихы — нæ номы куывды нуазæн, 
Æртæ дихы - нæ маст æмæ нæ цин. 
Фыдæй фыртмæ нæ никуы сбаста дин, - 
Хуыцæуттимæ дæр сусæг хæстæй хъазæм, 
Нæ Хуыцауы дæр дзаг сыкъайæ уарзæм, 
Æрвонг удæй та кувынмæ - æлгьин. 
Фыдæлты фарн — нæ кад æмæ нæ цыт! 
Фæлæ куырмæджы уый дæр бонгай батад, 
Æмæ ма дзы фæстагæттæн цы баззад? 
Фыдыуæзæгæй нал хъуысы нæ дзырд. 
Кæнæм ма фидис: ир, къуыдар, дыгурон... 
Æртæ дихы - фыдæлты рухс Æртхурон. 

— 13 — 
ФАРН - I 
Фарн — Иры зæххыл рухс царды бындур! 
Фарн уæд нæ хъуыддæгты, нæ куысты, 
Фарн уæд нæ цины ’мæ нæ рысты, 
Æнæ фарнæй ныл макуы скæсæд хур. 
Дæ хуыздæр куывдты фарны хорзæх кур. 
Æнæ фарн лæг æнамонд у, æлгьыст у, - 
Цæры йæхицæн сусæгæй куырм мыстау, 
Дзыллæты ’хсæн та ницы вæййы — мур. 
Фарн фесафы тызмæг уды хæрам, 
Æфхæрд зæрдæйы батавы йæ хъарм, 
Æргом хорзæхтæ, амæндтæ фæуары. 
О Иры фарн, нæ сау хæхтыл дæ арм 
Ды макуы сис. Дæ дæлбазыр нæ дар, - 
Мæ судзгæ уарзт, мæ судзгæ цин дыл хъарын. 

— 14 — 
ФАРН - II 
Æнусон куывд, æнусон арфæ - ФАРН. 
Фыдæй фыртмæ йæ хъахъхъæнын фæразæм, 
Æппæт дзырдтæн æй равæрæм сæ разæй, 
Æмæ æппæты батавы йæ хъарм. 
Фарн, Иры зæххыл макуы сис дæ арм, 
Мæ хуыздæр куывд дæ сыгьдæг номыл уадзын: 
Нæ фидар ныфс, нæ фидар æнцой разын, - 
Кæйдæр къухæй нæм ма рауадз хæрам. 
Лаокоонау ньтл куы тыхса калм, 
Йæ маргхъæстæ æвзæгтæ нæм куы дара, 
Уæд ма баззайæд кæрддзæмы нæ хъама. 
Фарн, Иры зæххыл рухс цæхæртæ кал! 
Нæ дарæг дæ, нæ уромæг, - æмбарæм, - 
Фæстагæттæм дæ адæттæм мах хъуамæ. 

15 
ФЫДНИЗ 
Фыдæй фыртмæ кæрæдзийы хæрæм, 
Æнæ кардæй кæрæдзийы æргæвдæм. 
Мыййаг, кæд уый дæлимонты фыдвæндæй 
Кæрæдзи сæфтмæ афтæ тынг бæллæм 
Æмæ цæрæм фыдызнæгтау, цæрæм. 
Цы кæндзæни, куыд цæрдзæни нæ фæдон? — 
Дзæгьæлæй тулы цардвæдыл нæ уæрдон, 
Кæйдæр фæсарцмæ афтæмæй бæллæм. 
Нымад нæм нал у намыс æмæ кад, 
Цы нæм ис хорзæй — зонæм ыл æлгь кæнын, 
Фыдæлты фарн дæр базыдтам ныгæнын. 
Нæ хуыздæр мæт: мæнæн уæд хорз мæ цард, 
Æрзайæд-иу мæ фæстæ та бæхгæрдæг... 
Нæ марæг дæр, нæ сафæг дæр - нæхæдæг! 

—16 — 
* * * 
Фыдвæды бсесты æвæд хуыздæр. 
Адæмон æмбисонд 
Фыдæлты уаз амонд, цы фæдæ? 
Цы зин дæ бадомдта, цы хин? 
Дзырддаг цæмæн ысси нæ цин 
Цыдæр дывзагæтты фыдвæндæй? 
Цæмæ стæм сагъæссаг дæ мæтæй? 
Цæмæ хъæрзы куырмæджы риу? 
Кæдмæ нæ хъаздзæни æвдиу, 
Кæдмæ нæм дардзæни йæ фæттæ? 
Кæддæр хуыцæуттимæ^æмвынг 
Уыдис нæ дард фыдæл. Йæ фæндон 
Нæ рантыст дунемæ йæ фæдон, 
Æмæ ныккал, Хуыцау, дæ зынг! 
Нæ хъæстæ бабын уæд дæ фæндæй! 
Ды нæ уæддæр бахиз фыдвæдæй. 

17 
Чырыстийы цъуппыл мæ уды дзæгæрæг 
Дзыназы ’мæ ниуы, фыртыхстæй хъæрзы, 
Мæ игæрæй дунейы хъыгтæ мæрзын, 
Мæ тарст зæрдæ фестад фæдисы дзæнгæрæг. 
Уый нал ис зæххон лæгты астæу лæгбæрæг, 
Уый сау тыхты карзæй æвзарæм мах зын, 
Уый зонæм кæрæдзийы уындæй тæрсын, 
Уый дунейы скондыл ныммарди цъæх хæрæг, 
Уый нал хатæм барвæндæй кад æмæ рад, 
Уый расты зонд нал у фыццагау нымад, 
Уый сау калм æууæнкæй нæ риутæм ныххызти, 
Уый кафы нæ амондыл хæйрæджы къах, 
Уый райстам æлгъыстæн зæххон фыдты уаргъ... 
Æмæ нын цы кæна нæ мæгуыр Чырысти?.. 

— %г — 
Мæ зæрдæ рыст — мæхæдæг ын хъæцыдтæн. 
Куы нал-иу уыдтæн хаттæй-хатт мæ сæрæн, 
Уæддæр мæ низ, мæ масты кой æндæрæн 
Къæзгæ-тъизгæ æххуысæнхъæл нæ дзырдтон. 
Ныр дзыллæмæ фæдисхъæрау æрцыдтæн - 
Хъæрзы нæ зæхх, бынсыгъд кæны нæ цæрæн, 
Куырмæнхъæлæй нæ равзæрстой æвзæрæн, 
Ныддардтой нæм сæ марг-фæттæ, æрцытæ. 
Æрмæст нæ хъарынц дзыллæмæ мæ дзырдтæ, — 
Сæ туг æрфынæй, нал ракæсынц зондæй, 
Нæй, нал тæрсынц æрæджйауы фæсмонæй. 
Æвæлмон комдзаг скæндзысты лæгсырдтæ, — 
Цы не ’нтысы æлгьаг æмæ лæгмарæн! — 
Нæ кад, нæ намыс сæфдзæни бындзарæй. 

14 
«Дуне никуыдæр царди æвыдæй, 
Нæй дзы иугæндзон фæтк æмæ ’гъдау, - 
Иу фæцæры йæхицæн фырнымдæй, 
Иннæ та йæм лæбуры сырдау», - 
Арæх хъуыстон æз афтæ мæ фыдæй, 
Уæд нæма зыдтон урс æмæ сау, 
Уæд мыл ничима рацыд фæлывдæй, 
Æмæ хастон йæ ныхæстæм фау. 
Фæлæ абон, нæ дуне куы стызмæг, 
Цардуалдзæджы ныл ногæй куы ’рзымæг, 
Æмæ дзыхæй куы нал хауы дзырд, 
Иу та иннæйы бартæ куы исы, 
Æмæ фатдзæфау зæрдæ куы риссы, 
Уæд æрымысын дæу æз, мæ фыд. 

— 20 
* * * 
Фыддуг, фыдаудæн æрцыд! 
Нæ къæбæр нал бахæрæм адæн, 
Нæ туг - ызнæт, нæ зонд — мæрдцъынд, 
Иæ бындур фехæлди нæ цардæн. 
Кæддæр нын арфæйаг цы уыд - 
Фыдызæхх, Райгуырæн, Ныййарæг, 
Кад, Намыс, Амонд æмæ Цыт - 
Нæй, нал ис уыдæттæ нымайæг. 
Æрцыд фыдаудæн, фыддуг, - 
Сыхаг сыхагыл арт æндзары, 
Ныххойы Уарзты хурхы цурк, 
Кæуылдæр туджы зæйтæ уары, 
Кæмæн та бабирæ йæ мулк 
Æмæ йæ галуантæй ныззары. 

— яп — 
Хæлæг дæм нæ кæнын æз, гакк-гукк, — 
Нæ сарæзтай никуы хæдзæр. 
Дæ цард дæр кæд цардыл нымад у, 
Уæд рафæлдæхт дунейы цард. 
Ды айк дæр кæйдæр къуыртты ’фтауыс, 
Зæнæгыл нæ базыдтай мæт, 
Æдзухæй дæхи номæй зарыс, — 
Кæсы дæм дæ «гакк-гукк» æгъгьæд. 
Мæн дунейы сагьæс фæлвары: 
Куы мастыл, куы уарзтыл ныззарын, - 
Фыдызæхх - мæ цин æмæ рис. 
Æнæ къуым æнцойад нæ арын, 
Мæ хæдзар быгьдæгæй куы ссарын, - 
Мæ зæрдæ ныццæгъды фæдис. 

— гг — 
Цардæн ис дыууæ цæсгомы: 
Иу дзы сау у, иннæ - урс. 
Иу дзы сау хъуыддæгтæм хоны, 
Иннæ йемæ ’рхæссы рухс. 
Сау цæсгомы сау хъуыддæгтыл 
Урс цæсгом æфтауы арт, 
Сау — къæйных æмæ кæм сæтты, 
Халы урсы рæсугьд цард. 
Сауæй урсы астæу арæн 
Лæг цæрæнбонты нæ ары - 
Сты йæ уды кæд æмбæхст?! 
Урс фыдтæ куы ’рзилынц уарзтæй, 
Сау фыдтæ уæд змæлынц мастæй - 
Æмæ не ’нцайы сæ хæст. 

— гъ — 
* * * 
Цæрын зын у. Рæсугъд у цард! 
Зæххыл лæгæй цæрын фæраз. 
Фыдбон дæр царды улæфт уарз 
Æмæ дын - намыс æмæ кад! 
Кæн цардæн удуæлдай лæггад, 
Æвдадзау ын йæ цинтæ нуаз 
Æмæ мæлæты кой ныууадз, 
Ныууадз æрхæндæг æмæ ’нкъард. 
Нæ хæссы афтæ бирæ маст, 
Цæмæй кæнай дæ цардæй хъаст, 
Æмæ дзы райдайай хъæрзын. 
Куы уай æнæсайд æмæ раст, 
Уæд хурау райхæлдзæн дæ уарзт. 
Рæсугьд у цард. Цæрын у зын. 

— 24 — 
ФЫДЫ ФÆДЗÆХСТ 
Лæгæн йе ’гъдау йæ ражй и/шуы. 
Мæ фыды æмбисæндтæй 
Лæппу, æз иу хъуыддаг æмбарын 
Æмæ дын æй æзæгъгæ нæй: 
Дæ къæбæр макуы акæн уæй, 
Æлхæнгæ кадæн ма зон барын. 
Куы уа æгьдау лæджы хæдзары, - 
Цæрдзысты бинонтæ фæрнæй, 
Æмæ, мæгуырдæр нæй дæуæй, 
Уæддæр дæ къæсæй хъуысдзæн зарын. 
Дæ цæхх, дæ кæрдзын дæтт хæларæй, 
Цæмæй дæ ма хъæуа хæссын 
Æдзух дæ дæлармы хызын. 
Цæудзæни де ’гъдау уæд дæ разæй, 
Бæлццонæн ку’ аразай йæ къух, 
Куы уай нæртон фысым æдзух. 

— 7.5 — 
ÆГЪДАУ 
Æртæ чъирийы хæхты фæрныг цотæн 
Вæййы сæ разы кувынæн æдзух. 
Фæзæгьынц: «Уæд нæ цард рæсугьд, 
Цæуæнт ныл хъæлдзæгæй нæ бонтæ». 
Цæры ма хæхты иугай донкихоттæ, 
Фыдæлты фарныл не систой сæ къух, 
Æмæ куы ’рцæуы цавæрфæнды дуг, — 
Фыдæлты дзуæрттæм бакувынц гьеуæддæр. 
Нæ хъæуы рох ам иу хъуыддаг æрмæст: 
Кæддæр хуьщæуттæн чи расидти хæст, 
Куыд баууæнддзæн ныр уый фæдон Хуыцауыл?! 
Фæлæ лæгæн йæ куывды ис æфсарм, 
Йæ мæт, йæ сагъæс - дунейы хæрам. 
Уæдæ йæ бауадз: бакува æгьдауыл. 

— 26 — 
Æрцæуы дугæй дуджы ’хсæн фыддугьтæ, 
Æрцæуы тох, ныккæлы туджы зæй. 
Фæлæ та, кæс, мæнгард цæры фæрнæй, 
Рæстудæн ногæй — хъизæмар, фыдтухæн. 
Рæстдзинад та æрцыди баст йæ хурхæй, 
Фыдæх - уæгьдибар, — арæнтæ йын нæй, 
Нæл хуыйау ракаст кæрийы сæрæй, - 
Лæгау лæгты та гæркъайæ ыздухы. 
Цы зæгъæн ис?! Æппæт дæр — æрдзы сконд, 
Зылын дæр, раст дæр уый кæны нæ зонд. 
Хуыцау, табу! Дæ тæрхон-иу уæд рахиз, 
Ис алкæй риуы зæд æмæ хæйрæг, 
Ис алы ран дæр лæг æмæ хæрæг, — 
Хæйрæг-хæрджытæй дунейы фарн бахиз! 

— 27 — 
* * * 
Нæ мидбынаты кодтам цоппай, 
Æрмæст цæмæй зыдта уый лæг?! 
Кæй уыд нæ алы къахдзæф мæнг, - 
Æмбæхста алчи уый йæ цотæй. 
Фæлæ уæддæр мæ мæгуыр зондæй 
Зыдтон: хæрæг кæй у хæрæг, 
Кæй дары даргь хъустæй бæрæг, 
Æфсургь кæй фидауы йæ кондæй. 
Ныййарæг никуы сайдта мæн, 
Æдзух йæ цæстыты фæлмæн 
Дзырдта мæнæн: «Тызмæг у а цард. 
Ныр дæр рæстуд æмæ фыдлæг 
Нæма сты иухуызон бæрæг, — 
Æнусон тох, мæ хур, нæ банцад». 

— гг — 
МАЛУСÆГ 
Токоты Алиханæн 
Уыд рагуалдзæг. Мит сабыр тадæй тади, 
Хур зæхмæ хаста иугæндзон йæ хъарм, 
Цыма та мад æрæвæрдта йæ арм 
Йæ хъæбулыл, — зæхх хуры тæвдæй ради. 
Уæд миты бын цы малусæг æрзади! — 
Фыццаг дидинæг — рухс уалдзæджы фарн, 
^Фæдисонау уый цардæн хордта ард, - 
Йæ хъармæй мит йæ алфамблай æртади. 
Æрттывта уый цыкурайы фæрдыгау, 
Æнæхинæй, сывæллоны цæссыгау, 
Зынг хуры рухсмæ калдта ирд тæмæн. 
О рагуалдзæг, бæрзонд уарзты æвдисæн, 
Фыццаг малусæг — уалдзæджы фæдисон - 
Дæ цинты цинæй дуне у фæлмæн. 

— гч — 
НЫФСЫ СОНЕТ 
Там жши поэты — и каждый нстречал 
Другого надменной улыбкой. 
А.Блок 
Нæй м’ алфамбылай иу хуызæнæн лæг, - 
Хæссы йæ марг-фат алчидæр æмбæхстæй, 
Кæм æй ысуадздзæн иуафон дæ фæстæ, 
Уый ЭВМ дæр не скæндзæн бæрæг. 
Уæвгæ, нæ кæнын иумæ дæр хæлæг: 
Рæстдзинадæй æрæхсæдын мæ рæзтæ, 
Зынгцæхæртæ куы ныддарой мæ цæстмæ, 
Уæддæр мæ дзырдты ничи ссардзæн мæнг. 
Нæ дарынц кæд мæ къахдзæфтæ бæрæг 
Бæрзонд рындзмæ, уæддæр хъæцын мæ зыныл, 
Æцæг лæгау мæм иу хъуыды фæзыны: 
Кæд иуафон ыссарин ахæм зæнг, 
Кæдæм нæма фæхæццæ ис лæджы фæд, 
Кæм сæрттивдзæнис рухс хурау лæджы фæнд! 

— ъо — 
* * * 
Ис цардæн иунæг фæтк æрмæстдæр: 
Рæстудæй раст цæрын фæраз, 
Дæхи бæрц иннæйы дæр уарз, 
Мæгуырæн ма ахиз йæ фæрсты, 
Ныхкæнæд цæвæрфæнды рæстæг, 
Уæд дуне маргæмхæццæ карз, 
Фыдбоны сау хъыцъыдон нуаз, 
Уæддæр-иу баззай зæдæнгæсæй. 
Лæджы ном чи хæссы бæрзонд, 
Йæ миты чи вæййы хæдзонд, 
Фæуарзы ахæмы йæ кæстæр. 
Цæргæйæ баззайынц йæ фарн 
Æмæ йæ рухс зæрдæйы хъарм, — 
Бæхгæрдæг не ’рзайы йæ фæстæ. 

31 
* * * 
Æппæт дæр сбаддзæни йæ гаччы: 
Нæ арс нæ цæудзæн галы фæстæ, 
Нæ бирæгъ нал лæбурдзæн фыстæм, 
Нæ рувас нал хъыгдардзæн карчы, 
Нæ гæды нал хъаздзæни мыстæй, 
Нæ калм кæсдзæни хæфсмæ хъусæй, 
Нæ цæргæс нал сурдзæн тæрхъусы. 
Цæрдзæни кусæг лæг æдыхстæй. 
Цæмæй уæм рахиз а хъуыддаджы, 
Ис уымæн иунæг хос: æрцахсын 
Нæ рувас, бирæгъ æмæ арсы, 
Нæ сау калм, цæргæс, стæй гæдыйы, 
Фæлæ, цы йæ ’мбæхсон, рæдийын, — 
Æппæт кæд ысбадти йæ гаччы?! 

— за — 
САГ 
Зынæй цæуы фæрæты бынмæ саг. 
Сæрибарæй йæ сæр хæссын фæразы, 
Куы йæ баййафы сау цуаноны азым, 
Уæддæр ма ссары уæлрындзтæм фæндаг. 
Сæрибар цард - уый сагæн у йæ уаг, 
Æлвæст сыкъатæй хуры тынтæй хъазы, 
Зæрдæдзæбæхæн цъитидонæй нуазы, 
Ыстæй фæхизы кæрдæгыл йæ фаг. 
Уæздан, хæрзконд æмæ сæрыстыр, 
У æрдзы фидауц, æрдзы цин! 
Куы кæла цуаноны æлгъыстыл, 
Куы бамбара, йæ цард фæци, 
Уæддæр йæ тыхст æмæ йæ рысты 
Йæ уæрджытыл ныззилы цъил. 

33 
* * * 
Лæгау лæгæн нæ фидауы кæуын. 
Мæ хъысмæт мæ, Сизифы дурау, суры: 
Куы баззайын æмыр кæсагау сурыл, 
Куы фурды арфы цавддурау лæууын. 
Фæлæ уæддæр мæ цæссыгтыл хъæцын, 
Быдзæуау арæх рухс бæллицтæй хъазын, 
Æлгъыст Сизифау уаргъ хæссын фæразын 
Æмæ цæрын мæ хъаруйы фæрцы. 
Фæллад бæлццон æнафоны фæндагыл 
Кæм фæкæны бæрзонд галуанты мæт! 
Дыдзы рухс дæр уый банымайы фагыл. 
Дыдзы хорзæн цы агуырдтон æз цардæй? - 
Сæуæхсидау бæлвырд уыдис мæ фæнд: 
Дунейы рухс фарн, бахиз мæ æгадæй. 

— 34 — 
* * * 
Мæ цардæн никуы ссардтон фæтк, 
Мæ митæ — бонвыддæр, æвæрæз, 
Нæ нæрыд æмбырдты мæ хъæлæс, 
Нæ хъардтон адæмæн мæ фæнд. 
Фæлæ зæгьын: æгьгьæд, æгьгьæд! 
Фыййау дæр ивы хатт йæ пæлæз, 
Дæхи уæд афтæ ’взæр цы ’нхъæлыс, 
Кæй фæдæй цауддæр у дæ фæд?! 
Фæлтау-ма райс дæ нæртон уадындз 
Æмæ, лæгау лæгтæ кæм бадынц, 
Дæ зарæг уым ныккæн ды дæр. 
Цыфæнды раст æмæ фырнымдæй 
Цы^фырт нæ уа хуыздæр йæ фыдæй, 
Йæ мæлæт ахæмæн — хуыздæр. 

35 
ЗЫМÆГОН СОНЕТ 
Ныхъхъус и æрдз. Ныссабыр бæстæ. 
Хæххон дон ихы бын фæци. 
Æгæрон урс-урсид кæрцы 
Хуыссынц ныр хæхтæ æмæ фæзтæ. 
Нæй кæмтты ацæуæн æдæрсгæ, - 
Чысыл уынæр æмæ — зæйцыд! 
Æрмæст ма хъæумæ хæстæг сырд 
Нынниуы мигъфæлмы æмбæхстæй. 
Кæмдæр та атылд зæххыл хур, 
Кæмдæр та сусæны тæвд хъазы, - 
Зæхх аскъуыдтæ, ныкъкъæй, ныддур, 
Æнусон æрдзæн уый — йæ уаг, 
Цы тых æрлæудзæни йæ разы, 
Цы тых ын раивдзæн йæ равг? 

36 
ХУЫМОН ЛÆГ ÆМÆ ПОЭТ 
Хуымон лæг уалдзыгон хуымгæнды 
о Æппары хорнæмгуытæ хъавгæ. 
Йæ уæлмонц сагъæстæ, йæ фæндты 
Кæны ныййарæг зæххæн арфæ. 
Хуымон лæг развæлгъау нæ зоны, 
Фæззæг йæ хорыкæнд цы ратдзæн, 
Уæддæр — зæххы сойæ йæ сомы. 
Уæддæр — зæххы сойæ йæ ард дæр. 
Поэт, хуымон лæгау, йæ дзырдтæ 
Йæ дзыллæйы зæрдæйы тауы, 
Фæлæ цы суадздзысты - нæ зоны. 
Йæ ныхмæ рацæуæнт йæ дзыллæ, 
Уæддæр йæ дзыллæйы ыстауы, 
Йæ дзыллæйæ фæкæны сомы. 

37 
ЦАРД 
Лæг цалынмæ цæры, уæдмæ æууæнды, 
Йæ райсомбон кæй уыдзæни хуыздæр. 
Хъысмæты цалх æй кæд æууæрды, 
Ныккæны йæ кæд сау куыдзæй куыдздæр, 
Уæддæр кæсы, фæлгæсы царды сæрты, 
Йæ ныфс, йæ хъару н’ асæтты уæддæр, 
Уæддæр лæгдыхæй фидæнмæ лæгæрды, — 
Йæ цин йæ мастæй разыны уæлдæр. 
Æлгьыст æмæ фæлдыст у ацы цард, 
Уæддæр дзы ис цыдæр æнахуыр рухс, 
Æмæ лæджы йæ фæдыл сайы бонгай. 
У а дуне æлгьаг æмæ мæнгард, 
Фæлæ зæххыл куы фæцæрай æнус, 
Уæддæр ма дæм цæрын æрцæудзæн ногæй. 

38 
ЗÆРОНД ЛÆГ 
Гуыбыр-гуыбыр йæ фæлахс кæрцы 
Йæ ихсыд лæдзæджы æнцой 
Æрцæуы ныхасмæ. Ысхæцы 
Уым дзурынтыл. Вæййы йæ кой 
Нæ цард, нæ æрвылбоны катай, 
Нæ бонгуыст, фæззæджы бæркад... 
Йæ тых кæд баруад æмæ батад, 
Уæддæр йæ ныфс æвдисы цард, 
Фæкæсы буц æмæ рæвдыдæй, 
Цыма нæ федта царды маст, — 
Фæкæны арфæйаг ныхас. 
Фæзæгьы: кæстæртæ æвыдæй 
Цæрæнт мæ карæнмæ. Мæ уарзт — 
Сæ цинтыл баст, сæ сæрыл хаст. 

39 
* * * 
Дæуæй дæр базыдтон мæ бон, 
Дæуæй дæр баривад мæ куырой, 
Æмæ та аззадтæн мæгуырæй 
Мæ ихдзагъд сау хуымы кæрон. 
Уæвгæ цæй дæлæмæдзыд дæн 
Æмæ мæ бон куыннæ фæзонын! - 
Мæ фыруарзтæй æз пыл кæй хонын, 
Мæлдзыг дæр не схоны уый мæн. 
Æмæ та ног мæхиуыл худын, 
Куырмау та сусæгæй кæуын. 
Уæд та ма иунæг хатт, тæхуды, 
Æмгар куы бамбарид мæ зын! 
Зын у æмгары цæфтæй цудын, 
Зындæр та уый æлгьыст хæссын. 

— 40 — 
* * * 
Цард цæуы, фæлæ цæрын-нæ цæрын, 
Нал хатын уый, нал зонын бæлвырд: 
Сау тарæй мæм рацæуы лæгсырд, - 
Сау фыдтæ мын разилы мæ сæрыл. 
Нал зонын фæдисонау хъæр кæнын, 
Нал хъуысы къуытты лæгау мæ дзырд. 
Сау боны фыдыуæзæгæй сырд, - 
Рухс бæллицтæ базыдтон ныгæнын. 
Сау лæгау нæ базыдтон уæй кæнын 
Æз мæ ном, мæ кад æмæ мæ дин, 
Стæй мæ риуы никуы хастон хин. 
Зонын, хатын: сау бон мыл æркæны, 
Исдзæнис мын сау лæгсырд мæ цин. 
Зонды дуг, æвæццæгæн, фæци. 

— 41 — 
* * * 
Мæн дæр фæнды лæгау цæрын, 
Фæлæ мæ цард быдзæуау хъазы, 
Уæддæр вæййын мæ цардæй разы, 
Уæддæр фæсурын риуæй рын. 
Уæддæр нæ фидæнмæ цæуын, 
Уæддæр æз ацы дуне уарзын, 
Уæддæр нæ хæссын иумæ азым, 
Уæддæр нæ зоны иу мæ зын. 
Уæддæр æз уарзын ацы цард, 
Уæддæр сæрибар дæн мæ сæнтты, 
Уæддæр зындзинæдтæн нæ сæттын. 
Бæрзонд фарн, намыс æмæ кад 
Нымад кæд нал ысты нæ дуджы, 
Уæддæр цæрынц мæ зонд, мæ туджы. 

— 4а — 
* * * 
Хуыцау, дæ хорзæх! - фарны хъуыддаг равдис: 
Дæ раст тæрхонæй дуне уæд æвыд, 
Нæ дзыллæтæ дæ цинæй уæнт рæвдыд, 
Кæнæнт дæ фæрцы сау тыхтыл уæлахиз, 
Æвзарæд алчи галиу æмæ рахиз, 
Æмбарæд алчи раст æмæ мæнг дзырд, 
Дæ къухы ис зæххон адæмты цыт, - 
Сæхимидæг сæ масты артæй бахиз. 
Фыдæй фыртмæ дæ табуйæн цæрæм, 
Нæ удтæй дын дзæнгæрджытæ цæгъдæм, 
О Стыр Хуыцау, æмæ нын бакæн ахъаз. 
Ды Иунæг дæ - бæрзонд Дæ ном, Дæ кад! 
Ды радтай мах, Ды нын æрхастай цард, - 
Дæ хорзæхæй нын царды хæрзтæ бауарз. 

43 
Дæ риссаг катай дын æмбарын, 
Мæ бон дын баххуыс нæу, мæ мад. 
Цæуыл дæм сфыдæх и дæ цард, - 
Фыдхъизæмарæй дæ цы мары? 
Æви кæд н’ арфæйаг хæдзарыл 
Æрцыд фыдусы сау æлгьыст, 
Æндæр уæдæ цы у дæ тыхст? 
Уæнгбаст, дзыхбастæй дæ цы дары? 
Дæ хъæбул нал фæразы зарын, 
Мæнгцарды уылæнты мæ нау 
Ныкъкъул, æмæ йын хос нæ арын. 
Цæрын куырм мыстау сау мæйдары, 
Дæ мæтæй зæрдæ дары сау 
Æмæ дзы их-фæзгьæртæ уары. 

— 44 — 
Уæлæуыл бафыстай дæ зындон, 
Кæм дæ, уым рухс дзæнæты бад, 
Мæ ныййарæг, мæ уарзон мад, 
Æрмæст цæрын мæнæн фæзындæр. 
Дæхи нæ буц кодтай хъæрзынтæй, 
Фæлæ уыдтон: сындæггай цард 
Дæ фæллад цæстыты куыд тад, - 
Мæхи фæсмонæй ныр хæрдзынæн. 
Уæвгæ, мæ бон ма дын цы уыди? 
Хæцыдтæн адæргæй дæ удыл, 
Нæ мæ базыдтай зул ныхас. 
Мæхи цард айрох ис мæхицæй, 
Фæлæ уæддæр æрцыд нæ хицæн, — 
Уæлæуыл нын ныууадз дæ уарзт. 

45 
* * * 
Цæрын æрхæндæгæй, æнкъардæй, 
Мæ маст мæ зæрдæйы ныддур. 
Дæ ныхас нал хъусын: «Мæ хур, 
Цæуыл у, цæ, зæгъ-ма, дæ катай?» 
Дæ цинимæ мæ цин дæр батад. 
Дæ дæлфæдтæм ныххуыссыд дур, 
Æмæ мæ сæнтты нау ныкъкъул, 
Фæстаг ирвæзæн былæй адард. 
Уæлæуыл уыд дæ цард зындон, 
Фæлæ йæ раивтай дзæнæтæй? 
Æрцыд дæ удхæрттæн кæрон? 
Фæндонхорз никуы уыди цард, - 
Мæнæй кæд ацыдтæ æфхæрдæй, 
Уæд-иу мын, курын дæ, ныббар. 

— 46 — 
* * * 
Ам уæлмæрдтæ хæстæг кæмдæр ысты, 
Æдзæм сабыр æдзæм уæлдæфы ризы. 
Æрхæндæг тас æнкъард зæрдæйыл хизы, 
Ыскæуы уыг, æнæхъуаджы тыхсы. 
Кæйдæр куырой арахъæгтæ ыссы, 
Мыст, фарны хæлцау, фалгæрæттæ уидзы, 
Нæ йæм хъуысы куыройы фыдты тъизын, 
Нæ йæм хъары кæйдæр уды тыхсын. 
Поэт та цардыл зарджытæ фыссы, 
м Йæ уды тæмæн дунемæ хæссы, — 
Йæ цин ысхæццæ хуссайраг сæнимæ. 
Фæлæ куы ’рцæуа уæлмæрдтæй сæхимæ, 
^Уæд уаты астæу цавддурау лæудзæн, - 
Йæхиуыл уым хæкъуырццæгæй кæудзæн. 

47 
Мæ уарзт мæ мастимæ ысхæццæ. 
Цы кæнон ныр, куыд цæрон ныр? - 
Æхгæны адæргæй мæ хъуыр, — 
Сæ иу дæр нал хъæцы æрхъæцмæ. 
Мæ уарзт мæ мастимæ ысхæцдзæн, - 
Мæ риу сын - карз тохы быдыр. 
Фæсхæст æз фестдзынæн быдыргь, - 
Мæлæт мыл адæргæй æрхæцдзæн. 
Æз зæххæй арвы астæу — иунæг! - 
Мæ риуы — судзгæ фыдты маст, 
Мæ риуы - сусæг цинты уарзт. 
Мæ маст нæ равдисдзынæн иумæ, 
Мæ уарзт та хурæргом тæхы — 
Гъе афтæмæй цæрын зæххыл. 

— 48 — 
СФИНКС 
Æнусты сæрты абонмæ æрцыдтæ. 
Ды цавддур дæ — æдзæм æмæ æмыр, 
Дæ ралгьитæг цы ран бабын ис ныр, 
Цы йыл бафтыд дæ кад æмæ дæ цытæй? 
Фæразыс ды дæ хъизæмайраг зынтæн. 
Цагьар дæр дæ, паддзах дæр дæ лæгæн! 
Фыдæлты хин нæ уыдаид мæнгæн, 
Æндæр æй уæд цæуылнæ скодтой сынтæн? 
Æмыр-æдзæмæй дун-дунемæ — хъусæг, 
Фыдæй фыртмæ дæм дзыллæтæ кæсынц 
Æмæ дыл алы таурæгътæ хæссынц. 
Мæн та фæнды: куы рахатин дæ сусæг, 
Куы дын зæгьин хæрзгæнæгау дæ ном, 
Куы мæм сыстис, куы рацæуис æргом. 

— 49 — 
* * * 
Фыдæлты райгуырæн уæзæг, 
Дæ ном, дæ кад æмæ дæ цытæн 
Цæрынмæ а зæхмæ æрцыдтæн, 
Фæлæ мæ цинты цин фæмæнг. 
Дæ хъæбысы уыд цард дæрзæг, 
Уæддæр мæ сау зынтæн хъæцыдтæн, 
Рæвдыдтон дæ мæ зарды дзырдтæй, — 
Ды мæ нæ бамбæрстай æцæг. 
Дæ мæтæй бадон ис мæ зæнг, 
Фыдыуæзæг, фæлæ нымад та 
Кæмæ у уый? Кæм у бæрæг? 
Дæуæн уыдтæн уæлдайаг лæг. 
Дæ лæвæрттæй мæнмæ цы ’рхаудта, - 
Æрмæстдæр фостæрæн лæдзæг. 

— 50 — 
* * * 
Мæ уды цæфтæ базыдтон нымайын 
Æмæ мæ зæрдæ адæргæй хъæрзы, 
Фæлæ кæмæн, кæмæн дзурон мæ зын? — 
Мæхимидæг мыдадз цырагьау тайын, 
Уæддæр нæ зонын цардæй æз фæллайын: 
Мæ рухс зарджытæ дунемæ хæссын, 
Мæнау йæ зынтæм исчи кæд кæсы, 
Уæд уадз æмæ мæ зарды зæлтæй райа. 
Йæ зынг фæттæ æмбæхстæй дары арв: 
Дæлдæр-уæлдæртæй дуне арæх хъазы, — 
Нæ лæууы иу ран царды уæззау цалх. 
Кæмæ фæуыдзæн Елиайы хъавд, 
Кæуыл ныххуырсдзæн иуафон йæ азым, 
Уый фендзыстæм нырма, мæ хæлар, мах. 

51 
Æнæмæт цард кæд уыд, фæлæ 
Уæлдай мæтæй дæ зæрдæ бахиз, 
Дæ маст, дæ хъыгтыл кæн уæлахиз 
Æмæ дæм худа цард фæлмæн. 
Цынæ вæййы! — дæ цин фæмæнг, 
Уæддæр дæ уарзты бæхæй ма ’рхиз, 
Хъыджы хордзен ды уаргьæн ма сис, 
Фæтасдзæн уайтæккæ дæ зæнг. 
Цард цинтæн у! - йæ цин-уаргь райс, 
Дæ риумæ макуы бауадз тас, 
Æмæ цæрдзынæ уæд паддзахау. 
Хуыцау дæр, дам, æнæ мæт нæу. 
Лæгау дæ сау мæтыл ныллæуу! 
Кæд нæ — дæ уд къæппæджы бахауд. 

52- 
* * * 
Æнусон хур кæй базыдта рæвдауын, 
Уый цард ыссары ацы арвы бын. 
Мæхимæ гæсгæ базыдтон цæрын 
Нæ буц фыдæлты кад æмæ æгъдауыл, 
Фæлæ мæм, ехх! - дзырды бар дæр нæ хауы. 
Нæ ахады куывды мæ сыгьдæг хуын, 
Æмæ кæмдæр мæ зæрдæйы æрхуым 
Мæн иудадзыг йæ дæрзæг дзырдæй фауы. 
Æвзæрæн, дам, цæуы йæ амонд разæй, — 
Фыдæлты ’мбисонд раст дзуры, уæллæй! — 
Дæнцæгæн ын дæу хуызæны æрхæссынц. 
Дьг ацы царды тохси-хъултæй хъазыс, 
Æмæ уромæн уыцы хъазтæн нæй, - 
Дæ сыкъатæй уæлæрвтæм дæр æххæссыс. 

53 
Нæ рухс мæсыг нæхи къухæй ныккалдис: 
Мах нал æмбарæм намыс æмæ кад, 
Фыдæлты тугæй балхæнгæ уæлахиз 
Æд тырыса нæ къæхты бынмæ ’рхауд. 
Мæргьуыдзау ныл æмбудæнтæ куы нал ис,- 
Хæстæг-хионыл нал ауæрды кард. 
Мах нал æвзарæм галиу æмæ рахиз, 
Фыдохы артæй нал зыны нæ цард. 
Кæйдæр æмдзæгьдмæ удуæлдайæ кафæм, 
Кæйдæр къонатæм хус сугтæ хæссæм, 
Кæрæдзимæ та бирæгьтау кæсæм. 
Мах ферох кодтам уаз фыдæлы арфæ: 
Дæхи адæмы рухс фидæныл дзур, 
Æрмæст æндæрыл макуы атул дур. 

— 5*4 — 
Фæстаг рæстæг тæрсгæ-ризгæ цæрæм: 
Цы уыдзæни, куыд уыдзæни нæ фидæн, 
Æгæр-мæгуыр нæ зоны уый нæ иу дæр, - 
Фыдызнæгтау нæ кæрæдзи хæрæм. 
Нæ зæрдæты фыдохы арт хæссæм, 
Кæрæдзиуыл нæ нал бафтауы иу дзырд. 
Мах ферох кодтам дзырдты уаздæр: фидыд, — 
Кæрæдзимæ хъæддаг сырдтау кæсæм. 
Нæ сæрмæ бандзыг сау фыдбоны рæстæг 
Ныггуыппæввонг фæйнæрдæмты тыххæстæй, - 
Æвæццæгæн фæстаджы бон æрцыд. 
Æфсымæртæ æнгомдæр вæййынц уæрстæй. 
Уæд алкæмæн йæхи къона, йæ бæстæ, - 
Æрцæуæд фидыд! Зондджындæртæн — цыт! 

— 55 — 
* * * 
Æз æнхъæлдтон: фарны дуг æрцыдис, 
Зонды ныхмæ нал æрлæудзæн тых, 
Нал уыдзысты адæмтæ æмных, 
Арфæйагæй баззайдзæн нæ Цæдис, 
Фæлæ бæстæ стызмæг и, ысфæдис. 
Чи кæны хæлар арæнтæ пырх? 
Æви уыд нæ хæларад фæлвых, 
Æмæ хордтам уал азы йæ къæрис? 
Æви схылд йæ сау хъоргъæй мæнгард 
Æмæ сласта кæрддзæмæй йæ кард, — 
Бауæндыд нæ рухс фарнмæ æвзидын? 
Дуджы ивы ногдæргæнгæ дуг... 
Ма ныккæлæд ацы зæххыл туг, — 
Уд-дзæигæрæг хорз адæмтæм сиды. 

5*6 
ИРЫ ЗÆХХ - I 
О Иры зæхх, ныдздзыназ æмæ хъæрз! — 
Дæ хъæбултыл фыдауыдæн ныккодта, 
Сæрибар цардæн нал арынц фæрæз, 
Æлгьыст æмæ мылазон сау — сæ бонтæ. 
Фыдлæгæн нын цы бауарза йæ цæст! - 
Æрвиты нæм фыдгæнджытæ фыдзондæй. 
Æназымæй нын расидт сусæг хæст 
Æмæ кæсы нæ тугкалдмæ бæрзондæй. 
О Иры зæхх, мæ цин æмæ мæ хъыг, 
Дæ риуыл сирвæзт сау фыдохы зынг, 
Æмæ нæ зыны сау фæздæгæй фидыд. 
Фыдлæг нæ зоны иу хъуыддаг æрмæст: 
Кæронмæ а зæхх ничи фæци уæрст, 
Фыдæхæй иу дæр не скодта йæ фидæн. 

57 
ИРЫ ЗÆХХ - II 
Фыдæхæй иу дæр не скæндзæн йæ фидæн, 
Зынгæй хъазын та зонды нысан нæу, 
Цæргæбонты туг тугæй уыди фидгæ, - 
Нæ цæуы хорзмæ адæмты быцæу. 
Фæлтау хæрæм нæ цæхх, нæ къæбæр иумæ, 
Æлгьыст зæрдæтæй аздахæм фыдæх, 
Хæцæнгæрзтæ куы ныббогъ кæной иугæр, — 
Нæ къæхты бын ныггуыпп ласдзæни зæхх. 
О, ма рох кæн: нæ дыууæ дæр - хуымонтæ, 
Нæ дыууæты 4хсæн ницы уыди уæрст, - 
Кæй хъæуы уæд нæ тох æмæ нæ хæст? 
Цы ныл æрцыд? Уый чи хъазы нæ зондæй? 
Кæй бахъуыди дæ туг æмæ мæ туг? 
Ау, нал уыдзыстæм раздæрау рæсугьд? 

5"8 
ИРЫ ЗÆХХ - III 
Ау, нал уыдзыстæм раздæрау рæсугъд? 
Мах нал тавдзæни, нал рæвдаудзæн иу хур? 
Хъæрздзæн йæ хъузджы катайгæнгæ уд 
Æмæ кæндзæни сусæны дæр ихæн? 
Ау, нал раздæхдзæн цардамонды цин, 
Тыхджын æдыхыл райдыдта уæлахиз? 
Æрдхæрæны дуг афтæ тагьд фæци, 
Æмæ нæ айрох галиу æмæ рахиз? 
Гъе Уастырджи, дыууæ адæмы зæд, 
Дæ базыр ма ныл аныдзæвы кæд, 
Дæ куывддонтæн уæд абон бакæн ахъаз, 
Дæ хорзæхæй фæсур нæ низ, нæ рын, - 
Фыццагау та куыд базонæм цæрын... 
Дæ хорзæхæй, цæрыны ныфс нæ бауадз! 

59 
ДАУЫТ СОСЛАН - I 
Нæ Иры зæххыл бирæ уыд хæстонтæ... 
Хæстон — хъайтар — ивазы размæ гуыр. 
«Æрмæстдæр - ТОХМÆ!» - анæры йæ дзырд, 
Æмæ йыл згъорынц тохы судзгæ бонтæ. 
Дауыт Сослан хæстон лæг уыди уартæ, 
Сыл-паддзахæн йæ фидары гуыдыр 
Уый хъахъхъæдта. Уыд карз тохы быдыр 
Йæ хъазæн фæз, æмæ, зæгьут, цы ссардта? 
Йæ тыхимæ йæ намыс дæр ныккалд, 
Кæйдæр фæсдуары баззади йæ мард, 
Кæмæндæр — нал, йæ адæмæн дæр нал ис. 
Фыдыуæзæгæй чи фæцæуы дард, 
Куырмау кæмæндæр чи кæны лæггад, 
О Иры рухс фарн, ахæмтæй нæ бахиз! 

— 60 — 
ДАУЫТ СОСЛАН - II 
Йæ рухс фыдæлты чи, цымæ, нæ уарзта?! 
Цæры уæлæуыл абон дæр сæ фарн. 
Æмхиц сæм нæу дывзагæтты хæрам, 
Æргом цин сыл къæм абадын нæ уадзы. 
Уæдæ дæумæ цæмæ здæхы мæ азым, 
Нæрæмонæй хъæбатыргуырд Сослан? 
Æви нæ зоныс: бахъахъхъæдтай калм 
Æмæ — æвдсæрон — сыстади нæ разы. 
Дæ байзæддæгтæй хъазæн хъултау хъазы, 
Дæ фæдоны туг адджын донæн нуазы, 
Æлгьыст — нæ цæрæн, фидиссаг - нæ ран. 
Фыдлæг - фыдбирæгъ - туджы рæгьтæ уадзы... 
Ды — азымджын, дæ аххосæй дзыназын, — 
Мæхиуыл нæ! - дæуыл кæуын, Сослан! 

— 61 — 
ДАУЬГГ СОСЛАН - III 
Дæхи зæххыл куы скодтаис паддзахад, 
Уæд нæм кæниккой бирæтæ хæлæг. 
Ыстыр адæмты ’ййафиккам, хъæлæкк, 
Нæ зæххытæ дæр уаиккой парахат. 
Нæ Хуыцау ныл сымахты руаджы рахатт, — 
Нæ арæнтæ - æлхынцъытæ, къуындæг, - 
Къуыримæ сыл æрзилдзæни куырм лæг, - 
Уæддæр ма ныл кæны, уæууæй, зын сахат. 
Фыдæлы туг уыд тохы хъæрмæ хъусаг... 
Уæхи цардыл-иу ауыгътат уæ къух, 
Ныккалдис-иу кæйдæр сæрыл уæ туг. 
Ныр махæн нал Цæгат и, нал дæр - Хуссар, 
Уæ рагфыдæл, дам, амыты нæ цард. 
Уæдæ уæ фарн уæларвбæстæй æрхауд?! 

— 62 — 
ГОКЪОНАТЫ КЯБÆ 
Фыдгул нæм бирæгъау куы бьтрста, 
Нæ хъæутыл нын куы ’ндзæрста арт, 
Уæд айзæлыд дæ ныхас дард, 
Дæ фæдыл Иры дзыллæ сыстад. 
Бæрзонд дæ сау кæлмæрзæн систай, 
Тырысайау фæйлыдта дард, 
Фыдгул æрцыд нæ зæххæй тард, 
Æмæ та байгас уды риссаг. 
Кябæ, нæ уды ныфс, нæ мад! 
Цæуы та цъысыммæ нæ цард, — 
Æрцу-ма абонмæ, цы фæдæ? 
Фыдлæг та ныл æндзары арт, 
Кæны та къæхты бын нæ кад, — 
Фæзын, цæй, ахон нæ дæ фæдыл! 

63 
ЛЕВ ТОЛСТОЙ 
Хæст — дæлдзæх! Фидыд фарны зæххыл уæд! 
Куырыхон лæг фæстагæттæн цы дзырдта, 
Фæстаг сахат йæ Хуыцауæй цы куырдта, 
Цы уыд, цымæ, йæ фæстаг ныфс, йæ фæнд? 
Йæ хæдсæрмæ куы рацæйтахти зæд, 
Уæд ма йæ цуры баззади лæгсырдтæ? 
Фыдохы карз æй ингæнмæ фæсырдта? 
Æрдæгвæндагыл баззади йæ мæт? 
Куырыхон лæг мæлдзыджы дæр уыдта, 
Мæлдзыджы сæфтыл хионау куыдта, — 
Æнæ фыдæхæй арæзта йæ фидæн. 
Мæн дæр фæнды: нæ зæхх уæд хæстæй хызт. 
Мæн дæр фæнды: мæлдзыг дæр ма уæд рыст. 
Æрцæрæд нæм æппæт адæмты фидыд. 

— 64 — 
КОЧЫСАТЫ РОЗÆ 
Дæ нывистмæ æрхæндæгæй нымдзаст дæн: 
Дæ цæстыты - æгæрон уарзты цин, 
Фæлæ дæ амонд авдтары фæци, - 
Нæ рантыстæ фыдыбæстæйы уарзтæн. 
Дæ кар цы нæ уыд, уый дæ цардæй байстай: 
Уыдтай фыддугты хъизæмар, фыдхин, — 
Сæ ныхмæ цæуын басгуыхти дæ дин, 
Æфхæрд дзыллæтæн рухс бæллицтæ хастай. 
Уыд Иры рæзгæ чызджытæм дæ дзырд: 
«Æгыъæд у! Цомут талынг цардæй рухсмæ, 
Цæй, цомут райгæ фидæны æнусмæ!» 
О Иры хъæбул! Кад æмæ дын цыт! 
Цæрдзæн дæ ном Ирыстоны мыггагмæ, 
Бæлдзæн кæстæр дæ рухс зæрдæйы уагмæ. 

Ь5 
ИЛАС ÆРНИГОН 
Хуыцау дæ бауарзæд дзæбæхæй, 
Мæ кæстæр. Ракæнон мæ дзырд: 
Мæнæн нæй ацы зæххыл цырт, — 
Фæхаудтæн æз тæхгæ уæлбæхæй. 
Фæдæн зæххон цинтæй æнæ хай. 
Дзырдхæссæг, сау дæлæмæдзыд 
Ныкходта къæхты бын мæ цыт, 
Сыгьта мæ сау фыдты бæллæхæй. 
Фыдыуæзæг — мæ ис, мæ рис — 
Ныххаудтæн ма йæ фæллад риуыл, 
Цæмæй мын асура мæ низ, 
Фæлæ нæ бакодта уый дис, 
Куыдта, мæгуыр, куыдта йæхиуыл, - 
Йæхæдæг сау арты сыгьдис. 

— 66 — 
ДЗЕСТЫ КУЫДЗÆГ 
Цыдис ныгьуылдæй адæймаг. Æмбæхста 
Йæ риссаг сагъæс - сау бонты æлгьыст. 
Æрмæст нæ зыдта иу лæг дæр йæ тыхст, 
Нæ дзырдта никуы иуæн дæр йæ хъæстаг. 
Йæ нымудзæг, йæ бынгæнæг æмбæстаг 
Йæ раздæхтмæ уæлдæр бынатмæ схызт 
Æмæ йын уым дæр бирæтæ æнтыст, — 
Кæддæры хаст уый иу удæй æмбæрста. 
Æмæ нæ хаст йæ сау хъыгтæн фæрæзта, 
Лæгау цæрынæн агуырдта фæрæзтæ, 
Лæг уæвгæйæ, уыд зæдæнгæс йæ хуыз. 
Куыдзæг уыд уый! Йæ нымудзæг та — куыдз. 
Кæны ныр дæр ма не ’хсæны куыдзы цард, 
Æмæ йын ис, цы йæ ’мбæхсон, куыдзы кад! 

67 
КОКАЙТЫ ЛАЗО 
Фæндонхорз никуы уыди цард, — 
Æдзух къуылымпытæ, къуыхцытæ. 
Кæм - хи дурæй мæсыг ныккалд, 
Кæм — раст удæй æфхæрд æрцыдтæ. 
Уæддæр нæ дзырдтон сауæй урс, 
Нæ дзырдтон урсы бæсты сау дæр. 
Зыдтон: нæ бацарæфтыд рухс, 
Цард сисдзæн иуафон йæ саутæ. 
Уыдтæн æз растимæ цæдис, 
Мæ уды иу рæстдзинад хастон, 
Ныр дæр дзы иу рæстдзинад ис. 
Мæ цард фыдыуæзæгæй барстон, 
Налхъуыт-налмасау мын сыгъдис, — 
Мæ мард ма йæм уæддæр æрхастон. 

68 
* * * 
Цъаммар дуг ныл хæтаг сылау ысбарджын. 
Æрцард мæ риуы удхайраджы мæт, 
Хуыцауыл ма бæргæ хъарын мæ фæнд 
Æмæ цæрын сыгъдæг æууæнчы руаджы. 
Фæлæ мæ куывд Хуыцауæн нал у адджын, — 
Уæрыччы фыдыл нал æввæрсы кæд? 
Бигуыдзау ын фæадджын и рæуæд? — 
Кæд давæггаг уæлæрвты дæр ыскадджын? 
Нæ базыдтон кæйдæр къæбицæй давын, 
Æндæр уыдис мæ цардбæллиц, мæ хæс, 
Æмæ зындис бæрæг-бæлвырд мæ ауæдз. 
Бæрзонд Хуыцау, мæ бæрзонд уд Дын - хъабыл, 
Дæ хъæбулмæ дæ хорз цæстæй æркæс 
Æмæ та йæ фыццаджы хуызæн бауарз. 

— 69 — 
* * * 
Корридæйы галау мæ хъысмæт рæхойы мæн арцæй, — 
Æрхауын мæ уæрджытыл арæх, уæддæр 
Нæ фехъусы ничи мæ зæрдæйы хъæр 
Фыдбоны æлгъыстæй, фыдрæстæджы карзæй. 
Нæ зонын, цы мæм кæсы сомыбон разæй: 
Мæ фидæн кæндзæни бæллиццаг хуыздæр, 
Æви мын уыдзæни зындæрæй зындæр 
Æмæ мæ фæласдзæн мæхи туджы сау зæй. 
Тореро - мæ хъысмæт - 
ныццæв мæ дæ тыхæй фæстаг хатт! - 
Мæн нал хъæуы ницы — 
æз базыдтон цардæн йæ ад. 
Æрбайсæфти амонд. Йæ фæдыл мæн нал сайы кад. 
Мæ цард мыл фыдæнæн 
мæ уарзоны цæстытау рахатт. 
Тореро, цы фæдæ? - 
дæ уды фæндон мæ ахъаззаг æрцæв, — 
Мæ тугæрхæм буарæн æхсызгон уыдзæни 
дæ арцы æндзæвд. 

— ю — 
* * * 
Лæгау лæг кæд нæ Ирыдзыхъхъы нал ис, 
Кæны йæ хъузджы алчи кæд фынæй, 
^ Фыдыбæсты мæт иуы дæр кæд нæй, 
Йæхи дурæй нæ мæсыг кæд ныккалдис, 
Кæд нал зонæм мах галиу æмæ рахиз, 
Кæд фидæнмæ æдзух кæсæм куырмæй, 
Кæд ис-бистыл кæнæм кæрæдзи уæй, 
Ирон туг ма ныры онг уæд куыд цардис?! 
Æддæгуæлæ æхгæд галуан-хæдзары 
Йæхи гуылы бын алчи арт æндзары 
Æмæ æнхъæлы: Ирæн у паддзах. 
Бынбауай, Ир! — бынысæфтæн æвгьау дæ, 
Фæлæ дæ фыддæр бонтæм дæр куы ’рхаудтæ 
Æмæ куы хæссыс сау æлгьысты уаргь. 

11 
ИРЫСТОН 
Æртхутæг фестдзæн иу афон дæ цард: 
Нæ нырриздзæни дун-дуне дæ рыстæй. 
Бæрзонд хуыцæуттæй, Иры зæхх, æлгъыст дæ, - 
Кæны ныллæгдæр бонæй-бон дæ кад. 
Цы дын кæнон? — æрхæццæ ис дæ рад: 
Цæфæй нæ мардтæ, уæд ныммæл рæхуыстæй, 
Ныххау дæлдзæхмæ сау боны дæ тыхстæй, 
Æнусбонтæм куыд ныххуысса дæ арт. 
Уый царды фæтк у! - ма йыл кæн фæсмон, — 
Уыди Элладæ, Ром, Ассири уыд, - 
Фæлæ зæххыл ис алцæмæн кæрон. 
Историйы ныффысдзысты дæ ном: 
«Дунейы тыгьды уый ныгæд æрцыд 
Йæхи къухæй, йæхи...». Мæгуыр дæ бон. 

12. 
* * * 
Зæрдæты хорзæх ивгьуыд царды баззад: 
Æфсарм дзыхбастæй йе сæфтмæ цæуы, 
Æгъдау йæхиуыл ныккæнды кæуы, 
Нæ Фарны хуымы сау бæхгæрдæг разад, 
Рæстдзинад нал у а бæсты ахъаззаг, 
Хæснагæн Намыс никæйуал хъæуы, 
Нæ Кад æгадæй къæхты бын лæууы, 
Нæ Амонд бабын сау боны фыдкарзæй. 
Кæмæн дзурон мæ хъыг æмæ мæ рыст? 
Кæуыл хъарон мæ мæт æмæ мæ тыхст? — 
Лæгау лæг нæм куы ничиуал у раззаг. 
У абон хорз лæгмарæгæн æрмæст, - 
Куы ам, куы уым ысцырен кæны хæст 
Æмæ кæны нæ мæгуыр сæртæй базар. 
7.10.97 

73 
* * * 
Кæд у мæлæт æппæт хæрзты хуыздæр! — 
Æндæр ай циу? Куы ницыуал æмбарын. 
Æнхъæлдтон æз: нæртон зарджытæ зарын, 
Кæд уыдон та сты хъарджытæй фыддæр! 
Æмæ куыд нæ уа хъарæггаг мæ сæр! 
Мæ фидæн цардмæ рухсы цъыртт нæ хъары, 
Фыртыхстæй Абон Ивгьуыдимæ барын, 
Фæлæ нызгьæлæн цардуынæн кæсæн. 
Кæмæн нæй Ивгъуыд, уый нæ фендзæн Фидсен! 
Æз нал зонын: кæцон дæн æмæ чи дæн 
Æмæ цæрын æнæхæдзар куыдзау. 
Цы у мæ бон? Цæмæ кæсон æнхъæлмæ? 
Дамоклы кард ауыгьд у мæ сæрмæ, - 
Куы ’рхауид тагьддæр! Рауадз æй, Хуыцау! 
8.10.97 

— 74 — 
Арвы гæрах, арвы гуыпп мæм хъуысы, 
Зæхх бындзарæй къæхты бын нырризы, 
Раст цыма бæрзонд Хуыцау фæдисы 
Карз тохмæ йæ зæдтимæ фæбырсы. 
Арвы нæрдмæ зарæгау ныхъхъусын — 
Зарæг риуыл карды цæфау хизы: 
Уый фыдæл йæ туджы ’ртæхтæ уидзы, - 
Фидæны хъæр — кадылмард — нæ хъусы. 
Арв ныннæры, арв цæхæртæ калы, — 
Рацыдысты карз тохмæ уæлæрвтæ: 
Чи у цæвæг, чи у марæг - базон. 
Сахкъæвда йæ тызмæг зарæг зары, 
Зары мын, фыдæл куыд цыд йæ сæфтмæ, 
Стæй йæ цард куыд ысси базон-базон. 

75 
Къуыртхор кæм кæны буц зарæгæн кад! - 
Æппынæдзух йæ папитæ нымайы. 
Æз та мæ цинтæ зарæджы æфснайын, 
Гъестæй сæ уæд мæхицæй сурын дард, 
Уадз искæмæн ысрухс кæной йæ цард, - 
Æз дон æмæ къæбæрæй дæр цæрдзынæн, 
Æппынфæстаг — мæгуыргур дæр цæудзынæн, 
Уæддæр кæндзынæн зарæгæн лæггад. 
Къуыртхор йæ мулкыл рабадæд къуыртты, 
Бæрзонд галуантæ амайæд йæхицæн, 
Уæддæр уыдзæни куырм æмæ къуытты. 
Æз зарæгæн мæ цард кæнын нывонд, — 
Йæ аив зæл нæ кæны удæй хицæн, 
Æцæг зарæг — мæ мулк, мæ ис, мæ бон. 

76 
Тырсымæ хатт мæ сæр фæхæссын. 
Цыфæнды дзур, куыдфæнды дзур - 
Мæнæн ам адджын у йæ дур, - 
Мæхи йæ рухс дзуæрттыл фæдзæхсын. 
Мæ цæст куы андзæвы нæ къæсыл, - 
Æндæр цæстæй æркæсы хур. 
Фыдæлты рох уæлмæрдты цур 
Мæ цæссыгтæй мæхи æрæхсын. 
Æрдхæрæн къуым — мæ уды рис — 
Ам цард цæджджинагау фыхтис, 
Фæлæ ныр раивад йæ куырой. 
Уæддæр мын адджын у йæ уынд, 
Йæ фæндæгтыл цæры мæ уд, - 
Мæн у мæгуырæй дæр, мæгуырæй... 
21-6-1995 аз 

77 
СÆРЫСÆФТ 
Нæртон лæппу-иу фат æмæ æрдынæй 
Æрвылбон дæр æхста дæрддзæф нысан, - 
Фыдызæххыл куы скæна искуы сар, 
Уæд æй йæ фыдгул ма ссара æндзыгæй. 
Кæны нæ туг нæ дадзинты мæрдвынæй — 
Æмæ куыннæ! Цæуыл уæдæ тыхса?! 
Нæ Иры сæрмæ арв нæма у сау! 
Фыдгул та нын фыдызнагау æппын нæй! 
Тымбылкъухæй нæ фæтæн риутæ хойæм: 
У н’ алчи дæр æлдар æмæ паддзах! — 
Куыд базонæм нæ кæрæдзийæн аргь? 
Нæ фидиссаг нæ лæгдæры рæхойы - 
Фыдгул нын нæй - кæрæдзийы цæгъдæм, 
Сæрысуангæй сæрысæфтмæ цæуæм. 
11196 

78 
* * * 
Мæлæтæн мин æфсоны ис, 
Фæлæ сыл макуы кæн хъуыды дæр, 
Кæннод дæ сагъæсты цыфыддæр 
Дæ риумæ хойдзæнис фæдис. 
Фæлтау дæ цины зарæг сис 
Æмæ кæд у дæ бонты зындæр, 
Уæддæр ныйилæлæй кæн тынгдæр, - 
Куыд кæной де знæгтæ дæр дис. 
Дæ зæрдыл дар фыдæлы арфæ: 
«Цæрын зын у», - æмæ фæраз, - 
Дæ цин, дæ хъыг, дæ мæт дæр уарз. 
Лæгау лæг карды комыл кафы, 
Фæлæ йæ фидæнмæ тырны, - 
Уый цард йæ цинтимæ уырны. 

7Й 
Нал размæ кафын, нал фæстæмæ симын, 
Мæ мидбынаты цавддур дæн, æрвдзæф! 
Мæ Хуыцаумæ æххуысæнхъæлæй сидын, 
Фæлæ фæзыны хæйрæджы кæрæф. 
Мæхæдæг дæр æй нал æмбарын: чи дæн, — 
Лыст-кæсаджы куыд аныхъуыры кæф, 
Раст уый хуызæн æлгьыстаг дуг мæ фидæн 
Нынныхъуырдта! — ныр карды комыл каф! 
Йæ сынтæджы дæргь чи атыдта, уымæн 
Цæрын - æнцон. Фæлæ куыд кæнон æз? 
Мæ цардæй ма хуыздæрæфсон цы ’нхъæл уон? 
Мæ лыстæны куы батулын æрхуымæй, — 
Нæ хаты иу лæг уæд мæ уды тыхст. 
Уæвгæ, мæ тыхст кæй агайа? Кæй хъæуын? 

— го — 
* * * 
Хатыр, Бæрзонд Хуыцау, Дæ номыл 
Куынæуал райхъуыса мæ куывд, 
Дæ цинтæй нал вæййын рæвдыд, 
Дæ хæрзтæ раздæрау нæ зонын. 
Мæ уд мын иу сагьæс æвзоны: 
Æрцыдтæ кæд уæлæрвтæй сырд, 
Æндæр куыннæ хъусыс мæ дзырд, 
Æмæ куыд нæ уыныс мæ зоныг? 
Хуыцау, æцæгæй дæр кæд дæ, - 
Куыд кæсыс сау лæджы фыдæхмæ? 
Æрсурдзæн æй Дæ раст тæрхон? 
„Æви кæд дæлимон Дæу дæр 
Йæ фæдыл асайдта дæлдзæхмæ, 
Уæд ма кæмæ кувон, мæ бон?.. 

— гг — 
ЦЫКУРАЙЫ ФÆРДЫГ - I 
Куы мæм уаид Цыкурайы фæрдыг, 
Уæд дун-дунейы сау хъыгтæ фæсурин. 
Хъæдхъуыр трибунтæй лæг Рæстдзинад дзурид, 
Хæссид йæ риуы Прометейы зынг. 
Чызгон æфсармæн раздахин йæ равг, 
Кæнид рæсттæрхон алкæддæр уæлахиз. 
Фæлитой лæгæн нал уаид фæндаг, 
Лæг базонид йæ галиу æмæ рахиз. 
Уæлтæмæнадæн базониккам аргь, 
Куырмы цæсты æвдадзы хос ныттадзин, 
Пахуымпарæй æз саразин паддзах, 
Æррайыл та æррайы худ ныссадзин. 
Куы мæм уаид Цыкурайы фæрдыг, 
Фæсурин дын дæ зын æмæ дæ хъыг. 

— вг — 
ЦЫКУРАЙЫ ФÆРДЫГ - II 
Куы мæм уаид Цыкурайы фæрдыг, 
Уæд фесафин æз дун-дунейы хин: 
Куырмæн æз ратин худгæ хуры зынг, 
Къуырмайæн дæр дзæнгæрджытæ цæгьдин, 
Фæсурин дардмæ уарзæттæн сæ хъыг, 
Сæ зæрдæты цæрид æрмæстдæр цин. 
Лæг нал зонид зæрдæхалæн цæссыг, 
Бæрзонд уарзт суаид алкæмæн йæ дин. 
Иу иннæмæ хæссид йæ уды куывд, 
Æмæ кæнид иу иннæмæн табу. 
Хуыцауæй зонид алчи дæр рæвдыд, 
Æмæ-иу хъарид зарæгыл йæ уд... 
Цы курон — ис, фæлæ фæрдыг та нæй, 
Æмæ цæрын къуытты æмæ куырмæй. 

83 
* * * 
Дыууæ стæм мах: æз æмæ ме’ фсарм. 
Дыууæ галау мах иу æфсондзы бын 
Æнæ аиппæй базыдтам цæрын, — 
Иу иннæйы мæнгард дзырдæй нæ фехста. 
Дæ уды их кæд уарзты цинæй не стад, 
Кæд дыл æртыхсы алырдыгæй рын, 
Уæд де ’фсармимæ базон ды мæлын, 
Цæмæй дæ уд уæларвбæстæйы феста. 
Æнæ 4фсармæй уæлæрвты нæй цæрæн, 
Фæлæ æнæ уый нæй цæрæн зæххыл дæр, — 
Куыд æнцонæй йæ уæд фæкæнæм уæй! 
О ме ’фсарм, ды — мæ удлæууæн мæнæн, 
Дæуимæ базыдтон цæуын, тæхын дæр. 
Æнæ дæу мын рæсугъд цæрæнбон нæй. 

— 34 — 
СОНЕТ УÆЛÆМХАСÆН РÆНХЪИМÆ 
Мæ уарзон Терк, æппæт дæтты хуыздæр! 
Дæ гуырæны æз арвыстон мæ рæстæг, 
Дæ зарæгыл æз сахуыр дæн æрмæстдæр. 
0, уыцы зарæг ’рымысын ныр дæр. 
Тырсыгом, хастæй баззадтæ кæмдæр, 
Фæлæ уæддæр мæ зæрдæйыл ныхæст дæ. 
Кæд нал уынын дæу уал азы мæ цæстæй, 
Мæнæн зынаргъ дæ раздæрау уæддæр. 
Тырсыгом... Терк... Фыдыуæзæджы цин! — 
Æнæ сымах мæнæн мæ цард нæу адæн, — 
Цæргæ-цæрæнбон зардзынæн уæ кадæн. 
Мæ рæсугьд цард кæд афтæ тагьд фæци, 
Уæддæр мæрдты дæр авд зылды кæндзынæн, 
Æмæ мæлдзынæн, авд хатты мæлдзынæн 
Æнæ дæу æз, мæ ивгьуыдбонты авдæн. 
25-9-2010 

25 
Цыппар афоны афæдзæн куыд ис, 
Ис удæн дæр цыппар афоны афтæ. 
Уд^уалдзæджы хæрдгæбыд тынтæ уафы, 
Йæ алфамблай кæны æппæтыл дис. 
Сæрд уалдзæгимæ саразы цæдис, 
Рæвдауын нæ йæ тæмæнæй фæхъавы 
Æмæ нæ тынгдæр буц уалдзæгæй тавы, 
Нæ маст фæзонæм, нæ фæзонæм рис. 
Цæхæркалгæ уæдмæ æрцæуы фæззæг, — 
Йæ цард-хорзæхтæ банымайы лæг, 
Йæ бæркæдтæ вæййынц бæлвырд-бæрæг. 
Æппынфæстаг уд карз зымæджы уæзæй 
Æнæхатыр мæлæты цур æрхауд. 
... Дæ царды фæстæ баззайдзæн дæ кад. 

— 86 — 
* * * 
Мæ зæрдæсæр мæлæтдзаг фат ныссагьд, 
Дамоклы кард æрцауындзæг мæ сæрмæ, 
Цæуын сындæггай ингæны къæсæрмæ, - 
Иæ кæронмæ æрхæццæ ис мæ цард, 
Мæхинымæр кæнын мæхимæ загъд, 
Мæ азты уæзæй нал кæнын æфсæрмы. 
Куыройы фыдтæ разилæнт мæ сæрыл, 
Уæддæр нæ кæнын сау ингæнмæ тагъд. 
Фырадæргæй хъыцыдæттæ дæр нуаз, 
Уæддæр зæрдæйæ ацы дуне уарз, 
Дæ хъысмæтæн дæхæдæг разын хицау. 
Фæстаг уысммæ ды царды цинтæ уаф, 
Æрдухидыл дæр удуæлдайæ каф, — 
Нæй цардæй хуыздæр ацы зæххыл ницы. 

87 
КЪОСТА 
Куыд тынг хъæуыс Ирыстоны, Къоста! 
Хуыцау лæгæн дыууæ царды нæ радта, 
Æмæ Ды абон Иры хъыгтæй дард дæ, 
Фæлæ куыд кæнон, о, зæгь-ма, æз та?! 
Мæ Ир дзыназы сау фыдты рыстæй, 
Тæрхоны лæгтæм Ир кæд уыд нымад та?! - 
Нæ Хуыцау нын æргом сыхаг нæ радта, 
Нæхæдæг дæр уæйгæнджытæ куы стæм. 
Дæ фыстытæ æнæбары кæсæм, 
Хатыр, фæлæ сын не ’мбарæм сæ хъуыды, - 
Фырзондджынæй куы систæм мах манкурттæ! 
Нæ кæрæдзийæн марг-фæттæ хæссæм, 
Хæлæджы азар бацард н’ алкæй уды. 
Къоста, ды дæр... ды дæр нæ никуы хъуыдтæ... 

88 
ИРОН ÆВЗАГ - 1 
Ирон æвзаг — мæ цин æмæ мæ уарзт — 
Мæ мады риуæй банкъардтон дæ ад, 
Уæдæй ардæм кæнын дæуæн лæггад, 
Уæдæй ардæм дæ сæрыл дæн æз хаст, 
Уæдæй ардæм стæм иу æндахæй баст, 
Уæдæй ардæм мæ уды судзыс арт, 
Уæдæй ардæм рæвдауы мæн дæ кад, 
Уæдæй ардæм ныфсджын дæн æз, ныфсхаст, 
Уæдæй ардæм дæ хорзæх мæн фæци, 
Уæдæй ардæм рæвдауын æз дæ дзырд, 
Уæдæй ардæм дæ дзырдæй дæн рæвдыд, 
Уæдæй ардæм æнкъарын æз дæ цин, 
Уæдæй ардæм мæ риуы дæ æхсыст, — 
Куы нæ мын уай, ныммæлдзынæн уæд æз. 

89 
2 
Ирон æвзаг — мæ худгæ хурыскаст, 
Дæ рухс дзырдтæ - мæ зарæджы æвдисæн. 
Дæ аив дзырдтæй æз мæ зарæг сисын 
Æмæ кæнын дзыллæтимæ ныхас. 
Мæ уды тæгтæй демæ дæн æз баст, 
Иронау дзурын æз, иронау риссын, 
Ирон дзырддугъы атындзын фæдисы 
Æмæ кæнын сыгъдæг ирон ныхас. 
Æрвылбон дæр, о, байрайы мæ къæс 
Дæ тызмæг, фæлæ удрæвдауæг зæлтæй. 
Быны хорзæн мын баззадтæ фыдæлтæй, 
Ирон æвзаг! - хæссын дæ дарддæр æз. 
Мæ зарæг дæр, мæ хъарæг дæр — ирон... 
Сыгьдæг ирон - мæ зæрдæйы æргом. 

ЙО 
3 
Ма мын дзурут: «Не ’взаг у нæ хæзна!» — 
Ахæм загьдыл разы нæу мæ зонд. 
Алы дзырды хъуамæ хуры уæз уа, 
Хъуамæ иса зæрдæты бæрзонд. 
Хъуамæ дзырд æндон цæхæртæ кала, 
Хъуамæ дзырд æхсаргардау кæрда! 
Хъуамæ дзырд дзырды хорзæхтæ уара, 
Хъуамæ гæрда фидæнмæ фæндаг! 
Не ’взаг макуы, макæд суæд нæ хæзна, 
Циу хæзна! — куы уа уый арф æмбæхст! 
Лæг лæгау йæ адæмæн куы сбæзза, - 
Расиддзæн цæргæбонты дзырд-хæст! 
Дзырд у хотых! Дзырд кæрды дыууæрдæм! 
Не ’взаг суæд æрвон хотых нæ фæндæй! 

— яг — 
4 
Æз дун-дунейы хæрзтæй иу хорз курын: 
Мæ зарæг уæд зæрдæзæгьгæ ирон. 
Æндæр æвзæгтыл базыдтон æз дзурын, 
Æндæр æвзагыл зарын нæу мæ бон. 
Æмæ, мыййаг, фæстаджы дуг куы скæна, 
Куы кæна зæхх йæ сау фыдты хуыдуг, 
м Ирон лæг уадз хъæлæсыдзаг ныккæна 
Йæ буц зарæг, - куыд æм ныккæрза туг! 
Хуыздæр уаид: ирон зарæджы зæлтыл 
Куы ленк кæнин цъæх арвы бын дæрдтыл, 
Ирон ныхас, ирон зарæджы зæлдыл 
Мæ цардамонд куы базонин бæттын. 
Ирон æвзаг, мæ сомыгæнæн — ды! 
Ирон зарæг - мæ уды рухс фæндыр! 

— яг — 
5 
Фыдæлты номхæссæн ирон æвзаг, 
Мæ удвæндæй æнус-æнусты цæр. 
Дæ кад дын исын бонæй-бон уæлдæр, 
Æрттивы хурау дунемæ дæ равг. 
Дæуæн нывонд — мæ уды сыгьдæг уаг, 
Дæ зæлты руаджы ралæг дæн кæддæр, 
Дæ фæрцы дæн цæрддзу-цæрдхъом ныр дæр, 
Дæ фæрцы — рухс мæ цардвæндаджы таг. 
Куы бахъæуа тызмæг дуджьг мæ сæр 
Дæ сæрвæлтау æрхæссын - айс æй уæд! 
Тъымы-тъымамæ аххæссæд дæ фæд, 
Дунейы фарны мин-мин азы цæр! 
Куы нæ мын уай — уыдзæн мæ цард æгъуыз, — 
Æппынфæстаг æз нал уыдзынæн æз! 

— яъ — 
* * * 
Ирон æгьдау, ирон æвзаг, ирон фарн, 
Æнæ сымах мæнæн фæцæрæн нæй. 
Тырысайау уæ æз хæссын, цæмæй 
Нæ дунемæ хæссат æдзух æргом хъарм. 
Кæд уыди цард та сираг бæхау рогуад? — 
Кæм хур кæсы, кæм та ныррыхы зæй, 
Æмæ тыхджындæр мачи уæд дæуæй, 
Уæддæр дæ иу хатт бадомдзæни рохуат. 
Фæлæ кæдмæ цæрон æз ацы зæххыл, — 
Уæ хорзæхæн кæндзынæн æз лæггад, 
Мæ удрæбыны не ’рхуысдзæн уæ арт, 
Æмæ мын макуы амбæлут фыдæхыл. 
Сымахимæ æз базыдтон цæрын, 
Мæ цардвæдыл уæ номæй ард хæрын. 

— <?4 — 
* * * 
Ис иунæг хид зæххæй уæлæрвтæм, 
Сызгъæрин æрдуйыл цæуы. 
Æррайау й’ астæу æз лæууын, 
Ныхъхъусын сонт зæрдæйы цæфтæм. 
Мæ удыл иу хъуыды æрæфтыд: 
Æрдуйыл дун-дуне лæууы, 
Йæ къæс-къæс фыртыхстæй цæуы. 
Тæрсын мæ миднымæр йæ сæфтыл. 
Хуыцау дæр алырдæм хæцы, 
ы Нæу йе сконд дуне афтæ фидар, — 
Йæ къух æппæтмæ кæд нæ баххæст! - 
Мæ уды рыстæн æз хъæцин, 
Мæ зынтæ уаиккой мæхи бар, 
Фæлæ у дунейыл мæ сагъæс. 

Я5 
* * * 
Ирон лæг, Иры фарнæй рæз! 
Дæ ныфсæн макуы уæд фæцудæн, 
Цырагь ын судз дæ сыгьдæг удæй, 
Иæ фарн ын рухс фидæнмæ хæсс. 
Уæд цинæфсæст дæ рæсугьд къæс, 
Æдзух дзы хъуысæд зарын, худын, - 
Кæнæнт дæм дзыллæтæ тæхуды, 
Дæ фидæн-рухсмæ алкæд кæс. 
Хуыцауы цот æмсæр ысты, 
Цæрын ды семæ афтæ базон, 
Цæмæй дæ цин æмæ тыхсты 
Дæуæн æфсымæртау уой уарзон. 
Ирон лæг, сис бæрзонд дæ кад, 
Цæмæй уай дзыллæтæм нымад! 

96 
Цыма нæ удтæ баисты фынæй... 
Уæд Байрон та бердзенты сæрыл растад, 
Нывондæн сын йæ бæрзонд уд æрхаста, 
Æмæ йæ махæй иу бафæзмæг нæй. 
Йæ хъæлæсы уæ ахæсса фыд-зæй, 
Нæ тæрхоны, нæ разагъды лæгдæртæ, 
Куынæуал уынут мысайнæгты мæтæй 
Уæ бæсты фидæн, — аллайаг! - уæууæй! 
Къостайы фарн мæрдтæй сымахмæ сиды: 
Уæ зæххы гæбаз хъахъхъæнут, цæмæй 
Цæрой уæ адæм арвы бын фæрнæй. 
Куы нæ уа уый, уæд сæфт у Иры фидæн, 
Уæд бабын уыдзæн Иры бæрзонд кад, 
Й’ артдзæсты ныммынæг уыдзæн цард! 

91 
Чидæр уæлмæрдтæм бацыд æмæ 
Зары иунæджы зарæг йæхицæн. 
Иунæг, чи дæ? Кæм уыдтæ нырмæ, 
Æви амонд дæуæй дæр фæхицæн? 
Уæд дзыхыдзаг ныхъхъæр кæн, ныкку! - 
Ам та — уæлмæрдты - зарын нæ фæтчы. 
Мæрдтæй дзуарау ды хорздзинад кур, 
Цалынмæ дын нæма у æрæджы. 
Кæд дæ мады уа, кæнæ дæ фыды 
Кæд фæхъыг кодтай искæдбон, кæд... 
Ды дæ зæрдыл уæд иу хорзæх дар: 
Бавдæл æмæ цæссыгты рæвдыдæй 
Ды фæрогдæр кæн ам дæ мæт. 
Æмæ ацу дæ къонайы зар. 

Я2 
* * * 
Уыд хуррайсом, зæрдæвæрæн бон - рухс! 
Хур дун-дуне йæ тынты хъармæй тавта, 
Мæнæн та уæд мæ рохст зæрдæйы буц 
Цыдæр дæлимон кайдта æмæ давта. 
Уæвгæйæ та куыд æгъатыр у цард! - 
Æндæр уæдæ кæмæй, цымæ, цы дардтай! 
Дамоклы сæрмæ ’рцауыгъдæуыд кард, 
Дæуæн та йæ дæ хурхуадындзтыл сдардтой. 
Дæ уд дæуæн уæларвбæстæм фæтахт, 
Дæ марæг та зындоны арты судзы. 
Хуыцау нæ кæны бафхæрынмæ тагьд, - 
Йæ раст тæрхонæн - табу æмæ бузныг! - 
Æлгьыстагæн æлгьыст вæййы йæ мард! 
Лæгау лæгæн æнусон у йæ кад! 

— <?<? — 
Уыдис аив, нывджын йæ фыст: 
Цыма дын радтаид йæ уд дæр, 
Æрмæст сыхаджы рыст нæ уыдта, 
Сыхаджы хъæрзын æм нæ хъуыст. 
Нæ уарзта иуæн хорз йæ цæст, — 
Йæ усы дæр зынтæй рæвдыдта. 
Цæуыл сахуыр æмæ цы зыдта, — 
Йæхи лæгдæр хонын æрмæст. 
Йæ хиуарзондзинад фæтых 
Йæ лæгдзинадыл иухатт раджы, - 
Уæвгæ та йæм лæгдзинад уыд. 
Куы фæвæййынц æваст æмных 
Йæ уарзт æмæ йæ маст хъуыддаджы, 
Уæд мастазарæй уарзт — ныхкъуырд. 

ЮО 
* * * 
Фæдфæливæнтæ макуы кæн мæнæн, - 
Æз дардмæ кæсын, алцы дæр æмбарын, 
Мæ уды хорзæх дзыллæтыл æз уарын, 
Хæссын сын алкæд арфæты кæлæн. 
Уæдæ куыд хъуамæ асайай ды мæн, 
Гъестæй мæныл цы ’рцæудзæни дæ сайдæй? 
Кæд фесæфдзæни де ’рхуым æмæ катай 
Мæ фæсайдæй, уæд тагъддæр сайгæ кæн. 
Дæ сайд дын бафиддзынæн хорзæй, 
Кæд бандидзид дæ рынчын уды уаг, 
Ныууадзид дæ хæлæг-хæлмаджы рын. 
Куы бамбарай мæ бæрзонд уды хорзæх, 
Уæд, чи зоны, дæ уд фæрогдæр уа 
Æмæ æргомæй базонис цæрын. 

—гог — 
* * * 
Нæ хурныгуылд Хуыцæуы фæнд у, - 
Нæ цард - ыскаст æмæ ныккаст! 
Фæлæ куы уай цæрддзу, ныфсхаст, 
Уæд иу цард дæр лæгæн æгьгьæд у. 
Дæ уды бахиз-иу дывæндæй, 
Дæ мидзæрды куы уай ды раст, — 
Дæ удмæ бар нæ дардзæн маст, 
Дæ цард уыдзæн мыды чыргьæдау. 
Лæгæй фæцæрын у дæ хæс! 
Рæстдзинад, намыс æмæ кадæн 
Сæ тырыса бæрзæндты хæсс. 
Лæгау лæг, худинагæй тæрс! — 
Æрмæстдæр иу тæраз ис цардæн, 
Æмæ йæм рахиз цæстæй кæс. 

—102.— 
* * * 
Дзырды хорзæх йæ зæрдæйы рæвдыдта, 
Уыдис ныфсхаст, æргомныхас, 
Уыд фидæн рухс бонмæ йæ каст, 
Хуыдтой сæ фæдыл мах йæ дзырдтæ. 
Цæуæм ныгьуылдæй ныр. Нæ удты 
Æрцард кæлæнгæнæгау тас. 
Æрмæст ма Райгуырæнмæ уарзт 
Зыны нæ фыстыты æнхъырдты. 
Фæдомæм афтæмæй мах арфæ, 
Фæдомæм афтæмæй мах кад, 
Æрмæст нæ дзыллæмæ нымад 
Мах никуыдæр уыдзыстæм афтæ... 
Лæг уыд! Æцæг лæг! - æмæ цахæм! — 
Дыккаг лæг нал райгуырдзæн ахæм. 

—гоъ — 
* * * 
Мæн хæст æрцахста... Ахуыссыд мæ зынг... 
Мæ бинонты кæугæ-ниугæ ныууагътон, 
Мæ уарзонæн хæрзæбон дæр нæ загътон, 
Æмæ кæсы... æнхъæлмæ мæм кæсы. 
Æмбæхст уаргьау хæссы йæ уды зын, 
Нæма зоны, йæ удлæууæн, йæ балхон 
Кæй фæмард и æмæ йæм тагьд бон 
Кæй бауæнддзысты сау гæххæтт хæссын. 
Æз хъахъхъæдтон фыдыуæзæг ызнагæй, 
Ызнаг уыди нæ риуылхаст сыхаг, 
Æмæ куы скарз и дун-дунейы уаг, 
Ысдзырдта уæд хæцæнгарзы æвзагæй... 
Мæн хæст æрцахста... Хæст... Дывыдон хæст... 
Мыггагмæ дæн Фыдыуæзæгмæ хаст!.. 

—го4— 
НЫДЗДЗЫНАЗ, ИР!.. - I 
Беслæны 1-æм скьолайы чи баца- 
рæфтыд, уыцы сабиты номарæн 
Ныдздзыназ, Ир! Ныдздзыназ æмæ хъæрз! 
Дæ хуыцæуттæм куынæуал дæ нымады, 
Дæ сау фыдты та царæфтыд куы бадæ, 
Уæд цавæр зæдмæ хъуамæ кувон æз? 
Хъæбулы цур ныййарæгæн - йæ хæс, 
Цæмæй йæ худгæ хона фидæн цардмæ, 
Цæмæй хъæбул ныййарæгæн йæ кадмæ 
Æфтауа кад — йæ цинтæй уа æфсæст. 
Ныдздзыназ, Ир! Дæ сабитæ — дæ фидæн, 
Фæлæ сыл хинæй рацыди фыдгул, — 
Сæ цины бон сæ худгæ хур ныммур. 
Куырм цæсты дæр къуыбарцæссыг æхсиды, 
Къуытты лæг дæр ныхъхъæр кæны фæдис... 
Ирвæзæн мадзал, о Хуыцау, кæм ис? 
5.09.2004 

—го5 — 
НЫДЗДЗЫНАЗ, ИР!.. - II 
Боги любят красивых. 
Рагон бердзснаг æмбисонд 
Æнæлаз удтæ басыгъдысты арты, 
Дывыдон арты басыгъди сæ цин. 
Цъæх арв сын фестад удмарæн хæцъил 
Æмæ æрхауд æмгуыппæджы сæ мардыл. 
Лæгмарæгмæ нæу уды хъæр нымады, — 
Фæзындис сæм дызгъуымфæлдæхт кæрцы. 
Ныр сабитæ сæ хъарм туджы мæцынц, 
Æмæ Ирыстон сау мæрдадзы бады. 
Ирон зæрдæ, дæ хуыцау дыл кæм рахатт? 
Кæм дыл ысбадти худинаджы гакк? 
Æнæзынгæ кæм бабын ис дæ уаг? 
Кæм ныггаффутт дæ бæллицты парахат? 
Хуьщау дæр, ауу! — æнæлаз удтæ уарзы - 
Цы ма хъарын Хуыцауыл уæд мæ азым? 
6.09.2004 

—гоь — 
* * * 
Кæм бабын царды фæтк, 
Кæм фæуæлахиз мæнг, 
Уым фесæфт хорзы фæд, 
Уым калы марг тæмæн. 
Кæм у рæстад æдых, 
Кæм у æфсарм ныхкъуырд, 
Уым у фæткæвæр тых, 
Уым адæймаг у хост. 
Кæм æрцард хъарæг, уым 
У уды фарн ныллæг. 
Зæйласт куы вæййы хуым, 
Уæд нал ратты тыллæг. 
Уæдæ, поэт, æрцæр! - 
Кæй ма хъæуыс ды дæр. 

—га — 
* * * 
Кæмæ цы кæсы, уый нæ зоны иу дæр. 
Йæ райгуырдæй йæ амæлæтмæ лæг 
Куы заргæ кæны, куы фæкæны ниугæ, 
Куы раст дзуры, куы та фæзæгъы мæнг. 
Куы булæмаргьау мин хъæлæсæй зары, 
Куы сау халоны сауæй у æххæст, 
Куы адджынæн æлутоны ронг нуазы, 
Куы та вæййы хъыцъыдонæй æфсæст. 
^Лæджы уд цард-цæргæбонты нæ ивы, 
Йæ сæрмæ хур бæрзонд арвыл æрттивы. 
Йæ цины уа, йæ сау зыны - кæуы. 
Йæ ныхыфыст ын иунæг Хуыцау зоны, 
Æмæ хъысмæты иугæндзон уæрдоны 
Йæ авдæнæй йæ чырынмæ цæуы. 

—юв— 
* * * 
Хуыцау, бæрзондæй мæм æркæс. 
Дæ дзаг цæстæй мæм иу хатт ракæс, — 
Дæ фарнæй барухс кæн мæ къæс 
Æмæ йæм фарны амонд бахæсс. 
Мæ уддзырагъ куы ссыгътай ды, 
Уæдæй ардæм дæ номæн судзын, 
Мæ рухс фæндтæ дæуыл бæттын, 
Зæрдæрухсæй дын дзурын: «бузныг!» 
Дæ фæрцы у мæ уд сыгъдæг, 
Дæ фæрцы базыдтон æз уарзын, 
Æмæ, куы уарза иугæр лæг, 
Уæд й’ алы зынæн дæр фæразы. 
Хуыцау - табу! Хуыцау — табу! - 
Мæ алы сулæфт дæр дæу у. 

—гоя — 
Æппæтæн нæу Уæлæрвты уаг, — 
Æрдухид æм æнæзынгæ нывæзт у. 
Æмæ кæд лæг æппæтæй дæр æххæст у, 
Кæд у сыгьдæг йæ уды равг, 
Уæд æм ыссардзæни фæндаг 
Æмæ йæ туг æмæ йæ хъæстæ 
Цæудзысты куывддонмæ йæ фæстæ, — 
Уыдзæни номхæссæн сæ таг. 
Дæлимонтыл æххуырсын м’ азым, 
Хуыцæуттæм аразын мæ куывд, 
Цæмæй сæ хæрзтæй уон рæвдыд. 
Ис иунæг Хуыцау а дунейы: уарзын! 
Мæ риуы æз хæссын мæ уарзт, — 
Хуыцæуттæм у мæ фæндаг раст. 

—гго— 
УÆЛАРВОН ХИД - I 
Ис иунæг хид Зæххæй Уæлæрвтæм, - 
Сызгъæрин æрдуйыл цæуы. 
Æз хъусын мæ зæрдæйы цæфтæм, - 
Æрдухиды астæу лæууын. 
Æрдухид нырризы, ныттасы, 
Фыдæнæн ныкъкъæс-къæс кæны. 
Æфтауы мæ цавæрдæр тасы, — 
Мæ зæрдæ йæ тыхсты кæуы. 
Тæрсын æз нæ дунейы сæфтæн, - 
Æрдуйыл ма уый дæр хæцы. 
Ныххатын фыртыхстæй Уæлæрвтæм: 
«Æнусон — уæ намыс, уæ цыт! 
Уæ къухы нæ дун-дуне ис, — 
Фæсурут ын, оххай, йæ рис» 

—ггг — 
УÆЛАРВОН ХИД - II 
Ис иунæг хид Зæххæй Уæлæрвтæм, — 
Сызгъæрин æрдуйыл хæцы. 
Йæ астæу мæ зынтыл хъæцын, — 
Ныхъхъусын мæ зæрдæйы цæфтæм. 
Æрхæццæ нæ дуне йæ сæфтмæ, — 
Цæф арсау йæ туджы мæцы. 
Нæ зонын - зæххонтыл цьг ’рцыд, 
Сæ ракуывд Уæлæрвтæм куы не ’фты. 
Хуыцæуттæй дæлимонты астæу 
Цæрын æз нæ сау дуджы хастæй, — 
Мæ зынтæй мын ирвæзæн нæй. 
Цы ныфс ма Хуыцауæй æвæрон? — 
Мæ цардæн æрцыди йæ кæрон... 
Ныххуды мыл иблис хъæрæй! 

—ггг— 
БÆРЗОНД ХУЫЦАУ - I 
Бæрзонд Хуыцау, мæ цин æмæ мæ тыхсты 
Дæумæ кувын сыгьдæгзæрдæйæ æз. 
Мæ удрæбын куы бацарди дæ хуыз, 
Гъеуæдæй ардæм нал тæрсыи æлгьыстæй. 
Æлгьыст та циу?! Мæлæты карз æвзыстæй 
Æз нал тæрсын - мæ хъахъхъæнæг дæ ды. 
Æдзухæй мæ дæумæ цæуын фæнды, 
Цæмæй цæрон уæлмонц æмæ æдыхстæй. 
Дæ дæлбазырмæ у мæ фæндаг раст. 
Мæ куывд дын фод мæ сыгьдæг удау хъабыл, - 
Куыд мæ хиза фыдтæй дæ кувæн рындз. 
Мæ рæвдауæг кæдæй разынд дæ уарзт, 
Уæдæй дæ хуыз нынныв кодтон мæ арвыл, — 
Дæумæ цæуæнтыл нал ысхæдздзæн сындз. 

—ггъ — 
БÆРЗОНД ХУЫЦАУ - П 
Бæрзонд Хуыцау, кæд Дæм, мыййаг, нæ хъуысы 
Мæ фæлмæн куывд, мæ зæрдæбын ныхас? 
Нæ феныс кæд мæ уды сыгьдæг уарзт 
Æмæ кæд ме ууæнк уый тыххæй æрхуыссы. 
Фæлæ мæ уæлмонц, нæй, уæддæр нæ сысы 
Æмæ дын уæнт мæ кувинæгтæ барст. 
Уæлæрвтимæ зæрдæйæ дæн æз баст, 
Зæрдæйæ дыл æнæзынгæ ныттыхсын. 
Куы мæм февзиды дæлимон йæ карзæй, 
Куы мыл фæкæны хаттæй-хатт уæлахиз, 
Гъеуæд æм хъавгæ фездахын мæ куывд. 
Æлгъаг дæлимон айсæфы мæ разæй. 
Вæййын дæ фæрцы æз мæ царды рахиз, 
Дæ рард хæрзтæй вæййын æдзух рæвдыд. 

—гг* — 
Куырсмæдзогау маст уарзты фæдыл зилы, 
Æууæнкæй йын йæ зæвæттæ кæрды. 
Цыфæнды тох йæ ныхмæ ма кæн ды, 
Уæддæр йæ зыд дæ цины хал æууилы. 
Лæууын уырдыг æз мастæй уарзты астæу, 
Бæрзонд уарзтæн цъæх арвы бын нæй аргъ, - 
Ыссыгътон ын мæ зæрдæйы цырагь 
Æмæ цæрын цæрæнбонты йæ растæй. 
Кæд масты уæз уæззаудæр у, уæддæр 
Уарзт не ’ркъул кæны масты цур йæ сæр. 
Дыууæ хатты цæрдуддæр у уарзт мастæй, 
Сæ иу мæ цин у, иннæ та - мæ хъыг, — 
Сæ дыууæйæн дæр æз лæууын уырдыг 
Нæ сау зæххæй бæрзонд уæлæрвтæм бастæй. 

115 
* * * 
Бонтæ размæ ыхстуадæй ызгьорынц, 
Цард та мидбынат цоппай кæны 
Æмæ рæстæджы хæлддзаг уæрдоны 
Абон саубон ныккодта мæныл. 
Амонд ризы фæззыгон сыфтæрау, — 
Кæд æм баххæст дæлимоны къух! 
Мастæфхæрдæй æррайы æндæргау 
Æз мæхиуыл фæхудын æдзух. 
Зæрдæ саубоны мæтæй ныккæрзы, 
Фæлæ никæмæ хъары йæ зын. 
Нал дæр ивгьуыды цинмæ æххæссын, 
Нал дæр фидæны рухсмæ бæллын. 
Иугæр дуджы куы раивы дуг, 
Уæд нындзыг вæййы дадзинты туг... 

—ггь — 
* * * 
Хъысмæты нуазæн банызтон æххæстæй, 
Æрхæццæ ис йæ кæронмæ мæ цард. 
Фæлæ уæддæр - хæрын зæрдæйæ ард - 
Нæма базыдтон цардамонд æххæстæй. 
Æгьатыр æмæ хивæнд у кæд рæстæг, 
Мæлæт нæ сæрмæ дары кæд йæ кард, 
Кæд амондæн хæрзцыбыр у йæ рард, 
Уæддæр лæг уадзы фарны фæд йæ фæстæ. 
Хуыцæуттæй мын цы рæстæг ис лæвæрд, 
Æз уый нывыл фæцæрыныл фæлварын, - 
Мæ уды цинтæ хорз адæмтыл уарын. 
Мæ хорздзинад бæсты фæцæуа кæд, 
Цæрдзæн мæ фæстæ уæд мæ уды зарæг, - 
Уый фестдзæни æнусон цины барæг. 

111 
Мæ сонеты дæ ном нæ зæгьын барæй, 
Табу ном нæу, — у Иры зæххыл баст. 
Хæрдгæбыдау куы нывæндон мæ уарзт - 
Ды уыдзынæ йæ аххосаг — æмбар æй. 
Æхсон дурты æрдзæхст æдзæм мæйдарæй 
Куыд расайы зынгцæхæртæ æваст, 
Раст уый хуызæн мæ фæлмæн цæстæнгас 
Ыскъæфы рухс дæ сау цæстыты тарæй. 
Æмæ ныббар мæ хивæнд ми. Æгæнон 
Вæййы поэт, куы бауарзы æгæрон, — 
Мæ уды хъынцъым дзурдзынæн æргом, - 
Дæуыл уыдзæн бæрзонд сонеты сагьæс, 
Æмæ-иу æй æлхынцъæрфыгæй ма кæс. 
Дывзагæттæн та — сусæггаг дæ ном. 

—ггг — 
* * * 
Камемь, расступись, пусти погреться. 
Саломея Нерис 
Цыд Саломея амондагур дурмæ, 
Фæлæ йын уый нæ бамбæрста йæ фæнд, — 
Дур дурæй баззад. Саломея - зæд, 
Æмæ фæтахт йæ сыгьдæг зæрдæ хурмæ. 
Цæуын æз та дæ фæдыл гурæй-гурмæ. 
Цы дын зæгъон? - нæ дæм хъары мæ мæт, 
Фыддæрадæн мæ удхайраг хъысмæт 
Кæсагау фехсы сабыр малæй сурмæ. 
Æрцæйхуыссы æнæнхъæлæджы м’ арт, 
Фæлæ та сисын уарзты судзгæ уарт 
Æмæ та ногæй раздæхын дæ цурмæ. 
Дæуæн нывонд - мæ цин æмæ мæ цард, 
Дæ къæхты бын куы баззайа мæ мард, - 
Мæ уд дæ цурæй н’ атæхдзæни хурмæ. 

—г%9 — 
Мæ рæстдзинад дæ цæстыты уынын, 
Æхсиды уый дæ туг æмæ дæ зонды, 
Рæвдауыс æй дæ рухс бæллицты сконды, 
Фæлæ дæ уарзт дæхи нæма уырны. 
Æмæ та ног дæ зæрдæмæ тырнын, 
Мæ бæллиццаг, дæ хъуыдыты бæрзонды 
Ды ма бакæ мæ сыгъдæг фæндтыл хъоды, 
0, ма фехал æрвгъуыз аргьæутты фын. 
Ды барæвдау мæ хивæнд миты уаг, 
Дæ зæрдæмæ мын байгом кæн фæндаг, 
Æмæ мæ сомы райдайон дæ номæй. 
^ Куы фæуарзы — вæййы поэт хъæздыг, 
Йæ сыгьдæг уарзт - Цыкурайы фæрдыг - 
Уый худгæ сисы калмы судзгæ комæй. 

—гго— 
* * * 
Нæ сахуыр дæн æнæмæтæй цæрын, - 
Мæ уды сконд мын уый амал нæ дæтты. 
Мæ цæстæнгас куы ’рзилы арвгæрæтты, 
Нындзыг вæййы уæд дун-дунейы рын. 
Бæрзонд арвау нæ базыдтон нæрын, 
Хъысмæты фарн мæ амондыл кæм бæтты, 
Уым царды цьтд мæн нал фехсдзæн йæ сæрты. 
Нæ дæ уырны? Дæ номæй ард хæрын. 
Мæ ныхмæ сыстæнт паддзæхтæ, хуыцæуттæ, 
Æз - адæймаг - зæххон царды æфсин, 
Зынгау дæумæ фæхæсдзынæн мæ цин. 
Ды, иунæг ды, мæ зæрдæйы быцæу дæ. 
Мæ рухс бæллиц, дæ ныфсæй дæн хæдзонд, 
Дæ фæрцы лæууын а зæххыл бæрзонд. 

121 
* * * 
Донгуырæн мын асурдзæн мæ сагъæс, 
Уылæнтæ фæласдзысты мæ хъыг, 
Бахус уыдзæн судзаггаг цæссыг, - 
Ницы уыди, ницы ’рцыди, ракæс. 
Раздæрау мæ хивæнд митæй ма тæрс, — 
Базгьæлæн Цыкурайы фæрдыг. 
Æз дæуæй æлгьыст дæн, фæлæ ды 
М’ арфæтæ фæндаджы хорзæн ахæсс. 
Амондджынæй ацы зæххыл цæр, 
Рухсзæрдæйæ царды хъаймагь хæр, 
Фæлæ-иу мæн дæр æрымыс фыны. 
Æз дæ уарзты цин-цырагь кæй дæн, 
Уый мæ зарæг дзурдзæни дæуæн 
Райсомбон дæ цин æмæ дæ зыны. 

—гхг — 
* * * 
Фæндаджы хорзæх агурын мæхицæн 
Æмæ цæуын. Фæстæмæ здæхæн нæй. 
Цæр-иу мæ фæстæ буц æмæ фæрнæй, 
Дæ амондæн æххуысгæнæг - нæ хицæн. 
Кæмæн нæ уа хъысмæты карзæй лидзæн, 
Нæ дзурдзæн уый йæ амондмæ хъæрæй, 
^Мæлдзыгæн дæр уый кувдзæни сæрæй, 
Йæ уарзт уыдзæн æцæгдзинад æндидзæн. 
Зæрдæйы хорзæх у лæгæн йæ фарн, 
Мах барæвдауы хорз зæрдæты хъарм, 
Бæркад та йын фæзæгьæм цæхх-кæрдзынæй. 
Куы бамбарай рæстдзинад æмæ мæнг, 
Куы нал кæнай ды искæмæ хæлæг, 
Æрмæстдæр уæд мæ зæрдæйы цæрдзынæ. 

—123 — 
* * * 
Æз æмæ ды тызмæг дунейы сконды 
Дыууæ рухсхæссæг стъалыйы ыстæм. 
Хуыздæр цы ис нæ туг æмæ нæ зонды, 
Æмхуызон уый кæрæдзимæ хæссæм. 
Фæлæ уæддæр кæрæдзийæ тæрсæм. 
Уæлæуæз уым — нæ хъуыдыты бæрзонды — 
Кæрæдзимæ фыдызнæгтау кæсæм, 
Цыма ныл дуне бафтыдта йæ хъоды. 
Мах нал тавы хæрзæмбæлæджы дзырд, 
Æви ныл кæд фыдусы ’лгьыст æрцыд: 
Фыддæрадæн кæрæдзийæ æмбæхсæм? 
Фыддæрадæн уæд рох куывддонмæ цом, 
Фæкæнæм ын нæ хъæстытæ æргом 
Æмæ нæ зынтæй фервæзæм æмæхсæв. 

—3-24 — 
• * * 
Цы изæр уыд! Цы рухс изæр уыд уæд! 
Дæ цæстытæ зынгцæхæртау сыгъдысты. 
Бæрзонд арвау сæ стъалытæ зындысты, — 
Æрвæрдынау мæ риуы уагътой фæд. 
Хуыдта мæ дард æрвгæронмæ сæ фæнд. 
Куыд сæ уарзтон мæ цин æмæ мæ рысты! 
Ныр уыцы дыууæ стъалыйы кæм ысты, 
Кæм æрцыдысты дард фынау ныгæд?! 
Мæ сæрмæ арв йæ урс фæрдгуытæй хъазы, 
Фæлæ мæ риумæ нал хъары сæ рухс, - 
Æрвон зарæг æрвгæроны ныхъхъус. 
Æрмæст ма ризы сусæг уарзты азым 
Цъæх арвы бын, - уый адæргæй кæуы 
Сæууон æртах мæныл æмæ дæуыл. 

12-5 — 
Мæ зæрдæйы æртæтигъон æртдзыхæй 
Дæ номæн кувын дзуарылæгау æз, 
Фæлæ мын нæй омменгæнæг æххуыс, 
Æмæ та ме ’взаг баззайы æндзыгæй. 
Нæ уынын фарн нæуæг боны æрцыдæй, 
Сæумæртахыл нæ разыны дæ хуыз, 
Æмбæхст фурдау мæ цæстыты хуылыдз 
Ныр нал расайы дунемæ тыгъдызæй. 
Кæд барвæндонæй исæм царды хин, 
Куырмау нæ схойы айнæджы кæронмæ, 
Уæд ма цы тырнæм тар æхсæвæй бонмæ? 
Æцæг амонд куы разына æлгъин, 
Цы ’ххуыс у уæд сыгьдæг зæрдæйы катай? — 
Фæлтау ныхъхъæц æмæ дæ зынты батай. 

—ггь — 
* * * 
Ды дурæй конд дæ, дурзæрдæ дæ, дур дæ. 
Æнахуыр зин дын бадомдта дæ уд, 
Уæддæр мæнæн æхсызгон у дæ уынд, 
Уæддæр мæнæн ды ме ’нæзæгъгæ хур дæ. 
Чырыстон кувы рухс аргьуаны дуртæн, 
Йæ фæндты номыл ссудзын кæны буд. 
Мæн та хъæуы дæ фæлмæн мидбылхудт, - 
Æндæр амонд нæ агурын æз мур дæр. 
Цъæх арвы бын нæу уарзты арт рæстæгмæ. 
Бæрзонд уарзтæн æрмынæггæнæн нæй, - 
Цæргæ-цæрæнбон судздзæни фæрнæй. 
Уæдæ уæд цом, мæ дурзæрдæ, фæстæмæ, 
Кæм нæ ис сайд, козбау митæ, мæнгуд, 
Кæм уыд æрвон дæ фæлмæн мидбылхудт. 

121 — 
Ызнон дæр ма мæ мидвынтæм æрцыдтæ 
Сыгьдæг зæдау. Дæ номæй хордтон ард. 
Ызнон дæр ма мæ ницæйаджы цард 
Мæ риумæ дардта арфæйаг æрцытæ. 
Фæлæ фæци! Дæ ном æмæ дæ цытæн 
Ныр нал кæнын куырмæджы æз лæггад. 
Цы дын дзурдзæн мæ цæстыты æнкъард? 
Уыд амонд? О! Ныр батар и, фæцыдæр. 
Æвæццæгæн, æрдзон гуырдзæн ис фæтк: 
Сылгоймаджы дæлимонтимæ сбаста 
Æмæ йæ туджы зилы, ’хсиды мæнг. 
Дæ уындмæ кодтон рухс зæдау хæлæг. 
Цæуылнæ ардтон иу къæм дæр дæ уарзты? 
Æви у уарзт æрвæрдыны æндæрг?! 

—ггг — 
* * * 
Бæрзонд уарзты кæд чи рахатыд мæнг?! 
Дзырдтой йыл алкæд поэттæ фырдисæн. 
Æз дæр фæлварын хуры æмвæз сисын 
Дæ рухс фæлгонц - куыд дыл цин кæна лæг. 
Кæйдæр уарзтмæ ды ма бакæ хæлæг, 
Дæхæдæг у бæрзонд уарзты æвдисæн, 
Кæд у дæ зæрдæ хуры рухс æлвисæн, 
Уæд дардзæни æрвæрдынау бæрæг. 
Æмыр рæстæг фæндон хæрзтæ хæсдзæн, 
Мæ фыст ысхойдзæн рæстæгимæ фатау, 
Æмæ йæ уæд нæ дард фæдон кæсдзæн. 
Мæнæй дæу æхсæн - амонды фæрдыг — 
Нæ дард фæдон нæ уарзт ысхондзæн аргъау 
Æмæ кæндзæн æмбæхст амондыл хъыг. 

—гхя — 
Кæд афтæ у, хъысмæт ыскарста кæд 
Йæ раст тæрхон, цы давы уæд мæ азым? 
Æз уарзтæнхъæлæй нал лæууын дæ разы, - 
Æзнæт тугыл кæны уæлахиз фæнд. 
Фæлæ уæддæр дæ зæрдæйы мæ фæд 
Сыгьдæг дзырдтæй цæргæ-цæрæнбон уадзын, 
Зыдта кæд исчи сабыр уарзтæй уарзын, — 
Рæствæндаг-иу йæ сыгьдæг фæндты уæд. 
Нæй цардæн фæтк, нæй амондыл æууæндæн, 
Æфсымæртæ сты уарзт æмæ фыдæх 
Æмæ кæнынц цæрæнбонты дыууæрдæм. 
Фæлæ ма ис рæстдзинады æвдисæн: 
Кæдмæ зила йæ рухс сæмæныл зæхх, 
Уæдмæ уыдзынæн рухс уарзты фæдисон. 

—гзо — 
Нæ дын кувын, бæрзондылбадæг зæд, 
Дæхицæн уадз дæ ном, дæ цыт, дæ намыс. 
Лæджы зæрдæ æнæуынгæ рæвдауыс, 
Уæддæр дыл æз нæ хъардзынæн мæ фæнд. 
Кæм ис, зæгь-ма, дæ цæрæнуат, дæ фæд? 
Фыдæй фыртмæ дæ уындæй та кæй тавыс? 
Дæлæмæ ’рхиз, — ам иу ноггуырды ауз, — 
Æцæг цард кæнын райдайдзынæ уæд. 
Фæлæ ды — зæд, зæххыл цæрæг дæн æз. 
Æмвæндаг не стæм, не стæм мах æмсæртæ, 
Уæдæ ма уæд цы ныккæрзы мæ зæрдæ? 
Кæд рагбонты цъæх аргъауы æрвгъуыз 
Æнæбæрæгæй цæстытыл фæуайы 
Æмæ та мæ нæ ивгьуыд бонтæм сайы?.. 

—хъ% — 
* * * 
Мæн ферох кæнын афтæ диссаг нæу, 
Мæн бауарзын, æвæццæгæн, зындæр у. 
Мæйрухс æхсæвы стъалыты æргьæу 
Дæ цæстыты фæныв кæны æндæры. 
Ис дун-дунейы сусæг уарзты цин, - 
Сыгьдæг суадонау зæрдæтæй куы хъара, 
Уæд ма йын циу дывзагæтты фыдхин, 
Фæлтау фат фехс, æмæ æрдынбос зара. 
Фæндонхорзæй нæ сарæзтон мæ цард, 
Уæддæр дзæгьæл нæ фæсыгьдис мæ арт, — 
Уыд зарæгыл мæ цин æмæ мæ тухæн. 
Æз зарæгæн куы бамбæрстон йæ ад, 
Уæд мыл фæтых хæрзæнцонæй дæ кад, - 
Ныр зарæгæн ныххæцыдтæн йæ хурхыл. 

132 
* * * 
Ис дунейы бæрзонд уарзт æмæ фарн, 
Фыдæй фыртмæ сæ хъахъхъæны зæххон лæг, 
Æмхиц сæм нæу дывзагæтты хæрам, 
Нæ ныккæрзынц козбау лæджы тæрхонæй. 
Æхсиды сæ Рæстдзинады цæхæр, 
Рæвдауы сæ Сыгьдæгдзинад йæ рухсæй, 
Хæссы Æфсарм сæ сæрвæлтау йæ сæр, 
Æмæ цæрынц цæргæ-цæрæнбон буцæй. 
Уæдæ мæнæн мæ уарзты фарн дæ ды: 
Сыгьдæг Æфсарм дæ Рæстдзинадæн кувы, 
Дæ ном дын исы хурæмвæз бæрзонд. 
Дæу ахæсдзынæн дам-думты сæрты, 
Кæндзысты дæм æрвон зæдтæ тæхуды, 
Æрмæст мын у Сыгьдæгудæй хæдзонд. 

3-33 
КЪАММÆ ГÆСГÆ ФЫСТ СОНЕТ 
Твое лицо в его проспюй оправе 
Своей рукой убрал я со стола. 
А.Блок 
Æнæ мæн дæр ды зондзынæ цæрын, 
Фæлæ æнæ дæу æз куыд цæрон хъуамæ?! 
Кæд фидыдта æнæ кæрддзæмæй хъама? 
Æнæ хурæй кæд разынд арвæрдын? 
Мæ хъысмæт мын цавæр фæндон кæрды, - 
Цы мын хæссы мæ ивгъуыды хæрамæй? 
Кæдæм кæсыс æнæдзургæ дæ къамæй? 
Æви та кæд дæ хъуыды у дæрдтыл? 
Дæ цардфæлварæн зæрдæйыл ыстынг, 
Æвдудоны æрмынæг уарзты зынг, 
Æви ысдæ мæ хъуыдыйæн зындарæн? 
Лæджы миниуæг — сусæг монцты хæст. 
Сонеты рæнхъау цард куы уа æлвæст, 
Уæд алы уысм — бæрзонд уарзты фæлварæн. 

—П34 — 
* * * 
Хæрдгæбыдау дæ рухс сурæт нывæндыд 
Мæ удыл хаст хуымæтæджы дзырдтæй: 
Дæ урсдæллагхъуыр хъаздзæн, райдзæн мæй, 
Дæ цæсгомыл та амондау — æрвæрдын. 
Æз курдиат-уæлтæмæныл æууæндын, 
Кæд развæлгъау нæ бауа уый фынæй, 
Уæд сараздзынæн зæдæнгæс дæуæй, 
Хуыцау дæр ма куыд ракæса дæ фæдыл. 
Хуымæтæг дзырдты фарнхæссæг цæдис — 
Цæрæнбонты мæ мулк æмæ мæ ис - 
Ныфсы цыртау ыслæудзæнис мæ фæстæ. 
Хуымæтæг дзырдты бацæрдзæн мæ мæт, 
Æртайдзæн хуры авдхуызон къæлæт 
Æмæ хæсдзæн дæ фат-сурæт æлвæстæй. 

—гз5 — 
Мæ зарæджы æрвон амонд хæссын, 
Куывддон лæгау æрзоныг дæн дæ разы, 
Дæ фæлмæн къухтæй хуры тынтæ нуазын 
Æмæ дæм хурмæ кæсæгау кæсын. 
Дæу хонын æз мæ амонды мæсыг, 
Дæ цæстыты æрдзон рæстдзинад хъазы, 
Дæ риуы та мæ сыгъдæг уарзты азым 
Фыццагау калы урскъуыбар цæссыг. 
Ныр миты бын цы урс малусæг ссардтон, 
Мæ урс цæссыгтæй уый сыфтæ ныхсадтон 
Æмæ йын радтон сусæгæй дæ ном. 
Дæ уарзты руаджы рухс бонты поэтæй 
Мæ урс æмдзæвгæ раивтон сонетæй, 
Æмæ ныррухс мæйдар æхсæвы ком. 

3-36 
* * * 
Нæуæг бон та нæуæг амонд хæссы, 
Дæ цæстыты сæууон æртæхтæ нуазы. 
Циу хурыскастыл хуры чызг дæ разы? — 
Дæ фæдыл уый цымыдисæй кæсы. 
Æз та дæуæн фæцæстыйæ тæрсын. 
Цæй зын у, цæ, æнæрхъæц уарзтæй уарзын! 
Дæуæн æцæгæлон, фæстиат азым 
Дывæр кæны мæ мæт æмæ мæ зын. 
Æз мысдзынæн дæ цæстыты фæлмæн, 
Кæй сæ нæ уыдтон - худгæ хурау - мæнг, 
Цырагьдарæй сын уый тыххæй лæууыдтæн. 
Дæ удæн никуы басгуыхтæн зынаргь, 
Фæлæ куы кæнай царды цыдæн аргь, 
Уæд макуы зæгъ: æз уыцы чызг нæ уыдтæн. 

—гъ1 — 
* * * 
Хъысмæт мæ фыдæнæн фæлвары, 
Ныддары мæ цæстытæм зынг. 
Мæ риуы тъыфылмит ныууарыд, - 
Фыдуазалы карзæй хъæрзын. 
Мæ къухтæ æххуысæнхъæл дарын 
Уæлæрвтæм, æнхъæлмæ кæсын. 
Цы фæдæ? - куынæуал дæ арын. 
Æрцу мæм! фыццагау фæзын. 
Хъысмæты фыдæнæн мæм разын, 
Дæ бахудтæй сбуц кæн мæ цард, 
Фæсур мын мæ хъизæмар дард. 
Дæу уарзтон, ныр дæр ма дæ уарзын, - 
Мæ амæндты фыццаг уыдтæ, 
Мæ фæстагдæр цин дæр ды дæ. 

—гзв — 
* * * 
Ныббар, ныббар-иу мын, мæ бон. 
Æнæ дæу — какон сындзау - иунæг, 
Æнæ дæу хур нæ кæсы риумæ, 
Æнæ дæу цард дæр у зындон. 
Мæ уд хъæрзы: кæм ис кæрон? - 
Уæлæуыл н’ амбæлæм кæд иугæр, 
Уыдзæн нын рухс дзæнæт уæд иумæ, 
Тæхдзыстæм иу зылды, уый зон. 
Нæ цард у иугæндзон тæссонд, 
Рæстæгмæ циндзинад цы мары, 
Æмæ цæмæн хъæуы фæсмон? 
Æхстбæрцмæ нал æрцæудзæн саг, 
Зæрдæйæ, зондæй йæ æмбарын. 
Кæм дæ, дзæнæтбæстæм фæндаг?! 

—гзя — 
* * * 
Мæ ныфс, мæ удлæууæн, дæ номæй 
Æз кодтон сомы, хордтон ард, 
Фæлæ мыл хинæй рацыд цард, — 
Фæлыгьдтæ адæргæй нæ комæй. 
Фæлæ, зæгьын дын æз æргомæй: 
Мæнæй нæ фæцæудзынæ дард, — 
Фæдисмæ дæм тындзы мæ зард, 
Дæу агуры æхсæвæй-бонæй. 
Æмæ мæ зарæджы зæлтæ 
Куы ’руайой иуафон дæ хъустыл, 
Уæд, зонын, де ’намонд зæрдæ 
Зæгьдзæн: о сау лæппу, кæм дæ, 
Цы фæтарстæ мæ сусæг бустæй? 
Æрцу, куыд æрцыдтæ кæддæр. 

—гло— 
* * * 
Райхæлд хурæнгæс сырхмæтæг, 
Фæлæ дын нæ хæссы цин. 
Кæд дæ судзгæ уарзты мæтæй 
Зæрдæ сагьæссаг фæци? 
Кæд тæрсыс дæ сусæг сæнттæй 
Æмæ монцтыл дæ æлгъин? 
Кæнæ кæд кæйдæр дывæндæй 
Хъахъхъæныс нырмæ дæхи? 
Хур ыскæсы ’мæ ныккæсы, - 
Мах йæ хъал митæй нæ фæрсы, 
Æмæ ма кæн, мæ хур, хъыг. 
Кæд дæ цин æмæ дæ мæтæй 
Райхæлд, райхъал и сырхмæтæг, 
Уæд цæмæн хъæуы цæссыг? 

—141 — 
* * * 
Фæдисон æфсургьау дæ размæ 
Мæ хъуыды æдзухæй тындзы. 
Цæмæн дæ уæд афтæ зындзырд, 
Цæуылнæ мæм лæууыс ныхасмæ? 
Дæ буц сæр куы ’ркъул кæныс базмæ, 
Дæ фынтæм куы атындзыс цырд, 
Уæддæр дæм нæ хъуысы мæ дзырд? 
Уæддæр ма фæтæрсыс мæ уарзтæй? 
о Цæрæнбон фынтæйхъал у лæг, 
Йæ цард уæд æмтъерытæ, мæнг, - 
Йæ фынты та амондæй хъазы. 
Мæ фынты фæдарыс бæрæг, 
Мæхимæ фæкæнын хæлæг, 
Фæзæгъын: æрмæстдæр мæн уарзы. 

—142.— 
Хуыцауы раз æмæ дæ разы 
Нæ дæн æз аххосджын, мæ хур. 
Цыфæнды дæр мæ ныхмæ дзур, 
Уæддæр дæ уарзтон æмæ уарзын. 
Æгьатыр, дурзæрдæ мын разын, 
Мæ ныхмæ айнæг хæхтæ тул, 
Ныппырх, ныррыг мæ кæн, ныммур, 
Уæддæр дæм не ’рхæсдзынæн азым. 
Нæ зонын уарзты монцтæй хъазын: 
Æз уарзын иунæг дæу æрмæст, 
Дæ уындæй хурау дæн æфсæст. 
Дæ бон та у, мæ хур, нæ уарзын, 
Дæ бар дæхи, фæлæ уæддæр 
Дæ амондæн — нывонд мæ сæр. 

143 
Хъысмæт æгьатырæй æууæрды 
Мæ рухс фæндтæ æмæ мæ цин. 
Уынын дæ цæстыты æлгьин, 
Уæддæр бæрзонд уарзтыл æууæндын. 
Кæнын æрду хидыл дыууæрдæм, 
Ысхойы мæ дæ масты хин, 
Уæддæр ныууромын мæхи, 
Уæддæр дыл бахъарын мæ зæрдæ. 
Дæхицæй мæ фæтæр, фæсур, 
Куыройвыдтæ æрзил мæ сæрыл, 
Уæддæр дæм дзурдзынæн: мæ хур. 
Æрсурæд мæ хъысмæты далх — 
Зындоны иумæйаг къæсæрыл 
Фæстаг бон сæмбæлдзыстæм мах. 

—П44 — 
* * * 
Дæ цæсгомыл — сæуæхсиды тæмæн, 
Дæ цæстыты — уæлвонг цины кæлæнтæ, 
Дæ мидбылхудт — æнæзæгъгæ фæлмæн, 
Сæ рухсдæттæг - фыдбылызау! — дæ зæрдæ. 
Æдылыйау дæ къахдзæфтыл цæуын, 
Мæхи рæвдауын сабийау дæ уындæй, 
Æлгъыст зæдау фырадæргæй кæуын, 
Куывддон лæгау дын арт цæгьдын мæ удæй. 
Æргъæу аргъуан дын самадтон мæ риуы, 
Æрвон дзæнгæрæг хойы уым фæдис 
Æмæ дыл хъары циндзинады рис. 
Йæ амондæй мæнау æнамонд чи у! — 
Сæууон хурау дæ фæзындмæ бæллын, 
Куыд æрра дæн! - дæ цæрайæ цæрын. 

145 
Æвæццæгæн, фырзондджынæй æрра дæн, — 
Æцæг æрра нæ фелгъиты йæхи. 
Æз та уынын мæ хъысмæты æлгьин 
Æмæ кæнын æмпъузæнтæ мæ цардæн. 
Нæй ивгьуыд бонтæм раздæхæн фæсмонæй, — 
Ис ивгъуыдмæ зæрдæрыстæй цæуæн. 
Цы ма зæгьон хæрзгæнæгау дæуæн, — 
Кæй хъазыдтæн мæ кад æмæ мæ номæй? 
Уыдис ыскæнæн номæн дæр, цытæн дæр, 
Æппынфæстаг сын балхæнæн уыдис, 
Фæлæ кæмдæр дæ цæстæнгас сыгьдис, 
Дæхæдæг та?.. Дæхæдæг мын цы фæдæ? 
Æнæ мæн ды цавæр зæххыл цыдтæ? 
Æппынфæстаг — æнæ мæн ды цы дæ?! 

—П46 — 
* * * 
Æз хурты хурмæ нал бæллын. Дæ хуызы 
Мæныл ыскаст æнæнхъæлæджы хур. 
Æгæрон цин мæ зæрдæйы ыскул, 
Æмæ ма чи у амондджын мæ хуызæн?! 
О, уаих уай! Куыд æрæгмæ æрцыдтæ?! 
Фæрнæйдзаг у - æгайтма мын ныр дæ! 
Æууæнд, мæ хур, мæ цинæфсæст зæрдæ 
Ныззардзæни дæ кад æмæ дæ цытæн. 
Мæ амонды хай бадомдзынæн цардæй, 
Лæгдыхæй дын ыскæндзынæн хæдзар, — 
Уыдзысты ’ргъæу йæ къултæ ’мæ йæ цар, 
Æрмæст мыл макуы, ма рацу мæнгардæй, 
Дæ уды арфы ма бамбæхсæд зин, 
Дыууæ дихы мын ма ныккæн мæ цин. 

147 
* * * 
Дæ рухс сурæт мæ зæрдæйы хæссын, 
Дæхæдæг дард дæ арвæрдыны тагау, 
Тæхыс дæ сæнтты цыллæбазыр маргъау, 
Цыма нæ зоныс мисхалбæрц тыхсын. 
Мæ зæрдæ сусæг удхарæй хъæрзы: 
Тæхгæ-тæхын мæ къæхты бынмæ ма ’рхау, 
Æнæнхъæлæджы ма ахуыссæд аргьау, - 
Мæ удæн ма скæн ноджы фыддæр зын. 
Фыдæй фыртмæ зæххон лæгæн йæ уаг: 
Цы уа йæ къухы, уымæн аргь нæ зоны, 
Цæмæ не ’ххæссы — адджындæр æй хоны. 
Уæдæ ды фест мæ адджын фæндты равг, 
Куыд дæм цæуон, куыд дæм тырнон æмбойны, 
Æрмæст мын макуы, ма басæтт мæ дойны. 

—глг — 
* * * 
Æрвдидинæг мæ хуымгæнды æрзад, 
Æрвон рухсæй цæхæр-тæмæнтæ калы, 
Æз æй æнусон худгæ хурыл барын, 
У хурæй ноджы кадджындæр йæ кад. 
Ыссæуы арвыл хуры цæст — фæлмæн, 
Фæлæ изæрæй ахуыссы йæ цырагь. 
Æрвдидинæг — мæ удлæууæн, мæ зынаргь — 
Æхсæвæй-бонæй рухс кæны мæнæн. 
О дидинæг! Мæ зæххон хур, мæ цин, 
Дæ зæнгыл макуы, ма бандзæвæд зин, 
Дæ уидагыл та ма ’ркæлæд хъæстæ сой. 
Мæ дыргьдоны æвæлмон удæй рæз, 
Дæ сæр бæрзæндты хуры æмвæз хæсс, - 
Фырдиссагæн дæм дзыллæтæ куыд кæсой! 

П4<?— 
* * * 
Дæ цæстытæй кæм бамбæхсон мæхи, 
Мæ мæгуыр сæр цы ранмæ уæд фæхæссон? 
Æртыхсы мыл дæ сау цæстыты хин, 
Дæ зæрдæ та у раздæрау æддæссон. 
Нæ кæнынц иу дæ цин æмæ мæ цин, 
Дæ хъыгмæ уæд куыдфæндыйæ куыд кæсон? 
Мæ бахудт дын кæд удхайраг фæци, 
Уæд хъуамæ æз мæ сау зынтæн ныхъхъæцон. 
Уыдзынæн æз къуытты æмæ æмыр, 
Дæу нал хъыгдардзæн ме сныхас, мæ дзырд, - 
Æрвдзæф бæласау хихдзагъдæй лæудзынæн. 
Фæлæ, мыййаг, куы ’рбатыхсай æваст, 
Куы фехъусон дæ зæрдæйы хъæрахст, - 
Фæдисы дæм æрду хидыл цæудзынæн. 

Х50 
Уыдтæн кæддæр тыхджын æмæ рæсугьд, 
Рæстдзинадæн мæ уд нывондæн хастон. 
Мæхи удау æз дун-дунетæ уарзтон, 
Фырцинæй мын уыди уæрагмæ фурд. 
Цы фæци ныр мæ фæлмæн мидбылхудт? 
Мæ дзурæнтæ мын уагæры цы сбаста? 
Кæдæм хилын мæрдвынæйæ, уæнгсастæй? 
Кæм базгьæлæн фырадæргæй мæ уд? 
Рæстаг мийæн нæй а зæххыл бынат. 
Лæгау лæгыл быдзæу кæны бæхбадт, — 
Уый абон у пахумпар дæр, хуыцау дæр. 
Мæ раст фæндтæ æрцыдысты ныгæд. 
Мæ риуы джиуынц сагъæс æмæ мæт, - 
Кæм ис кæрон фыдтухитæн, фыдцардæн? 

—гзг — 
* * * 
Хуызфыссæгау ысныв кодтон дæ сурæт 
Мæ риуы æз - æппæт дæр дзы бæлвырд: 
Дæ алыварс сызгьæрин тагæй зылд 
Ныууагьтон рухс - æрттива хур дæ цуры. 
Дæуæн мæ цин, мæ сагьæстæ фæдзурын, 
Кæнæм дыууæйæ амондмæ æмцыд. 
Дæ мидбылхудт, дæ узæлды фæрцы 
Мæ хъизæмар, мæ сау катай фæсурын. 
Мæ риуы ис дæ рухс сурæт æмæ йæ 
Дæхæдæг дæр, æвæццæгæн, нæ хатыс, 
Дæ узæлдæй кæй феййафын рæвдыд. 
Æрмæст фæндагыл ку’ амбæлæм дыууæйæ, 
Уæд, раст цыма уæларвбæстæй æрхауыс, — 
Мæ былалгьыл нындзыг вæййы мæ дзырд. 

—15г— 
Æмæ та мæм æрцыдтæ ног. 
Мæйрухс изæр лæууын дæ цуры, 
Мæ уды сусæгтæ дын дзурын, 
Куыд никуы сæ дзырдтон ныронг. 
Дæ цонгыл андзæвыд мæ цонг, 
Дæ дæллагхъуыр æмбæлын хурыл, 
Æмæ мæ удлæууæн, мæ хурæн 
Æз дарын уарзты сусæг ронг. 
Нæ цинæй æхсæв фестад бон, 
Нæ цинæн нал ис, нал, кæрон, 
Фырцинæй арвыл мæй дæр худы. 
Ыстæм та мах рæсугьд, æвзонг. 
Дæ цонгыл бандзæвыд мæ цонг... 
Фын уынын. Рагон фын... Тæхуды!.. 

153 
* * * 
Мæ цард фæуы, фæлæ мæлæт 
Нырма мæ фæсчъылдым нæ кафы 
Æмæ æз дæр мæ фæндтæ уафын, 
Мæ тыхстыл баппарын къæлæт. 
Кæд нал тæхы мæ сæрты зæд, 
Лæгау кæд амонд нал æййафын, 
Æрду хидыл кæд чиугæ кафын, 
Уæддæр у фидæныл мæ мæт. 
Мæ риуыл сау зæйтæ кæлæнт, — 
Сæрфдзынæн сусæгæй мæ цæссыг, — 
Нæ фæцуддзæн мæ уарзты мæсыг. 
Куы фæуа цард, уæддæр мæ фæнд 
Дæ номыл баззайдзæн уæлæуыл, - 
Мæн та хуыздæр амонд нæ хъæуы. 

—154 — 
Мæн дæу уарзын, мæ хур, фæндыд, 
Фæндыд мæ цин дæ риумæ тадзын, 
Фæлæ дæ зæрдæйы куырдадзы 
Æндæр фæлгонц æхсыстай ды. 
Мæ удæй сарæзтон фæндыр, - 
Фæндыд мæ мин-мин лæгау уарзын, 
Фæлæ дæ сау цæстыты карзыл 
Фыдæлгъыстау æмбæлын ныр. 
Нæу цард æргом чиныг — бæлвырд! 
Уæддæр йæ кæсын æз фæлварын 
Æмæ та амондыл ныззарьгн. 
Дæумæ нæ бахъардта мæ дзырд, 
Уæддæр мæ уды ныфс нæ сæтты, — 
Мæ цин æрзилы арвгæрæтты. 

155 
* * * 
Хур стъалытæм куыд бацæуа зынггур, 
Дæумæ æз афтæ иу изæр фæзындтæн. 
Фырадæргæй ды иннæрдæм ныззылдтæ, - 
Нæ мæм бахудтæ рухс хурау, мæ хур. 
Мæ зæрдæ уæд фыркатайæ ныддур, 
Сæрсæфæн рындзæй æз мæхи нывзылдтон. 
Мæ сонт зæрдæ æд цин æмæ æд зынтæ 
Фæхауд фæркгай, нызгьæлæнтæ, ныммур. 
Хур ингæнмæ дæр батавы — бæлвырд. 
Дæ хур мыл кæд нæ ракасти уæлæуыл, 
Уæддæр æм æз æнхъæлмæгæс лæууын. 
Мæрдтыбæстæй дæр агурын дæ дзырд. 
Сыгъдæгудæй Чырыстийы цъæх нæууыл 
Дæумæ бæлгæйæ адæргæй кæуын. 

15 Ь 
* * * 
Зæрдæвæндон нæ уыдис никуы цард, 
Зæрдæвæндон вæййынц æрмæст нæ митæ. 
Мæ хъиутæ хæргæ кæд мæ бонтæ ’рвитын, 
Уæддæр нæ вæййын иу уысм дæр æнкъард. 
Хæрын мæ фыды рихийæ æз ард: 
Нæ басæтдзæн мæ уды хъару иу дæр, 
Уадз уæд зындонарты мæ фидæн, - 
Мæ фыдгулæн нæ кæндзынæн лæггад. 
Лæггад кæндзынæн иу удæн æрмæстдæр, 
Æмæ уый у мæ цæугæ хур, мæ цин, 
Æрвылуысм дæр кæуыл хъарын мæхи. 
Æхсæвæй-бонæй кувын æз йæ фæстæ: 
Кæд рухс хæссыс, уæд кал æдзух тæмæн, 
Кæмфæнды у, — æрттив, мæ хур, мæнæн. 

157 
* * * 
Мæ хо Ханифг/кейæн 
Уарзтимæ æууæнк æрцард дæ уды, - 
Хъахъхъæдтой фыдбылызæй дæ туг, 
Æмæ дыл куы ’руынгæг и дæ дуг, 
Гъеуæддæр ма райхъуысти дæ худын. 
Раст цыма нæ зыдта зæрдæ дудын, 
Раст цыма нæ уыдтæ цинтæй цух, 
Уыйау худтæ мидбылты æдзух, — 
Никуы кодтай никæмæ тæхуды. 
Ныр дæ уд уæларвбæстæм фæтахт. 
Ис Хуыцауы дæлбазыр дæ цæрæн 
Æмæ цины стъалыйæ кæсы. 
Адæргæй куы скæсæм арвмæ мах, 
Уæд ысуынæм арвастæу йæ тæмæн, 
Æмæ нын æхцондзинад хæссы. 

15Ъ 
Нæ абоны бон ферох уыдзæн искæд, 
Ныххаудзæни æдзæм тары кæмдæр. 
Ды нал зондзынæ: чи дæн, йе кæм дæн, 
Дæ зæрдæ ме сæфтыл нæ кæндзæн рисгæ. 
Кæндзæн мæ уд та раздæрау фæдисхъæр, 
Дæу уарздзæни, куыд дæ уарзта кæддæр, 
Æмæ кæд дæ цæргæбонты кæйдæр, 
Нæ уыдзынæ уæддæр мæ удæн искæй. 
Кæддæры амонд мысдзынæн æдзух, 
Æрмæст мæ рис æмбæхсдзынæн мæхицæй, 
Мæхицæй дæр æмбæхсдзынæн мæ зын. 
Мæ уд хæрзамондæй кæд разынд цух, 
Мæ ивгьуыдæй мын нæй уæддæр фæхицæн, 
Уæддæр дæумæ мæ зарæджы цæуын. 

15Я 
* * * 
Нæдæр мæлæты судзаггаджы азар, 
Нæдæр дæлимоны æлгьыст, 
Нæ фæфылдæр кæндзæн мæ рыст, 
Æмæ дæ курын — хурхæй ды мæн ма мар. 
Дæ зæрдыл ацы фембæлд бадар: 
Дæумæ мæ уды хъæр нæ хъуыст, 
Фæлæ йæ ахæсдзæн мæ фыст, - 
Мæ уарзтæн басгуыхдзæн цырагьдар. 
Цæудзысты азтæ, згьордзæн цард, 
Уæддæр дæ уарзты пиллон артæй 
Мæ уд æртхос йæхицæн курдзæн. 
Дæуæн мæ цæстыты æнкъард 
Æмæ мæ уды сусæг катай 
Нæ ивгъуыд бонты цинтæ дзурдзæн. 

1<ЬО 
Хуыцау уыдтæн — куы уарзтон дæу! — 
Мæ сæрæй арвы дуæрттæ састон 
Æмæ мæ сыгьдæг уды уарзтæн 
Мæсыг æз амадтон - æргъæу. 
Мæ цард ныр царды хуызæн нæу, - 
Мæ цин мын дæлимонтæ байстой 
Æмæ ма хилын æз уæнгсастæй 
Дæ фæдыл... 0 мæ хур, æрлæуу! 
Дывзагæттæ мæнæй дæу астæу 
Сæ мæнгард дзырдты уæргьтæ хастой, - 
Куырмæджы байсæфтой нæ цин. 
Уæддæр дæ рæсугьд удмæ бастæй 
Цæргæ-цæрæнбонтæм æз хаст дæн. 
Æз хонын амондджын мæхи. 

—гьг — 
* * * 
Мæ зарæг дæ куы ферох уа, уæд-иу 
Дæхи ды ма ’фхæр, - ахæм у нæ дуг: 
Æндæр зарæг цырен кæндзæн дæ туг, 
Æндæр зарæг дын тавдзæни дæ риу. 
Лæджы фæндон кæд уыди цард æниу! - 
Йæ гуырæны у суадон дæр рæсуг, - 
Куыд дарддæр кæлы - чъизидæр йæ дугь, 
Кæс, уалынджы ызмæст дæттимæ сиу. 
Лæг дæр вæййы йæ райгуырдæй сыгъдæг, 
Фæрæвдауы йæ цин æмæ йæ уарзт, 
Вæййынц йæ фæндтæ хуры тынтыл карст. 
Куы бамбары: йæ уды цин фæмæнг, — 
Нынныхъуыры фырадæргæй йæ маст, 
Вæййы æрмæстдæр ингæнмæ йæ каст. 

%<о% 
* * * 
Цард цæуы... Фæдисон цыдæй уайы. 
Цалынмæ мæлæт кæны фынæй, 
Уалынмæ йын бауромæн нæй, 
Æмæ лæг йæ царды цинæй райы. 
Æз мæ риуы сонт цæфтæ нымайын: 
Ацыд, алыгъд цардамонд мæнæй, - 
Нал мæм ис хабархæссæг дæуæй, — 
Зæрдæ рафтыд, райдыдта фæллайын. 
Цард цæуы... Æз цард-фæдисон нал дæн, 
М’ амонды равг базгъæлæн, ныммур, 
Æмæ хастæй Сехы гоппыл бадын. 
Зæрдæ риуы рафтыди, ныддур, — 
Цард æм нал у раздæрау нымады, 
Нал æй тавы раздæрау дæ хур. 

—гьъ — 
ГÆЗДÆНТЫ БУЛАТ 
Дæ фæндыр у кæлæнгæнæг, Булат! 
Дæ уды ахаст уый зæлтæй æвдисыс, 
Куы цин кæныс, куы та — фæриссыс, — 
Дæ фæндырдзагьд — нæ Ирыстоны кад. 
Хуыцау дын радта удрæвдауæг арт, 
Дæ фæндырæй цы аив зæлтæ сисыс, 
Нæ алкæй дæр æфтауынц уыдон дисы, 
Кæнынц рæсугъддæр алкæмæн йæ цард. 
Фæндыры фæрцы цардамонд ыссардтай, 
Йæ аив зæлтæн де ’ппæт тыхтæ радтай, — 
Æрвгæлæнау кæмфæнды сты бæрæг. 
Ды Иры цинтæ, Иры хъыгтæ зарыс, 
Нæ дзыллæйæн сæ уды хосæн дарыс, - 
Ацæмæз дæр дæм бакæнид хæлæг. 

—^-64 — 
* * * 
Дæ рæсугьд хуыз ысуыдтон æз. Цъæх арвыл 
Цы хур сыгьди — нæ уыд дæуæй уæлдæр. 
Дæ^рæсугъд уыд дæуæн бынтон æндæр, — 
Йæ тæмæнæй мæн абон дæр ма тавы. 
Æмæ куы ’ркæсы худгæ хур уæларвæй, — 
Æрымысын, куыд мæм худтæ кæддæр, 
Фæлæ ныр та кæйдæры ды кæй дæ, 
Хуыснæгау ма дæ зынгæй æз кæй давын. 
Кæд уарзт æцæгдæр ацы зæххыл ис, 
Кæд бамбарынц дыууæ уды кæрæдзи, 
Нæ цардамонд, зæгъ-ма мын, уæд кæм ис? 
Цы ранмæ ма ныхъхъæр кæнон фæдис? 
Кæм агурон кæддæр бонты фæлмæн цин? 
Æви ныр ме ’мбæлццон уыдзæни рис? 

—Ий>5 
* * * 
Куы нал уон æз, æлгьаг мæлæты хинæй 
Куы ссарон иу бон ингæны æнцой, 
Мæ зарæг дын уæддæр кæндзæн мæ кой 
Æмæ дæ сайдзæн раздæрау йæхимæ. 
Куынал нæ уыной стъалытæ дæр иумæ, 
Куы кæнай ды дæ фыртыхстæй сæргой, 
Нæ бамбардзæн уæд де ’рхæндæг дæ мой 
Æмæ дæ ’лвасдзæн адæргæй йæ риумæ. 
Фæлæ дæ курын: ма-иу кæн æнкъард, 
Ныффæраз-иу дæ хъыг æмæ дæ рыстæн 
Æмæ-иу бахуд мидбылты фæлмæн. 
Кæй дын кодтон мæ зарæгæй лæггад, 
Кæй дын вæййы æххуысæнцой дæ тыхсты, — 
Геуыцы хорз æгьгьæд уыдзæн мæнæн. 

П66 
Тæхынц мæ азтæ, ивайы мæ цард, 
Мæлæт мæ суры ингæны къæсæрмæ, 
Фæлæ дæ хур куы разыны мæ сæрмæ, 
Уæд бамбарын: мæ цин нæма ныккалд. 
Мæхинымæр кæнын мæхимæ загьд: 
Мæ карæй та цæмæн кæнын æфсæрмы! 
Уадз хъазæд абон урс зымæг мæ сæрæй, 
Йæ карз нырма мæ зæрдæйæ у дард. 
Мæ азты уæз мыл кæд цæгау æртыхст, 
Кæд мæ уысмы бæрц уый ысуæгьд нæ уадзы, 
Уæддæр дæм зæрдæ агуры фæндæгтæ. 
Дæ мидбылхудтæй атайы мæ рыст, 
Дæ ныфсæй ма мæ туг мæ уæнгты хъазы, 
Æрынцой мын дæ цæстæнгас нæ дæтты. 

П.67 
* * * 
Ды ацыдтæ. Ды дæр ныууагьтай мæн, 
Фæхастай ингæнмæ дæ уды катай, - 
Æгæр-мæгуыр хæрзбон дæр мын нæ загьтай, 
Æмæ уыргдзæфау адæргæй фæдæн. 
Уæларвон хур дын нал хæссы тæмæн, 
Æрвæрдынау дæ цины цæхæр батад. 
Дæ ацыдæй мæныл дæр дуне батар, - 
Куыд ис æнæ дæу а зæххыл цæрæн! 
Цæй цард, цæй цыдæр! - рафæлдæхт мыл арв. 
Хæссын ма ’рмæст мæ уæнгты судзгæ уаргъ, 
Мæ уд дæ фæдыл арвгæрæтты зилы. 
Куы нал уынын дæ сау цæстыты арф, 
Уæдæй мын нал у ацы цард зынаргъ, 
Куырмæджы ма сæрсæфæн рындзмæ хилын. 

168 
Мæ цард мæ суры ингæны къæсæрмæ, 
Йæ цæвæгæй мын ме счъилтæ кæрды, 
Мæн та, мæ хур, нырма цæрын фæнды, — 
Цæргæйæ æз мæ хуыцауы æмсæр дæн. 
Мæ хуыцау - ды! Дæ цæстыты кæсæны, 
Бæргæ, куы суынин фат æмæ æрдын, 
Цæмæй дæ фат мæныл ысуадзай ды 
Æрвон уарзты æнæкæрон æфсæрмæй. 
Фæлæ мæнмæ нæ хауы уыцы амонд, 
Мæн бамбæрзта дæ судзгæ хуры аууон, 
Æмæ нæ хатыс ды мæ уды зын. 
Æнæвгьау мæ кæд царды цалх æууæрды, 
Фæхицæн мæ уæддæр дæуæй нæ фæнды, 
Уæддæр ма дæм æнхъæлмæ æз кæсын. 

1ЬЯ 
Куывддон лæгау куы ’рлæууын æз дæ разы, 
Куы дыл фæхъарын адæргæй мæ уд, 
Цæмæн айсæфы уæд дæ мидбылхудт, 
Дæ цæстыты цæмæн разыны азым? 
Цы фæдзурынц, цы фæзæгъынц сæ карзæй? 
Цæмæн ис не ’хсæн хæхтæ æмæ фурд? 
Сæрбæрзондæй, мæ хур, мæ фæстæ худ, 
Уæддæр дæ æз фыццаджы уарзтæй уарзын. 
Уæддæр мæхицæн буц тынтæ нывæндын, 
Уæддæр дæ фæдыл аивæй кæсын, 
Дæ къахвæдтыл уæддæр, мæ хур, цæуын. 
Уæддæр ма дыл мæ хуыцауау æууæндын, 
Уæддæр ма дæм мæ цинтæ æз хæссын, — 
Дæ иу фæкаст мæ удхосæн хъæуы. 

170 
* * * 
Мæ бонтæ мын фæззæг фыдæнæн фæлвары: 
Куы сау мигь ныббады, куы уазал хæссы, 
Мæ тыллæг куынæуал æркæрдон — тæрсын, 
Уæддæр ма мæ зæрдæ цæрыныл æз хъарын. 
Ныххаудзынæн тагьд бон æз ингæны тары: 
Нæ зондзæни ничи мæ иунæджы зын. 
Нæ зонын, цæмæ ма æнхъæлмæ кæсын, 
Кæд зæрдæ йæхицæн ирвæзæн хос н’ арьт. 
Лæджы конд у афтæ: хъысмæт æй æууæрды, 
Уæддæр ма йæ уарзты цин дарддæр хæссы. 
Æз дæр ма дæ цæстыты арфмæ кæсын, — 
Æмæ та дыл зæрдæ фыццагау æууæнды. 
Мæрдты дæр дæ хорзмæ кæсдзынæн æнхъæлмæ, - 
Фæзындзынæн иу бон дæ зæрдæйы хъæрмæ. 

111 
* * * 
Дыууæ фаты æнæнхъæлæй куы суагьтой 
Кæддæр дæ дыууæ сау цæсты мæныл, 
Уæдæй кæныс дæ цæстытимæ хыл, 
Дæхæдæг дæр нæ фæллайыс дæ загъдæй. 
Æз та фырцинæй таиын æмæ руайын, 
Бæрзонд Хуыцаумæ сарæзтон мæ куывд: 
Уыдзæн мæ куывд дæр искæд бон рæвдыд, — 
Хуыцау нæ зоны уарзаг уды сайын. 
Дæ фæтты æхстæй цард мæнæн фæадджын: 
Сæ иу мæ тæккæ зæрдæсæр ныссагьд, — 
Сæ иннæуыл та акодтон бæхбадт 
Æмæ уæдæй дæумæ тæхын йæ руаджы. 
Сæ æхцон рисæй райгæ риссын æз, - 
Мæ рухс арвыл нынныв кодтон дæ хуыз. 

172 
Нырма нæма фæци мæ рæстæг, 
Нырма нæ аныгуылд мæ хур! 
Мæ уарзты сагьæссаг цæлхдур 
Нырма æртайдзæн хъарм ныхæстæй. 
Нырма куы ’рцæйцæуын уæ рæзты, 
Ыскæсы уæд мæныл дæ хур, 
Æмæ мæ цæстытæн сæ зул 
Æрзилы адæргæй дæ фæстæ. 
Ис алцæмæн фæтк æмæ рад, 
Хуыцаумæ алцы у нымад 
Æмæ уыдзæн йæ тæрхон ахæм: 
Нæ риуты ссудздзæни йæ арт, 
Дæ цардимæ бæтдзæн мæ цард, - 
Зæгьдзæн æнус цæрæнбон махæн. 

173 
* * * 
Мæ сабыр бонты сусæг уазæг 
Мæ риумæ агуырдта фæндаг. 
Нæ дыргъдон зарæгæй уыд дзаг, 
Æнæмæтæй дзы бацард уалдзæг! 
Æваст дзы булæмаргъ ныззарыд, 
Æваст мын асырдта мæ рис. 
Ныр уыцы рухс зарæг кæм ис? 
Кæм айсæфти æдзæм мæйдары? 
Мæ уд дывыдон арты судзы, 
Мæ риу дзæнгæрджытæ цæгьды. 
Кæй дыргъдоны ныззарыс ды, 
Йæ амондæй ныр чи у бузныг? 
Мæ цæссыг зæрдæмæ фæрсудзын, 
Уæддæр ма æз дæ номæн судзын. 

174 
Мæхимæ дæ æрбауагътон хæстæг, 
Уый н’ амоны — мæ риумæ дæр дæ райстон. 
Æз иу сауцæсты а дунейы уарзтон 
Æмæ нырма дæр уарзæттæ ыстæм. 
Цы зоныс ды мæ зæрдæйы рыстæн, 
Цæмæй йæ зоныс, уый зæрдæ цы кусы? 
Нырма дæр ын йæ зæрдæйы цæф хъусын, 
Афтид уымæй дæр амондджын æз дæн. 
Дæ уатдихгæнæг нæу нырма дæ уарзон, 
Æнæ уарзтæй дæр иумæ ис цæрæн, 
Зæрдæзæгъгæ куы кæнай аргь лæгæн. 
Æгайтдæрма ды разындтæ фæразон 
Æмæ мæнимæ уарзты монцтæй хъаз, 
Куы нæ уарзон, гъеуæддæр-иу мæ уарз. 

1Г75 
* * * 
Уыдыстæм иу! Нæ цин, нæ хъыг дæр иу уыд. 
Уæлæрвтæм дæр нæ куывд цыди æмхуызон. 
Ныр уадтымыгь мæ къонайы нынниуы, 
Куы та мæм маст нæ ердойæ æрхъуызы. 
Куы-иу мыл скасти хурзæрин дæ хуызæй, 
Ыстахтис-иу уæд рог зарæг мæ риуæй. 
Æнæ дæуæй ныр æз цæрын æгъуызæй, 
Æнæ дæуæй æз, сау халонау, иу дæн. 
Фæлæ уæддæр æз не ’ууæндын мæ сæфтыл, — 
Мæ бæллицты дæм минæмхатт ыздæхын. 
Мæ уд дæу агур балæууы уæлæрвты, 
Мæ къодах та — æнæбын арф дæлдзæхы. 
Фæхицæн нæй нæ зæрдæтæн. Æрмæст 
Æнкъары дæу мæ уд, куырм у мæ цæст. 

П76 
* * * 
«Æхсоны цæв æмæ цæхæртæ кала...» - 
Æцæгæй дæр бæргæ куы уаид афтæ! 
Мæ зæрдæ судзгæ уарзты артæй рафтыд, 
Æрмæст цæй цæхæр — мастæвдулæн ала! 
Куы ныссадзынц ызмисбыдыры тала, - 
Фырцинæй уый дæр рæзгæтимæ бафты, 
Йæ фарсмæ иннæ хæлттимæ æркафты 
Йæхи æцæг бæрæг хуыздæр фенкъары. 
Кæд калдта зæрдæ сонт арвау цæхæртæ, 
Уæддæр æй ды, мæ хуры хай, нæ федтай, — 
Мæ уарзт дæумæ кæд уыди, кæ, нымады. 
Цы дын зæгьон: уæд цинæфсæст дæ зæрдæ, 
Æмæ, мыййаг, куы нал райай мæ фендæй, - 
Уæддæр мæ зарæг зардзынæн дæ кадæн. 

*77 
* * * 
Æз зардзынæн æрмæст дæ кадæн, 
Цæрдзæн мæ фыстыты дæ ном, 
Кæд никуы загътон уый æргом, 
Уæддæр нæ Иры хъуыст у дардыл. 
Æз рагæй нал æууæндын цардыл, 
Хæссын йæ сау фыдты æргъом. 
Цы мæм кæсы æнхъæлмæ сом, 
Мæнмæ уый нал дæр у нымады. 
Хæсдзынæн иунæгæй мæ зын. 
Æрмæст ма иу хорзмæ кæсын, — 
Дæ иунæг амонды рæстагмæ. 
Куы мын уай амондджын, мæ хур, 
Ыскæсдзæн уæд мæныл дæ хур, 
Мæ зæрдæ срухс уыдзæн фæстагмæ. 

11В 
Фæстиат амондмæ, мæ хур, æнхъæлмæ 
Æз рагæй кастæн. Гъе, фæлæ нæ цыд, 
Æгæр-мæгуыр мæм й’ аууон дæр нæ зынд, 
Нæ фæзынд-иу мæ уды судзаг хъæрмæ. 
Гъеуæддæр ма æз абон дæр æнхъæл дæн: 
Кæй мыл хъардзынæ иуафон дæ уд, 
Зымæгæй тæрсгæйæ дæ рæсугъд уынд 
Кæй иваздзæн нæ уалдзæгмæ йæ бæндæн. 
Фæстиат амонд! Мауал тæрс мæнæй, 
Дæхи мæ иуварс, ма кæн, мауал, ма лас, — 
Цы ма цæрæм, уый ацæрæм æцæгæй. 
Дыууæ удæй кæд амондджындæр нæй, 
Уæд мæ фæстаг хатт ахæм уарзтæй бауарз, - 
Куыд баззайа фæстагæттæн дæнцæгæн. 

17Я 
* * * 
Кæд хур у скаст æмæ ныккаст, 
Уæддæр æгас бон рухс хæссы, 
Уæддæр нæ зоны уд тæрсын, — 
Вæййы цæрæццаг цинтыл баст. 
Æхсæв йæ пилон-цæхæр уарзт 
Æмæ йæ сау удхæртты зын 
Мæйдары адæргæй тæрсы, - 
Вæййы сæуæхсидмæ йæ каст. 
Куы ’рцæуыс хуримæ æргом, 
Æппæт куы ныззары дæ ном, 
Вæййын уæд паддзахау хъæздыг. 
Мæ удæй айсæфы мæйдар, — 
Мæйдар æм нал фæдары бар, - 
Цæхæр фæкалы уды зынг. 

—гго— 
* * * 
Æз уарзтон дæу æмæ мæ судзгæ уарзт 
Дæ зæрдæмæ мæ зарæгæй ныббастон. 
Дæ цæстытæй мæныл цы хур ыскаст, 
Уæларвон хурыл алкæддæр уый барстон. 
Уыдис мæ уарзт æнæкæрон сыгъдæг, 
Дæ иу фæкаст йæ тæмæнæй мæн тавта, 
Фæлæ у цардау уарзты цин дæр мæнг 
Æмæ мын хурхор м’ амонд бонгай давта. 
Æз уарзын дæу, фæлæ дæуæн мæ уарзт 
Кæрæй-кæронмæ ардхæрæн нæ разынд: 
Мæ цардвæдæй фæхаудтæ ды æваст, 
Æз та ма дæ фыццаджы уарзтæй уарзын. 
Нæ уарзтмæ кодтой бирæтæ тæхуды, 
Æнæ дæу зæрдæ дуды æмæ дуды. 

—ггг — 
* * * 
Цæуынц мæ маст æмæ мæ уарзт 
Фæрсæй-фæрстæм, цæуынц æууæнкæй. 
Уарзт бахизы мæн царды мæнгæй, 
Маст расайы йæ фæдыл маст. 
Уæддæр дæн цардамондыл хаст, 
Цæрын мæ уды сыгьдæг фæндæй 
Æмæ мæ хъуыдыты дывæндæй 
Уæддæр у фидæнмæ мæ каст. 
Уарзт масты æвджид никуы баззад, 
^Уæлахиздзау у алкæд уарзт, - 
Йæ амондæй вæййын ныфсхаст. 
Нæ сау дуджы æгьатыр карзæй 
Ирвæзæн хос кæд нæй, уæддæр 
Хæссын æз уарзтæмсæр мæ сæр. 

—ггх— 
* * * 
Куы ’рцæуы уалдзæг, уалдзæгимæ — хур, 
Йæхи уæд зæрдæ ног цины фæнайы. 
Лæг^æрдзы уындæй диссагæн фæрайы, 
Йæ зæрдæйæ фæхауы уазал дур. 
Дæ цинтæ мын ды уалдзæгимæ дзур, - 
Афтид дæ уындæй æз цырагъау тайын, 
Мæ риуы цæфтæ фырцинæй нымайын 
Æмæ дæ хонын буцдæрæн «мæ хур»! 
Нæ кæсы хур, — нымд кæны уалдзæг уæд, 
Цъæх уалдзæгау цæуын дæ фæд-дæ фæд, 
Дæхи та дын фыццагау æз нæ арын. 
Дæ къахвæдтыл цы дидинтæ æрзад, — 
Мæ риуы скодтон уыдонæй æз арт... 
Нæ фембæлдыл нырма мæ зæрдæ дарын. 

123 
Æгьуыз — мæ цин, æгьуыз — мæ куывд, мæ арфæ, 
Уæддæр ма мæм цæрын цæуы фыццагау. 
Мæ цардæй та бæргæ саразин аргьау 
Æмæ цæрин, кæддæр куыд цардтæн, афтæ. 
Фæлæ мæ цин дæу мысгæйæ куы рафтыд, - 
Сыгьтæн дæ номæн аргьуаны цырагьау, 
Дæу агуырдтон æдзух дзæнæты маргьау, 
Фæлæ дæ сис дæр къухы, нæй, нæ бафтыд. 
Рæхджы уыдзæн уæларвбæстæм мæ фæндаг, 
Ныууадздзынæн æз ацы зæхх æнцонæй 
Æмæ дæуæн мæ зæрдæйы æргомæй 
Мæ буц зарæг ныууадздзынæн мæ фæндæй. 
Кæд дæ мæнау зæрдæйæ исчи уарза, 
Нымдгæнгæ-иу ын уæд мæ зарæг азар. 

—124 
* * * 
Кæд уадтымыгь мæ риуы хъазы, 
Кæд уд дзыназы ’мæ хъæрзы, 
Уæддæр мæ хъыг æмæ мæ зын, 
Цъæх хæрæгау, хæссын фæразын. 
Уæддæр æз дун-дунетæ уарзын, 
Æнхъæлмæ рухс бонтæм кæсын. 
Мæ сыгьдæг удрæбын хæссын 
Мæ сусæг уарзты судзгæ азым. 
Мæ дзых, кæсагау, уæд æмыр, 
Уæддæр дæумæ бæллы мæ цæст, 
Дæ иунæг фендæй у æфсæст. 
Цы хуызы дын зæгьон æз ныр: 
Мæсыг кæй сарæзтон — æргъæу — 
Кæй дзы æрцæрын кодтон дæу. 

—г%5— 
* * * 
Ныххатыр кæн, мæ удлæууæн, кæд дæу 
Æнæнхъæлæй фæхъыг кодтон. Ныббар мын. 
Мæ аххос æз мæхæдæг дæр æмбарын, 
Ысраст сæ кæнон — ’нæ дæу мæ бон нæу. 
Мæ цуры ма хæрзгæнæгау æрлæуу, 
Хæстæгмæ хъус: мæ уд дæр зоны зарын, 
Æрмæст дæуыл йæ цины зæлтæ хъары, 
Дæуæн амайы рухс аргьуан - æргьæу. 
Хатыр кæнын æз базыдтон. Кæсын 
Дæ хатырмæ дæр алы бон æнхъæлмæ, 
Фæлæ мæхимид райдыдтон тæрсын: 
Куы нал уынон дæ цæстыты рæдау, 
Куы нал разына ме стъалы дæ сæрмæ, - 
Ыскæндзæн искæд ахæм рæстæг, ау?! 

—ггь — 
* * * 
Мæ удлæууæн, мæ къæйных мын ныббар, 
Мæ удæй фылдæр базыдтон дæу уарзын. 
Куывддон лæгау куы ’рлæууын æз дæ разы, - 
Мæ зæгьинæгтæ бакæнын дæ бар. 
Нæ уыд нырмæ мæ зæрдæйæн æлдар, - 
0, ма мæ асхой, ма мæм ракæс карзæй, 
Бæрзонд уарзтмæ кæд чи æрхаста азым! — 
Фæлтау мын ронгау уарзты цинтæ дар. 
Дæу хурты хурæй систон æз уæлдæр, 
Мæ фыстыты æрцардтæ ды рæбынæй, 
Нæ ингæнты куы кæнæм мах мæрдвынæй, 
Кæндзысты ма нæ уарзты кой уæддæр. 
Кæрæдзийæн Уæлæрвтæй стæм æрвыст, — 
Нæ тæрныхтыл Хуыцауы арфæ - фыст. 

1В7 
* * * 
Мæхи дæ цæстыты уынын, 
Раст аив кæсæнмæ кæсæгау, — 
Сæ арфы ленк кæнын кæсагау, 
Мæ цин сæ ссарынмæ тырнын. 
Мæ цин мæм мигъвæлмæй зыны 
Æмæ, дæ удимæ хæснагау, 
Мах цардæй сараздзыстæм аргъау, 
Мæн уый, мæ удлæууæн, уырны. 
Дыууæ уды куы уой æмварс, 
Куы уа сæ развæдгæнæг уарзт, 
Куы уой сæ кæрæдзийæн барон, 
Уæд ахæм зæрдæты цæдис 
Æфтаудзæн дун-дунейыл дис, 
Æмæ сæм худдзæни сæ амонд. 

128 
* * * 
Фæллайын райдыдтон мæ цардæй, - 
Æрынцад мыл мæ азты уаргъ. 
Кæсын мæ фидæнмæ æнкъардæй, 
Мæ ивгьуыд - зæрдæйæн зынаргь. 
Фæлæ мæ ивгьуыдæй мæ фидæн 
Нæ райгуырд — базгьæлæн мæ хид. 
«Цымæ цъæх арвы бын æз чи дæн», - 
Фæрсын æппынæдзух мæхи? 
Куыдзау нынныгъуылын мæ хъоргъы, 
Мæлæты цæстытæм кæсын 
Æмæ мæлæтдзаг сусæг тохы 
Мæ уд цæрднывондæн хæссын. 
Фæллайын райдыдтон мæхицæй, 
Уæддæр мын нæй дæуæй фæхицæн. 

—гвя — 
Мæ зарæг дын æхцондзинад хæссы, 
Рæвдауынц дæ æнæзæгьгæ йæ зæлтæ, 
Уæддæр ма мын фæкæныс ды æфсæнттæ, 
Уæддæр ма ды æнамондæй тæрсыс. 
Æз та дæумæ бæллын æмæ кæсын, 
Кæд райхæлдзæн, сырхмæтæгау, дæ зæрдæ, 
Кæд бахиздзыстæм рухс уалдзæгæй сæрдмæ, 
Кæд уыдзæн иу нæ цин æмæ нæ зын. 
Бæрзонд уарзтæн йæ æмбæлццон у зарæг. 
Дæ ном, дæ кадæн зардзынæн, цæмæй 
Æгас дуне дæр уа, мæ хур, æмбарæг, 
Кæй дæ мæнæн мæ цæугæ-худгæ хур, 
Кæй нæй бæрзонддæр рухс арвыл дæуæй, 
Æмæ кæй нæй нæ амондæн цæлхдур. 

—гяо— 
* * * 
Цæй^лæг у, уарзт-уадындз кæмæ нæй, 
Йæ цинтыл чи вæййы æлгьин, 
Йæ зарæджы æрвон кæлæнæй 
Æрмæстдæр чи рæвдауы хи! 
Кæсын дæ фæзындмæ æнхъæлмæ, 
Мæ зарæг дын хæссын æргом 
Æмæ мæ буц амондæнхъæлæй 
Фæдзурын диссагæн дæ ном. 
Дæу ничи уарздзæни мæн хуызæн! 
Æмæ цы кæд нæ уарзыс мæн, 
Уæддæр дæ цæстыты æрвгъуызæй 
Æз нуазын уарзты хивæнд сæн. 
Мæ цин дæр - ды, мæ цард дæр - ды, 
Мæн демæ амæлын фæнды. 

—гчг — 
Зæрдæнизæн ысдзæбæхгæнæн ис. 
Фæлæ дын маст дæ риу куы ’вдæрза, 
Куы дуда уд, йæхимидæг куы хъæрза, - 
Иæ фыррыстæй куы хъæр кæна фæдис 
Æмæ куы ничи рахата дæ рис, 
Дæ развæд дын фыдтар куы ’мбæрза, 
Куы дыл æнцайа цард йæ уæзæй, — 
Ысдзæбæхгæнæн уымæн уæд куыд ис?! 
Фæхай мын кæн æрмæст дæ уындæй 
Æмæ дæ цæстыты рæвдыдæй, 
Цæмæй та райхъал уа мæ уд. 
Зæххыл кæд исты ис зынаргъæй, - 
Æлхæнын æй мæ уды аргьæй, 
Æрмæст мæм мидбылты фæхуд. 

—гчг— 
* * * 
Мæ риу дзæнгæрджытæ цæгъды, 
Æвдæрзы йæ æнахуыр катай. 
Мæ сусæг уарзты сусæг артæй 
Нæ вæййыс цардæнгæсау ды. 
Мæн та дæуæн зæгьын фæнды: 
«Дæ цæстыты, тæхуды, батай, 
Дæ хъарм хъæбыстæ æмæ батæй 
Æрцæгьд бæрзонд уарзты фæндыр!» 
Уырны мæ: раджы уа, æрæджы, 
Цæудзыстæм иу фæндагыл мах, 
Хæсдзыстæм иу уарзты цырагъ. 
Æмæ нæ царды сабыр мæнджы 
Уыдзæн нæ царды фæндаг даргь, 
Уыдзæн нын цардамонд зынаргъ. 

3-93 
* * * 
Нындзыг дæн урс-урсид мæйдары, 
Мæ риуы та нындзыг мæ тыхст. 
Дæ къух мыл ауыгьтай — æмбарын, 
Фæлæ нæма ’мбарын мæ рыст. 
Цæуын... Мæ къахдзæфтæ нымайын, 
Мæ цард-уаргь иунæгæй хæссын. 
Уынын æй: рохуат мыл æнцайы, 
Уæддæр ма ’нхъæлмæ дæм кæсын. 
Уæддæр ма агурын дæ хуызы 
Мæ цинты сусæггаг рæдау. 
Дæу ничи бамбардзæн мæ хуызæн, 
Дæу ничи уарздзæни мæнау. 
Мæ риуы кæд мæйдар нындзыг, 
Уæддæр нæ хæссы риуæн хъыг. 

—гчл— 
* * * 
Уарзты арты чи басыгъди иу хатт, 
Уый дзы нал дæр басудздзæни ног. 
Ныр кæдæй дæ фæдыл зилын сихау, 
Фæлæ дæ нæма ссардтон ныронг. 
Иу Хуыцау мæ уды риссаг зоны, 
Иунæг ды мæ зæрдæйæн - зынаргь, 
Фæлæ мын дæ хъуыдыты тæрхоны 
Никуы скодтай растзæрдæйæ аргъ. 
Уарзт уæддæр фæрнæй кæны йæ кæнон, 
Уый къæппæгæй аирвæзæн нæй. 
Искæдбон Хуыцауы раз куы ’рлæууон, — 
Буцхуызæй æппæлдзынæн дæуæй. 
Мæн нæ уарзыс ды, уый диссаг нæу, 
Диссаг уый у, æз кæй уарзын дæу! 

145 
Тæхуды, дæ фаг дзырдтæ абон ыссар, 
Фæхонин дæу рох дзуармæ гьеуæд куывддонау. 
Уым кувин дæуæн æз æхсæвæй уа-бонæй, 
Ныррох кæнин гьеуæд мæ тыхст æмæ кар. 
Хæрин дын мæ сыгъдæг зæрдæйæ æз ард, 
Хуыцауы сызгьæрин æнæхъинц уæрдоны 
Фæласин дæу Четырсмæ — райгæ-уæндонæй, 
Уым зæдтимæ иумæ нывæндиккам цард. 
Фæлæ дын цы зæгьон?! Мæ кар мæ нæ уадзы 
Дæ цуры æрлæууын, дæ рухсмæ кæсын, - 
Хæрзиунæгæй зонын хæссын æз мæ зын. 
Æрвылизæр бадын æз хасты мæрдадзы, — 
Тырсыйæн йæ койгæнæг нæй æмæ нæй! — 
Уæлхъæдæй нæ удтæ ныйисты фынæй. 

^.96 
* * * 
Мæ рæуфынты дæумæ цæуын нырма дæр... 
Дæу мысын æз, дæу агурын æрмæст. 
Фæлæ куы скæсы худгæ хуры цæст, 
Уæд не ’хсæн сысты ’фсармы хызæй арæн. 
Ды иу надыл цæуыс, æз та - æндæрыл, 
Æмæ нæ фæндаг никуыма ысиу. 
Мæ амондæй цы хъаст кæнон æниу! — 
Кæд æй æз раджы бакодтон дæ бæрны. 
Тæхыс бæрзæндты, хилын æз мæлдзыгау. 
Сæрбæрзонд дæ, æз - уаллонау - ныллæг! - 
Æмæ нын иумæ амбæлæн куы нæй. 
Уæддæр дæм æз мæ буц фынты цæудзынæн, 
Æрмæст йæ фынты амондджын у лæг. 
Цæры йæ фынты алкæддæр фæрнæй. 

—ги — 
* * * 
Лæг амондджын куыннæ вæййы йæ фыны! - 
Дыууæ куывддоны, - рох дзуармæ цæуæм, 
Хуыцæутты раз зæрдæбын ард хæрæм, 
Кæй уыдзыстæм æмзонд нæ цин, нæ зыны. 
Нæ ардхæрд нын нæ уарзты зæд фæзмыны, 
Ыскодта нын йæ дæлбазыр цæрæн, 
Æмæ æмвæндæй уыцы ран цæрæм, 
Нæ сæрмæ мигъы иу бындзыг нæ зыны... 
Æваст ныццагьта дзæнгæрæг фæдис, 
Æз фехъал дæн, æмæ мæ судзгæ рис 
Цæхæркалгæ сыгъдис мæ уды арфы. 
Æз царды цыдыл нал бакодтон дис, 
Уыдтон: мæ хур ныгуылæнмæ тылдис 
Æмæ ныгьуылдис сусæг тары тарфы. 

—1<?3— 
* * * 
Йæ тарффынты куыд циндзаст вæййы лæг! 
Æмæ куыд мæнгард разыны йæ цард! 
Куы хордтам иумæ уарзты номæй ард 
Нæ рухс куывддоны, уæд нæ уыд бæрæг, 
Дæ ардбахæрд кæй разындзæни мæнг, 
Мæ ардæн та йæ пилон-цæхæр арт 
Кæй агурдзæн дæ зæрдæйы бынат. 
Фæлæ... фæуагьтай ихы сæрыл мæн. 
Куыд амондджын уыдыстæм фыны мах: 
Сыгъдис нæ сæрмæ арвæрдыны арт, 
Хуыдтай дæ фæдыл цингæнгæ мæн дард! 
Уыд цардамонд нæ дыууæйæн зынаргь. 
Фæлæ сæумæ куы фехъал дæн æваст, 
Уæддæр ма зылд дæу агурæг мæ уарзт. 

149 
* * * 
Нæй ахорæнтæй равдисæн дæ сурæт, 
Æнæбон у дæ рæсугьды раз дзырд. 
Уæларвон рухсæй дæ æдзух рæвдыд, 
Дæ мидбылбахудт сау мигьтæ фæсуры. 
Мæ зæрдæ мæм дæу фенгæйæ цы дзуры: 
Дæ хуызы зæхмæ зæд - æрвон — æрцыд, 
Мæ мондæгтыл фыркатайæ хъæцын 
Æмæ æххуыс бæрзонд хуыцæуттæй курын. 
Нæ дæм уæндын фырдиссагæй ысдзурын: 
Куы фæтæрсай, куы атæхай, мыййаг, 
Куы айсæфай, куы атайай æмбойны. 
Куыд ма уындзынæн уæд мæ худгæ хуры? 
Фæлтау мын ратт дæ рухс зæрдæйы уаг, 
Æмæ мын басæтт иунæг хатт мæ дойны. 

2Г>0 
* * * 
Нæ дуне авд хуызæй у арæзт. 
Ис й’ алы авд хуызы дæр авд. 
Æрттивы авд-авд хуызæй цард 
Æмæ у хъæлдзæгдæр йæ ахаст. 
Фæлæ цæуыл вæййы дæ сагъæс? 
Дæ арвы рон, мыййаг, ныккалд? 
Дæ уды хуызтæ дын фæдавд? 
Дæ уд йæ сау мылазы баргъæвст? 
Ис хурыл дæр æрхæм тæппытæ, — 
Дæ хур та иууылдæр у сау. 
Кæд сау цæсткæсæнтæй фæкæсыс? 
Кæныс ды алырдæм тъæппытæ, - 
Æппæтыл дæр æвæрыс фау... 
Дæхимæ иу азым нæ хæссыс. 

—2ог — 
* * * 
Хъуыды кæнын: цæхæртæ калдта 
Йæ цæлхыдзаг мæ сæрмæ хур. 
Мæ фæндаг донгуырæнмæ дардтон, 
Нæ уыд мæ развæдыл цæлхдур. 
Кæм зарыд донгуырæн æнæнцой 
Æз уым æрвдидинтæ тыдтон 
Æмæ сæ алкæмæ дæ номæй 
Рæвдаугæ хъæлæсæй дзырдтон. 
Фæлæ уый раджы уыди, раджы, 
Куы сыгьд мæ риуы цины арт 
Æмæ мæ рухс зæрдæйы таджы 
Куы нæ уыд удхайраг æнкъард. 
Цымæ ныр уыцы дуг кæм ис, — 
Цæуылнæ асуры мæ рис? 

—тог— 
* * * 
Мæ зæрдæ адæргæй дзыназы, 
Фæдис-дзæнгæрджытæ цæгъды. 
Дæумæ йæ раздæхын фæнды, 
Фæлæ йæ де сныхас нæ уадзы. 
Мæ фæнд мæ зæрдæйы куырдадзы 
Йæхи дæ рухс фæндтыл бæтты, 
Фæлæ нæ комыс ды сæттын 
Æмæ ныххауын сау мæрдадзы. 
Кæдæм ныхъхъæр кæнон фæдис? 
Мæ худгæ хуры тын кæм ис? 
Цы ранмæ ацæуон йæ фæдыл? 
Кæд амонд ацы зæххыл ис, 
Уæд мын мæ уды саугæ сис 
Æмæ цом й’ агурæг мæ фæндæй. 

—гоъ — 
* * * 
Дæу ферох кæнин æз æнцонæй, 
Фæлæ Хуыцауы раз дæ ном 
Куынæуал дзурон æз æргом, 
Зæрдæзæгьгæ æмæ æхцонæй 
Кæуыл зарыдтæн ’хсæвæй-бонæй, 
Мыййаг, куы фæтар уа бынтон, 
Мæ цард уæд фестдзæни зындон, 
Мæ хур мæм нал кæсдзæн фæндонæй. 
Лæг иугæр уарзы, уæд кæронмæ! 
Цæры, - цæргæсы цардæй уæд! 
Цæргæйæ нæу пайда дывæнд. 
Дæу уарзгæйæ цæуын зындонмæ. 
Æрмæст дæ курын иу хорз æз: 
Мæ риуæй макуы стон дæ хуыз. 

—204 — 
* * * 
Куыд рæсугъд у æхсæв! Куыд хъæлдзæг у æрдз! 
Æвзист доны атылди бæстæ! 
Фæцæуын дæ размæ зæрдæрухсæй æз, 
Мæй джихæй ныккасти мæ фæстæ. 
Фæхæссын дын зарæг — мæ зæрдæйы цин! 
Йæ буц зæлтæм урс цъити бадон. 
Фæсурдзæн дæ зæрдæйы маст æмæ хин, 
Æрхæсдзæн дын уарзт æмæ амонд. 
Куы райхъал уа дуне, куы айсæфа тар, 
Уæд иумæ æмбæлдзыстæм хурыл. 
Йæ цинæй ыссудздзæн нæ зæрдæты арт, — 
Кæндзысты йæм иууыл тæхуды! 
Куыд хорз у, куыд рæсугъд у а зæххыл цард! - 
Цæудзыстæм мах амонды фæндагыл дард. 

2.05 
* * * 
Куы бацæрынц мæ цин æмæ мæ хъыг 
Мæ фыстыты зæрдæзæгъгæ æргомæй, 
Уæд базоныс: кæй фæкувын дæ номæн, 
Дæ кадæн та кæй фæлæууын уырдыг. 
Дæ цæрайæ цæры мæ уды зынг, 
Дæуæн фæсудзы уый æхсæвæй-бонæй, - 
Дыууæ уды æмвæнд-æмбæрст фæндонæй 
Ыссардзысты Цыкурайы фæрдыг. 
Уæййаг дунейы алцы дæр - уæййаг! 
Æрмæст нæ уарзтæн ничи скæндзæн аргъ, — 
Мæ рæнхъыты цæргæ цæудзæни дарддæр. 
Мæ рæнхъыты — мæ рухс зæрдæйы равг, 
Æмæ, кæмæн у уарзты цин зынаргь, — 
Æмбардзæн уый нæ цин æмæ нæ цард дæр. 

—гоь — 
* * * 
Æнхъæлдтон, мæ уалдзæг æрцыд. 
Æнхъæлдтон, æрдз дидинæг калдзæн. 
Æнхъæлдтон, нæ уарзты фæрцы 
Дæ зæрдæ мæ зæрдæйæн зардзæн. 
Æнхъæлдтон, дæ мидбылфæхудт 
Мæ уындæй дæ цæсгомыл тайдзæн. 
Æнхъæлдтон, дæ уды мæ уд 
Йæ фæдыл нæ амондмæ сайдзæн. 
Æнхъæлын, мæ цинты ныр дæр 
Мæ размæ фæтындзыс фыццагау. 
Мæн уарзыс, куыд уарзтай кæддæр, 
Нæ уарзт у æрхæрæны аргъау. 
О аргъау, мæ рагбонты аргъау, 
Тæхуды, дæ уацары бахау! 

—207 
* * * 
Ханиффæйæн 
Цыма æппындæр ницы ’рцыд... Цыма 
Нæ ацыдтæ ды де ’нусон фæндагыл. 
Цыма нын дæ дæ хорз зæрдæйы уагыл 
Æмæ дæ нывтæ аразыс нырма. 
Фæлæ у зæрдæ адæргæй къуырма, — 
Дæ цинтæ налдæр ратæхынц дæ разæй, 
Дæ фæлмæн худт, дæ хъарм ныхас, дæ уарзтæй 
Ды нал асурыс рохст зæрдæйы тар. 
Уæларвæй рахауд судзгæ-тулгæ дур 
Æмæ йæ уæз дæ зæрдæсæр æруагъта, — 
Æвиппайды нæ сидзæрæй фæуагьтай. 
Æнусбонтæм дыл аныгуылд дæ хур, — 
Æнгом бинонты цардрæхыс фæкъахыр... 
Мæлæты тас хæссын æз дæр мæ рагьыл. 

202 
* * * 
Дæ фæндаг у æнæзæгьгæ фыддард, - 
Цæуыс æмæ дзы раздæхæн куы нæй. 
Кæныс æнцад дæ чырыны фынæй, 
Мæныл та дуне адæргæй нынкъард. 
Фыдохы уаимæ зæрдæ у къуырма, 
Мæ равг мæ риуы базгъæлди, ныммур, — 
Цыфæнды ма ньтфсы ныхæстæ дзур, - 
У хъуыды дæр йæ агьуындæны мард. 
Æфсымæртæ сты цард æмæ мæлæт, 
Сæ иу дæтты, сæ иннæ та тæлæт 
Кæны цæргæ-цæргæбонты куырмæй. 
Сæ дыууæ дæр сты иу рæхысыл баст: 
Сæ иу мæ уарзт у, иннæ та - мæ маст, - 
Фæцæрæн сын æнæ кæрæдзи нæй. 

—гоя — 
* * * 
Дæу кæддæр æз æнхъæлдтон мæ хуыцау, 
Дæу кæддæр æз мæ амонд хуыдтон. 
Цыд дæумæ уæд мæ зарæг - мæ хуындзау - 
Æмæ цинтæ дæ риуæй куырдтон. 
О, уæвгæйæ, цæй диссаг у амонд! — 
Иуы сбуц кæны афтæ æгæр, 
Иннæ та йын фæагуры й’ аууон, 
Фæлæ не ’ххæссы й’ аууонмæ дæр. 
Дæу æндæр цин йæ цинæй рæвдыдта, 
Дæу æндæр уарзт йæ фæдыл хуыдта. 
Ды дæ фырцинæй гьеуæд нæ уыдтай, 
Рухсы фæдыл кæй зилы мæйдар. 
Хур æрныгуылы, ракæсы мæй, - 
Мæнмæ уацхæссæг нал ис дæуæй. 

—хго— 
* * * 
Мах амондджын, цыма, уыдыстæм... 
Нæ сæрмæ æргом хур зылди. 
Уæд^уарзты куывддонмæ цыдыстæм, 
Йæ хорзæх нæ алкæй хъуыди. 
Цы фæци кæддæры фæлмæн цин? 
Кæм асаст нæ уарзты кæсæн? 
Мах нал зонæм абон кæрæдзи,— 
Кæрæдзийы уындæй тæрсæм. 
Хур хъазы йæ тынты кæлæнæй, 
Иæ цинтæй у дун-дуне дзаг. 
Мæнæн та йæ тынты фæлмæнæй 
Ныттагьди мæ зæрдæмæ марг. 
Уæддæр ма фæагурын дæу, — 
Мæ бон дæ ныррох кæнын нæу. 

—ггг — 
* * * 
Уыдтæн уæд æз хæрзконд, рæсугьд, 
Мæ зæрдæ хуры æмсæр хастон. 
Сыхаг чызг-иу мæ фæдыл касти, 
Хъуызгæ-иу мидбылты фæхудт. 
Уæвгæ, нæма зыдта мæ уд, 
Кæй ис æмбæхст æвæрæн уарзтæн, 
Æмæ цы арт ыссыгъди н’ астæу, - 
Æрмæст рæстæгмæ уый кæй уыд. 
Фæцыд мæ сыхаг чызг чындзы, 
Йæ цоты хурты хуртæй хъазы 
Æмæ сæ судзгæ уарзтæй уарзы. 
Æз та ма амондмæ тындзын, 
Фьгццагау уарзты циныл зарын, 
Фæлæ кæм ис - куы нæ йæ арын. 

—ггг— 
* * * 
Уæййаг дуджы у алцы дæр уæййаг! 
Кæй ма ’ндавынц лæгдзинад, намыс, фарн? 
Кæй ма тавы æргом зæрдæты хъарм? 
Кæй ма хъæуы бæрзонд хъуыдыты таг? 
Нызгьæлæнтæ мæ рæсугьд уды равг, 
Мæ зæрдæсæр æрбынат кодта калм, 
Мæ риумæ тадзы дунейы хæрам, — 
Фæлæ йæм уый дæр, нæй, нæ кæсы фаг! 
Нæй хосгæнæгмæ уды низæн хос, 
Æлгьаг калмыл нæй бакæнæн сæрбос, - 
Æмæ хъысмæты сау цæфтæн фæраз. 
Дæ зæрдæ д’ армыдзыхъхъы хæсс, 
Дæ маст дæ зæрдæйы нымбæхс, 
Кæд ахизид дæ иувæрсты фыдаз. 

213 
* * * 
Хуыцауы дзуармæ цал хатты фæцыдтæн! - 
Мæ куывд уыди, мæ зæрдæйау, æргом. 
Мæ куывды сæр æдзух уыди дæ ном, 
Фæлæ мæм ды, мæ хуыцауау, нæ зындтæ. 
Мæ рохст зæрдæ фырадæргæй хъæрзыдта, 
Фæлæ цы уыд мæ мæгуыр уды бон, 
Уæддæр зæрдæйæ уыцы ран куывтон 
Дæуæн æмæ бæрзонд Хуыцауы цытæн. 
Хуыцаумæ искæд фехъуысдзæн мæ куывд, 
Æрмæст дæумæ куы нал хъуыса мæ дзырд, 
Уæд-иу мæ хохаг рох уæлмæрдты агур. 
Дæ фæкастæй куы бангæс уа мæ цырт, 
Уæд зондзынæн - аккаг хорз мыл æрцыд. 
Мæ райгасæн дæ иу цæссыг дæр фаг у. 

—214 — 
* * * 
^Куы ’ркæсы уалдзæг мидбылхудгæ хур, 
Йæ ног цинты куы райхъал вæййы æрдз, 
Нæуæг чындзау куы сфидауы йæ хуыз, 
Уæд цардамондæн нал вæййы цæлхдур. 
Дæ цинтæ мын ды уалдзæгимæ дзур, 
Цæмæй та ног дæ цæстыты æрвгъуыз 
Мæн батава æмæ та ногæй æз 
Ныззарон уарзтыл, ме ’нæзæгьгæ хур. 
Дæ зæрдæйы кæд рухс уалдзæг æрцард, 
Фæхауд дæ риуæй зымæджы æнкъард, 
Дæ амонд дæм зындзæн æнæмæнг уæд. 
Дæ амондмæ дæ уарзты цин фæхæсс, 
Цæмæй ныррухс уа зарæгæй дæ къæс 
Æмæ дзы ’рцæра урсдæллагхъуыр зæд. 

—хгв — 
* * * 
Дæ амондæн зæрдæзæгьгæйæ бакув, — 
Хуыцау бæрзонд у, — алцы дæр уыны. 
Дæ уаз бакуывд дæхи дæр кæд уырны, 
Уæд удыхосæн уарзты суадон агур. 
Бæрзонд хуыцæуттæй иунæг хорзæх ракур: 
Куыд кæна уарзтæй уддзырагь цырын, — 
Кæсдзæн дæм уæд дæ цард æгæрон фын, 
Æмæ дын уый дæр цард-цæрæнбон фаг у. 
Æнæ амонд нæй а зæххыл цæрæн, 
Æцæг амонд та уарзтимæ æрцæуы 
Æмæ лæууы дыууæ удæн уырдыг. 
Уарзт у Хуыцæутты рард лæвар лæгæн, — 
Йæ райгуырдæй йæ зæрдæйы æрцæры - 
Æмæ йын суры дард йæ уды хъыг. 

—ггь — 
* * * 
Мæхи хуызæн нал дæн. Хуыцаумæ 
Нæ фехъуыст мæ зæрдиаг куывд. 
Цы ма у æнæ дæу мæ цард дæр? 
Цы мары æнæ дæу мæ дзырд? 
Æнæ дæу цæрын æз къуырмайæ, 
Æнæ дæу дæн гоби, къуытты. 
Мæ зæрдæ ма цардæй куыд райа! - 
Дзæгьæл мæ куы ныууагьтай ды. 
Мæ цæстыты боны рухс тайы, 
Мæ зæрдæйы тайы дæ хуыз, 
Уæддæр ма дæу фенгæйæ райын, 
Уæддæр ма дæ агурын æз. 
Мæ царды хуыздæрæй цы уыд, 
Уый - де ’нæхин цинты рæвдыд. 

2.11 — 
Куыд мæ фæндыд, мæ цард нæ цыди афтæ! 
Мæ хуыцауæй уæддæр нæ кæньш хъаст, 
Хуыцаумæ у æнæкæрон мæ уарзт, 
Æмæ йын нæй цæргæ-цæрæнбон рафтæн. 
Æрвылбон дæр æз карды комыл кафын, 
Мæ дзых - æмыр, мæ уæлмонц хъуыды - баст! — 
Уæддæр Хуыцауыл хъарын æз мæ уарзт, 
Уæддæр йæ ныфсæй рухс бæллицтæ уафын. 
Бæргæ, мæ риуы рухсы цъыртт куы ’рцæрид, 
Куы абадид мæ хъул дæр искуы сах, 
Куы фæрог уаид уды уæззау уаргь. 
Æууæнкæй цæры адæймаг кæддæрид, 
Уый бамбæрстон æмæ нæ кæнын тагьд... 
Зын уаргьимæ дæр цард мæнæн - зынаргь. 

2П8 
СÆРГÆНДТÆ 
Сонетхурæн 5 
Удсыгьдæггæнæн куывд 6 
«Ныхасы Уастырджи, дæ номæн...» 7 
Амыраныныхас 8 
Фыдыуæзæг 9 
Кад 10 
Сонетæгьдауæн 11 
Ирыстонæн 12 
Фарн - Г 13 
Фарн - II 14 
Фыдниз 15 
«Фыдæлты уаз амонд, цы фæдæ?...» 16 
«Чырыстийы цъуппыл мæ уды дзæгæрæг...» 17 
«Мæ зæрдæ рыст — мæхæдæг ын хъæцыдтæн...» 18 
«Дуненикуыдæрцардиæвыдæй...» 19 
«Фыддуг, фыдаудæн æрцыд!..» 20 
«Хæлæгдæмнæкæнынæз, гакк-гукк...» 21 
«Цардæнисдыууæцазсгомы...» 22 
«Цæрын зын у. Рæсугьд у цард!...» 23 
Фыдыфæдзæхст 24 
Æгьдау 25 
«Æрцæуы дугæй дуджы ’хсæн фыддугътæ» 26 
«Нæ мидбынаты кодтам цоппай...» 27 
Малусæг 28 
Ныфсысонет 29 
«Ис цардæн иунæгфæткæрмæстдæр...» 30 
«Æппæт дæр сбаддзæни йæ гаччы...» 31 
Саг 32 
«Лæгаулæгæннæфидауыкæуын...» 33 
«Мæцардæнникуыссардтонфæтк...» 34 
Зымæгон сонет 35 
Хуымон лæгæмæ поэт 36 
Цард 37 
Зæрондлæг 38 
«Дæуæйдæрбазыдтонмæбон...» 39 
«Цард цæуы фæлæ цæрын - нæ цæрын...» 40 
«Мæн дæр фæнды лæгау цæрын...» 41 
«Хуыцау, дæ хорзæх!..» 42 
«Дæриссагкатайдынæмбарын...» 43 

—гхя — 
«Уæлæуыл бафыстай дæзындон...» 44 
«Цæрын æрхæндæгæй, æнкъардæй...» 45 
«Ам уæлмæрдтæ хæстæг кæмдæр ыстьг...» 46 
«Мæ уарзт мæ мастимæ ысхæццæ...» 47 
Сфинкс 48 
«Фыдæлтырайгуырæнуæзæг...» 49 
«Мæуды цæфтæбазыдтоннымайын...» 50 
«Æнæмæтцардкæдуьщ...» 51 
«Æнусон хур кæй базыдта рæвдауын...» 52 
«Нæ рухс мæсыгнæхи къухæй ныккалдис...» 53 
«Фæстагрæстæгтæрсгæ-ризгæцæрæм...» 54 
«Æз æнхъæлдтон: фарны дугæрцыдис...» 55 
Иры зæхх— 1 56 
Иры зæхх — II 57 
Иры зæхх— III 58 
Дауыт Сослан — I 59 
Дауыт Сослан — II 60 
Дауыт Сослан — III 61 
Гокъонаты Кябæ 62 
ЛевТолстой 63 
Кочысаты Розæ 64 
ИласÆрнитон 65 
Дзесты Куыдзæг 66 
КокайтыЛазо 67 
«Цъаммар дуг ныл хæтаг сылау ысбарджын ...» 68 
«Корридæйы галау...» 69 
«Лæгау лæг кæд нæ Иры дзыхъхъы нал ис...» 70 
Ирыстон 71 
«Зæрдæты хорзæх ивгъуыд царды баззад...» 72 
«Кæду мæлæтæлпæтхæрзты хуыздæр!...» 73 
«Арвы гæрах, арвы гуыпп мæм хъуысы...» 74 
«Къуырттхор кæд кодта буц зарæгæн кад?...» 75 
«Тырсымæ хатт мæ сæр фæхæссын...» 76 
Сæрысæфт 77 
«Мæлæтæн мин æфсоны ис...» 78 
«Нал размæ кафын, нал фæстæмæ симын...» 79 
«Хатыр, Бæрзонд Хуыцау, дæ номыл...» 80 
Цыкурайы фæрдыг 1 81 
Цыкурайы фæрдыг II 82 
«Дыууæ стæм мах: æз æмæ ме’ фсарм » 83 
Сонет уæлæмхасæн рæнхъимæ 84 

—2Ж> — 
«Цыппар афоны афæдзæн куыд ис...» 85 
«Мæ зæрдæсæр мæлæтдзаг фат ныссагъд...» 86 
Къоста 87 
Ирон æвзаг 
7. Иронæвзаг — мæ цин æмæ мæ уарзт...» 88 
2 Иронæвзаг — мæхудгæхурыскаст...» 89 
3. Ма мын дзурут: «Не ’взагу нæхæзна...» 90 
4. Æз дун-дунейы хæрзтæй иухорз курын...» 91 
5. Фыдæлты номхæссæн ирон æвзаг...» 92 
«Ирон æгъдау, ирон æвзаг, ирон фарн...» 93 
«Исиунæгхидзæххæйуæлæрвтæм...» 94 
«Ирон лæг, Иры фарнæй рæз...» 95 
«Цыма нæ удтæ баисты фынæй...» 96 
«Чидæруæлмæрдтæмбацыдæмæ...» 97 
«Уыд хуррайсом, зæрдæвæрæн бон - рухс...» 98 
«Уыдис аив, нывджын йæ фыст...» 99 
«Фæдфæливæнтæ макуыкæнмæнæн...» 100 
«НæхурныгуылдХуыцауыфæнду...» 101 
«Дзырды хорзæх йæ зæрдæйы рæвдыдта...» 102 
«Мæн хæстæрцахста... Ахуыссыд мæзынг...» 103 
Ныдздзыназ, Ир!.. 
/. «Ныдздзыназ, Ир!Ныдздзыназ æмсе хъæрз!..» ...104 
2 «Æнæлазудтæ басыгъдысты арты...» 105 
«Кæмбабынцардыфæтк...» 106 
«Кæмæ цы кæсы, уый нæ зоны иудæр...» 107 
«Хуыцау, бæрзондæймæмæркæс...» 108 
«ÆппæтæннæуУæлæрвтыуаг...» 109 
Уæларвон хид I 110 
Уæларвон хидЛ 111 
Бæрзонд Хуыцау I 112 
Бæрзонд Хуыцау II 113 
«Куырсмæдзогау мастуарзты фæдыл зилы...» 114 
«Бонтæ размæ ыхстуадæй ызгъорынц...» 115 
«Хъьтсмæты нуазæн банызтон æххæстæй...» 116 
«Мæсонеты дæном нæзæгъын барæй...» 117 
«ЦыдСаломеяамондагурдурмæ...» 118 
«Мæ рæстдзинаддæцæстыты уынын...» 119 
«Нæсахуырдæнæнæмазтæй цæрын...» 120 
«Донгуырæн мын асурдзæн мæсагъæс...» 121 
«Фæндаджы хорзæх агурын мæхицæн...» 122 
«Æзæмæдытызмæгдунейысконды...» 123 

—%%% — 
«Цы изæр уыд! Цы рухс изæр уыд уæд!..» 124 
«Мæ зæрдæйы æртæтигъон æртдзыхæй...» 125 
«Ды дурæй конд дæ, ду рзæрдæ дæ, дур дæ...» 126 
«Æзнон дæр ма мæ мидвынтæм æрцыдтæ...» 127 
«Бæрзонд уарзты кæд чи рахатыд мæнг?!...» 128 
«Кæдафтæ у, хъысмæт ыскарста кæд...» 129 
«Нæдын кувын, бæрзондылбадæгзæд...» 130 
«Мæнферохкæнынафтæдиссагнæу...» 131 
«Ис Дунейыбæрзондуарзтæмæфарн...» 132 
Къаммæ гæсгæ фыст сонет 133 
«Хæрдгæбыдау дæ рухс сурæт нывæндыд...» 134 
«Мæзарæджыæрвонамондхæссын...» 135 
«Нæуæг бон та нæуæг амонд хæссы...» 136 
«Хъысмæтмæфыдæнæнфæлвары...» 137 
«Ныббар, ныббар-иу мын, мæбон...» 138 
«Мæныфс, мæуддæууæн, дæномæй...» 139 
«Райхæлдхурæнгæссырхмæтæг...» 140 
«Фæдисон æфсургьау дæ размæ...» 141 
«Хуыцауыразæмæдæразы...» 142 
«Хъысмæтæгъатырæйæууæрды...» 143 
«Дæцæсгомыл —сæуæхсидытæмæн...» 144 
«Æвæццæгæн, фырзондджынæй æрра дæн...» 145 
«Æз хурты хурмæ нал бæлльтн. Дæ хуызы...» 146 
«Дæ рухс сурæт мæ зæрдæйы хæссын...» 147 
«Æрвдидинæгмæхуымгæндыæрзад...» 148 
«Дæ цæстытæй кæм бамбæхсон мæхи?...» 149 
«Уыдтæн кæддæр тыхджын æмæ рæсугъд...» 150 
«Хуызфыссæгау ысныв кодтон дæ сурæт...» 151 
«Æмæтамæмæрцыдтæног...» 152 
Мæцардфæуы,фæлæмæлæт 153 
«Мæндæууарзын,мæхур, фæндыд...» 154 
«Хур стъалытæм куыд бацæуазынггур...» 155 
«Зæрдæвæндон нæ уыдис никуы цард...» 156 
«Уарзтимææууæнкдæрцарддæуды...» 157 
«Нæабоныбонферохуыдзæн искæд...» 158 
«Нæдæр мæлæты судзагаджы азар...» 159 
«Хуыцау уыдтæн - куыуарзтондæу!..» 160 
«Мæзарæгдæкуыферохуа,уæд-иу...» 161 
«Цардцæуы...» 162 
Гæздæнты Булатæн 163 
«Дæ рæсугъд хуыз ысуыдтон æз. Цъæх арвыл...» ...164 

—2.2.2.— 
«Куы нал уон æз, æлгъаг мæлæты хинæй...» 165 
«Тæхынц мæ азтæ, ивайы мæцард...» 166 
«Ды ацыдтæ Ды дæр ныууагътай мæн...» 167 
«Мæ цард мæ суры ингæны къæсæрмæ...» 168 
«Куывддон лæгау куы ’рлæууын æз дæ разы...» 169 
«Мæ бонтæ мын фæззæг фыдæнæн фæлвары...» ...170 
«Дыууæ фаты æнæнхъæлæй куы суагьтой...» 171 
«Нырма нæма фæци мæ рæстæг...» 172 
«Мæсабырбонтысусæгуазæг...» 173 
«Мæхимæдææрбауагътонхæстæг...» 174 
«Уыдыстæм иу! Нæ цин, нæ хъыг дæр иу уыд...» ...175 
«Æхсоны цæв æмæ цæхæртæ кала!..» 176 
«Æззардзынæнæрмæстдæкадæн...» 177 
«Фæстиат амондмæ, мæхур, æнхъæлмæ...» 178 
«Кæдхурускастæмæныккаст...» 179 
«Æз уарзтон дæу æмæ мæ судзгæ уарзт...» 180 
«Цæуынцмæмастæмæмæуарзт...» 181 
«Куы ’рцæуы уалдзæг, уалдзæгимæ — хур...» 182 
«Æгъуыз — мæ цин, æгъуыз — мæ куывд...» 183 
«Кæдуадтымыгьмæриуыхъазы...» 184 
«Ныххатыр кæн, мæудлæууæн, кæддæу...» 185 
«Мæ удлæууæн, мæ къæйных мын ныббар...» 186 
«Мæхидæцæстытыуынын...» 187 
«Фæллайын райдыдтон мæхицæй...» 188 
«Мæзарæгдынæхцондзинадхæссы...» 189 
«Цæй лæг у — уарзт-уадындз кæмæ нæй...» 190 
«Зæрдæнизæн ысдзæбæхгæнæн ис...» 191 
«Мæ риу дзæнгæрджытæ цæгъды...» 192 
«Нындзыгдæн урс-урсид мæйдары...» 193 
«Уарзтыарты чи басыгъди иу хатт...» 194 
«Тæхуды, дæфагдзырдтæабоныссар...» 195 
«Мæ рæуфынты дæумæ цæуын нырма дæр...» 196 
«Лæг амондджын куыннæ вæййы йæ фыны...» 197 
«Йæ тарффынты куыд циндзаст вæййы лæг!...» 198 
«Нæй ахорæнтæй равдисæн дæсурæт...» 199 
«Нæдунеавдхуызæйуарæзт...» 200 
«Хъуыды кæнын: цæхæртæ калдта...» 201 
«Мæзæрдæадæргæйдзыназы...» 202 
«Дæуферохкæнинæзæнцонæй...» 203 
«Куыд рæсугъд у æхсæв! Куыд хъæлдзæгу æрдз!..»..204 
«Куы бацæрынц мæ цин æмæ мæ хъыг...» 205 

.223 
«Æнхъæлдтон, мæуалдзæгæрцыд....» 206 
«Цымаæппындæрницы ’рцыд... Цыма...» 207 
«Дæфæндагуæнæзæгъгæфыддард...» 208 
«Дæу кæддæр æз æнхъæлдтон мæ хуыцау...» 209 
«Махамондджынцымауыдыстæм...» 210 
«Уыдтæн уæд æз хæрзконд, рæсугъд...» 211 
«Уæййагдуджы у алцы дæруæййаг!..» 212 
«Хуыцауы дзуармæ цал хатгы фæцыдтæн...» 213 
«Куы ’ркæсы уалдзæг мидбылхудгæ хур...» 214 
«Дæамондæнзæрдæзæгъгæйæбакув...» 215 
«Мæхи хуызæн нал дæн. Хуыцаумæ...» 216 
«Куыд мæ фæндыд, мæ цард нæ цыди афтæ!..» 217 

Литературно-художественное 
издание 
Кокайты 
Тотрадз Аврамович 
Сопеты 
на осетинском языке 
Рсдактор 3. У. Дзуцева 
Художник В. С. Григорян 
Тсхничсский рсдактор А. В. Ядыкина 
Компьютсрная иерстка 3. С Мисиковой 
Сдано в набор 16.05.14. 
Подписано к лсчати 11.07.14. 
Формат бумаги 75х90'/32. Бум. офс. № 1. 
Гарн. шрифга <«Т|теа». Псчать (хрсетная. 
Усл.-п.л. 8,75. Учстно-изд. л. 10Д4. Тираж 500 экз. 
Заказ №311 ог 20.10.2014. С 42. 
Министеретво культуры 
Реснублики Сспсрпаи Оеетия-Алания. 
ГУП РСО-Алания «Издательство «Ир», 
362040, г. Владикавказ, проепскт Мира, 25. 
Огиечатано в тинографии ООО «Медиа-Полис», 
344038, г. Ростов-па-До1гу, пр. М. Нагибииа, 14а. 


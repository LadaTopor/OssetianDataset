т 
\г/. 

Чермен Айларов 
Рассказы 
на осетинском языке 
для младшего школьного возраста 
Северо-Осетинское книжное издательство 
Орджоникидзе 
19 6 7 

ÆУЫЛ ЗАРЫД ДОН 
Хъæлдзæг у чысыл хæххон дон. Æндæр ын 
цыма куыст нæй, уыйау æнæмæтæй зары æмæ 
хæлæфæй тындзы размæ. Йæ къах рогдæр фæи- 
сы къæйдуртыл, йæ цыд тагъддæр вæййы нарæг 
рацæуæнты. 
— Цымæ æппынæдзух цæуыл фæзары ацы 
дон? — бафарста рог Дымгæ бæрз бæласы. 
— Уый мæнæн зары, — загъта Бæрз.— Æз йе- 
мæ тынг хорз цæрын. Ме уæнгты мын цард уый 
бауагъта. Мæ сыфтæрты мын йæ комулæфтæй 
уый райхæлдта. 
— Рæдийыс, къæбæлдзыгсæр, уый мæнæн за- 
ры,— йæ ныхас ын айста рогкъах Сæгуыт.— Æз 
мæ дойны сæттынмæ ардæм фæцæуын. Рагъæй 
йæм куыддæр æркæсын, афтæ йæ цинæн кæрон 
3 

дæр нал вæййы, æмæ ныззары. Фæстæмæ хи- 
зынмæ куыацæуын, уæд та йæ цъæхснаг хъæлæс 
бамынæг кæны. Мæн дæуæй фылдæр уарзы. 
— Сымах дыууæйæ дæр раст нæ дзурут,— 
загъта Дидинæг. Ацы дон зары мæ райгуырдыл. 
Æз ма фынæй куы фæкæнын зæххы бын, уæд 
уый йæ диссаджы зарджытæ зарын байдайы. Рай- 
хъал мæ кæны æмæ æппынæдзухæй фæцин кæ- 
ны мæныл, йæ хъоппæгцæст дидинæгыл. 
— Раст нæ дæ ды дæр, тæфгæнаг сырхуа- 
дул! — фæхъæр кодта Нартхоры æвзар. —Дон за- 
ры æрмæст мæ цинæй. Уалдзæгæй, сæрдæй уый 
мæ хæмпус зæхмæ фæтырны. Бафсады мын мæ 
уидаг, сыставд мын кæны ме ’фсир. Æз та зæхку- 
сæджы хæс бафидын. Ацы дон уеппæтæй фыл- 
дæр уарзы мæн. Заргæ дæр кæны мæнæн. 
— Зæгъ-ма, нæ удылхæцæг, кæуыл вæййынц 
4 

алы хатт дæ зарджытæ? — куы нæ бафидыдтой 
быцæугæнджытæ, уæд бафарстой донæн йæхи. 
Хæххон дон йæ цыд фæсабыр кодта æмæ йæ 
зæланггæнаг сыгъдæг хъæлæсæй загъта: 
— Æз зарын, уеппæтæн дæр кæй бæззын, 
уый тыххæй. Æз кафын, мæ цард уæ пайдайæн 
кæй у, уый тыххæй. Цы ма ис уымæй хуыздæр 
æмæ амондджындæр бæллиц?! Абонæй фæстæ- 
мæ уын зардзынæн ноджы рæсугъддæр æмæ 
хъæлдзæгдæр. Хъусут, æз зарын уеппæтæн дæр! 

НГИНÆТЫ ЧЫСЫЛ МИКЪРМ 
Æгуыстæй фылдæр-фылдæр чи фæбадт, зæгъ- 
гæ, куы бафæрсай, уæд дын алчи дæр зæгъдзæн: 
„Æнгинæты чысыл Микъро". 
Уый йæ райгуырдæй фæстæмæ кусгæ никуы 
ма кодта. Йæхиуыл бонасадæнгæнгæ лекка кæны 
уынгты. Æнхъæлмæ кæсы, кæд æй исчи йæ 
дзыхы бавæрид, кæд исчи суазал уаид, æмæ уый 
фæрцы Микъро йæхиуыл схæцид. Нæй, нæма 
йæм бахудтис ахæм амонд. 
Иу дымгæ бон та Микъро рыгимæ сыстад æмæ 
иугыццыл лæппуйы къухыл абадт. Цин кодта, 
ныр исты амæлттæй йæ хъуырмæ бахаудзынæн, 
зæгъгæ, фæлæ дзæгъæлы. Лæппу сæхимæ куы 
æрбацыд, уæд уыцы æнæхайыры сапонæй йæ 
къухтæ сыгъдæг æрæхсадта. Чысыл ма бахъæуа, 
Микъро бынсæфт ма æрбауа. Доны æртахимæ 
6 

фесхъиудта тæссæй, зæххыл абадт, æмæ йæ на- 
лат цъылын уынгмæ рамарзта. 
— Уæлæ горæты сæрмæ иу æнæхсад хивæнд 
гыццыл чызг цæры, æмæ ма уый бабæрæг кæн. 
Хорз дæ суазæг кæндзæн,— бауынаффæ чынди 
æгуыст Микъройæн. 
— Æнæ ссаргæ йын нæй, — загъта Микъро 
æмæ араст йæ амынд фæндагыл. Бульвары иу 
бандоныл йæ мадимæ бадт уыцы чызг: йæ был- 
та — чъиллон, йæ къухтæ — гаппар. Йæ дарæс, 
кæд ног æхсад уыд, уæддæр, цыма доны хъæстæ 
дæр никуы фæци, уыйау рыгæй нал зынд, Иу 
марожнæй бахордта, стæйта дыккаг, йæхæдæг кæ- 
уын райдыдта, ноджыдæрма мæ хъæуы, зæгъгæ. 
Куынæуал æнцад чызг, уæд та йын иу марож- 
нæй балхæдта йæ мад. Куыддæр дзы фыццаг 
хæмц фæцæйкодта, афтæ чысыл Микъро уыцы- 
иу гæппæй чызджы дзыхы фæмидæг. Цы хуыз- 
7 

дæр ма хъуыдис фыдуаг лæвархоры! Сæххæст 
йæ бæллиц. Йæхицæн хъарм бынат ссардта æмæ 
февнæлдта йæ куыст кæнынмæ. 
Цыбыр рæстæгмæ чызг хуыфын райдыдта, йæ 
хъуыртæ барæсыдысты, æмæ йæ тæвд дыууи- 
ссæдз градусæй фæуæлæмæ. Æрлæмæгъ, æр- 
хуыссыд йæ сынтæджы. 
Бирæ æнхъæлмæ кæсын нæ бахъуыди дох- 
тыры æрбацæуынмæ. Уый æркæстытæ кодта 
чызгмæ æмæ загъта: 
— Ангинæ. Кæмдæр суазал. Бахъæудзæн ын 
уколтæ кæнын. 
Уыцы заманы Микъро æнцад нæ бадти. Уый 
иунæг нал уыд: фæзынд ын цот, цоты цот, цоты 
цоты цот, ноджыдæр ма уыдонæн цот. Æнгинæ* 
ты мыггагæн ныккæнæн дæр нал уыд. Æмæ 
цæуылнæ рæзыдаиккой Микъройы кæстæртæ, 
кæд æмæ сын æвзæр нæ уыд æнæхсадкъух хи- 
вæнд чызджы хъуыры! 
Цард сыл бацайдагъ. Ал- 
цæмæй æфсæст. 
Куыддæр Æнгинæты 
мыггаджы хистæртæ сæ 
аходæн хæрыныл æрлæу- 
уыдысты, афтæ сæм æрбай- 
*ъуыст цавæрдæр уынæр. 
— Фæдис! Не знаг пе- 
нициллин нæм æрбалæ- 
бурдта! — лæф-лæфгæнгæ- 
8 

йæ сæ уæлхъус алæууыд æмæ ныхъхъæр кодта 
Микъройы кæстæр фырт, йæхæдæг дæлгоммæ ба- 
хауд æмæ йæ уд систа. 
— Рагæй дæр уымæй куы тарстæн æз. Бын- 
сæфт мын кæндзæн мæ мыггаг,— загъта Æнги- 
нæты хистæр, æмæ райхъуыст йæ тарст хъæ- 
лæс: - Чи куыд йæ сæрæн у, афтæ тагъд йæхи 
ирвæзын кæнæд! 
Æнгинæты мыггагæй ма аззад иу-цалдæр. 
Уыдон дæр уæззау рынчынтæй сæ къæхтæ 
адаргъ кодтой. Зæронд Микъро йæхи лидзынмæ 
бæргæ арæвдз кодта, фæлæ уый дуар дæр ныххо- 
ста фыд-зæрдæ пенициллин. Æцæг æй нал æрцах- 
ста. Хинæйдзаг зæроид ралыгъд æмæ чызджы ко- 
мытæфимæ феддæбыл. 
Æрбадт зæххыл. Йæ хид асæрфта æмæ та 
мæстджынæй фæцагайдта. Агуры æнæхсад чъе- 
гъоратæ, марожнæйтæ бирæ чи хæры æмæ уа- 
залæй йæхи чи нæ хъахъхъæны, уыдоны. Ехх, 
цымæ та æххормаг Микъро уыцы мæстыйæ 
кæуыл амбæлдзæн?! 

ÆДЖЫ БЫНДЗÆФХАД 
Къæбу æмæ Зауыр дыууæ æфсымæры сты. 
Фаззæттæ. Дыууæйæ дæр кæд иу сахат райгуыр- 
дысты, уæддæр Къæбу уæнгджындæртæ у. За- 
уыр та суанг йæ чысылæй фæстæмæ рынчын- 
гæнаг рахаста æмæ баззад тæнтъихæгæй. 
Уымæ гæсгæ йыл Къæбу хъæбысæй хæцгæйæ 
фæуæлахиз вæййы. 
Йе’ мбæлттæй йæм йæ номæй дæр ничиуал 
дзуры: хонынц æй чемпион, богал. Йæ фыд та 
йæм лæджы бындзæфхадæй фæдзуры. Куыннæ 
ныббузныг ваййы уæд йæхицæй фыдуаг Къæбу! 
— Æз чемпион дæн! Æз богал дæн! Æз лæ- 
джы бындзæфхад дæн! Кæсут-ма, цы цонджы 
хæцъæфтæ мын ис, — йæхицæй феппæлы 
Къæбу. 
10 

Бинонты сусæгæй Зауырыл йæ тых æвзарын 
райдайы. Æрмæст дзы йæ лæмæгъ æфсымæр 
тæрсгæ нæ фæкæны. Хатгай-ма дзы йæхæдæг 
дæр ракъахы хыл. Хорз фæвæййынц сæ кæрæ- 
дзийæн. 
Раст зæгъын хъæуы, Къæбу йæхи куыд æв- 
дисы, ахæм диссаджы хъæбатыр нæу. Тых æвза- 
рынæй фæстæмæ цæуыл фæбыцæу вæййы, уым 
бирæ хæттыты баззайы састы бынаты. Зæгъæм, 
ребус кæнæ арифметикæйы хынцинаг акæнынмæ 
нырма никуы амбылдта Зауыры. Иубон та на- 
йæн малы лæппутæ хæснагыл хæрынкъа куы 
ныппæрстой, раздæр æй чи ссара, уый фæуæд, 
зæгъгæ, уæд доны бын æнæ улæфгæйæ æппæты 
фылдæр бафæрæзта Зауыр. Хæрынкъайы хицау 
дæр сси уый. Гъе, уæддæр Къæбуйы ном у бо- 
гал, лæджы бындзæфхад. 
Хæрз æрæджы та дыууæ лæппуйы сæхимæ 
хæдзаргæс баззадысты. Сæ мад æмæ сæ фыд уы- 
дысты горæты. Фæстæмæ цæугæйæ кæмдæр сæ 
автобус асаст, æмæ æрдæгфæндагыл баззадысты 
суанг талынгтæм. Сабитæн цы хæринаг ныу- 
уагътой, уый сихорыл хæрд æрцыд. 
— Цæй ныр ма цы бахæрæм? — изæры скатай 
Къæбу.— Æз ныртæккæ уæртæ Саукуыдзтæй ис- 
ты ракурдзынæн. Уæдæ сыдæй амæлæм? 
— Ау, æмæ худинаг нæу мах карæн лæппу- 
тæн искæмæй хæринаг ракурын,— цырагъ судз- 
гæйæ загъта Зауыр.— Фæлтау мæм фараст капеч- 
11 

чы ис, æмæ дзы уайгæ, дуканийы дзул балхæн, 
æз та де ссыдмæ хъуг æрдуцдзынæн. 
— Ха-ха-ха! Хъуг æрдуцдзынæн, зæгъыс? Æмæ 
исты чызг дæ? — худæгæй бакъæцæл Къæбу.— 
Дæхи куы нæ худинаг кæнис. Хъуг æрмæстдæр 
сылгоймаг фæдуцы. Худинаг у. Гъе стæй æз дæу 
дыгъд æхсырыл нæ барвæсдзынæн. 
— Хъуг дуцын худинаг у, зæгъыс? Æмæ уæ- 
лæ Джена ныр усгур куы у, уæд фермæйы хъуг- 
дуцæгæй цæмæн кусы? Уымæн худинаг куы нæ 
у. Йæ куыстмæ сылгоймæгтæй хуыздæр кæй 
арæхсы, уый тыххæй ма йын æндæрæбон йæ 
ныв газеты дæр куы рауагътой, 
— Æмæ Дженайы та цы радавтай? Уый кол- 
хозæн фæдуцы. 
— Æмæ цы уæлдай у? 
— Æз уый тыххæй ницы зæгъын, фæлæ...— 
Æмæ йæ ныхас цæхгæр фездæхта.— Дæ фараст 
капеккæй та дын уæд цæй дзул рацæудзæн? 
Мамæ нæм æнæхъæн сомы æрдæг куы ратты 
буханкæйæн. 
— Уæлдай ныхæстæн рæстæг нал ис. Кæд 
дæм хæрын цæуы, уæд ма сыл, дæхимæ цы суа- 
ри ис, уый дæр бафтау æмæ тæхгæ. Кæннод 
дукани куы сæхгæной, уæд бынтон æххормагæй 
баззайдзыстæм. 
Къæбу уæлдай ницыуал загъта. Згъорынмæ 
фæци. Зауыр райста бедра. Кæртмæ рацыд Си- 
къойы дуцынмæ. 
12 

Къæбу уайтагъд æрбахæццæ урс дзулы æр- 
дæгимæ. Сæрдыгон цæрæны стъолы фарсмæ 
æнкъардæй бадгæ æрбаййæфта йе ’фсымæры. Йæ 
хæдон чъизитæ, йæ цонг — цъæх. Стъолыл лит- 
ры дзагхъуаг æхсыр. 
— Цы кодтай, цы? — афарста Къæбу æмæ 
пух дзулыл кард æрбавæрдта. 
— Ницы,— тыхулæфтытæ скæнгæйæ дзуапп 
радтаЗауыр,— Сикъо мæ йæ къахæй рариуыгъта. 
— Нæ дын дзырдтон, уый дæ куыст нæу, 
зæгъгæ. 
— Æмæ цы? Æз æй уæддæр афтæмæй нæ 
ныууагътон. Æрдыгътон æй! - кæуынхъæлæсæй 
загъта Зауыр. 
— Уæдæ кæм ис æхсыр та? 
— Æхсыр... Æхсыр... Сикъо йæ акалдта. Уæр- 
тæ ма дзы уыцы цъыртт аззади,— йæ сæрæй 
13 

ацамыдта литрмæ, йæхæдæг фестад æмæ афтæ: 
Къæбу, мамæ куы базона, æхсыр акалд уый, уæд 
ын хъыг уыдзæн. Исты æрхъуыды кæнæм. 
— Мæнмæ иу фæнд ис. 
— Цавæр? 
— Нæ хъуг литр æмæ æрдæг йедтæмæ нал 
кæны. Литры дзагхъуаг нæм ис. Иу уыйбæрц 
ма Саукуыдзтæй ракурæм, æмæ нын фаг уы- 
дзæн,— загъта Къæбу. 
— Нæ, курын сæрмæхæссинаг нæу. Фæлтау 
æхсыр мауал бацымæм. Нæ дзул донимæ бахæ- 
рæм. Мамæитæ дæр ныр тагъд фæзындзысты. 
Семæ нын горæтаг хæринæгтæ æрхæсдзысты. Ау, 
иучысыл нал бафæраздзыстæм? 
— Æз демæ разы нæ дæн. Æхсыр ды акалд- 
тай, æмæ ды ма бахæр. Æз дæу тыххæй æххор- 
магæй цæмæн баззайон?! — мæстæймарæгау загъ- 
тæ Къæбу æмæ йæхицæн кружкæйы дзаг хъарм 
æхсыр рауагъта. 
— Хъусыс, ды дæ хай бацым уæдæ, фæлæ-иу 
æхсыры калды тыххæй мацы зæгъ, — Зауыр 
дзулы къæбæр йæ дзыхы атъыста æмæ йын 
йæ фæдыл дон ахуыпп кодта. 
Æхсæвæр бахордтой дыууæ æфсымæры. За- 
уыр, лæгъстæйаг кæй уыд, уымæ гæсгæ стъол 
бафснайдта. Куыддæр сæ чингуытæ райгом код- 
той, афтæ кулдуары хъинц фæцыди. Сарамæ 
æрбахызтысты мад æмæ фыд. Къæбу уыцыиу 
тахт акодта сæ размæ. Уатмæ дæр сæ фæдыл 
14 

ЧггЖ 
бацыд. Зауыр йæ бынатæй 
сыстад, фæлæ ницы сдзырд- 
та. Иуцасдæры фæстæ Къæ- 
бу базгъордта къафеттæ хæр- 
гæ. Зауыры размæ дæр 
дыууæ цъарджын шоколады 
авæрдта. Уый та сæ цыма 
уынгæ дæр нæ фæкодта, 
уыйау йæ цæстæнгас нæ сис- 
та йæ кæсинагæй. 
Зауыр кæд чиныгмæ каст, уæддæр дзы йæ 
сæрмæ мур дæр ницы цыд. Йæ хъуыдытæ бын- 
тон æндæр кæмдæр уыдысты. Йæхи цæттæ код- 
та, йæ мад æм куыд загъд кæндзæн, уымæ. 
Цас рæстæг ма рацыдаид, чи зоны, фæлæ мад 
æмæ фыд сæ гæрстæ аивтой. Къæлидоры гом 
рудзынгæй Зауырмæ дзæбæх хъуыст сæ сусæг 
ныхас: 
— Уæртæ лæг, загъд та-иу æм ма кæн. Акал- 
ди æмæ акалди. 
— Цытæ дзурыс, усай, хæцгæ дæр ма уымæ? 
А нæ иу лæппу æрцахуыртæгæнинаг у, фæлæ 
æцæг лæджы бындзæфхад иннæ куы у, уæд ма 
маст дæр уымæн кæнон? 
„Лæджы бындзæфхад" айхъусгæйæ Къæбу 
фæтæррæст кодта йæ бынатæй, бауад Зауырмæ 
æмæ та афтæ: 
— Æгъгъæд у кæсынæн! Цæй, хъæбысæй та 
рахæцæм! 
15 

— Æддæдæр лæуу, ардауæг къæбæда. „Лæ- 
джы бындзæфхад" кæй схуыдтой, уый зоныс? 
— Куыд кæй? Мæнæй уæлдай ма ам кæм ис 
лæджы бындзæфхад? 
Зауыр ныккаст йе ’фсымæры ардауæг цæс- 
тытæм, арф ныуулæфыд æмæ та йæ маст нын- 
ныхъуырдта. Йæхæдæг дæр сдызæрдыг, йæ фыд 
лæджы бындзæфхад кæй схуыдта, ууыл. 
Мæ чысыл хæлæрттæ, зæгъут-ма, сымахмæ 
гæсгæ та чи у лæджы бындзæфхад: Къæбу æви 
Зауыр? 

ЫВГÆНДЖЫТÆ 
А дунейыл цæры цыппар гуыппырсар æфсы- 
мæры: Уалдзæджыхъо, Сæрдахъыз, Фæззабег 
æмæ Зымæхан. Сæ алкæй нысан дæр у адæй- 
магæн хорздзинад фæуын. Сæ фæллой — кæрæ- 
дзийыл æнгом баст. Иу сæ куы нæ бакуса, уæд 
иннæмæн дæр кусæн нæй, афтæмæй та кæрæ- 
дзийы куыстыл æрвæсгæ дæр нæ кæнынц. Æну- 
выддæр-æнувыддæр сты ныв кæныныл. Курдиат- 
джын нывгæнджытæ сты цыппарæй дæр. Гъе 
æрмæст сæ алчи дæр уыцы иу кæттагыл кæны 
йæ нывы хай. 0, фæлæ сæ уый мур дæр ницы 
хъыгдары, кæд хатгай сбыцæу вæййынц, уæддæр. 
Ирд, сырхуадул æмæ цъæхдзаст райсом. Йæ 
хуыссæны рабадт æфсымæрты кæстæр Уалдзæ- 
джыхъо. Йе уæнгтæ айвæзта, æмæ йæ хъарм 
2 Лæджы быидзæфхад |7 г Л 
1*о <л/ 

апырх и йæ алывæрсты. Уæрыччытæ æмæ род. 
ты фæстæ разгъордта хъæугæроны фæзмæ. Уæ- 
рæх айтыгъта йæ тауджын гауыз. Хызынæй сис- 
та йæ нывгæнæн дзауматæ æмæ æнæкæрон 
кæттагыл райдыдта йæ куыст. Арв скодта коп- 
радздоны тылдау. Хур 
йæ цардхæссæг лыс- 
тæ г цæстыхаутæ ныц- 
царæзта æвзистсæр 
х æ х т ы цъитит æм, 
хуысс æ гхъæлдзæг 
быдыртæм. Дæттæ, 
цыма сæ бастæй фе- 
уæгъд сты, уыйау фæ- 
дисæттау рабырстой 
арф уынгæг кæмттæй. 
Йæ кърандасæй са- 
рæзта уыгæрдæн. Цъо- 
лоби атылдта йæ уарзондæр цъæх ахорæны 
æмæ дзы адаудта уыгæрдæн, фæлæ уый не сцъæх. 
Æрмæст хъæдрæбынты, къудзиты бынты, миты 
скъуыдтæй стъалытау ферттывтой малусæджы 
хъоппæг цæстытæ. 
„Уæууа, куыд мæ ферох и фæзтæ æмæ къуыл- 
дымтæ бахъарм кæнын,— йæхимидæг батыхсти 
лæппу.— Уазалæй сæ цæй уд бацæуа, мæгуыр. 
Хуры арвы астæумæ хæстæгдæр æрбайста, 
йæхæдæг быдырмæ йæ тых-йæ бонæй ныуулæ- 
фыд. Хъармдзинад тагъд ахъардта саумæры. Но- 
18 

гæй та адаудта йæ цъолоби. Хуымты æвзартæ 
æмæ уыгæрдæны кæрдæджытæ цыргъ судзинтау 
скастысты. Фæзтæ цъæх-л,ъæхид афæлдæхтысты. 
Бæлæстыл разад сыфтæртæ. 
Йæ диссаджы нывтæм кæсынæй йæ сæр ра- 
зылд чысыл Уалдзæджыхъойæн, цины аузæлыд 
йæ хæлар зæрдæ. 
— Дæумæ та куыд кæсынц? Цы ма сын нæ 
фаг кæны сæ фидауцæн? — афарста хуры. 
— Хорз сты, тынг хорз, фæлæ дзы нæй ди- 
динджытæ. Дæ бæлæстæ бухархудау къæбæл- 
дзыг бæргæ сты, фæлæ æнкъард кæнынц æнæ 
зараг мæргътæй. Уыйбæрц мит нæ фидауы хæх- 
тыл. Фæкъаддæр æй кæн. 
— Раст зæгъыс, хур! — къæмдзæстыгæй фæ- 
хъæр кодта Уалдзæджыхъо æмæ февнæлдта алы 
мыггаг мæргътæ аразынмæ. Цыбыр рæстæгмæ 
цъиуты хъæлдзæг цъыбар-цъыбур ныййазæлыд 
алы рæттæй. Арвæрдыны ахорæнтæй сарæзта 
алыхуызон æрттиваг дидинджытæ æмæ сæ ныс- 
сагъта бæлæстыл, уыгæрдæнты, суанг фæндаджы 
былтыл дæр. Талынг æхсæвы цæхæр куы азмæн- 
тай, раст уыйау сæрттывтой дидинджытæ. Стыр 
чъинатау 1 зынынц дыргъ бæлæстæ. 
Алы лыстæг куыстытæ кæнынæй æрфæллад 
Уалдзæджыхъо. Хæхты мит сæ цъуппытæм хæс- 
тæг куы систа, уæд йæ тымбыл цъынд цæсты- 
Чъина — дидинджыты баст. 
19 

тæ æруæззау сты, йæ къухтæй йæ кърандæстæ 
æрхаудтой æмæ йæхи конд суадоны был 
хъарм змисыл афынæй... 
Йæ хистæр æфсымæр Сæрдахъыз уæд нæма 
сыстад йæ хуыссæнæй. Хъулонбазыр гæлæбу 
йæм батахтис уатмæ æмæ йын абадтис йæ уы- 
рыдзыйы хуызæн цыргъ фындзыл. Лæппу фе- 
хъал, фæгæпп кодта æмæ гæлæбуйы фæдыл аз- 
гъордта цæхæрадонмæ. Уым лæмбынæг фæкаст 
йæ кæстæр æфсымæры конд нывтæм. Æрæджи- 
ау арф ныуулæфыд æмæ йæ сæр ныттылдта. 
„Нывтæ фыссынмæ бæргæ дæсны у, фæлæ 
йæ кæдмæ ахуыр кæндзынæн, мæ-гъа,— хъуыр- 
хъуыр кодта Сæрдахъыз,— цымæ кæй хъæуынц 
уæртæ уыцы цъæх чылауитæ æмæ фæткъуытæ? 
Адон та йын цавæр халсартæ сты? Иу сæ дзыхы 
бакæнынмæ куы нæ бæззы фыртуаг æмæ фыр- 
мастæй. Кæм сты сах къæвдатæ, арвæрттывдты- 
тæ. Кæннод хуры та арвы тæккæ астæу цæуыл- 
нæ æрцауыгъта, æви нын æй хæлæг кæны? 
Сæрдахъыз хæстæгдæр бацыд Уалдзæджы- 
хъойы нывмæ. Хуры артдзæсты бавæрдта цыдæр 
æнахуыр буаргъæдтæ æмæ йæм дымгæйы уылæн- 
тæ сарæзта. Хур тынгдæр ссыгъд, æмæ йæ арвыл 
æрцауыгъта. Йæ дзыппæй систа æртæтигъон авг 
æмæ йæ хурмæ æрæвæрдта. Диссаг! Хуры тын- 
тæ авджы иннæрдæм куы ахызтысты, уæд алы 
хуызты фестадысты. 
— Ахоргæ кæ ныр, мæнæй уый! — загъта 
20 

Сæрдахъыз æмæ сырх тынтæй сахуырста бадыр 
джанты, чылауиты, мæнæргъыты фæлмæн рустæ. 
Йæ бур тынтæй — неситы, къомситы, мæнæуты 
цыргъ рихитæ. Йæ цъæх тынтæй — джитъыриты 
æмæ харбызты тыппыр гуыбынтæ. Зæххы царвæй 
стыр хай бакодта неситæ æмæ кæрдотæн, йæ 
сæкæрæй — харбызтæн æмæ сæнæфсиртæн, йæ 
судзагæй — цывзытæн, нурытæн, хъæдындзтæн. 
Йе’хсырæйта нартхоры хъуыдыдыйы нæмгуытæ 
ныттыппыр кодта. Хæхты цъуппытæй мит фесæф- 
та. Сæхи найынц фæзтæ. Доны был змисыл цы 
урсцъар сывæллæттæ хуыссыд, уыдонæй та негр- 
тæ ацарæзта. 
Дыууæ-æртæ къахдзæфы рацыди Сæрдахъыз. 
Йæ цæстæнгас сарæзта бур-бурид фæйлаугæ мæ- 
нæуы хуымтæм. „Нæ, афтæмæй дзæбæх нæ фи- 
21 

дауынц", — загъта йæхинымæры æмæ дзы сныв 
кодта æртæ комбайны. Сæ кæрæдзи фæдыл цæ- 
уынц æмæ бындзарæй дасынц æлутон бæркад. 
Комбайнертæ сæрыстырæй кæсынц æмæ худынц 
сæ мидбылты. Нæртон уæйгуытау у сæ уæнгты 
ахаст. 
Ногæй та ныккаст йæ нывтæм. 
„Гъе уый æндæр хъуыддаг у, гъе. Уыййедтæ- 
мæ мын дзы Уалдзæджыхъо дæр цыдæртæ 
ацъапп-цъуппытæ кодта",— йæхицæй ныббузныг 
и Сæрдахъыз. Фæстæмæ фæкаст, æмæ, йæ уæл- 
хъус йæ хистæр æфсымæр Фæззабеджы тызмæг 
цæстæнгас куы федта, уæд фефсæрмы æмæ ли- 
дзæг фæци. 
Фæззабег куы дардæй, куы хæстæгæй бирæ 
фæкаст йæ кæстæры конд нывтæм. Нæ бацы- 
дысты йæ зæрдæмæ. 
„Мæнмæ гæсгæ, хур йæ бынаты нæй. Нæ 
йæ хъуыдис арвы бæрæг астæу ауындзын. Стæй 
ме ’фсымæртæ ацы цъæх ахорæнтыл цы ныз- 
зæгæл сты, уый бæрæг сын нæй? Уый дын бы- 
дыр — цъæх, бæлæстæ — цъæх, дыргътæн сæ 
фылдæр — цъæх, арв йæхæдæг дæр — цъæх!.. 
Бæстæ иууылдæр — цъæх! Мæнмæ гæсгæ, хуыз- 
дæр уаид, сæ цъæх ахорæн сын бурæй куы баи- 
вин, уæд",— цæхгæр алыг кодта Фæззабег æмæ 
уый дæр нывтæ йæхирдыгонау аразыныл ба- 
лæууыд. 
Фыццаджыдæр, куыд загъта, афтæ бакодта: 
22 

цъæх ахорæн аивта бурæй. Уыйфæстæ бавдæлд 
æмæ дыргъты систа бæлæстæй. Сæ сыфтæ сын 
раздæр бур сахуырста, стæй сæ бахус кодта æмæ 
сæ æрæзгъæлдта, ницæмæн хъæуынц, зæгъгæ. 
Уыгæрдæнты бирæ дидинджытæ йæ зæрдæмæ 
нæ фæцыдысты — фехæлдта сæ. Ныууагъта ма дзы 
æрмæст стæмтæ, уыдон дæр, тæф куыд нæ кæной, 
афтæмæй. Рæсугъддæр чи зарыд, уыцы цъиуты 
фæсырдта, æмæ та дыргъдон æрæнкъард. Хуымты 
тыллæг йæ зæрдæмæ тынг фæцыд. Йæхæдæг 
дæр ма йыл бафтыдта. Сарæзта дзы бирæ æфс- 
найæг адæм. Иуцасдæр рæстæгмæ бынтон бæгъ- 
нæг фестын кодта æгас быдырты дæр. Фæуагъ- 
та ма дзы æрмæст сау халæтты дыгоппон цъиу- 
тимæ. 
Нывгонд фæци Фæззабег. Фæстаг хатт ма йæм 
ныккаст йæ мигъдзаст цæстытæй. Бауагъта йæм 
йæ зæрдæйы уазалдзинад. Цæмæй тынгдæр æрт- 
тива, уый тыххæй та йæм сарæзта лыстæг сæл- 
фынæг.— Мæн хуызæн хорз ничи арæхсы нывтæ 
кæнынмæ! Цымæ ма кæй зæрдæмæ нæ бацæу- 
дзæн мæ куыст?! Цæуон æмæ йæ балæвар кæ- 
нон мæ хистæр æфсымæр Зымæханæн! — загъта 
Фæззабег æмæ ацыд. 
Тынг мæстыгæр уыдис æфсымæрты хистæр, зæ- 
ронд Зымæхан. Уый, йæ уазал урс рихитæ адау- 
гæйæ, æркаст йæ кæстæры лæвармæ. Нæ фæ- 
цыд йæ зæрдæмæ. „Ау, мæнæн ницы зонын 
æнхъæл у Фæззабег, æви йын йæ ницæйаг æна- 
23 

рæхст хылы-мылытыл куыдтон? Ацы æнæуд кæр- 
дæджытæ æмæ бур сыфты уындæй мæ цæсты- 
тæ риссынц",— тæргайхуызæй ахъуыды кодта 
зæронд, стæй фестад æмæ йыл æнæхатырæй 
ныффу ласта: „Зæхх цъыф-ф-ф-у-у! Ху-у-у-ур 
кæс-с-с-сы! Урс-с-с нæу-у-у-у! С-с-салд нæу-у-у!" 
Зымæхан дзæвгар асыгъдæг кодта ныв. Урс- 
урсид æй ацахуырста. Сарæзта йæм йæ уазал 
комулæфт. Бынтон æдзæрæг куыд на зына, уый 
тыххæй ма дзы фæуагъта сау халæтты æмæ 
дыгоппон цъиуты. Гомхих хъæды къохæй арвмæ 
ниуы холыагур тæбæкфарс бирæгъ. Мадард бæгъ- 
нæгæй астæумæ миты лæууынц урсцъар бæрзытæ. 
Тæригъæдгæнæгау ма сын сæ зæнгтæ бæргæ 
бамбæрзта йæ фæлмæн митын хъæццулæй, фæ- 
лæ уæддæр гæртт-гæртт кодтой ихæнæй. Доны 
сæр-сæрæй тыхсгæ кæнын, зæгъгæ, йæ æнгом 
æрæхгæдта бæзджын ихæй. Иунæг хъарм бынат 
дæр никæмуал ныууагъта. Бахъавыд адæймаджы 
хæдзармæ дæр, фæлæ уым стыр пецы æвзалыйæ 
арт куы федта, уæд бынтондæр йæ маст йæ 
риуы нал цыд. Тохнайы сау фæздæг здухгæ сыс- 
къæфта бæзджын мигъты дæлвæдджитæм. Ног та 
йæ тыхтæ æрбамбырд кодта æмæ хæдзары ру- 
дзынгыл йæхи ныццавта. Диваныл бадгæ ауыдта 
бинонты кæстæр урсцонг чызджы. Уый йæхи 
ныггуыбыр кодта æмæ йæ тасаг æнгуылдзтæй 
урс-урсид хъуымацыл арæзта хæрдгæхуыдтæ. 
Чызджы куыстытæ тынг фæцыдысты Зымæханы 
24 

зæрдæмæ. О, куыд тынг ын æрхæлæг кодта йæ 
диссаджы нывтæм! Февнæлдта уый дæр æмæ уы- 
доны халдих нывтæ сарæзта æгас хъæуы рудз- 
гуыты æвгтыл дæр, æцæг æндахæй нæ, фæлæ 
хуымæтæджы ихæй. 
Зымæхан рагæй дæр нæ уарзы хуры. Сарæзта 
йæ арвы кæрон хæхты хæд сæрмæ. Бамбæрзта 
йæ митзæрдæ уæззау мигътæй. Ахæм уавæрты 
бирæ нæ бафæрæзта хур. Чысыл куы баулæфыд, 
уæд йæхимидæг йæ маст судзын райдыдта. Бо- 
нæй-бон уæлдæр бырыдис арвы астæумæ. Æп- 
пынфæстаг та ссардта Уалдзæджыхъойы хуыс- 
сæнуат æмæ йæ сабыргай райхъал кодта. 

3 ÆНÆ ДÆУ ДÆР... 
— Гази, мæ къона, æгъгъæд хуыст у. Дзедыр- 
дзуан нал цæуыс? Уæртæ дæ хъайла дæр цæттæ 
у, къонайыл дæм æнхъæлмæ кæсы. Аксо æмæ 
дæм Бесо ныр кæдæй лæууынц. Дуæрттæ та-иу 
дæ фæдыл гомæй ма ныууадз, æз куыроймæ 
цæуын. 
Гази йæ цæстытæ æууæрдгæ рабадт йæ хуыс- 
сæны. Йе’мбæлтты мæт æй уыйбæрц нæ уыд, фæ- 
лæ тынг тарст йæ хъайлайæн. Уыцы фыдуаг Гино 
та йын æй куы ахæра. 
Лæппуйы дарæстæ пырхытæй лæууыдысты 
диваныл. Йæ иу дзабыр сынтæджы бын дæл- 
гоммæ, иннæ — фæсдуар йæ цъыфæйдзаг фарсыл. 
Гази цуттытæгæнгæ бацыд æмæ йæ къухтæм 
систа йæ чырынтæ хæдон. Йæ сæр дзы куыд 
26 

фæцавта, афтæ хæдоны хъуыр фехгæд, дыстæ 
аздыхтытæ сты, æмæ йæ къухтæй агæпп ласта. 
— Иу цæппузыр мыл нæй, æмæ мæ дæ уæлæ 
дæр ма кæн. Исчи мыл фæхуддзæн. 
— Цæй цæппузыр дæ хъæуы, дуне ма дыл 
куы ис, уæд. Байгом кæ дæ хъуыр дын зæгъын. 
Дæумæ гæсгæйæ ма мын Гино мæ хъайла дæр 
хæры æмæ дын уæд... 
— Нæ, мæ налат хицау, нæ, фыццаджыдæр 
уал мыл цæппузыр бахуый,— загъта чырынтæ 
хæдон æмæ йæхи тынгдæр æрбалвæста. 
— Гъемæ хорз, æз æнæ хæдонæй дæр ацæу- 
дзынæн,— йæ къух ауыгъта Гази æмæ февнæлд- 
та йæ хæлафмæ. Ноджы диссагдæр та уый аци: 
комдæл алхынцъытæ, æмæ дзы, марадз-зæгъай, 
къах атъыссæн уа. 
— Цы хъæуы дæу та, æмбыд фадыг?—мæ- 
стыйæ афарста Гази. 
27 

— Мæ фадгуытæй мын зноны цъыфтæ ау- 
уæрд, кæннод мæ бон нал у ахæм фыдуындæй 
цæуын. Къуыримæ мæ афæдздзыды хуызæн куы 
акодтай. 
— Гъемæ хорз! Æз æнæ хæлафæй дæр... Га- 
зи фырмæстæй разы уыд æнæ хæлафæй дæр 
ацæуын, фæлæ æваст фæлæууыд æмæ февнæлд- 
та йæ дзабыртæм. 
Схæц-схæц кæны рахиз дзабырыл, фæлæ уый 
йæхи афтæ æрбангом кодта, æмæ къахфындзыл 
дæр нал цæуы. 
— Цы нал фаг кæны сымахæн та, къуп-къуп- 
гæнæг цъыфты тæрæн бæхтæ. Æви уын æгъгъæд 
нæу, алы бон уæ алы къуымтæй кæй ракæсын 
кæнын, уый? 
— Ахæм чъизийæ нæхи нал равдисдзыстæм 
де ’мбæлтты сыгъдæг дзабыртæм. Уыдон ныл алы 
хатт сæхи худæгæй схæссынц. 
— Гъемæ хорз, æз æнæ сымахæй дæр ацæу- 
дзынæн, — йæ къух ауыгъта Гази, фæлæ йæ 
цæстытыл ауадысты хъæды пыхсытæ, дзедырæ- 
джы дæрзæг бæттæнтæ, сырх-сырхид мæнæргъы- 
тæ æмæ фенкъард. 
Уыцы сахат Газийы æрбалвæста йе ’ххормаг 
гуыбын æмæ бауад пецы сæр йæ хъайламæ, фæ- 
лæ та уый дæр æд тæбæгъ асыффытт ласта йæ 
къухтæй. 
— Ды та цымæ цы кæныс, уæд? Æви дыл 
æрвæсгæ кæй кæнын, уый дæм æгъгъæд нæ 
28 

кæсы. Æз дæуæй хуыздæр хæринæгтæ дæр ссар- 
дзынæн. Гæдыйы амæттаг фæу. 
— Гази, кæд федтай аходæн æнæхсад æмæ 
бæгънæгæй хæргæ? 
— Гъемæ хорз, æз хъæрмхуыпп дæр бацым- 
дзынæн,— лæппу агмæ куыд бацæйæвнæлдта, 
афтæ та уый дæр лидзæг фæци. 
Гази рудзынгæмбæрзæныл иуварс ахæцыд æмæ 
акаст уынгмæ. Кауы рæбын лæууыдысты йæ 
дыууæ æмбалы æмæ цæуылдæр зæрдиаг ныхас 
кодтой. Гази йæхи нал баурæдта æмæ æд бедра 
сæ цуры балæууыд. 
— Цомут рæвдздæр!—фæхъæр кодта уый. 
— Æмæ дæ уæлæ та, уæд? Уазал дын нæ 
уыдзæн цыбыр хæлаф æмæ майкæйы? 
— Нæ уыдзæн. Цомут! 
— Нæ, Гази, мах дæ афтæмæй нæ ахондзыстæм 
немæ. Аздæх фæстæмæ æмæ дæ дарæс скæн, 
мах дæм банхъæлмæ кæсдзыстæм. 
— Нæ мæ хъæуы. Цомут! 
— Афтæмæй нæ, Гази!—загътой та уыдон 
æмдзыхæй. 
— Гъемæ хорз, æз...— Гази зæгъынмæ хъавыд 
мæхæдæг дæр ацæудзынæн, зæгъгæ, фæлæ иу- 
нæгæй нæ ауæндыдаид, хъæдмæ та йæ тынг фæн- 
дыд, ныр дыууæ боны лæгъстæ кæны йæ мадæн, 
цæмæй йæ ауадза, уый тыххæй. 
— Æз-з... Ныртæккæ рауайдзынæн,— загъта 
уый æмæ сæ хæдзарырдæм атъæбæртт ласта. 
29 

Цалдæр минуты фæстæ 
æртæ æмбалы гæлæбу- 
тæ ахсгæ ахызтысты хъæ- 
уæй. Газийæн йæ уæлæ 
сыгъдæг, ногитувæрд хæ- 
лаф æмæ кремæй сæрфт 
туфлитæ. Йæ урс хæдоны 
урс цæппузырты сæрæй 
мæнæргъыйау дардмæ æрт- 
тивы сырх-сырхид цæп- 
пузыр. 
— Искуы ма урс хæ- 
доныл сырх цæппузыр 
федтай?— суадоны сæрты 
куы багæпп кодтой, уæд афарста Бесо. 
— Æмæ уæдæ мамæ нæхимæ нæ уыд, æмæ 
йыл цы хуызæн цæппузыр бахуыдтаин,— бустæ- 
хуызæй загъта Гази æмæ гуыбыр-гуыбыр бахъуы- 
зыд, æрвдидинæгыл цы хъулонбазыр гæлæбу 
абадт, уымæ. 
— Мамæ уæхимæ нæй, æмæ дæ былтæ дæр 
айкæй уымæн самæстай?—бауайдзæф кодта Аксо. 
Ницыуал загъта ацы хатт Гази. Фæсырх æмæ 
худæргъæвдæй атахт тарст гæлæбуйы фæдыл. 

ÆХХОН БÆЛЦЦОН 
Арвæрттывд аргъауы ехсау атыхст урссæр хо- 
хыл. Бæстæ гыбар-гыбур фестад. Айнæг нын- 
къуыст æмæ дыууæ дихы фæци. Йæ уазал хъæд- 
гомæй фемæхст йæ уазал цæссыг. Рауадис дзы 
чысыл хæххон суадон. Дон йæ мидбынаты æр- 
зилдух кодта æмæ уырдыгмæ фæцагайдта. Кæ- 
дæм уад, уымæн йæхæдæг дæр ницы ма æмбæр- 
ста, æрмæст йæ цъæхснаг хъæлæсæй зарæгау 
кодта: 
— Æз денджызмæ уайын. Æз фурдмæ бырсын! 
Чысыл куы рауад, уæд йæ размæ фæци иу 
тигъджын дур. Суадон æм фæлæууыд æмæ 
йæ афарста: 
— Зæгъ-ма, ды денджыз дæ æви фурд? 
— Ха-ха-ха! Цы у денджыз мæ цуры, хæххон 
31 

Л1а-л\и\\> дзигло? Уый — фæлмæн. 
Ч'\\^ А\\ \^ \ 
\\\\\\\'\\ ^ Дон! Дæргъмæ, цæхгæр- 
мæ йæ наутæ æмæ алы- 
хуызон кæсæгтæ йед- 
тæ хуым куы кæнынц. 
Æз та айнæг дур дæн! 
<^_т Хъæбæр! Æндон! Кæд 
дæ фæнды, уæд мемæ 
лæуу, æмæ иумæ хæларæй цæрдзыстæм. 
— Æз нырма иунæг дæн. Хæлары ад нæ- 
ма зонын, фæлæ йæ бирæ уарзын. Разы дæн 
демæ баззайыныл,— загъта Суадон æмæ æр- 
лæууыд дуры аууон. Доны мал стырæй-стырдæр 
кодта. 
„Кæс-ма, цас мæ уарзы мæ ног æмбал. Йæ 
хъæбысы мæ æрбатыхта. Мæ рыгтæ дæр мын 
хорз æрæхсадта. Æмбалæн мын бæззы",— хъуы- 
ды кодта Дур. 
— Рæзгæ та цæуылнæ кæныс, мæ дзæбæх 
хæлар? Стæй æппынæдзух дæ мидбынаты цæмæн 
лæууыс? 
— Худæгæй та мæ амардтай, мæ хæххон дзи- 
гло-хæлар. Æз айнæг дæн, айнæг, æмæ хъуамæ 
мæ мидбынатæй ма змæлон. Иу ран лæууон!— 
дзуапп радта Дур. 
— Уæдæ мах нæ кæрæдзийæн æмбæлттæ 
не стæм. Ды дур дæ æмæ ам лæуу. Æз та хæх- 
хон суадон дæн. Дæ уазал хъæбыс къуындæг у 
мæ рæзгæ къабæзтæн. Цæй, кæд мын мæ фæн- 
32 

даг нæ уæгъд кæныс, уæд æз дæ сæрты дæр 
ахиздзынæн!—мæстыхуызæй загъта Суадон æмæ 
айнæджы сæрты йæхи рауагъта. Йæ лæгъз уы- 
лæнтæ ныппыхцыл сты цыргъ тигътыл, дудыдта 
йæ фæлмæн буар, фæлæ фæрæзта зындзинадæн, 
быхсыд æмæ фынккалгæ згъордта йæ нысанмæ. 
Дур смæсты, адзырдта йæхи хуызæн фыд-зæрдæ 
дуртæм, æмæ ныкъкъæдз-мæдзтæ кодтой суа- 
доны фæндаг. 
Чи зоны, цас фæцыдаид суадон афтæмæй, фæ- 
лæ йæ размæ фæци стыр Бæрз бæлас. 
— Дæ бон хорз, хæхты фидыц Бæрз. 
— Дæ фæндаг раст æмæ нæм æгас цу, нæ 
зынаргъ бæлццон. 
— Зæгъ-ма, дæ хорзæхæй, кæуылты тагъддæр 
бахæццæ уон денджызмæ? — бафарста Дон. 
— Мæ сыфтæ æрлæмæгъ сты æмæ æмпылын 
райдыдтой. Мæ лæппын тайуæгтæ æрæнкъард 
сты. Цалдæр боны сæ дзыхæй ныхас дæр нал 
хауы. Сæфæм æнæ донæй. Феххуыс нын кæ, 
æмæ дын фæндаг бацамонæм,— загъта Бæрз. 
Хæххон суадон йæ уымæл къухтæ ауагъта 
къæбæлдзыг бæрзыты бын. Бадардта сын дон, 
схъæлдзæг сты æгас биионтæй дæр. 
— Хæларзæрдæ кæй дæ,уый хатын, æмæ хъус. 
Размæ цу дæ фæндагыл. Мæнæй дæлдæр цæры 
Цъæх Уыгæрдæн. Бауай йæм, афæрс æй, æмæ дын 
дарддæр амондзæк уый,— сыр-сыргæнгæ загъта 
Бæрз. 
— Бузныг, Бæрз. Рох мæ нæ уыдзынæ ды дæр 
• ’ .'1л'Л/К1,1 быидчæфхлд 
33 

æмæ дæ сывæллæттæ дæр. Донхъуаг нал уыдзы- 
стут мæ удæгасæй. 
Цæуы дарддæр нæ хæххон фæндаггон. Кæсы, 
æмæ иу æрдузыл кæрдæг афæлдæхт, æрлæмæгъ, 
фæбур. 
— Дæ бон хорз, дидинæгджын уыгæрдæн. 
— Дæ фæндаг раст, бæлццон,— фæсус хъæ- 
лæсæй загъта Уыгæрдæн. 
Хæххон дон хъуыддаг фембæрста æмæ йæ 
уымæлад ауагъта хурсыгъд уыгæрдæны бын. Кæр- 
дæг йæхиуыл схæцыд, æмæ йæ цъæх рустыл 
фæзынд рæвдаугæ мидбылхудт. 
— Цы хорздзинад дын фæуон æз та, мæ чы- 
сыл ирвæзынгæнæг? — йæ сæрæй ныллæг акув- 
гæйæ афарста Уыгæрдæн. 
— Денджызмæ мын фæндаг бацамон. 
— Денджызмæ нырма дæ фæндаг дард у. Хур 
дæ судздзæни, змисджын быдыр дæ нуаздзæн. 
Тæссаг у, афтæмæй, дæ нысанмæ куы нæ ных- 
хæццæ уай, уымæй. Айс мæнæ мæ кæрдæджы- 
тæ æмæ мæ дидинджыты мыггæгтæй. Байтау сæ 
дæ былгæрæттыл. Куы æрзайой, уæд дæ уыдон 
хъахъхъæндзысты хур æмæ змисæй. Фæндараст! 
— Бузныг, Уыгæрдæн. Абонæй фæстæмæ дæу 
донхъуаг нал ныууадздзынæн. Дæ мыггæгтæ та 
дын мемæ аласдзынæн æмæ сæ мæ фæндаггæ- 
рæтты байтаудзынæн. 
Цæуы, тырны дарддæр йæ рæсугъд нысанмæ 
Суадон. Кæсы, æмæ иу зæронд бæласы кæлд- 
34 

дзагыл марой кæны Сау Цæргæс. Йæ фæтæн 
риуыл ныхъхъæбæр сты йæ туджы æрхæмттæ. 
— Æнæ фыдбылыз у, æмæ дæ бафхæрæг цард 
макуы фенæд, хæххон Цæргæс,— салам радта 
Суадон. 
— Дон! — йæ дзых фæхæлиугæнгæйæ, йæ бы- 
натæй æрхаудта Сау Цæргæс. 
Суадон цалдæр хъуыртты дон ауагъта цæф мар- 
гъы хъæлæсы, æрæхсадта йын йæ тугтæ. Чысыл 
рæстæгмæ Цæргæс ракаст йæ цæстытæй. Йæ ба- 
зыртæ базмæлын кодта æмæ хъæрзгæйæ загъта: 
— Бузныг, Суадон. Мæрдтæй мæ фæстæмæ 
раздæхтай. Кæсыс уæртæ Залиаг Калмы мардмæ. 
Уый мын тæккæ ацы ран æрцахста мæ чысыл 
лæппыны. Фæцæй-йæ-хордта. Фæлæ йæ мæ цæ- 
хæрцæстытæй æз афойнадыл ауыдтон. Мæхи йыл 
уираг дурау æрыскъæрдтон æмæ йын мæнæ ацы 
цыргъ дзæмбытæй йæ цæстытæ скъахтон. Йæ ри- 
уæй йын сластон йæ маргæйдзаг зæрдæ. Мæхиуыл 
дæр дзы ауад уæззау цæфтæ. Хи æппæлын хорз 
нæу. Дæхæдæг æй уыныс, нæ тох цæуыл ахицæн, 
уый. Дзур, цы хорздзинад дæ хъæуы мæнæй? 
— Ницы мур дæр. Æрмæст мын зæгъ, куыд 
æгъдауæй фæхæццæ уон денджызмæ. 
— Денджыз дард у ардæм. Тынг дард. Цæугæ 
та йæм раст кæныс. Ахизын ма дæ хъæуы хъæд- 
тæ æмæ быдырты сæрты, хуымтæ æмæ дыргъ- 
дæтты сæрты, хъæутæ æмæ горæттыл. Зын дын 
уыдзæн иунæгæй. Дæхицæн дæ ссарын хъæуы 
35 

хорз æмбал. Ацы комы ма иучысыл куы ныууайай, 
уæд уым сæмбæлдзынæ стыр доныл. Бафтау ыл 
дæхи, æмæ дæ бæллиц сæххæст. 
Чысыл Суадон гæппытæ æмæ сæррæттытæ- 
гæнгæ смидæг комы бын. Кæсы, æмæ дзы æцæ- 
гæйдæргуылфгæнгæ æмæ хохы къæйтæ æууилгæ 
бырсы размæ стыр дон. Хъустæ къуырма кæны 
йæ хъæрæй. Дынджыр Дзæнхъа дуры бумбулийау 
фелвæста йе знæт уылæнтæй æмæ йæ уыциу 
цæф ныккодта былгæроныл. Дур базгъæлæнтæ. 
Æвзисты къæрттытау хурмæ ферттывтой доны 
пырхæнтæ. Ахæм ныв ауынгæйæ суадон фæзæр- 
дæхæлд. Йæ буар ныддыз-дыз кодта, æмæ йæхи 
æддæмæ айста. Старст, куы йæ аныхъуырой æмæ 
куы фесæфа, уымæй. Нæ йæ бафæндыд стыр до- 
нимæ йæхи бабæттын æмæ иннæрдæм афардæг. 
Цас та рауад, чи зоны, фæлæ йæ фæндагыл 
фæци Адæймаг. Хъуынджыи нымæт, ирон æрчъи- 
тæ æмæ пæлæхсар нымæтхуды. Йæ рахиз къу- 
хы — саджил цым лæдзæг. Кæрæдзийæн салам 
радтой, æмæ та бæлццон афарста: 
— Кæуылты ацæуон денджызмæ? 
Адæймаг фæлмæстхуызæй йæхи фæфистæг 
кодта. Йæ хæлафы къæхтæ йæ уæрджыты онг 
стылдта æмæ йе ’нæдаст цæсгом æрæхсадта уа- 
зал донæй. Йæ риуы дзаг сулæфыд æмæ загъта: 
— Ардыгæй фæстæмæ дæ фæндаг мæнæйараз- 
гæ у. Æгæр къаннæг дæ фурдмæ иунæгæй цæуы- 
нæн. Змисджын зæхх дæ аныхъуырдзæн. 
36 

— Кæсыс дæлæ арæзтадмæ,— йæ ныхас дард- 
дæр кодта Адæймаг.— Уыныс, цы стыр цæлхытæ 
дзы ис, уый дæр? Уыдон ГЭС-ы турбинæтæ сты. 
Цы донæй фæтарстæ, уымæн иунæгæй йæ бон 
нæу ахæм уæззау цæлхытæ æрзилын. Хъæуы 
йæ дæу æххуыс. Ма фæзивæг кæн. Дæхи йыл 
бафтау æмæ фурдыл сæмбæлдзынæ тагъддæр, 
æнцондæрæй. 
— Ды раст дзурыс, Адæймаг? 
37 

— Адæймаг сайгæ никуы фæкæны. 
— Хорз уæдæ. Æз мæ хъару никуы никæмæн 
бавгъау кæндзынæн! Хъусдзынæн дæ зондмæ! — 
Суадон цæхгæр фæзылд, уыциу гæпп акодта 
къардиуæй æмæ баиу Стыр доны гуылфæнтимæ. 
Ныр æнæмæнг сæмбæлдзæн йæ нысаныл — 
денджызыл. 

ÆЛХДУР 
Хъæды фæндаджы был йæ уидæгтæ арф ауагъ- 
та ставд бæласы бындзæфхад. Фæндаг хъуамæ 
ахызтаид йæ сæрты, фæлæ бындзæфхад цæлхдур 
æрлæууыд йæ ныхмæ, æмæ фæндаджы бахъуыд 
йæ иувæрсты цъыфдзастыл базилын. Фæхъизæ- 
мар кæнынц уым фæллад хъæддзаутæ, сæ галтæ, 
сæ бæхтæ. Æргуыпгæнæны арæх базгъæлæнтæ 
вæййы цалх. Тæригъæд нæ зоны зокъосæр бын- 
дзæфхад. Хорз æм кæсы искæй ныхмæ лæууын, 
искæй тыхстмæ кæсын. 
Бæргæ-иу ын лæгъстæ кодта фæндаг, æмраст 
мæ ауадз æмæ хъæддзау уæрдæттæ æнæкъуы- 
лымпыйæ цæуой, зæгъгæ, фæлæ мæразæрдæ хи- 
вæнд бындзæфхад къæрттæй цъула не ’ппæрста. 
Йæ мард уидæгтæ зæххы арф ацыдысты, æмæ 
ныфсджын уыд уымæй. Æнусон æнхъæлдта йæхи. 
39 

Рæстæг цыд. Иу аз ивта иннæйы. Базæронд 
бындзæфхад, фæлæ йæ бынатæй нæма фезмæлыд. 
Иухатт та йыл абадт хъæдхой æмæ йæ æртъупп- 
тъупп кодта. Бындзæфхад æрбамæсты, фæтар кодта 
йæ цæстытæ æмæ йыл уыциу тъæлланг фæласта: 
— У, дзæгъæлбазыр, дæ ныфс куыд æрбаха- 
стай? Æви дæ нал хъæуы дæ калмхор бырынкъ. 
Æз æнæхъæн фæндаг куы аздæхтон, уæд ды та 
цы дæ мæ цуры? 
Хъæдхоймæ хъуысгæ дæр нæ фæкодтой уыцы 
тæрсæн ныхæстæ. Йæ цыргъ бырынкъæй хоста 
бындзæфхады мæра сæр. Уыгъта йын йæ нард 
зулчъытæ. Мæйы дæргъы минасæй тъæпп хауд- 
та йæ лæппынтимæ. Бындзæфхадæй ма аззади 
æрмæст йе ’ддаг хъæбæр цъар. Батылд ыл иу 
уæрдон, дыккаг, æртыккаг... Фесæфт бындзæф- 
хад. Сæмраст фæндаг. 

ÆРКАДХОН 
— Къуырцц-къуырцц! Куырцц-къуырцц! 
— Акæсут-ма, чи нæм хойы уый. Бафæрсут, 
цы йæ [хъæуы,— скатай сты цæхæрадоны цæр- 
джытæ. 
Йæ алыварс сыфты аиуварсгæнгæйæ, бæласы 
цонгæй йæ къухаууонæй акаст ставд кæрдо. Йæ 
развæндаг ныррухс. Йæхи нал баурæдта æмæ 
фæцæуын, загъгæ, фæхъæр кодта. Къалиуæй 
йæхи атыдта æмæ йæ бурбын уадултæ даугæ 
стæлфыд цары. Къуымбилты фарсмæ куыддæр йæ 
бынат ссардта, афтæ йæ йе ’мбал кæрдотæ дæр 
æрбаййæфтой, æмæ цары къуымæй ныййазæлыд 
сæ рæсугъд зарæг: 
Мах кæрдотæ стæм кæрдотæ,— 
Хорз æфсымæртæ ’мæ хотæ 
41 

Махмæ касти хур цъæх арвæй. 
Мах хæрзаддæр стæм царвæй. 
— К ъуырцц-къуырцц! Къуырцц-къуырцц! Но- 
гæй та хойы чидæр. 
— Цымæ чи уа, чи мæ райхъал кодта мæ 
адджын фынæйæ? — Йæ хус сыфтæрты зыхъхъы- 
рæй разындысты йæ сызгъæрин дæндæгтæ æмæ 
мидбыл худгæйæ дунемæ ракаст æрмæрины йас 
æфсир. Йæ чысыл зæрдæйы цин сфæйлыдта нæр- 
тон хорæн. Йæ уæнгтæ айвæзта, йæ зæлдаг бур 
бецыкк зулмæ афаста æмæ уый дæр хъазгæ фæ- 
цагайдта цары къорыпмæ1. Йæ фæдыл ныххæр- 
рæтт кодтой иннæтæ дæр. 
— Офф-офф-офф! Цæй уынгæг нын у ацы бы- 
нат,— бахъынцъым кодта урсбоцъо хистæр нарт- 
хор æмæ йе ’ннæ ’мбæлтты, кæрты æнгуз бæла- 
Къорыпп — нартхортонæн кау. 
42 

сы бын цы дынджыр къуту ис, уырдæм фæ- 
раст кодта. 
— Къуырцц-къуырцц!! Къуырцц-къуырцц!! — 
дуар тынгдæр ныххостæуыд. 
— Кæцы дæ уый? — йæ гæмæх сæр йæ хæм- 
пус губаккæй сдаргæйæ, радзырдта картоф. — 0 
о, фæцæуæм. Цæттæ стæм мах дæр, цæттæ! 
Цыбыр рæстæгмæ æппæт картофы мыггаг дæр 
сæ чысыл бинонты фæкъордтæ кодтой æмæ лæ- 
мæгъ хуры рухсмæ фæуæлзæхх сты. Абадтысты 
тæскъын ракетæйы æмæ хъарм, фæлæ талынг 
пъадвалы æрбынат кодтой уыдон дæр сæхицæн. 
— Ам нын тæссаг нал у. Баулæфдзыстæм,— 
загъта картофты раздзог, æмæ иууылдæр ныс- 
^сабыр сты. Суагътой сæ фæллад. 
Сæхимæ хойын нал бауагътой гæлдæрджын 
настæ, тæфгæнаг къомситæ, уырынгтæ харбызтæ. 
Хæдзары æрбынатон сты сæнæфсиртæ æмæ фæт- 
къуытæ, булчъытæ æмæ цæхæратæ. 
— Къуырцц-къуырцц!!! Къуырцц-къуырцц!! 
Бынтон мæсты хост ныккодта чидæр цæхæрадоны 
дуар. Ацы хатт дзы 
хъуг æмæ дыууæ фы- 
сы йедтæмæ ницы- 
уал ракаст. 
— Цæмæн мæ 
хъæут сымах та? Мæ 
фæрцы уын холлаг— 
къубалмæ, æмæ æф- 
43 

тъæрут, — ныффуттытæ сыл кодта æрбацæуæг 
æмæ йæ къæхты бын ассæста æнæуд зæронд 
кæрдæджы. Йæхæдæг фæдисонау дугъ радта хæ- 
дзарырдæм. Дымгæ йæ фæдджиты фæйнæрдæм 
фæхаста бур-бурид сыфтæрты. Бакаст цæхæра- 
доны хицауы хæдзармæ æмæ та уымæ дæр йе 
’цæгйæ бонæй ныххоста: 
— Æддæмæ-ма ракæс! 
— А, уазæг—хуыцауы уазæг! Мидæмæ! — 
загъта хæдзары хицау. 
— Æз уазæг нæ дæн. Фæззæгаты Бæркадхон 
дæн! — йæ хъуынджын мигъдзаст цæстытæй ба- 
дзагъул кодта бурдзалыг Бæркадхон.— Кæд ма 
исты ферох кодтай дæ цæхæрадоны, уæд рæвдз- 
дæр февнал. 
— Рох мæ ницы фæци, фæлæ еблагъуæ, мидæ- 
мæ рахиз. Дæхи сойæ дын дæ былтæ байсæрд- 
дзыстæм. Минас — къубалмæ! 
— Нæ, бузныг. Фысым кæнынмæ ма кæй æв- 
дæлы?! Ме знаг зымæг мæ куы æрбаййафа, уæд 
мæ хъуыддаг хорз нæ уыдзæн. Цæй, хæрзбон. 
Фыртæссæй фæкъæзæнæг дæн. Мæ зыр-зыр цæуы. 
Æз та уæ иннæ аз дæр абæрæг кæндзынæн. 
— Фæкдараст! Дæ зæрдæ нæм ма æхсайæд, 
Бæркадхон, - арф ныуулæфыд лæг æмæ йæ цæ- 
стæнгас ахаста йæ бирæ бæркадыл. 

ÆМПЫХАЛ 
Бæрзонд хъæмпы рагъæй фæхауæггаг иу тиха- 
лæг. Уымæн йæ ахсджиагдæр куыст уыдис ра- 
тæх-батæх кæнын. Кæнæ дымгæйы æххуысæй, 
кæнæ-иу искæй фæдджийыл ныйичъи, афтæмæй 
йæ быиæттæ радгай ивта. Хастой йæ, цалынмæ- 
иу æй фæфиппайдтой, уæдмæ. Сыгъдæгдзинад 
йæхицæй фылдæр уарзта хъæмпыхал. Æфснайд- 
дæр пы ран уыд, уайтагъд-иу уым февзæрд, фæ- 
лæ-иу æй хъæбæррихи уисой уайтагъд рамарзта. 
— Ныууадз дæ дзæгъæл хатт æмæ махимæ 
цæр. Цæмæн дæ хъæуынц, де ’мсæр чи нæу, 
уыцы æцæгæлон зонгæтæ? Мах де ’фсымæртæ 
стæм, æмæ дæ амæлæты онг дæр хъуамæ ма- 
химæ уай. Иудадзыг хивæнд хорз нæу,— иуизæр 
та йын бауайдзæф кодтой йе ’мхуызон хъæм- 
пыхæлттæ. 
45 

— Сымах уæхицæн куы ницы зонут, уæд ма 
мæнæн та цы бацамондзыстут? Цыппæркъухыг 
сагой уæ кæрæдзийы сæртыл цагъды мæрдтау 
куы самадта. Цы дзы нæ федтон цымæ уе ’смаг- 
гæнаг хосдоны: уæ хъуына фæрстæ, æви фосы 
цыргъ дæндæгтæ, — дзуапп радта дзæгъæлдзу 
Хъæмпыхал йе ’фсымæртæн, цъынайы хъæм- 
пытæн. 
— 0 мæ ныр не ’гас дæр кæрæдзийыл нæ 
къух куы ауигъæм æмæ алы къуымты куы уæм, 
уæд ма нæ цымæ цæй цъына рауайдзæн? — ны- 
хас кодтой æнæбон къуыдиппæн йæхионтæ. Фæ- 
лæ дзæгъæлы. Нæдæр æм хистæры амынд 
хъардта, нæдæр — хионы уайдзæф. 
— Цæй, ныр та уæ аргъæуттæ кæд фæуыдзыс- 
тут? Сымах уал бадут æмæ уæ кæрæдзийыл 
46 

ныккасти артдзæ- 
фидар хæцут, æз мæ сыф- 
сыфаг бæхыл мæхи аирхæф- 
сон! — фæхъæр кодта Хъæм- 
пыхал æмæ йæ сæр бæр- 
зонд фелвæста. 
Рог дымгæ фехста Хъæм- 
пыхалы æмæ йæ балæууын 
кодта цавæрдæр хæххон лæ- 
гæты. Кæсы, æмæ лæгæты 
фарсмæ судзы стыр арт. Ар- 
ты æвзæгтæ бæрзондгомау 
сæхи фелвас-фелвас кæ- 
нынц. Хъæмпыхал æдзынæг 
стмæ. Диссаг æм фæкастис уый: хъарм, рухс 
æмæ -рæсугъд. Тынг æм бахæлæг кодта. „Æз 
нырма ахæм бæхыл никуы ма сбадтæн. Зарын- 
мæ дæр куыд дæсны у, кæннод ын цы æнахуыр 
æрттиваг барцытæ ис". Хъæмпыхал хæстæгдæр 
балæууыд арты фарсмæ. Æхсызгон хъарм сæм- 
бæлдис йæ уæнгтыл, æмæ та аныгъуылд йæ 
базырджын хъуыдыты. 
— Ехх, цы диссаджы æфсургъыл та дзы фæ- 
хæст дæн! — ныййазæлыд йæ цъæхснаг хъæ- 
лæс, æмæ уыциу сæррæтт бакодта арты цырен- 
мæ. Цæстыфæныкъуылдмæ диссаджы æртон æф- 
сургъыл бадтис Хъæмпыхал нæ, фæлæ... йе 
’ртхутæг. Уазал дымгæ йæ здыхтытæгæнгæ 
аскъæфта æнæбын коммæ. 

ЧИНЫДЖЫ ИС: 
Цæуьп зарыд дон 
Æнгинæты чысыл Микъро 
Лæджы бындзæфхад 
Нывгæнджытæ 
Æз æнæ дæу дæр... 
Хæххон бæлццон 
Цæлхдур 
Бæркадхон 
Хъæмпыхал 


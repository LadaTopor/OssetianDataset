Сшпохаты Саламджери 
АЦЫ ГОМДУАР ДУНЕЙЫ 
Чиныгуадзæн «Ир» 
Орджоникидзе —1972 

Саламгерий Ситохов „Двери в мир" 
Стихи на ооетннском языке 
Издагельство „Ир* Орджоиикндзе «1972 
7—4^3 
34-М—72 
Художник Г. Ч с д ж е м т ы 
С(Осет.). Ситохаты С. 
С41 Ацы гомдуар дунейы. æмдзæвгæтæ. 
Орджоникидзе, «Ир» 1972 
96ф. 

ИРЫСТОН 
Ныхъхъæр кæн Арыхъы къуыбырæй, 
æмæ дæ фехъусдзæн Уынал.— 
Нæ Ирыстои чысыл у афтæ, 
Фæлæ дзы зæрдæ хъал у, хъал! 
æз уарзын, заводтæ йæ зæххыл 
Куы сдымынц лулæтæ зыдæй, 
Кæнæ æвзыгъд шахтерты зарæг 
Куы стоны къæдзæхы бынæй. 
æз уарзын галуæрдæтты реуа, 
Къæдзилбаст барæджы тъæбæртт... 
Тæхуды цалхæй цъист фæндæгтæй 
æнгом æппæт дунетæ сбæтт! 
3 

æз уарзын, астымæй куы сдары 
йæ цъупп сæр ног хосы мæкъуыл 
æмæ куы райхалы йæ аууон 
Нæ хосдзау хойрæгты дзæкъул; 
Кæнæ куы атулы Хъызлармæ 
Фыййауы чъибитка фæззæг, 
æмæ йæ куыйтæ 'взаг æппæрстæй 
Куы схуыссынц уæтæрмæ хæстæг. 
Фыдæлты рагон зæхх — мæ уæзæг, 
Мæ цард æнæ уымæй цы уæ! 
Мæнæн у уый мæ кæрт, мæ хæдзар, 
Иæ бæрзонд хæхтæ та — быру. 
4 

МА ФæДЗæХСУТ МæН... 
Лдзурыиц фæндаггонæн йæ фæдыл: 
«Цæй, фæндараст... У ызнагæй хызт». 
Ма фæдзæхсут мæн хуыцауыл, зæдыл, 
Ма мын дзурут: «Балцы у æдыхст». 
æз «оммен» нæ зæгъдзынæн уæ фæндыл, 
Ахæм хорз цард никуы хъæуы мæн, 
æмæ ацы дунейы тæлфæнты 
Иу ызнаг дæр макуы уа мæнæн. 
3 

ТæХУДЫ 
æз федтон: хъæды кæрон фахсмл 
Лæууыди тулдз бæлас æнцад. 
Сыхаг бæрз бакъул и йæ фарсыл,— 
Кæддæр æй афæлдæхта уад. 
æнцайы тулдзыл уый æдæрсгæ, 
Нæ бахуыскъ: рафтыдта сыфтæр. 
Тæхуды йскæмæн тыхст рæстæг 
Куы сбæззин банцойæн æз дæр. 
6 

Рæстæг, рæстæг, барджын дæ, тыхджын дæ, 
Ноджы ма æгъатыр дæр куы дæ: 
Хисдæртæй ды саразыс æрдынтæ, 
Кæсдæртæй та — уыдоиæн фæттæ. 
ж 
7 

КЪУХИСТ 
Авдæнты куы фæхуыссæм уæлгоммæ, 
Къухисын гъеуæд райдайæм мах. 
Уырдыгæй нæ базæроиды бонмæ 
Мах фæкæнæм уыцы 'гъдауæн аргъ. 
Зæрдæмæ фæцæуы фæндаг дардыл, 
Къух райсгæйæ свæййы уый хæстæг. 
Чи федта фылдæр адæм йæ царды, 
æз фæкæнын уыдонмæ хæлæг. 
Къух нæ иста рагзаман нæ хъæстæ, 
Кæд, мыййаг, сæрæй куывд уыд æгъгъæд. 
Исгой-иу сæ саударæнты 'рмæст дæр 
Туджджынтæ, куы-иу фидыдтой, уæд. 
8 

Уымæй-иу уыди зæгъып сæ зæрды: 
«Фен мæ арм — хæцæнгæрзтæ мæм нæйх. 
Уыйфæстæ-иу уазал рох хуыссæнты 
Баисты æнæмæтæй фынæй. 
Хæст цæикуылтæ кодта мах æрвылбон. 
Къухтæ ма кæуыл баззад, кæуыл, 
Исæнт-иу сæ арæхдæр гъеуыдон 
æмæ уа сабырдзинад зæххыл! 
9 

СЛБАТЫ ЗИУЫ 
Федтон ныв: кæсын, æмæ та ам дæр 
Ленин зиумæ рацыди фыццаг. 
Чи йæм фæкаст сеппæтæй уæззаудæр, 
Систа уыцы стыр хъæды лыггаг. 
Ахаста йæ аразджытæм хъавгæ, 
Не 'рдардта уый ницæмæ йæ рис. 
Мæгуырты Уæрæссйы дæр афтæ 
Рахаста зындон артæй Ильич. 
о: 
10 

æцæг поэт — æфсæддон командир, 
Йæ салдæттæн нæй сихсыйæн, фæуæн, 
Нæ дæттынц уыдон уацары сæхи, 
Нæй уыдонæн отставкæйы цæуæн. 
Поэты 'взагæй дзурын зон, бæргæ... 
æмдзæвгæ уымæ — ротæйыл нымад. 
Поэмæйы та дамгъæтæм гæсгæ 
Фæхоны полкъ, дивизи кæнæ 'фсад. 
Сæ хæстхъомдзинад æфсæдтæн бæрæг 
Фæкæны маршал, науæд адмирал. 
Поэттæн та сæ салдæттæм уынæг 
æрцæуы критик — чннгуыты æмбал. 
// 

Фæбырсынц размæ æфсæдтæ хæцгæ 
Уæлæрвты, денджызты, зæххыл. 
Поэттæ та сæ салдæтты хæстмæ 
Фæцæикæнынц гæххæттыты сыфтыл. 
æцæг поэт — æфсæддон команднр, 
Йæ салдæттæн нæй сихсийæн, фæуæн. 
Нæ дæттынц уыдон уацары сæхи, 
Нæй уыдонæн отставкæйы цæуæн. 
15 
12 

ЛДæМ 
Бæрæгбонгы ысвæййм бæстæ змæлд, 
Нæ уынгты нал вæййы æрлæууæи, бадæи. 
Фæдэурæм мах нæ кæрæдэийæн уæд: 
«Къуындæг дунс!.. Куыд бирæ ысты адæм!..> 
Куы фехъусæм уынгæджы хъæртæ: «Тагъд!.. 
Фæдис, фæдис, фæзынут, дзыллæ, ардæм!» 
Куы рамбырд вæййæм, ахæм бон, уæд та 
Фæзæгъæм: «Ехх, куыд гыццыл ысты адæм!..» 

РАЙСОМ 
Альмъдысты цæстытæй иæ фынтæ... 
Дуæрттæ кафыи райдыдтой дыууæрдæм... 
Хуры тыитæ — боны фидиуджытæ 
Рудзгуытыл фæмидæг ысты уæттæм. 
Мингай зæлтæ спæр-нæр кæиынц иумæ, 
Стæй та ногæй апырх вæййынц зæххыл. 
Цыма дуне фсстади пиаиино, 
Хур та цыма клавиштыл фæтæхы. 
Басгуыхтæн та æрдзыл дис кæнынмæ, 
Раст цыма куырмæджы уыдтæн ныронг. 
Ехх, куыд хорз у райсомæй цæрынмæ, 
Бон куы вæййы ирд æмæ дзыхъынпог! 
т 
14 

Хæдзардзинæй кæнæм фæстауæрц рæстæг, 
Хæринаг, артаг, дарæс æмæ 'ндæртæ. 
Фæстауæрцгæнаг не стæм мах æрмæстдаф 
Нæ мидбылхудт, нæ сонт уарзты цæхæртæ. 
Нæ иуæй-иутæ бафтауынц мæн дисы: 
Зæрдæйы дуæрттæ байтындзынц æгæр тынг. 
Ыстæй сæ уарзт куы фæвæййы æмбисыл, 
Гъеуæд сæхи «фæныхасынц» æндæртыл. 
Йæ фыццаг уарзт кæмæн нæ уа æлутон, 
Ныууадзынц уый йæ саст монцтæ кæугæнл*. 
Зæронд кауæй цы уистæ схауы, уыдон 
Сæтгæ кæпынц æидæр мнхтыл бигæйæ. 
15 

ХУЫЗИСТ 
Вæййæм мах а-эæххыл æвэонгæи 
æбæрæг фото-негативтау. 
Ыстæй нæ уарзт, нæ тых, нæ зондæн 
Ныллæууæм иуахæмы хицау. 
Куы фены алчидæр йæ фидæн, 
æнæмæтæй куы сбады хисдæр, 
Уæд рæстæг равдисы мах ирдæй, 
Куыд, мæнæ, стыр дæсны хуызисæг. 
О, фæлæ адæм сеппæт афт-æ 
Сæ хуыз нæ равдисынц сæ бонты. 
Уый мур дæр ницы у: сæ къамтæ 
Куы фенæм рамкæты, альбомты. 
16 

Нæ хъæутæ, горæттæ 'мæ фæзтæн 
Рæсугъддæр адæймаг кæм федтаæ 
æнусон зарæг у мæ бæстæ, 
Республикæтæ та — куплеттæ. 
2 Ацы гомдуэр дунсЛи 
17 

ФæНДАГ 
Мæнæн фæдзурынц алыхатт дæу тыххæй 
Сæфтæджы бынæй фесхъиугæ къуыбæрттæ: 
Фæллад бæлццæтты бурæвзаг æртытæй 
Куыд-иу сыгъдысты æхсæвы кæрæттæ. 
Мæнæн фæдзурынц алыхатт дæу тыххæй 
Дæ былгæрæттæй иузæнгон бæлæстæ: 
Хæстмæ цæугæйæ-иу къæдзилæздыхтæй 
Куыд сæпп-сæпп кодтой куыйтæ дæр нæ фæстæ. 
Сæ сыгъд хъæутæм куыд цыдысты фæстæмæ 
Цæф салдæттæ хъыллистгæиаг уæрдоны... 
О, даргъ фæндаг, рыг нал сысты дæ сæрмæ, 
О, даргъ фæндаг, куы ничиуал дæ зоны. 
18 

æрмæст ма иу ус рацæуы дæ былмæ, 
Нымдзаст вæййы, æндæрг кæм фены, уырдæм. 
Цымæ уый афтæ тынг кæмæ фæкæсы 'ихъæлмææ 
Йæ моймæ, йе та, чи зоны, йæ фырттæм. 
О, рох фæндаг, дæ иузæнгон бæлæстæ 
Кæсынц кæдæмдæр сагъæсхуызæй, джихæй. 
Гъеуыдонæн дæр уазал дымгæ фæззæг 
Сæ цъæх сыфтæртæ аскъæфдзæн сæ хихтæй. 
1У 

Хуры цалх тулы бынуæзты, 
Суткæйæ хауы минуттæ... 
Хæхтæ æркодтой сæ сæртыл 
Арфдæр сæ урс-урсид худтæ. 
Комбайн ныр уадзы йæ фæллад; 
Хуымтæ бындэарæй ныддаста... 
Фæндæгтыл хоры нæмгуытæ 
Рауидзынц кæрчытæ, хъазтæ. 
Бæлас ысбæгънæг, ныккука. 
Заргæ ма чи федта мæргътыæ — 
Радтой сæ фæстаг концерттæ 
Быдырты, хъæдты 'мæ хæхты. 
Арвы къус байдзаг и мигътæй, 
Уарын æрцæудзæн, бæрæг у. 
Къæвдайы доны 'ртах райсом 
Фестдзæни митын гæлæбу. 
20 

Нæ ФæСИВæДМæ 
Уæ фæндаг раст, нæ фæсивæд, 
Нæ амондджын фæлтæр! 
Сымахмæ гæсгæ сарæэтон 
Мæ къахы айст æз дæр. 
æмæ цæуын уæ рæнхъыты 
Сымахимæ æнгом. 
Хæстæг нæма у, эонын æй, 
Нæ фæндаджы кæрон. 
Фæлæ нæ балц у барвæндæй, 
Нæ фæндаг та зын у. 
Гъеуæддæр ыл æвæллайгæ 
Мах ацæуын хъæуы. 
21 

Гъс, нс 'мдзугæнæг, сау лæппу, 
Дæ къæхтæ ис, ызмæл... 
Куы бафæллайай дард балцы, 
Уæд-иу фæлтау ныммæл. 
Уæ фæндаг раст, нæ фасивæд, 
Нæ амондджын фæлтæр, 
Сымахмæ гæсгæ сарæзтон 
Мæ къахы айст æз дæр! 
т 
22 

æЗ ФæБæЛЛЫН УЫЛæНГæПАГ 
ДОНМæ 
æхсæв та нæ хуыссæнтыл фæлдахы, 
Цæсты дуæрттæ ие 'хгæнæм зынæй. 
Рæстæг, рæстæг тагъд ызгъоры махыл, 
Мах та ма кæнæм уæддæр фынæй. 
Сауæй конд æхсæвтæ мысынц тынгдæр 
Ног усджын, къæрных лæг æмæ сырд. 
Боны рухс куы нал уаид æппындæр, 
Гъе уæддæр нæ зæгъиккой: «Цы 'рцыдæ» 
æз фæбæллын уылæнгæнаг донмæ, 
Алы афон чи кæны цæугæ. 
Уасæг, цæй-ма, тагьддæр басид боимæ,— 
æхсæвы куы фæсурис бæргæ! 

Куы ссудэы стъалы арвы стыр уæрæхы, 
Уæд ацахсы уый уайтагъддæр иæ цæст. 
Нæхимæ, ам, цы стъалытæ ис зæххыл, 
æрæгмæ фенæм уыдоны æрмæст. 
24 

æРЦЫДАИН РАЗДæР 
æз ацы ыстыр æмæ гомдуар дунемæ 
æрцыдаин раздæр мæ карæй, мæ азтæй, 
Фæлæ нæ нæ мадæлтæ авдæнты къуырфы 
Фæдарынц æгæр бирæ бастæй. 
Цы фесты мæ сабимы сонтыстъæлфт бонтææ 
0, цъус ма фæлæууæнт ныхасмæ! 
Кæдæм фæтылдысты мæ хъазæн тæлытææ 
Кæуылты фæуон ныр сæ размææ 
Йæ кауыл сæ чи сбыдта, йе та кæм хуыссынц 
Мæ тасаг, мæ уисын цъæх бæхтææ 
Уыдтæн сæ æнæмæт, нæ сæ хъуыди «хизын», 
Нæ сын хъуыди исын сæ «сæргътæ». 
25 

О цас сыл фæтахтæн бæгъæмсарæй сæрды 
Бæхуæрдæттæй ивæзт фæндæгтыл!.. 
Мæ мад-ну мын тарсти, мæ фæдыл-иу ратахт, 
Архъантæ-иу баннæрста мс скъæфаг сæнттыл... 
æз ацы ыстыр æмæ гомдуар дунемæ 
æрцыдаин раздæр мæ карæй, мæ азтæй, 
Фалæ нæ нæ мадæлтæ авдæнты къуырфы 
Фæдарынц æгæр бирæ бастæй. 
Куыннæ зонынц уыдон, кæй фæдомы дуне 
Нæуæг къух, нæуæг зонд æрвылбон, 
Кæй фæхъæуы ивын, нæ рæнхъытæй махæн 
Хæстытæ кæй ахæссынц, уыдон. 
Мæн дамгъæты уынгты мæ ахуыргæнджытæ 
æркодтой историон цаутæм. 
æз федтон Нероны, тызмæг Ганнибалы: 
Уый тагъд кодта фурдмæ, йæ наутæм. 
О, цас рæстæг фесæфт æхсаргарды комыл, 
æнæсæрфат алы тæрхæтты. 
Ныр рæстæг хæссæм мах нæ дзыппыты, цæнгтыл 
æлхъывдæй сызгъæрин сахæтты. 
æз ацы ыстыр æмæ гомдуар дуиемæ 
æрцыдаин раздæр мæ карæй, мæ азтæй, 
- Фæлæ нæ нæ мадæлтæ авдæнты къуырфы 
Фæдарынц æгæр бирæ бастæй. 
26 

СЫКЪА Тæ 
Куы ацахсы цæваг галы нæ цæст, 
Хъæрахстæй уæд нæ сæрыл сисæм бæстæ. 
Фынджы уæлхъус та уый сыкъаты нозт 
Куы 'ркæны дзагдар,— 
Райсæм сæ æдæрсгæ. 
27 

ЦæУГæ МæРДТæ 
Мæрдтæ сты дыууæ хуызы: сæ иуты 
Баныгæнæм... Хи цæссыгæй фехсæм. 
Иннæтæ нæ бакомынц ныгæнын, 
Баззайынц уырдыглæугæйæ не хсæн. 
Ахæмты цæугæ мæрдтæ фæхонæм. 
Бауырнæд уæ, æз нæ кæнын аргъау. 
Хойрæгтæ хæлар фæкæнынц мæрдтæн, 
Уыдон та хæрынц сæхæдæг махау. 
Дзулæн дæр ис мах хуызæн истори. 
Уæдæ ма йæ радзурæнт кæроммæ! 
Уыдон бадынц алыбон нæ фæсарц, 
Уыдоны цард у хæрзхæстæг «нолмæ». 
28 

Нал фембарынц уарзондзинад мæрдтæ, 
Нал сын вæййы ингæнтæй цæуæнтæ. 
Уыдонæн та ускурынæй хуыздæр 
Мацы ратт, ныккæнынц ма цæуæт дæр. 
О, фæлæ куы бахъæуы лæгдзинад,— 
Уыцы бон сæхи «мæрдтæй» ысхонынц. 
Афтæмæй сын нæй цыртытæ сагъд дæр, 
Афтæмæй ныгæнын дæр нæ комынц. 
29 

ТæДЗЫНДЖЫТæ 
Нывæрдта арв фæсахсæвæр йæ гæрзтæ... 
Ныккодта хъæуы — дондзаст мигъ йæ быны. 
Ызмæлæг нæй, тæдзынджытæ ма 'рмæстдæр 
Цæуынц кæдæмдæр хæдзæртты рæбынты. 
Куы атындзынц фæдисæттау фæйнæрдæм, 
Куы та сындæгдæр саразынц сæ фатдзу. 
æхсайы уынгмæ сау рæсугъды зæрдæ: 
«Кæд сахъ гуырд кæны фæскъул рацу-бацу». 
Куыд сæ базыдтой куыйтæ таæ Цæмæндæр 
Ныхъхъус сты, сæ фыны дæр нæ рæйынц. 
Тæдзынджытæ куы фæцæуынц кæдæмдæр, 
Уæд чызджытæ æнæхуыссæг фæвæййынц. 
ш 
30 

ДЫУУæ АР1Ы 
Дымгæ атардта йæ разæй 
Мигътæ фосы дзугтау. 
«Авд хойы» фæцæуынц тары 
Зæронд мæймæ рухсдзау. 
Лрвæй цъæх сæрвæтмæ хауынц 
Донæй уæфт æндæхтæ. 
Сау рæсугъд мæм дзуры: «Суадз мæ... 
Бон, кæс-ма, фæцъæхтæ». 
Бæхгæс алæууыд нæ уæлхъус. 
Уæд цæмæнæ Цы хатыæ 
Загъта: «Федтон ам ныртæккæ 
æз дыууæ стыр арты». 
«Уыдон мах ыстæм»,— æз дзурын... 
Дис кæны рæгъаугæс: 
«Уæдæ алæууон уæ цуры, 
Ахус уа мæ дарæс». 
31 

ФЫСТæГ ХæСТæЙ 
Скодтон цинел, Гыцци, 
Сдæн дын салдаг. 
Акъопп мæнæн ныр — 
Мæ хæдзар, мæ уат. 
Зонын, мæ уындмæ 
Бæлдзынæ, Гыцци. 
О, фæлæ карз хæст 
Куынæ ма фæци. 
Бадзурдзæн иу сау бои 
Исчи дæумæ: 
«Уæлмæрдты иу цырт 
Нæ фаг кæны, нæ!..» 
32 

Раивылдзæни 
Дæ цæстытысыг. 
Бамбæхс-иу катайæ, 
Ма-иу кæн хъыг. 
Сау халон искуы 
Нæ кæртмæ тæхдзæн. 
Къæсæрæй мидæмæ 
«Хъуа, хъуа» кæндзæн. 
Ма-иу фæтæрс, Гыцци, 
Уымæй дæр ды. 
Халон ыстонгæй 
Дзæгъæл уаст кæны. 
Фæлæ цынæ вæййы, 
Искуы, мыййаг, 
Нæмыг мæ риумæ 
Куы ссара фæндаг... 
Ох-хай, уæддæр дæм 
Фæзындзынæн тагъд 
Зарæджы хуызы, 
Мæ ныййарæг мад! 
о; 
3 Ацы гомдуар ^унейы 

ФЫДæЛТЫ ЗæХХ 
Куы нал фæзонынц зæрæдтæ цæрын, 
Чысыл ма сын куы баззайы рæстæг, 
Уæд нал фæуæндынц дард рæттæм цæуын, 
Фæбадынц хурварс, хæдзæрттæм хæстæг. 
æрмæст нæ бадынц кæсдæртæ æнцад, 
Цæлхытыл æвæрд — се 'взонг бонты цард. 
Хуыссæгхъуаг фæндæгтыл зыдгæнгæ 'дзух 
Фæкæнынц уыдон æрвгæрæттæм дугъ. 
О, фæлæ рæстæг у тызмæг, чъынды; 
Цæрынæн нын нымад бонтæ дæтты. 
Куы сурс вæййы нæ бæлццæттæн сæ хил,— 
Фыдæлты зæхмæ райсынц уæд сæхи. 
Иæ фыды бæстæ чи уарзы лæгау, 
Нæй уымæн никæд баззайæн æддæ. 
Куынæ æрцæуа — ма йæм хæссут фау, 
Фæзындзæни уæм тарф фынты уæддæр. 
34 

САДОНЫ 
æхсæв — сау базыр, 
Алыгъд Садонæй. 
Хур æрбакасти 
Хохы саггомæй. 
Хуры рухс тынтæ 
Хъазыиц къæдзæхтыл, 
Шахтер шахтæйы 
Фембæлд рæдзæгъдтыл. 
Цонджы тасæнтæм 
Дыстæ батылдта. 
Рæидз нæ цыргъ бырау 
Хохы базылдта. 
Цыргъ, æндон бырау 
Уæнгтæ бауигъы. 
Дур фæзгъæргæйттæй 
Зæхмæ равзилы. 
35 

Телтыл вагæттæ 
Уайынц шахтæмæ. 
æрзæт уырдыгæй 
Ласынц заводмæ. 
Арфæ — шахтсрæн, 
Ие хæс чи фиды; 
Фабрнк, заводтæм 
Хойраг чи рвиты! 
ш 
36 

Нæ УАРЗæМ ДЗЫРД 
„ФæСТæМæ" МАХ 
Нæ уарзæм дзырд «фæстæмæ» мах, 
æз æй фæкæнин раст æхсгæ дæр. 
Хæстон уынгæг рæстæджы уый 
Писмоты нал кодтам фысгæ дæр. 
Йæ зæгъынæй-иу тарст салдат, 
Йæ былтыл-иу хæцыд дæндагæй. 
æмæ нæ райгуырæн бæстæ 
æнустæм бахъахъхъæдта знагæй. 
Нæ быхсæм дзырд «фæстæмæ» мах, 
Ныхъхъæр кæнæм йæ бæсты «размæ!» 
О, уыцы сидтимæ йæ сæр 
Цы лæг æруадздзæн махæй базмæ! 
37 

йæ фарн, йæ ныфсимæ цæрæм, 
Мах йемæ равзæрæм, фæгуырæм. 
Куы 'рхизæм авдæнтæй, уæд та 
Мах йемæ цыппæртыл фæбырæм. 
Нæ уарзæм дзырд «фæстæмæ» мах, 
Йæ койæ дæр ысриссынц хъустæ. 
Куы уаид ахæстои дзырдтæн,— 
æз æй фæдарин уым æнустæм. 
@ 

МИТ КУЫ АТАЙА... 
Лкæс тар хъæдмæ, 
Зæххы бсцыкмæ. 
Уыцы 'мхуызонæй 
Фестад урс-урсид, 
Дон фæуæззаудæр, 
Кæпæ бафæллад... 
Размæ нал цæуы 
Оцани бæхау. 
Салдкъах зымæгæй 
Ныр цы загъдæуаæ.. 
Боны сахæттæй 
Радта æхсæвæн. 
Лæгьз, уæрæх быдыр 
Ногдаст, ногнадæй 
Урс хъæццулы бын 
Баци тар фынæй. 
39 

Дымгæ — фурды схуыст 
Ныр цы стентскк н! 
Быдыр йæ 'хситмæ 
Нал райхъал уыдзæн. 
Райхъал уыдзæни 
Мæнæ иу афон: 
Хур куы атула 
Уæллаг фæндагыл, 
Уæд хæлархуызæй 
Зæхх ыскæсдзæни.— 
Дидинджытæ сты 
3-æххы цæстытæ. 
40 

æз бакъуырцц-къуырцц кодтон дæ рудзынг. 
«Кæцы дæ, кæ»,— райхъуысти тыргътæй. 
Гъестæй мын дзырды бæрцмæ,— бузныг,— 
Уæ кулдуар фæйнæрдæм ныттыгътай. 
Ысдзырдтай: «Цом, нуазæнтæ сисæм, 
Цæй, рахиз, æфсæрмытæ ма кæн». 
Дæ зæрдæйы дуар дæр ма искæд 
Гъе афтæ æнæзивæг бакæн! 
<о: 
41 

ЛЕНИНЫ ПАРТИ 
Бирæ ис царды цæуынæн фæндæгтæ, 
Алкæмæн хицæн йæ уаг. 
Ленины парти цы фæндагыл рацыд, 
Уымæй нæй растдæр фæндаг. 
Лснины партийы амынд фæидагыл 
Никуы ысхæцдзæн кæрдæг. 
Ууылты фидæнмæ фидар рæнхъытæй 
Дзыллæтæ уайынц цæрдæг. 
Ленины парти у рагæй-æрæгмæ 
Адæмы къухыл хæцæг. 
Лснины парти — 
Лдæмы парти, 
Царды уæлахизгæнæг. 

ХИСДæРТИМæ НЫХА С 
Хуыздæр зониккам мах дæ рис, 
Хæстытæ дæ куыд тардтой сæфтмæ... 
Фæлæ нын дарæсы вæййыс, 
æмæ нæ фæзыныпц дæ цæфтæ. 
Хæст банцад, д' ахуырæй нырма 
Фыны дæр знæгтимæ ысхæцыс. 
Дæ фын куы аскъуыны, уæд та 
Дæ рагон цæфтыл къух æрхæссыс. 
Хуыздæр зониккам мах дæ рис, 
Хæстытæ дæ куыд тардтой сæфтмæ... 
Фæлæ нын дарæсы вæййыс, 
æмæ нæ фæзынынц дæ цæфтæ. 
43 

Хосгæрдæн афон æрцыди. 
Бакæс-ма хъæдбынмæ, уæртæ 
Хосдзау ныффыста кæрдæгæй 
Тæрфыты бирæ цыдæртæ. 
Мæхæн дæр искуы нæ поэт 
Афтæ йæ удæй куы фыссид. 
Хосдзауæн иу бон цы 'нтысы, 
Уымæн дæр уыйбæрц куы 'нтысид. 
44 

ФЫСТ БЛОКНОТЫЛ 
Мæ хæлар, айс мæ лæвар дæр, мæ хуын дæр, 
Фысс-иу дзы, фысс, амал куы уа— фылдæр. 
Гæххæттыл кърандаш цас кæна къуымыхдæр, 
Фæкæны уый хыгъд сæры зонд цыргъдæр. 
ш 
43 

ХЪæЛæСГæНæНТЫ 
Абон райхъал и нæ хъæу 
Иннæ бонтæй раздæр. 
Стыр бæрæгбон та кæй у, 
Ууыл нæй ныхас дæр. 
Уынгтæ алы ран — фæлыст 
Лозунгтæ, плакаттæй. 
Иуныхасæй, хъæу ыссырх, 
Бакæс-ма йæм дардæй. 
Адæм къордгæйттæй цæуынц 
Заргæ æмæ кафгæ. 
Махмæ 'взæрстыты рæстæг 
Афтæ вæййы, афтæ. 
Уæвгæ уромæн куыд ис 
Уый бæрц циндзинадæнæ 
Кæд сæхæдæг равзарынц 
Хицауад нæ. адæм. 
46 

ДОНЫБЫЛ ГæДЫБæЛАС 
ЛæУУЫДИ 
Цуанæй та нæхимæ здæхтæн иубон, 
Ауадзон мæ фæллад, зæгъгæ, зæгътои. 
æмæ иу ран, иу доны былгæрон 
Нæугæрдæгыл æз мæхи æруагътон. 
Уыд сæрдыгон, хус рæстæг ыскодта, 
Арвы къусгæй мигъы цъупп нæ зынди. 
Хуры тæвдæй зæхх ныххус, ныскъуыдтæ, 
Дон мысгæйæ зайæгой æмпылди. 
Гье æрмæст гхды бæлас ам, донбыл, 
Цард æдыхстæй, раст цыма уыд хицау. 
Хус рæстæг нæ фæбæрæг йæ кондыл, 
Цæугæдонæн фаг цъырдта нæхинæн. 
47 

Згъордта рæстæг... Цалдæр азы рацыд.. 
Иу сæрд та дын бафтыдтæн гъеуырдæм. 
Гæдыбæлас афтæ хъалхуыз нал уыд, 
Нал уыди цъæх ахорæн йæ сыфтæм. 
Бамбæрстон, цы æрдзон тых æн сæфта, 
Бамбæрстон, цæмæн фендæр йæ цæрæн. 
Раивылди цæугæдон фæскъæвда, 
Акодта æндæр рæтты йæ цæуæн. 
æмæ уади денджызмæ йæ уадæй, 
æмæ мæлттæн арф бынæттæ къахта. 
Бæлас та лæууыд, æдзæм, æнкъардæй... 
Цыма уарзон уарзоны ныууагъта. 
48 

НЕ СБАДДЗЫНæН ИСКæЙЫ 
ФæСАРЦ 
Ацы дуне схæц-æрхæц нæ уарзы, 
Нæй сындæг цæрæн æмæ мæлæн. 
Чи фæцуды,— фæндагæй хи айсы, 
Фæндæгтыл нæй иуæн дæр лæууæн. 
Искæд ме 'фсургъ бастайдзæн мæнæн дæр, 
Нал фæйлаудзæн дымгæмæ йæ барц... 
Зын уыдзæни, о, фæлæ гъеуæддæр 
Не сбаддзынæн искæйы фæсарц! 
¦ 
4 Аиы гомдуар дунейы 49 

УАЛДЗæГ 
Хуссæртты 'рцыди авари: 
Зымæджы уалдзæг ыскъуырдта. 
Фæхсыты уазал фæтар и... 
Цъити æрæнкъард, скуыдта. 
Цæугæдон ахст уыди, хъыст æй 
Зымæджы ихты бын дардта, 
Цалынмæ йе суæгъды тыххæй 
Мартъи амнисти нæ радта. 
Уалдзæджы 'рбахæссынц мæргътæ 
Заргæ сæ базырты систыл. 
Дидинты къусджыты — 'ртæхтæ, 
Зæхх дыма нуазæнтæ систа. 
о; 
50 

•",;.• *.|Ч'»*;ь' 
Ма зæгъут зæронд лæгæн: «Зæронд дæ», 
И' азтæ суанг кум схæццæ уой сæдæмæ, 
Дзурут-иу: «Дзæвгар ма сты дæ бонтæ» — 
Сног уыдзæни сабыргай фæстæмæ. 
51 

ФæСХæСТ 
Бæлццон йæ хæдзармæ тындзыдта, 
Фæцис йæ карз хæстон фæлварæи. 
Йæ къух æм уынгæй иу ас лæг фæтылдта, 
Уыдис йæ цуры та уæзбарæн. 
— Салдат, æгас цæуай, куыдтæ дææ 
Цы кæсысæ Чи дæн, уый ма базон. 
Куы цыдтæ карз хæстмæ, гъеуæд дæ 
æз ацы барæныл ысбарстон. 
Хæстон æм радта «фондз» йæ «дæсæй», 
Фæзынди цины 'ртах йæ цæсты. 
— æрлæуу-ма барæныл, дæ уæзæй 
Кæддæра цас ахауди хæсты. 
52 

Салдат йæ мидбылты ысхудтн, 
Стæй уæд барæимæ ысхызти. 
— Кæс-ма, иæ дыл фæзынд дæ тухи,— 
Лæг исдуг химидæг ыстыхсти,— 
Дæ уæзыл бафтыд тохы зиуы... 
Ныр дыл куыннæ кæнон æз дистææ!. 
Нæ зыдта лæг, салдаты риуы 
Кæй уыди бомбæйы ысхъистæ. 
53 

ИРОН ХæХТæ 
Хæхтæ нрон зæххыл не сты хуымæтæг, 
Уыдоныл алчи хæларæй æмбæлæд. 
Лдæм куы вæййынц сæхи уагыл, хъæлдзæг, 
Хæхтæи сæ бакаст — хæлархуыз, æнæмæт. 
Фæлæ ыскæны фыд-заман, фыдбон дæр, 
Иры куы фæзыны искуы ызнæгтæ, 
Хæхтæ уæд сыстынц, хи сисынц бæрзонддæр 
æмæ ныхгæнынц фыдгулы фæндæгтæ. 
54 

ИЗæРЫГОН 
(Хъазæнæмхæсæн ныв) 
Мæй ныххауди цæугæдоны, 
Уылæн æй ыстæры. 
Уæртæ йæ кæйдæр дзæгъæл куыдз 
Уынæргъгæ ысдæры. 
Куыройгæс цыдæр æнахуыр... 
Хъæр, хъæлæба систа: 
«Дис кæнын, цы кæны куыройæ.. 
Гъей, цы фæци уис таæ! 
Дон æм фаг нæй, уый та ма йæ 
Кæд цымы сыллыппæй!» 
Айста куыдзы лæг йæ разæй,— 
Ф* аууон ысты къуыппæй... 
55 

КЪæВДА 
Мигътæ 'рбацæуынц 
Фурды уылæнтау. 
Къæвда фемæхсти 
Раст фæрсудзæгау. 
Зæххы карз дойны 
Уарын басаста. 
Рæзгæ халсары 
Хъавгæ рахсадта. 
Мигъ фæфале и 
Хохы къахырæй. 
Хур та аззади 
Арвыл ауыгъдæй. 
Худы фæскъæвда 
æрдз йæхимидæг. 
Калынц быдыртæ 
Бур, сырх дидииæг. 
56 

НæМЫГ 
Йæхæдæг хæцæны æрхаули... 
Йæ фехст нæмыг ма тахт уæддæр. 
æз дæн, æз, уыцы судзгæ нæмыг, 
Мæ фехсæг баззад дард, кæмдæр. 
æхсæв йæ сау нымæт куы 'ркæны, 
Куы сысты фурдæй ниугæ уад, 
Къæвда куы ныккалы тыгъдызæй, 
Уæддæр æз не 'рлæууын æнцад. 
Фæтæхын ме 'нæкъуырд мысанмæ, 
Уæлæрвты нæй мæнæн фысым. 
Куы мæ æрфæнды тагъд фæтæхын, 
Куы та æрхауынæй тæрсын. 
Кæрон кæд уыдзæни мæ тахтæн, 
æз уый нæма зонын нырдæр. 
Зæххыл у адæймаг мысанджын, 
Цы-фæнды кары уæд, уæддæр. 
57 

ХЪАЗæН æЛХЫСКЪ 
— Кæм иæ 
— Кæм иæ 
— Кæм иæ 
æдзухдæр агурыс кæйдæрты. 
Фыццагдæр уал ыссар дæхи, 
Гъестæй-иу агур уæд æндæрты. 
58 

НЫХАС АМЕРИКæИМæ 
Нæ зæрдæтæ ма ногдæртæй цы ивæмæ 
Нæхионтыл нын цуан куы кæны кард. 
Къæвда донау та Кеннедитæй иуæн 
Иæ туг дæ зæххыл загъдгæнгæ фæкалд. 
Лæгмартæн та цы 'рбаисты сæ фæдтææ! 
Европæйæ дæм хъæр кæнын «фæдис!» 
Дæ горæттæй дæ мадзура уæлмæрдтæ 
Кæй рæзынц тынгдæр, ууыл кæнын дис. 
Уæ режиссер йæ репертуар цы 'мбæхсыæ 
Трагедитæ цы æвæры æдзухæ 
«Артисттæ» хорз кæд ахъазынц, уæддæр сын 
æмдзæгъд кæнынмæ ничи сисы къух. 
Зоопарктæм ма цы фелхæнут билеттææ 
Цы скæнут алкæд кобрæтæм уæ кастæ 
Фæнды мæ зонын, кæлмытæй, йе сэртæй 
Фылдæр кæмæ ис марг кæнæ та уарзтæ 
59 

Дæ зæххыл нæй æдасдзинад цæрынæи, 
Дæ уазæгдæттæм нæу цæуын мæ бон. 
Зоопарчы тигрмæ æз бафысым кæндзыиæн, 
Фынтæ дæр ма йæм, чи зоны, уынон. 
60 

ГИГОЙЫ ИУАДЗæН 
(Коцойты Арсенмæ гæсгæ) 
Цард Гиго мæгуырæй, 
Уыд йæ къух цыбыр. 
Кусæрттагæн хаста 
Куадзæнмæ хъыбыл. 
Цинæй йыл рæвдыдтой 
Бинонтæ сæхи. 
Фаг-иу ын хæрииаг 
Алыбон уыди. 
Цъус рæстæгмæ хъыбыл 
Байдыдта нæрсын, 
Хæдзары-иу систа 
Хъох-хытæ кæнын. 
— Гъей, нæ лæг, кæс-ма йæм...*~ 
Загъта дын Пело. 
Мидбылты фырцинæй 
Бахудти Гиго. 
61 

— Ацы куадзæн минас 
Махмæ дæр уыдзæн. 
Стыр хуыцауы фæрцы 
Амондджын фæдæн. 
Рацыди дыккаг мæй, 
Кусæрттаг ыснард. 
Нал сæм уыди куадзæп 
Ацы бонæй дард. 
Бонтæй йæм æрмæстдæр 
Баззади дыууæ. 
Къæсæрæй æрбайхъуыст: 
— Гъей, Гиго, кæм дææ 
— Кыс, нæ лæг, дзырдæуы,— 
Загъта дын Пело — 
Рæвдзгомау æддæмæ 
Ауади Гиго. 
— Сауджын æмæ дйакъон, 
Гас цæуат, æгас! 
— Бузныг, ис нæ демæ 
Иучысыл ныхас. 
Бацыдысты уатмæ 
Уазджытæ нывыл. 
Рауади сæ* рæзтьг 
Кусæрттаг хъыбыл. 

Хинæйдзаг ныхæстыл 
Сауджын нæу ^ъынды. 
Хъыбылмæ кæсгæйæ 
Байдыдта хъуыды: 
— Фиддонæн æрцыди 
Фидынæн фæрæз. 
Ацы нард хъыбылæй 
Бафидут уæ хæс. 
— Цавæр хæсæ — Гиго дын 
Сауджыны фæрсы. 
Дисгæнгæ йæм сауджын 
Комкоммæ кæсы. 
— Ау, куыд зæгъыс уый та, 
Худинаг дын нæуæ! 
Уыцы хъуыддаг зонынц 
Иууылдæр нæ хъæу. 
Ку' амарди уæ лæппу—* 
Саргъуыдтон ыл æз. 
Уырдыгæй гъенырмæ 
Фыст нæма у хæс. 
Февнæлдта, фæцырди, 
Дйакъон æм фæкаст... 
Хъыбылы ныппæрстой 
Голладжы æваст. 
63 

Рахызтысты уынгмæ, 
Голлагыл хæцгæ. 
Гыццыл чызг сæ фæстæ 
Разгъордта кæугæ. 
Уыд Гиго мæстæлгъæд, 
Кодта загъд йæ ус... 
Сауджын сæм фæдзырдта: 
— Байхъусут-ма цъус, 
Сывæллонæн уынгмæ 
Ма дæттут фæндаг, 
Афтæмæй дзы уазал 
Бацæудэæн, мыййаг... 
64 

Нæ ЗæХХЫТæ НЫН 
БАЙСТОЙ МæРДТæ 
Лæууын уæ цуры худистæй, æнкъардæй. 
Фæуды нысантæ — дзуарæвæрд цыртытæ! 
Уæ рæбынты та устытæ ыскодтой 
Фыдбадæнты фæздæгхæссаг æртытææ 
Тæлфаг æмæ æндзыг тъæпæн дунетæн 
Хъалагъуртау лæуут æмраст сæ астæу. 
Уынын, уæ иутæм къахвæндаг дæр нал ис, 
Уæ фыстытæ уын давынц бонтæ, азтæ. 
Цы карз хæст уыдп!.. Цас ингæнтæ скъахтам!.. 
Нæ зæххытæй нын бирæ байстой мæрдтæ. 
æгъгъæд лыг кæнæнт адæмæн сæ хъысмæт 
Ызнæт нæмгуытæ, бомбæтæ, цыргъ кæрдтæ. 
Хæстытæй, дам, ма мæрдтæ дæр фæтæрсынц, 
æгæстæ уæд куыд кæной худгæ, кафгææ 
Лæгæн йæ цард цыбыргонд хъуамæ ма уа, 
Йæхæдæг уый куыд цыбыртæ у, афтæ! 
5 Ацы гомдуар дунейы 
65 

УАЗæГУАТЫ 
Баззади Бæрдæгъуын 
Йæ 'рвадмæ фысыммæ. 
Фæсаходæн рацыд, 
Тыргътæм къухтæ 'хсынмæ. 
Бабызы лæппынтæ 
Скъорд ысты нæ бынмæ. 
Лæ-ппынтæ хæлофæй 
Доны 'ртæхтæ ахсынц... 
Лæгмæ дын уæлæмæ 
«Бипп, бипп»,— зæгъгæ, суасынц. 
«Цыæ!. Уæ сæны хуыппæй,— 
Дзуры сæм Бæрдæгъуын,— 
«Бипп» нæ, фæлæ сæрыл 
Хъсн куыннæ иыллæууын!» 
66 

* * * 
Дугъæттау ызгъорынц бонтæ 
Царды стыр, цæхгæр тæссæртты. 
Бонтæ адæмæн ныууадзынц 
Митау урс хилтæ сæ сæртыл. 
æз нæ тæрсын уыцы хилтæй, 
Семæ адджынæн фæцæрин. 
Зонын, зонын уаед мæ фæстæ 
Саухилтæ фылдæр уыдзæни. 
& 

Мæ ХæДЗАР 
Уый цæй цард у, лæг йæ хъыгыл 
Иунæгæй куы кæна 'рхæндæг, 
æфсин ц* авæра йæ фынгыл, 
Уый куы бахæра йæхæдæг. 
Бирæ чи уарзы бæлццæттæ, 
Чи сæ сбуц кæиы æрвылбон, 
Фæндаггæрæтты хæдзæрттæ 
Махмæ аразынц гъеуыдон. 
Аразын æз дæр мæ хæдзар 
Хъæумæ фæндагæи йæ фарсмæ. 
Уазæгыл-иу цæст куы 'рхæца,— 
Рауайдзынæн-иу йæ размæ. 

зонын 
Арв — нæ сæрмæ, зæхх — нæ быны, 
Мах ыстæм цæджындзтау се 'хсæи. 
Махыл царды уæз æрцæуы, 
Фæлæ 'нцон фæтасæн ие стæм. 
0, куыд бирæ уыд фыдгултæ! 
Кодтой мах ныхмæ цæдистæ. 
Суанг ма абон дæр куы хæссæм 
Риуты нæмгуыты ысхънстæ. 
æмæ уый тыххæй уæззаудæр 
Сты нæ буц фыдæлтæ махæн. 
Рæстæг сын сæ ихсыд рустыл 
Байдыдта къанæуттæ къахын... 
Зонын æз, нымайдзыстæм сæ 
Искуы мах зæххы къуыбыртыл. 
Фæлæ уыдоны рæсугъд ном 
Никуы бахус уыдзæн былтыл. 
69 

СæРДЫГОН 
Хур арвæй фæлгæсгæ 
æрæндæвта бæстæ. 
Зæхх исдуг ысдойны. 
Раст фурд дæр æмбойны 
Уый нуазид фырзыдæй. 
Уым кусæг •æвзыгъдæй 
Ыскъахта къанæуттæ. 
æмæ ныр нæ дæттæ 
æнæзивæг уаиынц, 
Фæтæн хуымтæ найынц. 
Бæласыл — чылауи... 
Кæс-ма йæм, фæсау и. 
Нæ колхозон кусы, 
Сырх мæнæуæй мусы. 
Ыскодта кæритæ. 
О, магуса, чи дææ 
Дæ къух дып цы исон, 
II æ иын дæ цæдисон. 

æНКЪАРД НЫВ 
Л&т йæ усмæ 'рвыста хæстæй: 
«Тагъд бон фсндзыстæм кæрæдзн». 
Бацин кодта ус: нæ лæг, дам, 
Знæгты амæттаг нæ фæци... 
Арæх-иу дзырдта йæхицæн: 
«Раст йæ размæ дæр фæцæуин!..» 
Уади цæстытыл: нæ мой йын 
Тагъд куыд ахъæбыс кæндзæни. 
æмæ 'рхæццæ уыцы афон: 
Кæртæй байхъуысти къæхты хъæр. 
Ратахт ус йæ мойы размæ, 
Фæлæ 'васт фæджих, фæкуыддæр... 
Лæг ын \\ ахъæбыс кæндзæни, 
Цæнгтæ ахаудысты хæсты. 
Ус ыл атыхсти йæхæдæг, 
Иоджы фестырдæр йæ цæсты. 

Мæ фыд æгæр тагъд ацыд цардæй, 
Ныууагъта сагъæстæ мæ бæрны. 
Мæнæн æнкъард кæнын æмбæлы, 
æз та дæн хъæлдзæгдæр фыццагæй. 
О, адæм, ма мæм хæссут азым, 
Хуыцауæй курæгау уæ курын. 
Мæ фыды бæсты дæр фæзарын, 
Мæ фыды бæсты дæр фæхудын. 
72 

МАХМæ ХæХТЫ 
Хæхты хæдзæрттæ — тъæпæнсæр, 
Дардæй бакæс, уæд — æдзæрæг. 
Уарзон бæлццæттæн сæ размæ 
Адæм рауайынц сæхæдæг. 
Уазæг уарзынмæ дунейы 
Нæй æмбал дæуæн, Ирыстон! 
Бæлццæттæн мах фенын кæнæм, 
Хорзæй нæм цы ис, гъеуыдон. 
Фæлæ чи 'рцæуы æууæнкæй 
Сау хъуыдытимæ нæ хæ-хтæм, 
Уый та скæсын кæнæм рындзмæ: 
Алакъул бæрзонд гæнæхтæм. 
Ноджы фенын кæнæм уымæн 
Куыдзæппарæн был бæрзондæй. 
Стæй фыдæлты сау фæрингтæ 
Раст фæцъортт кæнын æввонгæй. 
¦ 
73 

Бирæ.лæгтæм иу миииуæг хатын, 
æмæ йын æнæхатгæ дæр нæй: 
Хæст куы баицади, уæдæй фæстæмæ 
Дарынц галиу цæстытæ цъындæй. 
Уæд цæмæнæ Фæхъуыды кодтон бирæ 
æмæ ссардтон фарстæн дзуапп уæддæр: 
Цалдæр азы хъавыдысты знæгтæм 
æмæ с' ахуыр нал халынц ныр дæр. 
¦ 

ХæРЗБОН, Мæ БæХ1 
Цæй, хæрзбон, мæ хъисбарц бæх! 
Хиз, сæрвæттæ дын — уæрæх. 
Мысдзынæн æз дæу æдзух. 
Ног цардмæ дыл кодтон дугъ. 
Абон дæр нæ уадзы уæгъд 
Мæн дæ цæфхæдты æмдзæгъд. 
Хæсты 'мбал уыдтæ мæнæн; 
Туджы зæйты скъæфтай мæн. 
О, мæ мырмыргæнаг бæх, 
Кодтон хуым дæуимæ зæхх. 
Хъæдæй-иу дыл ластон суг. 
Ахæм уыдис уæд нæ дуг. 
Рæстæг ныр æндæр у, 'ндæр, 
Тракторæн йæ тых — фылдæр. 
Мæй цы куыст кодтай æххæст, 
Уый йын — боны куыст æрмæст. 
Иыр хъæздыгдæр уыдзæн фынг. 
75 

Ма дын уæд мæ ныхас хъыг, 
Цæй, мæ бæх, хæрзбон, хæрзбон! 
Арæх нал хъæуы уæрдон. 
Ныронг æз куыстон дæуыл, 
Ныр та сбадон тракторыл. 
76 

Мæ БæЛАС 
Айрæз, айрæз, мæ бæлас, 
æз дæу хуырты куы скъахтон. 
Айрæз, айрæз, мæ бæлас, 
Сау мæры дæ ныссагътон. 
æхсæдын дын дæ хихтæ, 
Ыскодтон дæм фæрсмих дæр. 
Айрæз, айрæз, мæ бæлас, 
Дæ дойны дын ысуадзын, 
Айрæз, айрæз, мæ бæлас, 
Дзæгъæл фос дæм нæ уадзын. 
æз дын радтон мæ тыхтæй, 
Ды та-иу мын — дæ дыргътæй! 
77 

ХОРЗ ХæЛæРТТæ Уæ КæЙ 
ХЪæУЫ 
Махмæ баззайы æрмæстдæр 
Уазæг фысыммæ йæ боны. 
Уыйфæстæ йæ 'гъдаумæ гæсгæ 
Хъæуæй алчи дæр æрхоны. 
Чи у дзаг рæсугъд хъуыдытæй, 
Хорз хæлæрттæ уæ кæй хъæуы,— 
Рацæуæд дæс боны 'мгъуыдæй, 
Ис дæс хæдзары пæ хъæуы. 
*> 

САТИРИКОН КУПЛЕТТæ 
Сæрдар йæ бухы бафарста: 
— Дæ ус куыстмæ кæд рацæудзæнæ 
— Цæунд, фæлæ дæ усайæн 
Иунæгæй хъæуы 'икъард уыдзæн. 
* * * 
Джерийæн уыди авд усы, 
Сеппæты дæр уый асырдта. 
æстæм ус хъайтар разынди, 
Иæхиуыл ын дуар рассыдта. 
* * * 
Лæг ахæстонæй нал куымдта, 
Ныууадзут, дам, мæ м' агъуысты, 
Цы, дам, цæуон, уæддæр, дам, мæ 
Фæстæмæ ардæм ласдзысты. 
79 

* * * 
Хъайтыхъо кусгæ нал кæны, 
Йæхи нын хоны кафаг лæг. 
Цæхæра хоста иу чидæр, 
Уый сæм хъазты 'фсон бафардæг. 
* * * 
Фырт фыдæн кодта уайдзæфтæ: 
Нæ, дам, зоныс кæсаг ахсын, 
Уæдæ, дам, Дзиф æнæ æнгуырæй 
æдрихи лæг куыд рацахсы. 
* * * 
Дзыгыйы арахъ акалдта 
Нæ участковый а къуыри. 
Дзырдта ма ус: «Цы бакуыстай, 
Афтæ лæмæгъ куынæ уыди!..» 
* * * 
Микъитт йæхицæй феппæлыд 
Уарзон чызгимæ бадгæйæ, 
Ерыс, куысты, дам, раззаг дæн... 
æрмæст фæсте нымайгæйæ. 
* * * 
— Цы мæм цæуысæ.. Мæсты ма дæн, 
Мæ хæдзары кæй бахъуыдтææ 
— 0 буц хисдæр, ныххатыр кæн, 
æгас æнхъæл дын нал уыдтæн. 
¦ 
80 

* * * 
Хъаэыдысты уынджы 
Сабитæ къæцæлтæй. 
Сцæйцыди сæ рæзты 
Нозтджын лæг кæцæйдæр. 
Фефсæрста-иу размæ... 
Нал уыд худ йæ сæрыл. 
Иу рæстæджы ахауд 
Фæндаджы хъæбæрыл. 
Размæ ма бырыди 
Цыппæртыл æрМ/æстдæр. 
Лæгмæ джихæй баззад 
Сабитæн сæ кæсдæр. 
Загъта: «Диссаг уæртæ, 
У бабайæ стырдæр, 
Афтæмæй нæ зоны 
Уый нырма цæуын дæр». 
¦ 
6 Ацы гомлуар кунсйы 67 

УЫДОН ДæР ХЪæБАТЫРТæ 
СТЫ... 
Хæст фæци... Хъуыдыйадау йæ фæстæ 
«Стъæлф» нывæрдта Рейхстагыл салдат. 
æгæстæ фæцыдысты сæ къæстæм, 
Скодтам мæрдтæн зарджыты бынат. 
Ныййарджытæ бафыстой сæ зындои. 
Цоты рис æнцон быхсæн кæм уæ 
Уыдон дæр хъæбатыртæ сты, уыдон, 
Зарджытæ сыл саразын хъæуы! 
82 

Цард у дугъ; æнæкæрон фæндæгтæй 
Хъуысы, хъуысы иудадзыг уынæр. 
Иутæ 'рцæуынц финишмæ зæрæдтæй, 
Иннæтæ та баззайынц кæмдæр. 
Ме знæт бæхæй ку . ахауон,— фæриссин, 
Фæлæ-иу мыл мачи кæнæд мæт. 
Уыйбæсты-иу. бæхц 'рцахсæд исчи 
æмæ-иу ыл дарддæр дугъ кæнæд! 
æ 
83 

Куы амæлы исчи,— ныссадзæм 
Йæ уæлмæрды номарæн цырт. 
Кæмæй уыд, цы хуынди,— æппæтдæр 
Ныффыссæм йæ цыртыл бæлвырд. 
Мæнæн-иу уæ мачи ныссадзæд 
Цыртдзæвæн мæ ингæны сæр. 
Кæй зæрдæ мыл рисса, гъеуый мæ 
Ыссардзæн æнæ цыртæй дæр. 
84 

Мæ САГЪæС 
Нæ хохы цард æнахуыр лæг, тыхст л«г, 
æрлæууы арæх уый мæ зæрдыл. 
Сыхаг хъæумæ-иу ку' арвыста фыстæг, 
Уæд-иу фæрасти дыккаг бои йæ фæдыл. 
Мæ фыст, дам, мын иæ бамбæрдзысты, нæ, 
æмæ, дам, сын æй бакæсон мæхæдæг. 
Гъе афтæ зылд, йæ писмотæ кæсгæ, 
Куы хъæлдзæг уыд, куы та-иу кодта 'рхæндавг. 
Мæнæн дæр адæм ме стихтæ, мыййаг, 
Куынæ æмбарой,— ууыл у мæ сагъæс. 
Куы-иу дзурой: «Цы 'озаг дын и, цы 'взаг... 
æрбаиу-ма, дæхæдæг нын сæ бакæс». 
85 

ХæХТЫ -ИУ Мæ АГУРУТ 
Саулагъз мангол тыгъд быдыр куыд уарзы, 
Уарзын хæхты афтæ тынг æз дæр. 
Уымæн æмæ æз цæрын Кавказы,— 
Терк кæм кæны оралло-уынæр. 
æз нæ федтом, теуа змис быдырты 
Уаргъ хæсгæ куыд ныууадзы йæ фæд, 
Фæлæ зонын, хохæй зæй куыд быры, . 
Кæмтты дон куыд сæрра вæййы сæрд; 
Барæгбæхты 'ндон цæфхæдты 'мдзæгъдмæ 
Фæндæгты куыд райгас кæны бон, 
Тасгæ-уасгæ чызджытæ сæ хъæумæ 
Суадонæй куыд фæцæйхæссынц дон; 
86 

Уæлхæдзарæй ног цагъд хъуын æлвисгæ 
Зæронд ус куыд рауадзы æлхуи. 
Тарст дзæбидыр хохы тигъæй ризгæ 
Иннæмæ куыд нынтъухы йæхи; 
Фыййæутты æнафоны æртытæн 
Райсоммæ куыд нал баззайы 'взаг... 
Мах хæхтæ рæсугъд ысныв кæнынæн 
Дамгъæтæ нæй алфавиты фаг. 
Ме схæссæг фыд хæхты уындæй не 'фсæст, 
Уарзын уыйау уыдоны æз дæр... 
Быдыры куы 'рцæуа искуы ме сæфт, 
Хæхты-иу мæ агурут уæддæр. 
87 

СæРГæНДТæ 
Ирыстон 3 
Ма фæдзæхсут мæи 5 
Тæхуды . . 6 
«Рæстæг, рæстæг, барджын дæ, тыхджыи дæ...» 7 
Къухист 8 
Сабаты зиуы .10 
«æцæг поэт — æфсæддои комаидир...» . . . .11 
Адæм 13 
Райсом 14 
«Хæдзардзииæй кæнæм фæстауæрц рæстæг...» . 15' 
Хуызист 16 
«Кæ хъæутæ, горæттæ 'мæ фæзтæй...» .... 17 
Фæндаг 18 
Фæззæг 20 
Нæ фæсивæдмæ 21 
æз фæбæллын уылæнгæнæг доимæ 23 
«Куы ссудзы стъалы арвы стыр уæрæхы...» . . 24 
æрцыдаии раздæр 25 
88 

Сыкъатæ , 27 
Цæугæ мæрдтæ 28 
Тæдзынджытæ . . 30 
Дыууæ арты 31 
Фыстæг хæстæй 32 
Фыдæлты зæхх 34 
Садоны 35 
Ыæ уарзæм дзырд «фæстæмæ» мах 37 
Мит куы атайа 39 
«æз бакъуырцц-къуырцц кодтои дæ рудзыиг...» 41 
Лешшы иарти 42 
Хисдæртимæ ныхас 43 
«Хосгæрдæн афон æрцыди»...» 44 
Фыст блокнотыл 45 
Хъæлæсгæнæнты 46 
Доиыбыл гæдыбæлас лæууыди 47 
Не сбаддзыиæн искæиы фæсарц 49 
Уалдзæг 50 
«Ма зæгъут зæронд лæгæи: «Зæронд дæ...» . .51 
Фæсхæст . . 52 
Ирои хæхтæ 54 
Изæрыгоп 55 
Къæвда 56 
Нæмыг 57 
Хъазæи æлхыскъ 58 
Ныхас Америкæимæ 59 
Гигойьт куадзæн 61 
Нæ зæххытæ нын байстой мæрдтæ 65 
Уазæгуаты 66 
89 

«Дугъæттау ызгъорынц бонтæ...» 67 
Мæ хæдзар • • 68 
Зоиыи • • • • • 69 
Сæрдыгон 70 
æнкъард иыв 71 
«Мæ фыд æгæр тагъд ацыд цардæй...» ... 72 
Махмæ хæхты 73 
Бирæ лæгтæм иу миниуæг хатыи 74 
Хæрзбон, мæ бæх! 75 
Ма бæлас 77 
Хорз хæлæрттæ уæ кæп хъæуы . . . . . .78 
Сатирикои къуплсттæ 79 
«Хъазыдысты уыиджы...» 81 
Уыдон дæр хъæбатыртæ сты 82 
«Цард у дугъ...» 83 
«Куы амæлы исчн...» 84 
Мæ сагъæс 85 
Хæхты-иу мæ агурут 86 
ш 

Саламгерий 
Александрови 
Ситохов 
ДВЕРИ В МИР 
Редактор А. И. Царукаев 
Художник Г. 3. Ч е д ж е м о в 
Художественный редактор У. К. Каиуков 
Технический редактор С. X. Г у т и е в а 
Корректоры Т. К. Царикаева, 
М. Г. Гадзалова 
Наборщик Л. Сбитнева 
Печатник Р. В. А б а е в 

Сдано в набор ЗЫ-72 г. Подписано к печатн 22-У-72 г.Формат 
бумаги 60ХВА*1м. Печ. л. 3. Усл.-п. л. 2,76. Учстно-изд. 
листов 1,86. Тираж 1000 экэ. Заказ № 166. Изд. № 10. 
Цена21коп. Иа бумагс №2. ЕИ 000-16. 
Книжное издатсльство Управлсния по печати нри Совете 
^Министров СО АССР, г. Орджоиикидзе, ул. Днмитрова, 2. 
Книжная типография Унравления по печати при Совсте Ми- 
ннстров СО АССР, г. Орджоннкидзс, ул. Тельмана, 16. 


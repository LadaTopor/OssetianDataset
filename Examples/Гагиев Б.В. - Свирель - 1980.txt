ГАДЖКТЫ БАРИС 
УАДЫНДЗ 
ÆМДЗÆВГÆТÆ 
ЧИНЫГУАДЗÆН «ИР» 
ОРДЯСОНИКИДЗЕ * 1980 

840сет 
С(Осет) 
Г-14 
Гаджиты Б. 
Г-14 Уадындз: Æмдз.—Орджоникид- 
зе: Ир, 1980.-24 ф. 
Гагиев Б. В. 
Свирель. 
< 70403-66 840сет 
1 М131(03)-80 3 8° С(Осет) 
© Издательство «Ир», 1980 

* * * 
Фæсахсæвæр. 
Кæйдæр уæрдоны фæллад хъинц цæуы 
Поствæндагæй, 
Бæхтæ тых хуыррытт кæнынц тъæнджымæй. 
Хъæумæ уæлдæртæй кæмæндæр 
Фæласынц цыдæр хуыснæггаджы фосæн. 
Мæй арвы гуыбыныл атылди куадзæны айкау 
Æмæ бандзыг йæ хъузджы — зæхмæ нымдзаст, 
Цыма кæйдæр агуры 
Хохы цъысымы... 
Æз тагъд-тагъд нæхимæ цæуын, 
Гæххæтт афонмæ ме стъолыл бастад 
Мæнмæ æнхъæлцауæй. 
Сусæггагæй нæм ницы ис. 
Нæхи ’вджид куы баззайæм, уæд саразæм 
Хъуыдыты революци,— 
Агурæм рæстдзинад 
нæ фæллойы — 
нæ миддунсйы, 
3 

* * * 
А. Ю. 
Ныттынг кодта йæ цъæх фæдджитæ Балтикæ, 
Тæргæбæхау йæ комы фынк æнхъизы. 
Лæгæрдын дзы мæ куыстæмсæр æмгаримæ. 
Æмбаргæ нæ цыргъ уылæн арвмæ сисы. 
Æмхуызæттæ стæм денджызимæ, уастæндæр! — 
Æмудыхъæд нæ иу хуыцау фæкодта. 
Иу — бафæразон æз æнæ уый уалдзæгмæ, 
Æндæр та йæм фæхæсдзынæн мæ бонтæ. 
* * * 
Мæн дада йæ фæсарц 
Хизæнтæм бирæ фæхаста. 
Зарыд-иу «Додой», «Æнæ фиййау», «Ныфс». 
Марадз зæгъ, 
Тъæнджымæй 
Хъаспийы былтыл нæ бастад,— 
Цыма йын æххуыс кодта хъызт. 
Ныр йæ зæрдæ рухс у йæ цардæй — 
Æз кæй бахызтæн фæсарцæй саргъмæ... 
* * * 
Хохы фæдджи фæмил и, 
Хурмæ тавы йæ тигътæ. 
Адаг фестади мили, 
4 

Фахс дзы калы йæ ихтæ. 
Уалдзæг хъулон куырæты 
Иры пух рустæм зилы, 
Сауæн уадзы йæ рæтыд 
Фæзы фæлмæндæр синтыл... 
МÆЙ 
Мæй сындæггай арвы русыл 
Рахылд æмæ зæхмæ хъусы, 
Дон сыр-сыр кæны. 
Уыг ныууасы фæтæн хъæды, 
Ничн йæ уыны, — æнхъæлы, 
'Нæхъуаджы кæуы. 
Æз тыхсын хъæмæ фæндагыл, 
Æфсондз суæззаудæр ис галыл,— 
Бафæллад, мæгуыр. 
Уый мæнау нæ зоны райсом,— 
Лæг æппæтæй уыдзæн райгонд? — 
Гъæйттæй цард фæзмын... 
Мæй — дзæгъæл къах — арвы русыл 
Ратылд æмæ зæхмæ хъусы — 
Зæхмæ йæ фæнды?.. 
КЪАДАТÆ 
Къадатæ зæхх 
Мыстау æхсынынц, 
5 

Уалдзæг йæ митæ кæиы. 
Хур дæр та 
Хохы фæсонтæй ысхызти, 
Уырдыгæй митты тæры. 
Гъс-мардзæ! 
Уымæй фест, байтамаи, иу бон,— 
Арвыл, куыд дæ фæнды, хæт! 
Никуы ма сарæзтон царды мæхион,— 
Цард мæм кæд уымæн фæфыдæх и, 
Кæд?.. 
УАЛДЗÆДЖЫ ХЪÆБЫСЫ 
Хъæлдзæг къада нукмæ 
Сарæзта йæхи. 
Цалхы ’ргъæвст фæрчытæн 
Рахъардта сæ хид. 
Зары куырой, зары,— 
Хорæй бафсæсти,— 
Мурмæ никæй дары, 
Ууыл стыр хæс и: 
Адæмы фæллæйттæм 
Хорз цæстæй кæсы, 
Хъарм кæрдзын нæ хъæуæн 
Бахæрын кæны. 
< * * * 
Дунейыл, дам, 
Рæхджы хъаймæт æрцæуид, 

«Мæхицæн уа»-йа* 
Лæг æдзух куы цæрид.— 
Уый фехъуыстон 
Æз сабинæ Сыласы1 
Зæронд лæгтæй — 
Мæхи сæм уымæи ласын... 
УАЛДЗÆДЖЫ МУЗЫКÆ 
Сæ мидбылхудгæ, рог кафгæ 
Фæлидзынц къадатæ. 
Быдыр сæрды рог хъазтмæ 
Кæны йæ къабатæ. 
Йæ тынтæ дзаг хур алвисы, 
Хъæд музыкæ цæгъды,— 
Иæ курдиат мын равдисы, 
Фæлæ мын æй дæтты?! 
ЦАРДВÆНДАГЫЛ 
Цардвæндагыл куы ацыдтæн æвзонгæй,— 
Æз мæхицæн ныв кодтон йæ кæрон чысыл рухс 
Æмæ никуы ысдзырдтон мæ фæндаджы зыныл сонтæй, 
Уæд æнхъæлдтон — 
1 Хъæу Нары зылды 
7 

Нæ уыдзынæн рухсæй зæрдæрухс. 
Æз ныууагътон мæ сабидуг иунæг йæхи ’вджид... 
Уыцы рухс мæм хæстæгдæр куыд нæ кодта, ох-хай! 
Æз мæ сабидугæй адард дæн, гъей-джиди! 
Æмæ здæхын афтидæй мæ фæд-мæ фæд хохмæ. 
АРÆЗТАДЫ 
Уæзисæн йæ цыппæртæ ныццавта, 
Цыма жираф дон нуазы — 
Зæххы. 
Арв — 
Цъæх хъуымац — 
Сабыргай æрсаха 
Хохы буарыл. 
Машинæ фæтæхы 
Цементимæ 
Арæзтады дзыхмæ,— 
Уæзласæн машннæ 
Цъус зыны йæ рыгæй. 
ЗÆРОНДЫ ÆРФÆНДЫ 
Зæронд лæгæн йæ афтид дыс йæ ронбасты, 
Афтæмæй хурсарс бады. 
Лæппутæ хъазынц йæ цуры. 
8 

Сæ уис-бæхтæ уадзынц дугъы. 
Хардз кæнынц ууыл сæ тыхтæ, æхситтытæ систой... 
«Ехх, æвæдза! — 
Ысдзуры,— куыд ницæйаг цард кодтам раджы, 
Никуы скодтон лæппуйæ чындзæхсæвмæ цухъхъа. 
Цард мæ афтæмæй батыдта. 
Хафтон æххуырстæй. 
Хæсты баззад мæ цонг. 
Цы ма дзы баззадис ме уæхскыл, 
Уый дæр бахус мæ удимæ...» 
Лæппутæ уайынц сæ уисын бæхтыл... 
УАДЫНДЗ 
Къæвда зæххы хæрдмæ скаст нæ уадзы, 
Къæвда кæрдæджы цонгсаст фæкодта, 
Фиййау арфдæр нывæрдта йæ уадындз 
Ног хуыд хызыны: «Уадындзы койтæ, 
Уадындзы дзыхæй 
Мæнæй бирæ фæдзырдта. 
Сæрды-ну йемæ куы уыдтæн æхсæвгæс... 
Æз йæ ныхæстæм азгай æрцыдтæн. 
Райстон уадындз — сæрмагонд йæ хъæлæс. 
/ь мæ адæмы, ме ’мгæртты ’нтыстыл 
Зары уадындз,— йæ зæлтæ — кæстæртæн... 
Лæг лæг кæй кæны — бамбæрстон куысты, 
Æмæ райы мæ уадындзæй зæрдæ. 
9 

* * * 
Дугъы уайынц мæ фæйнæфарс хъæдтæ, 
Танчы рудзынгæй фæндаг зыны, 
Цыма залиаг калм фесхуыста хъæдмæ, 
Рыг мæ сæрмæ ныууагътон — зылын. 
Нæй мын банцой. Æз ахуыртæ уарзын — 
Ам мæ æфсады рауадис лæг. 
Багъæц, не знагыл тугтæ ныууардзæн, 
Мах бæстæмæ куы ныхила. уæд. 
Æз мæ танкмæ сывæллонау зилын,— 
Æмæ тæссæй нæ фыдгултæ ризынц. 
УАРЫ 
Уары, уары... 
Арв чъынды нæ разынд... 
Бон-изæрмæ зæрдæ митæй — цъæх. 
Къахыфыдтæ ницыуал æмбарынц, 
Ацу ’мæ дæ мæстæй исты зæгъ! 
Урс быдырæй хъæумæ ме ’ргом дарын. 
Хъæд мæ фæстæ. Сцæттæ кодтон суг. 
Хъæды ма кæйдæр фæрæттæ зарынц,— 
Тæрс бæлæстæн сласдзысты сæ уд. 
Тагъд нæхимæ хъарм доны мæ къæхтæ 
Авæрдзынæн,— уый лæгæн — дзæнæт. 
Æмæ-иу уæд хахх кæнæд мæ фæстæ 
Уазал зымæг — уазалзæрдæ лæг. 
10 

* * * 
йе ’фсæртæ бульдозер зæххыл æруагъта, 
Бафынæй дзыхъхъы уæйыгау. 
Бон-изæрмæ йæ удæй арт цагъта 
Махæн зæрдæйы фæндиаг... 
Хæдзар йæ фарсмæ къæдзæхау ысфардæг 
Арвы гуыбыны. Æрталынг. 
Хур æм куы ’рхиза фæсхохæй — нæ дарæг, 
Рæздзæн та райдзастæй даргъ уынг. 
* * * 
Куыстхъомæй 
Æввонгхор чи у, 
Уыдонæй 
Æнæлæгдæр мæм ничи кæсы 
Хуыцауы бын нæ рæстæджы. 
Калм битъынайæ 
Куыд тæрса, 
Афтæ сæ мæхи дард 
Бæргæ ласын,— 
Уæддæр сарæх сты 
Мæ алыварс. 
Мæн ницы хъыгдариккой, фæлæ 
Магусамæ кæсынæй 
Лæджы уæнгтæ мæлгæ кæнынц куысты. 
П 

Исчи ма йæхиуыл æрхуды 
Æппынфæстаг. 
Æнæрвæссондзинад сæ рох у, 
Уыййедтæмæ — 
Цъиуы лæппынтæ 
Сæ мады дзыхмæ куыд кæсой, 
Афтæ хæлиудзыхæй 
Æнхъæлмæ кæсынц 
Сæ ныййарджытæм,— 
Тъæппæй домæгау сын 
Домынц сæ мæгуыр капеччытæ. 
Мæнæн мæ фарсыл 
Никуы бахæцид, 
Мæ ныхтæ кæуыл 
Нæ фæриссой, уыцы хойраг. 
О дунейы дарæг, 
Лæгау лæгты 
Фæфылдæр кæн сыхбæсты! 
* * * 
Мæ дзыппы 
Сау суари куы нæ уа, 
Уæддæр æз хъæздыгдæр дæн 
Мэртæ, 
Сенатортæ, 
Паддзæхтæй. 
Уымæн æмæ 
Æз зонын: 
Тæппал — 
12 

Зæхкусæджы мидис. 
Зонын, 
Кæцæй цæуынц 
Сызгъæринтæ, 
Доллæртæ, 
Тумантæ. 
Зонын, кæм куыд гуыры цард, уый. 
Зонын, 
Кæуыл нæ фæриссон, 
Уыцы фæллой 
Мæ фарсæй кæй фæуыдзæн искуы. 
Иу боны цард мын 
Нæ ратдзæн хуыцау 
Æз куы ахизон хаххæй, 
Куы нал зонон, 
Чи дæн, 
Цы дæн. , 
Æз хъæздыгдæр дæн удæй 
Мэртæ, 
Сенатортæ, 
Паддзæхтæй, 
Уымæн 
Æмæ æз кусын мæхицæн — 
Адæмæн тæппалкъухæй! 
* * * 
Нана, 
Мæныл бирæтæ худынц, 
Кæй дæ нæ абæрæг кæнын — 
13 

Уæд та 
Бæрæгбояæй-бæрæгбонмæ — 
Уый тыххæй. 
Суанг ма, йæхицæй 
Поэт чи ысси, 
Уыдон дæр бадарынц мæ цæстмæ: 
«Иу æмдзæвгæ дæр 
Нæма ныффыстай дæ мадыл — 
Сомыхъомæн...» 
Чи зоны, мæн аххос у. 
Чи зоны, нæу... 
Мæнæн ды, 
Уыдонæн сæ мадæлтæ 
Сæ цæстытыл куыд ауайынц, 
Афтæ нæ ауайыс мæ цæстытыл, 
Дæхимидæг хуыцаумæ кувгæйæ: 
«Мæ хъæбулы мын 
Дæ базыры бын бакæн. 
Афоныл æй 
Йæ нысанмæ 
Фæхæццæ кæн!» 
Дæу не ’вдæлы уыдæттæм... 
Æз, æвæццæгæн, ахæм æнаккаг дæн, 
Æмæ дæ 
Æрбаймысын 
Æрмæстдæр уæд, 
Зын мын куы вæййы мæхи ссарын 
Æнæкæрон горæты... 
Бæргæ-иу дæ фæдджийыл ныцъцъецъелæг дæн 
Гыццылæй 
14 

Сындзæфхæрд къухтæй, 
Дæуæн феххуысы фæлгъауæн 
Хым-хымæг уæвгæйæ. 
Ныр та дæхæдæг 
Кæрчытæн 
Хъæдын къусæй 
Холлаг иунæгæй дæттыс, 
Цæмæй 
Бæлццоны раз афойнадыл 
Хойраг авæрай... 
* * * 
Кæд искуы ’рбахæссин, уæвгæйæдæр 
Хæдзармæ доны къус йæ бæсты 
Мæ фыдæн. Баруадис бæлгæйæ 
Мæнмæ æнхъæлцауæй хæхбæсты. 
Цæмæн æй хъуыдтæн? — 
Авды мадæн 
Цы йæ бон уыд. Ирон сылгоймаг 
Кæд федта цард, æрмæстдæр авдæн — 
Уыдис йæ уд-йæ дзæцц, йæ койаг... 
Бæргæ, æз хистæр фырт уæвгæйæ 
Фырты хæстæ мæхимæ райсин, 
Фæлæ хуыцауы бын цæргæйæ 
Нæ фæдæн, йарæби, хæдзардзин. 
Хæдзармæ доны къусы бæсты — 
Нæуæг æмдзæвгæтæ æрхæссын... 
15 

ÆЗ ХЪÆЗДЫГ ДÆН 
Æз хъæздыг дæн,— 
Æз зарæг ныффыстон. 
Уый мæ амонд уыд, 
Стыр лæджы цырт. 
Дадайы зарджыты иу хъуыстон 
Уыцы диссаджы арф хъуыды — дзырд: 
«Дзырд у адæмæн 
Хохæмдых хотых — 
Кæд уый райгуырд 
Сæрибарыл тохы...» 
ÆВЗАРТÆ 
Зæхх ныддæвдæг. 
Хур чъынды нæ разынд,— 
Æвзартæ фæлмæцынц æнтæфæй. 
Дон ызгъоры быдыртæм фæсрагъæй — 
Фендзæнис сæ а изæр дзæбæх. 
Схæцдзысты сæхиуыл хъал æвзартæ, 
Æмæ мын кæндзысты арфæтæ. 
Уыдонимæ арвыстон мæ цард! 
Раджы загътон: 
«Бафсаддзынæн зæхх 
Хъацæнтæ ’мæ донæй 
Искуы æз»,— 
16 

Уый ныр дæр 
Мæ кæстæртæн фæдзæхсын, 
’Ппæт уыдæттæн ары цард фæрæ* 
Нæу мын зын 
Къанæуттæ хуымтæм къахын, 
Азæй-азмæ сахуыр дæн куыстыл. 
Æмæ мын цы арфæ кæнынц уайых 
Æвзартæ — 
Сæ арфæйаг ысты 
Хæстонтæ — 
Нæ хох нын чи хъахъхъæдта, 
Мах цæмæй зæрдæрухсæй цæрæм! 
Хурзæрин — 
Сырх тырысайы арты, . 
Фидæнмæ цыренгæнгæ хæссæм! 
* * * 
Дон сæр-сæргæнгæ 
Æрхы бын уайы, 
Уым ныр, чи зоны, 
Кæсаг ныссуй. 
Тæккæ былгæрон \ 
Уардитæ зайы, 
Уырдæм калы йæ сырх тынтæ хур. 
Нартхор 
Арвы гуыбыны ысныхстис, 
Мæргътæ хъæды фæндырæй цæгъдынц. 
2 Уадындз |7 

«МЕРИДИАН» 
Кæддæры хæстон нау «Меридиан»-æй 
г. Клайпедæйы сарæзтой ресторан. 
Æрæнцадис ныр доны был уæззауæй 
Зæронд боцмæнау «Мсридиан» æмбаргæ. 
Кæддæры нау цыма бæллыдис рагæй — 
Æрыздæхтис йæ кæнджытæм фæстæмæ. 
Ныуазæндон дзы сарæзтой кæстæртæ, 
Фыццаг кæм бадтис капитан — зæндджын лæг — 
Уым бадын æз, уым амайын цъæхсæртæ 
Ныуæзтджынæй. Фæбустæ сты лæуджытæ... 
Бынтон мæ ферох стыр науæн йæ хъысмæт,— 
Куы-иу айгæрста денджызты лæгдыхæй. 
Дзырд ницы у йæ хорзæхтæ зæгъынæи,— 
Иæ хъуыддæгтæ нæ ныууагъта сЬæлвых:?й. 
Тæхуды кæнын æз йæ ном, йæ цытмæ, 
Уый ам лæууы æндæрты хуызæн — ма ’нхъæл... 
Йæ денджызонтæн ам лæууы цыртæн — 
Цыма æмбары адæмы, лæджы хъæр! 
УÆВÆН ИС 
Мæнæн у стих фыссын мæ ис. 
Хуыцау мын æй кæронмæ раттæд! 
18 

Æз дзы ныууадздзынæн мæ зынг, 
Мæ ном — 
Мæ фæллæйтты зынаргъдæр. 
Уыдзæнис минасджын сæ фынг 
Мæ кæстæртæн: 
Цæудзысты Нармæ 
Уынæг — 
Æз кæм райгуырдтæн, уырдæм. 
'Лгъыст фиййауы фыртæн 
Уæлæуыл цас диссæгтæ бантыст. 
Ныффыста «Царды зын»,— йæ чиныг 
Хуыздæр чингуыты ’мрæнхъ æрлæууыд. 
Хæхбæсты 
Хорз адæмæй чи уыд,— 
Ныр дæр цымыдисæй фæкæсынц 
Нæ митæм — 
Фидар фыст рæнхъытæй 
Зынг риу, 
Хæрзифтонг хорз хæстонтау, 
Фæдзурынц адæмæн сæ зынтæ,— 
Цы уыдис раздæр, 
Циу ныр хохаг... 
Уæвæн ис, 
Фиййауы фырт , 
Поэт куы свæййы. 
Куы вæййы адæмыл йæ рис,— 
Сæ хъуыдытæ дзурæг — 
Йæ фæндыр. 
19 

НОГ ХÆДЗАР 
Сырæзт ног хæдзар 
Бæлæсты ’хсæнты. 
Мигътыл сæмбæлд 
Къæдзæхау йæ сæр. 
Æз æнкъарын мæ 
Фæсонæрхæджы 
Аразджыты мидис — 
Сæ хъæр. 
Уыдон аргъ кæнын 
Зонынц сæ куыстæн, 
Уымæн рæзы 
Уæладзыгау цард. 
Аразджыты уарзын, 
Зæххыстæн, 
Æз мæхи йас. 
Куы сарæхсин уыйас,— 
Хæстæндзарджытæм 
Хъарид мæ ныхас! 
* * * 
Наташæйæн 
Дæуæй хæрзконддæр нæй, мæ хур, нæ зæххыл, 
Дæумæ — хуыцаумæ кувгæйæ цæуын. 
Дæумæ æдзух кæцæйфæнды ыздæхын, 
Дæ цуры æз мæ мидфынты лæууын. 
20 

Æмæ дæу систон — дидинæджы — хурмæ, 
Ды дæ рæсугъддæр хуртæ ’мæ мæйтæй. 
Цы дæ ’рхаста, цымæ| мæнмæ, мæ цурмæ, 
Цыма, бæстыл мæнæй лæгдæр гуырд нæй! 
Цы мæ ссардтай? Дæлæмæ дæр, уæлæма 
Ирон гуыбырфындз ’нæхъола хæд-зонд. 
Нæ дыууæ дæр кæд уаз амонд цы ’нхъæлæм — 
Уый уæгъды систон арвæмбæрц, бæрзонд?! 
Дæуæй рæсугъддæр нæй, мæ уарзон, никуы — 
Мæрдтæй дæр дæм æрыздæхтаин искуы. 
* * * 
Арв йæ тинтычъитæ калы 
Зæххыл, къутæртыл. 
Хъавгæ сæ æвæры кауыл, 
Хъарм цух сыфтæртыл. 
Зымæг бахæцыд сæ удыл 
Хъæды бæлæстæн. 
Чызг мæ фыдуаг митыл худы, 
Худгæ ныхæстæ... 
* * * 
Рангуырдтæн уалдзæджы — 
Мæ мадæн фыдæбоны хосæн, 
Цæмæй тагъддæр ысурс уа йæ сæр, 
Дхиза сæрдæй фæззæджы сæрты зымæгмæ. 
21 

Чи зоны, дзæгъæлы фæзындтæн ацы дунемæ. 
Æнæ мæн дæр бирæ и адæм 
Зæххыл... 
Иу дзы иннæйы уарзы, 
Чи та иуварс йæхицæн бады 
Æмæ дунейы хъомпалмæ хæрдджынæй кæсы. 
Æз мæхæдæг та? — 
Мæн нандйы хæс иуран æрбадын нæ 
уадзы — 
Уымæн райгуырдтæн уалдзæджы — 
фыдæбоны хосæн... 

СÆРГÆНДТÆ 
«Фæсахсæвæр...» 
«Ныттынг кодта йæ цъæх фæдджитæ Балтикæ...» 
«Мæн (дада йæ фæсарц...» 
«Хохы фæдджи фæмил и...» 
Мæй 
Къадатæ 
Уалдзæджы (хъæбысы 
«Дунейыл, дам...» 
Уалдзæджы музыкæ 
Цардвæндагыл 
Арæзтады 
Зæронды æрфæнды 
Уадындз 
«Дугъы уайынц мæ фæйнæфарс хъæдтæ...» . 
Уары 
«Йе ’фсæртæ бульдозер зæххыл æруагъта...» 
«Куыстхъомæй...» 
«Мæ дзыппы...» 
«Нана...» 
«Кæд искуы ’рбахæссин, уæвгæйæдæр...» 
Æз хъæздыг дæн 
Æвзартæ 
«Дон сæр-сæргæнгæ...» 

«Меридиаи» • 18 
Уæвæн ис — 
Ног хæдзар 20 
«Дæуæй хæрзконддæр нæй, мæ хур, зæххыл...» . — 
«Арв йæ тинтычъитæ калы...» .... 21 
«Райгуырдтæн уалдзæджы...» — 
Борис Влсильевич Гагиев 
СВИРЕЛЬ 
Стихи на осетинском языке 
Редактор И. Р. Ц о м а р т о в. Художннк Е. Г. А б а - 
е в. Художественнып редактор У. К. К а н у к о в. Тех- 
нический редактор А. В. Я д ы к и н а. Корректоры 
3. У. Д з у ц е в а, М. Г. Г а д з а л о в а. 
ИБ № 528 
Сдано о набор 25.04.80. Подпнсано к печати 22.08.80. 
ЕИ 01532. Формат бумаги 60х1Д1^2. Бум. тин. № 2. Гарн. 
шрифта ^лнтературная. Псчать высокая. Усл. п. л. 0,75. Учет- 
но-изд. листов 0.74. Тираж 1000 экз. Заказ № 13241. Цена 10 к. 
Издательство «Ир» Управлення по делам издательств, поли- 
графни и киижноп торговли Совста Министров СО АССР, 
г. Орджоникпдзе, ул. Димитрова, 2. 
Книжная типографня Упраплеиия по дслам нздатсльств, поли- 
графии н кимжной торговли Совста АДннпстров СО АССР, 
г. Орджоникидзе, ул. Тельмана, 16. 


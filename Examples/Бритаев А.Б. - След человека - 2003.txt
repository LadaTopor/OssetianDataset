номы цыт 
Зæххыл нæ фыдæлтæ бындурæн 
Ныууагътой махæн ном — Ирон. 
Сæ ныфс, сæ кадыл абон дзурæм, 
Æгьдауыл аразæм нæ бон. 
Фьщæлтæй мах куыд уæм æдыхдæр, - 
Сæ разæй тахти-иу сæ кой, 
Сæ нæмтты цытæй зæхх æртыхтой, 
Цæмæй мысинæгты цæрой. 
Нæ фесты риуы зынг æртхутæг: 
Кæд тохы мард фæци мæ фыд, 
Уæддæр у амонæг мæ удæн 
Фæндаг аразынмæ бæлвырд. 
Йæ кадыл алчидæр фæкувы, 
Куыд кувы фарнмæ хорз æфсин. 
Йæ зæйцыл чи вæййы æнувыд, 
У уымæн базырджын йæ цин. 
Æвдыстой кæстæртæ дæр намыс, 
Æгæр тугмондаг у нæ дуг, 
Сæрибар Ир, ды сæ рæвдауыс, 
Дæуæн нæ ауæрстой сæ туг. 
Хуымгæнæгау у алчи тауæг, 
Чи тауы уарзт æмæ æгьдау, 
Цы фыд у кæстæртæн рæвдауæг, 
Ыскæны уый номы цыт тау. 

Цæмæн уон фыдæлтæй æдыхдæр: 
Йæ бирæ фæвдæпæ зæххæн 
Сæ бæхты цæфхæдтш æртыхтой, 
Цæмæй цæвитгон уой мæнæн. 

л 
ХУЫЦАУМÆ КУВЫН 
Фыдох бырсы нæ зæххы цъарыл, 
Фыдмитæн чи бары сæ бæрц. 
Уæдæ ныр арв та их фæуары, — 
Зынтæ хæссы дунейæн æрдз. 
Вæййы вулкан - цæхæр ыскалы, 
Вæййы æрра зæйтæ фылдæр, 
Фæлæ мæнгард лæг царды схъал и, - 
У арæх уыдонæй фыдцæр. 
Цы цинаг фарн мын хастой адæм, 
Цы рæвдыд баййæфта мæ цард, 
Мæ сабибонты тавæг арт, — 
Хуыцау, ратт сидзæртæ ’мæ мадæн. 
Æвæд лæг ма тæрсæд мæлæтæй: 
Кæй зæрдæ фехалдзæн йæ мард. 
Куыстмондаг ралидздзæн дзæнæтæй, 
Дзæнæтау араздзæн йæ цард. 
Мæхицæн удæнцой цы курон? 
Мæ зарæг — цин кæнæ æнкъард. 
Ызнаг мын уæд æргом, бындурон, 
Хæлар мын макуы уæд мæнгард. 

л 
НÆ ЦАРДÆЙ БÆРЗОНЗДÆР 
Аланты ныфсæй, дам, 
Куы гуырди æндон дæр, 
Рызти-иу сæ бæхты бын зæхх, 
Сæ намыс ныууагътой 
Сæ сæрæн фæдонтæн, 
Сæ тугæй ныл бафтыд æртах. 
Æбуалгь тохы басыгьди 
Бинонты дарæг, 
У Иры сæрибар йæ цырт. 
Æнусон хæстоны 
Изæрты-иу арæх 
Æрхæндæгæй мысдзæн йæ фырт. 
Нæ райдзаст æрврухсæй 
Уый, чи зоны, искуы 
Йæ сыгьд фыды сурæт уындзæн. 
Нæ райгуырæн бæстæ, 
Куыд бауай ды искæй, 
Кæд арт цæгьдæм удæй дæуæн. 
Цыма нын нæ удмæ 
Йæ зæлтæй фæсиды 
Нæ Терчы уылæнты фæндыр, 
Цыма нын саламтæ 
Фыдæлтæй æрвиты 
Уæларвæй Сосланы æрдын. 

Зымæджы хъызт бон уа, 
Йе хур бон уа, арæх 
Хæстон лæджы мысдзæн йæ фырт. 
Нæ хуры бын арвыл 
Фæцæйтæхы барæг, 
Уырны мæ — мæнæн у мæ фыд. 
Фыдæлтæн сæ ныфсæй 
Куы гуырдис æндон дæр 
Сæ тугæй ныл бафтыд æртах. 
Кæд уымæн, ирæттæ, 
Нæ цардæй бæрзонддæр 
Æвæрæм нæ фыдæлты зæхх. 

БÆРГÆ... 
Бæргæ, мæ уд дæр 
хурварсы куы бадид. 
Ехх, уды конд! 
йæ фæндтæй мын - æрду! 
Лæппулæгау мæ 
уарзондзинад саид... 
Æрлæуу! Мæ зæрдæ 
рагбонтæн цырт у. 
Æз — хус бæлас, 
ды — цинтыл зараг суадон, 
Лæппуйау азтæ 
ме ’ккойæ æркалдтон, 
Мæ зæды фæдыл 
скъæфта мæн фæндон. 
Мæн ног рыстæн 
нывонд кæныс, мæ зæрдæ, 
Быгъдуан кæнынмæ 
нал у ныр мæ цард. 
Ехх, хус бæлас! 
æндæвд у уд æндæртæй, 
Ды та йыл, мæ бон, 
бафтыдтай 
ныр арт. 

1)Г ^ 
УАДЫМС 
У диссаг нæ хæхбæсты — уадымс 
Фæлмæн сатæг кæмттæй хæссы, 
Мæ хъуырыл æнувыдæй атыхст, 
Æз та дæн хъызт уадæй æхсыст. 
Бæрзонд хæхтæ федтон Памиры, 
Хъуыстгонд — зæххы къорийыл дард, 
Уæддæр мын рæсугьддæр нæй Ирæй, 
Сæнайы хох — хæхты æлдар. 
Фæцыдтæн фæндæгтыл къæвдаты, 
Фæниудта мыл фæззæджы уад, 
Зымæг мын йæ халасæй радта, 
Мæ сæрыл цъæх мигьау æрбадт. 
Уæддæр та мæ сагуры уадымс, 
Йæ цинтыл мæ ’фтауы уæддæр, 
Нæ тыхсы мæ уды фæлладæй, 
Æргъæвст риуы ссудзы цæхæр. 
Æрхæссы мын удæнцой цадæг, — 
Ысабузы сонтбонты монц, 
Мæ зæрдыл йæ уалдзыгон адæй 
Æфтауы рæсугъды фæлгонц. 
Цыма у æнæуынгæ уадындз, 
Кæд уымæн мæм афтæ кæсы: 
Ныр фыййæуттæ арты цур бадынц, 
Сæ зарæг мæм дардæй хæссы. 
11 

У диссаг рæубазырджын ушымс,— 
Фæхæссы мæ зæрдæйæ хъыг, 
Цыма мæм æрвыст у мæ мадæй, в 
Æрсæрфы мæ русæй цæссыг* 

БУЛÆМÆРГЪ 
Булæмæргь зарын нæ комы, 
Уалдзæджы уарзон, налат, 
Дзуæрттæм нæ кувы, нæ домы 
Искæй зæрдæйы бынат. 
Суадон æм хаты: «Ныззар-ма! 
Райа дæ зарджытæй æрдз». 
Стъалы йæ хоны уæларвмæ, 
Къада дон зарынмæ срæвдз. 
Искæмæн диссаг нæ хонын 
Уыцы гыццылы æнтыст. 
Заргæ фæкæны æргомæй, 
Зæрдæйы бамбæхсы рыст. 
Уарзонмæ сиды йæ зардæй, 
Никæмæн равдисы хъыг. 
Чи зоны, искуы æнкъардæй 
Сусæгæй калы цæссыг. 

ТÆРККЪÆВДА 
Арв нæ нæры, ма кæн джихтæ, 
Сау уæйгуытæ хæхтæ фадынц. 
Сау дзиглотæ — мигътæ, мигътæ 
Хæхты къултыл, рындзтыл бадынц... 
Байдзаг ысты уынгтæ донæй, — 
Тæрккъæвда нæ хъæуыл уары, 
Згьорынц сабитæ уæндонæй, 
Арвы нæрдмæ систой зарæг: 
«Дымгæ, дымгæ, арвы кæрцæй, 
Фосы дзугау, мигътæ аскъæр. 
Рацу, ракæс, хур, нæ æрдзмæ, 
Ды зæрин дзыккутæ фасгæ». 
Дымгæ футт кæны, фæйлауы, 
Мигьтæ дардæй-дарддæр лидзынц. 
Хур та ног йæ тынтæ тауы, 
Тынтæ доны ’ртæхтæ уидзынц. 

ХУРМÆ 
Ир - мæ уарзон, мæ зарæджы суар, 
Хъуысы зæрдæмæ адæмы хъæр, 
Царды райдайæн — хур æмæ арв, 
Стæй æгъдауыл æнувыд фæлтæр. 
Æз фыдæлты фæндæгтыл цæуын, — 
Ам къæдзæхты æрхæмттæ уынын. 
Ам и цъититы авдæн — Кавказ, 
Уый у зарæгфæлдисæн. 
Ам и бонтæ цæгъдынæн куырдадз, 
Стæй сæуæхсиды судзгæ пæлæз. 
Боныцъæхмæ æз рæгътыл цæуын, 
Курын хурæй мæ зæрдæйæн тын. 
Ам фæабухы тынг арæх зæй, 
Ам æбуалгъ вæййы дурты лæсæн, 
Фæлæ уды нысаны тыххæй 
Хурмæ схизын æз райстон хæсæн. 
Бон фæлдисæгæй царддæттæг тын 
Æз мæ зарæгæн райсин — бæллын. 
Ам сæрсæфæны арфы — бæллæх, 
Цал сæфт уды дзы кодта цъæхахст! 
Кæд тæппуд дæ — у фæндаг кæлæх, 
Кæд уæндаг — уæд у къахвæд дæр раст. 
Кæд уæздандзинад риуы хæссын, 
Уæд фыдæлтæн фæдонæн бæззын. 

Урс æхсæрдзæнтæ зарынц мæнæн, 
Къада дæттæ мæ рæзты тындзынц. 
Кæфхъуындары ыссырты хуызæн 
Айнæг кьæдзæхты тигътæ зынынц. 
Æз мæ фыдæлты зæххыл цæуын, 
Арт мæ удæй æз уымæн цæгьдын. 
Туджы ритмон цавд ма уæд фæуинаг, 
Фыдæй исæд фырт й’ алы æртах. 
Ир - фыдызæхх, мæ зарæджы уидаг, 
У мæ удæн йæ ныфсы гæнах. 
Æз фыдæлты фæндæгтыл цæуын, 
Хуры тынтæй бындарæн хæссын. 

БÆСТЫ ФАРН 
Мæ зæрдæ йæ рухс цинты зоны: 
Цы мын у нæ хæхбæсты фарн. 
Зæрдæдарæн дæлвæзтæ хонын 
Рæдау хуым — ныййарæджы арм. 
Сæ зарæгæй хоры æфсиртæ 
Мæн бафтауынц дисы, цæмæн? 
Ам стъалытæ — райдзастдæр, ирддæр,- 
Мæ удæн фæкæнынц кæлæн. 
Куырттаты, мæ мыггаджы комы, 
Æз сабийау фестын æвзонг. 
Нæ зонын мæ цинтæ уромын, 
Ысты мын йæ суæрттæ ронг. 
Ам митсæр къæдзæхтæ сæ аргьау 
Нæ рагон фыдæлтыл кæнынц, 
Ам цалх мæй у дзаг къусы царвау, 
Мæсчъы дæттæ Теркмæ кæлынц. 
Куыд аив, куыд дзаг ысты хæхтæ! 
Уæд адæмæн ахæм бæркад, 
Нæ удтæ нæ Ирæн — цырæгътæ, 
Нæрæд нын æнусты йæ кад! 
17 

ФÆЛТÆР 
Скъоладзаутæ хъæлдзæгæй 
Къонатæм тындзынц, 
Цины тынтæ мадæлтæн 
Сабитæ хæссынц. 
Адæм сæм сæ мидбылты 
Бахудынц фæлмæн. 
Уды райдзаст стъалытау 
Ахсджиаг — мæнæн. 
Цард, æвæсмон уыдонæн 
Фарны бонтæ хæсс, 
Фидцзæни дзы сомбонтæн 
Алчвдæр йæ хæс. 
Азтæм аз æфтаудзысты, 
Рæздзæни сæ мæт, 
Райсдзысты сæ уæхсчытæм 
А зæххы хъысмæт. 
Цины тынтæ мадæлтæн 
Сабитæ хæссынц, 
Бæстæйæн — зæрдæдарæн, 
Фидæнæн — йæ ныфс. 

ÆХСÆВЫГОН ХЪÆУЫ 
Равзæрста æврæгьты кæри базæн 
Мæй æмæ фæлгæсдзæни сæумæ. 
Схуыссыд саби, ис йæ фарсмæ хъазæн, 
Уый ныффæллад боны урс хъæрмæ. 
Арвы бын ныхъхъус ысты бæлæстæ, 
Иу сыф дæр дзы нал кæны зыр-зыр. 
Ногæй та сабырдзинад фæхъæстæ 
Фидауц фарнæй — ’гас хъæу у æмыр. 
Хъæуы дæларм — уадымсы фысымуат, 
Хортау фендзæн амондджын фынтæ, 
Калдзæни Æрфæныфæд цæхæртæ, 
Кæрдæгыл æрбаддзæн ирд æртæх. 
19 

ГЫЦЦИЙЫ ЗАРÆГ 
Уæртæ рудзынгæн йæ авгыл 
Салфæй равзæрд цил. 
Мæн йæ мидбылхудтæй тавы 
Хъызты дæр Гыцци. 
Хæхты пух мит — ирдхуыз дарæс, 
Тар хъæд уымæй сурс. 
Мемæ уыдон дæр æнкъарынц: 
«А-ло-лай, мæ хур!» 
Уад нынниуы ’ргъæвст тæрхъусыл, 
Уадцымгæ — хъæхъхъаг. 
Æз мæ мады хъæлæс хъусын — 
Хъарм, фæлмæн, зæлдаг. 
Лидзы фын мысты хыртт-хырттæй, 
Скъæты уасы стур, 
Хъуысынц мæм мæ мады дзырдтæ, 
«А-ло-лай, мæ хур!» 
20 

л 
СÆ РÆСУГЪД КЪУЫМТЫ 
Кæдцæр зæрдиагæй 
баиу сты бинонтæ, 
ныр та кæнынц сæ кæрæдзийæн 
зын, 
зæрдæбын хъармы 
не ’рвитынц сæ бонтæ, 
гуымиры дзырд — 
æлгъыст æмæ хъæрзын. 
Цыма сыл мигьтæ 
хур бон дæр фæтьизынц, 
сæ ивгъуыд фарн — 
апрелы митау тад. 
Сæ рæсугьд къуымты 
ихæнтæ фæхизынц, 
сæ цæстæнгæстæ — 
арвæрттывды фат. 
Уæд исты цъус 
сæ рагфынтæй, тæхуды, 
куыд фесæфти 
сæ уалдзæгбонты фæд. 
Сæ иу фæлмæн куы бахудид 
йæ удæй, 
уæд та сæ къуымтæ 
фестиккой дзæнæт. 
Кæд уарзты уалдзæг 
айрæзти æгъдауыл, 
уæд зымæгмæ нæ рох кæны 
йæ ард. 
Хъызт бонты 
уарзт æнувыддæр, рæдау у, 
фæнык нæ фесты 
уарзонады арт. 

ИУÆЙ-ИУ ÆМБÆЛТТÆН 
Лæмары уад хъуынтъыз 
фæззыгон мигътæ, 
хæлбурцъгæнгæ 
йæ футтытæй бырсы, 
нынниуы дуармæ, 
уæлхæдзар ныууигъы; 
æнахуыр къæр-къæр 
дыргьдонæй хæссы. 
Хъуьщы кæнын:куыд рог у 
уахъæз, хъазаг; 
зæрдæскъæф уалдзæджы 
кæны фæсмойнаг уад; 
вæййы фæлмæн, уæздан, 
цыма у уазæг, 
куы сулæфай, 
уæд — дидинæджы ад. 
Цы диссаг у! 
Уæд цал фæлмæн хæлары 
мæ райдзаст бонты 
кодтой мæм æмбырд. 
Ныр хъусын æз, 
мæ сæрыл мит куы уары, — 
хъуынтъызхуызæй, 
уæлбикъонæй 
сæ дзырд. 

ЗЫМÆДЖЫ КЪÆСÆРЫЛ 
Æрæгвæззæг... 
Хъызт дуг æрхъуызы 
Ног миты пух хæхты рæгътыл, 
Уады ниуд хъæдбынæй хъуысы, 
Цъыф сыфтæр ныххæцы къæхтыл. 
Бæстæ ирд у, 
халас — зæххыл, 
Халон — зины уд — 
нæ кæрты, 
Куы цъынайы сæрмæ стæхы, 
Куы тæхы зæронд уæлмæрдтæм. 
Цас уыдаид цинтæ стонгмæ — 
Цины зарджытæ куы фыстон? 
Фæлæ ’взонг бонтæй ныронгмæ 
Цард æмбисондау æрвыстон. 
Удæй рохы сæрд нæ аззад, 
Уд зæрватыкк у йæ монцы. 
Дуджы уæз хæссын æфсондзæй, 
Фестад цинты зарæг азæлд. 
23 

ЗАРАГ УД 
Зараг удæн 
нæу æнкъардæй тас, 
уый, мæлæт, 
дæ цæвæгæй нæ тæрсы, 
искæй рыстæй 
уый зæрдæ ныхъхъæрзы, 
схъæл æлгъагмæ 
рафыцы йæ маст. 
Уды арт, 
йæ намыс æмæ зонд, 
сты фæзминаг — 
рухс дæтты кæстæртæн, 
алы зынты 
тохгæнгæ лæгæрды, 
скæны зарæг — 
адæмæн нывонд. 

ХЪРИХЪУППЫ ХЪÆЛÆС 
Айзæлынц фæстаг саламтæ арвæй — 
Хъуысы дардæй хърихъуппы хъæлæс. 
Терчы тæрфы хъæу хуыссы æнкъардæй, 
Баппæрста йыл тар изæр пæлæз. 
Уазал дымгæ хъастхæссæгау ниуы, 
Доны былтыл, хъæзбынты кæуы, 
Бауымæл и уый пырхæнтæй иууыл, — 
Ралгьиты йæ къохы тарæй уыг. 
Ехх, æрхæндæг, уарындзаст изæртæ, 
Мысинæгтæ — зæрдæйæн цъысым: 
Хъæлдзæг къорд — æвзонг, æмуд æрдхæрдтæ, 
Хъарм хъæбыс — мæ уалдзыгон фысым. 
Цæй-ма, хърихъупп, ма хъынцьым кæн арвæй, 
Ивгъуыд дуг мыл сæвæрдта йæ уаргь, 
Бузныг дæн йæ хуыздæр бонты фарнæй,- 
Базыдтон мæ хъысмæтæн уæд аргь. 
Зоны зæрдæ — банцайдзæн йæ куыстæй, 
Уый мæлæтæй никуы уыди тарст. 
Ницы и æнусонæй æнусты. 
Фæлæ царды баззайы нæ уарзт. 
Айзæлынц фæстаг саламтæ арвæй — 
Хърихъупп искуы ’рцагурдзæн фысым. 
Мысинæгты бахаудтæн æнкъардæй, 
Фæлæ удæн макуы уæд цъысым. 
25 

МÆ САБИОН БОНТÆ МЫСЫН 
Мæ сабион бонтæ 
æууæнкæй фæкæсынц мæ фæстæ, 
Нæ цардæн йæ хурварс — 
æхсызгондæр удæн цы и?! 
Фæмысы сæ зæрдæ — 
сæ ивгьуыды фарнæй фæхъæстæ, 
Мæ фынты сæ фенын — 
æрхæссынц та базырджын цин. 
Æз уалдзыгон доны был 
хъæлдзæгæй зарын куыд уарзтон: 
Куыддæр-иу сæуæхсид 
нæ хæхтæн сæ цъуппытæй скаст, 
Æнæзивæг афтæ 
зæрватыкк фæуадзы йæ ахстон, — 
Куыд цингæнгæ тахти 
мæ хъæлæс уæларвмæ æваст! 
Нæ Терчы пырхæнтæй 
æрттиваг æрдынтæ фæрæзы, 
Кæфахсæгау къалиутæ 
малмæ фæдары хæрис. 
Лæппуйы цы мæт ис — 
бæгьæввадæй саумæр дæлвæзы, 
Цырд барæгау уайы, 
йæ быны — бæхы бæсты уис. 
26 

Мæ сабион бонтæ 
ныронг дæр фæкæсынц мæ 
фæстæ, 
Ныр дæр ма фæдомынц 
сыгъдæг монцтæн бахæрын ард: 
Куыд бафидон, адæм, 
уæ хæрзтæй цы бафтыд мæ 
хæстæм,— 
Мæ бæллицтæй бирæ 
фьщгæнæгау фесæфта цард. 

МÆТ 
Тарф фынæй фæллад лæджы æртухы, 
Хорз фынтæй куы бафсæдин æз дæр, 
Фæлæ мыл æрбаписи хъуырдухæн, - 
Арв ыссыгъд, нырриуыгъта кæмдæр. 
Мæй æркасти мигьты скъуыд фæдджитæй, 
Калм та уæрццы ахстонмæ лæсы. 
Ис нæ царды калмзæрдæ, йæ митæй 
Хицоныл цъыфкалæнтæ хæссы. 
Бирæгь сисы йе ’ххормаджы хъарæг, 
Адавы та стонг лæппынтæн фыс. 
Чидæр та — æууæндаг уды марæг, 
Чидæр та у йе ’фсæстæй сырдхуыз. 
Нæй «æгьгъæд» йæ зырзыргæнаг къухтæн — 
Марджы нуазæн агурдзæн мæн дæр. 
Риуы калмау смидæг ис хъуырдухæн, 
Арв ыссыгъд, нырриуыгьта кæмдæр. 
28 

СÆУМÆ 
Зæлинæ схуды 
мидбылты 
йæ фыны, 
йæ сау дзыкку та 
урс базыл ныппырх. 
У бондзирдзур, 
хур нырма нæ зыны, 
фæлæ гæзæмæ 
арвгæрон фæсырх. 
Хæрдмæдзог цъиу, — 
æнæнтыст, 
зарæг систа, 
цыма у ’гас æрдз 
хъал кæнын йæ хæс. 
Фæллад лæгау 
ныуулæфыди фæз, 
йæ хид æртæхæй 
ракалдта æвзистау. 
Фæрухсдæр и... 
Æз байгом кодтон 
рудзынг: 
мæ риуы уддзæф 
агуры бынат — 
быдырты тæфæй 
байдзаг кота уат, 
дæрдтыл сæуæхсид 
арвгæрæттæ судзы. 
Уый цины уац 
куы сæвæрид мæ уды: 

Хуыссы мæ саби, 
мидбылты уал худы, 
фæлæ æнæмæт 
нæу зæххоны цард. 
Фæлитой лæг 
хæры кæмæндæр ард, 
кæмдæр ыстынг 
хæстон лæгмарæн арт. 
Сæумæ цæмæн, 
цæмæн мæ зæрдæ сдуды? 

ÆНДОН БÆЛÆСТÆМ ЧИ ÆРЦЫД 
ХЪÆДДЗАУÆЙ 
Æфсымæртау рæдау æмæ æнувыд 
Сæрыстыр нартæ — ныфс æмæ æндон, 
Зæххыл нæ уыд уæ хъаруйæн тыхгæнæг. 
Уæ фидыд рæстæг — нуазын æмæ кувын, 
Уæ бæрæгбон хуыцæуттæн уъщ æхцон, 
Цыдис уын дауæг зианджынтæй хъæргæнæг. 
Сæууон хурæн йæ фæлмæн тынтæй уæфт — 
Уæ рæсугьд хотæ, уардийы къуыбырау, 
Уæ дзаг хæдзæртты цардысты фæрнæй. 
Уæлæрвты цин — сæ цард æмæ сæ кафт, 
Сæ уавæрты дзы алчи уыд æлдарау: 
Зæдты æмбарæй амондджындæр нæй. 
Уæ бæхты бын-иу тасыди фæндаг, 
Фæлæ цæмæ, цæмæ цыди уæ тох, 
Цы агуырдтат уæ дауджытæй, Хуыцауæй? 
Цы бæсты ма уæм рауæндыди знаг, 
Æвæдæй уæ куыд фесæфта фыдох? 
Æндон бæлæстæм чи æрцыд хъæддзауæй?! 
31 

л 
ЦАРДЫ РÆСТÆГ 
Федтон амондæй æз цъустæ 
Карз зынтæй та — фаг. 
Цъусдуг акодта æнустау 
Ме ’рагъыл фæндаг. 
«Цæй, кæм баззайдзæн мæ фæстæ 
Хорз хъуыддаджы фæд, 
Цыд цы катæйтгыл мæ рæстæг», — 
Адæймаджы мæт. 
Азтæ, азтæ уадæй тагьддæр 
Ивгъуыдмæ тæхынц. 
Уайаг бæхтау уыдон мах дæр 
Рох бонтæм хæссынц. 
Ма мæ фæрс, хæлар, мæ асæй, 
Басыгъд уды арт. 
Фæлæ иу фæткъуы бæласæй 
Даргъ кæндзæн мæ цард. 
Ма хъуысæд нæ Иры хъарæг: 
Уый у удтæн сарт. 
Уарзтыл кæстæртæн — мæ зарæг, 
Уадзын сын мæ фарн. 

ТУЛДЗ БÆЛАСЫ ЦУР 
Тудцз ныззæронд и, нынкъард и, 
Хус кæны, йæ сыфтæ згьалы; 
Стыр зæрдæ йыл чидæр кардæй 
Сныв кодта, йæ фарсмæ — уарди. 
Арфæ нал исы бæлццонæй, 
Дымгæ стынг, тæхы уынæргъгæ, 
Тоны сыфтæртæ æнцонæй, 
Тулдзмæ нал фæтæхынц мæргьтæ. 
Тулдз йæ аууонæй рæдау уыд, 
Ныр — ныфссаст, цыма у арыд, 
Сатæг аууон нал æртауы: . 
Фатæй цæф зæрдæ — йæ буарыл. 
Цæй, цы рауайдзæн мæ хъазтæй, 
Нывгæнæг мæнæн у зонгæ: 
Уый мæхи зæрдæйы астæу 
Уыцы фат ныссагьд кæронмæ. 
Брытьиаты А. 
33 

л* 
УАРЗТ 
Мæй та ног чындзау æлвисы, 
Ног йæ тынтæ къохыл тауы. 
Булæмæргь йæ зарæг сисы, 
Æрдзæн буц уарзоны стауы. 
Бафтыд дисыл арвы стьалы: 
«Уый цы диссагыл у зарæг? 
Æз æнусты рухс куы калын, 
Уæд мæ ном куьщнæ у арæг?!» 
Уарзты уысм, дæ цин, дæ рисæй 
Нæй æнусондæр æнусы. 
Мæй цыллæ тынтæ æлвисы, 
Уарди булæмæргьмæ хъусы. 

БАППÆРСТА МÆ АРТЫ 
Цæф цæргæс æнкъардæй 
Хурныгуылдмæ касти . 
Цæй, мæ æрра зæрдæ, 
Зæгь, дæу та цы маст и? 
Хатгай мæм фæкæсы — 
Арвæрттывд дæ фады, 
Цæй, цы ’рцыд, мæ зæрдæ, 
Чи дæ фехста фатæй? 
Стынг кæмдæр чындзæхсæв 
Цины бон æмгарæн, 
Чындз — рæсугьд йæ фидауц, 
У йæ зæрдæдарæн. 
Уый фæлмæн ныхæстæй 
Уалдзæг уыд мæ цардæн. 
Ныр йæ хъазгæ сайдæй 
Баппæрста мæн арты. 

ДÆ ЦИНÆЙ 
Фæззæг нæ уынгтæ 
æмбæрзы сыфтæртæй. 
Быдыртæ — дондыппыр, — 
не ’нцайы уарын, 
Зилдухæй дымгæ 
æрсимы нæ кæрты, 
Ниуы нæм бирæгъау, 
къутутæ сгары. 
Цъититæй дæлвæзтæм 
улæфы уазал, 
Бон у цыбырдæр — 
тымыгьæй фæхъæстæ, 
Раст цыма мæргьтæн 
æрхаста сæ адзал. 
Демæ мын тас нæу, 
æрцæуæд хъызт рæстæг. 
Фæззæг нæ цардæн 
йæ хур бон нæ сафы, 
Уазæлтты наз дæр 
йæ цъæх хуыз нæ ивы. 
Иузæрдыг уарзон, 
дæ бакаст мæ тавы, 
Цин у дæ рæвдыдæй 
зæрдæйы ивылд. 

УАЛДЗЫГОН ÆХСÆВ 
^атыхта мæйрухс æхсæв 
Йæ хъармы 
Сонт лæппуты 
Уалдзыгон фынтæ. 
Сусæг ран 
Нæ цъæх фæсхъæуы армыл 
Узы уалдзæг 
Уарзæтты фæдтæ. 
Булæмæргъ дæр 
Ног сыфтæрты зары, 
Арвы стъалы 
Зарæгмæ ныхъхъус. 
Булæмæргъмæ 
Мигьы скъуьщтæй дары 
Бур гæдыйау 
мæйы ’хсырф йæ хъус. 
Уый мæн дæр 
Æвæлмæстæй нæ уадзы, 
Ныр мæ фынты 
Ивгъуыды цæуын, 
Мæйы рухс 
Мæ цæстытыл куы хъазыд, — 
Баззадис мæ дзыккутыл 
Йæ тын. 
Нал-иу цыдтæн 
Афоныл хæдзармæ: 
Ды мæнæн 
Мæ булæмæргъ уыдтæ... 
Сайы та мæйрухс æхсæв 
Йæ хъарммæ 
Хъал лæппуты 
Уалдзыгон фынтæ. 

АДÆЙМАГ УАРЗТÆЙ ÆВЗОНГ У 
Мин-мин азы дæ уынд 
У мæ уды фæлдыст, 
Мин-мин азы, рæсугъд, 
Æз дæу агурæг дæн. 
Ардтон дидинæг — буц, 
Нæй, нæ тади мæ рыст, 
Уый æхсæвмæ у руад, 
Æз зындоны фæдæн. 
Дæн мæ уарзтæй Меджнун, — 
Нæй мын маргæй мæлæт; 
Кæд дæ цæссыг нызтон, 
Уæд тыгъд быдыр — дзæнæт. 
Уды маст, рыст, Лейли, 
Ды дæ монцы сыгътай, 
Цæмæй иу уа нæ зын — 
Марг мæ фæстæ нызтай. 
Мах нæ хъуыдис дзæнæт, 
Уарзтæн тас нæу зындон, 
Иппæрд ма уæм æрмæст, 
Уæд тыгьд быдыр — дыргьдон. 
Кæд нæ цæстыты — цин, 
Кæд мæ къухы — дæ къух, 
Уæд тæмæссаг кæлæн 
У нæ амонды дуг. 

Арвы дон æмæ хур, 
Ног сыфтæр æмæ ’ртæх, 
Ног дидинджыты рухс 
Скæнынц ноггуырд нæ Зæхх. 
Царды Фениксау Уарзт 
Фесты уалдзæджы ног. 
Мин-мин азы дæуæн 
Дæн мæ уарзтæй æвзонг. 

ХЪÆЛДЗÆГ УАРЫН 
Доны был цæссыг кæлы хæристæй, 
Сонт уылæн куыд сулæфы — хъуысы. 
Хурдзаст уарын — алæмæттаг хъистæ — 
Сæрды тавиц бьщыртæн хæссы. 
Хъæлдзаг уарын зæххы къори найы. 
Дисы бафтыд сабитыл мæ уд: 
Арвæрдыныл дауджытæм фæуайынц, 
Алы уынджы азæлы сæ худт. 
Царды цинад хуры тынтæй уафынц, 
Никæмæн дзы бакæнынц æвгьау, 
Булæмæргъы зарынæй æййафынц, 
Суадонау сæ зæрдæтæ — рæдау. 
Царды кар сæм макуы бафтæд рисæй, 
Ма ныццæвæд мады зæрдæ хъыг. 
Доны был æртæх кæлы хæрисæй, 
Мады цæстæй ма кæлæд цæссыг. 
40 

У ХУЫЗДÆРТИМÆ 
— Зивæг агуры æфсæнттæ 
Хурбон уа, æви къæвда, 
Уый цæгьды æдзух йæ сæнттæ, — 
Амыдта мæнæн дада: 
— Рæвдз ызмæл дæ хуым кæнынмæ, 
Кусын у фыццаг æгъдау, 
Искæй ма сардау зылынмæ, 
Уарз фыдæлты зæхх фыртау. 
Хъахъхъæн ды дæхи фыдзондæй, 
У фæлварæнтæ нæ цард, 
Знагæн ма равдис фæсонтæ, 
Ма дын уæд æмбал мæнгард. 
Хорз æмгаримæ фæндагыл 
Дих кæн цин æмæ кæрдзын. 
У фæзминаг зондæй, уагæй, 
Хъарæд удмæ искæй зын. 
Бамбар маст æмæ рыстдзинад, 
Нæу хæссынмæ рог сæ мæт. 
Бамбар адæмы рæстдзинад 
Æмæ семæ ма у знæт. 

ИЮН ЛЗДЖЫ УД 
Мæ ныфсы фидар — буц мады æгьдæуттæ, 
Мæ фыды цытæй нæй мæнæн уæдцæр. 
Кæд-иу фæхаудтæн бирæ хатт нæ хæхтæй, 
Сæ фарн хæссын мæ зæрдæйы уæддæр. 
Мæ мад фæцард ирон æгъдауы кадæн, 
Куырттатаг саг — мæ фыды ном уыдис. 
Æз тынг дæсны ирон æгьдæутгæм нал дæн, 
Ирон дзырдмæ нæу арæхстджын мæ сис. 
Хуыцаумæ кувын — иу хорзæх, тæхуды! - 
Кæстæрты удтæм фехъуысæд мæ хъæр: 
Ирон æвзаг ис райгуырдæй мæ уды, 
Мæ туджы уымæй равзæры цæхæр. 
Хъысмæт лæджы æртьæпп кæны уырдыгмæ, 
Æнæрцæфты дæр бабын кæны хæст. 
Хьæды тæлмыл ныппырх вæййы тыхцымгæ, — 
Æмуд уæм — уый нæ Ирæн у йæ хæс. 
Ирон фарн цуды, риссы йыл мæ зæрдæ, 
Кæстæрты уавæр — сагьæссаг *мæ хъыг. 
Кæд не ’взагæн йæ уавæр у æвзæртæй, 
Уæддæр æгьдауæй абон уæм фæрныг. 
42 

ЗЫНГ ФЫСТЫТÆ 
Бон фæцис... 
Хъæды къæсæрмæ 
Дымгæ саст къалиутæй хъазы. 
Бур зæдцаг 
Æврагъæй базыл 
Схуыссыд мæй нæ хæхты сæрмæ. 
Сатæджы узæлаг армы 
Ком ныхъхъус, 
Æнæсым бæстæ. 
Адæймаг фынтæй фæхъæстæ, 
Фидыд - 
Хъарм æхсæвы фарны. 
Бамил арв... 
Уæлхохы тагæй 
Хæхты къултыл фæлм фæхъуызы. 
Стьалы ссыгьд 
Йæ зынджы хуызæн, 
Иу хъуыды хæры мæн рагæй. 
Арв цæрмын гæххæтт, 
У диссаг: 
Ис ыл дуне зынг фыстытæ — 
Цинтæ сты æви рыстытæ? 
Чи у, цæй-ма, 
Се сфæлдисæг? 

ÆМБÆЛТТÆН 
Хызтæн Сæнайы цъупмæ раджы, 
Зæгъын, бæрзондæй фенон цард, 
Мæ цьæх хъуьщы — уыдзынæн кадцжын, 
Йæ урс сæрæй зындзынæн дард. 
Фæлæ ныссалдтæн, хъызт мыл стых и, 
Фæлм мигьтæй ницыуал уыдтон. 
«О, тагьд куы сæмбæлин мæ сыхы, — 
Мæхицæн хъарæгау дзырдтон, — 
Фæцæуон, цæй, æдзæрæг ранмæ: 
Куы нал у адæмæй мæ бон», — 
Фæсмойнаг фæнд фæуæд хæрамы, 
Æмбал дын нæй, уæд цард — зындон. 
«Кæд дæ дæ царды ничи уарзы, 
Уæд фест хъæдцаг лæп>, — æз хъуыстон. 
Куыд тыхст у иунæг уд, дзыназы... 
Фæлтау дæ зæрдæ риуæй стон. 
Сыгьта мæ хур йæ артзынг тынтæй, 
Тыхдымгæ хаста судзгæ змис... 
«Æмбæлттæ, бахæрон уæ рынтæ, 
Фæзынут искуыцæй, — фæдис!» 
44 

ÆРЫЗДÆХТ 
Ныр ногæй, мæ бæстæ, 
Дæ нывтæ мæн тавынц, 
Цыма дыл фыццаг хатт 
Æрбамбæлдтæн æз. 
Кæнынц мæ зæрдæскъæфт, 
Мæ уд та рæвдауынц 
Дæ урс хæхты рæгьтæ, 
Дæ саумæр дæлвæз. 
Æнæ дæу куы нал уыд. 
Мæ удæн ыстæфсæн, 
Мæ цæстытыл уадис 
Нæ горæт, нæ уынг. 
Æз хуры тынтæй дæр 
Æнæ дæу æргьæвстæн, 
Уыдис мын бæллицты 
Хуыздæрæн дæ уынд. 
Уæд Терк дæр йæ цинæй 
Мæ цинтæ æмбары, 
Йæ пырхæнтæй хъазгæ 
Фæкалы тæмæн. 
Нæ хæхтæ хæлæрттау 
Мæ зæрдæйы дарын, 
Сывæллоны рустау 
Сæ уддзæф — фæлмæн. 

Мæ хъысмæты цæфтыл 
Фæтых дæн фыццаг хатт, 
Фæлыгьдис мæ разæй 
Мæ фæндæнгты зын. 
Дæ ныфсæй, Ирыстон, 
Дунейыл мын ахад, 
Мæн ногæй ыскодтай 
Лæппуйау ныфсджын. 

СУАДОН 
Нæ хæхты гуырд суадон 
у райдайæн фурдæн, 
Уый донвæдæн гæрды 
къæдзæхæн йæ рагь. 
Æвзистау æрттивынц 
йæ ирд хуылфæй дуртæ, 
Æхсæв дæр уый рухс у, 
цыма у цырагь. 
Уый стьалыйы тынтæй 
æлвисы йæ зарæг, 
Æдзух дæр дæлвæзтæм 
фæнды уый тындзын, 
Фæнды йæ, нæ хуьштæн 
куы уаидсæдарæг, 
Нæ быдыртæн донæй 
Æвдадз-хос хæссын. 
Æрцæуы нæ хæхты 
сырд æрдзы хъæзтытæй 
Лæсæнтæ ’мæ зæйтæ -* 
цынæхуызон фыд. 
Нæ суадоны зарæг 
нæ бамыр хвдзтыты, 
Йæ ихæй, йæ дуртæй 
æфсондз ын нæ уыд? 
У уалдзæг х?>æлдзæгдæр, 
аенæвгьау рæвдауы 
Бæлццоны, фыййзуы 
йæ зæлты зæддаг; 

Æцæгæлон бацыд — 
у уазæг æгъдауыл, — 
Йæ донæй уый сбуц кæны 
алкæйдæр фаг. 
Йæ сатæг цæссыгтæ 
сты хосау æрхæмтæн, 
Стыр фурдмæ заргæ 
сæ зарæг хæссынц. 
Нæ нарæг фæндæгтæ, 
нæ къардиутæ, кæмттæ 
Дзæгьæлы сæ фæдыл 
æнкъардæй хъæрзынц. 
Нæ хæхты гуырд суадон 
у салдхуыз æнгасæй, 
Уæддæр дзы æз фенын 
зынгæй гуырд фæндон. 
Уый зæххæн йæ сойтæ 
йæхимæ æлвасы, 
Уый свæййы быдыртæн 
æвдадзхæссæг дон. 
О бархиуарз денджыз, 
фæлгонцыл нымад дæ, 
Нæ суадоны сыгтæ 
дæ базыртыл уз. 
Уæд хуры бын хæхты 
хъарудæттæг суадон, 
Æвидигæ суадон — 
нæ адæмы хуыз. 

ФÆСМОНГÆНÆГ 
Фæсмонгæнæджы удхæрттæ хæрынц: 
Æз рагбонты кæйдæр цардæй фæцардтæн, 
Æндонриу лæг — Æхсар уыди мæ ном. 
Ныр базыдтон цæрмын гæххæтты цъартæй, 
Куыд ферох кодтон дард бæсты нæ ком. 
Æз ферох кодтон дард бæсты нæ ком: 
Хæстон фæтæг, æххуырст уыдтæн Китайы, 
Гуырдзыйы арæн сфидар кодтон æз, 
Æлгъаг, мæнгард æууæнкджыны фæсайы — 
Гадзрахатæй мын бафыстой мæ хæс. 
Гадзрахатæй мын бафыстой мæ хæс. 
Нæй цъаммар удтæ базонæн цæсгомæй, 
Ныр дæр хуыдуг у ахæмтæй нæ дуг, 
Æбуздзинад нæ равдисынц æргомæй, 
Ныр сусæг нал у — калдтой мын мæ туг. 
Ныр сусæг нал у — калдтой мын мæ туг. 
Дæ бирæ цæфтæ байгас кæн, æфсæддон, 
Хуымгæнæг дæ, уый ферох кæн, хæххон. 
Мæ бæхæн дон кæйдæр бæстæйы дардтон, 
Нæхи дæтгы был бацарди фæсмон. 
Нæхи дæтты был бацарди фæсмон: 
Мæхи бæстæ ныххæйттæ и фыдгултæн, 
Нæ фыдæлтæ сæ ингæнты хъæрзынц, 
Нæ хæлд мæсгуыты чидæр хъазы хъултæй — 
Фæсмонгæнæджы удхæрттæ хæрынц. 
49 

ч 
ÆНХЪÆЛМÆГÆСÆГ 
Сæумæцъæхæй 
йæ кæртмæ рацæуы зæронд лæг, 
ныццæвы та йæ цæстæнгас фæндагмæ, 
куыстæфхæрд къух 
йæ ныхыл авæры, кæсы; 
йæ зæрдæ рагæй сси 
æппæт дунемæ хонæг, 
уæд сидзæргæс куыд фæкæсы йæ агмæ, 
кæсы уый афтæ горæтæй фæндагмæ: 
нырма æнхъæлцау тых 
йæ зæрдæйы хæссы. 
Ныр хæлд мæсгуыты хуызæн 
сидзæр сты хæдзæрттæ: 
(ныббырстыты фæстиуæг нæй йæ хъæуы, 
фæлæ кæлæдцзаг кьона никæйуал фæхьæуы), 
хъуына сыл сбадт, 
сты дзуарæвæрд фæйнæгæй хост, 
цыма фæкуырм ысты 
сæ рудзгуытæ, сæ дуæрттæ. 
Æдзæрæг кæртытæ ныр сты цъæхх нæуу, 
фæлæ ам къуылдымтыл 
куы нал фæхизы фос. 
— Фездæх мæ къæсæртæм 
иу фæндаггон, 
уазæг, 
йе иу мæ кæстæртæй - 
мыггаджы фаг куы сты... 
\Г 
50 

Зæронд лæг алы бон хуыцæуттæм кувы. 
Фæлæ ныр чи у хистæртыл æнувыд?! 
Æмыр у хъæу, 
æрмæст фæхъуыр-хъуыр кæны уасæг, 
зæронд лæг ма æнхъæлмæгæсгæ скувы 
Кæны та зилæнтæ 
æнæхъæугæ куысты. 

АРФÆ 
Æхсæвдзу мæй, 
хæлиу, пæлæхсар мигъты 
Куы амбæхсы, 
куы равдисы йæ хъус, — 
Кæсынц нæ хæхтæ 
арвы тармæ джихæй, 
Ныссабыр бæстæ, 
дымгæ дæр ныхъхъус, 
Хуыссы нæ хъæу, 
Тæргай доны дæлвæзты 
Æнæсым дуг 
фынтæ уынынмæ у. 
Фæлæ поэты 
ног катай нылвæста: 
Кæмдæр салдат 
гæрзифтонгæй лæууы. 
Цы мæнг æгьдау, 
цы гуырысхойаг кадæн 
Фæлитой лæгтæ 
бахæрдзысты ард? 
Сæ цъаммар митæй 
сайдуыдзысты адæм. 
Сæ къонатыл сын 
бандзардзысты арт. 
Йæ фæллад уадзы, 
бафынæй хуымгæнæг. 

«Хæрзфьштæ фен! - 
мскуметон мн æз дзар, - 
Хæсты фæдис дæм 
Мауал уæд хъæргæнæг, 
Дæ бонты фарны 
хортауæгæй цæр!» 

ÆНУС 
Цард æлхæнæн нæй æхцайæ, 
Ис зæххыл æнусон фарн: 
Уды хъомыс ~ уарзт, нæ тайы, 
Цардæн æрдзæй у лæвар. 
Баргьæвст стьалы цьайы хъоргьы, 
Амбæхст мæйы ног æрдын, 
Дард фæндагыл поезд згьоры, 
Рæстæг цъусдугтæ кæрды. 
Хъулон мигътæ арвы цадыл 
Уад фæйлаугæйæ хæссы. 
«Цинтæ бафтау ды мæ цардыл,— 
Мад йæ сабимæ кæсы. 
Зары: А-ло-лай, зæрватыкк, 
Мадæн у дæумæ йæ каст, 
Ды — мæ дидинæджы фатыг, 
У Батырадзау цырддзаст. 
Айрæз, скæн рæсугьд бинонтæ, 
Ма дæ байсæд «хуртæй» хæст. 
Фидыд зæххæн, хурджын бонтæн 
Фид æнувыдæй дæ хæс...» 
Мæй фæлгæсы арвы цадæй, 
Хизы стъалыты рæгьау. 
Саби ’нкъары талас мадæй, 
Нæй йын цинадæй æвгьау. 
54 

Мад фыццаг гуырдæн цы зары, - 
Мин азты æнкъары зæхх. 
Цард æнусы армы дары 
Мады зарæджы æртæх! 
Царды хъомыс нæй æхцайыл, 
Уарзт - зæххыл æнусон фарн. 
Уарзт та удхæрттæй нæ тайы — 
Æрдзæй удæн у лæвар. 

ÆНЦОЙ ÆХСÆВЫ НЫВ 
Мæй та уалæ арвыл 
рог мигьтæ æууилы, 
Зæххы къори сабыр 
стъалыты бын зилы. 
Уарзæттæн сæ цинтæ 
дидин къутæр узы. 
Дзаг мæй арвы фæлмыл 
у зæлдаг цæппузыр. 
Мæйы бур тынтимæ 
удцзæф уынгты сиры. 
Царды райдзаст бонтæй 
чи ’фсæды, тæхуды! 
Авдæнæй йæ мадмæ 
саби хъазгæ худы, 
Мад дæр æй рæвдауы, 
узы йæ хæларæй, 
Цинæйдзаг йæ хъæлæс — 
«Ало-лай» йын зары, 
Зарæг уарзт æвæры 
сабийæн йæ уды. 
Рæстæджы гæбазгай 
цыма хъуг æууилы — 
Кæд йæ алы цъусдуг 
равзæры æфсирæй? 
Хъæуты цард ныссабыр, 
æхсæв у æнæсым. 
Рухс тынтæ æлвисы 
арвæй мæй, фæлгæсы, 

Зæххы къори сабыр 
стъалыты бын зилы. 
Авдæнæй йæ мадмæ 
саби къухтæ тилы. 
Стъалы сæм уæларвæй 
райдайы тæхуды... 
О, фæлæ куы фестынц 
бонтæ дæр æртхутæг. 
Цард, дæ бирæ хæрзтæй 
чи суагьта йæ мондаг? 
Мæнæ урс сæр куры: 
Иу цин ма - мæ удæн! 

* * * 
Сæрд. Куыройы цурмæ 
Сабитæ тæхынц, 
Былæй зилгæ малмæ 
Сонт сæррæтт кæнынц. 
Нал дæн, нал, лæппуйау, 
Цырдцзастæй кæсаг, 
Ме ’рагъыл æрæнцад 
Азты даргь фæндаг. 
Сау хохæн йæ цъуппыл — 
Урс-урсид нымæт. 
Ис мæ сæрыл халас — 
Царды зынты мæт. 
Цырд куьфойы бынты 
Хъæлдзæг дон — мæ дис, 
Уый мæ сабибонтæн 
Цинхæссæг уыдис. 
Уадау сцырын рæстæг, 
Уадæй не сцух дон. 
Тагьдæй тагьддæр скъæфы 
Ивгьуыд бонмæ бон. 

ИЗÆРЫ ДИССАГ 
Изæры хур 
уæлдзарм æврæгьтæ судзы, 
ныббуц и суадон 
уый зæрин тынтæй. 
Кæд арвы цъæх 
мæн уалдзæгæн нымудзы, 
кæд ма цæрынц 
мæ сабион сæнттæ. 
Хъазбеджы цъуппыл, 
туджы фæдау, митыл 
фæстаг тæмæн 
йæ уд исынмæ срæвдз, 
фæстаг саламтæ 
дæлвæзтæн æрвиты, 
æмæ нынкъард, 
ныссусæггæгтæ æрдз. 
Æмыр дунейы рухсы цъыртт фæтайы, 
фæбæзджындæр — 
æмбæрзы хæхтæ тар, 
æврæгъты, мигъты 
стъалытæ æфснайы, — 
йæ фæд- йæ фæд 
æрбахъуызы мæйдар. 
59 

Мæ уд — зæлдаг, 
Кæйдæр рыстытыл риссаг, 
куы та — æхсон, 
фыдгулимæ къæйных. 
Фæлæ куыд мард 
изæрæхсиды диссаг, 
мæ уд дæр афтæ 
бамынæг — æдых. 

ФÆСИВÆДЫ ЗАРÆГ 
Мах — дæ ныфсы мæсгуытæ , Ирыстон, 
Ды фæтауыс дæ сабитыл фарн. 
Ды — нæ цинаджы уидаг, нæ рыстыл 
Мадау дарыс рæвдаугæ дæ арм. 
«Лæг йæ фæндаг мæйдары нæ ары, 
Нæй фæсвæдты цæугæйæ цæрæн», — 
Мады зондамынд чи дары кадыл, 
Уый зæрдæ у æхсарджын, сæрæн. 
Мах дæ мæттæн ныгьуылæм сæ арфы, 
Дуджы зынтæй нæм хъары фæллад, 
Фæлæ зарæг ныццæлхъ кæн уæларвмæ, 
Уæд нæхи рыст нæ вæййы нымад. 
О нæ уарзон, нæ Райгуырæн бæстæ, 
Дæ рæвдауæг, у мадау дæ цин. 
Чи дын бафидцзæн искуы дæ хæрзтæ, - 
Мадæй адджындæр царды цы и?! 
Чи фæцух уа дæ уындæй рæстæгмæ, 
Уый фæндаггаг — фыдæлты æгьдау, 
Балцы дардæй куы здæха æрæгмæ, — 
Дæ мысинæгты зæрдæйы тау. 
Знаг æфтиæгтæ Ирæй фæдомы, 
Иу сон бирæгь у, иннæ та — уыг, 
Раст цыма нын нæ буарæй фæтоны, - 
Цинтæ аивынц маст æмæ хъыг. 
61 

Мады хъарæг Цхинвалæй дзыназыд, 
Мады сагьæсæй тар уыд Куыртгат. 
Знаджы азымæй дихтæгонд разынд, 
Фæлæ иу у Ирыстон — нæ мад. 
Знаг йæ дзæмбы нæ хуымты куы садза— 
Сабыр адæмæн уый у æлгъаг, 
Уæд йæ цоты æвыдæй ныууадзæд, 
У нæ хъару уæлдайæ йæ фаг. 
Мах нæ кæнæм дзæгъæлы ныхæстæ, 
Сисæм Ирæн æнæсымæй худ. 
Мах — дæ чысыл дадзинтæ, нæ бæстæ, 
Ды нæ цардæн — йæ ныфсдæттæг уд. 

УАД НÆ ФÆЗТЫ СИРЫ 
Фæлыгьдысты хæхтæй зымтæ, 
Зæрватыкк дæр нал и Иры. 
Фыдуаг уад нæ фæзты сиры, 
Дыргьдæттæ йын сты фысымтæ. 
Ныттæнæг и дон Æрæфы, 
Уылæнтæн сæ симд нынцади. 
Уынын æз, нæ арвы цады 
Уад мигьы цъынатæ скъæфы. 
Зымæджы тызмæг хъæлæстæ 
Хъуысынц кæмдæр фæсхæхты. 
Сæ аууон æппарынц зæххыл 
Лæбырдхуыз дзыгьуыр бæлæстæ. 
Сæ сыфтæр цъыфдзастмæ хауы, 
Сæ къалиуты хъары уазал. 
Ныр уады бар — ниуы, хъазы, 
Мæгуыртæм йæ бырынкъ дауы. 
Ыскæндзæни зымæг гæнæхтæ, 
Фæлæ йæм цы и æнусон? 
Æз дæр ма йæ хъуамæ хъусон - 
Тындздзæнис та уалдзæг хæхтæм. 

УАЛДЗÆГ 
Хур ыскаст. Зынджы æртæхтæ 
Судзынц зноны митджын рæгьтыл. 
Зноны мит лæдæрсы донæй, 
Нал хъæуы лæппуты дзоныгь. 
Уалдзæг ралæууыд нæ зæххыл. 
Рухс тынтæй кæлы æхсæрдзæн, 
Цыма хур ыссад луары. 
Булæмæргь нæма ныззарыд, 
Фæлæ у бæрæгбон æрдзæн, — 
Уæртæ дидинæг йæ армы. 
64 

УÆЛАХИЗЫ МАЙЫ 
Сæ кады бæрзонддæр куы фесты къæдзæхтæ, 
Нæ хьæугæй куы фæлыгьд мæлæгхæссæг зин, — 
Уæлахизы Майы салюты гæрæхтæй. 
Ныронг дæр мæ цæстытыл уайы нæ цин. 
Фырцинæй хъæбыстæ куы кодга йæ галтæн 
Мæ нана, — куы фехъуыста хабар æваст, 
Нæ постхæссæг судзаг цæссыгтæй фæкалдта 
Фыццаг хатт æргомæй йæ зæрдæйы маст. 
Мæ сагъæстæм цинтæ бæрæгбон æфтауы, 
Фæлæ та хæрнæггаг фæвæййы мæ фынг, 
Мæ мады цæстытæй зынг цæссыг æрхауы, 
Мæ зæрдæ у рисæй æнæхуысгæ зынг. 
Нæ дугæй мын фарнджындæр бонтæ нæ уавд, 
Фæлæ мыл фыццаг хатг уæд фехста йæ фат 
Мæ сабион рæстæг Уæлахизы Майы: 
Мæ фыд мæм нæ сыздæхт — æнусон салдат. 
3 Брытышты А. 
65 

НÆМА ЙЫН ФÆЦИ ХÆСТ 
Зæронд хæлар, æгомыг у дæ катай, 
Дæ рыст зæрдæ нæ бауагътай хъæрзын. 
Дæ буц бинонтæй иуæн дæр нæ уагътай 
Дæ цæфты мастæй иу цъус дæр хæссын. 
Рæстæг æнæмæт не скодта дæ бонтæ, 
Фæлæ ды дардыл ахæссыс дæ цæст 
Æмæ мæрдджынау тар вæййыс зæрондæй, — 
Дæ зæрдæйæн нæма фæсабыр хæст. 
Кæд дарынц дæу дæ буц кæстæртæ кадыл, 
Уæдцæр дæ уды риссы тохмæ сидт: 
Цыма цæфæй хæстон лæгæты бадыс, 
Дæ хъустыл уайы нæмгуыты æхситт. 
Æз зонын, нæй уæлæуыл хос дæ зынæн: 
Хæстон æмбæлттæ — цас уыдысты, цас! 
Ысфæлмæцыс хæстон мæрдты мысынæй, 
Фæлæ ысты дæ уды та — æгас. 
Дæхи цæфтæ хъызт рæстæджы ысриссынц, 
Цыма фæци сæ комдарæн æгæр. 
Европæмæ дæ фынты скъуыдтæ хизынц,— 
Дæ туг æрцыд йæ бьщыртæн лæвæрд. 
66 

ХÆХТЫ ХЪÆЛÆС 
«Мæ Иры къæдзæхтæ, 
уæ цъитьитыл — мигътæ, 
Фæззыгон изæрты 
æнкъардæй кæсут», — 
Мæхинымæр загътон, 
æваст та фæджих дæн: 
æнæсдзургæ дзурын 
æмбары мæ уд. 
Цыма мæм æртахти 
сæ хъæлæс — æгьуыстаг, 
Æрхаста йæ дардæй 
уæлвæзаг дымгæ: 
«Уынæм дæ мах дардæй, 
фæцæуыс дæ куыстмæ, 
дæ цинæйдзаг бакаст 
фæуынæм, бæргæ; 
Фæлæ дын бынтондæр 
нæй рохуаты уадзæн: 
Фыдзæрдæджын залым — 
йæ сау туджы хъызт. 
Нæ хуыссы цæхæр зынг 
фыдгулы куырдадзы, 
Хæстон дуг — йæ митæ, 
йæ бахудт — æлгъыст. 
Кæд царды фæразон, 
рæвдыдæй æххæст дæ, 
уæд хъуамæ ды зонай сæрибары аргь: 
Лæппулæгтæ Ирæй 
цæйбæрц фæцыд хæстмæ! 

Сæ фæндæгтæ — дардыл, 
сæ тугкалд — æбуалгъ. 
Фæстæмæ дзы алчи 
нæ сæмбæлди Ирыл, 
дæ мад дæр фæндагæй 
нæ цух кæны цæст. 
Нæ сæрæнты зарæг — 
мæнæуы æфсиры; 
Сæхи сын йæ фыртгæн 
нæ рауагъта хæст. 
Хæл-хæл кæны къада, 
фæтагъд кæны фурдмæ, 
Мысинæгтæ ивгъуыды 
ифтындзынц цард. 
О, мысæн изæрты 
ныуулæфы дур дæр — 
Сæ хистæрты номæй 
у кæстæрты ард. 
Ды хуримæ райсом 
фæтагъд кæн дæ куыстмæ, 
Ныййарæджы уарзæг 
у Ирæн рæдау, 
Кæд уддзæф дæ хъару, 
дæ зардæй æнкъуыса, 
уæд цингæнгæ цардмæ 
кæсдзыстæм дæуау... 
Мæ Иры къæдзæхтæ, 
уæ цъититыл — мигътæ, 
Уæ рустыл цæстысыг — 
къæвдайы æртæх, — 
Мæхинымæр загьтон, 
æвастæй фæджихдæн: 
Мæ фыды хъæлæсæй мæм 
дзуры мæ зæхх. 

ÆДЗАРД 
Радиойæ Глюкы «Парис»* цагътой, 
Ды кæдæмдæр арæвдз дæ, Цъыккон: 
«Базармæ, æхсыр хæссынмæ» — загътай... 
Чи срæмыгъта уыцы фидыд бон?! 
Уыцы бон мæ зæрдæ дæр куы скъахтой — 
Ацыди мæ бинойнаг бынтон. 
Мад, æфсин куы нæ здæха хæдзармæ, 
Уæд цы ’фсон мæ сабийæн зæгьон? 
Тар æхсæв æрбахæстæг нæ дуармæ, 
Уымæй рухсдæр нал суыдзæн мæ бон. 
Нал фæцæуын хионмæ, æмгармæ — 
Ма феной мæ цæстыты зындон. 
Мæй æврæгътæй сахармæ фæлгæсы, 
Тауы зæххыл бур тынтæй йæ хъыг. 
Кæд кæуын мæ урс сæрмæ нæ хæссын, 
Уæд цæстæй куыд рахъары цæссыг? 
Мауал ку, мæ буц саби, йæ фæстæ, 
Нал хъæуы дæ Гыццийы Фæрдыг. 
Сси йæ уд æнусон арвы стъалы, 
Арвы къæйыл баивта хæдзар. 
Ногæй уалдзæг дидинæг куыд калы, 
О, куыд хъуысы булæмæргъты зард! 
Кæд мæ риуы зæрдæ сси æьзальк 
Кæд мæ фынты дзуры мæм æдзард. 
* Глюк Кристоф, композитортæй фыццаг уый скодта 
оперæйæ трагеди. 
69 

МÆ СЫХЫ ЛÆППУТÆН 
«Цæй, кæй ма хъæуы а лæг зæрондæй!» — 
Афтæ ма зæгь, мæ уæнгджын кæстæр. 
Ма кæс хистæрмæ схъæлæй, бæрзондæй, 
Ды нæ дуджы æрыгон фæлтæр. 
Нал и къухты фыццагау хъару, 
Азты фыдвæндтæ — ме уæнтыл уаргь, 
Фæлæ раздæрау уарзын æмгары, 
Хорз сыхагæн æз зонын йæ аргъ. 
Цу фæндагыл зæрдæрухс, æхсарæй, 
Арвæй ма суæд дæ хъысмæт къуындæг. 
Хъуысæд дауджытæм цинæй дæ зарæг, 
Кæд нæртон сты дæ туг æмæ стæг. 
У фæндагыл ныфсдæттæг æмгарæн, 
Макуы сæвзæрæд зæрдæйы тас. 
Азтæ тагъд ысты — ихсийдзæн хъару, 
Фæлæ ма суæд дæ уд æвæлмас. 
Æз ныр дæр ма кæнын кæстæриуæг, 
Лæджы цыт нæу йæ хъаруйæ барст. 
Хорз сыхагæн бынат ис мæ риуы, 
Ис мæ зæрдæйы адæмæн уарзт. 
70 

ХУЫМГÆНÆГ 
Хуымгæнæгæй нæ фехъусдзынæ 
хъарæг, 
йæ хуыздæр монцтæ — 
хоримæ æдзух. 
Йæ хуымтæ сты 
куыстуарзон къухты зарæг, 
фæлæ йæ зæрдæ 
сагьæстæй нæу цух. 
Йæ урс сæр фенгæ 
ма фенхъæл — зæронд у, 
пехуымпар — зонд, 
Уæнгдыхæй дæр — цæрдæг. 
Фыдох дæр ын 
хæстон цæфтæй зындгонд у: 
хæцæнгарзæй-иу 
аивта цæвæг. 
Фæндæгты зынтæ — 
барста сæ хæстдзауæй — 
йæ уды мастæн 
баззадис сыгъд тау. 
Йæхицæн ницы ракуырдта 
Хуыцауæй, 
йæ сыхæн у 
æфсарм æмæ æгъдау. 

ФÆСИВÆД КÆМ ЗАРЫД... 
Мæ сабийы бонтæ — 
æнæфæткон рæстæг, 
Фæрсы мæ мæ кæстæр: 
«Æргом-ма мын зæгъ, 
Цы амонды фарнæй 
дæ зæрдæ фæхъæстæ? 
Цы цинтæ æййæфта 
нæ фыдæлты зæхх?» 
—Æз зарæг куыд уарзтон— 
мæ уд дын æвдисæн. 
Лæппуты хъæлæстæ — 
мæ зæрдæйы арф, 
Сæ зарджыты зæлтæй-иу 
бацыдтæн дисы, 
Æхсæв сын цырæгьтæ 
ыссыгьта-иу арв. 
О, рагæй-æрæгмæ 
фæсивæд кæм зары, 
Уым дардыл йæ фарнæй 
хæдзæртты и цин, 
Сывæллон дзы фагæй 
рæвдауæнтæ ары, 
Йæ уазæгæй буц у 
нæртонкъух æфсин. 
Нæ зæххы фæдисмæ 
æрбамынæг зарæг, 
Æвдисын сæ бахъуыд 
лæгдзинады фарн. 

Нæ райгуырæн бæстæ 
фæхонæм — ныййарæг, 
Нæ цардæй йын фидæм 
йæ мадæлон хъарм. 
Мæ саби, дæ бонтæ — 
æнæфæткон рæстæг, 
Ныр азымджын масты 
мæ урссæр фæцис: 
Нæ хуыздæр лæппутæн, 
цæрын æз сæ фæстæ, 
Сæ зараг фæндырæн 
æрбаскъуыд йæ хъис. 

ТОХЫ РÆСТÆГ 
Фæдисы хъæр тахти эфирæй, 
Хъæрзгæйæ-иу сызмæлыд хох. 
Уæд бирæ хæдзæрттæн мæ Иры, 
Сæ дарджыты басыгьта тох. 
Ирон лæг нæ царди тæрхъусау, 
Йæ зарынмæ змæлыди рындз. 
Ныр знаджы фьщцзинæдтæ хъусæм, 
Нæ зæрдæты тугтæ тæдзынц: 
Мæ хуссар æфсымæрты мары 
Нæ фыдгул, нæ уадзы цæрын. 
Сæ хæдзæрттыл сау арт æндзары, 
Сæ зæхх сын æд хъуын-хъис хæры. 
«Фæтагьд кæнут, — дзуры, — фæдисы!» — 
Нæ саударæг мадæлты куыд, 
Уыдзæн та уæлахиз дæр искуы; 
Нæй хæстæн æвæрæн æмгъуыд. 
Йæ фæндæгтыл зилы нæ къори, 
Йæ хурзæрин ссудздзæни сом. 
Æлгъыстаг сæ кæны истори, 
Мæнгардæн цæй цыт и, цæй ном! 
Йæ къона-иу басудзæд арты, — 
Фæстæрдæм нæ раздæхдзæн дон. 
Гæнæн нæй — фашизм уа нæ царды, 
Уыдзæни та Ньюнберг — кæрон. 
74 

ХÆСТЫ БОНТЫ 
0 кадджын нарт, нæ иртасыс фыдгулы, 
Хъæрзынц мæрдты Къоста æмæ Иссæ. 
Мæгуырыл дур хæрдмæ дæр, дам, фæтулы, 
Æгъатыр дуг, йæ тырыса — чыссæ. 
Æууæнк нæй калмыл. Ма йæ кæнут аггæл, 
Йæ маргæй у фыдхинæйдзаг, æлгьаг. 
Уæйгонд фæци фыдæлты зæхх ызнагæн, 
Сæ рæбынтæ нæ уæйгæнджытæн — дзаг. 
Хæсты рæстæг мæгуырдæр чи у мадæй? 
Нæ фарны бонтæм чи систа йæ къух?! 
Зынгхуыст лæппутæ рухсаг уæнт, сæ кадæй 
Кæлдзæн æнусты байзæддæгтæм рухс. 
Мах баппæрста тыхфæлварæнты рæстæг, 
Кæддæры фидар фестади цæхæр. 
Сыгъд хъæуты рисæй саудар сси нæ бæстæ, 
Нæ хæхтæй хъуысы мастæйгуырд уынæр. 
Хæлардзинад куыд ивд æрцыд фыдæхæй, 
Уый бамбæрста йæ цъаммар удæй знаг. 
Фæлæ сырдау куы фæлидза нæ зæххæй 
Фæрныджы зарæг, уымæй у тæссаг. 
Кæрæфы цин — йæ мулкæйдзаг къæбицыл, 
Уый уаг, æфсармæй рагæй дæр у цух. 
Къæрныхæн та ызмæст рæстæг — бæллиццаг: 
Хæлæф кæны кæйдæр бынтыл йæ къух. 
75 

Мæ цæстытыл æндæр рæстæг дæр уайы: 
Уым гуыры зарæг — хортауæнты цин, 
Фысымы зæрдæ хорз уазæгæй райы, 
Цæттæ кæны йæ нæртон фынг æфсин. 
Ныр ногæй дуг Балсæджы цалхау тулы, 
Сæ уд, сæ дзæцц æлгьаг удтæн — чыссæ. 
Сослан дæр ма кæм иртасы фыдгулы. 
Хъæрзынц мæрдгы Къоста æмæ Иссæ. 

ИНГÆНЫ УÆЛХЪУС 
Хъыг мæ зæрдæ тоны, 
Риу ныццавта фатæй,- 
Буцхаст сывæллоны 
Ингæн байста мадæй. 
Арв нæры, æнкъуысы, 
Мастæй зæхх ныббур и. 
Ингæны уæлхъус нын 
Мад æваст фæсур и. 
Уæрджытыл æрхаудта, 
Уд йæ рыстæй судзы, 
Зæхмæ цæсты хаутæй 
Маст æртах фæрсудзы. 
Уый мæлæт куы фенид — 
Мады зæрдæ халæг, — 
Чи зоны, фæриссид, 
Цæстысыг æркалид. 
Алчи дæр куы ’мбарид — 
Искæй рыст йæхи у... 
Тæрккъæвдайы хъарæг, 
Дымгæ демæ ниуы. 
Хур æфсæрмæй мигъты 
Бамбæхста йæ тынтæ, — 
Ахуыссыд æнусмæ 
Сабийы цæстытæн. 
Тæрккъæвдайы хъарæг, 
Дымгæ демæ ниуы, 
Мады зын æм хъары, 
Раст цыма йæхи у. 

МАДЫ ХЪАРÆГ 
Сонт тымыгь, 
кæныс мæ дуармæ 
даргъ, 
тызмæг æхсæвы 
хъарæг, 
баргъæвстæ, 
фæнды дæ хъарммæ, 
æви дæ мæ удау 
арыд? 
Ау, мæ зæрдæйæ 
къуырма дæн?! 
Кæд хабархæссæг дæ 
мадæн, 
кæд мæ хур 
ныууазал балцы, 
кæд нымæтагур 
æрбацыд!? 
—«О, гыцци, — 
йæ хъустыл уайы, — 
хæсты аздахæн 
нæй фатæн, 
хуры бын уа, 
йе къæвдайы, 
нал дæн удæнцой 
мæ мадæн. 
Нал хъæуы дæ фырты 
дарæс, 
сонт тымыгъ 
йæ сæрмæ зары, 

арвы рухс, фæстаг 
Фæндараст! 
урс мит 
сау ингæныл луары» 
Охх, тымыгъ, 
цы ниуыс дуармæ? 
демæ баиу 
мады хъарæг. 
Нал зыны 
йæ цинты дарæг, 
нал цæуы 
йæ уды хъарммæ. 

л 
САУДАРÆГ НЫЙЙАРÆДЖЫ АРФÆ 
Фæззæг цардæн 
фарны цин æрхæссы, 
О мæ уд, 
Ныр ферох кæн йæ ад. 
Зæхх фыдохы 
Тугкалдæй ныррæсыд, 
Мадæлты цæстысыгтæй — 
Æхсад. 
Кувын арвмæ 
Ингæны уæлхъусæй: 
Иу хатг ма 
Куы бахудид мæ хур, 
Иу цæссыг 
Куы нал тулы мæ русыл, 
Æз ныккуырм дæн, 
Зæрдæ дæр ныддур. 
Цард-иу раздæр 
Истæуыл лæууыди, 
Фæлæ фидис 
Расайдта æлгъыст. 
О мæ зæрдæ, 
Амонд, дам, нæ уыди, 
Уæуу, цæстуарзон, 
Уый та дын — рæхуыст. 
О мæ хур, 
Дæ ингæнмæ, мæ цурмæ, 
Не ’мтуг адæм, 
Чи æрцыд, фырттау, 
Арфæтæ сын — 

Хуссарæй Дыгурмæ, 
Иу фыдæлтæй 
Рахастой æгъдау. 
Ницы ис нæ уавæры 
Æнусон, 
Фесты раджы нартæ дæр 
Æвæд. 
Фæлæ баиу Ир, зæгьгæ, 
Куьщ хъусæм, 
Ахæм амонд 
Не ’ппæты дæр уæд! 

ИУ ХАТТ-МА МÆМ РАКÆС 
Арын дзы, 19 мартъийы 1999 азы 
сæйраг базары фыдбæллæхы чи 
фæмард, уыдоны, семæ мæ биной- 
наг Цъыккаты Фаризæты ном дæр. 
Рагуалдзæджы хур нæ хæхтæй 
Митын худтæ сисы, 
Ацы уалдзæг та фыдæхæн 
Мах нысхуыста рисы. 
Охх, нæ Иры та цы маст и — 
Ивылд у нæ сагъæс, 
О мæ уды уд, мæ къабаз, 
Иу хатт-ма мæм ракæс. 
Удсудзæн хъæдгæмттæ Иры — 
Чи та нæм лæбуры? 
Охх, мæ каистæ Цъыккатæ, 
Стыр хатыр уæ курын. 
Ой, цы хæсджын фесты адæм 
Хуры бын уæларвæй? 
Уым зæронд ус, уым сывæллон — 
Сыскъуыдтой сæ цардæй. 
Дудгæ бон — бæллæх ныссындз ис 
Цал мæгуыры риуы! 
Цæфты тугимæ æвирхъау 
Мæрдты туг куы сиу и. 

Уыцы бон цы æбуалгь уыд — 
Зæрдæтæ рæмудзы, 
Уыцы тугæрхæм нæ Иры 
Бирæ удтæ судзы. 
Сырд — фьщгæнæг, ау нæ зоныс 
Иу рæвдыд дæ мадæй? 
Ау, нæ фæхъæстæ дæ цинæй, 
Сабидуджы адæй? 
Кæд хæдмæлхор дæ — гиенæ, 
Фидиссаг — дæ аргьæй. 
Цавæр калм дæ цъаммар зæрдæ 
Байдзаг кодта маргæй. 
Нæу мæ бон æлгъитын искæй, 
Зарæгæй-иу арфæ 
Кодтон адæмæн мæ удæй, 
Ныр мæ бон у тарст фын. 
Адæймаг æрдзæй рæсугьд у, 
Худгæйæ йæ цины. 
Ныр куыд уынон алкæй цæсты 
Тугдзых сырд, йе зины. 
Рагуалдзæджы хур цъæх арвæй 
Зæхмæ касти джихæй, 
Ацы уалдзæг мын мæ зæрдæ 
Баивта цъæх ихæй. 
Ой, мæ митджын сæр æркъул ис, 
Денджыз у мæ сагъæс. 
О мæ уды уд, Фаризæт, 
Иу хатт-ма мæм ракæс! 

ТÆРГÆЙТТЫ МÆЙЫ МИТ 
Уары уалдзæджы мит, 
Кæд бьщыртæн сæ сомбон æфсадынæн, 
Кæд дыргьдæттæ нæма сты 
Сæ дидинæг калынмæ рæвдз, 
Уары пух, сыгьдæг мит. 
Дисы бафтауы тæргæйтты мæй адæмы: 
Куы къæвдайæ, куы митæй 
Хъыг фæкæны нæ зынгхуысттыл æрдз. 
Уары мартъийы мит, 
Тынгдæр риссы, нырризы мæ зæрдæ дæр: 
Ды фыдуаг дæ дæ митæй, 
Æррайау, тæргайгæнаг мæй. 
Фæлæ фарон — æбуалгь, 
Афæдз рацыд — дзыназæм нæ мæрдтыл та, 
Уым дæ нудæсæм бонæй 
Нæ зæрдæтæн судзагдæр нæй. 
Уый — фыдгæнджыты бон, 
Тугæрхæмтгæ куы фестæм æгасæй дæр, 
Иу рæмыгъдæй лæгмартæ 
Нæ адæмыл рауагътой зæй. 
Уым уæлдæф дæр куы сзынг, 
Уым æртиссæдз сыгьдæг уды басыгьди, 
Уым — сывæллон, зæронд... 
Фæлæ царды сæ мастисæг нæй. 
84 

Уары уалдзæджы мит, 
Кæд быдыртæн сæ сомбон æфсадынæн! 
Цæй, тæргайгæнаг мæй, 
Уалдзæг бадомдзæн æрдзæй йæ хай, 
Размæ абырсдзæн цард, 
Фæлæ мæрдгæ дæ митæй дзыназынц та, 
Нал фæразынц уымæл, 
Хъусыс — ингæны схъæрзы мæ къай. 

МЫСЫН ЗНОНЫ БОН 
Ивгьуыд мæ фыны — бæлонау æнкъард, 
Слæууыс мæ фарсмæ - куыд уыдгæ æвзошæй, 
Иу хатт ма бануаз дæ уарзтæн йæ ронгæй! 
Суадон-иу махæн уæд кодта йæ зард. 
Уарзты æууæнкæй дæ худæн хъæлæс, 
Уалдзыгон хурау ныронгдæр мæн тавы, 
Зарæджы зæлтау мæ уд мын æндавы, 
Абон мæ зынты у царды фæрæз. 
Цардæн æнувыдæй бафыстай хæс, 
Иппæрдæй уарзтæн йæ рухскалд нæ хуыссы, 
Раджыйы цин мæм дæ номæй фæхъуысы, 
О, фæлæ хæсджынæй баззадтæн æз. 
Хæхтæ мæм дардæй æдзæмæй кæсынц, 
Хурмæ æвзистау æрттивынц сæ рæгътæ. 
Уды та мысинаг ссудзы цырæгыæ 
Знонæй мæм амонды цаутæ зынынц: 
Къухы — мыдыкъус, ныфсæрмы дæ — чывдз, 
Раст цыма арвæй мæ мадмæ æртахтæ, 
Систай дæ уидыгæй хуры æртæхтæ, 
Адаем дын царды ныфсытæ дæттынц. 
Царды мæлæт ис, уый не ’мбары уарзт, 
Тугцъирты тугкалды сæфынц ныр адæм, 
Демæ мæ риу дæр куы батыдтой фатæй, 
Уаддзæг - мæ фынты, мæ бонтæ — фьщмаст. 
Сидзæрæй баззад нæ буц чызг — мæ катай. 
Арвмæ нæ хъуысынц йæ кæуын, йæ хъаст, 
Хъуьфмæ — хъуырдухæн, мæ зæрдæ мын фады, 
Фæлæ нæ уарзтæй æз демæ дæн баст. 
86 

ÆМХÆРÆФЫРТТЫ ЗАРÆГ 
Хъуылаты Елхъашн, 
Уртаты Толикæн 
Арфæ, æмхæрæфырт, цæй-ма ныззарæм, 
Адæмæн зарæгмæ се ’ууæнк нæ бастьæлди, 
Фехъусæд цины уац хохаг хæдзарæй, 
Хæхгы æдзæм хуызæй сфæлмæцьщ Уастырджи. 
Бирæ мыггæгты хæрзæгъдауджын уагыл 
Айрæзынц сабитæ цинæйдзаг зарджытау, 
Буцхаст хæрæфырттæ мады мыггагæн, 
Адæмæн — номгæнæг, Ирæн — æхсарджынтæ. 
Намысы рухс тынтæ, саггуырд сæрæнтæ, 
Рагон фыдæлтæй — уæ зæрдæты арт. 
Хæхтæй уæ фæндаг у кады бæрзæндтæм, 
Дзыллæйы фарнæн нывонд у уæ цард. 
Арфæ, æмхæрæфырт, цæй-ма ныззарæм, 
Зарæг фæрнджындæр у дзæгьæлы кувынæй. 
Иры мыггæгты ’хсæн, алы хæдзары, 
Азæлæд зæрдæты, хæхтыл æнувыдæй, 
Стæхæд Дыгургоммæ, Хуссармæ хъуысæд. 
Алчи æмхæрæфырт искæмæн бавæййы, 
Райхьал кæн, зарæг, сæ зæрдæты хьармад, — 
Кæрæдзийыл цинмæ нæ арæх нæ равдæлы. 
87 

У АЛЧИ ДЗУАПДÆТТÆГ ЗÆХХЫЛ 
У цард уылæнты хуызæн иваг, 
Нæ ивы монцты зыд æрмæст. 
Бæллиц æвзонгæн у æрттиваг, 
Зæронд у уымæй дæр фæлмæст. 
Кæддæр хуымæтæджы лæггагæн 
Йæ уд-иу стъалытæм ыстахт. 
Ныр мæм цы и фæстаг фæндагæн? — 
Нæ кæнын базмæлынмæ тагьд. 
Ныр — урссæр лæг, мæ худ уын сисын, 
Æууæнк мæ зæрдæйы хæссын, 
Кæстæрты удхæрттыл фæриссын, 
Æнæхин адæмыл тыхсын. 
Кæд царды бавзæрстон зындзинад, 
Зыдтон мæстаг æмæ æфхæрд, 
Уæддæр мæ дин уыди рæстдзинад. 
Æфсарм — мæ зæрдæйы æвæрд. 
Æнæхин уд æрдзæй лæвар у: 
Æз иуварс маст кæнын зыдтон. 
Нымадтон — лæг лæгæн æмбар у, 
Æз алкæй хорздзинад уыдтон. 
Зиантæ баййæфтон, мæ уд та 
Сæ нæмтты рухс тынтæм хæссын. 
Йæ фаг бæллæхтæ чи фæуыдта, — 
Æмбары иннæмæн йæ зын. 
88 

Дзырдтой мæнæн, ды, дам, дæ ахæм, 
Кæйдæр зынтыл вæййы дæ рис, 
Æвдисыс ды дæ удæй махæн — 
Хæлардзинад нæ зæххыл ис. 
Ис бирæ хорздзинæдтæ цардмæ, 
Æз дæр дзы хайджын дæн дзæвгар: 
Мæ чызджы худт — мæ уды артаг, 
Бодлеры стих æмæ хæлар. 
Уынын дыдзæсгомы, хæрамы — 
Сæ дзырдæй дæр лæдæрсы маст, 
Уæд мын æууæнкджын уды амывд 
Ысдзурын не суадзы мæ хъаст. 
Нæ куывтон æз ыстыр æхцатæм, 
Æз хорзæх уарзджытæй нæ дæн. 
Лæггадгæнæгæй æз, мæ адæм, 
Куы бæззин алкæмæн фыртæн. 
Нæ тыхст, нæ куыст æдзух - хæдзæртгæн, 
Фæлæ лæгæн йæ царды бон, 
Йæ ис-бис дих кæнын хæлæрттæн 
Æнæхин удæй у фæндон. 
Цагьарæй адæймаг нæ райгуырд, 
Ныр зондæй стъалытæм тæхы. 
Цæмæй нæ цард уа цинтæй райгонд, — 
У алчи дзуапдæттæг зæххыл. 

НÆ ДУГ 
Йæ уд, йæ дзæцц 
тыхтонау, тыхми... 
Хъодзаты Æхсар 
Æхцон ысты удæн 
æртæдзырды царды: 
Рæстдзинад, 
сæрибар, 
нæ райгуырæн зæхх. 
Сæ сæрвæлтау тохмæ 
ис не ’хсар нæ кардыл, 
Гæрзифтонг, ифтыгъдæй 
фæдарæм нæ бæх. 
Ныр миназон ахуыр 
нæ халы мæ зæрдæ, 
Фыдæлтæй æдых дæр 
цæмæн уон æниу?! 
Фæлæ кæд нæ цардмæ 
æнаккаг лæгæрды, 
Уæд сагьæс ныццæвы 
мæ зонд æмæ риу. 
Æз булæмæргь фестин — 
мæ уарзтыл, нæ æрдзыл 
Мæ зарæг æнæмæт 
уæлæрвтæм тæха, 
Æнæбар, цæф сагау, 
мæ мастæй куы схъæрзын, 
Уæд зонын, æндæр у 
мæ уды нысан. 

Уынын цæствæлдахæг, 
стæй мулчы цагъартæ, 
Сæрыстырæй 
хицæутты бартæм тырнынц. 
Нæ фæсивæды нын 
ыскодтой æбартæ, 
Нæ сыгъдæг æгьдæуттыл 
тыхтона кæнынц. 
Сæ чъизийæ сызмæстой 
адæмы цинад: 
Сæрибар ыссæст у, 
фæкалди йæ туг. 
Кæрæфты чыссæты 
ныгьуылы рæстдзинад, 
Нæ зæххыл æлдар у 
уæйгæнджыты дуг. 
Уæддæр нын нæ ныфсæн 
нæй басудзæн арты, 
Нæй, адæмы намыс 
нæ сафы бæллæх. 
Нæ хæхтау æнусон 
уыдзысты нæ царды: 
Рæстдзинад, 
Сæрибар, 
Фыдыбæсты зæхх. 

ТУДЖЫ ТЫХ 
Адæм кæрæдзийæн царды 
Удтæй лæвар кæнынц хъарм. 
Цардæн та иу хур 
Иу цьæх къуырф арвæй 
Иу зæххыл тауы йæ фарн. 
Цæй-ма, уæд чи скæны карзæй 
Тугкалæн тугдзыхты хæст?! 
Сабиты удтæ 
Чи калы арты?! 
Рох у Хуыцауы фæдзæхст. 
Уарзæтты хъахъхъæнæм рисæй— 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 
Ддæймаг арвмæ фæкувы, 
Дауджытæй куры йæ фарн. 
Кусæг, хæдзардзин 
Тауы ’мæ рувы, 
Чи та ныл бафтауы арт! 
Иуæн — хæрзиуæджы артаг, 
Тугæй йæ намысæн ард, 
Иннæ æнаккаг, 
Цъаммар у, мардкъах, 
Адæмыл калы йæ марг. 

Уарзæтты хъахъхъæнæм рисæй— 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 
Урс кæнæ сау туг нæ вæййы, 
Адæм нæ вæййынц æлгъаг. 
Уаз туг æхсиды 
Алкæй зæрдæйы, 
Цардæмхиц — алкæмæн фаг. 
Саузæрдæ цъаммар расайы царды 
Тугкалæн тугдзыхты хæст, 
Сабиты удтæ 
Калы уый арты. 
Ма фенæд ног хур йæ цæст! 
Уарзæтты хъахъхъæнæм рисæй — 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 

ФЫДЫБÆСТÆ НÆ СОМЫ 
0 хурыскаст! 
Ныттугхуыз и мæ бæстæ, 
Нæ дæтты удæн 
Цардыхос дæ хъарм, 
Нæ хъуысынц æрдзæй 
Рухс цины хъæлæстæ, 
Нæ рæзы хуымты 
Кусæг армæй фарн. 
Цы кæна лæг? — 
Йæ зæхмæ йын лæбурынц, 
Йæ хоры ’взартыл 
хотыхтæ тæрынц. 
Сæ хæстон фырттыл 
Саударджытæ дзурынц, 
Сæ судзгæ мæрдтыл 
Мадæлтæ хъæрзынц. 
Фыдыбæстæ! 
Дæуæй кæнæм нæ сомы, 
Ды дæ мæнæн 
Мæ мады къух, йæ арм. 
Дæуæй фыдызнаг 
Нардуат хæйттæ домы, — 
Ыстигьы уый 
Цæрдуд арсæн йæ царм. 

Хуыснæг нæм худти, 
Раст цыма хæлар у, 
Нæ роны хинæй 
Маргджын калмау лæст; 
Фæлæ йын кард 
Дæлимонты лæвар у, 
Нырмæ уыдис 
Йæ кæрцы бын æмбæхст. 
О, цас уромы ацы зæхх 
Мæнгæрдтæ! 
Сæ хинтæй уадзы 
Сау пиллон нæ дуг. 
Нæ хæдзæртгæн сæ фæныкыл 
Цæхæртæ: 
Зынгæй зыны 
Нæ сахыуырдтæн сæ туг. 
Æфсирты зардæй 
Чи нæ бафсæст царды, 
Гъе уыдон ныр 
Сæ цыртытæй кæсынц. 
Сæ мадæлты рыст зæрдæтæ — 
Цъæх арты, 
Сæ судзгæ мæрдтыл 
Хъарджытæ кæнынц. 
Сæ кæлмæрзæнтæ 
Знаджы раз æппæрстой, - 
Дзæгъæлы! 
Знагæй ферох и æгьдау. 
Сæ цъаммар тых 
Нæ сабитыл æвзæрстой, 
Уыдысты тугдзаст, 
Тугмондаг сырдтау. 
95 

Фæдис! 
Хъаймæт, фыдгæнæгæн æлхæд дæ, 
Дзæвгар фыдмитæ 
Бавзæрста нæ цард. 
Мæ Ир, фыдбонæй 
Рыст æмæ æлгьæд дæ, 
Хæрынц дæ номæй 
Сахъ фыртгæ сæ ард. 
Тымыгъ æвзары 
Бæлæстыл йæ тыхтæ, 
Фæлæ цы у, — 
Куы уа йæ разы хъæд?! 
Æлгъаг сырдтæ, 
Сты тугæйдзаг уæ ныхтæ, 
Рæхджы уæ рыджы 
Фесæфдзæн уæ фæд. 
Зымæг куы ’нкъусай 
Митсæр хох гæрахæй, 
Уæд дын дæ хъæр 
Фæдæлдзæх кæндзæн зæй. 
Фыдгæнæг, сау хæст 
Мауал къах гæрахæй, 
Хъайтарон бонтæн 
Ферохгæнæн нæй. 
Уыди хъазуат, 
Мæ фыд нæ раздæхт тохæй, — 
Сæрыстырæй 
Кæнын ысгуыхтæн цыт. 
Фыдгул, ды та 
Дæ зæрдыл дар, — джебогьæй 
Мæ фыды ном 
Рейхстагыл фыст æрцыд. 

НÆ УЫДТÆН ÆЗ УАЗÆГ 
Дæсны лæг мын загъта: 
«Æгæнон дæ, хъазаг, 
Æнæкæрон царды 
Рæстæгмæйы уазæп>. 
Æз дзурын мæхицæн: 
Фæтагьд кæн, гьæйтт-мардзæ, 
Мæ риуы æгæрон, 
Æвидийгæ артдзæст. 
Сæумæ мын æрхæссы 
Мæ зарæгæн ног цин, 
Æз ног рæнхъыл ласын 
Мæ хъуыдыйы похци. 
Куыд нæ уай, мæ зарæг, 
Æнæнысан азæлд, 
Мæ зæрдæйы мæт-иу 
Дæ базыр фæразæд. 
Тæнджын, дам, у суадон 
Фыййæуттæн фæзары, 
Ды базон сæ удты 
Сыгьдæг сыгтæ арын. 
У дзыллæйы фарнæн 
Хуымгæнæджы хортыд, 
Ды адæмы сарæхс 
Æнкъарæнтæ нордын. 

Ыскæн-иу лымæнтæ 
Фæндыры хъæлæстæй, — 
Мæ уарзтæн йæ сæнтгæ 
Æрцæгьдæд мæ фæстæ. 
У искæй тыхст удæн 
Æнцойхæссæг базыр, 
Уæд царды, тæхуды, 
Нæ уьщтæн æз уазæг. 

ФАРНЫ РУХС 
Уазал ирдгæ мигътæ скъæфы, 
Арвы къæйыл стъалы атылд. 
Раст цыма йæ бур цыхт сæфы — 
Срæйдта куыдз мæйы цæфхадыл. 
Боныцъæх... Нæ зæхх æрттивы, 
Сты сæнтурс нæ хæхтæ, фæзтæ. 
Мах дæр рæстæг афтæ ивы, 
Ивтыгьд стæм нæ царды хæсты. 
Бирæ мит... Хуыцауæн арфæ! 
Цинад — уалдзыгон быдыртæн. 
Адæймаг дæр царды арфы 
Фарны рухс дæтты йæ фыртæн. 
Уалдзыгон зæхх митдон нуаздзæн, 
Хоры тауæн дзидзи дардзæн. 
Саби райгуырд — рæздзæн, хъаздзæн, 
Искуы ныфс йæ номæй ардзæн. 
99 

ФÆЗЗЫГОН ПАРК 
Парчы бæлæстæ зынг дарæсы — 
Туджы зылд, туггьуыз сыфтæр, 
Дымгæ сæ згьалынмæ арæхсы, 
Хъуысы сæ сусæг пæр-пæр. 
Иу сыфæй иннæ у аивдæр, 
Фæлæ дзы нал тæлфы цард, 
Ризгæ сыбар-сыбур аивта 
Мæргъты æнæрынцой зард. 
Нал æй æмбарын æз а зынты: 
Сисы зæлдаг сыф зыр-зыр, 
Уисхъæд ныуулæфы уазалæй, 
Æви мæхи уд хъæрзы? 

ФÆЗЗЫГОН ИЗÆР 
Фæззæг æнкъард изæр хъæутæм хæссы, 
Хур у сырх-сырхид, фæсхохмæ кæсы: 
Рагъæй фæстаг тын æруагъта: хæрзбон! 
Æрдзмæ йæ ацыдæй хъары фæсмон. 
Хивæнд рæсутъдау у хуры ныгуылд. 
Хивæнд рæсугъды мæ зарæг нæ хъуыд. 
Бæлæстæй згьæлы игæрхуыз сыфтæр, 
Хъæды фыдуаг дымгæ систа уынæр. 
Фæззæджы чидæр нымайы йæ фос, 
Чидæр йæ зæрдæйæн агуры хос. 
Фосæй мæ кæрты куы не ’рбамбырд дзуг, 
Зæрдæ — зæлахсæгау. Хъазы мæ туг. 
Стьалыйы тын у йæ фæндыры хъис, 
Зарджыты мулкæй нæ зоны æфсис, 
Хивæнд рæсугъдмæ мæ хъæлæс хъуысы, 
Азæлд фæстæмæ мæхи хъæр хæссы. 
Уарзын, цы диссаг у, уарзын æз дæу. 
Мидбылты бахуд, æз дзурын: «Æрлæуу!» 
Хурау мæм калдзæн дæ цæсгом тæмæн, 
Хурау ныууагьтай æнæ рухсæй мæн. 
101 

АГУЫРДТОН ДÆУ 
Дардмæ тындзыдтон уæндонæй. 
Аззад дзæгьæлæй мæ хъæу. 
Растдæр дæ райгуырды бонæй 
Абонмæ агуырдтон дæу. 
Базыдтон: амонд æрцахсæн 
Фæндæгтыл зилгæйæ нæй. 
«Хæйрæг мæ равзара сиахсæн,— 
Загътон, — кæдæм цæуын, цæй?! 
Раздæхтæн хъæумæ... Уый чи у?! 
Уынджы мыл фембæлдтæ ды... 
Суагьта йæ фæгтæ мæ риуыл 
Де ’рфгуыты ивæзт æрдын. 
Абон æз уарзты æргомæй 
Дзурын: «О, багьæц, фæлæуу»!» 
Зæдтæм æз кувын дæ номæй; 
Мин азы агуырдтон дæу. 

ДÆУÆН 
Бамбар, 
æз арвыл дæр 
ссарын дæ фæд. 
Ехх, æмæ уарзоны 
скъæфынмæ бавдæл! 
Райсомтæ хъармгæнæг — 
хурзæрин зæд, 
Дун-дуне фесты 
мæ рухс цинты авдæн. 
Амонд мын раттид 
дæ иунæг ныхас, 
Арвæй дын барджынæй 
стъалытæ скъæфин, 
Буц кæнин уалдзыгон 
балы бæлас... 
Тары æрхæндæг 
мæ бахудтæй сафин. 

МЕ ТЬДАУ 
Æз давæггаг сойæ 
Хуыцаумæ нæ кувын, 
Мæ Ирæй фæцæйцæуын 
фæндæгтыл дард, 
Мæ фыдæлты хуымтæ 
кьæпийæ нæ рувын, 
Уæддæр сыл æз аразын 
ме ’гьдау, мæ цард. 
Мыггагмæ æлгьыст уæд 
йæ туг æмæ хъæстæ, 
Æмгæртты нымады 
уый ма уæд нымад, — 
Кæй зæрдæйæ ферох 
йæ хæдзар, йæ бæстæ, 
Кæй цæстытыл нал уад 
йæ ныййарæг мад. 

ФЫН ÆВИ ЦÆСТУЫНГÆ УАЦ? 
Фыны, йе æцæгæй уыд 
Базыртæ мæ уалдзæгæн? 
Ме ’взонг бонты рухс фæлмæй 
Рацыдтæ ды уазæгæй. 
«Оххай!» — зæрдæ баризы, — 
Уалдзæг ныр мысинаг у. 
Уд цæуы йæ рысты дæр 
Уыцы бонтæм цинагур. 
Царды дугьон рæстæджы 
Нæй æнцойад ссарынмæ. 
Сауæрфыджы худæндзаст 
Арф мæ уды дарын ма... 
Дард балцы кæдæм цыдтæн?! 
Сау лæппу фæрæдыди. 
Уарзоны хъуырдухæнтæ — 
Йе скъæфæг æндæр уыди. 
Фыны, йе æцæгæй уыд 
Базыртæ мæ уалдзæгæн? 
Ехх, кæдмæ цæудзынæ ныр 
Урссæр лæгмæ уазæгау? 

ЧЫЗГÆРВЫСТ 
Иу дзæбæх чызгæрвысты 
Бахаудтæн æз уазæгæй. 
Цин цæсгæмтгæм кæсгæйæ 
Хайджын фæдæн уалдзæгæй. 
Бонты зилдух — дугьон бæх. 
Цъусдуг — уды дарынмæ. 
Удæй уд куы агурай, 
Ис уæд амонд ссарæн дæр. 
Раст цыма дыууæ зæды, — 
Баиу вæййынц уарзæттæ, 
Иу вæййы сæ зæрдæты 
Уарзт — бæллиццæй барджындæр. 
Хортауæкей фарны зард 
Райхъуысы хуымгæрдæны, 
Чызг йæ мадæн — доныхъаз, 
Мад æдзух кæй мæт кæны?! 
Чындз цæттæ, ныфсæрмы и, 
Урс базырджын маргъау у. 
Цин... фæндыры зæлтимæ 
Рахызти зæд аргьауæй. 
Зæд нæ уыди — зæдæнгæс! 
Хурæнгæс та — хуримæ! 
Иу Хуыцауы фæдзæхстæй 
Амонд ссар лæппуимæ. 

ФÆНДЫРЫ ЗÆЛТÆ 
Хъайтмазты Мæдинæйæн 
Тæдзынджытæ сты уадындзы хъæлæстæ, 
Æви мæ уд — цъæхснаг фæндыры хъис?! 
Цы алæмæттаг хосæй мын фæхъæстæ? 
Цы азæлынæй айрох и йæ рис? 
Мæн рагуалдзæгæй хуры тын нæ сайы, 
Фæлмæндæр сси мæ хъысмæты тæрхон. 
Фæндыры цагьдæй рохст зæрдæйы тайы 
Зæды хъæлæс — рæдау æмæ æхцон. 
Йæ ахсджиаг монц йæ курдиатæй æлвисы, 
Йæ бæллицтау фæндырдзæгьдæг — рæсугьд, 
Мæ зæрдæ у æрвон цины æвдисæн, — 
Фæндыры зæлтæм арт цæгьды мæ уд. 
Цыма мæм зæдтæ цардамонд æруадзынц, 
Цыма æз нуазын нарты фынгыл ронг, 
Цыма мын дзуры сусæг уарзтыл уадындз, — 
Йæ хъæлæс ын нæ фехъуыстон ныронг. 
Æнкъард зæлтæ мæм сидтысты æргомæй, 
Ныййарц ысгы — чьщдзæхсæвы кьæрцц-кьæрцц... 
Мæ уд сын æз лæвар кæнын уæндонæй, — 
Къæрцхъус æхсæвы бамынæг и æрдз. 
Цæй азæлдмæ æрбатадис мæ зæрдæ? 
Цы хос ын фæцис алæмæттаг ныр? 
Хæссы мæм уый мæ рагуалдзæджы зæлтæ, 
Зæды хъæлæс — Мæдинæйы фæндыр. 
107 

ÆГЪДАУ 
Мах куы схæцæм быцæуы ныхæстыл: 
Нæ фыдæлты ’гьдауыл — нæ загъд. 
Уæд ме ’рдхорц æдзæмæй фæкæсы, 
Нæ кæны йæ ныхасыл тагьд. 
Дзæгъæлдзых нæ зоны дызæрдыг, 
Æрцæгьддзæни хисты фæндыр, 
Æвзагæй уыгæрдæн æркæрды, 
Хъуыддаджы та — афтид, къуыдыр. 
Уый хистæрмæ баппардзæн уайдзæф: 
«Йæ радыл нæ рацыд дæ сидт!» — 
Сыкъадзæфæй дард рæтты уайдзæн, 
Æвронгæй — мæлдзыгау лæсид. 
Йæ дзæнгæда ма уром уæгьды, — 
Лæхурдзæни ноджы фыддæр. 
Кæд дымгæ кæрдотæ æрцæгьды, 
Сæ ад сын нæ зоны уæддæр. 
Æгъдауæн хæрзиуæг — æвдисæн, 
Дæ зæрæдтæн - коммæгæс уарзт. 
Сæнтдзæф та цы зоны сæ рисæн? 
Йæ удрæбын дымгæты марзт. 
Йæ мидбылты ме ’рдхорд фæхуды, 
Фæзæгьы: «Æрсабыр ут цьус!» 
Æмбæлттæн йæ мадзура удæй 
Фæкалы хæрзиуæгæн рухс. 
108 

Йæ æгьдау æвдисы йæ цардæй, 
Йæ зæрдæйы - цин æмæ уарзт, 
Уый хорз лæгæн не скæндзæн маст. 
Мыггагмæ йæ зæрдæйы артæй 
Фыдæлты æгьдауыл у баст. 

ФАРН УÆ ФИДЫДЫ, АДÆМ 
Нæй марды æлгъыстæй 
Тæссагдæр бæллæх. 
0, ма скæн мæ рыстæй 
Æлхынцъбаст фыдæх... 
Малиты Васо 
Арв у æнæмыр. 
Сæна та æрхуым æмæ тар у. 
Хаттæй-хатт къуылдымтæй 
Райхъуысы дурты гуыр-гуыр. 
Раздæрау суадæттæй 
Нал цæуы Теркмæ йæ хъару, 
Гæрды уæддæр æмæ 
Скьæфы йæ уылæнты дуртæ ’мæ хуыр. 
Уадау æцæгдзинад 
Удты цагьарад ныууигъæд, 
Лакъонау лозунгтæ 
Асыххуытт ласæд нæ цард. 
Зæрдæты бауадзæд 
Уарзтау фæсмоны тæригьæд, — 
Адæмæн фарн уа, 
Сæ цæстытæ ма уой æнкьард. 
Райгуыры саби — 
Цæрæццаг, цæстырухс — йæ мадæн, 
Рæзы рæвдыдæй, 
Ахуыр у тыры нысан. 
Зонд æмæ армæй 
Сæ цардамонд аразынц адæм, 
О, уæдæ сабитыл 
Чи кæны тугкалæн цуан?! 

Сау марг цы зин тауы 
Адæмы зæрдæты цадæг? 
Чи кæны 
Удхор æлдæртты фыдвæндтæ æххæст? 
Скæнæм нæ кæстæртыл — 
Хæсты зынгхуыстытыл кадæг, 
Мадæлты удтæй та 
Хъуысы сæ хъарæг æрмæст. 
Рагæй фыдракæнд 
Нывондæн æрхæссы Сократты, 
Цъаммары сау уды 
Сæвзæры низау хæлæг. 
Хорз сыхæн, адæмæн 
Раст лæг йæ зæрдæ дæр ратты, 
Чи сæ уæй кæны 
Æвзистæй æртын сомыл лæг? 
Сафынц фыдмитæй 
Фыдгæнæг иудæтæ бæстæ, 
Саудартæ сбирæ сты, 
Арвмæ нæ хъуысы сæ хъаст. 
Хæсты сыгьды тæфæй 
Уахъæз дæр маргау фæхъæстæ, 
Хор æмæ халсартыл 
Бафтыдта скъæлдзой йæ маст. 
Дарын æмбæхстæй 
Мæ хъыгтæ фыдфынтау мæ уды, 
Сабийæ бавзæрстон 
Немыцаг уацар — зындон. 
Дидинфæлыстæй 
Куы фенин мæ бæстæ, тæхуды! 
Бакæс — фыдæлты зæхх — 
Уалдзæджы ихдзагьд дыргъдон. 
111 

Рæзынц нæ сабитæ — 
Адæмы цард у мыггагмæ, 
Фидæнмæ суадздзæни, 
Чи басыгьд, уыцы хъæд тау. 
Знаг дæр нæ уæнды, 
Æвзыгъд чи у, ахæм уæндагмæ, 
Ратты хъайтарæн 
Лæджыхъæд фыдæлты æгъдау. 
Майы сæумæцъæхæй 
Сахар мæ цæстытыл уайы: 
Дидинæг калæгау, 
Арвыл салюттæй — цæхæр, 
Хур та йæ тынтæ дæр 
Цины цæстысыгты найы, 
Хæсты чи сдурзæрдæ — 
Бафтьщтæ уарзтыл ды дæр. 
Бавзæрстон удхар. 
Ныр сидзæрты рисыл ысхъæрзын: 
Барджын тыхлæгтæн 
Æбарæй сæ бафхæрд фæраз! 
Ногæй нæ мæрдтыл 
Мæ цæстысыг судзгæ лæдæрсы, 
Раст цыма ’ртынæм у, 
Науæд цыппорæм фыд аз. 
Тугæй фыст азтæ сты — 
Схъæрзынц хæсты ветерантæ. 
Хæстæй фыддæр та 
Уыдысты бынсæфт æмæ хаст. 
Залым фæтæггæ 
Сæ бартæй, сæ хъуьщдæгтæй — хантæ, 
Бафтыдтой адæмыл 
Маргау — фыдтас æмæ маст. 
112 

Райгуырæн бæстæ! 
Мæ сомы — дæ зæхх æмæ арвæй. 
Донгæрон донхæрис 
Тар у, кæуынхуыз, æнкъард. 
Уидæгты зарæг та 
Хъусын нæ зæххæн йæ арфæй. 
Схæссы цъæх фидауц 
Бæркадæн мæнæуы æвзар. 
Хурджын нæ дарæг зæхх 
Хæст æмæ загьдмæ нæ сиды, 
Махæн у хорарæх, 
Мады æхсырау — хæлар. 
Раст лæг йæхи цинтæй 
Мадæн йæ хæстæ фæфиды, 
Зоны уый иу амынд: 
«Адæмы хъæр-иу æмбар!» 
Алы мад райгæйæ 
Хурмæ фыццаг гуырды сисы, 
Хохæй, быдырæй — 
Кæмдæриддæр рухс у йæ цин. 
Саудар, мæрдадз та сæ 
Чи скæны маст æмæ рисы? 
Залымты цæстытæй 
Мадмæ куы ракæсы зин. 
Сабитæн авдæны 
Барджын сæ бартæ ныссæтты. 
Марæгæн — хотыхтæ, 
Ахуырæн чингуытæ нæй. 
Цал фырты фесæфтис 
Махæй æдцагон бæстæты?! 
Цинкæй чырынты сæ 
Ластой Афганы хæстæй. 
113 

Сæфы хæлардзинад 
Фосау ныр адæмы давынц. 
Цъаммæрттæй, тугцъиртæй, 
Стонг сырдтау, скодта кæрæф. 
Бирæтæй ферох и 
Фарны тых — уарзт æмæ тавиц, 
Зæххыл хъæдгæмттæ — 
Дыкъахыг хъæддæгты æрмдзæф. 
Адæмтæ баисты 
Къордтæ ’мæ дихтæ Кавказы: 
Уый нын кæй æлгьыстт у?!— 
Алчи йæхицæн зæгъæд. 
Арæны ацы фарс 
Саудар — ирон мад дзыназы , 
Фаллаг фарс сауты 
Мæхъæлон мад мастæй — æлгъæд. 
Саударæг мадæлтæн 
Нал у сæ хъысмæт нымады, 
Кувынц зæрдæрыстæй, 
Арвмæ æрвитынц сæ хъаст, 
Къонаты бабын сын 
Мастæй сæ зæрдæтæ фады,— 
Сирвæзы сонт æлгъыст, 
Риуæй ыстæхы цъæхахст. 
Хорз сых — дæ амонд, 
Дæ цинтæ, дæ хъыгтæ æмбарæг, 
Фарны фæрныг фынгæй 
Уазæгæн скæнынц æгьдау, 
Аразынц рухс цард, 
Æмдзыхæй та сисынц сæ зарæг, 
Се ’хсæн нæ равзæры 
Фидиссаг, удхайраг дау. 
114 

Чи та мæрдкъахæгау 
Адæмы зæрдæтæ къахы, 
Хотых сын радта, 
Сæ тугæй сын домы гæртам. 
Туджджынтæ фесты — 
Ныр нал и æнцой Карабахы. 
Кусаг, цæстуарзон — 
Кæй аххосæй фесты хæрам? 
Ракæс, Тамарæ, 
Дæ мады æрвадæлты сурынц, 
Арт сыл æндзарынц, 
Дæ хъал цæуæт абон зыстæй. 
Алы бæстæйы 
Фыдракæндгæ тугдзыхтыл дзурынц, 
Ног хантæ бирæгътау 
Адæмы стигъынц зыдæй. 
Адæм — тыгуыртæ, 
Фæцух ысты знæт бон æгъдауæй, 
Динæн æндæр дин 
Фыдæхæй цæсткъахæн у — сындз. 
Динæй цу диныл!— 
Мæнгард сидт нæ вæййы Хуыцауæй. 
Маст æмæ сагъæстæ 
Саударты удтæ хæрынц. 
Тугисæг, туджджын — 
Æнæхин уыдысты, æрдхæрдтæ, 
Чидæр сын схъæлдзырдтæй 
Фехæлдта фидыды цард. 
Адæм, уæ намысыл 
Басудзæд цъаммары зæрдæ, 
Хосгæнæн райгуырæд 
Барджынты удты — æфсарм. 
115 

Рагон хæрамæй ныл 
Ма уæд ызныгьау æвдзарæн, 
Туджджыны азарæй 
Алкæй хæдзар дæр уæд хызт. 
Фидыд у цинæйдзаг, 
Фидыд - мæхъæлон хæдзарæн, 
Фарны фæрныг рухсæй 
Ферох уæд Ирæн йæ рыст. 
Райгуырæн бæстæ! 
Йæ хъысмæт фæлмæн дæр уæд мадæн, 
Дзидзидай райы, 
У мадæн йæ цæсты фæрдыг. 
Уыдоны уындмæ 
Сæ мидбылты бахудынц адæм, 
Уыдоны уындæй 
Нæ удтæ — æгæрон хъæздыг. 
Искуы та нал уыдзæн 
Агурæг кард æмæ уартæн, 
Уалдзæг кæрдæджытæй 
Калдзæн нæ зæххыл цъæх арт. 
Сабитæ тагьд рæзынц, 
Ратдзысты ног хъару цардæн, 
Ногæй хуымгæндтытæй 
Хъуысдзæн сæ цинæйдзаг зард. 

«у Хосров Дехлевийæ 1р 
РАДЗЫРД 
Уьщи дунейы иу шах раджы, 
Æхсарджын лæг, йæ зондæй кадджын. 
Цыма дзæнæты и дыргьдон — 
Йæ бæстæ хурæфсæст Цейлон. 
Нæ шах Гандзайæ хъалон иста, 
Сыгьдæг сызгъæрин æмæ ’взисгæй. 
Уый царды фендджын уьщ, уæддæр 
Фæндьщ æй базонын фылдæр. 
Æрхуыдта зонады дæсныты— 
Зæххыл хъуыстгонд сæ кад, сæ цытæй. 
Уыдис нæ паддзахæн æвзонг 
Æртæ фырты, хæрзконд, цыргъзонд. 
Æнувыд цот — сæ фыды уарзтой. 
Сæ бонтæ ахуыримæ бастой. 
Фæдзырдта сæм уæд иу хатт шах: 
«Мæ фæндмæ байхъусут сымах. 
Цы и уæ зæрдæты, уый зонон, 
Паддзахæн чи бæззы фæдонæн. 
Мæсыг йæхи дурæй хæлы, 
Падцзахы кадмæ чи бæллы? — 
117 

Сæ иумæ мидбылхудгæ дзуры,— 
Æрлæуу, мæ хистæр фырт, мæ цуры. 
Ды тала нал дæ, ды — бæлас, 
Мæнæн та уаргъ ысси мæ ас. 
Уынаффæ рахастон — мæ бæсты 
Паддзах ды уыдзынæ нæ бæсты. 
Нæ цард сæрибарæй цæуæд, 
Нæ адæмæн хæрзвадат уæд. 
Куыд уай уæздан дæ ми, дæ дзыхæй, 
Ызнагæн та — тæссаг дæ тыхæй. 
Фыййау дæр хъуамæ уа фæлтæрд, 
Ызнæгты бирæгътау фæтæр». 
Æркуывта хистæр фырт: «Дæ номæй, 
Нæ кадцжын шах, бæттын мæ сомы. 
Æнæгьдау ма фæхон мæ дзырд. 
Фæлæ нырма ды дæ нæ фыд. 
Бæрзонд бынатмæ æз нæ бæллын, 
Æдзух, нæ шах, дæуæй æппæлын. 
Дæ конд хъуыддæгтæй цард у дзаг, 
Æнæ дæу бауыдзæн уæрццаг. 
Мæлдзыг къæлæтджынмæ куы слæсы, 
Уæд уый паддзахы ном нæ хæссы. 
Мæ уарзон фыд, ды шахæй цæр, 
Дæ кадыл ратдзынæн мæ сæр!» 
118 

Æхсызгон уыд йæ дзуапп нæ шахæн - 
Йæ хистæр фырт нымд кæй у ахæм. 
Дыккаг лæппумæ дзуры уæд: 
«Паддзахы худ дæ хай фæуæд» 
Æнкъардæй фырт лæууыд йæ цуры, 
Æмæ дзы коммæгæсæй куры: 
(Лæппуйæн амыдта йæ зонд — 
Дæ иу ныхас дæр ма уæд сонт.) 
«Дæ бардзырд у, мæ фыд, кæнинаг, 
Фæлæ лæппу вæййы рæдийаг. 
Дæ бонтæ падцзахæй фæцæр, 
Дæ кадыл ратдзынæн мæ сæр. 
Дæ паддзахиуæгæй, дæ бонтæй, 
Кæд искуы бастайай зæрондæй, 
Фæстагмæ карз вæййы хъысмæт, 
Уæд кæ нæ рухс фидæныл мæт, 
Лыстæг дзындз шахы худыл ма кæн, 
Нæ хистæр у дæ номæн аккаг». 
Уæд шах бæрæг тызмæг фæци. 
Фæлæ йæ зæрдæ кодта цин. 
Æртыккаг балæууыд йæ цуры, 
Уæлдай ныхас нæ хъæуы дзурын: 
«Æфсымæртæй кæстæр дæн æз, 
Нæу аккаг падцзахæн мæ рæз». 
119 

Куывта Хуыцауæн шах сæ фæстæ, 
Зæрдæбын ракодтой ныхæстæ... 
Уæддæр куы сцыбæл уой æваст, 
Æдзух нæ паддзах уымæй тарст. 
Цыма йæхи зæрдæ ыскъахта, — 
Йæ тызмæг бардзырд сын куы загъта: 
«Уæхицæн равзарут фæндаг, 
Æндæр бæстæтæ фенут фар>. 
Æркуывтой зæххы онг сæ фыдæн, 
Сæ удты ахъардта йæ фыдæх. 
Нæ систой паддзахимæ загьд, 
Сæ балцмæ арæвдз ысты тагьд. 
Цыдысты хæхты æмæ фæзты, 
Фæстейы баззади сæ бæстæ. 
Фæсарæн зæхх уыди фæрныг, 
Фæлæ нæ тад сæ удты хъыг. 
Æрцыд сыл уым æнахуыр хабар, — 
Фæци сæ размæ сау араббаг, 
Бæлцæттæн радта уый салам. 
Фæрсы: «Нæ федтат теуа ам? 
Кæд искуы ацыди уæ цурты?» 
Уæд дын æм хистæр лæппу дзуры: 
«Уыди уый иудзæстыг, зæгъ-ма? 
Уæд дард нæ ацыди нырма». 
120 

Фæцинхуыз и уæд сау араббаг 
Æмæ сæ цуры дурыл абадт. 
Дыккаг дæр сдзырдта уæд æваст: 
«Йæ был уыд хуынкъ — йæ дæндаг саст». 
Хъуьщыгæнгæ сæ кæстæр касти: 
«Къуылых уыди дæ теуа, уастæн». 
Уæд сау лæг афарста фæлмæн: 
«Нысæнттæ раст дзурут мæнæн, 
Быцæу кæнынмæ уæ нæ хонын, 
Æви мæ теуа фаг нæ зонын! 
Нæ алыварс и ацы фæз, — 
Кæм агурон мæ теуа æз?» 
«Йæ фæд ис къахвæндагыл, зон æй, 
Дæ теуа ссардзынæ æнцонæй». 
Йæхи мæт — алкæмæн йæ фаг, 
У дард æфсымæрты фæндаг. 
Кæйдæр тæвд бæстæйы цыдысты, 
Кæйдæр æнкъард хæхтæ зындысты. 
Стæй хур фæлурсхуыз арвы стынг — 
Сыгъта æгæр-æгæр йæ тын. 
Сæрдыгон бон куы уыд æрдæгыл, 
Уæд иу бæласы бын кæрдæгыл 
Сæ фæллад уадзынмæ сæхи 
Æруагътой, асæрфтой сæ хид; 

Хæл-хæлгæнгæ дзы уади къада, 
Фæци сын афынæйæн фадат, 
Фæлæ цыбыр уыди сæ фын, 
Мæстджынæй сау лæг ног фæзынд. 
Цыма йæ уад йæ уæлæ хаста, 
Уромæн нал уыди йæ хъастæн. 
Кæцæй æрхауд, кæцæй æрцьщ? 
Æлгьаг ныхæстæй сæм хæцыд: 
«Æз басгæрстон ам фæзтæ, хæхтæ, 
Мæ быны нал цæуынц мæ къæхтæ. 
Уæ раттæг додойтæ кæнæд! 
Нæй — никуы теуайæн йæ фæд». 
«Кæс-ма, — уæд хистæр лæппу загъта, — 
Дзæвгар фæдтæ зæххыл ныууагъта. 
Дæ удмæ бахъарæд нæ дзырд — 
Дæ теуа ссарæн и бæлвырд. 
Нæ хъæуы раст лæджы æфсæнттæ, 
Йæ фæдæй — къахвæдыл нысæнттæ. 
Кæд ма кæныс ныхасæн аргъ — 
Дыууæ быркуыйы сты йæ уаргь. 
Сæ иуы — царв ис, мыд — дыккаджы, 
Дæ теуа ссардзынæ сæ руаджы». 
Дыккагæн дзурын уыд йæ рад: 
«Дæ теуайыл сылгоймаг бадт». 
122 

Ныхасы бар уыди кæстæрæн: 
«Кæд у йæ бон зынтæ фæлтæрын. 
Æрцыди арын афон уагъд, 
Мæнмæ гæсгæ, ныййардзæн тагъд». 
Фæхъуыста урс бæлццæттæм сау лæг, 
Йæ уд та ног мæтæй ыснарæг: 
Цы дзурынц теуайæ, уый — раст, 
Æмæ йæ риуы рафыхт маст. 
Йæ хъæр — цьæхахст æмæ хъыллистæй, 
Цыма кæмдæр æргæвдынц искæй. 
Мæгуырæг, не ’рцахста йæ зонд: 
Бæлццæттæн у сæ уд бæрзонд.— 
Хуыдта сæ стигьджытæ, къæрныхтæ: 
«Ныссадзынц адæмы сæ ныхтæ! 
Кæд не Сфæлдисæгæй тæрсут — 
Цы фæци теуа, уый зæгьут? 
Къæрныхтæ райгуырдысты зинтæй! 
Нæхи куыд хъахъхъæнæм сæ хинтæй? 
Æлгъыстаг уе скæнæг фæуæд! 
Нæй никуы теуайæн йæ фæд». 
Лæхурæгау кæны йæ дзырдтæ, 
Кæнынц сыл адæм дæр тыгуыртæ. 
Йæ хъæрмæ бафтыдтой сæ хъæр, 
Уым систой базары уынæр. 
123 

Тæрхонæн ницы амал ардтой, 
Æмæ сæ сахармæ æртардтой, 
Цæмæй сын шах ыскæна суд; 
Æдылы митыл — марадз, худ. 
Сæ хъæлæба сæ разæй тахти, 
Уæдмæ йæ тыргьмæ рацыд шах дæр. 
Араббаг скалдта уым йæ маст, 
Сæ шахæн радзырдта йæ хъаст: 
Цы азым ис æртæ бæлццонмæ, 
Куъщ сæ æрбакодта тæрхонмæ: 
«Сæ алкæй дзуаппæй у бæрæг, 
У алчи адонæй хуыснæг». 
Куы фæци лæппутæн уым дзурæн, 
Уæд бацыд хистæр шахы цурмæ: 
«Дæ паддзахиуæгæй æрттив, 
Дæ бонтæ амондджынæй ив. 
Мах ардæм раздæхтой фæндагæй, 
Зæххы фæндæгтыл зилæм рагæй. 
Бæлццæттæ уæвын у хъысмæт, 
Æндæр хъуьщдæгтыл нæу нæ мæт. 
Нæ хъæуы мах цæрæн фæрæзтæ, 
Нæ нысан у æбæрæг бæстæ. 
Уæ сæйраг сахармæ, паддзах, 
Нæхи фæндæй цыдыстæм мах. 
124 

Мах сау лæг баййæфта фæндагыл, 
Нæ уыди уый сæр, нæ, йæ уагыл. 
Нæ федтам теуайы æппын, 
Нысæнттæ базонын нæу зын. 
Нæ рæдыд у — кæй йын сæ загьтам, 
Уый та — кæм и, зæгъгæ, нæ къахта. 
Сæ цауыл кодта паддзах дис: 
«Мæнгдзинад бамбæхсæн дæр ис. 
Зæгъæм, ды раст ныхæстæ дзурыс, — 
Араббаг иу дзуапп раттын куры.— 
Нысæнттæй, марадз, дзуапп æрдом, 
Æцæгдзинад вæййы æргом. 
Цыдæртæ адæймаг æнхъæлы, 
Хъуыды та арæх у дзæгьæлы. 
Дыууæйæ исчи у гæды, 
Æргом ныхас нæ кæныс ды. 
Хъуьщдаджы мидис афтæ хатын: 
Цы ’рцыди давд, хъæуы уый ратгын». 
Æрцыди лыг тызмæг ныхас, 
Бæлццæттæ —шахы номæй ахст. 
Йæ рады аныгуылы хур дæр, 
Сæ ахæстон у амад дуртæй, 
Къæрныхтæн — тар ныккæнд бæстон, 
Уæздан æфсымæртæн — зындон. 
125 

Æртæ сыгъдæг, æназым уды, 
Кæйдæр хæрам ныхасæй дудынц. 
Цыма сæ бон бынтон ныттар, 
Фæлæ у цард Хуыцауы бар. 
Æхсæвыл бон фæтых и рогæй, 
Сæуæхсид арв ыссыгьта ногæй, 
Æмæ дын сæфт теуа фæзынд. 
Æхсæв кæйдæр хуымы фæхызт. 
Сæумæцъæхæй йыл иу лæг фембæлд. 
Æркодта сæфт хайуаны йемæ. 
Зæххыл нæй фаг æфсармæн аргъ. 
Нæ фесæфт теуайæн йæ уаргъ. 
Кæй фос у, уый йын чидæр загъта, 
Æмæ йæ хицау аззад сагьдау. 
Стæй уæд фæндаггонмæ фæци, 
Йæ риуы нал цыди йæ цин: 
«Бæлццон, ды суадз дæ фæллад махмæ, 
Æз та фæцæуон не стыр шахмæ». 
Падцзахы галуанмæ фæраст, 
Ныр цинæй раивта йæ хъаст. 
Хуыцаумæ кувы сау араббаг, 
Хæссы сæ паддзахмæ йæ хабар: 
«Фæзынд мæ сæфт теуа сæумæ, 
Æрцыд мæ сылгоймаг хъæмæ. 
126 

Мæ быркуытæ — æнæвнæлд иууыл, 
Мæ маст ныссабыр и мæ риуы». 
Уæд хорзау нал фæци нæ шах: 
«Æрсидут ахст лæппутæм, тагьд!— 
Къæмдзæстыг уыд, куырдта сæ хатыр, — 
Уæ зын æхсæв мæ удæй хатын. 
Мæ аххосæй æрцыди фыд. 
Æруадзы паддзах дæр рæдыд». 
Æфсымæртæн лæвæрттæ радта, 
Рæсугъд хуыд дзаумæттæ, халаттæ. 
«Æвзаг, дам, алцыдæр кæрды, 
Мæн зонын растдзинад фæнды. 
Зæгъут, куыд базыдтат нысæнттæ, 
Уыдзыстут падцзахæн лымæнтæ. 
Кæд раст ныхас кæнат мæнæн, 
Уæд уын уæ аккаг кад уыдзæн. 
Гæды лæг алкæмæн æлгьаг у. 
Фыд мастæн иу мæнг дзырд дæр фаг у». 
Уыдысты уазджытæ æвзонг, 
Фæлæ дæсны æмæ цыргьзонд. 
Лæппутæй хистæр шахæн загьта: 
«Хайуан æнахуыр фæд ныууагьта. 
—Хъыгдард у теуайæн йæ цæст, — 
Йæ къахвæд фенгæ, загьтон æз. 
127 

Фæндаджы иу фарсыл кæрдæгæй 
Куыд хордта — баззади бæрæгæй. 
Мæ хъуыды раст уыди, мæгуыр, 
Йæ иу цæстæй у теуа куырм». 
Æркуывта дыккаг лæппу шахæн: 
«Нæу диссаг базонын уый махæн. 
Æнцонæй бамбардзæни лæг — 
Куы тыдта теуа уым кæрдæг, 
Уæд-иу дзы иугай хæлттæ аззад, 
Бæлвырд — йæ хæрæнтæй нæу разы. 
Уæд мæм хъуыды æрцыд æваст — 
Йæ дæндаг теуайæн у саст». 
Сæ кæстæр загъта: «Фæдмæ кастæн, 
Цыма йæ къах йæ фæдыл ласта, 
Хъыгдардта теуайы йæ рыст, 
Къуылых у, уый — йæ фæдтыл фыст». 
Уæд паддзах бацыди сæ размæ, 
Æртæ æфсымæримæ сразы: 
«Æмбарын алкæмæн йæ дзуапп, 
Уæ дзырдты ис хъуыдыджын апп. 
Нæхæдæг дзуапп цæмæн нæ зонæм, 
Уый арæх сусæгдзинад хонæм. 
Æртæ нысаны ма дзы ис, 
Æз кодтон уыдоныл дæр дис». 

«О кадджын шах, цæмæй ды зонай, 
Дыууæ быркуыйы кой цы ’фсонæй, 
Уæндонæй ракодтон дæуæн, 
Æцæгæй хин у — нæй зæгъæн. 
Æз федтон къахвæдыл æртæхтæ, 
Цыма уыд конд дзиндзи æндæхтыл — 
Мæлдзыгæй байдзаг галиу фарс, 
Бындзыты зилдух — рахиз фарс. 
Мæлдзыджы минас царв фæхонæм, 
Бындз уарзы мыд, уый чи нæ зоны? 
Нæ уыди бамбарын уый зын, 
Æмæ дзы диссаг нæй æппын». 
Дыккаг лæппу дзырдта йæ рады: 
«Цæр бирæ азты, шах, дæ кады! 
Сылгоймаг теуайыл кæй бадт, 
Уый фидар зонын, хаттæй хатт 
Хъуыди сылгоймаджы æрхизын, 
Йæ фæд мæ дзуаппæн у æвдисæн. 
Уый иу ран къудзитæм фæцыд — 
Уыди уæззау, мæгуыр, йæ цыд. 
Мæ зæрдæ ссыгъд йæ буц хæрздæфæй, 
Фæрасыг дæн æрвон уæлдæфæй». 
«Нæ зоны адæймаг тæхын, 
Æнхъæлцау уавæр у фыд зын,- 
Брытьиаты А. 
129 

Лæппуты кæстæр шахæн загъта, — 
Æнцонæвзарæн фæд ныууагьта. 
Йæ бон-иу рабадын нæ уыд. — 
Уæд-иу йæ цыппæртыл лæууыд. 
Æз афтæ базыдтон йæ уавæр — 
Рæхджы уый арынмæ кæй хъавы. 
Ис æрдзæн диссаджы цæсгом,— 
Уынæг цæстытæн у æргом». 
Лæппутæй паддзах цæст нæ исы, 
Ныр та сæ зондыл бафтыд дисы. 
Зæрдæмæдзæугæ у сæ зонд. 
Зæрдæтæй дæр ысты бæрзонд. 
Сæ номыл куывд йæ кæрты сцæттæ, 
Кæнынц сын кад, цыма сты зæдтæ. 
Ныр паддзах семæ сæн нызта, 
Æхсæв сæ радзырдтæм хъуыста. 
Лæмбынæг базыдта сæ хъару, 
Æмæ сын фестади хæлар уд. 
Сæ уынд дæр шахæн у æхцон, 
Фæлæ дын ивта боны бон. 
Уæддæр сæ шах нæ кодта хицæн, 
Сæ зондæй иста зонд йæхицæн. 
Æвдисæн у æнусон арв, 
Куыд тыхджын у хъуыдыйы арф. 

Нæ лæппуты фæндыд сæхимæ, 
Уæд сын нæ шах йæ сырх сæнимæ, 
Цыма йæхæдæг уыд сæ фыд, 
Æрбарвыста уæрыччы фыд. 
Цæмæй сæ хъыг сæнæй фæлидза, 
Фæлæ æнахуыр уыд йæ дзидза. 
Кæд сæм хæрын нæ цыди тынг, 
Уæддæр цæттæ уыди сæ фынг. 
Нæ лæппутæ физонæг хордгой, 
Сæ радыл сидтытæ ызгъордтой. 
Нæу фидауц фынг æнæ ныхас, 
Уый у нæ рæстæджы фæлхас. 
Кæсы æфсымæртæн сæ хистæр 
Йæ сæны нуазæнмæ: «Ай хистæн 
Фынгыл æвæрынмæ бæззы, 
Мæ цæстыл ауадис пъæззы. 
Цы у æбæрæг абон царды, 
Уый сомбон сыстын кæнид марды. 
Кæйдæр зæрдæ бынтон ныдцур, 
У сæнæн марды туг бындур». 
Дыккаг та сагъæсхуызæй загьта, 
Цыма кæмæндæр ингæн къахта: 
«Хæрзаддæр физонæг уыдзæн — 
Зæгьæм нæ арфæтæ куыдзæн. 
131 

Уæрыччы схаста уый æхсырæй, 
Сæ фыййау баззади къуыдырæй». 
«Мад цардæн ратты иу æртах, 
Нæ паддзах нæу йæ гуырдзæй шах. 
Йæ фыд дæсны кодта хæринаг» 
Цыдæр ма уыд кæстæр зæгьинаг. 
Фæлæ сæм дуары цурæй каст 
Нæ шах, йæ риуы рафыхт маст. 
Домбайау бабырста сæ цурмæ, 
Уæд, марадз исчи, исты сдзур-ма. 
Тызмæгæй бафарста сæ шах: 
«Зæгъут, кæй кой кæнут сымах?!» 
Фæгæпп ластой æртæ лæппуйы, 
Хæцыди ма сæ цард æрдуйыл. 
Зыдтой æртæйæ дæр, бæгуы, 
Ныр шахæн раст зæгьын хъæуы. 
У хатт рæстдзинад дæр зын быхсæн. 
Фæлæ мæнгæй та лæг ыстыхсы. 
Кæд шах мæстджын уыди, тызмæг, 
Уæддæр ныхъхъус, ныссабыр лæг. 
Дзырд дæр ныр нал хаудта йæ дзыхæй. 
Уый хъуыста лæппутæм æдыхæй. 
Фæци æфсымæрты ныхас. 
«Кæд загьтат раст, уæд ут æдас, — 
132 

Ысдзырдта шах, — фæлæ мæ мастæй, 
Кæрон ыскæндзынæн мæнг хъастæн. 
Уæ дзырдтæ ферох кæнут ныр, 
Уæ былтыл сæвæрут гуыдыр». 
Хъуьщыгæнгæ сæ цурæй ацыд. 
Уæдмæ ысзынг æрвон куырдадзы. 
Æмæ уæлхохæй ракаст хур. 
Мæстджынæй шах дæр у мæгуыр. 
Фæдзырдта паддзах сæн кæнæгмæ, 
Кæсы тызмæгæй уыцы лæгмæ: 
«Цæмæй кæны мæ уд æлгьæд? 
Кæмæй уыди дæ сæн æлхæд? 
Зын сахат лæг кæны йæхи мæт: 
«Уæлмæрдтæ сраст кæнын зæххимæ 
Дæ иу æлдарæн уыд йæ бон 
Æмæ дзы сарæзта сæндон. 
Мæхи дæ цуры раст нæ кæнын, 
Мæ рæдыд у — кæй дзы æлхæнын». 
Уый сусæггаг у, фæлæ ’ппын, 
Нæ уыд йæ раргом кæнын зын. 
Лæппутæй хистæр раст у, зоны, 
Нæ шах фыййауы судмæ хоны. 
Тынг зын у аххосыл сæттын, 
Зылынæн раст ныхас зæгъын. 
133 

Уæд рафыхт шах: «Ды дæ гæды лæг! 
Цы уыд æцæг, уый зæгъ, æдылы, 
Кæй сайыс ды, зæгъ-ма, æвзæр!? 
Мæ мастæй бахъахъхъæн дæ сæр». 
Йæ сæры магъз йæ сæрæй лидзы, 
Фæлæ сæр фесафын нæу ницы. 
Фыййау йæхицæн афтæ старст, 
Цыма йæ разы уыд цæф арс. 
Йæ уд лæууыд мæрдон тæразыл, 
Æрхаудта паддзахæн йæ разы: 
«Ныххатыр кæн, мæ шах, æрвон! 
Уæрыкк гыццыл уыди бынтон. 
Цъæх сырд ын аргæвста йæ мады. 
Фæцæр æнус цыт æмæ кадыл, 
Нæ шах! Фæлæ мæ уæрыкк тад, 
Къæбыстæ уæд мæ куыдз ныззад, 
Æмбаргæ гадза уыди, гъемæ, 
Фæхаста урс уæрыччы семæ. 
Æнхъæлдта уæрыччы хъæвдын... 
Мæ карз рæдыдыл дын сæттын, 
Хæринаггæнджытæм æй хастон, 
Мæ сæрæй уæд рæдыд нæ ахстон». 
Нæ шах йæ хъуыдыты ныттар: 
Нæй амонд равзарынæн бар. 

Йæ уд ын рацахста æрхæндæг, 
Зын уавæр бавзæрста йæхæдæг. 
У сусæгдзинæдтæй ныфссаст: 
Кæд у кæстæр лæппу дæр раст?! 
Йæ мады бирæ чи нæ уарзы? 
Куыд дзура шах йæ мадмæ карзæй? 
Кæд у тæригъæд арвæй барст, 
Уæд шах æцæгдзинадæй тарст. 
Кæд нал уыди йæхицæй разы, 
Уæддæр йæ мад ныр ис йæ разы: 
«Мæ мад, цы у мæнæй æмбæхст? 
Кæндзынæ тагъд фæстаг фæдзæхст, 
Æз хъуамæ ныр рæстдзинад зонон: 
Зæгь мын æргом — мæ фыд кæй хонон? 
Фæмæстджын сонтæй шахы мад, 
Цыма йæ риуы бахызт фат: 
«Куыд уæндыс ды, мæ фырт, æнаккаг! 
Дæ мадыл фидиссæгтæ ма кал, — 
Тыхулæфт кодта ма йæ риу, — 
Зæгъ-ма мын, чи цæуы, æниу, 
Мæ уатмæ, паддзахы фæсаууон? 
Æрмæстдæр рухс калгæ, йæ аууон 
Мæйыл æвæрын хур уæнды, 
Æфсарм дæр хъуамæ зонай ды». 

Цы ма фехъуса мад æгадцæр, 
Йæ фырты маст нæ уыди къаддæр: 
«Æз домын дзуапп дæуæй, мæ мад, 
Æви дын цард ысси æнад? 
Дæуæн тæригъæд нæй æппындæр, 
Мæ маст æхсиды тынгæй-тынгдæр. 
Æцæг цы у, уый зæгь мæнæн, 
Кæннод дæ бон фæстаг уыдзæн. 
Мæ мад дæ, уымæ дæр нæ кæсын, 
Мæ фыды номæй дæ куы фæрсын!» 
Фыртарстæй афæлурс и мад, 
Хъуьщыгæнгæ æрбадт æнцад — 
«Нæй, ницы рамбулдзынæн хъастæй, 
Мæ фырт сырды хуызæн у масты, 
Кæны йæ бардзырдтæ æххæст, 
Мæ цард уæд дауджытыл фæдзæхст — 
Мæ фырт, цы фехъуыстай, нæ хатын, 
Дæ мады ма ’фхæр, курын хатыр. 
Кæд сусæггадæн нæй зæгьæн, 
Уæддæр æй гом кæнын дæуæн. 
У царды уалдзæг удæн адджын, 
Цы дзурын, уый æрцыди раджы, 
Æмбæхст мæ риуы уыд ныронг, 
Æхсидгæ зæрдæ у æвзонг. 

Уæд иу бон паддзах цуаны ацыд, 
Куы сзынг и хур сæууон куырдадзы, 
Уæд ма мæ хуыссæны уьщтæн, 
Рæсугьд цæсгом уыди мæнæн. 
Хæрзконд æххуырст, — уыди мæ азты, 
Мæ уатмæ мын хæринаг хаста. 
Мæ риуы ссыгьди сонтæй монц, 
Нæ уарзт дæр, дам, вæййы æфсондз. 
Мæхи уромын нал фæрæзтон, 
Уьщтæн æвзонг æмæ æрвæссон. 
Фæсмойнаг нæу фæрнджын рæдыд, — 
Мæ уарзтæй равзæрдтæ мын ды». 
Йæ мадмæ хъуыста шах æнкъардæй. 
Æдзух нæ бузныг чи у цардæй? 
Æнахуыр уацæй фесты саст 
Йæ хивæнд уд æмæ йæ маст. 
Йæ бон паддзахæн нал у хъалæй, 
Хъызт бон куыд хъуынтьыз вæййы халон, 
Раст афтæ шах дæр тынг нынкъард,- 
Куы базыдта кæмæй у ард. 
Ныр зоны сусæггаг æгадæй, 
Йæхæдæг фефсæрмы йæ мадæй. 
Йæ цурæй рацыди æнцад, 
Фæлæ йын цард нæ кæны ад. 
137 

Æртæ æфсымæрмæ куы араст — 
Уыди йæ уæлæ шахы дарæс, 
Фæлæ йæ сау хъыгæй, мæгуыр, 
Уыди зæронд лæгау гуыбыр. 
Лæппутæм мадзурайæ бады, 
Нæ фæндыд шахы фауын мады, 
Фæлæ куы анызтой сæнæй, 
Уæд дзурын байдыдта хъæрæй: 
«Æгад у уазджыты æфхæрæг, 
Ныр дæр та уе стыр зонд фæбæрæг. 
Куыд раргом и, зæгьут æххæст, 
Цы уыди мах цæстæй æмбæхст?» 
Æрлæууыд хистæр уæд йæ цуры, 
Хъуыдыты ацæугæйæ, дзуры: 
«Нæ кæнын нозтæй æз тæлтæг, 
Мæ уд дзы хъуамæ уа хъæлдзæг. 
Фæлæ нынкъард сæнæй мæ зæрдæ, 
Æмæ мæм уæд фæзынд дызæрдыг. 
Уæд загьтон æз — мæ уды хъыг 
Хæссы сæнæфсиры цæссыг. 
Дыууæ æфсымæры — мæ разы, 
Æмæ дзы алчи мемæ сразы: 
У дыргъдон конд уæлмæрдты цур, 
У сæнæн марды туг бындур». 
Дыккаг æфсымæр загъта шахæн: 
«Рæстæгæн нæй фæстæмæ здахæн, 

Уæддæр цы ’рцыди раздæр конд, 
Уый махæн абон у зындгонд. 
Нæ зыдтон æз — уæрыкк цы хордта, 
Фæлæ йæ фыд куыдзы тæф кодта. 
Фæстагмæ бамбæрстон æз раст — 
Уыдис куъщзы æхсырæй хаст». 
Кæстæр æфсымæр шахмæ дзуры: 
«Нæ тæрсын æз, фæлæ дæ курын, 
Цæмæй мын бахæрай ныр ард — 
Мæ цард кæй не ’рцæудзæн хъыгдард». 
Хуыцауæй паддзах кодта сомы, 
Уый ард дæр бахордга йæ номæй,- 
Кæй нæу фыдмасты дæр мæнгард, 
Кæй ницы тасы и сæ цард. 
Лæппу дæр райдыдта уæд дзурын: 
«О, шах! Куы-иу уьщтæ мæ цуры, 
Уæд-иу дæ фезмæлд дæр уыдтон, 
Нымадтон д* алы дзырд бæстон. 
Лæмбынæг чи кæсы йæ цæстæй, 
Уый фены алцыдæр æлвæстæй, 
Гыццыл миниуджыты цы ис, — 
Уыдоныл арæх кодтон дис. 
Дæумæ падцзахы уаг нæ арын, 
Цыма дын у хæстæгдæр арынг. 
Ныхасы бацыдтæ, уæд та, 
Дæ дзырд-иу хæлцы ’рдæм зылдтай. 
139 

Дæ фыдæй æз цы дæн зæгьинаг? 
Цыма уый хорз кодта хæринаг...» 
Нæ шах фæуыргъуыйау бынтон, 
Тыххæй ма сдзурын уыд йæ бон: 
«Нырма нæй сонты гакк мæ ныхыл, 
Æмæ у арфæйаг уæ ныхас. 
Уæ туг ныккалыны нæй кад, 
Хæрам ми шахæн у æгад». 
Хъæрæй йæ фæсдзæуинтæм свды: 
«Цæттæ уæнт теуатæ! Æрвитын 
Нæ уазджыты. Цæудзысты дард. 
Фæндаг у бæлццæттæн сæ цард». 
Уæддæр сын хорз лæвæрттæ радта, 
Хæлар зæрдæтыл сæ нымадта. 
Рæдау сæм разындис хъысмæт, 
Нæ бæлццæттæн фæци сæ мæт. 
Зынаргь у алкæмæн йæ бæстæ, 
У дард, уæд ахады нæ цæсты. 
Уæд иу афон сæ балц фæци, 
Зæронд фыдæн æрхастой цин. 
Хъуынтьыз, æнкъард уыди ызнон дæр, 
Ныр та æваст фæци æвзонгдæр, 
Æмæ йæ лæппуты æхсæн 
Ныуæзта заргæйæ сырх сæн. 

СÆРГÆНДТÆ 
Номыцыт. 5 
Хуыцаумæ кувын 7 
Нæ цардæй бæрзонддæр 8 
Бæргæ 10 
Уадымс. 11 
Булæмæргъ 13 
Тæрккьæвда 14 
Хурмæ 15 
Бæсты фарн 17 
Фæлтæр 18 
Æхсæвыгон хъæуы 19 
Гыццийызарæг 20 
Сæ рæсугъд къуымты 21 
Иуæй-иу æмбæлттæн 22 
Зымæджы къæсæрыл 23 
Зарагуд. 24 
Хърихъуппы хъæлæс л 25 
Мæ сабион бонтæ мысын 26 
Мæт 28 
Сæумæ 29 
Æндон бæлæстæм чи æрцыд хъæддзауæй... 31 
Цардырæстæг. 32 
Тулдз бæласы цур 33 
Уарзт 34 
Баппæрста мæ арты 35 
Дæ цинæй 36 
Уалдзыгон æхсæв 37 
Адæймаг уарзтæй æвзонг у 38 
Хъæлдзæг уарын 40 
141 

У хуыздæртимæ 41 
Ирон лæджыуд 42 
Зынг фыстытæ 43 
Æмбæлттæн 44 
Æрыздæхт 45 
Суадон 47 
Фæсмонгæнæг 49 
Æнхъæлмæгæсæг 50 
Арфæ 52 
Æнус 54 
Æнцойæхсæвы ныв 56 
«Сæрд. Куыройы цурмæ...» 58 
Изæрыдиссаг. 59 
Фæсивæды зарæг 61 
Уад нæ фæзты сиры 63 
Уалдзæг 64 
Уæлахизы Майы 65 
Нæма йын фæци хæст. 66 
Хæхты хъæлæс 67 
Æдзард 69 
Мæ сыхы лæппутæн 70 
Хуымгæнæг 71 
Фæсивæд кæм зарыд 72 
Тохырæстæг. 74 
Хæстыбонты 75 
Ингæны уæлхъус 77 
Мадыхъарæг 78 
Саударæг ныййарæджы арфæ 80 
Иу хатт-ма мæм ракæс 82 
Тæргæйтты мæйы мит 84 
Мысын зноны бон 86 
Æмхæрæфыртты зарæг. 87 
У алчи дзуапдæттæг зæххыл 88 
Нæдуг. 90 
Туджытых 92 
142 

Фыдыбæстæ нæ сомы 94 
Нæ уыдтæн æз уазæг. 97 
Фарны рухс 99 
Фæззыгон парк 100 
Фæззыгон изæр 101 
Агуырдтон дæу 102 
Дæуæн 103 
Ме*гъдау 104 
Фын æви цæстуынгæ уац? 105 
Чызгæрвыст. 106 
Фæндыры зæлтæ 107 
Æгьдау. 108 
Фарн уæ фидыды, адæм 110 
Радзырд — Хосров Дехлевийæ 117 


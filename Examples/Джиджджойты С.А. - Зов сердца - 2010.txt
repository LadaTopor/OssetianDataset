ДЖИДЖДЖОЙТЫ Сурæт 
ЗÆРДÆЙЫ СИДТ 
ЦХИНВАЛ 
«ХУССАРАЛАНИ» 
2010 

84 (Осет.) 
Д 41 С. Джиджджойты. Зов сердца. Стихи. - Цхинвал, 
«Южная Алания», 2010. 
IЗВN - Издательский №2 СО С. Джиджджойты, 2010 
© Изд. «ЮжнаяАлания», 2010 

3 
УДЫ ФЫДÆБОН ЦÆРÆНБОНТЫ 
Адæмты исгорийы, се 'хсæндзарды барджьш æмæ барцух адæй- 
мæгтæ куы фæзынд, уæдæй фзестæмæ поэты хъысмæт трагизмы 
æууæлтыл амад уыд» у æмæ уыдзæн, цалынмæ æхсæндзарды конфликт 
барджьштæ æмæ барцухты 'хсæн рæстдзинады бындурыл ахицæн уа, 
уæдмæ. Поэты уыцы трагикон уавæр рагæй зындгонд у. Румьшаг поэт 
Эминеску ма йæ ахæм стихæй дæр равдыста: «Нищета - удел поэта», 
ирон поэты (зарæггæнæджы) хъысмæт та рагæй фæстæмæ дæр уы- 
мæй ноджы фыддгер уыди. 
Кæддагр Пушкин ирон адæмы схуыдта, «Кавказы адæмтæн 
сеппæты мæгуырдæр». Уыцы уавæр та бает уыди, Ир монголты 
ныббырсты фæстæ Кавказы бæрзонд хæхты уырынгты кæй 6а- 
вæрдтой сæхи, ууыл. Ам цæрыны фадат нæ уыди. Афæдзæн йе 'рдæг 
бæстæ уыди арф миты бын. Хъызт æмæ зæйцæуæн уавæрæй исты 
хуызы фервæзьшыл мæт кодтой зымæджы дæргъы куыстдзагъд, 
æвæгæсæг адæм. Къоста уымæн дзырдта Иры æнусон мастыл: 
«Фыдæлтæй нын баззад зæйы сæфтæн рад...» Ахæм уавæрты та 
генион поэт куы райгуырдаид, уæддэер баззадаид рæсугьд æнхъæл- 
цауæй, йæ хъару равдисыны фадат ын никуы фæуыдаид... Уыцы 
уавæрæн йæ ном дæр раст рахуыдта Къоста: «Уазал æмæ стонгæй 
Бирæгъ дæр тæрсы...» Хохаг ирон лæг йæ цæргæцæрæнбонты æдзух 
ууыл хъуыды кодта, куыд бахиза йæхи æмæ йæ бинонты уазал æмæ 
стонгæй. Иæ цонг æмæ йæ уды тых дæр ууыл хардз кодта. Зарæг 
сфæлдисынæн ницы фадат уыд. Рæстæг-иу ын æрмæст йæ зæры 
бонты фæзынд кæнæ та-иу цæсты рухсæй куы фæцух, кусын æмæ 
змæльшæн-иу куы нал уыд, уæд... Æвæццæгæн, Къоста йæ «Ирон 
фæндыры» раззаг сыфыл цы куырм æмæ зæронд фæндырдзæгъ- 
дæджы сурæт сныв кодта, уый дæр ацы уавæрыл бает у. Æвæццæгæн, 
курдиатджын фæндырдзæгъдæг Хъуыбады дæр сæхимæ æцæгæлон 

4 
► ->»► 
дунейæ уымæн æрыздæхт куырм æмæ зæрондæй... Зарæггæнæджы 
аивадæй фæ-цæрæн уыд æндæр адæмты 'хсæн, горæттаг уавæрты, 
хæххон Ирыстоны фæндыры цагъдмæ хъусæн уыд æрмæст иустæм 
бæрæгбонты. Цыфæнды курдиатджын лæджы дæр фæндыр цæгъ- 
дынмæ равдæлдаид æрмæст куырм æмæ зæрондæй. Афтæмæй аивад 
та адæймагæй домы йæ цард æнæхъæнæй, йæ цæрæнбонты фыдæ- 
бон райдианæй кæронмæ. Уыцы фыдæбонæй та йьш ирвæзт нæй 
бæрæгбон дæр æмæ къаты бон дæр, кусгæ кусын дæр æмæ улæфæн 
уысм дæр, фыны дæр æмæ хъалы дæр... Поэзи - уый у адæймаджы 
уды фыдæбон цæргæцæрæнбонты, курдиатджын уды фыдæбон. 
Афтæ рауад ирон поэтты хъысмæт æмæ сын цæрæнбонты 
дзырдаивадæн лæггад кæныны фадат никуы уыд æмæ нырдæр 
нæй. Иу ирон фыссæг дæр никуы цард йæ аивады хардзæй. Æгæ- 
рыстæмæй советон рæстæджы дæр ирон фыссæг йæ профессийы 
хардзæй фæцардаид афæдз иууыл фылдæр æртæ мæйы дæргъы. 
Махæн нæ цæрæнбонты фыдæбон фылдæр-фылдæры хардз цыдис 
бинонтæн кæрдзыны къæбæр самал кæныны охыл. 
Ацы уавæрыл уымæн дардыл ныхас æрыфтыдтон, æмæ нæм, 
уавæры аххосæй курдиат равдисыны фадат кæмæн нæ фæци, ахæм 
адæймæгтæ чысыл нæ уыд æмæ нæй чыр дæр. Мæ дзырды сæр та 
у Джиджджойты Сурæты æмдзæвгæты чиныг «Зæрдæйы сидт». 
Автор хъуамæ ацы аз æвдай фоидз азы юбилей кæнид, уый та 
нырма йæ фыццаг чиныджы рацæуынмæ æнхъæлмæ кæсы... 
Афтæмæй та, мæ нымадæй, Сурæт æрдзæй рахаста поэтикой 
курдиат. Иæ цæргæбонты йæ хъару поэзийæн куы снывонд код- 
таид, уæд, мæнмæ гæсгæ, бирæ хæрзиуджыты бацыдаид ирон 
дзырдаивадæн. Фæлæ нæ рауад афтæ, йæ царды уавæр дзы домдта 
æндæр хъуыдтæгтыл хардз кæнын йæ уды фарн, йæ курдиаты 
хъару... Гъе, фæлæ ныр уымæн аивæн нал и, кæд ацы чиныджы цы 
уацмыстæ ис, уыдон æрдзыхъæды бæрджытæ бæлвырд дзурынц 
авторы курдиатыл, уæддæр... 
Курдиаты бæрджытæ бæлвырд сты: дуне уынын, хъусын, æн- 
къарын æмæ ноджы, поэт цы уына, хъуса æмæ æнкъара йæ ал- 
фæмбылай дунейы, ууылхи зондæй хъуыды кæнын. Курдиаты ацы 
миниуджытæ сты Сурæты æмдзæвгæты дæр. Чиныг чи бакæса, 
уый сæ фендзæн йæхи цæстæй, кæд поэткон тексты бæрджытæ 
уынынхъом уа, уæд... 
Сурæт, Къуарæн рахиз фарс цы ирон хъæутæ цæры, уыдонæй 

5 
> <«<^ , 
сæ иуы райгуырд æмæ схъомыл. Фæлæ йæ царды бонтæ, чындзы 
куы ацыд, уæдæй фæстæмæ нæ горæты арвыста æмæ, йæ 
райгуырæн хъæуы кой куыд кæны, уымæй бæрæг у, йæ сабийы 
дуджы дуне куыд уыдта æмæ æнкъардта, уый: адджын мысинаг ын 
у уыцы къуым уымæн æмæ «уым сыгъдис нæ къæсы, æрвон хурау, 
арт...» Стæй ноджы: 
«Уым хъуыстон дадайæ æз аргъау фæрныг, 
Уым тахти мсг сæрты фæззыгон зсерныг... 
Уымуарзтон æз тар хъæд, фыдæлты мæсыг,- 
Гъе, уый у мæ хьынцьым, мсг хъæрмуст цсессыг...» 
Сурæт, йæ царды цы бавзæрста, уымæй хорз базыдта иу 
æцæгдзинад: дæ хъысмæты ныв дын цы ныббаста, ууыл хъæцын 
фæраз. Уыцы ныв ды дæ мидвæндонæй нæ аивдзынæ, фæлæ 
лæгæн йæ бон цы у, уый та - дæ сæр дæ райгуырæн бæстæ æмæ дæ 
ныййарæг адæмæн снывонд кæнын, гъе, æмæ ацы раст хъуыды 
Сурæт айв загъта йæ иу æмдзæвгæйы: 
Лæгæн хуыцауæй рард у алцы, - 
Фæнды йыл хъæц, фæнды йыл хæц... 
Фæлтау нæ Ирмæ ды дæ балцæй 
А&уд зæрин тæбæгъыл хæсс! 
Сурæт йæ царды бирæ цыдæртæ бавзæрста æмæ зоны: лæджы 
дунейы хæрзиуæг цин æвзарын кæны, хæрам та мает æмæ хъыгыл 
æфтауы; цин стæм у, хъыг - хæрх... Гъе, æмæ адæймаджы царды 
фылдæр* хъызт боны æрхуымау, у: 
Хæрзиуæгæн йæ цин, йæ хъармæй 
Фæкæны зæрдæ хатт хъыдзы, 
Ыстæй та ног æрттæдæлармæй 
Цæуæм... Нæ зымæг ныл хъызы... 
Афтæ айв загъд ма у Сурæтæн йæ цæстуынæн нывты тыххæй 
цыппаррæнхъон æмдзæвгæ «Къаппа-къуппа»-йы дæр. Ам ма 
банысаны аккаг у, Сурæт дзырдты мидмузыкæ (гармонион 
зæлаив) дзæбæх кæй хъусы, уый дæр: 

6 
. ->»► 
Урс дидинæг мусы хъусы 
Цадæггай ысхылди, хъусы. 
Хъарм уддзсгф æй узы, узы, 
Аргъау ын ксгны йæ хъусы... 
Сурæты æмдзæвгæты чысыл нæй, риторикой хъæртæ æмæ 
фæндийæгтæй амад чи у, ахæмтæ дæр. Редактор кæм дæн, уым 
дзы иуæй-иуты систон чиныгæй. 
Гъе, фæлæ мæ фæндиаг у, Сурæт йæ ног уацмысты ахæм 
риторикой зондамонæнтыл йæ къух бынтондæр куы сисид æмæ 
куы фыссид йæ зæрдæ æмæ йæм йæ поэтикой фантази цы 
дзурынц сæ тыхсты æмæ сæ цины бонты, æрмæст уыцы 
æнкъарæнтæ, нывтæ æмæ сагъæстæ. 
Нафи 
12X12009 

ИРЫСТОНÆН 
Дæ сагъæс уæнгты зилы маргъау, 
Уыны мæ зæрдæ сомбон рухс. 
Сæрибар чидæр хоны аргъау, 
Фæдисы лæг фæцъус,- ныхъхъус. 
Æрцыд нæ уалдзæг, дæттæ згъорынц, 
Фæзыны сомыл карз тæрхон. 
Нæ бæстæ, маху; зонынц, - 
Æрцæудзæн уый дæр тагъд бæстон. 
22.03.2000 

->»► - 
8 
ХЪÆБУЛАУ ЗЫНАРГЪ ИРЫСТОНÆН 
Дæдтæй, хъæбулау куы схъæбыс кæнин дæу, 
Куы дæ скъæфин нæ хуры тынтыл дард, 
Куы нал хъусин дæ арф хъæрзын, дæ уæуу, 
Куы райхъуысид дæ фидар риуæй зард. 
Куы рæзиккой дæ талатæ ныфсджын, 
Æнусон цард куы кæнид семæ 'мдзу, 
Куы сæм æндавит хуры тын тыхджын!.. 
Мæ сонт бæллиц, сæууон хурау æрцу! 

ИРОН ХÆСТОНЫ МОНОЛОГ 
Æз нæ Иры сахъ лæппу дæн, 
Дæн Фыдыбæстæйыл бает, 
Йе сæфт уыны Ир тæппудæй, 
Уарзы сагсур фыртты хъазт. 
Æз аланты удæй конд дæн, 
Змæлы ме уæнгты сæ туг, 
Хайджын дæн сæ нæртон зондæй, 
Фæлæ сызмæстис нæ дуг. 
Дидинæгæн, цардыл тохæн, 
У мæ уаз бæллиц нывонд, - 
Булæмæргъ куы зара хохæй, 
Быдыр дæр хъырндзæн бæрзонд! 
Æз цы тулдз бæласыл бадын, 
Арф дæр уадздзæн уый уидаг; 
Æз цы уаз фæндоныл тайын, 
Уымæн хурмæ ис фæндаг! 
Хъуамæ бахеидæм нæ фидæн, 
Тасæй ничи скодта фос. 
Мах Иры дзыллæмæ сидæм: 
У дæ удвидар - нæ хос. 
У дыууæ дихы нæ бæстæ, 
Бахеидæм сæ куыд æндон. 
Мах нæ цæлхдуртæ ныесæттæм, 
Ирæй Ирмæ суæм æнгом. 
Иры амонд - Иры бартæй 
Скæнæм цотæн уаз мæсыг! 
Сомбон та нæ чысыл муртæ, 
Мауал калой ставд цæссыг. 
1990 

10 
> ->»► « - 
МÆ АДÆМÆН 
Цы у мæ бон мæ чысыл Иры адæмæн? 
Мæ лæвар уын уæд хуры тынтæ авдæнэен. 
Мæ сыгъдæг уд, æрывæрин уын айдæнæн, 
Мæ уды уарзт ныууадзин уын рæвдауынæн. 
Йæ цæрдæг фезмæлд ракурин æхсæрдзæнæн, 
Нæ бул-булы зард бавæрин нæ зарæгæн, 
Йæ тыхджынтæ æрбассивин æз денджызæн; 
Сыгъзæрин уарт уын саразин æмбæрзæнæн: 
Йæ рæсугъдтæ æртымбыл кæнин уалдзæгæн, 
Йæ хæзнатæ æсхъæбыс кæнин фæззæгæн, 
Нæ хуры тынтæ бавæрин æсцырынæн, 
Ыскæнин сæ фæрдгуыты хал нæ адæмæн. 
03.01.2001 

> < 
НÆ РЕСПУБЛИ1СÆЙÆН 
Æвзонгæй æвзонг дæ, стонгæй стонг, 
Дæ рухс дæр дын байсынц, дæ хор дæр, дæ дон. 
Цы фыддæр митæй дын нывæндынц фыдбон, 
Дæ рæсугъд уагæй дын скодтой зындон! 
Дæ райгуырд дын зонæм, æвзонг дæ бæргæ, 
Æскæн мæсыг, - фидар! - лæугæ, 'мæ лæугæ!!! 
Кæм цудгæ кæндзынæ, кæм згъоргæ, цæугæ, 
Кæмдæр та кæлдзынæ, уæддæр зон: лæг дæ! 
Æвæд у дæ фæндаг, къæдзæхтæ, былтæ, 
Рæздзынæ, зындзæни дæ онджы тыхтæ. 
Æсфыцдзæн нана дæр йæ муртæй гуылтæ, 
Æфснайдзæнис хур бон йæ паплой къуымтæ. 
Нæ тæлтæг хъæбултæ ныккалдтой сæ туг, 
Цæмæй уа дæ фидæн бæллиццаг рæсугъд. 
Уай барджын, сæрибар, тыхджынæй рæдау, 
Дæ онджы æзмæла цыхуыздæр æгъдау. 
Алантæн сæ фæлгондз бæрзонд уыд, дæрдтыл, 
Ды дæр æй æсфæлындз, дæ урсхох бæстыл, 
Нæ Нарты Батрадзау, æвидигæ тых, 
Ацæмæзы уадындз куыд зæла зæххыл. 
1.01.99 

НЫХАС, ЦХИНВАЛÆЙ 
ЧИ АЦЫД,УЫИМÆ 
Лæгдзинад нæу, дæ фыды бæстæй 
Фæлидзай дард, æсуай хъæзныг; 
Фæлтау уал бафæраз, фæсхæст та, 
Æсцырын кæн дæ къæсы зынг. 
Бæллиццаг нæу кæйдæр дыргъдонмæ, 
Дæ рæгъау баскъæр æмæ хиз! 
Æркæс, мæ хур, дæ цард, дæ бонмæ, 
Дæхи æгады номæй хиз. 
Лæг дæ?! - уæд ма ныууадз дæ бæстæ, - 
Кæйдæр ахстоны ма уадз къуыртт! 
Дæ къæсы нæй, зæгъгæ, дæ кæстæр, 
Дæ уидаг уæд æрцæудзæн къуырд!.. 
15.12.1998 

13 
— <«<- < 
ЦÆМÆ'РЦЫДТÆН? 
Кæм райгуырдзæн, кæй мад уыдзæн - тæхудиаг? 
Кæй хъæбул уыдзæн, нæ чысыл Ирæн 
Иумæййаг? 
Кæрæф, зыд ыл, кæм бахæцыд, фыд худинаг? 
Кæй нæ фæнды нæ чысыл Иры 
Иудзинад? 
Кæм мигъты 'хсæн фæленк кодтай, фæрасыг дæ? 
Дæуæй лæгдзинад гъе, ацы лæг, 
Кæдæм фæлыгъд? 
Рæстдзинадмæ куыннæ бæллон, куыд амæлон? 
Мæ кæстæртæн сæ фарны сом 
Куынæ фенон? 
Цæй тыххæй уæд, цы нысанæн, куыд фæзындтæн? 
Кæд налхъуыдтæн, уæд а-бæстæм 
Цæмæ 'рцыдтæн? 
01.02.2000 

->»► •- 
НОГАЗОН. »ФÆИРЫСТОНÆН 
Дæ сæнтты Хуыцауимæ фæдзурыс, 
Æдзух дзы цин 'мæ хорздзинад фæкурыс. 
Цы уыдзæн сом, - ды дæр мæнау нæ зоныс, 
Фæлæ æнувыд - домыс æмæ домыс. 
Цы хуыздæр куывд, - æнувыд дын æрцæуæд, 
Цы рæсугъд фарн, - дæ къонайы æрцæрæд, 
Нæ Хуыцау дæ хуыцæутты 'мрæнхъ скæнæд, 
Уæнт де 'мбæлццон сабыр дуне, цъæх дзæнæт! 
Мæ арфæ дын, хæлар уæт о, мæ хæлар! 
Бæркад 'мæ цинæй байдзаг уæт дæ хæдзар, 
Дæ бон, дæ цард, æнувыд уæт дæхибар, 
Дæ онг, дæ сом та - амондджын, сæрибар. 
1996 

НАЦИТÆ 
Уарзын бирæ фæззæджы æваст мыртæ, 
Алыгъуызон бæлæсты рæсугъд сыфтæ. 
Дунейæн йæ хъулон-мулон нацитæн 
Æз кæнин, мæ хъæбултау, рæдау цинтæ. 
Чи 'взары: ариагу, гъе, дзуттагу?!. 
Алчи дæр сæ стыр Хуыцауы скъуыддзаг у, - 
Иу уидагæй равзæрдысты адæмтæ, 
Æмæ се 'хсæн не вæрын æз арæнтæ! 
12.02.02 

НОГ ^ИРЫСТОНЫ 
Баталынг, фæлæ нæ къуымтæй 
Рухс кæлы, кæм ис хуыссæг? 
Зилынц фысымтæ æвзыгъдæй, 
Ахсæв - Ног азы æхсæв. 
Стъалытау æрттивынц уынгтæ, 
Ног азæй рæсугъддæр нæй. 
Æфсин авæрдта йæ фынгтæ, 
Хистæр, ракув-ма иын, цæй! 
Райхъуыст арфæтæ Мæскуыйæ, 
Цины гæрæхтæ нæрынц. 
Хистæр ракуывта сыкъайæ, 
«Оммен» - кæстæртæ зæгъынц. 
Хъуысы алгъуызон гæрæхтæ, 
Арвыл ферттивы салют. 
'Нкъард лæгæн дæр - рухс йæ зæрдæ 
Цардмæ барæвдз ис йæ уд. 
Арфæ дын кæнæм, Ирыстон, 
Абон ног Ног аз у дæуæн! 
У дæ хæдбарæй æвæсмон, 
Ма уæт рухс цинтæн фæуæн. 
10.11.08 

> < 
ЛИГЪ ДОН ÆМÆ ТОХГÆНÆГ 
Нæ хъæзныг фæлыгъдис, нæ хохмæ йæ каст, 
Иры фаг йæ мулктæ, - фæцис ам йæ хъазт. 
Йæхицæн уым чинтæ, - хæдзæрттæ бæстон, 
Цхинвалæн цы кæнон? - «хæцын нæу мæ бон?» 
Фæкаст æм бынтон раст йæ тæппуд тæрхон, - 
Æхцонæй ныуаздзæн сыгъдæг дон хæххон. 
Тохгæнæг: 
- Цы кæнон, мæнæн у мæ хъысмæт æндæр: 
Цхинвалы дзæнхъадур - зæринæй хуыздæр. 
Махзонæм кæрæдзи: мæгуыр у мæгуыр... 
Быцæу нæм нæ уыдзæн: дæ гуыл у - 'мæ гуыл!.. 
Нæ карз тох цæуыл уыд, кæд лидзæм дæрдтæм? 
Цыфыддæр знагæн нæ гæрзтæ дæттæм?! 
Мах бавзæрстам бирæ тæрæнтæ, æстонг, 
Кæй ма фæнды абон ызнаджы ысконд?! 
Нæ сагсур лæппутæ дзыназынц дæлдзæх, - 
Маххизæм нæ уæлмæрд, нæ фыдæлты зæхх. 
Нæ æрдхорд лæппутæ, лæмбынæг уæ дзырд, 
Хæдбар у нæ зæрин, фæлæууæм ма цырд. 
Кæд уадзит уидæгтæ уый арф æмæ дард. 
Æндавит та хурау нæ артдзæсты арт. 
23.01.2000 

КÆД, КÆД? 
Нæ зонæм сомбонæй нæ бон, 
Нæ фидæн нæу нырма бæстон. 
Æнусты дæргъы Ир бæлццон, - 
Нæ зыны фæндагæн кæрон. 
Кæдмæ сæрибармæ бæллон, 
Кæд æртæхдзæн нæ урс бæлон? 
Кæд уыдзæни Ирыстон иу, 
Кæд бафсæддзæни цинæй риу? 
23.02.03 аз. 

19 
<<«- 
ЧИДÆДЫ? 
Кæд Иры хæхты зæйты фезмæлд дæ, 
Æви айнæджы халæг карз тых дæ, 
Кæнæ уалдзæджы хъарм æндавæн дæ, 
Чи дæ ды? 
Чизоны Хуыцау 'мае Чырыстийы тых дæ, 
Карз уад-тымыгъы зилгæ улæн дæ, 
Сæрдыгон хуры æрттиваг тын дæ, 
Чи дæ ды? 
Денджыз авдæнæн, арв та гобанæн, 
Кæмæ æмбæлы, уыцы хъомыл дæ, 
Донбеттыры гуырд нарты фырт кæд дæ 
Чи дæ ды? 

20 
-»» < 
ИРЫ ПАТРИОТ 
Мæ бæллицтæн сæ фыццаг у мæ Ир;- 
Нæ йын хъæцын йæ улæфтыл, йæ рисыл, 
Йæ зынтæм ын æз бадарын мæ риу, 
Æз хъахъхъæнын йæ мæсыгы, йæ сисы. 
Цырын артау ын хъахъхъæнын йæ ном; 
Сосланы уартау 'мбæрзын ын йæ сом. 
Нæртон симдау куы ныннæрид йæ цин, 
Уæд ын йæ мает, йæ тугкалдылхъæцин. 
8.02.2001 

НÆ ФЫДÆЛТÆ 
Махæн нæ фыдæлтæн сæ ном 
Хъуыст уыдис дардыл куыд уæндон, 
Æлвæстастæу, бæрзонд, хæрзконд, 
Цъæхдзаст, къæбæлдзыгсæр, х&стон. 
Куы уаит, гъей, джиди, мæ бон, 
Сæ хорздзинæдтæ сын зæгъон... 
Æндонау фидар уыд сæ конд, 
Нæрыдис дунейыл сæ ном. 
Тыхгæнæг сын нæ кодта тых, 
Болатгуырдтæ дзы арæх уыд, 
Уæйыджы змæлдау уыд сæ зылд> 
Уыд арвы цæлхъхъау та сæ дзырд. 
Къæдзæхау фидар уыд сæ цонг, 
Цæнгæтау уыд хъандзал сæ онг, 
Æмбисонд уыд сæ куыст, сæ хъазт, 
Сæ цæрæнуат та уыд Кавказ. 
9.09.99 аз. 

22 
Мее фырты чысыл фырт маг агрЪомЬта: 
глобусыл, дам, мын Ирыстон фенын каш. 
НÆЗÆХХ 
Нæ буцгæнæг зæхх дæ, нæ мад, гъе, нæ фыд, 
Нæ царды зынаргъдæр, дæ хъæбыс, дæ уынд. 
Дæ уидæгтæ мæры кæрæдзийыл быд, 
Хъайтартæ, богалтæ дæ къонайы гуырд. 
Ды асæй чысыл дæ, дзынгайы ас раст, 
Дунейы нывæцыл нæ зыны дæ ас. 
Дæ удæй егъау дæ, Алан æмæ Ас, 
Сæрыстыр, бæллиццаг, дæ адæмы уарзт. 
Нæ рухсгæнæг не 'гъдау, нæ фыдæлты кад, 
Æнцайы дыл былмæ фыдызнаг мæнгард, 
Уæддæр та Хуыцауæн Ирон лæг лæггад 
Фæкæны, нæ хæссы йæ сæрмæ æгад. 
25.03.03 

ЧИ СТÆМ? 
Цымæ ныр чи стæм мах? 
Кæцæй цæуынц нæ удтæ? 
Цæмæн у иу хъæзныг, 
У иннæ стонг, скъуыдтæ?! 
Цы сарæзта сæ иу? 
Цы фæрæдыдис иннæ? 
Сæ царды кæрон - иу, 
Цæмæн у дих сæ ингæн?! 
Кæдæм тырнæм, кæдæм, 
Æдзух тæлфгæ, æзгъоргæ. 
Зæххон цардмæ, лæгау, 
Мах чи фæкæны хонгæ?.. 
1994 

ЗАРÆГ 
Ды макуы азар знаджы зарæг; 
Мыййаг дын рауайдзæни хъарæг. 
Лæгау зæрдæйæ хиз дæ уæзæг, 
Æмæ дæ мачи хонæт уазæг. 
Æрцæудзæн тагъд нæ дуг, нæ уалдзæг, 
Ызнаг нынныхъуырдзæн йæ тызмæг. 
Йæ бартæ суадздзæни фыд зымæг, 
Нæ къуымæй хъуысдзæн дардмæ зарæг. 
25.0105 

1 25 
ФÆЗЫНД НÆМ ÆНАМОНД ГУЫРДТÆ 
Санахъоты æмæ Кæркуысты 
худинаггæнджытæн 
Иры зæххыл, Ирон удæй, 
Куы райхъуысы хъæрзын, 
Куы иртаесынц сæ раст фæдæй, - 
Ыстынг вæййы мæ зын. 
Нæ фыдæлтæн, нырыккæттæн, 
Дæрдтыл нæрыд сæ кад, 
Фæцудыдта кæйдæр кæстæр, 
Фыд фæндагыл фæкалд. 
Цæй, ахæмтæн цы бакæнæм, 
Куыд сын фæуæм аккаг?!. 
Нæ рухс соммæ æрбатардтой, 
Сæ цъыф цæсгом - æлгъаг. 
Цы бакæна йæ мæгуыр мад? 
Хæрзаг хуыссы йæ зынг: 
Кæм бамбæхса йæ фырты 'гад, 
Куыд рухс кæна йæ къуым? 
Зæгъ-ма дæ фæнд Ирон нана, 
Дæ куырыхон ныхас. 
Куыд рафауæм, куыд аппарæм 
Фыд кæстæрты, фыдхæс?!. 

26 
► ->»► — , 
ХУЫЦАУЫ БАР 
Æзнæтæй-иу æзнæгты æз æлгъыстон, - 
Æфхæрд уд сæм нæ урæдта йæхи, - 
Фæлæ сæ ныр Хуыцауы бар ныууагътон, - 
Сæ фæдыл уæт æфтыд сæ фыд, сæ хин. 
Нæ фæнды мæн Хуыцауы разæй лидзын, - 
Нывæндæт нын йæ барвæндæй дзæнæт! 
Æхсæв уа, бон - цы Ирыстоныл ризын, 
Хуыцау нын уымæн рухс сомбон зæгъæт! 
25.04.2000 

ИРОН ÆВЗАГ 
Æвзаг - нæ хъару 'мæ нæ дарæг, 
Æвзаг - нæ тых, нæ арты зынг. 
Æвзаг нæ хæзна у, нæ дарæг, 
Æвзаг - нæ цин, нæ цæсты сыг. 
Æвзаг - нæ хъахъхъæнæг, нæ уæзæг, 
Æвзаг - нæ мады 'хсыр - сыгъдæг. 
Æвзаг - нæ хæцæнгарз, нæ цæвæг, 
Æвзаг - нæ истори хæссæг. 
Æвзаг куынæ 'ртива нæ къуымы, 
Æвзаг куынæ хæсса бæркад, 
Тыллæг уæд нал зайдзæн нæ хуымы, 
Уæд митау батайдзæн нæ кад. 
* * * 
Ды цалынмæ цæуыс нæ зæххыл, 
Ды цалынмæ кæныс дæ зард, 
Уæдмæ тæхдзыстæм мах уæлæрвтыл, - 
Æнæ дæу - саудалыг нæ цард. 
Дæ цардæн хосгæнæг - дæ адæм, 
Дæ сыгъдæгдзинадмæ тырнæм. 
Фылдэер фысгæ, фæрсгæ дæ кадæн, - 
Мæлгъ ныхас не 'взагыл кæнæм. 
Фæдис, Сатанайау - Хуыцаумæ, 
Сосланау фестдзынæн дæлдзæх. 
Мæ сидт - Ацæмæзмæ æххуысмæ, 
Цæмæй нын айзæлай дзæбæх. 

* * * 
Ды дард фæндагæй махмæ 'рцыдтæ, 
Дæ балцы бирæ уыд зынтæ. 
Кæмдæр дæхи туджы мæцыдтæ, 
Уæддæр «Ирон æвзаг» хуындтæ. 
Аккаг дæ, хурмæ схизай балцы, 
Фæуой стъалытæ дæ хай. 
Фæуа дæ хорзæй царды алцы, 
Дæ балцы мацæмæй тыхсай. 
Бæлас йæ уидаг арф куы уадзы, 
Нæ вæййы уымæн уæд мæлæн. 
О не 'взаг, ард хæрæм дæ разы, 
Æнусон цардмæ дын бæллæм. 

* <<«- 
КÆМ ДÆ, МÆ БÆЛЛИЦ? 
Арвы роны хъулæттæй дæ сбидзынæн, 
Хуры тыны 'ртивæгтыл дæм хиздзынæн. 
Денджызы фæллад улæнтыл симдзынæ, 
'Хсæрдзæнæн йæ урс пырхæнты 'рттивдзынæ! 
Агуырдтон дæ, агуырдтон нæ бæрзæндты, 
Цъититæн сæ сагкæмты, сæ дæлæртты. 
Денджызы мæдузæйæн йæ цъæх уæнгты, 
Къæдзæхты ызгъæлд дуртæн сæ цъæл зæнгты!.. 
Фертывтай мæм сау хохæн йæ дæлармæй: 
Фервæзтæн, дам, карз дугты нымæгхъармæй! 
Дард къуымтæй, дам, рамбырд кодтон Ирæтты, 
Хохы бын сæ 'рцæрын кодтон иурæтты. 
Иры та нæ Ирон фæндыр зæлдзæнис, 
Фарны зонд, дæ «Ныхасы» - ныннæрдзæнис. 
Рухс кувæндон, Уазы хох ды уыдзынæ, 
Иры амонд, рухс Фидæн ды хуыидзынæ! 
23.04.2000 

ИР Й-ИРМÆ 
Цыфæнды ма 'фхæрæм нæ дуджы, 
Кæмдæр дзы хорздзинад дæр ис. 
Ирондзинад фæтынг нæ туджы, 
Дыууæ Иры ысты цæдис. 
Цæгатмæ барджынæй фæсидæм, 
Æмхуызон у нæ цин, нæ рисе. 
Йæ ныфсæй зæдтимæ фæсимæм, - 
Нæ зын, нæ уæззау рад фæцис. 
Нæ иудзинад, нæ цины зæлтæй, 
Знаг нындзыг вæййы, тыхеы. 
Йæ сау фæндтæй, йæ калм сæнттæй 
Йæ риуы како-сындз ныхеы. 
Нæ бæллиц махæн уадзы таутæ, 
Ызнаг йæ гæндзæхтæ цæгъды. 
Нæ уалдзæг тынг кæны йæ бартæ, 
Фæрныг фæнд цадæггай цæуы. 
25.11.06 

31 
ФИЙЙАУ 
Æртхутæгау ныннымæг, нæ цæугæ дон бæрзонд, 
Ныффæлурс ис нæ фиййау, нæ ахсы уавæр зонд. 
Йæхи уынгмæ æхсæрдзæн, ивылд донау, цæуы, 
Йæ къабæзтæй дæр лæсæн, къæвда донау, тæдзы. 
Йæ алварс 'фтауы дидин, 'хсиды царды цин, 
Йæ фосæн та хæрамæй, фыд бон æмæ фыд хин. 
26.09.2000 

32 
► ->»► _ 
НÆФÆС ЗÆД-НÆ КАТАЙ! 
Æвзонгæй ныххуыссы сæ къонайы зынг, 
Фæдзыназæм бирæ, фæкалæм цæссьтг. 
Кæуынæй нæ сæфы нæ катай, нæ хъыг, 
Сындæггай æзгъæлы фыдæлты мæсыг. 
Нæй ахæм дæсны лæг, æсбийа нын кау, 
Æрывæра цардæн рæсугъддæр æгъдау. 
Фыдниз ныл æсхæцъыд, фыд царды фæрцы, 
Æсхæццæ ис бæстæ, кæй ма чи фæрсы! 
Нæ кæстæртæ 'ууилынц цыфыддæр мæргтæ, 
Æркæлынц зæрондау сæ рæсугъд уæнгтæ. 
Æзнон дæр сæ уындæй рухс кодта зæрдæ. 
Сæхи къухæй абон - сæ ингæн цæттæ. 
Йæ бынмæ сын ласы сæ лæгдзинад дон, 
Сæлæф митау, тайы сæ уæнгты æндон. 
Тæхуды куы фæуит Хуыцауæн фæндон, 
Куы 'рцæуит сæ митæн рæхджы бон кæрон. 

33 
— > ««<- « 
РАСЫГГÆНАГ 
Йæхи дын хондзæн Ирæн цонг, 
Дæуæй та домдзæн алцы 'ввонг. 
Нæ вæййы никуы уый æвронг, 
Нæ фæразы йæ къах, йæ онг, 
Цыма уыд мин азы стонг. 
Нырма йæ карæй у æвзонг, 
Фæлæ йæ адыл нæу йæ зонд. 
Уæддæр, бæгуы лæгау - йæ конд. 
02.05.01 
3* 

->»► «- 
МÆ РАЙГУЫРÆН ХЪÆУ 
Цы хæхты хъæбысы æз рæзтæн чысылæй, 
Цы къуымты æзгъордтон фыд галиу; фысымау, 
Кæй хуыдтон мæ уæзæг, мæ уарзон бынат; 
Кæм сыгъдис нæ къæсы, æрвон хурау, арт, 
Кæм райхæлд къуыбырау мæ зæрдæйы уарзт, 
Сæумæйæ изæрмæ кæм зæлыд мæ хъазт; 
Кæм хъуыстон дадайæ æз аргъау фæрныг, 
Кæм тахти мæ сæрты фæззыгон зæрныг; 
Кæм уарзтон æз тархъæд, фыдæлты мæсыг, 
Гъе; уый у мæ хъынцъым, мæ хъæрмуст цæссыг. 
20.02.1999 

ТÆРХОН 
Нæ хъæуы кæстæртыл тæрхон, 
Нæ зонынц сомбонæй сæ бон. 
Æдзух дæр тыхст, æсхуыст сæ дзырд, 
Ыстæм бынтон чырыстон гуырд. 
Кæм ис - Сатанайау зæнджын? 
Кæм ис - Уырызмæгау уæзбын? 
Фæлæ дзы февзæры уæддæр, 
Уæздан, зæрдæвæндон кæстæр. 
Кæд уаид ног нæ арв рæсуг, 
Кæд дидин рафтауит нæ дуг; 
Нæ цот та сындидзысты уæд, 
Нæ къæсы гуырдзæни та зæд. 
21.06.2001 

36 
СÆРИБАР АГУРÆГ 
Кæм уыдтæ, кæм цыдтæ, 
кæмлыгътæ? 
Дзыллæйы куыд кæныс хъæбыс? 
Кæд сызмæлой хæхтæ 'мæ бæстæ, 
Æрвон тыхтыл сæвæр ды ныфс! 
Кæд хурæн йæ рухсмæ, 
йæ тынтыл, 
Æзгъорыс, уæларвмæ тырныс, 
Рæстдзинад, дæ фæндаг, 
дæ фæлгондз, - 
Дæ риуыл «Сæрибар» 
ныффысс! 
1992 

КÆМÆНКУЫД? 
Нæ вæййы хорз æдзух дзыназын, 
Цы дын ис ууыл цин фæраз, 
Æмгармæ макуы бахæсс азым, 
Цытагур макуы кæн фæлхас. 
Лæгæн Хуыцауæй рард у алцы, 
Фæнды йылхъæц, фæнды йылхæц, 
Фæлтау нæ Ирмæ ды дæ балцæй 
Дæ уд зæрин тæбæгъыл хæсс. 
20.07.02 

->»► 
38 
ЦАРДÆН 
Æрдзы ис нæ фыст 
карз закьон; - 
Дæ бынат - 
Зон! 
Дæхи уый хон, 
Цы дæм æмбæлы, 
Цард, мае 
бон! 
1996 

39 
ЛИГЪДОНЫ КАДÆГ ИРЫСТОНÆН 
Тыхдымгæтæ æсфæйлыдтой, 
Æрхастой мæ дæумæ. 
Æз сонт чызгæй дæ рухс фæлгондз 
Æснывæзтон уæдмæ. 
Æз рухсагур рæубазырæй 
Бæрзонд рæтты зылдтæн, 
Æз агуырдтон мæ фыдæлты, 
Сæ фæдтыл сын цыдтæн. 
Мæ уарзон зæхх, дæ хъæбысы, 
Æрныуæрстон мæхи. 
Куы дын фенин рæсугъд сомбон, 
Уæлæрвты уæд тæхин. 
21.12.1998 

-»>► * 
ÆФСОНДЗ 
Кæд цардæй нæ уыдтæн, къæсдæрау, рæвдыд, 
Нæ мын уыдис чинтæ, нæ уыдтæн хъæзныг, 
Уæддæр кусын уарзтон, уыдтæн æз цæрдæг, 
Бæркад-иу æрхастон мæ куыммæ фæззæг. 
Сылгоймаджы митæ зыдтон æз бæлвырд, 
Мæ уарзон æмгæрттæй мæ уд уыд рæвдыд. 
Æнхъæлдтон, фæуыдзæн нæ зын цард рæхджы, 
Уыдзæн нын цæхæр арт фæнычы бæсты. 
Фæсайд дæн, - мæ хъысмæт чъынды у, дæрзæг. 
Нæ зæдтæ - æгомыг, æсарæххæйрæг. 
Æдзух дæр æссары нæ хицау æфсон: 
Сæрибары бæсты нæ хай у æфсондз. 
22.09.2000 

41 
ИРОНÆГЪДАУ 
Дидинджыты хъæндилтæ дæр уарзынц, 
Уыдон фæрцы рафидауы цард. 
Ирæттæ æзнæгты дæр нæ фауынц, 
Иу зынгæй та сцырын кæнынц арт. 
Хуыцауы раз бæрзæйкъулæй нæ лæууынц, 
Хуыцауы раз дæр хъахъхъæнынц сæ кад. 
Знагæн та йæ сау митæ фæбарынц, 
Айрох вæййынц сау митæ, æлгъаг. 
Сонт удтæ та сцырын кæнынц иу арт, 
Иу къæсы дæр самайынц мæсыг. 
Уарзты фæрцы сусæг хæрам амард, 
Уарзты фæрцы нал кæлдзæн цæссыг. 
21.10.2003 

«ХУРЗÆРИН» ÆМÆ НЕ 'ВЗАГ 
Рæсугъд зарæг фæкæнæм Ирæн, 
Нæ хъарм зæрдæ йыл мах нæ ивæм. 
Йæ цин нæ зæрдæмæ хæссæм, 
Æмæ йæ сомбоныл тыхсæм. 
Ирондзинад тæлфы нæ туджы, 
Уый тынг хъæуы нæ хæццæ дуджы. 
Ирон æвзаг нæ ныфс, нæ дарæг, 
Уый у нæ тырыса, нæ зарæг. 
Фæлæ цы у Ирон хæдзар, 
Кæмæн нæу «Хурзæрин» хæлар? 
Кæм нæ кæны йæ цырагъ рухс 
Ирон фарн уым нымæг, ныхъхъус. 
Нæ зæххыл не 'взаг уæд æхсин; 
Рæвдауæм æй, кæнæм ыл цин. 
Нæ раздзог хъуамæ уа æдзух 
Хъæуын, зæлынæй ма уа цух. 
Æвзæгтæ зоныныл - нæ тох, 
Нæ буц æвзаг цæмæн у рох? 
Кæйдæр æвзаг хæссæм бæрзонд^ 
Нæхи 'взагæй нæу буц нæ зонд. 
10.09.08 

ТЕРКÆН 
Кæдæмфæнды ма цу, 
Кæмфæнды æзгъор, 
Уæддæрудæбындур 
Нæртон Зæхх Ирон. 
Дæ цæссыгтæ калыс, 
Æхсæв æви бон, 
Æгæр бирæ зоныс, 
Нæ Иры тæрк дон! 
Дæ хуызæн æвдисæн, 
Историйæн нæй, 
Куы фæлæууис иу уысм, 
Куы сдзурис дзыхæй. 
Ирыстон - дзæнæтон, 
Дæуæй уаздæр нæй, 
Дæу ысты мæ уæнгтæ, - 
Зæхх, дон æмæ къæй. 
1996 

44 
. ->»► — . 
ЗЫНУАВÆР 
Нынтъухы нæ рæстæг йæ дæрзæг къухтæй, 
Кæйдæр мает нын исы нæ мæгуыр удтæй. 
Æппары нæ зынты, фыддæрæй-фыддæр, 
Зынг тулы нæ зæххыл, нæ кæны хуыздæр. 
Фæсайы нæ хæйрæг йæ мæнгард митæй, 
Фæстагмæ фæхатæм, нæ цин уыд фынтæй. 
Ныддур вæййынц уæнгтæ, нæ йын арæм хос, 
Æгъатыр нæ рæстæг, æдзæсгом - нæ бос. 
5.03.00 

► <«<- 
ХУР ÆРТТИВДЗÆН 
Цыфæнды ма сдыма, цыфæнды ма схъыза, 
Уæддæр нæ уалдзæг æрцæудзæн. 
Цыфæнды ма сæла, цыфæнды ма кæла, 
Уæддæр æзгъордзæн æхсæрдзæн. 
Цыфæнды ма кæуа, цыфæнды ма хъæрза, 
Уæддæр та-иу гуырдзæн нæ гыццыл. 
Цыфæнды ма дзурæм, цыфæнды ма цудæм, 
Уæддæр та фæуыдзæн нæ хъынцъым. 
Цыфæнды ма стыхсæм мæйдар, къуырма æхсæв, 
Уæддæр та æрленк кæндзæн бон дæр. 
Цыфæнды ма нæра, цыфæнды ма уара, 
Уæддæр та ныррухс кæндзæн хур дæр. 
20.11.97 

ЧИУ ХХОСДЖЫН? 
Нæ бон - хъæндилы бон æрмæст, 
Нæма бамбарæм цард æххæст, - 
Æруары та ныл ногæй хæст, 
Уысммæ æрцъынд вæййы нæ цæст. 
Зæгъ-ма, мæ хæлар, чи у раст? 
Кæмæ бадæдтæм æрдзылхъаст? 
Кæдæм фæлыгъд фыд цардæй Уарзт? 
Цæмæн у рухс рæхыстæй бает? 
08.02.2001 

ЗЫНДЗИНАД 
Фидар хъæлæс нæм нæ хъуысы, 
Туджы зæйты ленк кæнæм. 
Кæстæр хистæрмæ нæ хъусы, 
Фадат нæй, нæ рыст зæгъæм. 
Тала бæласау фæтасæм, 
Тулдз бæлас нæм нал ис фаг. 
Алы хахуыртæй фæтыхсæм, 
Раст ныхасæн нал ис кад. 
Кæд дæ хъуыды дугыл бады, 
Ды зæгъыс нæуæг ныхас, 
Хаудзынæ æдзух уæд загъды, 
Хондзысты дæ 'знаджы 'вварс. 
Æви кæд дæ зæрдæ риссы, 
Хатыс сомбон, кæд тыхсыс, 
Гъе уæд дыл фыд дуне мысы: 
Хорз бынат мæ, дам, бырсыс!.. 
1994 

РУХС ЖÆТАЛЫНГ 
Фыд лæг, фыд ми æмæ фыд низмæ, 
Цыфæнды ма уай ды тæргай; 
Уæддæр ысты лæджы сæрнизæн, - 
Тæбæгъыл райсдзынæ дæ хай... 
Нæ рухс бонтæ фæлидзынц, тардау, 
Нæ фыдгул сын æскæны хин, 
Фыд талынг нæм æрцæуы дардæй, 
Æскæны нын æлдар йæхи. 
Хæрзиуæгæн йæ цин, йæ хъармæй, 
Фæкæны зæрдæ хатт хъыдзы, 
Æстæй та ног, æрттæдæлармæй, 
Цæуæм... Нæ зымæг нылхъызы. 
05.01.2000 

ЙÆ БОН ЧИ НÆ ЗОНЫ, УЫМÆН 
Цыфæнды ма 'рцæуа дæ уалдзæг, 
Цыфæнды ма цæуа дæ дзырд, 
Уæддæр куынæ уа раст дæ зарæг, 
Уæд дын уый не 'скæндзæни цыт. 
Куырмæй уæларвмæ нæй æскæсæн, 
Фæцæуæн быдыры цъæхмæ, - 
Куынæ зонай цæуын æдæрсгæ, 
Куыд хизыс уæд тæргæ бæхмæ?.. 
10.12.1997 

50 
> ->»► « 
КÆЦЫ ДУГ У ХУЫЗДÆР? 
Нæ зæгъын: нæ дуг уыд æппæтæй æххæст, 
Уыдис уæд нæ къона сабыр æмæ 'фсæст. 
Германимæ тохты уыдыстæм æнгом, 
Нæ уарзон, хæлар цард нæм кастис æндон. 
Ныр хъримаджы гуыппæй у зæрдæ уынгæг, 
Кæй æндавы уарзын? Æдзухдæр - тызмæг. 
Нæ зæрдæты бацард æнусон зымæг, 
Фæлыгъдис сабырад, фæлыгъдис хуыссæг. 
Нæ зонæм нæ ердо куыд уыдзæнис сом, 
Нæ кæстæр ныттызмæги, - мацы дзы дом. 
Цы цæхæр æй стдзы, нæ йæ зæгъдзæн, - зон, 
Гъе, афтæмæй дуджы «сызгъæрин дуг» хон. 
Чи цардыл фæхæлæф, нæ уыдис æнхъæл, - 
Чи 'рбайсæфта иу бон йæ ныфсы дæгъæл. 
Зæгъ-ма йæ, мæ хæлар, кæцы у хуыздæр, 
Ысразы уон демæ, гæнæн ис æз дæр. 
16.01.06 

ФÆСАРÆН 
Кæсы нæм хорз хъæздыг фæсарæн, 
Цыма дзы цард цырындæрæй цæуы, 
Уым маргъы 'хсыр дæр ис æссарæн 
Фæлæдзы кусæг лæг кæуы. 
Зон, уым дæр рæзы чидæр сидзæр, 
Фырхъæзныгæй дæр лæг мæлы. 
Бынтон æххæст цард?! - нæй ссарæн, 
Уым чидæр мах цардмæ бæллы. 
Уæдæ ма куыд? Кæм ис сæрибар, 
Цахæм дунеон цард бæззы? 
Дунетыл адæм уæд сæхи бар, - 
Фыд тохты зæхх кæрзы, хъæрзы. 
10.01.07 

->»► - 
ЦАРДТОХУ 
Стыр кæсаг æнхъæлдтон мæхи æмæ мæ сом, 
Тæлфын æххæст нæ рæхстæн, чысылуыдис мæ дон. 
Мæ ныхмæ уыд мæ фæндаг, нæ уыд æхсæст бæстон, 
Ныхдур æдзухуыд ме 'мдзу, хæрзиуджытæ - дæлдон. 
Нæ уыдтæн æз цæваг гал, фæсфæдты-иу хызтæн, 
Сабырад бирæ уарзтон, йæ дæлбар-иу уыдтæн. 
Гъе, афтæмæй мыл зымæг æркалдта 'вирхъау мит, 
Мæ рухс сомы бæсты мын гæмæл тар æмæ мигъ. 
Сабыр æмæ æфсæрмæй, нæ цæуы цард нывыл. 
Нæ кæны мад дæр хъулон, куынæ кæуай гуылыл. 
Нæ цард æдзухдæр тоху, рæсугъд соммæ бырсын, 
Нæ дын ис ницы 'ввонгæй, куынæ кæнай тыхсын. 
12.01.03 

ЗИВÆГА 
Зивæга айвæзта йæ ком: 
«Хуыцау хæрзтæ мын радт æргом, - 
Зæрин, налхъуыт, алмас дзæвгар, 
Ыстæй рæдау æмæ лæвар!..» 
Йæ бæллиц талынджы ныххауд, 
Уæлдай нæ фæхуыздæр йæ цард, 
Фæлæ йæм уыд уæларвæй дзырд: 
Дæ фынæй - цъус, дæ фезмæлд - цырд, 
Æрцæудзæн уæд æххæст дæ куырд. 

54 
АРФÆ СÆНÆФСИРÆН 
Дæ къабæзтæ дын райдайынц цæгъдын, 
Дæу та фæнды æд къабæзтæ цæрын!.. 
Дæ хъæдгæмттыл фæкалыс ды цæссыг, 
Æмæ та ногæй самайыс мæсыг. 
Дæ мур гуггытæ айтындзыс дæрдтыл, 
Дæ цъæх цæстытæй сфæлгæсыс бæстыл, 
Æмæ æртухыс алцæуыл дæхи, 
Æрхъæбыс кæны, куыд Нана, нæхи. 
Æстæй æфтауыс дидинæг бæстон, 
Дæ каст вæййы сæрыстырæй нæртон. 
Дæ æфсирæй дын саразæм мах сæн, 
Æмæ дыл бирæ 'мбисæндтæ хæссæм. 
Дæ мает ныккалыс адæймагыл уæд, 
Цыма æрцахсыс сау къæпхæны зæд?! 
Фæтыхсы зонд, фæцуды хатт нæ къах: 
Фæтых, дам, мыл ис сæн - æфсиры 'ртах. 
Дæ фæрцы цинæй дзаг вæййы нæ тар, 
Дæ фæрцы ссарæм фарн-фынгыл æмгар. 
Кæны дын арфæ 'гас дуне, уый зон, 
Æмæ дæхи паддзæхты паддзаххон! 
21.04.2000 

► <<«- 
СÆРДЫГОН ТÆРК КЪАВДА 
Хурæн мигъты 'хсæнæй гудзицц нал цæуы йæ бон; 
Арв - тызмæг, йæ уæлæ скодта сау, хуылыдз хæдон. 
Хатт дзы ферттивы къæдз-мæдзы, ирд зæрин æндах, 
Гъе, стæй райхъуысы йæ фæстæ хъримаджы гæрах. 
Къæвда рудзгуытæ ныххойы, - алкæмæн дæр - дзæхст: 
Уый цæй урс дуртæ æзгъалы, махыл арвы цъæх? 
Дуртæ нæ, - уый их æзгъæлы, урс-урсид, налхъуыт, 
Къæвда хорз у, фæлæ их та? Их бæргæ нæ хъуыд. 
Арвæй адымдтой фыд мигъгæ, разынд хуры цæст, 
Арв уæд хъулон рон æрбаста, ирд хуызтæй æххæст. 
20.06.2000 

56 
РАГУАЛДЗÆГ 
Цадæггай сау мигътæ, суæгъд кодтой арвы, 
Мæргътæн сæ цины зард айзæлыд дардыл. 
Аууоны митобау сау цæссыг калы, 
Хур ын йæ уадултæ хъарм тынтæй дауы. 
Дымгæ йæ тыфылтæ калы, бырсы, 
Къалиутæ узгæйæ, дардыл хæссы. 
Зæхх сын йæ улæфтæй амонд фыссы, 
Худæндзаст куыбыр сæм дардæй кæсы. 
03.03.1999 

57 
ТАР ХЪÆДЫ ДИДИНДЖЫТÆ 
Нее нысыл Ирыстоны 
хуызеен мсем ксесынц. 
Тар хъæды дæр дидинджытæ 'рзайы 
Йе 'ртты сæ æрбаныуæрды æрдз, 
Уыдоныл дæр талынгтæ æруайы, 
Тымыгъты сыл баныдзæвы сындз. 

58 
цъитийы дон 
Нæ цъититæн сæ бæрзæндтæй æрсимыс, 
Ныхдур æмæ зынтæ æдзух ыссивыс. 
Дæ хуыдымты цæрдæг кæсагау зилыс, 
Æхсæрдзæнты æстъалыйау æрттивыс. 
Хох-дуры бын, тæргай калмау нымбæхсыс, 
Стæй уæд уым, нæуæг донау, æстæлфыс, 
Æзгъорыс размæ, агурыс цыдæр?! 
Нæ лæууыс уысм, нæй, не 'вдæлы дæу дæр. 
Æстыр фæзты æрсабыр вæййыс иу цъус, 
Фæйнæрдæм хъæлдзэег адарыс дæ цырд хъус. 
Æсуыныс иу ран ададжы дæ хæстæг, 
Æмæ æзгъорыс уыцы 'рдæм хæрз хæстæг. 
Æрхъæбыс кæнут, уарзæттау, кæрæдзи, 
Æмæ кæдз-мæдзы, ахæссут уæ къæдзил. 
Хъæбыстæгæнгæ, азгъорут уæд тагъд, 
Рæствæндаг ут! - цæуын уæ хъæуы дард. 
30.10.2000 

-' ««- 
ФÆЗЗÆГ 
Ысуазал, митуары, 
Нсей газ æмæрухс... 
Фæуазал, бахус та ис кæрдæг, 
Сæрдыгон хъарм цыдæр фæцис. 
Хъынцъымгæнгæ фæцæуы фæззæг, 
Нæ зымæг нын хæссы сæрниз. 
Нæ урс хæхтæ та ногæй сидынц: 
« Фæцæуæм, уазал уæм хæссæм», 
Фæйнæрдыгæй ныл къуымтæ ниуынц, 
Æддæмæ нал нын ис кæсæн. 
Кæмæн ис арт, - хъæзныг æй хонæм, 
Бæгънæг, мæгуыр фæкæны хъыг. 
Уæддæр мах бирæтæ нæ домæм, 
Æрмæст нæ сомбон уæт фæрныг. 
10.11.1998 

УАЛДЗÆГ 
Хъарм наем хуримæ æрхæссы, 
Сау хъæд фестын кæны цъæх. 
Æрдз æсулæфы, æстæфсы, 
Гауызау фæлындзы зæхх. 
Ног фæлыст æскодта бæстæ, 
Райхъал æрдз, æрттивы хъæд. 
Зарынц мæргътæ, згъорынц дæттæ, 
Цингæнгæ кæсы сæм лæг. 
Быдыры ызмæлынц адæм, 
Фæззæгæн бындур кæнынц. 
Уалдзаег - фæззæгæн йæ айдæн, 
Иумæ нын бæркад дæттынц. 
11.03.06 

61 
ФÆЗЗЫГОН НЫВТÆ 
Бур дидинæг мусы хъусы, 
Сдардта сусæгæй йæ сæр. 
Дымгæ бæлæстæ æнкъусы, 
Кæрцæй гæпп кæны æхсæр. 
Хурмæ, фæззæджы рæвдз хурмæ, 
Фæткъуы ссырх кодта йæ рус. 
Сæнæфсир фæкаст йæхимæ, 
Хъазы зад цупæлттыл рухс. 
Æнгуз радзуры бæрзондæй: 
«Дымгæ, тынгдæр мæ æнкъус. 
Райсом-раджы Бола къуымæй 
Раскъæфдзæн цæрдæг йæ къус 
Æмæ цингæнгæ схæсдзæн 
Сабитæн хæрзад æнгуз». 

УАРЗЫН ÆРДЗ 
Ауыдтон рудзынгæй къалиуты хъазт, 
Атыхст мæ зæрдæйыл дидинты уарзт. 
Ацыдтæн дард балцы - æрдзмэе æввахс, 
Абадтæн дидинты къорды дæлвæз. 
Уарзын мæ дзыллæты æрдзы æзмæлд; 
Иудадзыг зæрдæйы бады сæ мæт. 
Уадз æмæ тала-бæлæстæ дæр уæд, 
Уадз æмæ буц æрдз дæр ма уæт æзнæт. 
Бæласы кьалиу æфтауæт сыфтæр, 
Арв æмæ хуры тын уæт-иу сыгъдæг, 
Уадз æмæ саби æдасæй цæрæт, 
Æрдз æмæ адæм сбийæнт дзæнæт. 
29.05.1998 

63 
УАРЗЫН 
Уарзын стъалыты цæстныкъуылД/ 
Арвыл ног мæйы фæхудт. 
Райсомæй цъæх рухсы сытынг 
Зæхх куы 'ркæны хурæй худ. 
Уарзын зымæгæн йæ карз бон, 
Куымы ног гуырды хъыллист, 
Адæммæ куы 'рхауы амонд, 
Се 'знагмæ та -калмау, цъист! 
05.05.2002 

ЕФÆНД 
Куы сисы лæг лæгмæ йæ гарз, 
Уæд æрдз дæр равдисы йæ карз: 
Кæрæдзи райдайынц цæгъдын, 
Фæхæссы сæ дæлзæхмæ рын. 
Дæ бартæй уа-буц ма у, лæг! 
Дæ цард уæздандæрæй нывæнд. 
Дæ зонд - бæрзонд, дæ сæр - ныллæг, 
Уыдзæни уæд цытджын дæ фæнд. 
11.03.2001 

65 
— > ««* • 
ФЕМБÆЛД 
Куырыхон æнхъæлæй, 
Нывæндын ныхас, 
Фæлæ та дзæгъæлы 
Фæкæнын фæлхас. 
Йæ рухс тын æрбаввахс, - 
Уæд нал вæййын рыгъд. 
Стæй фестъæлфы зæрдæ, 
Фæлидзы мæ дзырд. 
28.01.2001 
5* 

66 
НОГ УАРЗТ 
Ног бон, ног уарзт æмæ ног чындз - 
Иу уысм алцæмæй æххæст, 
Гъе, стæй айсæфынц сæ хæрзтæ, 
Онггай баййафынц æхсæст. 
Адæймаг йæ карз нæ уадзы, 
Агуры æдзух хъæнтæ, 
Искæйы æсгуыхт нæ уарзы, 
Къухæй амоны зæндтæ. 
12.11.2000 

67 
ЛÆГАУ ФÆРАЗ! 
Нæу хорз лæгæн æдзух дзыназын, 
Цы дын ис, ууыл цин фæраз. 
Æмгарæн зæгъ æргом йæ азым, 
Кæн ын, дæ бон уæвгæй, ахъаз. 
Хъысмæтæй ратгæ нын у алцы, 
Æмæ цæуыл у уæд нæ мæт, 
Кæмæн йæ амонд ацыд балцы, 
Кæмæн йæ къæхты бын - дзæнæт. 
20.07.2002 

-»>► « 
ИУНÆГЗÆРОНД 
Ныддаргъ дæ уаргъ, цыллæ æндахау абон, 
Кæсыс уыгау, къæлæддзаг уд, - æрбабон - 
Ныр ацыд дард, - цæмæн? Кæдæм? Кæй хъæбул? 
Дæ унæргъд - карз, - ныххуылыдз ис дæ хъæццул. 
Æдзæрæг къуым, æзгъалы къул цæстысыг, 
Æвæлмон цардæй нал баззад хæрз бындзыг. 
Дæ кæстæр дард, йæ ахстонмæ фæлыгъдис, 
Ныммыр ис къуым, мæлгъ æвзаг дæр нындзыг ис. 
Фыд хъуыдытæ, - ис азты мал дæ разы, 
Кæйдæр калм дæ йæ ахстонмæ фæласы. 
Ды тулдз бæлас, дæ н: тфсы цонг нæ тасы, 
Дæ уды фарн, куырыхон фæндмæ 'ртасы. 

69 
МÆХЪУГÆН! 
Мæ дзырд æскойæ дæ нæ тæрсын, 
Фæлæ дæ уæддæр фæдзæхсын, 
Ма йæ схъæр кæн: 
Кæй уарзын дæу. 
Ды та - мæн. 
Кæй дарын дæу, 
Дыта-мæн! 
Ма бахæлæг кæн ды мæ цардмæ, 
Макуыдæр бабæл ды мæ уагмæ. 
Æрмæстдæр дзурын зонын æз дæ уæлдай, 
Фæлæ æгомыг дæн дæуау. 
Мæ уаргъ дæ уаргъау у уæззау. 
Æз дæр куыннæ зыдтаин дзурын. 
Уæд мын хуыздæр уыдаид, зон. 
Мæ зæрдæ хъуамæ скæнон дурын, 
Мæдзыхыл таæдзуххæцон. 
Цæстмæ ныхæстæ æз нæ зонын, 
Рæстдзинад зæгъын - нæй гæнæн. 
Мæ хъаст æрмæст дæуыл æууæндын, 
Æндæр ын никуы ис зæгъæн. 
Уæдæ ма чи дæн æз дæ разы? 
Æгомыг! - дзурынхъом уæвгæй. 
Нæ, макуы бабæлл ды, мæ уарзон, 
Куы, дам, райгуырдаин лæгæй. 
1997 

70 
МАДЫ ЗÆРДÆ 
Кæд искуы фæтыхсы, æркалы цæссыг, - 
Йæ хъыджы сæр - саби, йæ уды фæрдыг. 
Хуыцауы æсконд у, æнувыд, фæрныг, 
Нæй фидардæр мадæй дунейыл мæсыг. 
Цыфæнды куы тырной дунетæ фæрнæй, 
Уæддæр сын йæ удæн æснывгæнæн нæй. 
Куынæ уа дунейыл нæ царддæттæг мад, 
Ныккæлдзæн нæ галуан, ныххуысдзæн нæ арт. 
Нæ кæны, мæгуырæг, фынæй дæр бæстон, 
Куыддæр æм фæсидæм, уый фесты бæлццон. 
Æнæмæлгæ цардæн æвæры бындур, 
Йæ цуры налхъуыт дæр - хуымæтæджы дур. 
1993 

► <<«- 
Т-йæн 
Мæ зæрдæйы зæрдæ, мæ уæнгтæ, мæ цæнгтæ, 
Дзыназынц, фæкалынц тæвд цæссыг æдзух. 
Кæм ма ис быцæуæн нæ фæдисы лæгтæй, 
Нæй, чи мæм фæдара мæ зынты йæ къух? 
Нæ судзы мæ цырагъ, ныннымæг йæ рухс дæр, 
Мæ дидинæг цуды, йæ алварс фыд хъызт, 
Фæлыгъдис мæ фынæй, ныффæлурс мæ ныфс дæр, 
Фыд зынты фæцуды мæ зæрдæйы куыст. 
Хъуырауы дидинау æркæлынц мæ уæнгтæ, 
Нæ уыны мæ цæст дæр йæ развæндаг хорз. 
Æзмæлы мыл бæстæ, уæз мыл кæнынц хæхтæ, 
Нæ арын адзалæн куыдхуыздæры хос. 
Ныккæлынц мыл зынтæ, æвæрын быцæутæ, 
Фæлæ мын фыд дуджы нæу уый дæр ахъаз. 
Æруидзын ма цадæг мæ зæрдæйы фæндтæ, 
Нылхъивын, зæгæлау, мæ адзалы карз. 
06.10.01 

72 
► ->»► < 
МАДÆН 
Йæ цæсты рухс æндавы хурау, 
Йæ дзыхы дзырд æфсады дзулау. 
Кæмфæнды уæм, нæ нæм у дард, 
Уый немæ нæй - нæ тавы арт. 
Нæ хъæуы мах нæ уарзтыл дзурын, 
Рæвдыдæй нын нæ рын фæсуры! 
Йæ фарнæй - рог нæ царды уæз, 
Нæ къуылдымтæ дæр фестынц фæз! 

73 
ЗÆРОНД 
Æруагътой дын азтæ дæ уæнгтыл сæ уаргъ, 
Фæсæмпæл дæ къахдзæф, нæй, нал цæуыс тагъд. 
Ныууагъта дæ рохы дæ фезмæлд - тæлтæг, 
Æрбахызти уæнгтæм фырфæллад хæстæг. 
Дæ сæры тæн хилтыл æрбадтис æвзист, 
Фæлыгъдысты иугай - æзгъæлы дæ фист... 
Дæ къæбæда митæ ныр - азты дæлдон, 
Æвзонгау, мæлгъ ныхас ныр нал у дæ бон. 
Дæ бахудт! - фæрдгуытау æрттывта налхъуыт! 
Дæ фезмæлд! - фæранкау - æххуыс дæ нæ хъуыд! 
Ныр де 'нцой - дæ лæдзæг, - дæ цæдисæмгар 
Дæ бахудт фæфæлурс, дæ налхъуыт фæтар. 
Дæ цæхæр цæстытæ æмбæхсынц кæмдæр, 
Дæ хъус дæр фæтæргай, нæ хъусы хъæр дæр, 
Уæддæр дæ - нæ цæджындз, нæ цыты бæрнон, 
Уæддæр нын фæкæныс куырыхон тæрхон. 
30.03.2000 

74 
ТАМАРÆН 
Фыдзынты фæлыгъдис Тамарæн йæ хуыз, 
Хъысмæт æм фæлварæн æрвиты цыма?! 
Рæдувы, æскъуыны зындзинæдты хыз, 
Уæлахиз у, фидар, - хуыз дæр ма цы уа? 
Зындзæни йæ къæсмæ дæр хур бон, бецау! 
Æсуадздзæн сыкъатæ дæуæн дæр дæ саг. 
Къæйных кæд æрцахсы лæгдыхæй кæсаг, 
Уæзданæн та радты лæвæрдтæ Хуыцау. 

АБАЙТЫ ВАСОЙЫ ГУЫРÆН БОНМÆ 
Дæ фарнæй дунетыл ирон дзырд æрзылд, 
Дæ буц номæй Ирæн ды самадтай цырт! 
Дунейы хæрзтæ дын дæ чиныг фæрсынц, 
Дæ дзырдуаты хорзæй эембисонд хæссынц. 
Дæ хæзнайы фæрцы Ирыстон ныррухс, 
Дæ фæрныг ныхасмæ дун-дуне ныхъхъус. 
Фынæй дæр нæ зоныс, нæ дын и рæстæг, 
Нæ уадзыс дæхимæ бæрæгбон хæстæг. 
Дæуæй у сæрыстыр нæ Иры бæстæ, 
Хуыцауæй ма курæм дæ хуызæн хæрзтæ! 
Нæ цæугæ мæсыг дæ, нæ царды цæсгом, 
Нæ бæстæйы фидыц, нæ адæмы ном! 

ÆВЗОНГАД 
Æвзонгад, уалдзæгау, рæсугъд у, 
Цъæхснаг зæл, хъарм æмæ æхцон! 
Йæ буцтæ дæр - рæвдыдау удæн, 
Кæсы йæм алцы дæр æнцон. 
Кæд æм бæллиццаг уац æрдавынц: 
Дæ амонд рæввахс и! - зæгъынц, 
Уæд æй æрвон зынгарт æндавы, 
Уæд уарзты малы ленк кæны! 
10.04.97 

НÆ СОМБОН 
Зайы дидинæг нæ разы, 
Ратонын æй цæст нæ уарзы. 
Дидинæг дæр цардыл зары, 
Дидинæг дæр хурмæ хъазы. 
Сабийы - æнаккаг давы, 
Искуы йæ ныууæймæ хъавы, - 
Уый æрмæст æхца æндавы, 
Уый лæгдзинадæн цы 'мбары?.. 
Саби дидинæгау 'нæхин, 
У нæ царды сомæн йе 'хсин. 
Кæд нæ сомыл нæу нæ хъуыды, 
Уæд нæ райгуырын нæ хъуыди!.. 
26.11.05 

С ÆИТÆН 
Бæллиццаг нæ бæстæ, 
Нæ уæлдæф, нæ зæхх! 
Гæлæбуты фæстæ 
Бæгъæввадæй тæх! 
Улæфынц дæ уæнгтæ, 
Дæ зæрдæ, дæ уд, 
Æзгъоргæ, мæ хуртæ, 
Цæмæмакæсут?! 
20.04.99 

РÆСУГЪД 
Æрхаудта арвы цъæхэей иу фæрдыг, 
æмæ йæ цæстыты ныххауд, 
Æрхауд йæ цæсгомыл фæлурс уарди 
æмæ йæ уадулты ныссагъд, 
Æрхауд нæ хуры тынтæй иу уаццаг, 
æмæ йæ сæры хилты ссыгъд. 
Лæгау ныццин кæны йæ райгонд фыд, 
Уый хур у, дыккаг хур - нæ чызг! 

* * * 
Нæ раздзог ынг тыхсы нæ цардыл, 
Фæлæ нæу дуне дæр йæ уагыл. 
Тыхсæм, фæдзурæм карз нæ бартыл, 
Ызнаг та калы дон нæ артыл. 
20.01.2005 
ХЪЫЗТ БОНЫ НЫВ 
Хъызт æрхъæбыс кодта горæт, 
Дымгæйы къæс-къæс цæуы... 
Рудзгуытыл рæсугъд фыст сурæт 
Хурмæ уадзгуытæ кæны. 
26.01.2001 

> <«<- 
* * * 
Мæ уæхсджытыл хæхтæ дæр сисин, 
Нæ мæм кæсынц уыдон уæззау. 
Фыдгулты цъæх арты нытътъыссин, 
Нæ мæм кæсынц уыдон æвгъау. 
* * * 
Нæ Ир Хуыцауæн та цы кодта? 
Мæгуыр, æнæрæвдыд хъæбул. 
Уый сау мæрæй æрчъитæ скодта, 
Цъæх арв та йе 'мбæрзæн хъæццул. 
* * * 
Нæ дзыллæтыл-иу хъæлдзæгæй фæзылдтæн, 
Нæ уыд мæ цин, мæ амондæн кæрон; 
Ныр та æнкъардæй талынгмæ фæзылдтæн, - 
Фæтæхы тармæ рухс царды бæлон. 
1.01Л999 

* * * 
Уыдис нæ хъæубæсты кæстæр, 
Тæхудиаг - уыдис йæ уынд кæддæр. 
Нырма кæй бахъуыди йæ конд, 
Сыкъайæ банызта йæ зонд. 
25.03.2002 
* * * 
Куы уаид мæ фæндон, 
Куы уаид мæ бар. 
Уæд адæмæн радтин 
Адджь н цард Лæвар. 
* * * 
Сындæггай цыд æдзæм рæтты нæ уалдзæг. 
Хуыдта нæ знаг æрцæуæггæгтæ, уазæг. 
Фыд хъызтытыл фæуæлахиз нæ уæзæг, 
Æндавы хур, фæтынгдæр ис нæ зарæг. 
15.02.2006 

* * * 
Рæстдзинад зæгъынæй нæ тæрсын, 
Цыфæнды лæбура хъысмæт. 
Уæрдæхау æз зынты нæ тасын, 
Уыдзæн уæддæр искуы мæлæт. 
1990 
* * * 
Ахæм у махæн нæ амонд, нæ конд, - 
Арæх зындзинадæй райгуыры зонд. 
Алцæмæй алчи нæ вæййы æххæст, - 
Амондæн бирæ нæ уарзы йæ цæст. 
* * * 
Фæзынд нæм карз Ирод, 
Уый тынг кæны йæ хъуыддаг: 
"Йæ удхæссæг - хорз Ирон, 
Йæ рынты рын - нæ мыггаг. 
08.1998 

84 
Фæлæууы æвирхъау мæ зæрдæйы куыст, 
Æртухы мæ уазал, фыд зымæджы хъызт. 
Æрцъæл вæййы 'вирхъау мæ ныфсы бæлас, 
Мыййаг нæ куы скæной знаджы дæлваз. 
1999 
КÆСТÆРТÆН 
Нафийау сахуыр кæн иронау, 
Васойау мин æвзагыл дзур. 
Ызнæгтыл а\æгæрд Иссæйау, 
Æндавдзæн уæд нæ Ирмæ хур. 
Уыдтон-иу: хистæртæ æнгом, - 
Мæ цинæн уæд нæ уыд кæрон. 
Ныр у сæ уарзт, сæ рай дæлдон. 
Сыгъдæгæй нал цæуы сæ дон... 
4.04.2001 

85 
««+ 
Мæйдар æхсæв, фæлыгъди дард мæ хуыссæг, 
•Мæ рухс сæнттæ дæлдзæх-уæлдзæх фæтæхынц. 
Мæ зæрдæйау хъæрзы, æнкуысы сынтæг, 
Мæ хъуыдытæ тæбын тагау стыхсынц. 
2000 
Куы ферттивы не 'хсæн 
Ыстъалы зæххон, 
Кæны йыл æгуыдзæг 
Уæд карздæр тæрхон. 

86 
• ->»► 
* * * 
Дуджы зынтæй ма фæтыхсæм, 
Ма бахус уæт дидинæг. 
Хуры ферттывд, сонты райгуырд, 
Уæнт æнтысты фидиуæг! 
ХИСТХОР 
Сæр бахъуыд нæ Иры, нæ йыл вæййы сæр, 
Фынгыл та йæ цæсгом у иууыл æфсæр. 
Æвналы бæстонæй, кæм ма ис æфсæрм, 
Ыстæм нæм у хорз лæг, æвидигæ - 'взæр. 
25.07.2000 

87 
САБИТÆН 
Нæ хуртæ, ма кæнут æнкъард, 
Мах алцы ссардзыстæм уæ фаг. 
Æрмæст нын равдисут æгъдау, 
Нæ уд уын ма кæнæм æвгъау! 
Ысуадздзæн сыкъатæ дæуæн дæр дæ саг, 
Дæ къæсмæ дæр хурбон æрцæудзæн, бецау! 
Къæйных лæг æрцахсы лæгдыхæй кæсаг, 
Уæзданæн та радты лæвæрттæ Хуыцау. 
21.11.2002 

88 
* * * 
Сайын, цæстмæ ми 'мæ давын, 
Ног дуджы - кадджын хъуыддаг. 
Нал у ныр диссаг лæг марын, 
Карк марын фестад дзырдтаг. 
15.10.2000 
* * * 
Рæстдзинад агурæг зæххыл 
Йæ фæндаг акæны дæрдтыл. 
Бæргæ фæагуры хæрзтæ, 
Фæлæ йыл сæмбæлы цæфтæ. 

Нæ хæхты уыд хорз фæтк: рæвдыд уыд сæ уазæг, 
Фæзындис-иу уазæг, уæд сытынг и зарæг. 
Ныр сафтид ис уазæгæй, зарæгæй уæзæг, 
Фæхъуынтъыз нæ уалдзæг, фæмæгуыр нæ фæззæг. 
3.07.2001 
ЧЫСЫЛÆИ 
Хъуыстон-иу зымæг мæ фыдæй аргъау, 
Ме стыр цин-иу хастон уатмæ уаргъау, 
Фестадтæн-иу урс æфсургъыл саргъау, 
Тахтæн-иу мæ сонт бæллицты маргъау. 

90 
ДÆРАН 
Дæ ран - цæргæсбадæн бæрзонд. 
Хæрзæг лæджы хуызæн - дæ конд. 
Нæ дæ хæссы æххæст дæ зонд, 
Æмæ ысты дæ митæ сонт... 
2000 
КЪАППА-КЪУППА 
Бур дидинæг мусы хъусы, 
Цаддæгай ысхылди, хъусы. 
Хъарм уддзæф æй узы, узы, 
Аргъау ын кæны йæ хъусы. 
5.12.2005 
Мæ зарæг æз дæ хъæбысы нæ кодтон, 
Нæ хъуыстис уым дæ буц хъæлæс «нæртон», 
Кæмдæр-иу арф, нымæг рухсау, æрттывтон, 
Æмæ æдзух дæ зæрдæмæ бырстон. 

91 
. . <«<- . 
* * * 
Цыфæнды ма 'рцæуа дæ уалдзæг, 
Цыфæнды ма цæуа дæ дзырд, - 
Æзух куынæ кусай дæхиуыл, 
Нæ ратдзæн уæд дæ тала дыргъ. 
* * * 
Нæ карз тохты нæ кæстæрты 
Фæдары чидæр азымы... 
Фæлæ йæхæдæг, хистæрау, 
Уый фæдисы нæ разыны. 
3.05.2001 
ДУГÆМÆМАД 
Фæллад мад хаста быдырæй йæ уаргъ, 
Иæ чысылхуртæм кодта, мæгуыр, тагъд. 
Йæ хивæнд лæппу уæд йæ цæстыл уад, 
Къæвдайы донау; ныхæй сур хид тагъд. 
2.05.2000 

-»>► 
92 
Цымæ Гæци ирондзинад цы хоны, 
Кæд иунæг иу дзырд не 'взагæй нæ зоны? 
Йæхицæн ам цыты бынат куы домы, 
Уæд уый бæрц ис кæцæй хæссы, - кæм тоны? 
23.07.2001 
Цыма фæлдахæм чиныджы сыфтæ, 
Нæ рухс боныл ныффæлдэехы æхсæв. 
Уырыйау мах уæд талынджы тыхсæм, 
Нæ цæстылуайынц сомбоны нывтæ. 
10.01.2000 
Дæ цуры дыл йе 'взаг 
Гæдыйау сæрфы, 
Фæсфæдæй та - де знаг, 
Хъæнтæ дæм хæссы. 
24.02.2000 

93 
Дæ уарзон - Ирыстон, 
Дæ ном та - ирон, - 
Къоста æмæ «Нартæ» 
Уæд, фондзкъухау,зон! 
««- 
Нымбæхстис хур сæурайсомæй изæрмæ, 
Иæхи равдисын нал уыдис йæ бон. 
Мæлæт ыскъæфта саг хъæбулты мæрмæ, 
Нæ хъизæмарæн нал уыдис кæрон. 
8.08.2008 

94 
* * * 
Нартхоры ау ндзæг цъаех сыфтыл 
Фæрдгуытау рарæгъ и æртæх, - 
Йæ ком æм байгом кодта уидаг: 
Кæд радтдзæни æрвон сыг зæхх... 
* * * 
Цы талынг, цы цæмы ныххаудтай, 
Мæ бæстæ, - мæгуыр æмæ сонт?!. 
Хъæрзгæйæ дæ уæнгтæ æруагътай, 
Цы фæцис дæ куырыхон зонд? 
2000 
* * * 
Фæцагуры цардæн йæ уæззау рæттæ, 
Йæхи сæ æнувыд фæкæны хъæстæ. 
Фыд лæгау нæ кæны уый домгæ, хъæртæ, 
Гъе, уыйхыгъд, Хуыцау ын фæдæтты хæрзтæ. 

- 4 
* * * 
Нæ дæн æз аххосджын, мæ хур, дæ разы, 
Цы кæнон, кæд дæуæн дæ хъул нæ хъазы?! 
Сæртæг у тынг зæронд бæлас, фæтасы, - 
Æдзæрæг къуымы сау гæды фæуасы. 
25.03.01 
* * * 
Нæ зæрæдтæ кæддæр уыдысты 'взæнгтæ, 
Цæхæрцæст лæгтæ, фидыцджын - сæ уæнгтæ; 
Ныр цудгæ 'рмæст, дæлтъур сæ кæнынц азтæ, 
Сæ хæцæнгарз та - се 'нæфау кæстæртæ. 

СÆРГÆНДТÆ 
Ирыстонæн 7 
Хъæбулау зынаргъ Ирыстонæн ,. . 8 
Ирон хæстоны монолог 9 
Мæ адæмæн Ю 
Нæ Республикæйæн 11 
Ныхас, Цхинвалæй чи ацыд, уыимзе 12 
Цæмæ'рцыдтæн? 13 
Ногазон арфæ Ирыстонæн 14 
Нацитæ 15 
Ног аз Ирыстоны 16 
Лигъдон æмæ тохгæнæг 17 
Кæд,кæд? 18 
Чи дæ ды? •. 19 
Ирыпатриот 20 
Нæ фыдæлтæ 21 
Нæ зæхх 22 
Чи стæм? 23 
Зарæг 24 
Фæзынд нæм æнамонд гуырдтæ 25 
Хуыцауы бар 26 
Иронæвзаг 27 
«Ды дард фæндагæй махмæ 'рцыдтæ...» 28 
Кæм дæ, мæ бæллиц? 29 
Ирæй-Ирмæ 30 
Фиййау 31 
Нæ фæсивæд-нæ катай! 32 
Расыггæнаг 33 
Мæ райгуырæн хъæу 34 
Тæрхон 35 
Сæрибар агурæг 36 
Кæмæн куыд? .' 37 
Цардæн 38 
Лигъдоны кадæг Ирыстонæн 39 
Æфсондз 40 
Ирон æгъдау 41 
«Хурзæрин» æмæ не 'взаг 42 
Теркæн 43 
Зынуавæр 44 

Хур æрттивдзæн 45 
Чиуаххосджын? 46 
Зындзинад 47 
Рухс æмæталынг 48 
Иæ бончи назоны; уымэен 49 
Кæцыдугухуыздæр? 50 
Фæсарæн 51 
Цардтоху 52 
Зивæга 53 
Арфæ сæнæфсирæн 54 
Сæрдыгон тæрк къавда 55 
Рагуалдзæг 56 
Тар хъæды дидинджытæ 57 
Цъитийы дон 58 
Фæззæг 59 
Уалдзæг 60 
Фæззыгон нывтæ \ 61 
Уарзынæрдз 62 
Уарзын 63 
Дæфæнд 64 
Фембæлд 65 
Ногуарзт 66 
Лæгауфæраз! 67 
Иунæгзæронд 68 
Мæхъугæн! 69 
Мадызæрдæ 70 
Т-йæн 71 
Мадæн 72 
Зæронд 73 
Тамарæн 74 
Абайты Васойы гуырæн бонмæ 75 
Æвзонгад 76 
Нæ сомбон 77 
Сабитæн 78 
Рæсугъд 79 
Ирон æвзаг 80 
«Нæ раздзог тынг тыхсы нæ цардыл...» : 80 
Хъызт боны ныв 80 
«Мæ уæхсджытыл хæхтæ дæр сисин...» 81 
«Нæ ИрХуыцауæнтацыкодта?..» 81 
«Нæ дзыллæтыл-иу хъæлдзæгæй фæзылдтæн...» 81 
«Уыдис нæ хъæубæсты кæстæр...» 82 
«Куыуаид мæ фæндон... » 82 
«Сындæггай цыд æдзæм рæтты нæуалдзæг...» 82 
«Рæстдзинад зæгъынæй нæ тæрсын...» 83 
«Ахæм у махæн нæ амонд, нæ конд...» 83 

«Фæзынд нæмкарз Ирод...» 83 
«Фæлæууы æвирхъау мæ зæрдæйы куыст...» 84 
Кæстæртæн 84 
«Уыдтон-иу: хистæртæ æнгом...» 84 
«Мæйдар æхсæв, фæлыгъди дард мæ хуыссæг...» 85 
«Куы ферттивы не 'хсæн...» 85 
« Дуджы зынтæй ма фæтыхсæм...» 86 
Хистхор 86 
Сабитæн 87 
«Ысуадздзæн сыкъатæ дæуæн дæр дæ саг...» 87 
«Сайын/цæстмæми'мæдавын...» 88 
«Рæстдзинадагурæгзæххыл...» 88 
«Нæ хæхты уыд хорз фæтк: рæвдыд уыд сæ уазæг...» 89 
Чысылæй 89 
Дæран 90 
Къаппа-Къуппа 90 
«Мæзарæгæз дæ хъæбысы нæ кодтон...» 90 
«Цыфæндыма'рцæуадæуалдзæг...» 91 
«Нæкарзтохтынæкæстæрты...» 91 
Дугæмæмад 91 
«Цымæ Гæци ирондзинад цы хоны?..» 92 
«Цыма фæлдахæм чиныджы сыфтæ...» 92 
«Дæ цуры дылйе 'взаг...» 92 
«Дæуарзон-Ирыстон...» 93 
«Нымбæхстис хур сæурайсомæй изæрмæ...» 93 
«Нартхоры ауындзæг цъæх сыфтыл...» 94 
«Цы талынг, цы цæмы ныххаудтай...» 94 
«Фæцагурыцардæнйæуæззаурæттæ...» 94 
«Нæ дæн æз аххосджын, мæ хур, дæразы...» 95 
«НæзæрæдтæкæддæруыдыстьГвзæнгтæ...» 95 
Сурат Антоновна Джиджджойты 
ЗОВ СЕРДЦА 
Редактор И Г, Джусошпы 
Художник-оформитель М Г. Кокоева 
Компьютерный набор и верстка Д. В. Кочиева 
Подписано в печать 1.11.2010. Формат 84чЮ8'Л2. Гарнитура «Агпо Рго». 
Печать офсетная Уч.-изд л. 1,5. Усл. печ. л. 5,04 
Тираж 300 экз Заказ №287 
Издательство «Южная Алания». 383570, г. Цхинвал, ул. Московская, 7. 
Полиграфическое производственное объединение РЮО. 383570, 
г Цхинвал, ул Московская, 5. 


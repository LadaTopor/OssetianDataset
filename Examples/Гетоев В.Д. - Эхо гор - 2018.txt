Гетъоти Виктор 
,Р>ЯЕжаУа, 
ХШХТИ АЗÆЛД 
■^р^НЧ^^" 
Æмдзæвгитæ 
Дзæуæгигъæу* 2018 

84 0сет 
Г-56 
Г-56 Гетъоти В. 
Хуæнхти азæлд: Æмдзæвгитæ. -Дзæуæгигъæу: 
ИПЦ "Литера", 2018.-252 ф. 
Гетоев В. Д. 
Эхо гор. 
В сборник вошли стихи разных лет. Их объеди- 
няют чувства неподдельной любви к родному краю, 
его величественной природе, гордым и красивым лю- 
дям, ощущение личной причастности поэта ко всему, 
что происходит в окружающем его мире. 
84 Осет 
©ГетоевВ.Д.,2018 

3 
• II ^•^^'•ф • • • 
«Уарзун алци парахат...» 
Æ сæйрагдæр зæгьуйнæгтæ æ царди уалдзæги 
ка рахæссуй адæми размæ, æви сæ е’рæгвæззæги 
замани ка раргом кæнуй е’мтог дзиллитæн, еци 
поэттæй ка нивгундæр разиннуй, е зин равзарæн 
æй. Уæдта, æвæдзи, еци гьуддæгутæ еугурæй 
сæхецæй аразгæ дæр нæ фæуунцæ. Сæ тæрнихбæл 
син ЕунæгХуцау ци сæрмагонд æстъæлфæ ниввæруй 
сæ райгурæн бони, е сæ нæдæр ратагьддæр кæнун 
фæууадзуй, нæдæр ба рафæстеуатун. Цидæриддæр 
æрцæуй сæ царди, рагацауæй уа, гье - æрæгиауæй, 
етæ еугурæй дæр фæуунцæ сæ бунати æма сæ 
афони... 
Гетъоти Виктор, æ цардвæндагбæл æнæнгьæлти 
æма æнæлæдæргити нæ æристадæй дигорон 
поэзий дуйней медæги. Уордæмæ æрфестæг æй, 
берæ къæдзтæ-мæдзтæ æма гургьахъ нæдтæбæл 
рацæугæй. Фал си уæддæр æ реуæмбæрцæ бацудæй 
æма си ниййахæста æхе бæлвурд бунат. Æмдзæвгитæ 
финсун райдæдта скъоладзауæй, уомæн æма æ 
биццеуи цæститæй ци алæмæти нивтæ уидта, етæ 
ин æндæр барæ нæбал ниууагьтонцæ, исæйеллæг 
кодтонцæ... Стур-Дигори алфамбулай ци цъететæ 
æрттивтонцæ, уони сæрмæ ци цæргæстæ зилдæнцæ, 
бунæй ба, æ уорс финкæ калгæй, ци Ирæфи дон 
æмбохъулатæ кодта, - дæ къохæй сæмæ исæвналæ 

4 
æма си еу æресæ, зæгьгæ, уотæ хæаæг ци ’аъалутæ 
зиндтæнцæ æ райгурæн гьæуи арвбæл, етæ’й 
хæрдмæ ивазтонцæ. Ци къæбуртæбæл ирæзтæй, 
етæ ба’й сæхемæ æлвастонцæ. Æма, фæаæдæр 
куд исбæрæг æй, уотемæй æмхузæн фæххайгин æй 
бæрзонд арви æма зæнхи лæвæрдтæй. Иссæй æцæг 
хуæдбундор дигорон поэт æма æцæг дигорон лæги 
ном хæссæг. 
Виктори цард уотæ рауадæй, æма ин фадуат не 
'ссæй,Хуцауæйцидигорондзурдифарнæйфæххайгин 
кодта, уомæй æнхæаæй испайда кæнунæн. Уомæн 
адтæй берæ æфсæнттæ. Хабаровски медицинон 
инаитут æнтæагинæй каа фæууогæй æма дохтури 
дæсниадæ райсгæй, еу рæаæгути фæллойнæ 
кодта Идард Хорискæсæни æнæнездзийнадæ 
гьæуайгæнæг оргæнти. Ириаонмæ ку ’ссудæй, 
уæддæр, берæ ци куст уарзта, уобæл устурзæрдæ 
не ’ссæй. Еци еу рауæни - Горæтгæрони райони 
сæйгæдони æма поликлиники дохтуреуæг фæккодта 
фараа æма дууинсæй анзи. Уонæн сæ фулдæр хай - 
хирургæй. Æвæдзи, Горæтгæрони райони еунæг 
уæхæн хæдзарæ дæр нæййес, Виктор кæми нæ 
балæудтæй тагьд æнхуси машини хæццæ. Абони 
дæр ма, куд ургти незтæмæ дæсни дохтур, уотæ 
фæллойнæ кæнуй байамунд кустуати. 
Фал, æдæхсæвæ æма æдæбонæ адæми æнæ- 
нездзийнадæ багьæуай кæнуни ахсгиаг гьуддагбæл 
архайгæй дæр, Виктор рæстæг ирдта æ зæрди 
æнкъарæнтæ, æ уарзт æма æ маст, æ рист æма 

5 
е’нцойнæ æмдзæвгити хузи бавдесунбæл. Æрмæст 
сæ адæми рæнгьæмæ рахæсса, зæгьгæ, уæхæн 
равгæ ба ин не ’ссæй берæ æнзти, уомæн адтæй 
берæ анхосæгтæ. Æндæр равгæ ин ке н’адтæй, уой 
зудта æмæ сæ мухур кодта «Ирæф»-и, «Дигори» æма 
Горæтгæрони райони газзети фæрстæбæл. 
Хуарз æма, цийфæнди федар аузт дæр еу афони 
ихæлун райдайуй, дон æй бахуæруй - цæугæ ка кæна, 
е кæддæр уа, уæддæр, фæттухгиндæр уй медбунати 
лæууæгбæл. Евгьуд æноси 70-аг æнзти дуккаг 
æмбеси уæди командон-административон сиаеми 
фæххуæцæнтæ зингæ фæллæмæгьдæр æнцæ, 
фиццагидæр, идеологион фарстати. Æма 1978 анзи 
паддзахадон рауагьдадæ «Ир»-и мухури рацудæй, 
дигорон æвзагбæл ка финста, еци æригон авторти 
æмдзæвгити коллективон æмбурдгонд «Уазай 
дæлфæзи». Уордæмæ хаст æрцудæнцæ Гетъой-фурти 
уадзимистæ дæр. Киунуги фæззинд иссæй дигорон 
аййев дзурд уарзгутæн æцæг бæрæгбон. 
Виктор, æ дæлмуси ка фæддаруй е ’мдзæвгитæ, 
журналтæ æма газетти косгути размæхаугæ ка 
бакæнуй, мухури мин сæ рауадзетæ, зæгьгæ, еци 
финсгути нимæдзæмæ нæ хауй. Кæд ин берæ 
дзоргутæ адтæй, дæ уадзимистæ хецæн киунугæй 
рауадзæ, уойбæрцæ дин æнцæ, афонæ’й, мабал 
фæстеуат кæнæ, уæддæр нæ рахæлæф кодта еци 
гьуддагмæ. Сæйрагдæрбæл нимадта æмдзæвгити 
хуæрзгьæдæдзийнадæ æма фудæбон кодта æ 
къохфинсти хæццæ, куста æ поэтикон дæсниадæ 

6 
фæббæрзонддæр кæнунбæл. Æма ин 2006 анзи 
бантæстæй зæрдæмæдзæугæ киунугæ - «Уарзти 
гьæбеси» рауадзун. Поэзи уарзгутæ æхсицгонæй 
исæмбалдæнцæ финсæги æмбурдгондбæл. Ци 
уадзимистæ ймæ хаст æрцудæй, уони дзурдтæбæл 
фæззиндтæй, урух дзиллитæ берæ ке бауарзтонцæ, 
уæхæн зартæ дæр. 
Байамунд киунугæ лæмбунæг бакасгæй, æрцу- 
дтæн уæхæн бæлвурд гьудитæмæ. Зæгьдзæнæн сæ 
цубурæй: Гетъоти Викторæн ес æхе сæрмагонд по- 
этикон дуйне, æхе поэтикон гьæлæс, æхе аййева- 
дон армдзæф, æхе исфæлдистадон мадзæлттæ æма 
хуарæнтæ, сауæнгæ ма æхе ритмикон æма арофикон 
архитектоникæ. Е’мдзæвгитæ ин неке уадзимисти 
хæццæ фæххæлæмулæ кæндзæнæй киунугæкæсæг. 
Деси æфтауй адæймаги е’взаги гьæздугдзийнадæ 
дæр. Поэт æй дæсни портреттæ аразæг, арф 
гьудигæнæг æма листæг кæсæг. Æнтæсуй ин æвдесун 
зæрди тæккæ рæбуйнагдæр æнкъарæнтæ. Арæхсуй 
цубур æма ахедæггун хатдзæгтæ кæнунмæ. Æппун- 
фæааг, нуриккон финсгутæй еунæгей исфæлдистади 
дæр уой бæрцæ дигорондзийнадæ нæййес. Е æй по- 
эти визитон къарточкæ æма ин макæд рахауæд! 
Виктор æ карæй æригондæр ке зиннуй, е дæр 
хумæтæги нæ’й. Дуйнетæ еунæгæй ка исфæлдиста 
æма æмбал кæмæн нæййес, еци Хуцау алцидæр 
зонуй æма алцидæр уинуй. Æ исконд адæймаг 
рæстдзийнади баредзæй ку фæббаруй æ й’алли 
ампъез æма æ й’алли исдзурд дæр, æнæ соцъа æма 

7 
æнæ хæран ку фæууй, хатир кæнун æма уодæнсун 
ку фæззонуй, е’взаг дæмунмæ ку фæййарæхсуй, 
е’мхузæн лæги æхе бæрцæ ку фæууарзуй, æ зæрдæ 
лæгьуздзийнадæ ку некæмæн фæззæгьуй, уæд 
имæ уæлиаудæр ивæрд фæууй иннетæй. Ейæ еу. 
Дуккагæй ба, адæймаг, цийфæнди зинтæ бавзаргæй 
дæр, Еунæг Хуцауи тæрхонбæл ку исарази уй, 
хуарзæй дæр, лæгьузæй дæр цидæриддæр раттуй, 
уони æхецæн ку исхъабил кæнуй, уæд дуйнетæ 
Исфæлдесæгмæ фæххæстæгдæр уй, æма’й е 
дæр гъæуай кæнуй. Æвæццæгæн, уæлиуон цард 
адæймагæн фæлвæрæни хузи лæвæрд ке фæууй, 
кæд уой еске ниттергади кодта, уæд Гетъой-фуртдæр 
- æцæг поэт æма æцæг адæймаг, æцæг дохтур æма 
æцæг хуарз æмбал, æ минкъий Дигорæ æ фиццаг 
æма æ фæстаг хæзнайæн ка базудта, е. Мæнæ æ 
нæуæг æмдзæвгити киунугæ - уомæн æ ирддæр 
æвдесæн. Ес си уæхæн рæнгьитæ: 
Лæги цард æй гьолти гъазун, 
Лæвæрд ин æй еунæг хатт, - 
Минкъий уарзун некæд уарзун, 
Уарзун алци парахат. 
Аци дзурдтæ зæгьунмæ, фиццагидæр, гьæуй 
харакет зæрдихатт, дуккагæй ба - дуйнети исконди 
хæццæ еу уодæй цæрун. Дууæ менеуæгемæй 
дæр поэт æнæбæрцæбæл фæххайгин æй. Æма ин 
никкидæр ма бантæсæд поэзий æнæкæрон будурти! 
Æ гьуди уæлиау куд уа, фæззæг бæлæсти сифтæ куд 

8 
исæрпевунцæ фæйнæ хузи, уотæ аййев куд уонцæ 
е’нкъарæнтæ æма æ фæлгонцтæ, уæхæн нивæ’й 
фæууæд! Æхуæдæг куд зæгьуй æ иннæ æмдзæвги, 
ейæ æхемæ дæр хауй: 
Цæргæс ну нæ тæха бæрзæндти, 
Гъе уæд нæбал хундзæй цæргæс 
Æма Гетъоти Виктори тæхæнтæ бæрзонд уæнтæ, 
æхуæдæг ба æнæнез, æнæфидбилиз æма уодфедар 
уæд! Æ нæуæг киунугæ ба фæндагираст кæнæд, 
Дигори фæрнуг адæми зæрдитæ ин рæдау фусунтæ 
разиннæнтæ... 
Бабочити Руслан, 
Цæгат Иристони адæмон поэт, 
Национ преми «Нарти фæткъу»-й лауреат 

9 
• II ^а^^аф II • 
МÆ ФÆЗЗИГОМ БÆРКАДÆ 
МÆ ДИГОРÆ, МÆ ИРÆ 
Фæххастон мæ сагъæстæ мæхеми, 
Мæ гъудити аги фæффунх дæн, 
Æрцудтæн æрæгиау мæ кеми, 
Сæ цъотта исистон мæ цъухтæн. 
Ан нæхе æносмæ цæрун æнгъæл, 
Нæ цард æнзтæй æма бæнттæй барст, 
Мæ цæвæг не ’сгъæстон афонæбæл, 
Мæ хуасгæрцæ уесбун, уæлдзæнкарст. 
Фиццаг дзурд ку фæууй зин исхауæн, 
Фиццаг ампъез фæууй зин гæнæн. 
Нæй æнцон мæнæн дæр, æнæдауæ, 
Мæ гурусхи æдас ку нæ дæн. 
Кæд, миййаг, нæ базудтон дæ уагæ, - 
Мæ хъйамæт ку не ’суа дæ аккаг, 
Гъе уæд дин ци ’скæнон, ци рæуагæ, 
Мæ Иристон, - мæ нифс, мæ зæрдтаг! 
Сумахæй, мæ Дигорæ, мæ Ирæ, 
Мæ сæр уи сæрбæрзондæй хæссун. 
Мæ лæвар - мæ зæрди ’мбес - мæ лирæ,- 
Æз уин æй уоди тугъдæй дæттун. 

10 
МÆДИГОРÆ 
Ескæд ку цæрон æз еуварси, 
Дæуæй, мæ Дигорæ, идард, 
Æма ку рацæуа къуар анзи, - 
Дæубæл ку нæ кæнон æнкъард. 
Миййаг, ку ’сфæлхæтон изоли 
Дæубæл, мæ мадтæлон æвзаг, 
Æма ку феронх уон Дигори, 
Уæд мæ-еу исхонæ де ’знаг. 
Æз дæ ку нæ уинон мæ фуни, 
Де ’ной ку агорон амонд - 
Фæлтау хъурдохæнæй ме ’рхуни 
Дæумæ фæдздзиназæд мæ уод. 
Кæд æз дæ сæрбæлтау тухст бони 
Мæ цард бавгъау кæнон ескæд, 
Уæд мин мæ царди хай изоли 
Дæ маст цæфсгæ фатæй фехсæд. 
Зæруæй ме ’нæхъаури цæрунмæ 
Дæумæ ку ’сæздæхон, гъе уæд 
Мæнæн дæ зæнхæбæл мæлунмæ 
Бунат цирти фагæ ма ’суæд! 

11 
НÆХУÆНХБÆСТÆ 
Уæлæ нæуæг мæйæ къæлос - 
Арвæн сугъзæрийнæ æрфут, 
Бæрзонд хуæнхти реубæл æнос 
Рæхцуй фидтæлтиккон мæсуг. 
Уобæл нæбал бадуй цæргæс, 
Рæстæг ихалуй ин æ даст. 
Æнкъард, тæфирфæсхуз - е ’нгæс, 
Кæнуй арф кæмттæмæ сах каст. 
Ами æдзæрæг æй медхонх, 
Кæмттæ - æнæзмæлæг, седзæр. 
Махæй цæмæн фæцæй иронх - 
Цитгин нæ фидтæлти къæсæр? 
Райдзаст, фиццагонау гъæрæй 
Мæргътæн нæбал цæуй сæ зар. 
Ефстаг æригъусуй гъæдæй 
Нидæн, сау халæнтти кар-кар. 
Хъамил аваруæтти фæрстæй 
Цæуй нæ фидтæлти нæтун, 
Æз ба, нæ абонмæ кæсгæй, 
Аххæй нæ исонбæл кæун... 

12 
МÆСГУТÆ 
Ка мин зæгъдзæнæй уæ карæ, 
Ка уин равардта уæ ном? 
Ци хузи ’сбарон уæ хъаурæ, 
Уой зæгъун кунæ ’й мæ бон. 
Хæссетæ бæрзонд уæ кадæ, 
Уомæн æвдесæн - Тæторс. 
Некæд бæлстайтæ æгадæ, 
Цæрдзæнæй уæ ном æнос. 
Мæйдар æхсæви цæргæстæ 
Гъæуай кодтонцæ фæндаг, 
Нæ медхуæнхтæмæ æд гæрзтæ 
Ку лæборидæ æзнаг. 
Фæнникъолидæ зинг цæстæ 
Мæсут мæсугмæ æваст, 
Исфæдес уидæ хуæнхбæстæ 
Æзнæгти нихмæ æд маст. 
Ниррезиуонцæ къæдзæхтæ 
Фудголи нихмæ гъиггаг, 
Цирен калдтонцæ æврæгътæ, 
Фæлледзæг уидæ æзнаг. 
Уæ кади мурæ æдæрсгæ 
Берæ фæлтæрти нæрдзæй. 
Аланти мæсуг - хуæнхбæстæ, 
Æносмæ федар лæудзæй... 

13 
МÆ РАЙГУРÆН ГЪÆУ 
1 
Изæдти бадæн - 
Бæрзонд хонх Даси, 
Æ æхтрæбунæй 
Игуруй Къæрæу. 
Ирæфи донæн 
Æ хонсарварси, 
Муди къоцгитау, 
Мæ райгурæн гъæу. 
Æнсури мæйи 
Райгурдтæн уоми, 
Æмбес æхсæви 
Тъæри уæлгъосмæ. 
Ниртадтонцæ мæ 
Къæрæуи дони 
Гъæдин тæгæнай 
Цъилингай рохсмæ. 
2 
Мæ райгурæн гъæу - 
Устур-Дигорæ, 
Мæ фиццаг къахдзæф 
Ами ракодтон. 

14 
• II ^*^^«^ II • 
Мæ гъазæн æндзæр, 
Мæ хауæн къолæ, - 
Мæ уодæгасæй 
Куд уæ феронх уон... 
Ннууагътон ами, 
Фидтæлти къæси, 
Ме ’нæрцæф бæнттæ, 
Гъæугæрон тъифсгæй. 
Мæ гъазæн гъолтæ - 
Гъоги кæвдæси, 
Нур дæр ма æнцæ 
Уоми римæхстæй. 
3 
Уæрæсей къумти 
Кæми ба н ’ адтæн?! 
Мæ байраг бæхбæл 
Æнæ.идонæй. 
Хæрттæ-урдгути 
Догъи фæууадтæн, 
Æхсæвæ мæбæл 
Надбæл æрбонæй. 
Тайгай тар гъæди, 
Арф дони найгæй, 
Мæ байраг бæх мин 
Тæхдон фæлласта. 

15 
Фæстаг хатт мæмæ, 
Дони нихъулгæй, 
Фенхус æнгьæлмæ 
Гъæрæй ниууаста. 
Æстонг, уазалæй 
Ци нæ бавзурстон?! 
Мæ тухст мæ дардта 
Къæлæти бастæй. 
Мæ зинтæн сæттун 
Ку нæ бакумдтон, - 
Мæ нисан мæмæ 
Æнгъæлмæ кастæй. 
4 
Адæми æхсæн, 
Æгади бæсти, 
Хуæздæр æй лæгæн 
Æ унæй нæ ун. 
Мæ цæргæбæнтти 
Дохтури кусти 
Мæлæти хæццæ 
Гъæбесæй хуæцун. 
Идарди цæргæй, 
Берæ ’нзти ’ндæргъци 
Æнæ дæу, мæ гъæу, 
Куд бафæразтон? 

16 
Исдæмæ ’ здахтæн, 
Хуцауи фæрци, 
Æгади ном дин 
Некæми ’рхастон. 
Мабал æрбон уæд 
Ме ’хсæвæн е ’сон, - 
Фидтæлти зæнхæ, 
Ку дæ феронх уон. 
Дæ зæрди ристæй 
Ку нæ фæрресон, - 
Ма мин ниттайæд 
Дæ къæбæр-цæнхæ... 
<*Щ^*г> 

17 
■ ■ •^•^'•^ • • • 
ЦÆРГÆС 
Уарзун цъæх арви æд уорс мегътæ, 
Арæх сæ хæццæ фæккафун. 
Уарзун нæ хуæнхти къæбур тегътæ, 
Арвæн æ ферттивд, сах уарун. 
Уарзун хуæнхти ’ндзæвст кæрæдзебæл, 
Ес нин дзорунмæ еу æвзаг. 
Рæстæг ма ’фхæлæд тæхгæцъеубæл, 
Уæд ин тæхунмæ æрввæндаг. 
Уарзун хуæнхтæбæл сæумæраги 
Сæнторс цъетети игон реу, 
Мæргътæн се ’ригъал бонивади, 
Дæнттæн арф кæмтти - сæ фæййеу. 
Уарзун нæ хуæнхти уæхæн уарзтæй, 
Нæййес кæцимæн æййевæн. 
Мæ цард сæ хæццæ уотæ баст æй, - 
Ес нин еу зæрдæ дууемæн, 
Уарзун хебарæ æнæбæрцæ, 
Нæ уарзун некæд дæлбар ун. 
Лæг дæр цæридæ уæд мæн бæрцæ 
Æма зонидæ хедарун. 
Тумугъ, мæ базуртæ ниттелæ, 
Ци ’й æнæ дæу мæнæн мæ ун? 
Арвбæл цæй бæрцæ дæр фæззелæ, 
Уæддæр хуæнхтæмæ æздæхун... 

18 
* * * 
Апани имисгæй 
Тæхтхæлæфæй сау ингæнмæ фæллигъдтæ, 
Куд ма цæрæн æнæ дæуæй, куд бухсæн? 
Сау мæлæт ди ку ниссагъта æ нихтæ, 
Уазал мæрæ, æхгæд кирæ - дæ хуссæн. 
Ци дин кодтан? Хуæрзбон дæр нин нæ загътай, 
Кумæ цæуæн, ци ма фæууæн, ци кæнæн? 
Кæугæ-неугæй ниййергути ниууагътай, 
Тар-талингæ, сах уазал æй дæ ингæн. 
Кедæр кизги æнгъæлдзауæй ниууагътай, 
Дæ ингæнбæл ку æгъзалуй цæстисуг. 
Нæ зæрдити сау циртдзæвæн ниссагъдтай, 
Æрдæг дастæй ку байзадæй дæ мæсуг... 
^щ^ 

19 
ФУДÆВЗАГ 
Дуари цъасæй цæмæн кæсис, 
Фæсаууон ду ци рæис? 
Бадуй æдзох дæ гъæлæси 
Сосгъонагæ сау къæбис. 
Хъæртуй де ’взаг æнккæтемæ, 
Фæллайгæ дæр нæ кæнис. 
Дууæ ’мбалей кæрæдземæн 
Дууæ ’знаги искæнис. 
Уруй æнгæс - дæ цæститæ, 
Лæг фæттæрсдзæй дæ уиндæй. 
Тæходуй-’ма, дæ фæрскъитæ 
Банимайæ тæвингæй. 
Игъосетæ, фудæвзæгтæ, 
Уæ цæсгонбæл ту кæнгæй, 
Уе ’взæгутæ æд уедæгтæ 
Изгæ ’хсирфæй лухгæнгæй... 

20 
** * 
Æрлæууй арæх ме ’рхун зæрдæбæл: 
Синхи фæсевæд цибæлæй 
Æрæмбурд уидæ и цъæх зæлдæбæл, 
Кафун мондагæй, изæрæй. 
Нæ фæндури цагъд, нæ гъазти къæрцгъæр 
Гъæуи сæрмæ дæр игъустæй, 
Уосгор лæхъуæнтæ дæллаг синхæй дæр 
Фæззинниуонцæ фæлустæй. 
Тумбул симд-кафти ерисæй кафун - 
Æхсицгондæр ’ма ци фæууй?! 
Уарзон равзарун, кизгутти зарун - 
Мæ зæрди арæх æрлæууй. 
Фемисуй зæрдæ берæ цидæртæ, 
Фæккæнун сæмæ тæходуй, - 
Ка нæ рарвиста уæхæн изæртæ, 
Царди адæ е нæ зонуй... 
гЩ^гг 

21 
СÆРДИГОНИЗÆР 
Сæрдигон бон æризæр æй, 
Хæссуй гъæумæ æ фæллад. 
Хор дæр фæсхонх фæццидæр æй, - 
Фæсденгиз ин фусунуат. 
Дуйней сабур æринцадæй, 
Нæбал цæуй мæргъти зард. 
Тар гъæдæ дæр æринкъардæй, 
Æрмæст мæскъæн æ уæлхард, - 
И гъæддзаути дзурд-удзæлмæ, 
И цæлхитæн сæ къес-къос, 
Нихъуардта сæ изæрдзæлмæ, 
Радзебæл æй и мæйрохс. 
Кæмидæр 6а гъæу изоли, - 
Æ къæрæзтæй - нидæн рохс. 
Бæхи хуррут, надгæрони 
Фесхъæтæг уй тарст тæрхъос. 
Куйти рæйун гъæугæрони, 
Дæллаг синхи киндзæрхаст. 
Хуарзæй алци йæ афони, - 
Кедæр тургъи устур гъазт. 
Гъазти рæнгъи сахъ игурдтæ, 
Гуппурсæртæ, цæхæрдзаст, 
Нарæгастæу и кизгуттæ, - 
Зæрди хезуй сæ бакаст. 

22 
Æвзонг зæрдæ гъазти цормæ 
Æнæ тундзгæ нæ бухсуй. 
Гъазти къæрцгъæр раст æрбонмæ 
Уæллаг синхмæ игъусуй. 
Тумбул симди æд уарзæнттæ - 
Куд хиццаг æй сæ бакаст. 
Идзулунцæ сæ цæсгæмттæ, 
Æргон кæнгæй сæ сосуарзт. 
Дууæ уарзти исеу æнцæ, 
Кафт райдагъдæй ерисæй. 
Хъал фæсевæд æсхъеунцæ, 
Тургъæ ’змæлуй сæ десæй. 
Синхи каргун силгоймæгтæ, 
Гъазтмæ кæсгæй æд къус-къус, 
Имисунцæ кизгон бæнттæ, 
Нæ син ес нур æндæр куст. 
Иннердигæй даргъ фингæбæл - 
Нæ хестæрти идзулд зард 
Ку игъусуй идæрдтæбæл, - 
Ци дессаг æй лæги цард! 
Уæд дин æваст киндзи уати 
Ку фæххустæй сæ цирагъ. 
Билти фембæлд, адгин батæ... 
Ка ’скæндзæнæй уомæн аргъ. 

23 
ДИГОРОНÆВЗАГ 
Цæветтон, не ’взаг 
Толдзæ бæласæ ’й. 
Адтæй ин, ес ин 
Не ’хсæн æзнæгтæ. 
Уони марг зæрдæ, 
Уони фуд лазæй 
Æрдæгсугъд æнцæ 
Æ арф уедæгтæ. 
Нæхе кæд хонæн 
Фидтæлти тогæй, 
Не ’взаги фервæзт 
Уæд хауй махмæ. 
Аланти æвзаг, 
Дигорон уогæй, 
Куд æй æруагътан 
Исæфти къахмæ. 
Е ’цæгдзийнадæ, 
Хуцауи фæрци, 
Ракалдта тухæй 
Ефстаг къомбохтæ. 

24 
Фæссадæй уæззау 
Берæ ’нзти дæргъци, 
Нур æй багъудæй 
Дохтури къохтæ. 
Неци гъуддæгтæ 
Ку ’суæлйау кодтан, 
Минкъий естæбæл 
Зæрдæй ку ресæн. 
Уæд, не ’взаг, дæуæн 
Дæ уæззау цъотта 
Куд нæ рагæлдзæн, 
Куд нæ исесæн? 
**&$!&гг 

25 
*** 
Дигори медхонх 
Фидтæлти къæсæр 
Багьæуай кодта 
Дигори кæддæр 
Маммай æфсæдтæ, 
Лæгхуар фудголтæй, 
Аланти знæгтæ, 
Тæтæр-манголтæй. 
Æстонг уазалæй 
Сæ тухст зин бæнтти, 
Незти азарæй 
Уазал лæгæтти 
Ци фæразонæй 
Бафæразтонцæ. 
Е куд нæй махæн 
Æносмæ дæнцæ?! 
Цæмæ ’нцæ иронх, 
Цæмæн æй уотæ? 
Сумахмæ дзорун 
О ме ’мзæнхонтæ! 

26 
Ка феронх кæна 
Фидтæлти фарнæ, 
Исони бон е 
Кæнуй æгадæ. 
Сæ кади ном син 
Бæрзонд исесæн, 
Дигори Нана 
Уæд ин æвдесæн. 

V 
ХОДУЙНАГ МА АЛЛАЙАГ 
Хонæн нæхе Алайнаг, 
Марæн не ’взаг хе къохæй. 
Ходуйнаг ’ма аллайаг, - 
Дигорон ’взаг ниххорх æй. 
Базæронд æй, дан, не ’взаг, 
«Прививкæ» ’йбæл искодтан. 
Нæбæл нин æй нур тæссаг, - 
Уруссагау базудтан. 
- Чем помочъ тебе, не ’взаг? 
По-дигорски нæ дзорæн. 
Стал как будто ты не ’знаг, 
Стыд и позор Дигорæн! 

28 
ХОНХИФÆНДÆГТÆ 
Цæветтон ’ма, и арф коми 
Фæцæйбуруй даргъ хелагæ, 
Уарун рæстæг, цъифæ бони, 
Уæ къолфæхстæй дор зелагæ. 
Кæми - урдуг, кæми - хæрдтæ, 
Тæссар æма ферс къæлостæ, 
Кæми - нарæг, кæрз æздæхтæ, 
Кæрз ауиндзæг уæ билгъостæ. 
Айнæг къæдзæх, хард къæбурти 
Хуæнхаг лæг æй æндеуагæ. 
Ку нæ цæуай надрæбунти, - 
Æнахурæй - сæр зелагæ. 
Рагон дзаман, кæддæр доги 
Неке цудæй æд уæрдунтæ, - 
Хуæнхаг лæгæн устур хъоди 
Уæд адтæнцæ лигъз будуртæ. 
Унгæг нæдтæ дæлти-уæлти, 
Донбæл хедтæ - кауин уестæ, 
Хонх фæндæгтæ дæнтти сæрти 
Ку кæнунцæ даргъ ампъезтæ. 

29 
Сирдти тæссæй медæхсæвæ 
Фонсæн арæзт хуарз æстойнæ, 
Æнæ нæдтæй нæ хуæнхбæстæ 
Адтæй кæддæр ахæстонæ. 
Рагон дзаман, евгъуд доги 
Æлдайрадæ нæ бæлстайтæ. 
Æзнæгти къах се ’рæфсарди 
Зингау сумах ку сутъдтайтæ. 
Берæ рæстæг и тар кæмтти 
Фæндон уæрхцæ нæ зудтайтæ, 
Гъезæмарæ уæ зин бæнтти 
Нур изолмæ фæссурдтайтæ. 
Куд уайинæ, цийнæгæнгæ, 
Уæ билтæбæл, нæ хуæнхнæдтæ, 
Бæрæг æнцæ нури уæнгæ 
Бæгъæнбадæй мæ къахфæдтæ... 
\ ’ 

30 
НÆУÆГАНЗГЪÆДИ 
Æнсури мæйæ - зумæги æмбес, 
Тъунсгидзаг метæй - и арф ком... 
Хуæнхтæбæл æмбæрзт уорс фансæй сæхъес, 
Мæскъи баргъæвстæй сауæдон. 
Æвецут рауæн, лæгæтти коми 
Римæхст æй зумæг и уæлфахс. 
Æрдæг фунæййæй æ гъар хуккойни 
Æ дзæмбу цъируй гъунтъуз арс. 
Берæгъти неун - кæцæйдæр къози, 
Зуймон æхсæвæ - ирд мæйрохс. 
Гуппæй кафунцæ сирдтæ æрдози, 
Сæ фæндурдзæгъдæг æй тæрхъос. 
Æрдози астæу устур арт цæфсуй, 
Уæларвмæ ’стъæлфуй æскъæрнæг. 
Уазай хонх сæмæ æдзинæг кæсуй, 
И бæлæстæ ба - цæрдбæгънæг. 
Хуссигъæлдзгутæй, хъеццау-меццауæй, 
Фæззиндтæй сæмæ зæронд арс. 
Еутур сирдтæн, дан, се ’стур хецау æй, 
Артмæ ку тавуй нур æ фарс. 

31 
• II -ф|^^|ф II • 
Кæцæйдæр хæстæг и гъæди хурфæй 
Бæхи карз хуррут игъусуй, 
Нæ уинуй æ над æ коми тулфæй, 
Бæрæг изæрмæ ку тундзуй. 
И арти фалдзос тумбул симд кафти 
Ку нæбал син ес уорамæн. 
Некæд адтæнцæ ауæхæн равги 
Æрæмбурд уогæй еу рауæн. 
Тумбулцалх мæйæ бæрзонд уæлхонхæй 
Æ тунтæ ’лвесуй лæфинттæй. 
Уотæ рæхги дин и гъæди къохæй 
Нæуæг анз бæхбæл фæззиндтæй. 
Аци æрдози берæ ’нзти дæргъци 
Некæддæр адтæй атæ хуарз. 
Æ сæнторс бæхбæл, æ цæрмин кæрци 
Æрфестæг сæмæ ’й Нæуæг анз. 
Фæсалæ кастæй е ’ркъети гъосæй, 
Æ ходи ’скъелæ - метæйдзаг, 
Æ бæхи къембур кирсæй исуорс æй, 
Æ тæнтæй уадзуй æ фæллад. 
Сæ гъазти къæрцгъæр, фæндури зæлтæ 
Гъæдтæ, кæмттæбæл азæлуй. 
Финги бæсти син - тæрсæ даргъ кæлдæ, - 
Уомæй хуæздæр ма ци фæууй?! 

32 
Фингæбæл алци бæркади хуарзæй, 
Мийнасæ кæнæ æрмæстдæр. 
Бæгæний хъалац, ниуæзти карзæй 
Æ къохмæ райсуй сæ хестæр. 
«Цæй, байгъосæн нур нæ кæрæдземæ! - 
Зæронд анз сæмæ ку дзоруй, - 
Цæттæ фингæ, дан, нæ уарзуй дзебæл»,- 
Цитгин Хуцаумæ исковуй: 
«Табу дин фæууа, Бæрзонди бадæг, 
Зæрди бунæй дин ку ковæн. 
Ду, не ’Сфæлдесæг, дуйнети дарæг, 
Хуарздзийнæдтæ ди ку корæн. 
Аци дуйнебæл федауцæй цæрун, - 
Уомæй рæсутъддæр ма циййес?! 
Æз нур, мæ хортæ, пенсимæ цæун, 
Сумах мин уотæ æнæнез. 
Мæ рæстæг фæцæй, некебал гъæун, 
Маке бакæнæд мæбæл дес. 
Нæ Нæуæг анзмæ мæ бартæ дæттун, 
Дзурди барæ æй нур куййес». 
«Уæ еугуремæй хатир ку корун, 
Фиццагидæрбал - уе ’зæр хуарз! 
Неци пайда æй фур берæ дзорун 
Хуцау уин кæнæд хуарз агъаз. 

33 
• II ^•^^-•& • • • 
Рæстмæ куд фæууа нæ фиццаг ампъез, 
Не ’сонмæ цæугæй æдзæстхез, 
Нæ гъуддæгтæ ба куд уонцæ рахес, 
Хезуй нæ разæй уæлахез!»... 
Сæ финги уæлгъос ку низзарунцæ, 
Берæгъти неун - сæ фæрсаг. 
Сæ ниуазæнтæ нинниуазунцæ, 
Сæ урдутистæг - нæртон саг. 
Узун ба, мæгур, и арти фарсмæ 
Æрдæгсалд кæрдту æхсинуй. 
Нæ комуй бадун сæ финги размæ, 
Цæбæлдæр бостæ ку кæнуй. 
Хусгæ-рæхцгитæй финги кæронмæ 
Ку фæррасуг æй нæ тæрхъос, 
Рахаудтæй, кеутæй, метбæл уæлгоммæ, 
Метæй байдзаг æй æ еу гъос. 
Фиййæутти уотæр - донуордæг гъæди, 
Сæ куйти рæйун - дудзигъæр. 
Сæ астæу артбæл бæрæг æхсæви 
Цæттæ кæнунцæ æхсæвæр. 
Хуарин губорæ - фунуки фунхæй, 
Гæбæти месин адгин æй. 
И цæхгун цихт дæр, хæндуги хурфæй, 
Бæрæг æхсæви кадгин æй. 

34 
Гъæдин даргъ ухстбæл - бор фезонгутæ, 
Цæхæрбæл цæуй сæ цих-цих. 
Дзоццæги бадгæй, ухстбæл хуæцæгæн 
Ку ниммела æй æ тæрних. 
Уотæ ’рветунцæ се ’стур бæрæгбон - 
Гъæди цæргутæ игъæлдзæг. 
Нæ Нæуæг анз уин мæ зæрди фæндон 
Нивæ-амæндтæ æрхæссæд! 
<*&$&*> 

35 
ЦАРДИНИФС 
Ерун си мæ зингхуст 
мадæ Еленай рохс ном 
Худтай нæ зин нæдтæбæл не ’сонмæ, 
Цирагъау нин фæддардтай дæ уод. 
Дæ цард райдайæнæй æ кæронмæ 
Искодтай дæ цæуæти нивонд. 
Фиццагау дæ уарзæн æнæбæрцæ, 
Раздæрау нин дæттис царди нифс, 
Куд цæуа хораууон лæги хæццæ, 
Ду нæ фарсмæ гъе уотæ цæуис. 
Æй бæрзонд турусайау дæ кадæ, 
Нæ, уомæ не ’схъæртдзæнæй мæлæт. 
Рохсаг уо, мæ ниййерæг, мæ Мадæ, 
Хуцауæй дин лæваргонд æй дзæнæт... 
\ ’ 

36 
ФИНСТÆГ МАДÆМÆ 
Саламтæ берæ 
Мæнæй ду райсæ, 
Тæходуй, кенæ 
Ами ку уайсæ. 
Дæ пъисмо дин æз 
Райстон æрæги. 
Ду дæр ми, æна, 
Райстай, æвæдзи. 
Мæ зинаргъ æна! 
Мæ зæрди ’мбес дæ. 
Тæходуй, æма 
Дæ рази фестæ! 
Неци мæ гъæуй 
Царди медæгæ, - 
Æгайти-ма мин 
Æнæнез ке дæ. 
Зонун æй, зонун, 
Зумæгон изæр, 
Ку фæккæнетæ 
Бийнонтæ ’хсæвæр. 

37 
Пеци къелæбæл 
Рæхцуй нæ тикис, 
Ду ба æнкъардæй 
Мæн ку имисис: - 
Кæд биццеу идард, 
Æстонг, уазал æй, - 
Горæти алци 
Уотæ хъазар æй. 
Æз 6а мæхецæн 
Гъари ниххуссун, 
Зæрдæмæ дзоргæй, 
Куд дæбæл бухсун. 
Æппундæр, æна, 
Мацæбæл тухсæ, 
Хуцау ку зæгъа, 
Анз ма бабухсæ. 
Ка кæд бахатта 
Мади хъиамæттæ, 
Кæмæ багъардта 
Æ фудæбæнттæ? 

38 
Цал даргъ æхсæви, 
Тухст æнтъуснæгæй, 
Мадæ рарветуй 
Æнæ хуссæгæй. 
Мади цæстити - 
Бæдоли сорæт. 
Мæнмæ дæ зæрдæ 
Мацæмæй дзорæд. 
Нур ма дин хуарзæй 
Неци æй мæ бон, 
Хецæн уо лазæй 
Мæ зæрди фæндон. 
Ардигон адæм, 
Куд дин æй зæгъон, - 
Синхаг синхагæн 
Нæ зонуй æ ном. 
Дессаг ба е æй: 
Еу тургъи цæргæй, 
Ке муггаг куд æй - 
Неке си зæгъдзæй. 

39 
Махмæ 6а гьæуи 
Бийнонтау цæрæн, 
Нæ куйтæн дæр ма 
Салам фæддæттæн. 
Фæндаги харзæй 
Рæвдзæ кæд исон, 
Уæд кæникулти 
Нæхемæ цæуон. 
Мæ финстæн кæнун 
Рæстæгмæ кæрон. 
Ци зин æй зæгьун 
Æрхунæй: «Хуæрзбон». 
гХЩ^ХГг 

40 
МАДÆ ÆМАÆ БÆДОЛИ МÆЛÆТ 
Сæрдигон бон, æризæр æй, 
Бæрнаг æнгæс, кедæр фус 
Æрбауаста нæ колдуарæй, 
Мæгур æнгæс, æнкъардхуз. 
Нæ куййæй дæр нæ фæттарстæй, 
Æрцæвидæ æ къах зуст. 
Асуст хъурæй и фуруастæй, 
Æд цæстисуг, цидæр тухст. 
Æ фур сонтæй æнафони 
Синхгай гъæуи ку зелуй, 
Агоруй е æ бæдоли, 
Æ фæд дæр ин нæ еруй. 
Мæгурдæйраг, цæмæй зонуй, - 
Е ’хсирдай уæр ке ’й æвгæрст. 
Дзæгъæлти ма ’й ци агоруй? - 
Ку нæбал æй æ бæрнæхст. 
Фусти дзогæ æд гъæр нæгæ 
Ку ’рцæунцæ изæрæй, 
Уæд мадæмæ, цийнæгæнгæ, 
Нæ рауайуй цибæлæй. 
Раевгъудæй цалдæр бони, 
Адтæй мегъæ бон - æнкъард, 
Иссердтонцæ гъæугæрони 
Куйти хуали - фуси мард... 

41 
НИЙЙЕРÆГИ ФАРНÆ 
Ирд æхсæви бæрæг даруй, 
Сихирна ке ’й уæлæ арв. 
Уорс инсæдтæ ниллæуаруй, 
Амæнтæн æй - коми арф. 
Нæ уин кæнун мæнгæ соми, 
Æргомæй уин зæгъдзæнæн, - 
Нæуæг мæйæ арви рони, 
Е æй нанай фæнсдзæгъдæн. 
Кæддæр нана недзамани 
Хуæрзизæр дæр нæ загъта, - 
Æ цъоппитæ арви арми 
Мегъти хузи ниууагъта. 
Нана æнос цæмæ бæлдтæй, 
Уой æ фарнæ ку хæссуй, - 
Сæх-сæх уарун зæлдаг хæлттæй 
Арв зæнхæбæл рæхæссуй... 
<?Ъ<р^$Щу>ГЪ 

42 
• II ^•^^•& II I 
ÆФСАДÆЙПЪИСМО 
Куд дæ, мæ ниййерæг, мæ Мадæ, 
Куд æй аци рæстæг дæ цард, 
Куд æй нур де ’нæнездзийнадæ? 
Мæнбæл ма кæнæ ду æнкъард. 
Арæх мæ зæрдæбæл æрлæууи, 
Гъазис мæ цæстæбæл æдзох. 
Циййес нæуæг хабар нæ гъæуи? - 
Райсæ син мæн бæсти сæ къох. 
Зæрдæ искатай уй е ’рхуни, 
Фæндуй мæ нæхемæ тухуаст. 
Арæх фæууинун дæ мæ фуни 
Æма æрбайгъал ун æваст. 
Нæ гъæу тиллæг æфснайд, æвæдзи, 
Нур ма нæма фæцæй æнхæст. 
Райстон ди посилкæ æрæги, 
Финст си неци адтæй æрмæст. 
- Калуй фæззегæндæ цъæх тауæ, - 
Финста хуæрз æрæги Кермен. 
Зонун, ниссæститæ ’й нæ кауæ, 
Гъæуй нæ тургъæбæл горен. 
Пъисмо нæбал финсуй Заремæ, 
Зæрдæхудт цæбæл æй, цума? 
Цæудзæн тагъд рæстæги нæхемæ 
Тухсгæ цæбæл кæнис, æна? 

43 
СЕДЗÆРИФУН 
Седзæр бонтæ æнхъурдæгæй 
Масти хæццæ æрвистон. 
Кæунвæллад, зæрдунгæгæй 
Ниййергути имистон. 
Бахусгæй уæд æз мæ фунти 
Мадæ, фиди ку уидтон, 
Рацæуинæ сæ рæбунти, 
Асæг адтæн, цæветтон. 
Мадæ мæмæ фæлмæн хъурæй 
Зæрдунгæг дзурд искодта, 
Искудтæн æз фур æрхунæй, 
Гъæбеси мæ æртухта. 
Мади рæвдуд, фæлмæн гъæбес 
Зæрди содзæг исуагъта... 
Уарзондæр ма Мадæй ка ес?! - 
Гъæбесæй мæ нæ уагъта. 
Фæстагмæ мин фæлмæн къохæй 
Мæ уадæлттæ æрдаудта. 
Нæ ’й базудтон, куд фæццох æй, 
Фун мæ уобæл нæ фарста. 

44 
Хуссигъæлдзæг, еске фæсдуар 
Райацудтон мæ къохæй. 
Фуни миутæ - мæнгæ хабар, 
Никкудтæн уæд мæ сонтæй. 
Зæрди хъурмæй мæ ростæбæл 
Цæстисугтæ æгъзалдæй, 
Рагъазта ма мæ цæстæбæл, 
Куд фæццох дæн мæ мадæй... 

45 
ÆРИМИСУН 
Æрлæууй нур мæ зæрдæбæл, 
Куд тонинæ бетъина, 
Нæ бæласи даргъ къалеубæл 
Куд кæнинæ елхъина. 
Бæгъæнбадæй, цъæп-цъæпгæнгæ, 
Дони хъумти фæсуарун, 
Æхсицгонæн нури уæнгæ 
Мæ зæрдæбæл ку дарун. 
Ку базудтон мæ ном финсун, - 
Ци боз адтæн мæхецæй, 
Ефстаг дзурдтæ къуæзгæй кæсун, 
Ирæзтæн уæд мæ десæй. 
Рагъазуй нур мæ цæстæбæл, 
Куд гъазйанæ æзменсæй. 
Гъæугæрони цъæх зæлдæбæл 
Куд хуæцйанæ гъæбесæй. 
Къала пецбæл уæд цæкутæ 
Куд фицйанæ изæрæй, 
Цæветтонги, сæ къуппитæ 
Игъусунцæ нидæнæй. 

46 
Æхсæрæмæ куд цæуинæ 
Бæгъæнбадæй æд хурдзин, 
Хурхи хæццæ куд хуæринæ 
Нартихуари гъар кæрдзин. 
Медæхсæвæ - куйти рæйун, 
Кæркуасæнти - ерис уаст, 
Нæ гъоцити синæр цæгъдун, 
Нæ тикиси цъундæ каст. 
Уарун бони нæ уæлиндзи - 
Даргъ мухцури цухцурæг, 
Куд хуæридæ хæрæгсиндзи 
Æд цæстисуг нæ хæрæг. 
Сау къæлæу ба, зургæ уайгæ, 
Ку даридæ æ сæр серф, 
Мади уингæй, зæрдирайгæй, 
Æ уорс къембур хæсгæй пъерф. 
Нæ уæлитæ дæиуонцæ 
Сæ мадтæлти цъур-цъурæй, 
Сæ къæдзилттæ телионцæ 
Æхсир мондаг, изæрæй. 
Сувæллони царди сæнттæ, 
Аргъ ку нæййес сумахæн. 
Кумæ ’й уæ догъ, царди бæнттæ, 
Куд нæ уин ес æздахæн?!.. 

47 
• II ^*^^«^ II • 
ФÆСТАГФÆДЗÆХСТ 
(Балладæ) 
Нæ гъæубæстæ, ракæнетæ 
Нæ муггагæн тæфирфæс, 
Мæ мадæн ба мин зæгъетæ: 
«Нæ фесавдæй æнихæс». 
Ниууагътон уæ зæрдивæрдæй, 
Ниййергутæ, о мæ бон! 
Зæрди хурфи баизадæй 
Æниронхæй мин - уæ ном. 
Нæ бийнонтæ, æз уæ хæццæ 
Нæ бафсастæн цæрунæй, 
Ци фæцайтæ, царди бæнттæ, 
Æви радæн кæрз фунæй? 
Мæ зин сахат, мæ карз ристи 
Неке адтæй мæ уæлгъос, 
Медæхсæвæ и тар мæскъи 
Адзал зилдæй мæ фалдзос. 
Фæууидтон æз лæгъуз фунтæ 
Мæ адзали хуæд разæй, 
Хустæн цума сау нимæти 
Нæ уæлмæрдти æнкъардæй. 

48 
Тар æхсæвæн æ сау пæлæз 
Мæ цæститæ æхгæдта, 
Мæлæт мæбæл, æнæ дæгъæз, 
Æ сау нимæт æртухта. 
Фæндадтæй мæ лæги кари 
Дзилли æхсæн фæццæрун. 
Нæ бахуайдзæн æз нæ дуари 
Медæхсæвæ æнæ фун... 
Берæ уарзтон сувæллæнттæ, 
Идзулинæ сæ уиндæй. 
Ме ’взонг царди цæмæ бæлдтæн, 
Фунау ми е фæллигъдæй. 
Еске кизгæ, æнгъæл кæсгæй, 
Мæнæй иссæй фудæнгъæл. 
Мадæ, фидæ, зинтæ бæлсгæй, 
Ма тухсетæ нур мæнбæл. 
Мæ киндздзæгтæй еске кизги 
Не ’сфæлустон мæ фæндон, 
Хæссун уони мæ сау кири 
Бази бæсти бонигон. 
Мæ нивæрзæн мæ киндздзæгтæ 
Дардзæнæн æз æнæ фау. 
Лæгæн фæууй берæ нæдтæ, - 
Ка си фæууй фур уæззау. 

49 
Æрветдзæнæн минæвæрттæ 
Æнæ дзуапп ’ма æдзардæй. 
Имисдзæнæн æз ме ’нгæртти 
Ме ’нос дуйней æнкъардæй. 
Нæбал фæууиндзæн ме ’нгæртти, 
Нæбал балæудзæн се ’нвахс, 
Нæбал ракæндзæн мæ зарти, - 
Хуссун æносмæ æдас. 
Нæбал ракæндзæн медгъазти 
Гурведауцæ уездон кафт. 
Кизгæн цæстæй мæ сос уарзти 
Нæ бамондзæн æнæ загъд. 
Ка уин кæна уæ сагъæстæ, 
Нæ бийнонтæ, нур ме ’ной? 
Ма искæнтæ сау дарæстæ, 
Фæдзæхсун уин æз гъе уой. 
Ци дин зæгъон, мæ хуарз фидæ? 
Мастæй гъæздуг æй дæ цард. 
Фæууидтай ду берæ зинтæ, 
Фал ма кæнæ нур æнкъард. 
О мæ мадæ, сау сæрбæттæн 
Ма фæддарæ мæн туххæй. 
Хуарзæй дин æз неци фæдтæн, 
Нæ бафсастæн мæ синхæй. 

50 
Корун ди æз, мæ боц хуæрæ, 
Ма ниттонæ ду дæхе, 
Ме ’нос хуссæн - и сау мæрæ, 
Мæ сау нимæт мæ уæле. 
Сау машини сау цæлхитæ, 
Уæ фæззилди - мæ адзал. 
Ехх, ниууайтæ сау фæркитæ, 
Ци зинæй, ци, уодагъар... 
Ескæд бони нæ синхбæсти 
Ку уа цийнæ, киндзæхунд, - 
Ма ниууагътæ ми ’й римæхсти, 
Фæззиндзæнæн æнæнгьуд. 
Цæстисугтæ, мади цæстæй 
Ма ’гъзæлетæ уотæ карз. 
О ниййерæг, мæнæн тæрсгæй, 
Мæнæй исуо нур æдас. 
Ку æрцæуа мæ анзи бон, 
Ма фæккотæ уæд мæнбæл. 
Бахуайдзйайтæ мæ цирти дор, 
Фæххæтдзйайтæ нæ гъæубæл. 
Нæ синхбæстæ, гъæуи адæм, 
Хæлар мин уæд уæ хъиамæт. 
Ес æгъдæуттæ лæги кадæн, 
Иссирдтон æз мæ байвæд. 

51 
• II ^*^^«^ II I 
Ке бафæнддзæй æнагъомæй 
Æ хъæболи хæсгæ мард? 
Медæхсæвæ и арф комæй 
Уг ниууасуй фур æнкъард. 
И цъæх арвбæл æвеппайди 
Мегъи пъæсту фæззиндтæй. 
Ирæфи дон æ сонт уади 
Калдта æ хъонц æ билтæй. 
Цагъта кæмтти æ цъæхъалтæй 
Зин хабари дзæнгæрæг. 
Догъон бæхау, карз тъæбæрттæй 
Цудæй гъæумæ гъæргæнæг. 
Æстъалутæ уæд сæ деси 
Ниссах æнцæ æд азар. 
Лигъдæй кадæр ба фæдеси, 
Хаста гъæумæ фуд хабар. 
Уæхæн хабар, уæхæн цауæй 
Къæдзæх дæр ма æнкъустæй, 
Нидæнгомау и тар комæй 
Кедæр кæун игъустæй. 
И сау халон сæумæраги 
Гъæуи сæрмæ ци зелуй? 
Æви, миййаг, æ сонт тагъди 
Уæ хæдзарæ нæ еруй? 

52 
Киндзи бæсти уæ къæсæрмæ 
Æрфестæг æй хæсгæ мард. 
Зæрдæ тонуй кæун гъæрмæ, 
Ку азæлуй е идард. 
О ниййерæг, дæ хъæболи 
Нæ искодтай имонау, - 
Дон агоргæй, ду æ цори 
Нæ балæудтæ цурдгомау. 
Нæ уиндзæнæ дæ хъæболи, 
Нæбал, ниййерæг, æнос, - 
Медæхсæвæ и тар коми 
Ку бацæй е мæрдон гъос... 
» 

53 
КÆМÆН ЗÆГЪОН МÆ ФÆСМОН? 
Фудаг арæзт, æригонæй 
Финддæсанздзуд сонт биццеу, 
Байраг бæхбæл, æнидонæй, 
Æз фестинæ тæхгæ цъеу. 
Кæми - урдуг, кæми - хæрдтæ, - 
Гъуди дæр сæ нæ кодтон. 
Æскъуд хæлаф, бæгъæнбæдтæ, 
Каути сæрти лæуирдтон. 
Нæ синхонтæн сæ къæрæзтæ 
Æхсгæ дорæй ку састон. 
Кæд нæ фæдтæн нади гъæстæ, 
Н’ адтæй мæбæл уæхæн бон. 
Раст уин зæгъон, нæ гъæубæстæй 
Уæхæн рæзбун нæ зудтон, 
Изæрдари ке бæлæстæй 
Цъæх фæткъутæ не ’ртудтон. 
Лæборгутæ мæ мадæмæ 
Дзорионцæ фуд цъухæй. 
Мастæй идзаг хопъалæмæ 
Алкæд уидæ мæн туххæй. 

54 
Цал изæри мæгур мадæ 
Фæккæуидæ мæ мæстæй! 
Нæ базонгæй фурти адæ, 
Сæйгæй уати æрхустæй. 
Фæстагмæ мæ, æ уод есгæй, 
Уотæ ’хсицгон агурдта, 
Æд цæстисут, æ къох резгæй, 
«Кæми ’й биццеу?» - ацудта. 
Раевгъудæй уæдæй нурмæ 
Берæ æнзтæ, ци зæгъон? 
Ке ма гъæуй нур мæ хъурмæ, 
Кæмæн зæгъон мæ фæсмон?.. 
г 
4$ 

55 
ÆНГЪÆЛДЗАУ НИЙЙЕРГУТÆ 
Ерун си зингхуст 
Легкойти æнсувæрти ном 
Рæстæг - афæнттæ - 
Æ гъуддаг кæнуй, 
Фал зæронд мадæ 
Æдзохæй кæуй, 
Æнгъæлдзау уогæй 
Æ хъæбæлттæмæ, - 
Куд нæ зиннунцæ 
Сæ хæдзæрттæмæ? 
Кæдмæ тайдзæнæ 
Сæ уиндмæ бæлгæ? - 
Нæ бафунæй уис 
Æрбони уæнгæ. 
Дæ гъос ку дари 
Сæ къахи гъæрмæ, 
Куд нæ ратонуй 
Уæ де ’рхун зæрдæ! 
Ци федар æнцæ 
Дæ тæнæг фæрстæ! - 
Æнæтæрегъæд 
Æгомуг æнзтæ. 

56 
Ку исуорс æнцæ 
Дæ сæригъунтæ, 
Некæмæн дзорис 
Дæ лæгъуз фунтæ. 
Кæд ескæд ефстаг 
Изæрдалингæй 
И гъæутæрони 
Бæлццон фæззингæй, 
Цæмæ фæууаис 
Æ размæ цурдæй, 
Къæлос лæдзæгбæл 
Æнцойнæ кæнгæй? 
Сæ хъазар хузтæ - 
Хуссæни сæрмæ, 
Ходгæ-идзулгæ 
Кæсунцæ дæумæ. 
Ку сæбæл фæууй 
Еу руги тæлмæ, - 
Дæ резгæ къохæй 
Расæрфис сæумæ. 
Дæхе меднимæр 
Сæ хæццæ дзори, 
Фал ди ку æнцæ 
Хъæбæр изоли. 

57 
Берæ фесавдæй 
Нæ фæсевæдæй, 
Æзнаг бабун уа 
Сæ тæрегъæдæй! 
Сæ фидæ дæр сæ 
Берæ фæххизта, 
Еуæй-иухаттба 
Уотæ æвзиста: 
«Киндзæ ’рхундтитæ - 
Се ’рцуди бони!» - 
Кæнидæ синхи 
Гъе уæхæн соми. 
Æнæ тæрегьæд - 
Мæлæти зæрдæ, 
Е ’нос дуйнемæ 
Уæ уиндмæ бæлгæ, 
Æ федар соми, 
Æ рæсугъд фæндæ 
Ку фæссайдтонцæ 
Уой æнæмæнгæ. 
О мæгур мадæ, 
Цæбæл нимпулдтæ? - 
Не ’ сæздæхдзæнцæ 
Дæ берæ фурттæ. 

58 
Мабал сæ хезæ 
Æд тухст гузавæ, - 
Ка нæ лæдæруй 
Дæ тухстдзийнадæ?.. 
Неци пайда æй 
И надмæ кæсун, 
И постхæссæги 
Пъисмобæл фæрсун. 
Нæ бæсти сæрбæл 
Æд зунд, æд кадæ 
Ку равардтонцæ 
Сæ царди радæ. 
Рæстæг - афæнттæ 
Æ гъуддаг кæнуй. 
Фал зæронд мадæ 
Нур нæбал кæуй. 
Е ’нос дуйнемæ, 
Æ хъæбæлттæмæ 
Ку ранæхстæр æй 
Æхуæдæг сæмæ... 
<?*<р^$^!>Г* 

59 
КÆМИДÆ? 
Кæми дæ, нæ ниййерæг, нæ Мадæ? 
Нæ уодæнцой, æнæ дæу мах куд бухсæн? 
Ревæд, ци уазал æй нæ хæдзарæ, 
И сау мæрæ, æхгæд кирæ дæ хуссæн. 
Рандæ дæ де ’носмæ куствæлладæй, 
Дæ кустæгтæ байзадæнцæ седзæрæй. 
Ци зинæй, ци, цæрун æнæ Мадæй, 
Æнгъæл дæмæ ку фæккæсæн изæрæй. 
Хуæрзæфснайд, игон колдуар - нæ тургъæ, 
Де ’фснайæг нæбал разелдзæй дæ къумти. 
Горенбæл - тæфирфæсхуз будургъæ 
Уиндзæнæй дæ æрмæстдæр ма æ фунти. 
Къуæтти, зæрдæнкъард æй нæ синхбæстæ, 
Цæветтонги, нæбал си ес цæргутæ. 
Хорæн баталингæ ’й æ зинг цæстæ, 
Бахсидтонцæ мæйи дæр мæйхуæргутæ. 
Ниннеуй нæ къæрæзтæй карз думгæ, 
Бæлæстæн ниттудта е сæ дзиккотæ. 
Кæугæй ниддæлгоммæ ’й нæ гъæунгæ. 
Хуарз адæм, мæ зинбæл мин гъæр никкотæ. 

6о 
НИЙЙЕРÆГМАДÆ 
(Балладæ) 
Кодтон фиццаг къахдзæф мæ царди, 
Ду мин мæ къохтæбæл хуæцгæй, 
Зулун, фæрсмæ цодгæ ме ’фсарди, 
Зæнхæн рансуфунæй тæрсгæй. 
Ду мин ниссæрфисæ мæ нæдтæ 
Раздæр, хаунæй мин тæрсгæй. 
Тагъддæр ме ’сдзорунмæ куд бæлдтæ, 
Дæ тухст, дæ зинтæбæл бухсгæй! 
Думин авдæнæмæ зарисæ 
Нидæн, рæвдуд хъурæй æдзох. 
’Ма мин мæ нивæрзæн дарисæ 
Фæлмæн бази бæсти дæ къох. 
Ме ’скуд, мæ тъинзунбæл тухсисæ, 
Ду мæ дæ гъæбеси хастай. 
Кустæй мæ фæууиндмæ тундзисæ, 
Ду мæн уотæ берæ уарзтай. 
Зуймон æфцгутæбæл будурмæ 
Хонхæй хуар ласунмæ цудтæ, 
Цъемос, метбурдæнти æд хъурмæ, 
Ходгæй, æд цæстисуг кудтæ. 

61 
Ду нæ ех-къæвдатæ, уарунти, 
Каркау, дæ дæлбазур дардтай, 
Гъургъахъ, салд нæдтæбæл дзабурти 
Дæхе алли кустмæ тардтай. 
Фæстугьд æстонг æнзтæ, тухст бони 
Дæхе феронх уисæ хатгай, - 
Фæскуст салд нартихуар дæ рони 
Ду нин, тæрсгæ-резгæй, давдтай. 
Гъизт бон, кирсæй æмбæрзт будурти, 
Мах дин æстонг ку уæн, оххай, 
Тæнæг зæронд сасуг, дзабурти, 
Резгæй, дзелкъордзауæн кодтай. 
Дæхе ниууадзисæ цал хатти 
Æстонг, æнæхуæргæй, æна, 
Махæн дæ комидзаг дæттисæ, - 
Уомæн феронхгæнæн куд уа?! 
Кустай хъазауатæй æноси, 
Сог нин дæ рист рагъи хастай. 
Сæрди æхсæвигон, мæйрохси 
Фæсгъæу хуар æхсирфæй карстай. 
Зуймон даргъ æхсæвтæ, уазали 
Думгæ ниннеуидæ цъæстæй. 
Дон дæр ниссæлидæ авари, 
Нидæн цъилингай рохс цæфстæй. 

62 
• II ^*^^«^ II I 
Ду ба, нæ ниххусгæй æрбонмæ, 
Махæн нæ бузгьуртæ худтай. 
Кастæй æлли куст дæр дæ коммæ, 
Царди ци нæ хъйамæт зудтай! 
Ду нæ, нæ ниййерæг, нæ Мадæ, 
Царди зин нæдтæбæл худтай. 
«Макæд æрхæссетæ æгадæ!» - 
Уотæ алкæддæр нин дзурдтай. 
Ду нин нæбал адтæ дæ кеми, 
Æнкъард, фæлладхузæй бадтæ. 
Куддæр ранигъулдтæ дæхеми, 
Уæззау зæрди незæй садтæ. 
Тагъдæй дæ цæстисуг дæ базмæ, 
Адзал ке ’рхæстæг æй - зудтай. 
Фæстаг, дæ мæлæти хуæд размæ 
Тухстæй нæ хæццæ ма дзурдтай: 
«Корун, кæрæдзебæл, биццеутæ, 
Макæд исуадзетæ уæ хуæст, 
Цæмæй ма ниууайтæ хæлеутæ, 
Уой уин ку фæдзæхсун æрмæст. 
Мадæн æ бони рохс - бæдæлттæ, 
Æз уи фæххецæнæй тæрсун. 
Нур уин уæ сорæттæ, уæ нæмттæ 
Ме ’нос тар дуйнемæ хæссун. 

63 
Адзал - мæ хуссæни уæлгъосмæ, 
Æнгъæл некæд адтæн æз уой. 
Хуæрзбон, мæ бæдæлттæ, æносмæ, 
Цирти куд бухсдзæнæн уе ’ной?» 
Мадæн æ хъиамæттæ, æвæдзи, 
Нæййес, ка бахадта, уæхæн. 
Мах син ку ниууадзæн сæ зæрди 
Ресгæй æнæсдзæбæх æрхæн. 
Цæуæт ку ’сгъомбæл уæн - æммотæ, 
Махæй феронх уотæ, сумах, - 
Цалдæн æгас ма нин фæууотæ, 
Уæдмæ нæ фæккæнæн уин аргъ. 
Мæнæ нæ тæрхæгбæл де ’лхуйнæ, 
Дуармæ дæ фæззиндмæ кæсуй. 
Зæрдæ исунгæг уй е ’рхунмæ, 
Кæми ’й, куд нæ зиннуй, фæрсуй. 
Цъинда, æрдæгкондæй, æ фарсмæ 
Æнцад, телти хæццæ лæууй. 
Зæрдæ исхъурмæ æй сæ кастмæ, 
Тъинккæй мæ цæстисуг тæдзуй. 
Кустæй ку ’рцæун нур нæхемæ, - 
Тургъæй нæ фегъусуй удзæл. 
Бадис, æвæццæгæн, нæ дуармæ, 
Фал мæ ку фассайуй ме ’нгъæл. 

64 
Арæх фæууинун дæ мæ фуни: 
Адтæй тар æхсæвæ мæйдар, 
Цидæр тæхтхæлæфæй фæззиндтæ, 
Сабур байгон кодтай колдуар. 
Сосæг дуари цъасæй ку кастæ, 
Цума римахстай ни дæхе. 
Ду нин, æвæццæгæн, ку тарстæ, 
Кæд ни сæйгæ кæнуй еске. 
Уæдта æрбайсафтæ мæйдари, 
Тегъæй фæккодтай ма еу каст, 
Æз ба агурдтон дæ хæдзари, 
Хъурмæй æрбайгъал дæн æваст. 
Седзæр, æ коймæ дæр нæ зæрди 
Æваст фæммедæг уй азар. 
Хуцау, не Сфæлдесæг, корун ди, 
Мадæн куд нæбал уа адзал... 
**щ&** 

65 
Æвæццæгæн, ниййерæги 
Ка нæ базонуй æппун, 
Ка ’сирæзуй æнæ мадæй, 
Етæ фæуунцæ нивгун... 
Нæ фæррессæнцæ е ’сцохæй, 
Дзоргæй фуни æ номæй, - 
Кæмæн неци уа æ къохи, 
Неци рахаудзæй уомæй... 
\ ’ 

66 
МÆСЕСÆ 
Цæветтон, ’ма готонæй 
Лигъз будуртæ фæлдахис, 
Мæ сос гъуди æргомæй 
Дæ хумгæнди итауис. 
Ду дæ кусти цирен арт, 
Де ’ной догъи нæ уайун. 
Багъæуаги - мæ циргъ кард, 
Не ’знæгти си рæхуайун. 
Ду - мæ уоди дзæнгæрæг, 
Мæ зæрди хузæн уо раст, - 
Дæ раханхи уæд бæрæг: 
Кенæ - цийнæ, кенæ - маст... 
» 

67 
ЦÆГИН ДЗÆ ÆМА УÆЛИН ДЗÆ 
Гъæр дзурдта хеппæлой уæлиндзæ, 
Æз, дан, дæн хæдзарæн æ сæр. 
Ка мин æй мæн рази цæгиндзæ? - 
Мæ нафæй удзестæ дæлдæр. 
Рахъан æй ходæгæй цæгиндзæ, 
Хæдзарæн фæццудæй æ гупп. 
Рабадтæй зæнхæндзæр уæлиндзæ, 
Хуцау ин фегъуста æ дзурд. 
Ка ’суй минкъий уæлдæр иннетæй, 
Ейæ нæбал фæууй æнгъæл, 
Ке ’нцойнæ кæнунцæ е ’ркъетæ, 
Æ буни ка ес, уонæбæл... 

68 
• II ■ф»^^*& II • 
*** 
Ке нæ цæруй лæг æносмæ, 
Уой негас дæр лæдæрæн, 
Билгæронæн æ уæлгъосмæ 
Гæпп кæнунмæ ку ’рлæууæн. 
Бони рохсæй нæ бафсæдæн, 
Арвæрдæмæ фæккæсæн, 
Уомæ гæсгæ, æвæццæгæн, 
Игон цæстæй рамæлæн... 
*** 
Ме ’нзти карæ, кумæ ледзи, 
Ци ниххуæстæ мæ къохбæл? 
Рамардтон æз мæ поэзи, 
Бахуæстæн ин æ хорхбæл. 
Мæ поэзи, дæ хумзæнхæ 
Ку байзадæй лæвæнгæй... 
Басугъта мæ ке фудæнхæ? - 
Не ’ронх кæнуй мæ зæрдæй... 
П1ЩХ§гг 

69 
Зæрдæй берæ ке фæууарзæн, 
Ку ни фæууй е идард, - 
Æ цæрæнбон фæнниуазæн, 
Фæккæнæн ибæл æнкъард. 
Фал ку ’рцæруй е нæ размæ, - 
Фæууæн ибæл æхцулдæр. 
Ку рацæуй еу къуар анзи, - 
Феронх ни уй æ ун дæр. 
Еци фæткæ æй нæ хæццæ 
Раги дæр æмæ нур дæр, - 
Къохи уæрццæй тæхгæ уæрццæ 
Хъазардæр нæмæ ’й куддæр... 
ъЩ*§г* 

70 
ОМÆЗÆРДÆ! 
Зæрдæ, зæрдæ, ци ’й дæ йасæ, 
Фиди хунæ - къохи дзаг. 
Æй де ’хсарæ царди хуасæ, 
Сонт сирдау фæууис гъиггаг. 
Цæргæбæнтти, рохсмæ бæлгæ, 
Ахæстъони æй дæ цард. 
Тæходуййаг, о мæ зæрдæ, 
Цæбæл кæнис ду æнкъард? 
Тар-талингæ - дæ хæдзарæ, 
Æнæ дуæрттæ, æнæ рохс. 
Ка нæ уарзуй сæребарæ, - 
Сæрди хор бон æд мæйрохс? 
Тумбулкъохæй реугудуртæ 
Мæстигæрæй ци хуаис? 
Кæмæ хуæрис дæ къæн-къунтæ, 
Цæмæннæ мин уой зæгъис? 
Ци дин зæгъон, о мæ зæрдæ, 
Цæмæ фæууис ду хеваст? 
Сæри хæццæ уо æнвæндæ, 
Уодзæнæ уæд æнæ маст. 
Дессаг е æй, а дуйнебæл 
Ка ’й адæмæн царддæттæг, 
Тар-талинги гъезæмарæй 
Цард рарветуй æхуæдæг... 

71 
• II ^|^^|ф II I 
поэт 
Тетцойти Таймуразæн 
Исаразта дзилли номæй 
Терки донбæл æ куройнæ, 
Будур, хуæнхтæ, алли комæй 
Цудæй адæм æ хуарз коймæ. 
Æ перни зилд тухгин карз æй, 
Æ курондон - æвæлмæцгæ. 
Е ’нсуйнæгтæ къæмæвзарæй - 
Æвецуйгæ къуртуйдзæгтæ. 
Нæ къæбæр ’ма нæ цæнхæбæл 
Уарзæн берæ рæсугъд дзурдтæ, - 
Нæ хуæздæртæн а зæнхæбæл 
Цæмæннæ ес уарзун фæткæ? 
Адæми ’хсæн рагæй-нурмæ 
Ку цæрунцæ ма фудголтæ, - 
И куройнæн æ мухцурмæ 
Фæккалунцæ тугулдортæ. 
Де ’нсуйнæгтæ - сæдгай кæртæ, 
Зелæд æнос дæ куройнæ, 
Де ’знæгтæн ба се ’дул сæртæ 
Куд ниууонцæ цæхбуройнæ... 

72 
ТÆХÆНРАЗМÆ! 
Арвæн æ цъæх, 
Зæнхæн æ сау, 
Се ’хсæн æд бæх 
Тæхун фатау 
Нисан - разæй, 
Уомæ ’й мæ гъавд, 
Мæйæ арвæй 
Уодзæй æскъавд. 
Арв дæр нæрдзæй, 
Уодзæй фæдес, 
Бон дæр кæндзæй, 
Лæууæн нæййес. 
Нæ цард уотæ ’й, 
Цума æхст фат. 
Амонд соргæй 
Фæууй нæ цард. 
Нихмæ тохæ, 
Кæнæ фæсмон, - 
Еци догъæн 
Нæййес кæрон... 

73 
*** 
Хонсар æма и цæгатбæл 
Еци еу ком фæддех æй, 
Нур кæсунцæ кæрæдземæ 
И дууæ фахси къехæй. 
Ци дон уайуй сæ астæути - 
’Знаг хонунцæ ’й сæхецæн, - 
Е сæ фæккодта сагелæ, 
Е сæ фæккодта хецæн... 
*** 
Искодта мæбæл мæ доги 
Уæ унаффæ кæсгон къах, - 
Басугъта мæ æ мæнгæттæ, 
Басутъта мæ æ бæлах. 
Лæдæрун æй - фæррæдудтæн, 
Ку неци дæн дзорунгъон... 
Ци уæззау дæ, ци ресагæ, 
Ци зин хæссæн дæ, фæсмон... 
» 

74 
Зæнхæ бафæлладæй æ цæргутæй, 
Æд маст сæ фуд миутæй нæтуй. 
Арв дæр æд сау мегътæ ниппæскъутæ % 
Хор ба дзæгъæл хъазау хæтуй. 
Æй нæ бæстæ - зæууат, æмæнтъери, 
Фæливд, æнæууæнкæ - дуйне. 
Адæм нæбал æнцæ сæхе кеми, - 
Мулкбæл баййивтонцæ сæхе... 
«* 
<?,«• 

75 
• II ^а^^а^ II • 
*** 
Бадун хуæдеунæгæй мæ къæси, - 
Гъæунги - лæкъæрдæ, сæлфунæг. 
Цæветтон, састбазур цæргæси 
Æфцæгбæл бавдуста гъизт зумæг. 
Сагъæстæ бурунцæ мæ сæрмæ, 
Раст цума биндзитæ - бæтманмæ. 
Нæ тикис нæ зиннуй къæсæрмæ, - 
Миститæ кафунцæ фæсдуармæ. 
\ ’ 

76 
РАЗМÆ, ÆВИ ФÆСТÆМÆ? 
Берæ æнцæ царди нæдтæ, 
Сæ равзарун ке бон æй! 
Нæ зиннунцæ сæ кæрæнттæ, 
Римæхст æнцæ изолæй. 
Дувæнд гъуди æй æдзæттæ, 
Кæци надбæл си цæуон? 
Кæдмæ лæудзæнæн хæбæццæ, 
Кæми мæ хезуй фæсмон? 
Мæ еу къах мæ размæ хонуй 
Ме ’нæзонгæ бæстæмæ, 
Ме ’ннæ къах мæ зуст æнсонуй 
Евгъуд цардмæ фæстæмæ... 
» 

77 
* * * 
Уæхæн дессаг кæд фæууиндæй, 
’Ма ирд бони ех уара, 
Дор и къоли хæрдмæ зела, 
Комахсæни ба гъар уа? 
Куй, тикистæ лимæн уонцæ, 
Фурт ниййергутæн ’знаг уа? 
Еци гъудитæ сæ бери 
Ци амонунцæ цума?.. 

78 
Æй æфсæрмæ уæззау уаргъ, 
Æй дуйнебæл - ефстæгтæмæ, 
Гъе уой фæрци, адæм, мах 
Ку никкæсæн нæ къæхтæмæ... 
Берæ лæгтæбæл æ кой 
Тас æфтауй æнæбæрцæ, - 
Æнцон цæрæн æй е ’ной, 
Зиндæр цæрæн æй æ хæццæ... 
ъЩ^хъ 

79 
*** 
Еумæйаг - нæ бæркæдтæ еу моси, 
Еу цæстæй а дуйнемæ кастан. 
Нæ къæбæр ку тулдтан мах еу дзоси, 
Кæрæдзей æнсувæртау уарзтан. 
Хецауæй дæ ’сæвзурстан æрæги, 
«Раст лæг уодзæ ’й», - адтан æнгъæлдзау, 
Фал нæхе фæссайдтан æвудæги, 
Мулкбæл дæ фæццæйкодта Хуцау. 
Ду дæ сæр нихъхъел кодтай дессæгтæ, 
Арв æмæ зæнхи астæу тæхис. 
Мах æууæнкæй, мах фæрци ислæг дæ, 
Уазай сæрбæл дæхе æнгъæлис. 
Кæд хонис ду адæм фусти дзогæ, 
Рæдуис æнæбæрцæ гъе уæд, - 
Фуди лæг, дан, æма фуди догæ 
Нæ хæссунцæ фур берæ некæд. 
Некæд ес дзиллæй ледзæн еуварсмæ, 
Æма дин лæгæй-лæгмæ зæгъун: 
Нæ уодзæй махæн цæутæ дæ размæ, 
Фал махмæ дæу гъæудзæй æздæхун... 

8о 
• II -ф*^^*& • • • 
*** 
Тухæйти дæр аразтайтæ 
Уæ гъæла фуртæй зундгин. 
Исдипломгин æй, о фалæ 
Ку нæ хъæртуй цидæр ин. 
Ци е ’сдзурд, ци ба е ’рбадти,- 
Æ мизези бæрæг æй, - 
Æрдæг гъæла раздæр адтæй, 
Æцæг гъæла нур иссæй... 

81 
• м -0*^^*Ф II • 
УОДИГЪÆР 
Гъармæ бæлгæй, исуазал ан цæгати, 
Нæ хор дæр ни баримахста æхе, 
Бæгъæнбадæй бæргæ сорæн и хъалти, 
Фехсæн сæбæл нæ фур мæстæй æркъе. 
Адæми тог мафиозтæ цъирунцæ, 
Тог расугæй нæбал син ес æфсес. 
Цъифи золкъау, мæгур адæм бурунцæ, 
Бурунгъон дæр ку нæбал æй се ’мбес. 
Сæ губунтæй нæ уинунцæ сæ къæхтæ, 
Нæ хецæуттæ - сæхе ’рдæмæ зундгин. 
Цæуй нæбæл аллирдигæй бæллæхтæ, 
Æхе уонæй неке уадзуй фудгин. 
Бæхи мардау, ку рахъан æй нæ бæстæ, 
Кæнунцæ ’йбæл аллирдигæй хæлæф, 
Берæгъ балау, тонунцæ ин æ фæрстæ, 
Мæгурти хай - мæстонæ ’ма уæцъæф. 
Исхудтонцæ демократтæ сæ нæмттæ, 
Нæ хъурбæл нин ниббастонцæ къæлæт, 
Æхгæд æнцæ аллирдиги нæ нæдтæ, 
Аци цардæй - берæ хуæздæр - мæлæт... 

82 
УАРЗУНÆНБАРÆ 
Уарзун устур уарзтæй æнбарæ, 
Хонун ахсгиагдæр æз уой, 
Куд уа æхе барæ сауцъарæ, 
Дуйне куд нæбал уа хæлхъой. 
Дзиллæн зæнхи реубæл фæллойнæ 
Куд уа æмхузонæй æмбес, 
Тагъддæр куд æрцæуа буройнæ 
Сугъдæ асодзгути цæдес. 
Цæмæй еугур дуйне æносмæ 
Исуа алли незтæй кæдзос, - 
Гъæуй сабуйради уæлгъосмæ 
Еугур адæмти дæр къæрцгъос. 
Калуй зæнхи цъарæ æ пъарæ, 
Дуйне ку æфтауй æ фест, 
Содзуй æд уедæгтæ фæсалæ, 
Уомæн фæййервæзæн нæййес. 
Дуйне æнтæстгунæй е ’сонмæ 
Цæуй æ зин надбæл æд нифс, 
Æзнаг нæ ратухсдзæй е ’рбонмæ, 
Æ хъур æлвасуй ин рæхис. 

83 
НÆХЕЦÆУТТÆ 
Метæй дасунцæ нин мæсгутæ, 
Фал нæ ку фæссайуй не ’нгъæл, - 
Куйтау раттунцæ нин æстгутæ, 
Нæ йан нæхецæн сæ æнгъæл. 
Фур хъал, сæ зæрдитæ - уæцъæфи, 
Сæ зунд æрмæстдæр æй давун. 
Сæ догъ - фиццаг бунат хæлæфи, 
Мах син цæмæ комæн сайун? 
Уомæн, æвæдзи, ма рагæнттæ 
Кæддæр кодтонцæ уæхæн загъд, - 
Адæм ци уонцæ-еу сæхуæдтæ, 
Уæхæн фæууй сæмæ хецау... 
\ ’ 

84 
• II ^*^^«ф II • 
УОТÆ’ЙРÆСТÆГ 
Мулкæй - мæгур, 
Нæ бон - асæст. 
Мастæй - туппур, 
Нæ уод - ахæст. 
Дуйней - æскъæт, 
Нæ цард - цубур. 
Донæй æхгæд, 
Хæфсау, нæ хъур. 
Зудæ, хæлæф, - 
Е æй нæ куст, 
Æрмæст уæлдæф 
Нæма ’й иурст. 
Зонæ давун, 
Ма уо фæсвæд. 
Кадæ ’й марун, - 
Уотæ ’й рæстæг. 
Фæливд - рæстæг, 
Хъæрæу ма уæн. 
Билæ - хæстæг, - 
Æллæх, хауæн!.. 

85 
НÆХЕГЕУÆРГИ 
Дæумæ бæлгæй, хъæбæр рагæй 
Мæхенимæр æвзарун, - 
Тæходуй ’ма, дæу æвзагæй 
Ку базонинæ зарун! 
Дæ «Ирæф»-и ивулд тæхи 
Фæууининæ уæд мæхе, 
Цæргæсау 6а арви цъæхи 
Æрзелинæ фæд-фæде. 
Дæ базурти уæрæх исти 
Ес бæрзæндти рæсугъд тахт, 
Дæ тадзийнæ циргъ зунд финсти 
Сæдмурон æй мæлгъæвзаг. 
Тæходуй ’ма, ку ’ссеринæ, 
Кæми ’й римæхст дæ хæтæл, 
Дуйнейтæбæл æрзелинæ 
’Ма нæ уинæ уæд мæтъæл. 
Гъæдтæ, кæмттæ, лигъз будурти 
Низзаринæ дæ хъурæй, 
Рохс дуйнемæ и мæгурти 
Ракæнинæ тар къумæй. 

86 
Кедæр фудцъух, кедæр лазæй 
Баталингæ ’й дæ зинг хор. 
Цудтæ алкæд тохи разæй 
Дзилли сæрбæл амондгор. 
Суйни сæрбæл дæуæй хуæцæн, - 
Дæ цард - дзилли сæрнивонд. 
Нæ тухст бони - нæ фæххуæцæн, 
Дæуæй мах ан сæрбæрзонд! 

87 
ÆУУÆНКÆ 
Кæд адтæй, цума ке доги, 
Æууæнки фарнæ кадæн? 
Арт хуæрун æмæ карз соми 
Кæд райдæдтонцæ адæм? 
Ке давди тухæй дуйнемæ 
Æргъуди киндæй къума? 
Æууæнки бафхуæрд æхемæ 
Ци фæливд райста, цума? 
Къулухæй зæрдрист æууæнкæ 
Адæмти æхсæн зелуй. 
Мæгургор лæгау æ бæнттæ 
Рæстади фæдбæл еруй. 
Тæходуи, бæргæ, дуйнебæл 
Æрзелун уогæй мæ бон, - 
Еугур адæмти къуматæ 
Бакæнинæ æз игон. 
Никкалинæ сæ денгизмæ, 
Куд некæд бал уа сæ кой, 
Цæмæй ниууонцæ сау изгæ, 
Дуйне куд нæ уа хæлхъой. 

88 
Къуматæ уадзæг заводтæ 
Нæма кæнунцæ нур гъос, 
Уонæбæл федар къуматæ 
Нихгæнинæ æз æнос. 
Паддзæхти æхсæн æууæнкæ 
Федарæй ку уа æгас, - 
Адæми зæрдæ, баууæндæ, 
Се ’сонæн уодзæй æдас. 
Сæрисæфт етæ фæууæнтæ, 
Уомæ ка даруй æ къах. 
Зæнхи цъарæбæл æууæнкæ 
Æносмæ исуæд паддзах! 

89 
ЧИЛИЙЗИНХАБАР 
Фæззæг, тар æхсæвæ уазали 
Цæуй нæ колдуари къес-къос, 
Æз ба хуæд еунæгæй авари 
Бадун мæ гъудити уæлгъос. 
Æваст мæ къæразгæ фегон æй, 
Думгæй æрбакъуæрдта æд маст. 
- Чили фæххецæн æй е ’рбонæй, - 
Загъта и думгæ мин æ гъаст. 
Мæ маст исирадæй мæ реуи, 
Кæрон мæ гузавæн нæййес. 
Думгæ, мæ къæразгæй ци неуи? - 
Цæугæ адæмтæмæ - фæдес! 
Чили, ци мондагæй фæббæлдтæ 
Хорæн æ искастмæ фæсхонх, 
Ду ’ймæ туххæй-фудтæй исхъæрдтæ, 
Нур дæ ка рагæлста, ке къох?! 
Лæгмар, цар æстъегъæг тогцъиртæ, 
Уонæн сау ингæнмæ ’й сæ над. 
Сирдтау тогахурстæй сæ билтæ, 
Уотæ ’й рагæй-нурмæ сæ цард. 

90 
Чили, мæ рæстзæрдæ æрвадæ, 
Дæ рист дæу хузæн æй мæнæн. 
Кæндзæй æ бæрæгбон рæстадæ, 
Уомæн некæддæр ес мæлæн. 
Æрмæст мæ къæразгæй сау тари 
Зиннуй мæ цирагъи æнгæс, 
Æнкъард æ зинг цæстæ мæйдари, 
Уинун сау пæлæзи уой æз... 

91 
ТÆХОДУЙ,ÆМА... 
Уарзт ку нæ уа нæ медастæу, - 
Нæ уодзинан æнæ маст. 
Куд нæ кæна еу иннемæ 
Æнæнвæрсон зулун каст. 
Нæ рæдуд дæр кæрæдземæн 
Æнæфхуæргæй куд бæлсæн. 
Тумбулкъохæй куд не ’взедæн, 
Зæрди худтæй куд тæрсæн. 
Ку фæккеуæн къах искъуæргæй, 
Фæрсæнцойнæн куд бæззæн. 
Царди надбæл хуарзмæ бæлгæй, 
Нæ лæгдæрти куд фæнзæн. 
Иристонæн ном ка ’скæна - 
Æ цæра ин куд кæнæн. 
Сæдæ анзи куд фæццæра, 
Цæстнæуарзон куд нæ уæн. 
Лæги ходæ лæги сæрбæл 
Куд федауа æ кадæй. 
Куд не ’ййевæн мулки фæдбæл 
Нæ цæсгæнттæ æгадæй! 

92 
Киндзæ ’фсийни куд лæдæра, 
Федауцæ уæд сæ дуйней. 
Сæ еу инней куд не ’фхуæра, 
Куд уарзонцæ кæрæдзей. 
Зæгъайтæ мин, куд истæха 
Æнæбазур тæхгæ маргъ, - 
Кæстæр боццæй ку нæ кæна 
Нæ хестæртæн аккаг аргъ. 
Еске зундæй куд нæ цæрæн 
Содзийнæбæл фæдзалау, 
Фæливд миутæ куд нæ кæнæн 
Фæсмойнагæн æрæгйæу. 
Фæсаууонмæ куд нæ кæнæн 
Адæймагæн æ фуд кой. 
Нæ кæрæдзей ку лæдæрæн, - 
Цард нæ уодзæй уæд хæлхъой. 
Тæходуй ’ма, еци фæткæ, 
К’ уайдæ не ’хсæн федарæй. 
Æнцæ берæ царди ’гъдæуттæ, 
Се ’нхæст кæнун хебарæ ’й. 

93 
Зин цæрæн æй нури доги, 
Нæ лæдæрæн кæрæдзей. 
Тæхæн размæ устур догъи, 
Соргæй размæ еу инней. 
Бæхи къах гъæр, бæхи уадмæ 
Нæ хæрæг дæр истæх æй, 
Расхуста æй и фæснадмæ, 
Фæрраздæр æй и бæхæй. 
Цæргæбæнтти уаргъи буни 
Æ ном хаста æгадæй. 
Кæддæр-некæд нæ хæрæгбæл 
Фиццаг бунат æруадæй... 

94 
НÆ ПОЭЗИЙ ХЪИБИЛЛÆ 
Малиты Геуæргийæн 
Дæумæ, нæ поэзий Уасгерги, 
Ковæн нæ зин балций надбæл. 
Цæрис, цæрдзæнæ ду нæ зæрди, 
Мах дæ нæ нимайæн мардбæл. 
Æрдзæ раттуй махæн мин анзи 
Дæуау ’скурдиадæ еу хатт. 
Барстай дæ алли дзурд тæрази, 
Дзурд æй топпи цъухæй фехст фат. 
Цудтæ хирхи комбæл дзабурти, 
Дæ рист дæ зинтæбæл бухсгæй, 
Маруй дæ поэзи хахурти, 
Цума рæхуайуй сæ ухстæй. 
Арвбæл ку нимбæрзай нимæттæ, - 
Нæййес баримæхсæн хорæн. 
Ду нин ци рохс цардмæ фæббæлдтæ, 
Уомæ, ходæ сесгæй, ковæн. 
Мæсуг ке ’самадтай Уæларвмæ, 
Е нин ковæндонæ иссæй. 
«Ирæф» - дæ дудзигъæр, дæ зартæ 
Хуæнхаг цæугæдæнттæн нифс æй. 

95 
«Ирæф» - нæ поэзий хъибиллæ 
Е нæ царди рохсмæ хонуй. 
Дæуæй сæрбæрзондæй нæ дзиллæ, 
’Ма дин аргъ кæнун дæр зонуй. 
Ду дæ нæ поэзий айдæнæ, 
Уоми нæ аййептæ уинæн. 
Дæуау уæхæн амонд ку айдæ, - 
Хуарзæй ести фæууо дзиллæн. 
Ду дæ нæ Бонвæрнон æстъалу - 
Ирддæр æстъалути æхсæн. 
Дæ зинг нæ ниууодзæй æвзалу, 
Мах дæ нæ зæрдити хæссæн. 
« 

96 
• »1 ^*^^«ф •-•■ 
Финги уæлгъос нæ кæрæдзей 
Уотæ берæ «фæууарзæн», - 
Багъæуаги нæ еу инней 
Тухст уавæри ниууадзæн. 
Козбау цъух æй зæрдæлхæнæн, 
Нæ тоги æй еци нез. 
Мæнмæ гæсгæ, цалдæн цæрæн, 
Æмболдзæнæй йæ адез. 
Еци незæн, æвæццæгæн, 
Дзæбæх гæнæн нæбал ес. 
Догъи уайгæй къулух бæхæн, 
Ци пайда æй цъæхснаг уес?.. 
I 

97 
КУМÆЦÆУÆН? 
Бастæй ку фæддарай куй федари 
’Ма ин ку райхалай æ баст, 
Гъе уæд, æгъуд сирдау, æхе бари 
Лæборуй алкæмæ æд маст. 
Кæсæн кæрæдземæ топпи цъухæй, 
Не ’сон цæфсгæ фатæй æхсæн. 
Нæ уарзт уарзтмæ бæлгæй ниххотух æй, 
Нæ маст карди фийбæл хæссæн. 
Давун, лæг рамарун лæгдзийнадæ ’й, 
Сонтæй куйгæлдзæнмæ цæуæн, 
Раст лæг, рæстбæлдзорæг исæгадæ ’й, 
Не ’фсармæ дзоли бæсти хуæрæн. 
Синхаг нæбал дзоруй æ синхагмæ, 
Гъæуккаг æ гъæуккагæй ледзуй, 
Гæлдзæн нæ кæстæрти цирен артмæ, 
Бæллах нæ къæсæрмæ хезуй. 
Не ’сон кумæ цæуæн - æнæбæрæг, 
Хезуй нæ риндзæбæл зæйæ. 
Не ’гъдау, нæ цæсгæмттæ - нæ номгæнæг - 
Кæнæн мулки фæдбæл уæйæ. 

98 
• II ^•-^^•ф II • 
Нæ цард мæрдæнгæс æй, æрдæг уали, 
Нæ над бурунцъаг æй, къундæг. 
Бæстæ хæлæйфаг æй, куйти хуали, 
Ка ке сй - ку нæбал æй бæрæг. 
Махæн ка равардта уæхæн барæ, 
Куд уа хъадамай баст не ’взаг, 
Кенæ нæ фидтæлти устур фарнæ 
Исуа нæ кæстæртæн се ’знаг? 
Не ’нгъæл фудæнгъæл æй хуæздæр цардмæ, 
Æхгæд - нæ лæгдæртæн сæ над. 
Нæхе кæдмæ тавдзйан еске артмæ, 
Хезуй нæ риндзæбæл не ’знаг. 
Адæм - æнæ фиййау фусти дзогæ, 
Берæгъ бал минасæ кæнуй. 
Исæфт, кæуйнаг æй нæ догæ, 
Фæдес,- нæ хуæздæр лæг кæми ’й?! 
г*ЩЯрг* 

99 
МÆКЪÆЛÆТÆРФУГ! 
Г.С-æн 
Хæдзари куд гъæуй æ дуар, 
Ду мæ уотæ гъæуис. 
Ду мин Хуцауæй дæ лæвар, 
Ду уой нæ лæдæрис? 
Цæлхити куд гъæуй сæмæн, 
Ду мæ уотæ гъæуис. 
Нæ мин ес æнæ дæу цæрæн, 
Уæд ми кумæ цæуис? 
Дзорунмæ куд гъæуй æвзаг, 
Ду мæ уотæ гъæуис. 
Ду дæ м’ амонди фæндаг, 
Уæд æй куд æхгæнис? 
Къумай куд гъæуй æ дæгъæл, 
Ду мæ уотæ гъæуис. 
Ду мæ ма кæнæ фудæнгъæл, 
Ду мæ уоди цæрис. 
Мæнæн нур, мæ къæлæтæрфуг, 
Нæййес æндæр гæнæн. 
Хезуй нæ нæ уарзти мæсут, - 
Цæуæн æр си цæрæн... 

100 
УАР30НИ ФÆДЗÆХСТ 
(Мсе фиццаг æмдзæвгсе) 
Мæ хори тунæ, 
Мæ цийни фæлдес, 
Мæ зæрди хунæ, 
Мæ уоди æмбес. 
Ме ’хсæйвон мæйæ, 
Мæ ирд æстъалу, 
Мæ нифси зæйæ, 
Мæ цæсти гагу. 
Мæ ходгæ фæрдуг, 
Мæ царди бæллон, 
Мæ къæлæтæрфуг, 
Ци ма дин зæгъон? 
Уарзондæр мин дæ 
Мæ уод, мæ цæстæй, 
Зæгъун дин, бæргæ, 
Æнæ римæхстæй. 
Цæстити фенгаст - 
Нæ дууей æхсæн, 
Кæрæдзей сос уарзт 
Цæмæ римæхсæн? 

101 
Нæ зонис ду уой, 
Æз дæ куд уарзун, 
Мæ зæрди дуар дин 
Игон ку дарун. 
Сухæ будурти 
Куд гъæуй уарун, - 
Æнæ дæу цæрун 
Нæбал фæразун. 
Макæд æрхæссæ 
Рæдуддзийнадæ, 
Листæгдæр кæсæ - 
Æригон ма дæ. 
Цибæлæй бæллун 
Нæ цийни зармæ, 
Æмондгор лæуун 
Дæ зæрди дуармæ. 
Ма мин фæккæнæ 
Мæ уарзт фудæнгъæл, 
Фæлтау мин радтæ 
Дæ зæрди дæгъæл. 

102 
Æй æма уодзæй 
Кæдзос уарзт не ’хсæн. 
Æз æмæ ду 6а 
Уæн ин æвдесæн. 
Фæдзæхсун дин уой, 
Мæ уарзти фазон, 
Ма ’скæнæ ме ’ной 
Дæхецæн уарзон... 

103 
Æрцæуисæ æхсæвигон мæ уатмæ, 
Амондгундæр æз ку уинæ медфун. 
Фæттæхисæ ме ’ригъали идардмæ, 
Исцæфсидæ пеллон артау ме ’рхун. 
Агурдтон дин дæ къахдзæфтæ уæлдæфи, 
Нæ ергæй дæ, æстъалути фарстон. 
Бавзурстон æз арви цæфтæй цал цæфи, 
Гъе уæддæр дæ, мæ фиццаг уарзт, уарзтон. 
Мæ фиццаг уарзт, кæми цæрис, ци бæсти, 
Æви мæ ду феронх кодтай бунтон? 
Сæйдзæнæн æз уарзти незæй берæ ’нзти, 
Ниуаздзæнæн хуаси бæсти фæсмон. 
Æви, миййаг, мегъи пъæсту фестадтæ, 
Æма мæбæл цæстисугæй уарис. 
Фиццаг уарзти цирен арти бастъалдтæ, 
Нур ба мæбæл дæ тæрегъæд гъарис. 
Цæрдзæнæй уарзт рохс дзæнæти æносмæ, 
Гъе уотæ æй æ уоди конд æрдзæн. 
Фиццаг уарзти æфхуæрд цирти уæлгъосмæ 
Сæргубурæй циртдзæвæнæн лæудзæн... 

104 
Нæ зонис ду уой, - æз дæ куд уарзун, 
Мæ зæрдæ содзуй уарзти цæхæри. 
Æнæ дæу цæрун нæбал фæразун, 
Уæд мин ду мæ тухст куд нæ лæдæри. 
Дæумæ ’нгъæлдзау дæн нур цалдæр анзи, 
Дæ зæрди дуар мин куд не ’гон кæнис. 
Кæд, миййаг, сосæг æндæрей уарзи, 
Уæд мин æй æргом цæмæннæ зæгъис? 
Зонæнгин к’ уайнæ, тæходуй, бæргæ, 
Уæд базонинæ бæлвурдæй ме ’нгъæл. 
Кæмæ æхсайуй дæ кизгон зæрдæ, 
Кæбæл æууæндис дæ зæрди дæгъæл? 

Ю5 
О ме ’стъалу, ци уæлиау дæ, 
Æрцæйхезæ ниллæгдæр. 
Æвæццæгæн, уарзти адæ 
Нæ лæдæрис æппундæр. 
Бонигон ду дæ рохс цæсгон 
Цæмæ гæсгæ римæхсис, 
Кæд æндæрмæ æхсæвигон 
Дæ ирд цæстæ фæлкъуæрис? 
Тæходуй-ма, маргъау, бæргæ 
Ку фестинæ базургин, 
Истæхинæ уæд дæу уæнгæ, 
Базонисæ мæ уарзт мин. 
Хаттæй-хатт ба сæри магъзмæ 
Уæхæн гъуди багъузуй, - 
Ку фестинæ æз дæ фарсмæ 
Ирд æстъалу, тæходуй, 
Уæд мæ хуæздæр базонисæ 
’Ма нæ уисæ дузæрдуг. 
Æргомæй мин æрдзорисæ, 
Ка ’й дæ уарзтæн æ мæсут. 

10б 
Мæ цæститæ исуорс æнцæ 
Уæлæ арвмæ æнгъæлдзау. 
Бауарзтон дæ æз цæй бæрцæ 
Зонуй æрмæст уой Хуцау. 
О ме ’стъалу, мæ уæларвон, 
Фегъосæ ми уарзти гъæр, - 
Ме ’стур уарзт мин æвудæги 
Ма фæккæнæ фудæнгъæл... 
» 

107 
** * 
Куд рæсугьд дæ, куд хиццаг! 
Зæрдæ скафуй дæ уиндæй. 
Ку фæууидтон дæ фиццаг, - 
Мæ сæр мæбæл разилдæй. 
Дæ æрфгути сæнтæг сау, 
Мæ зæрдæбæл - сæ æрзилд. 
Дæ цæститæ - Бонвæрнау, 
Фæууинун си арви ирд. 
Сæ тъæфилттæ - нимæттау, 
Тар æхсæвæй - се ’рæхгæд, 
Ниууадзунцæ, æрфæнау, 
Сæ фенгасти зæрди фæд. 
Кусти фæсте фæлладæй 
Зæрдæ исуй æнтъуссæг. 
Дæумæ бæлгæ, æнкъардæй, 
Фæццидæр уй мæ хуссæг. 
Ме ’рхун зæрдæ мæн æдзох 
Дæу æрдæмæ æнсонуй, 
Ку ’ссеринæ сосæг над 
Дæ зæрдæмæ, тæходуй... 

108 
АРВИЛÆВАР 
Фидтæлтæй æз ци фегъустон: 
Уарзти адæ гæдзи тугъдæй. 
Мæ фуртухстæй ци ма кæнон? - 
Мæ уарзт мæбæл исагъудæй. 
Ирд æхсæви арви цæсгон 
Æстъалутæй фур рæсугьд æй, 
Киндздзæгтæн мæ уотæ ’хсицгон 
Арвæй пъæсту ку багъудæй. 
Хори тунтæй хали бæсти 
Къæртрæзтæ ин бахуинæ, 
Мæ уарзонæн уæд æ цæсти 
Хуæздæр уосгор æз ку уинæ. 
Уæд Сослани æндурæ ин 
Камарийæн ниббæттинæ, 
Къæлос мæйæ - сугъзæрийнæ, 
Гъосицæгæн фæууининæ. 
Бонвæрнон дæр реуи ’гънæгæн 
Æ дæллахъур федауидæ, 
Æрфæни фæд изæлуйæн 
Киндзи сæрбæл фелауидæ... 
Мæ уарзонæн арви лæвар 
Сæрбæрзондæй бахæссинæ, 
И уæларвмæ киндзгъонизар 
Дигоргомæй игъусидæ... 

109 
ФÆСМОН 
Фæххизтон дæ æнгъæлдзауæй берæ ’нзти, 
Седзæрæй мин ку ниууагътай мæ уарзт. 
Цæугæдонау раевгъудтæ мæ рæзти, 
Фæстæмæ дæр нæ ракодтай еу каст. 
Раевгъудæй уæдæй нурмæ къуар анзи, 
Дæ зæрдæ дин ку æхсинуй фæсмон. 
Нæ евгъуд цард ку æрлæууй дæ рази, - 
Баримæхсис къохти армæй цæсгон. 
Нæ дин дарун дæ рæдуд æз цæстæмæ, 
Мæн æрдиги нецæмæй дæ гъæстаг. 
Раздæхун дæ бæргæ фæндуй фæстæмæ, 
Дæ рæдуд дин ку нихгæдта дæ над. 
Æстонг куй, дан, æнцон фæууй сайунмæ, 
Ку ин гæлдзай, надбæл цæутæй, къæбæр. 
Цæудзæнæй е дæ фæд-фæде, цалинмæ 
Æ цæрæнæй нæ райдард уй æгæр. 
Царди надбæл берæ ку ’ййес хауæнтæ, 
Сæрти кæсгæй, нæ фæуунцæ бæрæг. 
Мулк, æхцатæ уарзт æлхæнæг ма уæнтæ, 
Мулк, æхцатæ уарзт æхуæдæг кæнæд! 

110 
* * * 
Майи мæйæ нæ хуæнхтæбæл 
Ку нийтауй цъæх гъæццол, - 
Бæгъæнбадæй къахнæдтæбæл 
Фæццæудзæнæн дæу агор. 
Алли рæсутъд игуæрдæнти 
Деденгутæн æз се ’хсæн 
Æнæ райхæлд деденæгæй 
Æз дæу уоми иссердзæн. 
Хори дæмæ æрветдзæнæн 
Изæрдари минæвар, 
Æстъалутæ æруедздзæнæн 
Боцдæрæн дин - мæ лæвар. 
Æртæ къерей исфицдзæнæн 
Ме ’рхун уарзти цæхæрбæл, 
Киндзи æгъдау æрветдзæнæн 
Тумбул мæйи тæбæгъбæл. 
Киндзæхсæвæр искæндзæнæн 
Уазай бæрзонд фæзæбæл, 
Киндзхонти зар игъусдзæнæй 
Иристони кæмттæбæл... 

111 
• II -О*^^*^ »1 • 
* * * 
Уарзон, дессаг е куд нæ ’й, 
Уомæн зæгъун нæ ’й мæ бон. 
Хатгай резгæ ’ма тæрсгæй, 
Тухсгæй ку не ’суй дзурдгъон. 
Цума бартæстæн дзиллæй, 
Уоййау æрветун мæ бон. 
Уарзон феронх ун зин æй, - 
Зæрди ниххезуй арфгон. 
Раст уин мæ дзурд ку зæгъон, 
Маке бакæнæд уæд дес: - 
Зин æй феронх ун уарзон, - 
Зæрдæй рацох ин нæййес. 
Ескæмæ ба уи мæ финст 
Кæсдзæй ходæг, е - мæнгау, 
Фал ин ку ’рцæуа æвзурст, - 
Финстæн ратдзæй уæд æгъдау. 
ъЩ*§е* 

112 
МЕ’НАМОНДÆН 
Дæумæ бæлгæй, резгæ-тæрсгæй, 
Ме ’сонмæ дæ ку хастон. 
Нæ зонун, дæу, цæмæ гæсгæ, 
Ме ’намондæн бауарзтон. 
Мæ зæрди мин зæрдресæнæн 
Дæ къахфæдтæ ниууагътай, 
Ме ’стур уарзт мин фудæнæги 
Рамарунмæ радавтай. 
Уарзти артбæл барвæндонæ 
Уазал ех дон никкалдтай. 
Æнæ бæхæй бæхи саргъбæл 
Ду мæн бадгæ ниууагътай... 
» 

МÆФÆНДОН 
Тæходуй, кизгай, 
Хуцауи дзурдæй 
Ку уайсæ ме ’нкъай, 
Уотæ мæ фæндуй. 
Зæрдити сос уарзт, - 
Цъухи раст дзурди. 
Цæстити фенгаст, - 
Нæ сосæг гъуди. 
Дæ уиндмæ бæлгæ 
Æрветун мæ цард. 
Фæндуй мæ, бæргæ, 
Нæ киндзгъонти зард. 
Тæходуй, еумæ 
Ку уайдæ нæ цард, 
Гъе уæд нæ уайнæ 
Æдзохæй æнкъард. 

114 
О рæсугьд кизгай, 
Ду ку зонисæ 
Мæ зæрди катай, 
Уæд нæ хонисæ 
Мæ финсти дзæгъæл, 
’Ма мин раттисæ 
Дæ зæрди дæгъæл, - 
Мæ ниви кисæ... 
^! 

115 
• II -О*^^*^ II • 
* * * 
О ме ’взонг бæнттæ, мæ евгъуди цард, 
Мæ зæрдæ уæбæл нæ ходуй, 
Фæллигъдайтæ ми гъе уотæ идард, - 
Фæккæнун уæмæ тæходуй. 
Хуцау æй зонуй, цал кизгей уарзтон, 
Сæ еу иннемæй - рæсугъддæр. 
Сæ муггæгтæй сæ некæддæр фарстон, 
Зудтон сæ нæмттæй æрмæстдæр. 
«Коргæ дæ кæндзæн», - цалемæн загътон, 
Æнгъæлмæ кастæй сæ фулдæр. 
Æрмæст си кæугæй еунæг ниууагътон, 
Æнгъæлдзау мæмæ ’й гъенур дæр... 
I 

116 
АМОНДАГОР 
Кæддæр ме ’нæрцæф сонт бæнтти, 
Амонд иссерун æнгъæл 
Зилдтæн будурти, арф кæмтти, 
Фал мин не ’гъуста мæ гъæр. 
Бæрзонд къæдзæхти уæлтегъæ, 
Кумæ нæ тæхуй цæргæс, 
Кумæ не ’схъæртуй и мегъæ, 
Цæун уордæмæ нур æз. 
Уоми мæ амонд берæ ’нзти 
Æнгъæл ку кæсуй мæнмæ. 
Цæруй лæгæти римæхсти, 
Ефстаг ракæсуй бунмæ. 
Гъе фал æвæндаг къолфæхсти 
Мæ къах нæ хæссуй æ нифс, - 
Рæстæг ку тæхуй мæ рæзти, 
Æнзтæй - къæхтæбæл рæхис... 
г*Щ^П 

УАРЗТИЦАДÆ 
Адтæй не ’хсæн рæсог уарзти цадæ, 
Æ цæхъалтæй ку рæвдудта е мах. 
Æрцудæй мæбæл нур сайддзийнадæ, 
Æ билæбæл байзадтæн лæугæй сах. 
Фиццаг хатт мах ами уарзти номæй 
Кæрæдземæ равардтан федар къох. 
Базудтан накæ кæнун æнагъомæй, 
Фал дæуæй куд фæцæй е нур иронх? 
Дæуæн, цума цадæ истæнæг æй, - 
Арф денгизмæ искодтай ду дæ каст, 
Мæн ба ниууагътай ду æгудзæгæй, 
Дæ къелæй ниллицъæ кодтай мæ уарзт. 
Нæ хъазардæр рæсог уарзти цадæ 
Баййивтай Сау денгизбæл куд тагъд? 
Кæнуй æ дон уомæн цæхгун адæ, 
Æ цæхъалтæй аллирдæмæ фæлдахт. 
Нур ди, куд гъазæн киндзау, гъазунцæ 
И цæхъалтæ сæ гулфæнти æд кафт, 
Æма дæ къохæй-къохмæ раттунцæ, 
Æндæрмæ искæнгæй, цит, сæ гъавд. 

118 
Дæ симд æрхæццæ æй æ кæронмæ, 
Цæхъалти нæбал гъæуис ду æппун, 
Æма, саст бæлæгъау, билгæронмæ 
Дæу рагæлстонцæ зустæй æнæрхун. 
Цума, гъенур æр дæ дæхе кеми, 
Лæууис ивад, сæргубурæй, æнкъард. 
Дæ над раздæхунмæ нæбал ери, 
Корис дæхе рамарунмæ циргъ кард. 
Хуайуй дæ зæрди дуар æд гузавæ, 
Кæутæй æ гъæлæсидзаг, фиццаг уарзт: 
«Гæр, кæми адтæ ду нури уæнгæ, 
Ку бадæн дæу агорунæй зæрдæсаст. 
Ду ’ æвæдзи, дони исуазал дæ, 
Цæуæн нæхемæ, цæмæн æй нæ лæуд?» 
«Æз неци дæн, æма мæ ниууадзæ, 
Ме ’гади ном æрмæстдæр мæхе уæд». 
Мæнæ нур еунæгæй уарзти цадæн 
Ку лæуун æ билæбæл, куд цавддор. 
Ци фæцæй, цума, нæ фæйнæг бадæн, 
Ка ’й басаста, ке кодта, цума, хъор? 

119 
Ци фæцæй нæ еумæ сагъд бæласæ, 
Не ’вдесæн, кæмæй адтан хуæрз рæвдуд? 
Басугъдæй æд деденæг, æд лазæ, 
Не ’рхаста æ сæрмæ е и рæдуд. 
Ци фæцæй нæ расог уарзти цадæ? 
Æ бунат - булгъахъ, лæкъæрдæ, æзмæнст, 
Баизадæй си хæфсити фагæ 
Саскъити бадæн, цъимара æрмæст... 
<Г$3&?$^р$Ъ 

120 
ЗÆР0НДУ0СГ0Р 
(цикл) 
1 
Фæууидтон дессаг еу бонæ 
Нæ хæдзари æвеллон: - 
Цæветтонгæ си деголæ 
Кодта кадæр рæфтигон. 
Цидæр адтæй мулки ’гъдауæй 
Нæ хæдзари æд циййес, - 
Киндзæрхундмæ æнгъæлдзауæй 
Исистонцæ гъæр, фæдес. 
Уедуг, къостæ ’ма тæбæгътæ 
Гъæр кодтонцæ æд хъаугъа: 
«Кæмæн зæгъæн нæ бæллæхтæ, 
Нæ фарсдзорæг ка фæууа? 
Кæдмæ уодзиан æнæ ’фсийнæ, 
Кæдмæ цæрдзиан æгустæй? 
Кæд фæууиндзиан хорзæрийнæ 
Æд къæртрæзтæ, фæлустæй? 
Фонс куд фæууй тар æскъæти, - 
Цард нæ уинæн нæ цæстæй, 
Хуссæн, цума, арф лæгæти 
Арсау зумæг римæхстæй». 

121 
2. ХÆДЗАРÆ 
Ес кизгуттæ берæ хузти 
Зундæй дæр ’ма хузæй дæр, 
Ку кæнунцæ фæйнæ кусти, 
Агоруй син сæ хуæздæр. 
Алкæбæл си фæйнæ фауи 
Февæруй е цурдгомау, 
Ке хæццæ си бафедауй 
Мæнгæ дзурдæй, Сирдонау. 
Бахезетæ, нæ уосгортæ, 
Кæнунцæ нур уæхæн гепп, 
Кæци уадздзæй мæйтæ-хортæ, 
Хуарз кизгуттæ - æнаепп. 
З.ЦЪИЛИН 
- Нæуæгхунд киндзау и къуми 
Ку лæуун æдзох ме ’мраст, 
Мæ фæспæлæз ’ма мæ буни 
Фариккон бухтæ римæхст. 
Къæндзæстутхуз æй мæ уиндæ, 
Зæрдæхудт дæн кæбæлдæр. 
Никкодтон кустбæл карз ниндæ, 
Ди кæнон мадта æндæр? 

122 
Фæрсæнцойнæй и фæсдуармæ 
Кæдмæ лæудзæн къæсæргæс? 
Æнгъæлдзауæй цийни зармæ 
Игон дарун мæ гъæлæс. 
4. САРСЕНÆ 
- Бафæрсæн, цæй, мах изæри 
Нæ уосгори хуарз, бæлвурд: 
Ци ес, цума, æ уорс сæри, 
Кæдмæ кæнуй е æнгъуд? 
Æ тæрнихбæл уорс инсадæй 
Ку ’рцæуидæ уæхæн финст: 
«Коруй уосæ хъæбæр рагæй, 
Рауадæй си хуарз артист...» 
5.ПЕЦ 
- Нæбал бæлсун, уой зонетæ, 
Нæ уосгорæн æ гъуддаг. 
Кæд исфицдзæн æз къеретæ 
Киндзæрхастмæ æд кувддаг? 
Кæд фæууиндзæн æд сæрбæттæн 
Фæргун къохтæ мæ уæлгъос? 
Кæд исфицдзæн сувæллæнттæн 
Басилтæмæ бор гинкъос? 

123 
6. ФИНГÆ 
- Кæд ислæудзæн мæ къæхтæбæл, 
Кæд фæууиндзиан иуазæг? 
Кæд рагъаздзæй мæ цæстæбæл 
Нæ хæдзари Идауæг? 
Бæргæ уайдæ уæд мийнасæ - 
Гъар æхцинтæ ’ма дзикка, 
Бор фезонæг, сонгун басæ, 
Бæгæнийæйдзаг сикъа... 
7.ТУЙ 
Æрбацудæй, ехæнрезгæй, 
Пеци размæ туй хæстæг: 
«Нæ зонун æй, кæдмæ хезгæ ’й, 
Алцæмæн дæр ес рæстæг. 
Кума дзора идæрдтæбæл, 
Ку нæ зæгъа æ бæрæг, - 
Æ цæсгони æнхъирдтæбæл 
Æрцæудзæнæн кæрз æвæрд...» 
8. ÆНÆФСНАЙД ÆМÆ ЦЪУМУР 
- Кæми гъæуй мах æфсийнæ, 
Цæй, фесæфæд нур æ кой! 
Кусти ку уа æнæхийнæ, 
Кæндзæнæй нæ уæд хæлхъой. 

124 
Фал, ка ’й зонуй, ку разинна 
Тогæй хæстæг е махæн, - 
Хапæлери, куд уа-ци уа, 
Къелдзо дзабур æ къахæн, 
Цæбæл кæнæн уæд гузавæ, 
Цæбæл тухсæн - æ коййæй? 
Цæрдзинан хуарз нæхе барæ, 
Æнæмæтæ, æнцонæй... 
9. УОСГОРИ ДЗУАПП 
- Ес нæ царди берæ ’здæхтæ, 
Уони растбæл, дан, косæ. 
Сумах мæбæл дес фæккæнтæ, 
Куд нæ, дан, корис уосæ. 
Каргун кизгæ æз нæ корун, 
Зин ерæн æй царди ’нкъай. 
Сахи рæсутъд ку агорун, 
Уобæл ку æй мæ катай. 
Уа мæ уосæ гурведауцæ, 
Сау æрфгутæ, æфсæрмдзаст, 
Нарæг астæу, тасæ-уасæ, 
Зæрди хеза æ бакаст. 

125 
Куд мин кæса мæ карæмæ, 
Алцæбæл мæ куд фæрса, 
Мулки ’гъдауæй хæдзарæмæ 
Алцидæр е куд хæсса. 
Куд ма ’ндеуа нихмæ дзорун, 
Мæ кастæй мин куд тæрса, - 
Уæхæн кизгæ æз агорун, 
Алцидæр мин куд бæлса. 
Надбæл цæутæй, ке нæ зона, 
Уой æрдæмæ ма кæса. 
Ку ’рцæуон æз æнафони, - 
«Кæми адтæ?» - ма фæрса. 
Ку ’рцæуон æз ниуæзтгунæй, - 
Хъипп-сун дæр е ма кæна, 
Цæстисуттæ фур мæстгунæй 
Сосæггити нихъуæра. 
Ескæмæ-еу хунди уогæй, 
Мæн æрбонмæ куд хеза, 
Уæхæн муггаг, уæхæн тогæй 
Е гъæуама разинна. 
Цæй, хуарз адæм, байгъосетæ, 
Багъудæй мæ уæ æнхус: 
Уæхæн кизгæ иссеретæ, - 
Æвгæрдун уин мæ нæл фус! 

126 
10. БУНДОР 
- Æд гузавæ, æд катай 
Нæмæ тавуй арвæй хор, - 
Ка не ’ссеруй уодæнкъай, 
Фехсуй топпæй æ бундор... 
П.ФÆСМОН 
- Æнзти карæ ци хеваст æй, 
Ка ин кæна æ сагъæс? 
Цилпæ рехæ æнæдастæй, 
Феце арæзт - æ дарæс. 
Кæсуй æдзох къæхти бунмæ, 
Ниггубур æй, къулух æй, 
Рафецудта сæ рæзбунмæ 
Æд лæдзæг ’ма лæгдухæй. 
Уæлбæласæ зад фæткъутæ 
Исцæттæ ’нцæ рагацау, 
Сурхфаз ростæ - сæ æрдгутæ, 
Æстдæсанздзуд кизгуттау. 
Уæд уордæмæ, зæрдæхсайгæй, 
Исрæдæхсун æвзаруй, 
Фал е ’сбурди, æхе сайгæй, 
Е уæлгоммæ æрхауй. 

127 
Æ фур мæстæй уæд уордæмæ 
Бæргæ фехсуй æ лæдзæг, - 
«Кæд си ести æргæлдзинæ...», 
Фал ин фæцæй фудгæнæг. 
И бæласи тумугъ цæнгти 
Фæццидæр æй æ лæдзæг. 
Тухсти бони - цæргæбæнтти 
Нæ бавзурста е æцæг. 
Уæд бæласæй думги фæрци 
Золкъхуæрд фæткъу æрхаудтæй. 
Батъунста æй е ’скъуд кæрци, 
Æнгъæл дæр æй ’н адтæй. 
Цард ка ’рвета еунæг уодæй, 
Уомæн фæсмон - рæдудтаг: 
Берæ бартæ кæддæр уогæй, 
Æ зæронд ба - хауæццаг... 
ЪЩ^ргг 

128 
■ ..<С<ф>.».. . 
МИНÆВАР 
Ке нæ фæндуй е ’взонг царди 
Æ киндзгъонти цийни зар?! 
Ме ’фсæддон сорæт ме ’нкъарди 
Дæумæ ’рветун минæвар. 
Нæ бахуайдзæй изæрдари 
Фæндаггонæй е дæ дуар. 
Лæг ку исуй лæги кари, 
Фæккæнуй уæд лæги зар. 
Ку нæ исуа е дæ рази 
Дзуапгъон дин дæ фарстæн, 
Уæддæр ин ду, кæдмæ уарзи, - 
Аргъ искæнæ æ кастæн. 
Даргæй уой ду дæ гъар къохи, 
Ма ин зæгъæ: «Хуæрзизæр», 
Ма ниууадзæ мæ иронхи, 
Дæуæн цæрун æрмæстдæр. 
Дæ рос æма ’й бази æхсæн 
Ниввæрдзæнæ, ку хуссай. 
Дæ гъоси дин мæ хабæрттæ 
Фæдздзордзæнæй гъос-гъосæй. 

129 
Миййаг ибæл дæ цæстисуг 
Ку ’рæгъзæла дæ росæй, - 
Исхуæрдзæй мæ мæ цийни ’рфуг, 
Зондзæнæн æй æз уомæй. 
Бафтудтæн æз уарзти коми, 
Нæбал мин ес раледзæн. 
Ме ’рхун зæрдæ нур абони 
Дæуæн дæттун фатерæн. 
Æмзæрдиуаг, æмарази, 
Еу зæрдæ нин æмбес æй, - 
Уарзти хæццæ уарзти карзи 
Зин хуæцæн æй гъæбесæй... 
**Щ^ 

130 
*** 
Тар-талингæ, æрæхсæвæ ’й, 
Курмæ æрдзæ - къурутъос. 
Рафæлгæстæй æ къæсæрæй 
Хъоббæгъ цæстæ - и мæйрохс. 
Гъæугæрон ба сауæдонæ 
Кæми уайуй зур-зурæй, 
Кæбæл æрцæй æнафонæ, 
Ка си бадуй мæтъæлæй? 
Ке зæрдæ ’сгъигæй хæдзари, 
Ка нæбал æй зæрдæнцой. 
Кизгай рæсугъд е ’рхун зари 
Кæмæн кæнуй нур æ кой? 
Æ фиццаг ба, æ фиццаг уарзт 
Кæмæн бакодта лæвар, 
Ниууагъта æй иронхуати, 
Рахгæдта ’йбæл е æ дуар. 
Кизгон зæрдæ ци дессаг æй, 
Баууæндунмæ æнцон æй. 
Фæррæдуйгæй ци ресагæ ’й, - 
Ци пайда ес фæсмонæй. 
Мабал бадæ æнафонмæ, 
Мабал хезæ ма ду уой, - 
Æндæр рæсугъди айфонмæ 
Рæвдауй е нур де ’ной. 

131 
*** 
Уæрдунæн ес дууæ цалхи, - 
Цæветтон-ма, уой хузæн, 
Ку ’сеу унцæ дууæ уарзти - 
Сæ уарзт фæууй куд сæмæн. 
Царди ку ес зин фæндæгтæ, 
Ма басæттæд сæ сæмæн, 
Гуфидзаг син сувæллæнттæ 
Исæнтæсæд цæрунæн! 
Уасгерги сæ галти бæсти 
Раст фæндагбæл аразæд! 
Сæ кади ном берæ æнзти 
Иристонбæл игьусæд! 
*** 
Зонун, хиццаг æй де ’нгæс, 
Цардмæ ма кæсæ цъундæй. 
Зонæ дæ цардæн е ’хæс 
Федар арæхсгæ зундæй. 
Кæд ес дæ зæрди дувæнд, 
Кæд æй дæ гъуди дууех, - 
Сайгæ ма кæнæ уæд мæн, 
Уарзтбæл ма кæнæ сакъех... 

Ц2 
* * * 
Карк дæр ма, дан, дон ниуазгæй 
Искæсуй, ис, арвæрдæмæ. 
Лæгмæ цæуис æнæ уарзгæй, - 
Нæ байгъустай дæ зæрдæмæ. 
Сутъзæринттæ, берæ ’хцатæ - 
Нæ зонис син ду сæ бæрцæ. 
Уæладзгутæ ’ма цацатæ 
Зунд сайунмæ дæсни æнцæ. 
Еци незæй нури доги 
Фæссæйгæ ’нцæ нæ кизгуттæ. 
Арф ниххизтæй е сæ тоги - 
Агорунцæ бонгин лæгтæ. 
» 

133 
* * * 
Сæ фæсдзæхæра - 
Кæрдту бæласæ, 
Æ рæзи уæзæй 
Бунмæ ку тонуй. 
Нæ киндздзон кизгæн 
Ци ’скæнæн хуасæ? - 
Уосгор лæхъуæнтæй 
Некæмæ комуй. 
Алцæмæй æнхæст 
Æд зунд, æд уиндæ, 
Уæхæн уосгорти 
Æхецæй соруй. 
Миййаг ин еске 
Искодта хинттæ, - 
Ци гъуди ’ймæ ес, 
Хуцау æй зонуй. 
Рæстæг-афæнттæ 
Æ гъуддаг кæнуй, 
Фагæ дин фæууæд 
Æнгъæл кæсунмæ. 
Нæ киндздзон кизгæн 
Фæццæун гъæуй 
Кæсæги гъæумæ 
Дæсни фæрсунмæ. 

134 
ФИЦЦАГФЕМБÆЛД 
Сатæг сæрдигон изæр, 
Цъæх арв, цъæх зæлдæ, гъæугон. 
Зæрди фæндадтæй цидæр, 
Фал æй нæ кодта æргом. 
Фæцан дууемæй æмгаст, - 
Уездон дæ байдзулд, фæлмæн. 
Мондаг зæрдесгæ - дæ каст, 
Райста уацари уæд мæн. 
Мæ тас, мæ гъуди, мæ уарзт, 
Тухсгæй, исеумæ кодтон. 
Дæуæн уой зæгъгæй, æваст 
Мæнмæ фæззилдтай де ’ргом. 
Ду мин зæгъунмæ бæлвурд 
Цидæр, æвæдзи, гъавтай, 
Фал ди не ’схаудтæй еу дзурд, 
«Цæй, бал, хуæрзизæр!» - загътай. 
Æз ба дæ фæсте æд уарзт 
Лæутæ байзадтæн къехæй. 
Æрмæст фæккодтай еу каст 
Мæнмæ гъæунги тегъæй. 

135 
УАРЗТИГЪÆБЕСИ 
Уарзти адгин гъар гъæбеси 
Исгъомбæл уæн, ислæг уæн. 
Нæ зин надбæл нæ нисанмæ 
Уарзти фæрци фæццæуæн. 
Лæги рантæст уарзти аргъ æй, 
Æнæ уарзтæй цард нæййес. 
Уарзти мадæ ци зинаргъ æй, - 
Нæ фиццаг дзурд ’ма ампъез. 
Мади гъæбес нæ астъонæ ’й, 
Мах уордигки истæхæн. 
Нæ нисанмæ исхезунмæ 
Нæ асийнæн - æ къæпхæн. 
Æрдзæ хорæй ку не ’сгъаза - 
Не ’фтаудзæнæй дзæгæрæг. 
Цъеу бæласæй ку нæ зара, - 
Къуæтти уодзæй æ зæнæг. 
Зæрдæ уарзтæй ку не ’сгъар уа, 
Гъузуй имæ æ мæлæт. 
Силæ нæли ку нæ уарза - 
Дуйней уодзæй æдзæрæг... 

136 
Æнæ уарзтæй нæ зæнхæбæл 
Н ’ адтæй, нæййес цæрæг уод. 
Уарзти къохи ’й зæрди дæгьæл, 
Цардæн уоми ’й йæ амонд... 
*** 
Хеуарзгæ, хенвæрсон, хевæндæ, 
Нæ есис дæхемæ дæ рæдуд. 
Сагелæ - дæ гъуди, дæ фæндæ, 
Дæ уарзт æй хецмæрез, цæлæмбуд. 
Æхгæнис дæхемæ дæ нæдтæ, - 
Дæхецæй ниббоз дæ, куд рæсугъд. 
Дæ карæн тæхунцæ æ бæнттæ, 
Тæрсун дин, ку фæууай мæнгæ ’нгъуд... 
ъЩ^*г* 

137 
СУРХРÆГЪÆДБАЛИ 
Къæрæуи донбæл - 
Къада куройнæ, 
Æ сæртæг пернæ 
Зурнау ку зелуй. 
Сæ зæронд кауæ - 
Мехбæл æнцойнæ, 
Æ сæрти хезун 
Неке æндеуй. 
Кауи медгорен - 
Сурх рæгъæд бали, 
Хицæгæнгути 
Æхемæ сайуй. 
Ку уайнæ, бæргæ, 
Ме ’ригон кари, - 
Мæнæн дæр имæ 
Мæ зæрдæ ’хсайуй. 

138 
Некæд фæууидтон 
Æз уæхæн бали, - 
Æхемæ ’лвасуй 
Æ уарзти мурæ. 
Тæходуй æма, 
Изæйрон тари 
И каурæбунти 
Уомæ бабурæ. 

139 
МЕСТЪАЛУ 
Ирд æхсæви и уæларвæй 
Кæмæ кæнис гирццæ каст? 
Ке агорис дæ цирагъæй, 
Ка ’й, тæходуй, дæ сос уарзт? 
Рæсог цади арви бæстæй 
Дæ рохс сорæт ниууидтай, 
Фæккодтай имæ дæ цæстæ, 
Дæ уарзон æй æнгъалдтай. 
Æз ба дæмæ и билгонæй, 
Дзинæг кæсгæй, ниййирд дæн, 
Сæр разелгæй, нецигъонæй, 
И цадæмæ низзилдтæн... 
ЪЩ^Г> 

140 
ФИЦЦАГУАРЗТ 
Уаса-нæ уаса гоппой уасæнгæ 
Æмбес æхсæви ниууаста. 
Мæ уарзон кизгæ сæ пеци рæбун 
Гекъун киндзити уæд гъазта. 
Æз ба ’ймæ сосæг сæ дуари цъасæй 
Ме ’рæнцъулд цæстæй ку кастæн, 
Изæригон ба сæ куййи тасæй, 
Сæ сарай сæрбæл исбадтæн. 
Рæстæг дæр цудæй е ’ сони бонмæ, 
Рæстæг алцæмæн æлдар æй. 
Мах дæр ку цудан, æ горæй-гормæ, 
Фæххестæр унмæ нæ карæй. 
Уæд дин еу хатт ба дæ бази буни, 
Дæ мадæ ’ссирдта мæ хузист, - 
Адтæй æ фарсбæл æ сæрккаг къуми: 
«Мæ зæрди ’мбесæн», - уæхæн финст. 
Никъкъæндзæстуг дæ дæ мади рази, 
Дæхецæн бунат нæ ирдтай. 
Уæд дæбæл цудæй æхсæрдæс анзи, 
Дæ уарзт римæхсун нæ зудтай. 

141 
Уестæ бийæгау, кауи мехтæбæл, 
Нæ уарзтбæл нæ зунд ку бидтан. 
Нæ уарзти карзи царди нæдтæбæл, 
Нæ рæдудтитæ нæ уидтан. 
Сæрдигон хор бон рæфтон æнхъуæти 
Уæ сарай къумæл ниуазтан. 
Уæ гъæмпæй æмбæрзт зæронд æскъæти 
Римæхсæнгæндти ку гъазтан. 
Урзацауæй дæ талингæ къумти 
Куд æхсицгонæй агурдтон! 
Тергади æфсарст - цæгиндзрæбунти, 
Гъе фал дæ уæддæр нæ ирдтон. 
Уæд дин дæу æнгъæл, уе ’хсирдай уæси 
Нигъгъæбес кодтон цъунд цæстæй. 
Тæрхъосау ду ба гъоги кæвдæси 
Дæхе нилхъивтай фур тæссæй. 
Æнæнгъæлти дин мæ рахес фарсæй 
Райгъустон æваст де ’рæхснирст. 
Ку мин райсæфай, æз гъе уой тæссæй 
Фæццурддæр кодтон мæ къахист. 
Ку дин бамбалдтæн дæ дзиккотæбæл, 
Цидæр мæ дæумæ æлваста. 
Мæ тæлфгæ зæрдæ реуи къолтæбæл 
Цибæлæй æхе ку хуаста. 

142 
• II ^*^^«^ II • 
Ци дессаг фæууй æвзонгдзийнадæ, 
Æнгъудтæ кæнун нæ зонуй. 
Алцæмæ нифсхаст, æнæзийнадæ, 
Ци мин фæцайтæ, тæходуй? 
Уæ фæсдзæхæра, будургæрони 
Кæрдту бæласæ рæзæй зад, 
Изæрдалингти æз дæуæн уоми 
Ку раба кодтон фиццаг хатт. 
Ци нивгун адтæн уæд еци изæр, 
Цæветтон, адтæн ниуæзтгун. 
Мæ реуи цæфстæй и уарзти цæхæр, 
Гъенур дæр ма ’йбæл инæфун. 
Нур дæр ма лæууй еци бæласæ - 
Тумутъ къалеутæ, исæвгун. 
Куд дин æ рæзæ, куд дин æ йасæ, 
Сатæг æ буни, цъæх лигъзбун. 
Хуцау æй зонуй, цал уарзон уоди 
Хъуритæгæнгæ фæууидта. 
Некæмæн кодта æ фæзбун хъоди, 
Æхцулæй алке рæвдудта. 
Нур дæр си сæрди æрæмбурд унцæ 
Каргун уоститæ рæфтигон. 
Цъиндатæ кæнгæй, æримисунцæ 
Сæ кизгон бæнттæ æхсицгон. 

143 
Ци нæ бавзурста аци бæласæ! - 
Фæккæнунцæ ’йбæл устур дес. 
Къалеу саст æма цинæ фуд лазæ, 
Бакæниуонцæ ’й мæрдæмбес. 
Ех-къæвдатæ ’ма мет бурдæн бæнттæ, 
Ци нæ бавзурста дуйнебæл! 
Фæрæтдзæфтæ ’ма кардæй лух нæмттæ 
Ностæй лæуунцæ æ реубæл. 
Алли рагуалдзæг уорс дзæгæрæгæй 
Куд рæсугьд фæууй, куд хиццаг! 
Нæ ми байзайуй æнæ бæрæгæй, 
Фæззиннун имæ хаттæй-хатт. 
Уарзондзийнадæн æ соцгæ арти 
Æ ном кæдзосæй ку хастан. 
Нæ уарзти адæ нæ мондаг бати 
Кæрæдзей билтæй ниуазтан. 
Истæхунæрвонг дæ дууæ ’рфуги, - 
Дууæ базури куд цъеубæл. 
Мудхуз дзиккотæ - дууæ ’ставд биди 
Думгæ рæвдудта дæ реубæл. 
Цæргæси цæстæ тæхгæцъеутæбæл 
Бæрзондæй бунмæ ацудта, - 
Дæ тæнæг пъолци - де ’тинг реутæбæл, 
Куд дзæбæх дæбæл федудта. 

144 
Ку рацæуинæ дæ фиди рæзти, - 
Мæхе сиахсбæл нимадтон. 
Дæ пъолций реубæл мæ дууæ цæсти 
Цæппæрти бæсти æвардтон. 
Дæ фæууинд æнгъæл, уæд естæй хузи 
Уæ кауи мехтæ нимадтон. 
Нæ сикъо гъог ’ма нæ фараст фуси 
Дæ еу фæууиндбæл лæвардтон. 
Гъуди-ма ’й кæнун, сæрдигон изæр, - 
Нартихуæртти ’хсæн - къанау дон. 
Коми уадусмæ, бæлæсти сæр-сæр, 
Уæ тутай буни дæу хизтон. 
Нæ мæмæ зиндтæ цæмæдæр гæсгæ, 
Цæй фæдбæл адтæй, нæ зудтон, 
Нилхъивдтонцæ мæ мæ реуи фæрстæ, 
Мæ зæрди гупп-гупп игъустон. 
Уæ бор гъоги уæс, æрбауа хуæдмæл, 
Æ мади фæсгъæу бададта. 
Дæ мадæ ба дæ æ масти фæдбæл 
Уесойни гъæдæй фæннадта. 
И дуккаг бон ба къæндзæстут хузæй, 
Нæ дзуапп кодтай мæ фарстæн. 
Загътон: «Æвæдзи, цидæр æрцудæй», - 
Мæхе меднимæр куд тарстæн. 

145 
Ци дессаг конд æй уарзондзийнадæ, 
Алли зинбæл дæр ниббухсуй. 
Æвæдзи, уоми ’й æ адгинадæ, 
Æ рæдуд дæр ин ниббæлсуй. 
Еу пъарбæл бадгæй нæ кæрæдземæ 
Сосæг пъисмотæ ку финстан. 
Дæс анзей дæргъци дæс къæхæнебал 
Нæ уарзти хæццæ исхизтан. 
Июни мæйæ, сæрдигон хор бон 
Фæстаг фæлварæн лæвардтан. 
Цума мах адтан не ’скъолай цæсгон, 
Нæхе уой хузи æнгъалдтан. 
Не ’скъола нæмæ цидæр æнкъардæй 
Æ саст къæрæзтæй ку кастæй, 
Нецæмæ дардта, ке бафæлладæй 
Нæ фудаг миутæ, нæ мастæй. 
Цæветтон, адтан еу мади зæнæг, 
Цæбæлдæр кодтан мах æнкъард, - 
Нæбал фегъосдзйан фæстаг дзæнгæрæг, 
Хизта нæ разæй æвæд над. 
Не ’скъолай тургъи сурх рæгъæд бали 
Гъæунгмæ кодта сæццæ каст. 
Нæ фæстаг изæр не ’скъолай зали 
Исаразтан си устур гъазт. 

146 
Нæуæг пъолцитæ - нæ кизгуттæбæл, 
Бæрзонд къелгунти - изæдтау. 
Не ’взонгдзийнадæ - нæ зæрди цибæл, 
Нæ реути кафта уæриккау. 
Нур дæр ма гъазуй мæ цæститæбæл, 
Куд кафтан еумæ æдзæстхез. 
Тумбулзилд кафти, куд зурни къæбæл, 
Феронх гæнæн ин некæд ес. 
Цубурдус пъолций симди рæнгъæбæл 
Дууæ бауæри æндагъдæй, 
Дæ фæлмæн цонг ба ме ’взонг зæрдæбæл 
Цидæр æхсицгон æнбалдæй. 
Гъазти рæнгъæбæл, кизгутти астæу 
Куд хиццаг адтæй дæ бакаст! 
Æд гурведауцæ, æд нарæг астæу, 
Уотæ уездон ’ма æфсæрмдзаст. 
Еу-цалдæр ба ни æ седзæр уарзти 
Сурх сæнн хæццæ ниуазта, 
Кадæртæ ба ни æ уарзон кизги 
Талингæ тургъи ку хизта. 
Куд тундзтæй рæстæг æхсæвæ- ’рбонмæ, 
Æппундæр уобæл нæ тухстан. 
Кауи рæбунти и гъæугæронмæ 
Куддæр-муддæрти ратухстан. 

147 
Дзубандигæнгæ Ирæф æрдæмæ 
Дууемæй еумæ рараст ан, - 
Кумæ нæ худта нæ уарзти бæлдæ, 
Кæрæдзей уобæл нæ фарстан. 
Æхсæйвон æрдзæ, хуссæг гъæуагæй, 
Бæлæсти сæртæй ку рæхцтæй. 
Хъамил-цифдзæстæ тар гъæди тагæй 
Хæфсити уасун игъустæй. 
Мæйрохси фалдзос - дивилдун мегътæ, 
Æстонг берæгътау - сæ зелдох. 
Бафунæй æнцæ губурсæр хуæнхтæ, 
Сæ хъалаур ба - Уазай хонх. 
Коми уадусмæ кæмттæ, будурти 
Æ фæлмæн урзæй ацудта. 
Цæветтон, е мах къотæр рæбунти 
Мæйрохс æхсæви агурдта. 
И мегъти аууон, хуæнхти гъæбесмæ 
Мæйрохс дæр гъузгæ ку тундзтæй. 
Рæстæг дæр цудæй æхсæви ’мбесмæ, 
Еу гъæддон маргъ ба нæ хустæй. 
Кæцæйдæр нидæн тар гъæди хурфæй - 
«Бæхæргъау», - æ гъæр игъустæй. 
Ком дæр исгъигæ ’й Ирæфи гулфæй, 
Æ билгæрæнттæй æнкъустæй. 

148 
Нæ мæ фæндадтæй æхсæви æрбон, 
Цæй тухæй, е уин лæдæрд æй. 
Уоци æхсæвæ, цалдæнмæ цæрон, 
Нæ феронх уодзæй мæ зæрдæй. 
Æнвæрстæ бадгæй бæлæсти буни, 
Дони билæбæл нæ фалдзос 
И хъамил пихсбун талингæ къуми 
Æхе нилхъивта тарст тæрхъос. 
Мæ сæригъунтæ дæ уæргутæбæл 
Дæ гъар гъæбеси рæвдудтай. 
Цæветтон, ’ма си мæ зæрди дæгъæл 
Дæ резгæ къохæй агурдтай. 
Мæйрохс дæр нæмæ и мегъти цъæстæй, 
Æхе римæхсгæй, уæд æваст 
Æ хорсугьд цæсгон, æ бæгъет цæстæй 
Ку ракæнидæ сосæг каст. 
Цæветтон нæмæ цъæмæнгæс хузæй 
Æхе ниллæгдæр æруагъта, 
Дæ уæргутæбæл æ тунти урзæй 
Тикисау æхе ку хафта. 
Де ’нхъирдтæ пъолци - дæ уæргутæбæл, 
Дæ пъолций ронæ - æнæ баст. 
Дæ даргъ дзиккотæ де усхъитæбæл 
Уадусмæ кодта пихцил фаст. 

149 
Нæ фалдзос хæстæг, и мæскъæрдиги, 
Пихси къæрццитæ игъустан. 
И къотæр рæбун, æуурст кæрдæги 
Дæ еу гъосицæг агурдтан... 
Мæйрохс дæр фæллад, хуссæггъæуагæй, 
Хуæнхти гъæбесмæ ниббурдæй. 
И дуйней цæсгон æваст фенкъард æй, 
Мæйдар æхсæви нихъулдæй. 
Бонвæрнон ’стъалу цъæх арви ронæй 
Ку кодта махмæ гирццæ каст. 
Цæветтон, дзурдта: «Цæун афонæ ’й», 
Зæгъта нин гъæумæ: «Фæндараст». 
Мæ къохбæл хуæцгæй, будургæрæнтти 
Ку цудан гъæумæ дууемæй. 
Нæ фæцан дзурдгъон нæ зæрди уæгтæ, 
Æрбахæццæ ан уотемæй. 
Ку æрбахъæрдтан уæ гъæунгæмæ, 
Уæ еу къæразгæй рохс калдæй. 
Æнгъæлмæ кастæй дæ мадæ дæмæ, 
Цъиндатæ кæнгæй, æнкъардæй. 
Ку фæммеддуар дæ уе ’стур тургъæмæ, - 
Дæхе фæстæмæ фæззилдтай, 
И кауи сæрти цурдгомау мæмæ 
Дæ фæлмæн уорс къох фæттилдтай. 

150 
Седзæрау æз ба уæ зæронд кауæй 
Дæ фæсте кастæн æрхунæй, 
Уоци æхсæвæ дæумæ ’нгъæлдзауæй 
Уæ куй дæр бацæй карз фунæй. 
Æвецуг гъæунг бонивайæнти, 
Цудтæн нæхемæ дзæндæлæй. 
Нæ зæронд куй дæр æ листæн гъæмпи 
Тумбул бадт кодта мæтъæлæй. 
Дууæ бони дæр некæми зиндтæ, 
Цæй туххæй, æз уой нæ зудтон. 
Цæветтон, ’ма мин искиндæй хинттæ, 
Мæхецæн бунат нæ ирдтон. 
Ку никкастайсæ ме ’рхун зæрдæмæ, 
Уæд базудтайсæ мæ тухст бон. 
И ’ртиккаг бон ба изæрæрдæмæ 
Æнæнгъæлти дæ рауидтон. 
Дууæ къибилай къæдзæ гъæдæбæл, 
Сæ билтæй кæлгæ, дон хастай... 
Тæрази бæсти дæ рист усхъæбæл, 
Цæветтон, ’ма ’йбæл уарзт барстай. 
Куд мæ фæндадтæй дæ къибилатæ 
Дæ къæдзæ гъæдæй æресун, - 
Нигъгъæбес кæнун æд мондаг батæ, 
Мæ уæлкъохтæ дæ исесун... 

151 
ФИНГИХЕСТÆР 
Финги хестæр - уорсзакъæ лæг, 
Æстайанздзуд - нæ синхон, - 
Æхсæрфæмбал рахес къохи, 
Галеу къохи - æ синон. 
- Цæмæ гæсгæ рахес къохæй 
Исцитгиндæр æй галеу? - 
Нимади лæг, дуккаг хестæр 
Бауайдзæф кодта Дадзеу. 
Нæ кæстæртæн ци бамонæн: 
Тасагæ æй цъæхснаг уес. 
Æви, миййаг, нæбал зонæн 
Нæ галеу ’ма нæ рахес. 
*** 
Хуæздæр унмæ æнгъæлдзауæй, 
Нæ цард кæнуй бонвуддæр. 
Гæвзук уогæй ка ’схецау уй, 
Феронх си уй нæ ун дæр. 
Уæрæсебæл и хахуртæ 
Ракодтонцæ сакъех бадт. 
Æгас ма ’нцæ сæ дзабуртæ, - 
Хопъалæмæ ’й нур сæ цард. 

152 
Нæ фидбилиз нæ риндзæбæл 
Мах ку хезуй æд хъапхан. 
Кæдмæ бухсдзйан нæ зинтæбæл? - 
Куйгæлдзæнмæ ци сцалх ан. 
Кæдмæ бурдзйан нæ хъæстæбæл? 
Кæд исуодзйан цæунгъон? 
Кæд ислæудзйан нæ къæхтæбæл, 
Кæд уодзæнæй уæхæн бон? 
Кæдмæ ’ууелдзйан не ’лигкæндтæ? 
Кæдмæ уодзйан къуругъос? 
Кæдмæ бæлсдзйан не ’фхуæрд бæнттæ? 
Æви мах ан гулу фонс. 
Кæдмæ цæрдзйан тар æскъæти? 
Кæд фæууиндзйан бонирохс? 
Кæдмæ уодзйан баст къæлæти? 
Кæд рагæлдздзйан нæ сæрбонс? 
Кæдмæ цæрдзйан æнгъæлдзауæй? - 
Мæрдæнгæс æй нæ исон. 
Феронх ан кæд нæ Хуцауæй, 
Раймæрветæн фæдесон. 
» 

153 
• II <ф|^^|ф м • 
ÆДУЛИПААДЗАХ 
Адтæй нæмæ уæхæн паддзах, 
Кæуи мехбæл будургъæ. 
Басугьта нæ æ фудбæлах, 
Æнæ колдуар - нæ тургъæ. 
Е ’нос дуйне - тар дуйнетæ, 
Рахъутти æй кеугæ-гъавгæ, 
Æ циртбæл ин ниссагътонцæ 
Циртдзæвæнæн водки авгæ. 

154 
НÆЗÆНХÆ 
Ци кæнис, ци, ду, нæ зæнхæ, 
Тигин зелæ ци кæнис?.. 
Басугьта дæ ке фудæнхæ, 
Уойбæрцæ нин куд бухсис?.. 
Фæссæйгæ дæ цал неземæй, 
Сæ нимæдзæ ’й зин зæгъæн. 
Дæ рист карздæр еу иннемæй, 
Нæбал си дæ дæ сæрæн. 
Кæмæн зæгъай дæ гъæститæ, 
Ка исдзордзæй дæ сæрбæл? 
Ка дин зонуй дæ риститæ - 
Хуæздæр унмæ - фудæнгъæл. 
Арви гъæр дæр арф кæмттæбæл 
Дудзигъæрæй нигъгъæрзуй. 
Зумæг ба дин дæ гъæнтæбæл 
Æ уорс гъæццол æмбæрзуй. 
Зæнхи низмæлд ка нæ зонуй, 
Цæмæ фæууй, цæй туххæй. 
Зæнхæ дзорун ку нæ зонуй, 
Куд исдзора æ цъухæй. 

155 
Бæргæ хонæн нæхе адæм, 
Фал æрмæстдæр хе уарзæн. 
Дон ци цъаййæй фæнниуазæн, 
Цæмæ иссæй бугъгалæн?.. 
*** 
Некæд адтæн æз уой æнгъæл, 
Фæууидтон æй фиццаг хатт,- 
Исæмбалдæй мæ зæрдæбæл, 
Æ цæститæ - содзгæ фат. 
Нæ зонун, кæд фунæй адтæн, 
Фунфенæгау фæддунд æй. 
Миййаг, кæд е изæд адтæй, 
Фæккиуд дæн кæд мæ зундæй. 
Гъазуй æдзох мæ цæстæбæл, 
Нæ цæститæн сæ фенгаст. 
Никъкъæндзагæй мæ зæрдæбæл 
Æ цæстити содзгæ каст. 
<ЪЩ0^ 

156 
МАЛИТИ ГЕУÆРГИИ ЗАР 
Кавкази хуæнхта мæсгути æнгæс. 
Кæмтти рæсугъддæр Дигори ком æй. 
Нæхе Геуæрги поэзий цæргæс, 
Уобæл ку зарæн æ кади номæй. 
Нæ уорс цъететæ хуæнхти уорс баслæхъ, 
Дæнтти рæсогдæр Ирæфи дон æй. 
Нæхе Геуæрги - Кавкази сахъ фурт, 
Керменисти партион тог æй. 
Мæлæти надбæл - цума дæ æзнаг, 
Идард Сибирмæ дæу ка рарвиста? 
Ке изгæ хъæма, ке цъулбер æвзаг 
Дæ фарсмæ бадгæй, дæу рарæхуста. 
Дæ зарæн хæтæл, дæ мæлгъæ æвзаг 
Æности-’носмæ кæмтти азæлдзæй. 
Дзæнæт дæ бадæн, зæгъæн дин рохсаг, 
Дæ кади ном нин некæд рамæлдзæй. 

157 
*** 
Бæгъæнбадæй думги сурдтон, 
Уой æнгъæл ба нæ адтæн, 
Æ барцæй æй ниййахæстон, 
Сакъех ибæл рабадтæн. 
Амондагор зæрдицибæл 
И уæларвмæ фæттахтæн, 
Фусунуатæн хуæздæр æнгьæл 
Мæйи сæрбæл æрбадтæн. 
Устур тургъæ - даргъ фингитæ, 
Адтæй сæмæ бæрæгбон. 
Финги хестæр - уорсзакъæ лæг,- 
Зонгæ мин æй, цæветтон. 
Некæд адтæн æз уой æнгъæл, 
Н’ адтæй уобæл мæ сагъæс. 
Гъæутæ ке ес мæйи сæрбæл, 
Нæ ми кодта æруагæс. 
ЪЩ&П’ 

158 
Къæлос мæйæ арви рони 
Тар æхсæвæн - цъилинга. 
Арви цæсгон зинг цъæсгитæ, 
Цæветтон æй сихирна. 
Æхсæвæ дæр цæрæг уод æй, 
Æ хуссæгбæл æхцул æй. 
Зæнхи гъæбес æ хуссæн æй, 
Байбæл кæнуй тарф фунæй. 
Æ гъар гъæццол сау нимæт æй, 
Æ уæле æй нимбæрзуй. 
Æ фудæзнаг бони рохсæй, 
Хорæй æхе римæхсуй. 

159 
ХУÆНХБÆСТÆ 
Тугул дорæй даст хæдзæрттæ, - 
Нæ фидтæлти фудæбон. 
Сæ къæрæзтæ - мисти цъæстæ, 
Æндæр хузи ’й куд зæгъон? 
Сæ гъæунгтæ - къæдзтæ-мæдзтæ, 
Тар æхсæви къахкъуæрæн. 
Сæ рæбунтæ - къумтæ-мунтæ, 
Сæ ном дæр æй зин зæгъæн. 
Зæрдресæнæн аваруæттæ - 
Нæ рагæнтти бундорæн. 
Æгас ма ’нцæ ковæндæттæ, 
Хуцаумæ си фæкковæн. 
Нæ фидтæлти конд мæсгутæ, 
Бафистонцæ сæ ихæс. 
Цæветтон ’ма, седзæр гъæутæн 
Нур кæнунцæ тæфирфæс. 
**&$*§** 

1бО 
НÆДОГÆ 
Æй нæ догæ сæйгæ догæ, 
Бæстæ иссæй хæлæйфаг. 
Неци дзорæн, мæстгун уогæй, 
Нæ хъур хæфсау - донæйдзаг... 
ПОЭЗИЙГАЛАУАН 
Галауани æхгæд дуарæн 
Æрдзи къохи ’й æ дæгъæл. 
Ма фæккæнæ тухæвзарæн, 
Фæссайдзæнæй дæ де ’нгъæл. 
Де ’мдзæвгитæн сæ уоди гъар, 
Ку бамбæла зæрдæбæл. 
Ес дæмæ уæд æрдзи лæвар, 
Бадæ федар дæ бæхбæл. 
Æскъæфдзæй дæ дæ нисанмæ 
Финсæги над къæдзæх æй. 
Ку бахъæртай арви тармæ, - 
Ма рахауæ дæ бæхæй. 

1б1 
Г Элъвирæн 
Раст дин ку зæгьон, нæ зони ду уой, 
Куд рæсутъд æма куд зæрдесгæ дæ. 
Фегъосун арæх беретæй дæ кой, - 
Дæ циргъ зунд æма дæ лæгигьæдæ. 
Дæ фæлмæн байдзулд, дæ рæсугъд уиндæ, 
Æхемæ ’лвасуй лæхъуæнти зæрдæ. 
Хуцауи дзурдæй уотæ ку уидæ, 
Æригон куд уай сæданзей уæнгæ. 
Дæ уездон æнгæс, дæ рæсугъд гурæ, - 
Хицæгæнгутæн сæ тæходуй дæ. 
Фæсуарун арвбæл Сослани ’ндурæ - 
Мæнмæ гæсгæ е, Эльвирæ, ду дæ. 
Дохтури кусти берæ ’нзти дæргъци, 
Иснивонд кодтай дæ цардирадæ. 
Æрдзæй дин лæвæрд, Хуцауи фæрци, 
Адæми æхсæн дæ номи кадæ. 

1б2 
НÆГЪÆУНГÆ 
Нæбал ерун нæ гъæунгæ, 
Æхе ми е римæхсуй. 
Раст уин зæгъон, æнæмæнгæ, 
Æ сæрмæмæ нæ хæссуй. 
Нæ мин бæззуй карз ниуæзтæ, 
Мæ зæрдихатт мин зонуй. 
Ку си фæуун тъинкки гъæстæ, 
Уæд мæ размæ æнсонуй. 
Ци сайтан æй, кæмидæр уон, 
Уайтагъд мæ фæд раеруй. 
Ку фæууинуй мæ идардмæ, 
Æ къох мæмæ фæттелуй. 
Дæу бæрцæ, дан, неке уарзун, 
Мæ зæрдæ мин искъахта. 
Æнæ дæу, дан, нæ фæразун, 
Æ нихтæ ми ниссагъта... 
ъщ^ 

1б3 
• II ^*^^«ф II I 
ÆХСÆУИДОН 
(Зар) 
Æхсæуи дон, Æхсæуи дон, 
Ци хуæрзадæ, ци хæлар æй, - 
Дæ рохс къæсæр Билæги ком, 
Хуцауæй дин боц лæвар æй. 
Æхсæуи дон ка ниуаза, - 
Фæсмойнаг си нæ уодзæнæй. 
Арæхдæрæй ниуазетæ, 
Уæ незтæ уин фæссордзæнæй 
Æхсæуи дон, дæ ниййерæг - 
Сугани хонх æд цъететæ. 
Ниуазунцæ ’й сæдгайанздзуд 
Дзæбодурта ’ма æскъетæ. 
Æхсæуи дон ка ниуаза, - 
Фæсмойнаг си нæ уодзæнæй. 
Арæхдæр æй ниуазетæ, - 
Уæ незтæ уин фæссордзæнæй 

164 
Æхсæуи дон æнтæф бони, 
Æдонугæй уоди хуасæ ’й. 
Нæ уин кæнун мæнгæ соми, 
Мард дæр, дан, си æригас уй. 
Æхсæуи дон ка ниуаза, - 
Фæсмойнаг си нæ уодзæнæй. 
Арæхдæрæй ниуазетæ, 
Уæ незтæ уин фæссордзæнæй. 

165 
МУДИБИНДЗÆ 
Тæходуй-’ма, мудибиндзау, 
Хъйамæт кæнун ку уарзйанæ, 
Æвæццæгæн, нæ еугур дæр 
Муд хъалæцтæй ниуазйанæ. 
Ци дессаг æй мудибиндзæ, - 
Нæ фæразуй æнæ косгæ, 
Фæлтауги æй ниййауиндзæ, 
Ку не скæна муди къоцгæ. 
Мудти хецау муди бæсти 
Адгин дон син ниввæридæ. 
Æстонг уогæй, зуймон гъизти 
Сæ раст æмбес ниммæлидæ. 
Мудти хецау анзи дæргъци 
Исаразта уæладзгутæ. 
Зæгъайтæ мин: уæд, ке фæрци, 
Не ’схатгæй е æ фадгутæ? 

166 
Фæттахтæнцæ и биндзитæ 
Сæ батманæй сау гъæдæмæ. 
Сæ цардиуаг, æвæццæгæн, 
Нæбал цудæй сæ зæрдæмæ. 
Тæходуй-’ма, хъйамæтгун лæг 
Æ кусти аргъ ку есидæ, 
Æвæццæгæн, уотæ арæх, 
Уæд æ зæрдæ не ресидæ. 
» 

167 
• II ^|^^|ф II I 
ÆХСÆЙВОНГОРÆТ 
Горæт куствæлладæй æхсæвæ 
Хуссуй, цæветтон æй æдзæрæг. 
Мæйæ хъоппæгъцæстæ зæнхæмæ 
Кæсуй хузесæнæй æдзинæг. 
Лæутæй рæхцунцæ и бæлæстæ, 
Нæййес даргъ гъæунгти æзмæлæг. 
Бульвар фæткъуæрæнау æррæстæ, 
Хуссуй даргъ къелабæл расуг лæг. 
Ауигъд сæ хопъæлттæй и рæгътæ, 
Сæнтуорс буйнаг ходтæ сæ сæрбæл. 
Дортæй сæттунцæ сæ къæрнæхтæ, 
Давун, лæг рамарун æй се ’нгъæл. 
Æрмæст барделтæ ’ма саунтæ, - 
Сæ куст æ туфулмæ бацудæй. 
Ами цæрдбæгънæгæй кафунцæ 
Хъапхай, гацца силтæ расугæй. 
Куйбæл, дууæ куййи ’сеуæнцæ, 
Иннетæ уонæмæ цъæмæнгæс, 
Мæстæй сæ къæдзилттæ телунцæ, 
Нæ догæ уонæмæ æмæнгæс. 

168 
Бæрзонд арвмæ амад горентæ, 
Нæййес уони сæрти бахезæн. 
Æхгæд æфсæйнагæй колдуæрттæ, 
Зинæй æндæмæ си раледзæн. 
Уоми галауанти цæрунцæ 
Давæг, нæ хецæуттæ дудзæсгон. 
Куйтау гъæуайгæстæ дарунцæ, 
Хуцау искæнæд син раст тæрхон. 
Ниллæг и мæгурти хæдзæрттæ, 
Унгæг къумтæ тунтæ, мистдзæрæн. 
Игон, æнæколдуар сæ дуæрттæ, 
Ревæд, неци си ес радавæн. 
Уотæй нæ горæтæн е ’хсæвæ, 
Не ’сон куд уодзæнæй, нæ зонæн? 
Цæрæн æнгъæлдзауæй ескæмæ, 
Нæ над урзацауæй агорæн. 

1бд 
• II ^•^^•ф II I 
УÆУУÆЙ 
Нæ кизгуттæ - игон нæфтæ, - 
Æфсæрми си изол æй. 
Бæгънæг реутæ, даргъ хæлæфтæ 
Нури доги фæммодæ ’й. 
Исгалтæ ’нцæ нæ гъоцитæ, 
Ка бæгънæгдæр - ерисæй, 
Ка ма даруй нур пъолцитæ, 
Пъолци дарун федис æй. 
Сæ еуетæ пъапиростæ 
Пъæрт кæнунцæ æргомæй, 
Ниуæзтгунæй сурхфаз ростæ... 
Сæ бадæмун ке бон æй? 
Итинг хæлаф, сæ сидзгутæ, - 
Мæнæ-мæнæ сæ бакаст. 
Къарæндасæй конд æрфгутæ, 
Сæ дзиккотæ пихцил фаст. 
Къулух æнцæ сæри зундæй, 
Нæ тæрсунцæ æгадæй. 
Беретæ си, кизгæ хунгæй, 
Кизæ дæр, дан, нæбал æй. 

170 
КÆРÆФ 
Хæлæф æнгæс, дзæмбу къохтæ, - 
Зин дзорæн æй æ хæццæ. 
Бурсуй размæ е æмбохгæ, 
Æ лæуд дæр æй хæбæццæ. 
Кæрæф гъæлæс, багъед цæстæ, 
Кæнуй алцæбæл хæлæф. 
Ранихъуæрдзæй еутур бæстæ, - 
Æвдесæн ин æ уæцъæф. 
* 

171 
ÆДЗÆСГОН 
Кæми цийнæ, кæми хист, 
Дæумæ æнцæ етæ финст. 
Нæ си фæууис зæрдæрист, 
Дæ ихæстæ æнæфист. 
Уой фæлтауги дæ мадæн 
Ку н’ адтайсæ æгадæн, 
Кувд, хистити дæ бадæн, 
Неке гъæуис æрвадæн. 
Дæ ном дæуæн - лæвархуар, 
Уой уæлæнхас - расукъа. 
Айтæ сумах нур еу къуар, 
Нæ гъæу дæр уæ базудта. 
Уæ бийнонтæн зæрдинез, 
Кæнтæ гъæуи ходуйнаг. 
Цæсгон уæбæл ку нæ ес, 
Уæ сæри магъз æхснуйнаг. 
&Ж 

172 
• II ^*^^*^ II • 
ФАХЪÆРА 
Хабæ-сабæ - лæузæнгойнæ, 
Къелдзо дзабур, лацамарз. 
Йæ астæубæл - пухцæй ронæ, 
Хæдзарæн ба - æнагъаз. 
Зулун бецъо,цилпæ рехæ, 
Губур сунтæ, къуппæреу. 
Æ фиййи рагъ - хонхи тегъæ, 
Кæлæф гъæлæс - фур хæлеу 
Къуæрæх æнгæс æ фæсгъостæ, 
Сун-сун уолæфт, зæкъæн фий, 
Гулдзуг тæрних, пака гъостæ, 
Æ зæнгбæттæн - фудæлхий. 
Къаппил дæндаг, сæтæ билæ, 
Фудхъелзекъæ, дугъ-дугъ дзурд, - 
Некæд зонуй æнæ хилæ,- 
Дзилли æхсæн - фудигурд. 
Курди кунцау, сæмпæл ростæ, 
Цæлхъе-уæлхъе, цæф арсау. 
Некæд зонуй æнæ бостæ, 
Дууæ къахи йбæл каркау. 

173 
Зулунгомау - æ еу цæстæ, 
Сæлаф-сулуф - æ цъæм-цъæм, 
Къуртуй асæ - фæлгур хъæстæ,- 
Нæбал си ан нæ сæрæн. 
Æ мадæ си - мастæй хорхмæ, 
Мургъуз æнгæс - æ бакаст. 
Æнæхснадæй - дзæмбу къохтæ, 
Лæкъун æрфуг - дзангъирдзаст. 
Сæппæркъетæ, хапæлери, 
Æ зæрдихатт - гъомурун. 
Некæд фæууй æхе кеми,- 
Цæмæн гъудæй е ’гурун? 
\ ’ 

174 
Ес ма уæхæн силгоймæгтæ - 
Нæбал æнцæ æригон. 
Ес син цæуæт, ес син лæгтæ, 
Нæ сурх кæнуй сæ цæсгон. 
Дæллаггуртæ æд даргъ къæрттæ 
Искæнунцæ сæндтадæн. 
Нийгон унцæ сæ сагæхтæ, 
Мах ба сæмæ ниссах уæн. 
Бæргæ хонæн нæхе лæгтæ, 
Фал си нæхе фæссайдтан. 
Ни фидтæлти хуарз æгъдæуттæ - 
Къæхтæй сæбæл фæххадтан. 
Де ’сони бонмæ 
Ма кæсæ цъундæй. 
Ма ди феронх уæд 
Дæ æнзти карæ. 
Рæдуд не ’руадзун 
Арæхсгæ зундæй, 
Фæсмойнаг фæууй 
Æ къæмæ ’взарæ. 

175 
АУИГЪДХЕД 
Зин цæуæн æй ауигъд хедбæл, 
Æнæ кеугæ нæ уадзуй. 
Ку мæ хæрдмæ исæнтъохуй, 
Ку мæ бунмæ æруадзуй. 
Кунæ фæууай хеди хæццæ 
Цæугæ-цæугæй æмкъах ист, - 
Рагæлдздзæй дæ коми арфмæ, 
Фæууодзæнæ дæ цард фист. 

176 
СÆРИ ГЪАСТ ЗÆРДÆМÆ 
Цæмæн цæвис ду мæ реуи, 
Цæбæл цæуй дæ гупп-гупп? 
Дæхе мæнæй ци фæлеви, 
Зæгъай мин уой, цæй, бæлвурд. 
Хуарз дин зонун æз дæ уагæ, 
Æз дæ цума нæ гъудтæн. 
Адтæн дæмæ игъосагæ, 
Царди арæх рæдудтæн. 
Æз дин арæх ку зæгъинæ: 
- Цæй ниууадзæ дæ хеваст. - 
Берæ хæтти иссеринæ 
Дæу туххæй æз устур маст. 
Куронвидау, медмæдонæ 
Дæ медбунат ци зелис? 
Ду мæ мæстгæр медхæдонæ 
Ме ’фцæкъуатæй ци телис? 

177 
Цæмæн содзис мин мæ реуи 
Цæфсгæ ’хседарф фудæнæн? 
Æстонг сирдау, цæбæл неуи, 
Неци зонгæй мæ сæрæн? 
Фæббухстæн дин нури уæнгæ, 
Зæгъун дин нур æз мæ гъаст: 
Сæри хæццæ цо æнвæндæ, 
Уодзинан уæд æнæмаст! 
^р^ 

178 
ХÆРЕС 
Ка некæд адтæй медхонх Хæреси, 
Бабæрæг кæнтæ ’й дессагæн, - 
Бæркадгин фингæ хуæнхти гъæбеси, 
Фидтæлти зæнхæ — Фонсдарæн. 
Уорсзакъæ хуæнхтæ æртеголæнцæ 
Тумбул симд кафти æ уæлгъос, 
Хуцауи лæвар æ рæсугъд æрдзæ, 
Цæстæ рæвдауй æ фалдзос. 
Цъæх арви тургъи хуæнхаг цæргæстæ 
Исаразунцæ зелгæ гъазт. 
Деденæг æмбæрзт - Хонсар дæлвæзтæ, 
Хонхи фæсусхъæй - хорискаст. 
Фиййæутти сахар - Хæреси бæстæ, 
Сæ уотæрттæ ин - æвдесæн. 
Æнæтæрегъæд - æгомуг æнзтæ, 
Нæййес сæ сæрти рахезæн. 
<гЩ^ 

179 
• II ^•'^^•ф II • 
ЗÆРОНДЛÆГ 
Бадтæй нихæси зæронд лæг: 
Циллæ æ рехæ, æнæ даст, 
Буцæу зекъæмæ æ лæдзæг, 
Кодта зæнхæмæ дзинæг каст. 
Зæрди æрлæудтæй евгъуд цард, 
Берæ цидæртæ имиста. 
Кодта цæбæлдæр е æнкъард, 
Кедæр меднимæр æлгъиста. 
Ци æй, цæй бæрцæй лæги цард? 
Цæрдзйан æносмæ æнгъæл ан, 
Цард нин лæвæрд æй еунæг хатт. 
Нæййес рæстæгæн æрлæууæн. 
Царди къахфадтæ ниууадзæн, 
Фехсуд цæфхæдтæ дæ бæхæн. 
Исуæн нæ зæруи зиндарæн, - 
Нæййе фæстæмæ æздæхæн. 
^«Щ&’* 

180 
КЪОСТАЙМАДÆН 
Æ номбæл цæмæннæ ес гъæунгæ? 
Кенæ нн куд нæййес циртдзæвæн? 
Мади ном æнцон фæууй зæгъунмæ, 
Зиндæр æй кадæ скæнун уомæн... 
Мах некети ку ’сесæн бæрзондмæ, 
Куд нæ фæдтæ нимади ду уæд, 
Мадæ-Майрæн ка ’ссæй Иристонæн, 
Иристонæн ка ’рхаста изæд! 
Кæд, миййаг, цалдæр æнцæ Къостатæ, 
Еунæг е нин не ’скодта кæд ном? 
Нæ дзилаги тæккæ хуæздæр Мадæ, 
Мах дæ рази фæцан фуддзæсгон... 
» 

181 
ÆЦÆГ ЛÆГ УН НÆЙ ÆНЦОН 
(Хæдарцати Игорæн) 
Æцæг лæгбæл ес ихæстæ, 
Æцæг лæг ун нæй æнцон. 
Иристонæн берæ хуæрзтæ, 
Исаразтай æгæрон. 
Хуарз æнсувæр, хуарз æрвадæ, 
Хуарз æнгарæ, хуарз хæлар!- 
Ес дæ тоги лæгдзийнадæ, 
Ес æгъдау æма æфсар. 
Адæмуарзон, æнæмæнгæ, 
Иристонæн - сæрæнгурд! 
Нæртон лæгау, æнæмæнгæ, 
Некæд фæссайдта æ дзурд. 
Берæ дзиллитæн сæ тухсти 
Арæх бакæнуй агъаз. 
Уæлахез фæууис дæ кусти, 
Æнæ мегъæ уæд дæ раз. 
Еске зинбæл - фур ресагæ, 
Еске цийни ба - цийнон,- 
Фæккæнæд ин æ дзилагæ 
Еунæг Хуцау æносон! 

182 
• м ^•^^•ф II • 
Дæсни аразæг - бустæги, 
Гъæйт разамонæг - сæрбонс. 
’Ма нæ ’нцæ ди хумæтæги 
Косæг адæм устур боз! 
Фæлмæн баба æнæбæрцæ, 
Уарзон фидæ, хуарз æнкъай: - 
Дæ хæдзаронтæн сæ хæццæ 
Уо зæрæймæ зæрдирай! 
О, дæ тæккæ лæги кари 
Бацудтæ нур рæсугъдæй! 
Уæд федауцæ дæ хæдзари, 
Ма фæккеуæ дæ тухæй! 
I 

183 
СОСÆГ УАРЗТ 
Сосæг уарзт, дан, зæрди нез æй, 
Беретæн е æвзурст æй. 
Зин цæрæн æй хецмæрезæй, 
Цæветтон, е æлгъист æй. 
Мæн еу кизгæ уотæ уарзуй, 
Кæутæй ибæл æрбон уй,- 
Æ уарзт зæгъун нæ фæразуй, 
Ка ’й, цума е, тæходуй... 
<*&$&** 

184 
*** 
Ходуйнаг мин фæууæд, ходуйнаг, 
Нæбал адтæн нæ гъæуи æз рагæй. 
Цал хатти ймæ фæуун цæуйнаг, 
Цæунвæндæ искодтон нур бабæй. 
Цæрæг дæр си нур ма кæми ес? 
Байзадæй си зæрæндтæ æрмæстдæр. 
Хуæнхаг гъæутæн се ’знаг - горæт, нез, - 
Бабун кодта фидтæлти гъар къæсæр. 
» 

185 
*** 
Алан æма Маргойæн 
Фæццæретæ сæдæ анзи 
Бийнонти ’хсæн лимæнæй, 
Æмзунд æма æмарази, 
Кæрæдзебæл цибæлæй. 
Марго ба нин Гетъотæмæ 
Нивæ, амонд иссерæд! 
Аст анземæ авд биццеуи 
’Ма еу кизгæ ниййерæд! 
Синх уарзонæй адæми ’хсæн 
Куд кæнонцæ сæ цæрай, 
Куд хæссонцæ сæ дæнцæмæ, 
Уæхæн амонд уæд сæ хай! 
Руслан, дæуæн зæгъун æргом:- 
Сæрбæрзонд уо дæ фуртæй! 
Баниуазæн сæ цæрæнбон 
Еугурæй дæр æд бунтæй! 

186 
НÆ ХОРТИ ХОРТÆН 
АВДÆНИЗАР 
Гетъоти Сæрмæтæн 
Мæ тункъулрос тубудзи, 
Ракæнæ мин гагкитæ. 
Хезунцæ дæ, æвæдзи, 
Сурх къизиубæл балцитæ. 
Нанай минкъий бæдолæ, 
Дæ билисдард æд бостæ. 
Дæ медфунмæ идзулæ, 
Де ’мгъазийнæ - тæрхъостæ. 
Нанай дæркъæ, рахæссæ 
Дæ къубулдзуг гогкитæ. 
Буппуйæй ду ма тæрсæ, 
Цодтæ-модтæ, цодтитæ. 
Нанай туку - зæрдесгæ, 
Хæкъурц æма косгитæ. 
Мæ зæрдæн ду е ’мбес дæ,- 
Радзорæ мин еститæ. 

187 
Мæ зæрдифиу - мæ дзæццæ, 
Маммæйæй ду ма тæрсæ. 
Зæрди пæррæст, мæ уæрццæ, 
Гæлæботæ ахæссæ. 
Дууæ къæндзуй - фазæнттæ, 
Бæппутæ си хуæрдзæнæ. 
Уорс цохъабæл бæрцитæ, 
Уосгор си ду цæудзæнæ. 
Мæ бони рохс, мæ радæ, 
Нанай фæндон ирæзæ! 
Иристонæн æд кадæ 
Аккаг фуртæн исбæззæ! 
? 

188 
НÆХУÆНХТÆ 
1 
Æрзилдайтæ идæрдтæбæл, 
Хорискастмæ уæ фæлгаст. 
Æрхуæстайтæ уæ цæнгтæбæл 
Тумбул симди, ронæлваст. 
Фæууидтайтæ берæ зинтæ, 
Кæрон н ’ адтæй уæ незтæн. 
Уæ цæсгони арф æнхъирдтæ 
Æнцæ уомæн æвдесæн. 
Техъул-мехъул нæ кæнетæ, 
Уæ бундор æй зæнхи арф. 
Дæнтти мадæ - уæ цъететæ, - 
Æвдесæн син уæлæ арв. 
2 
Уæ арф кæмтти - цæутæдæнттæ, 
Уæ къолфæхсти - дор зелæн. 
Кæдзтæ-мæдзтæ къæлос нæдтæ - 
Уæ мет зæйти лæборæн. 
Уæ ирд арви цъæх цæститæ, 
Уæ цæргæсти бæрзонд тахт. 
Æстъалути пæррæститæ 
Фестъæлфæгау фæлкъуæрд тагъд. 

189 
Хъалаур уин уæ мæсгутæ, 
Зинг цæститæ - фæдесон. 
Æхгæд æнцæ уæ æфцгутæ 
Мет къуматæй зумæгон. 
Евгъуд дзаман, евгъуд доги 
Аланти конд арт - цæхæр 
Нæ мед хуæнхтæ - Дигоргоми 
Ма ниххуссæд макæддæр! 
О нæ хуæнхтæ, - нæ хуæнхбæстæ, 
Нæ фидтæлти гъар къæсæр! 
Игъусæд уи мингай æнзти 
Тохи зарти дудзигъæр! 
I ’ 

190 
*** 
Зæнхи цъарæбæл мин устурдæр горæт - 
Мæ райгурæн гъæу Устур-Дигорæ ’й, 
Гъе уомæ гæсгæ æ рæсутъд сорæт 
Цæстæбæл гъазуй æхсæвæй-бонæй. 
Кæмтти уиндгундæр Дигори ком æй, 
Уомæн æвдесæн - æ рæсугъд æрдзæ. 
Дæнтти рæсогдæр Ирæфи дон æй, 
Уомæн сæ уарзун мæ уоди бæрцæ. 
Хестæрти фарнæ - кæстæрти евгед, 
Не ’стурдæр хæзна фидтæлти зæнхæ ’й. 
Хуцау нæ ’скодта уотæ харакет, - 
Нæ зæрди колдуар нæ къæбæр, цæнхæ ’й. 
Мæ уонæхсарæ - минкъий Дигорæ, 
Дæ тоги тъинкк дæн, дæуæн ку цæрун, - 
Мæ цæсти гагу, мæ зæрди морæ, 
Мæ суйни сæрбæл дæуæй ку ’хуæцун... 
ъщ^гъ 

191 
МÆГЪАРКЪÆСÆР 
Мæ гъар къæсæр, мæ Дигорæ, 
Мæ фæндури заргæ гъес: - 
Ду мæ уоди гъар астъонæ, 
Мæ раст зæрди раст æмбес. 
Ду ме ’взаги арф уедагæ, 
Мæ цæстити рохс тæмæн. 
Мæ Бонвæрни æрттевагæ, 
Æнæ дæу æз къуæтти дæн. 
Мæ зæрдæн дæ ду æ зæрдæ, 
Мæ царди хай - дæ нивонд. 
Ку нæбал уон, мæ фæсмæрдæ 
Ниууадздзæнæн дин мæ уод. 
Мæ фиццаг уарзт, ме ’взонг бæнттæ, 
Хуæрзбон дæр уин нæ загътон. 
Бæгъæнбадæй мæ къахфæдтæ 
Кæддæр ами ниууагътон. 
Изол уогæй дæ ме ’рхуни 
Хебæраги имистон. 
Уидтон арæх дæу мæ фуни, 
О мæ уарзон Иристон! 
Ескæд бони, мæ Дигорæ, 
Ку феронх уон дæу, гъе уæд, - 
Уазай цъонккæй и арф коммæ 
Мæн рансонæд мæ мæлæт. 

192 
• II -ф*^^*& II I 
УАЛДЗÆГ 
Зæнхæ æрискъидтæй, фæййервазтæй, 
Арв дæр фæсуазалтæ хуфуй. 
Мæргъти цъæбар-цъубур бонрайдзастæй, 
Рæстæг æнидонæй тæхуй. 
Бæстæ рахецæн æй комахсæнæй, 
Нæ уæр мартъий дуарæй уасуй, 
Хор ба æ гъар тунти сæрвасæнæй 
Æрдзæн æ дзиккотæ фасуй. 
Кæмтти сæрзеллæггун цæутæдæнттæ, 
Сæ догъ æмбохъула, хъæлбест. 
Зæнхæ - цигайнаг бæх, уорс гъолæнттæ, 
Калуй метпъæстутæй æ фест. 
Цæуй коми тулфæ æ бауæрæй, 
Æ хед арф къанæутти уайуй. 
Бон дæр нибберигъта, фæддаргъдæр æй, 
Цийнæ хор къæвдатæй уаруй. 
Нæ уарзт нæ бауæри æригъал æй, 
Цибæл тогдадзинтти кафуй. 
Уалдзæг нæ зæрдити игон дуарæй, 
Сос уарзт зæрди дуæрттæ хуайуй... 

193 
ФИЙЙАУ 
Нæ зонунцæ дæу беретæ, 
Ракæнон снн дæ таурæхъ: - 
Фæсбун цъохъа æд æркъетæ, 
Дæ астæубæл - цъæх баслæхъ. 
Бæзгин æрфуг, циллæ рехæ, 
Буйнаг ходæ - тумбул зилд. 
Дæ фудæзнаг - хæрæ мегъæ, 
Дæ хуарз æмбал - арви ирд. 
Дæ сау нимæт уарун бони, 
Хуæздæр лæгæт кæми е! - 
Медæхсæвæ æнафони 
Æрæмбæрзис дæ уæле. 
Дæ фиййаугуй, бæрзæ лæдзæг, 
Некæд æнцæ дæуæй цох. 
Фонси дзогтæ æрæгвæззæг 
Иснард унцæ нæ медхонх. 
Къæпуй месин - тæрсæ къоси, 
Фунуки фунх гъар кæрдзин, 
Ратолис æй хæндуг дзоси, 
Рæфтад хæссæн - дæ хурдзин... 
Сирдти ’рхæстæг фонсгæронмæ, 
Куйти рæйун, топпи гъæр... 
Дæ цæститæ раст æрбонмæ 
Не ’рæхгæнис æппундæр. 

194 
КУРОЙНÆ 
Къуæдтон каркау дæ пернæбæл 
Ду дзоццæги ци бадис? 
Гъур-гъур тикис, дæ меднимæр 
Æвæлмæцгæй ци зарис? 
Дæ къурту дæр æ бæрцæбæл 
Нæ лæдæруй, нæ, е ’фсес, - 
Ку æрхауй æ кæхцæмæ, 
Исесуй уæд гъæр-фæдес. 
Гуæркъуæрагæ кæхци хæццæ 
Æ тæппæзтæ ку телуй. 
Куронвидтæй æвæлмæцгæ 
Нарти тиллæг æууелуй. 
Дæ перни зилд - тигин зелæ, 
Фæркæ фæрки ку соруй. 
Мухцури дон - тæдзгæ къелæ, 
Перни размæ æнсонуй. 
Курондони фæрсауазнæ 
Æгуст хъанæй макæд уæд, 
Нæ берекет анзæй-анзмæ 
Дæ фæлгури ивулæд! 
Куд си кæнæн æртæ къерей, 
Хуцаумæ си куд ковæн. 
Кувдтитæмæ нæ кæрæдзей 
Зæрдæ рохсæй куд хонæн! 

195 
ГЪÆУИ 
1 
Нæ кæркитæ уæлæ арвмæ 
Дон ниуазгæй исковунцæ, 
И каурæбун хори гъармæ 
Рути сæхе æвдолунцæ. 
Нæ тикис ’ма нæ къæбула 
Сæ кæрæдзей ниттонунцæ. 
Нур сæ, æдта, ци ’схундæуа, - 
Æнæ хилæ нæ зонунцæ. 
Нæ бабузæн æ бæдæлттæ 
Æддæгвæсте ниррæнгъæ ’нцæ, 
Размæ хæсгæй сæ дордæнттæ, 
Къанау донмæ ниббурдæнцæ. 
Æртайунцæ сæхе уоми, 
Нæ тæрсунцæ дони тæхæй, 
’Хе æртайун къанау дони 
Æнтæф бони ци дзæбæх æй! 
2 
Фунуки фунх гъар губорæ 
Нури доги искадгин æй, 
Уой хæццæ мин цигъди морæ 
Дæгæ-дæгæ, ци адгин æй... 

196 
Гъоги æхсир нæуæг дугъдæй 
Фæнниуазун къибилайæй. 
Гъæуи цæрун ци дзæбæх æй, 
Ка си ледзуй - ци гъæла æй... 
Гъæуи цæргæй ка ’сгъомбæл уй 
Æскъуд хæлаф, бæгъæнбадæй - 
Адæми ’хсæн бæрæг фæууй 
Æ хуарз æгъдау, лæгдзийнадæй. 
*% 

197 
ЗОНУНÆЙÆЗ... 
Зонун æй æз, нур цæгати 
Гъæдæ ’фтауй цъæх сифтæр, 
Нæбал хуссуй зуймон уати 
Хузæ ’ййевуй рæсугъддæр. 
Зонун æй æз, сæумæраги 
Мæргъти зарун игъусуй, 
Болæмæргъæ бонивади 
Æнæ заргæ нæ бухсуй. 
Зонун æй æз, нæ гъæубæстæ 
Нæ бадунцæ æгустæй: - 
Рагуалдзæги зæнхкуститæ 
Гъæуккаг лæгæн æвзурст æй. 
Зонун æй æз, нур айфонмæ 
Нæ бор гъог дæр æ радæй, 
Нæ синхонти аваруати 
Сурх дзæгъар уæс низзадæй. 
Зонун æй æз, ка ’нгъæл кæсуй 
Ме ’рæздæхтмæ æфсадæй, 
Постхæссæги ка фæффæрсуй, 
Е, мæ хортæ, мæ Мадæ ’й. 

198 
ХУÆНХАГДОН 
1 
Цæугæдонбæл æ билгонн 
Сауæдонæ æфтудæй. 
Адтæй уалдзæг æрвгæрони, - 
Устур уарун æрцудæй. 
Дон райвулдæй фæтæн коми, 
Ракъæрт кодта æндæр над. 
Феронх кодта сауæдони, 
Ниууагъта æй фæсвæндаг. 
Дортæ, гъæдтæ и арф кæмтти, 
Æ сæрбæл сæ ку хаста. 
Æ фæндагбæл - сауæдæнттæ, 
Æхемæ сæ æлваста. 
2 
Æрфестæг æй æрæгвæззæг, 
Сæлфунæг бон æнкъард æй, 
Ес алцæмæн æхе рæстæг, 
Нæ ивулд дон æртадæй. 
Æррæсог æй, æртæнæг æй 
Æ догъон бæх фæлладæй. 
Фæсмон æнгæс ци бæрæг æй, 
Æ цæстингæс æнкъард æй. 

199 
Æрфæндадтæй цæутæдони 
Зæронд надмæ исхезун, 
Æ фиццаг уарзт - сауæдони 
Ести хузи иссерун. 
Тухæвзарæ, æгудзæгæй 
Билгон ибæл æркалдæй. 
Куд исхеза, æрзумæг æй, 
Æ мед бунат ниссалдæй. 
Сауæдонæ сор æзменси 
Æнгъæлдзауæй исустæй: 
Ма бацотæ устур деси, - 
Кæмæндæрти æвзурст æй... 
сХЩ^гг 

200 
этюд 
Ирдарв æхсæви 
Уæларв мæйрохсæй 
Цъетети цæсгон 
Ивад фæлорс æй. 
Æрвгæрон идард 
И арви ферттивд, - 
Мæйдар æхсæвæн 
Æ цæсти фелхъивд. 
Куд хуссуй æрдзæ 
Æнцад хур-хурæй, - 
Игъусуй нидæн 
Дæнтти сур-сурæй. 
Бæлæсти сифтæн 
Сæ сæбар-субур 
Æ реумæ ’лвасуй 
Æгомуг будур. 
И бони февад 
Æрвгæрон - цъæхæй 
Æ цæсгон нихснуй 
Сæумон æртæхæй... 

201 
ЗУМÆГ 
1 
Уорс арс, усхъуммæ хатт - æ кæрцæ, 
Дæнттæ - къæрес ехæй æмбæрзт. 
Сардзин æхсæвæн æй æ дæргъцæ, 
Бон 6а улинкъæ æй æрмæст. 
Хорæн басудæнцæ æ къæхтæ, 
Тухæй æ фазæбæл буруй. 
Цъæх арв тæгæр ех æй уæлхуæнхтæ, 
Мæйæ æ цонæгъбæл гуруй. 
Æхгæд - метхъæпæнтæй гъæунгæ, 
Мургъуз, тар æхсæвæ - мæйдар. 
Зелдох, метæмхæццæ карз дунгæ, 
Зустæй æрбатудта колдуар. 
Хуайуй тумбулкъохæй къæрæзтæ, 
Тургъи алли къумти зелуй. 
Телуй се ’фцæкъуатæй бæлæсти, 
Сонтæй, агъуд куййæу, неуй. 

202 
2 
Пеци хулуй согтæ тъифсунцæ, 
Финкæй сæ цæстисуг тæдзуй. 
Метæй ниррæсудæй уæлиндзæ, 
Нæ куй æ листæни гъирзуй. 
Сагъæс сæри магъзи æхсæвæ 
Хорхæй мæ хуссæги маруй. 
Нæййес ракæсæнтæ æндæмæ, 
Бурдæн мет тъæфилæй уаруй. 
Хатгай фæххуæцунцæ цæститæ, 
Е ’ лхийнæ райхалуй ме ’рфуг. 
Цъæх æрдзæ, мæргъти пæррæститæй 
Фестун цубур фуни гъæздуг... 

203 
• II ^»^^*& II • 
ЗÆЛИНÆН 
Мах Зæлинæ - хорзæрийнæ, 
Нæ кизгутти рæсугъддæр. 
Ци ’й уой рази сугъзæрийнæ, 
Муди къæртт æй æ дзурд дæр. 
Æй Зæлинæ æнæхийнæ, 
Ходæзмолæ, æфсæрмдзаст. 
Ниййергутæн - се ’стур цийнæ, 
Сæ цæуæтæй - боцдæр хаст. 
Мадæ-фидæ кæстæр зæнæг 
Фæккæнунцæ ’й уæлдай уарзт, 
Цæветтон ’ма, æрæгвæззæг 
Фæскъæвда бон - хорискаст. 
Кæд уæ фæндуй æ базонун, 
Уæд, еу загъдæй, гъе уотæ ’й, 
Ци пайда æй берæ дзорун - 
Зæлинæ æй Гетъотæй! 
С1ЩХ&Г* 

204 
АНЗ 
1 
Цуппар хузи - дæ дарæстæ, 
Кезугай сæ æййевис. 
Истахис си еугур бæстæ, 
Дуйнетæбæл æрзелис. 
Æртæ мæйи дæ уорс кæрци 
Дæхе тугьдæй ку дарис, 
Рагуалдзæг æй хори фæрци 
Де ’усхъитæй æргæлдзис. 
Æрмæстдæр ма хуæнхти реубæл 
Дæ уорс баслæхъ ниууадзис, 
Дæ кæрци ба æнæдзебæл 
Арф денгизти æртаис. 
Гъолон бæхбæл æ хед калгæ 
Рагуалдзæгæн - æ фæззинд, - 
Дæнтти хъурæй идзулд заргæ, 
Де ’стур лимæн - арви ирд. 
Рæзбæлæстæ сæ фæткæбæл 
Æрцудæнцæ киндзи хунд, - 
Уорс изæлу - сæ сæртæбæл, 
Горентæй син - тумбул симд. 

205 
2 
Киндзгъонти зар, фæндури цагъд 
Мæргъти хъурæй азæлуй, 
Нæ тургъи ба карз къæвдай уард 
Æнгулдзæхтæ искæнуй. 
Уæд дин сæрдæ æрбацудæй 
Рæзбæлæстæн хизесæг, 
Мæйрохс ба дин и уæларвæй 
Æхе ’скодта хузесæг. 
Къахи фиййæй æрбахуаста 
Сæрди колдуар нæ фæззæг, 
Хуарз лæвæрттæ æрбахаста, 
Æгас нæмæ æрцæуæд! 
Æрдзи цийнæ - æнæкæрон, 
Дзиллæн амонд ку хæссуй. 
Гъæздут-фæрнуг - нæ анзи бон, 
Киндзгъонти зар игъусуй... 
ъщ^рг- 

206 
ÆЗЦИУАРЗУН 
1 
Уарзун уалдзæг хор ирд бони 
Цъæбар-цъубур мæргъти зард, 
Дæнтти гулфæн и арф коми, 
Арви гъæртæ, сæх-сæх уард. 
Уарзун зумæг гъизт цъемоси 
Мет бурдæнтæ, тъæфил уард, 
Фезонгутæ - тъæригъоси 
Гургургæнгæ астæу арт. 
Фулдæр-фулдæр æз ци уарзун? 
Хумæй уæрцци бæрц-бæлдæхъ, 
Буйнаг ходæй дон ниуазун, 
Фæсурокти - дзæнгæрæг. 

207 
2 
Нигки ма æз цитæ уарзун? - 
Уæлиндзсæрбæл - устур гъазт, 
Сау къæйдорбæл къенти гъазун, 
И фæсхонхæй мæйи ’скаст. 
Догъи уайгæй, разæй уайун, 
Некæд уарзун фæстезад. 
Ивулд дони тæхи найун, 
Мæ нисан æй и уæлхард. 
Лæги цард æй гъолти пъазун, 
Лæвæрд ин æй еунæг хатт, - 
Минкъий уарзун некæд уарзун, 
Уарзун алци парахат. 

208 
РАГУАЛДЗÆГ 
Æрискъиттæй сауæдонæ, 
Фиццаг рауард - сах къæвда. 
Æрдзи райгъал - ходæзмолæ, 
Æхцæуæн дæр ма ци уа. 
Адæймагбæл тæхунæввонг, 
Базуртæ йбæл æрзайуй. 
Рагуæлдзæг ин æ бауæри, 
Цидæр мондаг бауадзуй. 
Байгон кæнуй нæ къæрæзтæ, 
Æнкъард кæнун нæ зонуй. 
Сувæллæнтти гъæугæронмæ, 
Е гъазунмæ ку хонуй. 
» 

209 
ГЪÆУГÆРОНИ 
Устур къолæ гьæугæрони, 
Метæй æмбæрзт лигьз бурæн, 
Бон-изæрмæ хуцаубони, 
Цонæгътæбæл фæггурæн. 
Фæсуроктæ æд цонæгътæ, 
Гъæугæронмæ фæууайæн. 
Зумæг æд мет ци дзæбæх æй, 
Ку нæ уидæ ин тайæн. 
Ци дзæбæх æй меттæй гъазун, 
Мæхецæй дæн уомæй боз. 
Нæуæг анзмæ исаразун, 
Хæмпос метæй «Дед Мороз». 
<г*^|^ 

210 
• II ’ф*^^*^ II • 
МАЙ 
Сæх-сæх уарун арви гъæрмæ, 
Дæ тар фунтæй æригъал дæ. 
Мæргъти зарун бон-изæрмæ, 
Тавис дæхе хори гьармæ. 
Кæми адтæ нури уæнгæ?- 
Æхсицгон нæ ду ку гъудтæ. 
Æнгъæлдзауæй дæумæ бæлгæ, 
Цæветтон ’ ма, биндзи муд дæ. 
Æрдзи хузæ дæ цæсгони, 
Киндздзон кизгау ци фæлуст дæ. 
Хуарзæй алци йæ афони, 
Æгас нæмæ ке æрцудтæ! 
• 

211 
Æртахтæнцæ тæхгæ мæргътæ, 
Кæмтти сæ зар азæлуй. 
Ци дзæбæх æй нæ медхуæнхтæ, 
Æрдзи бауæр æзмæлуй. 
Хонсарварсæй метгъолæнттæ, 
Хор сæ æхснуй æ тунтæй. 
Искастæнцæ дзæкъолæнттæ, 
Райгъал æнцæ сæ фунтæй. 
И донуордæг гъæди къохæй, 
Гæгкоги уаст игъусуй. 
Бонивади нæ уасæнгæ, 
Æнæ уасгæ нæ бухсуй. 
Бараггенæй хор æ тунтæ. 
Будуртæбæл рæдзæхсуй. 
Зумæг ба ма хораууæнтти, 
Æ уорс думæг римæхсуй. 
Рагуалдзæги зæнхкуститæ, 
Гъæуккаг лæгæн æвзурст æй. 
Низмалдæнцæ и гъæубæстæ, 
Неке бадуй æгустæй. 

212 
• II ’О*'^^*^ II • 
РОБАСÆМАУЗУН 
Къахнадбæл лигъдæй гаппитæгæнгæ, 
Губур-мубурти хийнæйдзаг робас, 
Æ сæтæ калгæй, æ билтæ ’сдæргæ, 
Куд ракодтайдæ узунбæл еуварс. 
- Ци ниббизирд дæ, цæбæл дæ æнкъард, 
Цæмæннæ зæгъис ду мæнæн бонхуарз, 
Кумæ рараст дæ, мæ рагон æрдхуард? - 
Уотæ ку дзоруй узунмæ робас. - 
Цæмæн дæ гьæуй дæ синдзгун кæрцæ 
А уæхæн тæвди? Мабал æй дарæ. 
Уарзун дæ æцæг мæ уоди бæрцæ, 
Фæндуй мæ, куд уæн кæрæдзей барæ. 
Гъæуама кæнæн нæ кæрæдземæн 
Дæ кæрцæ ластæй, фæлмæн гъæбестæ, 
Еу арви буни лимæнæй цæрæн, 
Куд ни тæрсонцæ нæ еутур незтæ. 
- О мæнгард робас, ци мæнгæ дзурд дæ, 
Кæнис æноси сайуни сагъæс, 
Куддæр исласай дæ дæндæгутæ, 
Уотæ раласдзæн мæ синдзгун дарæс. 

213 
БОНФЕВАДÆЙ... 
Бон февад æй, нибберигъта, 
Хор æ бæхбæл рабадтæй. 
Æ сау нимæт зуст фентъухта, 
Арф уæрмæмæ ниххаудтæй. 
Кæмтти бауæр исцибæл æй, 
Цæуй дæнттæн сæ хæл-хæл. 
Æрдзи хуссæг фаццидæр æй, 
Цъæх раййивта æ хъæппæл. 
7^ 

214 
ЗÆРБАТГУТÆ 
Æртæхунцæ зæрбатгутæ 
Еугур мæргътæн сæ разæй. 
Агорунцæ уæладзгутæ, - 
Цæрунмæ си æдасæй. 
Аразунцæ сæ астъæнттæ, 
Уæл къæрæзтæ хæлæфæй. 
Рауадзунцæ си бæдæлттæ, 
Райрæзунцæ дзæбæхæй. 
Исревæд æй сæ астъонæ, 
Нæбал си ес цæрæг уод. 
Ес алцæмæн йæ афонæ, 
Уотæ конд æй дуйней конд. 
Тæхун мондаг сæ бæдæлттæ, 
Не ’фсæдунцæ тæхунæй. 
Идард балцимæ сæ цæттæ, - 
Арви цъæх син уæрæх æй. 
Сæ астъæнттæ - æнæ дуæрттæ, 
Ниууæдзунцæ мах евгед. 
Æнгъæл кæсдзйан се ’рæздахтмæ, 
Ма кæнæнтæ уобæл сек. 

215 
ÆРЦО,РАГУАЛДЗÆГ! 
Æгас æрцо, рагуалдзæг, 
Мах дæ рагæй ку хезæн. 
Нæ зæрдити игон дуар, 
Уомæн ку æй æвдесæн. 
Хори ракаст фæсуарун. 
Цъæх радардта игуæрдæн. 
Мæргъти æртахт сæ зарун, 
Ци ’хцæуæн æй мæ зæрдæн. 
Нæ рæзбун дæр дзæгæрæг, 
Уорс деденæг æфтауй. 
Мудибиндзæ мудхæссæг, 
Е æхемæ ку сайуй. 
И къолфæхстæй фæсуарун, 
Дон къанæуттæй ку уайуй. 
Дони хъуми нæ бабуз, 
Æ бæдæлтти æртайуй. 
И арф кæмтти нæ медхонх, 
Ниййазæлуй арви гъæр. 
Зæнхæ æма арв æд хор, 
Разагътонцæ æнсувæр. 

216 
*** 
Узунбæл ку адтайдæ базуртæ, 
На ’дтайдæ æ ном уæд узун. 
Æрдзæ ин равардта дзабуртæ 
Æма ин бамудта гъузун. 
*** 
Рохси цъита, бон райгъал æй 
Уасæнгити ерис уастæй. 
Сæумæраги мæргъти зарæй 
Æрвгæронæй хор искастæй. 
** * 
Арви гъæртæ арф кæмттæбæл 
Дудзигъæрæй азæлунцæ. 
Сор будуртæ уарун æнгъæл 
Æдонутæй фæммæлунцæ. 
** * 
Æртæ къахи - æртæ коми, 
Тумбул фингæ Мæцутæ ’й. 
Еци фарнæ Дигоргоммæ 
Нарти бæстæй æрцудæй. 

217 
БАЦЕУТÆ 
(Сувæляæнттæн) 
*** 
Сувæллæнттæн мæ сос гъуди, 
Ракæнон син мæ бацеутæ. 
Ирд æхсæви арви тургъи 
Сугъзæрийнæ карки цъеутæ. 
*** 
Е хæдзарæ гъæуай кæнуй, 
Давæг имæ нæ уадзуй. 
Куй дæр ку нæй, къуæтти ку æй, 
Мулк давгутæ нæ уарзуй. 
*** 
Æнæ цъилин, æнæ къохтæ 
Ниссæрфуй нин е нæ тургътæ. 
Хаттæй-хатт ба скъотт-æмбохгæ, 
Ниххæлеу кæнуй и бухтæ. 
* * * 
Анзæн, дан, ес цалдæр фурти 
Мах сæ хæццæ æмдзæрай. 
Ку базонай сæ нимæдзæ. 
Сæ нæмттæ дæр син зæгъай. 

218 
• II ^1^^|ф II • 
*** 
Еу хæдзари цæрунцæ, 
Сæ къæрæзтæ æнвæрстæ. 
Кæрæдзей ба нæ уинунцæ 
Хузæй æнцæ æнгæстæ. 
*** 
Неке ин зонуй æ адæ, 
Хузæ дæр ин нæййес. 
Æнæ уомæй царди фæтгæ 
Цæрæг уодæн нæййес. 
*** 
Дæ цæстисугæй дæ билтæ хуарис, 
Мæ гъудитæ мин дæ цъухи дарис. 
Дæ хумгæнди сæ æргом итауис, 
Мæ рахес къох мин дæ фæсте ласис. 
* ** 
Æлхæнæн ин нæййес, 
Уæйæ дæр æй нæ кæнунцæ. 
Давæн дæр ин нæййес, 
Æфстау дæр æй нæ дæттунцæ. 

219 
* * * 
Цæуй алкæбæл æ барæ, 
Уорамæн ин нæййес. 
Неке ин зонуй æ карæ, 
Хецау дæр ин нæййес. 
*** 
Тикис æма мистæ 
Иссæнцæ, дан, лимæн. 
Сæ еу кодта лигъстæ, 
Базонетæ ’й кæмæн. 
* ** 
Нæй зæгъун номæй, 
Æ бауæр фæлмæн. 
Æ марæг хор æй, 
Уорс гъæццол æрдзæн. 

220 
ЦУППАРРÆНГЪОНТÆ 
*** 
Нæ Дарæг, не ’Сфæлдесæг, нæ Зæнхæ, 
Усхъуммæ дин исхаттан дæ кæрцæ. 
Зонис ни æрмæстдæр ду фудæнхæ, 
Уæд махæн куд бухсис ду уой бæрцæ? 
** * 
Баййафта мах уæхæн догæ, 
Ка йан гъе уой дæр нæбал зонæн. 
Æнæ фиййау фусти дзогæ, - 
Нæхе ба адæм бæргæ хонæн. 
* * * 
Нæлгоймагæй, силгоймагæй 
Сиутæ нæбæл æрзадæй. 
Цæветтон ’ма, хуæрдмондагæй 
Синæр цæгъдæн хуæрзадæй. 
* * * 
Царди цæугæй æма цардмæ кæсгæй, 
Мæхе кæддæриддæр фæрсун: - 
«Куд иссан мах есунмæ фурдæсни, 
Уотæ кæд базондзинан дæттун?» 

221 
* * * 
Кæддæр-некæд ду дæр исхецау дæ, 
Фал куд адтæ, уотæ дæ цъæмæл, - 
Уæлæбæл, нæ римæхсун, æвгъау дæ, 
Агоргæй-нæ ергæй - дæлæбæл. 
** * 
Ниппурх æй, ниххæлеу æй нæ бæстæ, 
Лæвæрæн думги хæсгæй, цума. 
Ку нæбал уа лæгæн Фидибæстæ, 
Уæд ма фиди фурт ба куд уа? 
*** 
Нæ хуæздæртæн уарзун фæтгæ 
Цæмæннæ фæууй не ’хсæн? 
Ку райгуруй уæхæн лæгтæ, 
Уæд сæ ухстбæл исесæн. 
* * * 
Ка куд зонуй хуасæ кæрдун - 
Бæрæг фæууй æ кæрцгони. 
Ку нæ зонай накæ кæнун, - 
Цæмæн найис уæд арф дони? 
* * * 
Мæ цæстити тъæфилттæбæл 
Хуссæг кодта елхъина, 
Нихгæдта син сæ дуæрттæбæл 
Сосгъонагæ æ къума. 

222 
• II -О*^^*^ II • 
*** 
Райстан фидбилизæн нæ бартæ, 
Иссан давди тургъи уæййаг. 
Мах ан Сау денгизи къамсатæ, 
Кæфтæн сæ губуни хуаллаг. 
*** 
Калмау дин дæ зæрдæн æ хъаппæ 
Сосæггæй æхсинуй гурусхæ. 
Уæлгъæдæй дæхеми батадтæ, 
Басастæй дæ нифсæн æ усхъæ. 
*** 
Уазал, лæкъæрдæ, æрæгвæззæг, 
Бадуй тар мегъæ, сæлфунæг. 
Не ’сон - талингæ æнæбæрæг, 
Тæдзуй нæ сæрбæл тæдзунæг. 
*** 
Угæн æ рохс дуйне - уæлмæрдти, 
Мæйдар, тар æхсæвæ - æ къæс. 
Цæргæс ку нæ тæха бæрзæндти, 
Гъе уæд нæ хундзæнæй цæргæс. 
* * * 
Кæддæр ду мæ реумæ æрбахизтæ, 
Адтæй мæ зæрдæ дæ хуæздæр фусун. 
Нур си ду æносмæ хецау исдæ, 
Æз ба мæхемæ иуазæг кæсун. 

223 
** * 
Цæун идард балций мæллæг къулух бæхбæл, 
Æдзæфхадæй поэзий бæстæмæ: - 
Кæди-мади бахезинæ зин æфцæгбæл, 
Æма нæ раздæхинæ фæстæмæ. 
* * * 
Исистадæнцæ и куйтæ 
Дæ хъаугъайæй нæ гъæуæй, - 
Куй дæр ке дæ си дзæвгарæ, 
Уомæн ледзунцæ дæуæй. 
*** 
Амонд æнгъæл арви ферттивд 
Къохти армæй ахæстон. 
Мæ цæрди хай - цæсти фелхъивд 
Арви цæфæй бафистон. 
* * * 
Ци æстæн иссæй æфсæрми, - 
Æй ма æрмæст ефстæгтæмæ, 
Нæ кæстæртæн уой нæ зæруи 
Бадарæн мах сæ цæстæмæ. 
* * * 
Æфсæрми дæр куд нæ кæнис, 
Кæндзæнæ ’йбæл ду фæсмон, - 
Гирий бæсти æривæрис 
Уæзбарæнбæл дæ цæсгон. 

224 
• || ^а^^вф II • 
*** 
Цæргæсти кафт - арви тургъи, 
Тæходуй-’ма, уонæй фестæ. 
Къуæлхгæй æз ба зæнхи руги, 
Ку нимайун мæ ампъезтæ. 
*** 
Адæми ’хсæн - идзулагæ, 
Хуарзбæл нимад дæ не ’хсæн. 
Бийнонти ’хсæн - сау хелагæ, 
Дæ алли дзурд - зæрдресæн. 
*** 
Дес фæккæнун хъæбæр рагæй: 
Лæг райгуруй цæй хицæн? 
Зæнхæ, цума, цъиуанагæ ’й, - 
Мах æ хурфи ку фицæн. 
* * * 
Ци ’й, цæйбæрцæ ’й лæги цард? - 
Уаруни æртæх зæнхæмæ. 
Топпи цъухæй тæхгæ фат 
Некæд æздæхуй фæстæмæ... 
* * * 
Хæссун ме ’нзти карæ мæ рагъи, 
Хорау нигулæнмæ мæ над. 
Мæ уод айнаг хуæнхти дудагъи 
Хусдзæй æносмæ, куд æхст фат. 

225 
• II ^1^^*ф И • 
*** 
Æвзаг - адæмæн сæ хъибиллæ, - 
Изгæй ку бахуæра, миййаг, 
Гъе уæд, мæ Иристон, мæ дзиллæ, 
Фонсау исуодзинан уæййаг. 
** * 
Ирæ, Дигорæ - фазæнттæ:- 
Мах ан еу генæй конд адæм. 
Цæуй, цæудзæнæй афæнттæ, 
Не ’хсæн маке кæнæд арæн. 
* * * 
Карки буни куд ниуунцæ 
Рæвдуд æйкитæ хъуæлæг, 
Гъе уой хузæн разиннунцæ 
Нæ бонгинтæн сæ зæнæг. 
* * * 
Æй гурусхæ царди уагæ, 
Æй гурусхæ зæрди нез. 
Æнæ уомæй адæймагæн 
Цæрун фæткæ некæд ес. 
* * * 
Ду мæ берæ уарзгæй, бафæразтай 
Дæ уарзт не ’ской кæнун мæнæн. 
Нæ уарзт кæрæдземæй баримахстан, 
Нур ба хецæнтæй мах цæрæн. 

226 
• II ’ф*^^*^ II • 
* * * 
Еске ардуд, еске дзурдмæ байгъустон, 
Амонд мæмæ куййи цæстæй кастæй. 
Царди бонти ци нæ зинтæ бавзурстон! 
Зæрди кисæ тъусгидзаг æй мастæй. 
* * * 
Кадæр хæссуй поэти ном, 
Æрдæг поэт - сæ еуетæ. 
Поэти ном ка нæ хæссуй, 
Уони ’хсæн ба ес поэттæ. 
** * 
Фиццаг уарзти гæдзæх надбæл 
Уарзт е ’взонги хауагæй, - 
Къала пеци гур-гур артбæл 
Кæрдзини фарс содзагæй... 
* * * 
Тæходуй æма, зæнхи цъарæбæл 
Еунæг хецау дæр ку нæбал уидæ. 
Адæмæн сæ цард сæхе барæбæл 
Берæ рæсугъддæр исфедауидæ. 
* * * 
Киндзæрхаст, хистизæр уа нæ гъæуи, 
Фæууис си алкæд рæбуйнаг. 
Нæй дессаг тæтон ун еске кувди, 
Хе кувди ’й харакет ун дессаг. 

227 
• II ^*^^*ф II • 
* * * 
Дигори ’взагæй кæрæдзей æхсæн 
Ку нæбал дзорæн, уæд уой куд бæлсæн? 
Цæветтон, не ’взаг нæ рагъи хæссæн, 
Давæг лæгау си нæхе римæхсæн. 
*** 
Цæуис ду де ’сонмæ сæргубурæй, 
Фæсмон - де ’зинæ, æнкъардæй. 
Дæ аци бон - ревæд фур мæгурæй, 
Мулкæй нæ, фал - дæ кадæй. 
*** 
Не ’фсарм фæттæргай æй нæ цæсгонæй, 
Не ’гъдау нæ къæсæртæй сорæн. 
Дзорæн нæ куйтæмæ лæги номæй, 
Кæрæдземæ куййи номæй дзорæн. 
*** 
Цæстисуг тæдзуй нæ ревæд къосмæ, 
Куйгæлдзæн билæ - нæ нисан. 
Нæ еу æносæй не ’ннæ æносмæ1, 
Къулухæй, гъæрзгæ бахизтан. 
*** 
Мæ сос уарзт мæ дæуæрдæмæ, 
Куд билæмæ æнсонуй. 
Зин хезæн си ке ’й фæстæмæ, 
Уой æвæдзи нæ зонуй... 
1А м и - 1999-2000 анзмæ. 

228 
• II -0*^^«^ п • 
* ** 
Гæдзæх надбæл, дан, къуæлхгæй, 
Фæццæйцудæй мæнгæттæ. 
Басаста си æ бæрзæй, - 
Надтæй ибæл цæфхæдтæ. 
*** 
Æгъдау царди ’здæхти идонæ, - 
Нæ фидтæлти хъазардæр хæзна. 
Синхаг куд медæггаг хæдонæ 
Багъæуаги алкæддæр бæзза. 
* ** 
Давунмæ иссан уотæ дæсни, 
Кустбæл никкодтан хъоди. 
Рамарæ лæг, дан, гъе уой бæсти, 
Е æй нуртæккæ моди. 
* * * 
Ниддудæгътæй дæ фæндæ, 
Ниддуех æй дæ каст. 
Ци агорис рæуæнттæ, - 
Уарзт гъæуагæй дæ уарзт. 
* * * 
И уæрæн æнæ мадæй 
Фæццæуй æ багъ-багъ, - 
Ниййерæг ка нæ уарза, 
Цъасæ къапек - йæ аргъ. 

229 
■ II ^1^^|ф II • 
*** 
Сау хелагау не ’хсæнмæ 
Æрбабурдæй не ’знаг, 
Кæрæдземæй рахецæнмæ 
Исарæхстæй е ’взаг. 
*** 
Мæ уарзти росбæл «О» дамугъатæ, 
Етæ, дан, æнцæ кизги хурст батæ. 
* * * 
Кæд ма дæ фæндуй фæццæрун, - 
Къæхæнæн ма къаха æ бун. 
* ** 
Райгурдæй син «вундеркинд», 
Кодтонцæ ’йбæл устур дессаг, - 
Мадæ, фидæ ’ма сæ фурт 
Райстонцæ, дан, еу аттестат. 
** * 
Куд рæсугъд æй æ бакаст, 
Æ хурфæ ба сау пъура. 
Æ цæстингас - сайæндзаст, 
Æ сæримагъз - цъæх гъуна. 

230 
*** 
Нæдæр нихмæ фæууис, 
Нæдæр ба - арази, 
Уæд нæ кæми гъæуис 
Цæлхдорæн нæ рази. 
** * 
Сæхтæг æма æгънæг 
Хъурæй хъурмæ хуссунцæ. 
Лæг ку фæууй бæгънæг, 
Хецæнтæй уæд фæуунцæ. 
*** 
Лæвæрд æй æрдзæ 
Маст æма уарзтæн. 
Зонæн æй - гæдзæ 
Хуасæ æй мастæн. 
* * * 
Мæ зæрди мин ду æнос 
Сау циртдзæвæн ниссагътай. 
Уарзти циртæн æ уæлгъос 
Рохсаг дæр ма нæ загътай... 
* * * 
Æй изолмæ æ фæлгæсæн, 
Æ къæхти бун нæ уинуй, 
Уомæ гæсгæ, æвæццæгæн, 
Царди арæх рæдуйуй. 

231 
* * * 
Æнзтæй нимад лæги карæ 
Сæригъунтæ - кадæй уорс, - 
О, мæ зунд æма мæ хъаруæ, 
Нæмæ уи дæн фагæ боз. 
* * * 
Æвеппайди нæ фенгастæй 
Мæ зæрди дуар ратудта, 
Мæ цæстингас мæ хевастæй 
Æдзох дæ фæд агурдта... 
* * * 
Некæд фæууй, некæд адтæй 
Бæлццон лæги уаргъ рæуæг, - 
Надбæл лæутæй, исбæрæг уæн, 
Надбæл цæугæй, исуæн лæг. 
* * * 
Куддæр ниууæзбун æй мæ къах, 
Евгъуд зин фæндæгтæ æ нез. 
Тулуй билгæронмæ мæ цалх, 
Уомæн æрорамæн нæййес. 
* * * 
Сæйгæй ниууагътай ду де ’зинæ, 
Дæ аци бон дæ фуд миутæй нæтуй. 
Де ’сон исхудта дæу еминæ, 
Æхе ди давæг лæгау римæхсуй. 

232 
* * * 
Уарзти арти содзун, 
Куд нæ зиннис мæ гъæрмæ? 
Фæстаг хатт ди корун, 
Кæсун дæмæ æнгъæлмæ. 
*** 
Рохс æма талингæ 
Цæмæ ’нцæ æзнæгтæ? 
Уодзæнцæ - цалинмæ 
Исуонцæ æннæмттæ. 
* ** 
Арви ферттивд, арвицæф 
Раздæр фæууй æ гъæрæй. 
Нæма ’скæнгæй, хуарз гъуддаг, 
Хеппæлой ун цæмæн æй? 
* ** 
Æцæг поэт - æрдзæй лæвæрд, 
Еске ристбæл ресагæ ’й, 
Алкæддæр е адæми ’фхуæрд 
А зæрдæмæ есагæ ’й. 
* * * 
Фæливд лæгæй хе бахезæ, 
Хуæрзгæнæгæн хуарз фæууо, 
Нæ мæ гъæуй сайд табедзæ, 
Мæнгæ миутæ, тилако. 

233 
** * 
Æнæ билтæй цæутæдон 
Ци рауæн æй, уой зæгъетæ? 
Æнæ хуæнхтæй кæд ес ком, 
Уæд мæ уоми байвæретæ. 
*** 
Архгун гъæди дууех фаст 
Цорки бон нæй ниффадун, 
Дууæ ’мбалей федар уарзт 
Неке бон æй фехалун. 
*** 
Евгъуд царди гъезæмæрттæ, 
Дæ цæсгони арф æнхъирттæ, 
Римæхст си ’нцæ сæ къахфæдтæ. 
** * 
Мæ зæрдæ дин куд астъонæ, 
Бæдæлттæ си рауагътай. 
Дæ бæдæлттæн ахæстонæ, 
Седзæрæй сæ ниууагътай. 
* * * 
Ци дзæбæх æй гъæуи цæрун, 
Арæх уотæ фæззæгъæн. 
Нур ба уæ æз уотæ фæрсун: - 
Фæллигъдан си, уæд - цæмæн? 

234 
• II ^ш^^аф п • 
*** 
Бæллæн тар æхсæвæн е ’рбонмæ, 
Кæсæн хори нихмæ цъундæй. 
Цæуæн неци уингæй, билгонмæ, 
Римæхст - ци нæ хезуй бунæй? 
*** 
Агоргæй мæхе æз мæхеми - 
Бæрнаг фусау фæдздзæгъæл дæн, 
Кæд, миййаг, нæбал дæн мæ кеми, 
Еуæй-еу хатт уотæ ’нгъæл дæн. 
*** 
Арв дæр нæбал дасуй æ рехæ, 
Æвæдзи, нæ догæбæл сау даруй. 
Æмбæрзт æ цæсгомбæл тар мегъæ, 
Æдзох нæ сæртæбæл сах уаруй. 
*** 
Фæууидтон дессаг æз æрæги:- 
Нæ синхонти нæуæг киндзæ 
Фæннадта гъæунги æ лæги, 
Фæлтау дæхе ниййауиндзæ. 
*** 
Æдта, ци гæнæг æй, ци, нæ зæнхæ, 
Мах ин цæмæ стъегъæн æ цар. 
Алкæд æ бæркад æма æ цæнхæ 
Махæн ку дæттуй е лæвар. 

235 
*** 
Дуу’ анзи мæ авдæни 
Фæддардтонцæ бастæй. 
Æвæдзи мин мæ мадæ 
Фæлледзунæй тарстæй. 
*** 
Евгъуд рæстæг, евгъуд æнзтæ 
Æримисун æз арæх, 
Цæветтон ’ма, цæутæдони, 
Æдзæрæг æй сакъадах. 
*** 
Бакæнуй æ гъуддаг æнзти карæ, 
Æма цæсгонбæл ниууадзуй æ фæд. 
Æнцон цард нæ уарзуй гъезæмарæ, 
Цард ба æнцонæн нæ фæууй алкæд. 
*** 
Хатир ди корун æз, мæ фидæ, 
Дæу аккаг фурт дин ку ’ссайнæ, 
Гъенур мин уотæ зин нæ уидæ, 
Адæмæн фулдæр хуарз фæцайнæ. 
*** 
Хуæнхаг донæн æ цæхъал 
Исæрра уй фæсуарун. 
Мулкæй ка ’суй æгæр хъал, 
Искарздæр уй æ давун. 

236 
** * 
Хилæ мин кæнидæ мæ мадæ, - 
Мабал финсæ æмдзæвгитæ. 
Æхсæвигон берæ ма бадæ, 
Сахъат кæнис дæ цæститæ. 
*** 
Хаттæй-хатт æз мæ сæрмæ 
Фæммедæг ун лæбурди. 
Мæ хъаутъа ’ма мæ гъæрмæ 
Низгули уй мæ гъуди. 
*** 
Унгæг коми цæугæдон 
Лигъз будурмæ тундзуй, 
Рапериндзун нæй æ бон, 
Уæгъдебарæ ’й фæндуй. 
*** 
Нæ уасæнгæ сæумæраги 
Уотæ гъæрæй цæмæ уасис? 
Дæ уостити бонивади 
Фунæй кæнун ку нæ уадзис? 
* * * 
Адæмуарзон ка фæууй, 
Нæ фæддаруй гъиггаг куй. 

237 
*** 
Горæт Терки донбæл хæбæццæ, 
Бæхбæл, цæветтон-’ма, сакъех бад. 
Ласуй арф денгизмæ æ хæццæ 
Фæскуст нæ горæтæн æ фæллад. 
*** 
Æрцудтæн мæ цардæн æ къанцмæ, 
Ардигæй ку нæййес æздæхæн, 
Нæ си ес рахезæн фæснадмæ, 
Нæййес си уæларвмæ истæхæн. 
*** 
Фæсæфцæг фæсхонх ме ’ригон бæнттæ, 
Фемисун уони æз æдзох. 
Æфцæги рагъбæл мæ къахи фæдтæ 
Нæ ми кæнунцæ нæ, иронх. 
*** 
Хонхи дзуапп лæги гъæрæн 
И арф кæмтти дудзигъæр æй. 
Дæумæ 6а уæд ма уарзти гъæр 
Куд нæ гъаруй - фудæнгъæлæй. 
** * 
Фемисуй зæрдæ берæ цидæртæ, 
Кæмæнти ’скодтон зæрди маст. 
Кæмæн æрдзорон мæ рæдудтитæ, 
Ке рази ’скæнон мæхе раст? 

238 
** * 
Кодтон дæ мæхемæ хæстæг, 
Ду ба ми фæллигъдтæ изолмæ. 
Рæдудæн æ хуасæ - рæстæг, 
Нур ба дæ ку фæндуй мæ цормæ. 
*** 
Зонун æй, зонун, ду дæр мæ уарзис, 
Ку балæдæрун дæ цæстингасæй, 
Фал мин æй зæгъун куд нæ фæразис, 
Нæ сосæг фенгаст нæ зæрди хуасæ ’й. 
*** 
Ду æз дæ, æз ба ду дæн, 
Уæд мах хецæнтæй куд уæн? 
*** 
Нæ дæ уарзуй дæ гъæубæстæ, 
Нæ дæ уарзуй дæ синхон. 
Ледзгæ дин æй, мæнмæ гæсгæ, 
Кæд ма дæ уæд ледзунгъон. 
** * 
Æнидонæ æнæ саргъæй 
Байраг бæхбæл догъи уадтæн, 
Æвзонг зæрдæ тæхгæ маргъ æй, 
Думги рагъбæл сакъех бадтæн. 

239 
* ** 
Ме ’взонг æнзти фиццаг уарзт 
Æримисун æз ме ’рхуни. 
Тар æхсæви хори ’скаст, 
Фæууингæй уой æз мæ фуни. 
*** 
Кæмæн нæ фæууæн мах лигъстаг, - 
Разелæн уомæ нæ фæстаг. 
*** 
Бакурмæ æй ме ’мдзæвгæ, 
Нæбал уинуй æ раз. 
Мæ хуасгæрцæ лæвæнгæ, 
Мæ цæвæг ба - фæлахс. 
*** 
Лæги цард æй уотæ конд, 
Аслан лæвар æй æгадæ. 
Ка нæ бавзаруй æстонг, 
Нæ базонуй дзоли адæ. 
*** 
О ме ’взонг æнзтæ, ма царди радæ, 
Куд уæ фæлласта цæутæдон. 
Зæрди байзадæй уæ адгин адæ, 
Ниууагътайтæ мæ билгæрон. 

240 
* * * 
Донхæссæн къæдзæ, 
Усхъæбæл тæразæ. 
Дæ рагъи уæзæ, 
Хæссун æй фæразæ. 
*** 
Ду мæнбæл ма кæнæ гурусхæ, 
Къахæй сæрмæ æз дæу дæн. 
Мæ нифсæн ду дæ æ усхъæ, 
Неке гъæуй мæн æндæр. 
*** 
Мæ хуссæги ’знаг - мæ рæсутъд, 
Къумæлхий цæмæ æй дæ зæрдæ? 
Кæдмæ мин кæндзæнæ ду æнгъуд, 
Зæгъæ мин бæлвурд дæ фæндæ. 
*** 
Мæгурæй ка ’суй фæстон хъал, 
Фæддаруй æхе уæлбекъон, - 
Е ’мбæлттæй исуй æнæмбал, 
Райдард уй уомæй æхеуон. 
* * * 
Къода галæн æ рагъбæл 
Тогцъир биндзæ æдас æй. 
Никъæндзаг уй æ царбæл, 
Цъируй си тог æ туасæй. 

241 
*** 
Ци уазал æй æнæ дæу нæ хæдзарæ, 
Зæрдæнкъард æдзæрæгхуз æ фæрстæ, 
Ниууагътай нин зæрдресæнæн дæ къарæ, 
Изæрæй фæдздзорæн мах æ хæццæ. 
*** 
Зæрди кисæ тъунсгидзаг æй, 
Зæрдæвæрæн мæнгæ дзурдтæй, - 
Саис мæ ду хъæбæр рагæй, 
Нæ тæрсис ду, зæрдихудтæй. 
*** 
Уа æфсæрмæ уæ цæсгони, - 
Фидтæлтæй нин фæдзæхст æй. 
Нæ фулдæр ба нури доги 
Хæтунцæ йбæл сæ къæхтæй. 

242 
эпилог 
Мæ уод уин æрæвардтон уæ рази, 
Ракодтон уин мæ зæрдæ æмбес. 
Нæ зонун - бацудтæн уин арази, 
Æрхастон уин æви зæрди нез? 
О, ци зин дæ, фиццаг загъди барæ, 
Ци берæ ’й дæ гурусхæ, мæ бон! 
Разиндтæн кæд, миййаг, æнæ хъаурæ, 
Гъе фæдтæн кæд, миййаг, æдзæсгон. 
Кæддæр-некæд раргом дæн уæ хæццæ, 
Цидæр адтæй, уæддæр фæкъкъæртт дæн. 
Нивгун дæн, мæ Дигорæ, ’нæ бæрцæ, 
Кæд æрдæгмæ дæуæн лæдæрд дæн. 
Ескæд ма мин ку уа кувди радæ, 
Гагидау ма ку ’сесон ескæд, 
Еци бон мæ æд уарзт, æд рæстадæ, 
Дзурдарæхстдæр Хуцау фæккæнæд. 

243 
Астæуæй бадуй Виктори фидæ - 
Гетъоти Дафа 

244 
ю 
т 
т «; 
«««§ 
1§|1 
№ 
рдиг 
>* 
а» 
!гал 
X 
5 
го 
го 
X 
й) 
5 
X 
о 
Л! 
Гоб( 
№ 
го 
5 
№ 
с^ 
1КТ0 
оо 
X 
* 
№ 
хесм 
го 
о. 
>х 
игæ 
0) 
зæф 
>» 
2 
^ 
оди 
о. го 
еуæ| 
со 
ГО X 
нцæг 
5: 
Ю 
е; 
№ 
Асл 
& 

245 
• II ^■^^•О’ II • 
Бадунцæ галеуæрдигæй рахесмæ: Гетъоти Виктори хуæрæ 
Леза æма æ хестæр æнсувæр Петур 

246 
Галеуæрдигæй рахесмæ: Гетъоти Геуæрги, 
Даттети Хазбий æма Гетьоти Виктор 
Виктор æ кусти 

247 
СÆРГÆНДТÆ 
«Уарзун алци парахат...». Бабонити Руслан 3 
МÆ ФÆЗЗИГОН БÆРКАДÆ 
Мсе Дшорæ, мæ Ирсе 9 
МæДшорæ 10 
Нæхуæнхбæстæ ]] 
Мæсгутæ 12 
Мæ райгурæн гъсеу 13 
Цсергæс 17 
«Тсехтхселсефсей сау ингæнмæ фæдлшъдтæ...» 18 
Фудæвзаг 19 
«Æрлæууй арæхме Урхун зæрдæбæл...» 20 
Сæрдшон изæр 21 
Дшоронæвзаг 23 
«Дшори медхонх...» 25 
Ходуйнаг Умааллайаг 27 
Хонхи фæндæгтæ 28 
Нæуæг анз гъæди 30 
Царди нифс : 35 
Финстæг Мадæмæ 36 
Мадæ æма æ бæдоли мæлæт 40 
Ниййерæги фарнæ 41 
Æфсадæй пъисмо 42 
Седзæрифун 43 
Æримисун 45 
Фæстаг фæдзæхст 47 
Кæмæн зæгъон мæ фæсмон? 53 
Æнгъæлдзау ниййергутæ 55 
Кæмидæ? 59 

248 
т • • ^*^^*Ф м т 
НиййерæгМадæ 60 
«Æвæццæгæн, ниййерæги...» 65 
Мæсесæ 66 
Цæгиндзæ æма уæпиндзæ 67 
«Ке нæ цæруй лæг æносмæ...» 68 
«Ме ’нзти карæ, кумæяедзи...» 68 
«Зæрдæй берæ ке фæууарзæн...» 69 
Омæзæрдæ! 70 
Поэт 71 
Тæхæнразмæ! 72 
«Хонсар æма и цæгатбæл...» 73 
«Искодта мæбæл мæ доги...» 73 
«Зæнхæ бафæлладæй æ цæргутæй...» 74 
«Бадун хуæдеунæгæй мæ къæси...» 75 
Размæ, æвифæстæмæ?. 76 
«Уæхæн дессаг кæд фæууиндæй...» 77 
«Æй æфсæрмæ уæззау уаргъ...» 78 
«Еумæйаг - нæ бæркæдтæ еумоси...» 79 
«Тухæйти дæр аразтайтæ...» 80 
Уодигъæр 81 
Уарзун æнбарæ 82 
Нæхецæуттæ 83 
Уотæ ’йрæстæг 84 
НæхеГеуæрги 85 
Æууæнкæ 87 
Чилий зин хабар 89 
Тæходуйу æма 91 
«Зин цæрæн æй нури доги...» 93 
Нæ поэзий хъибиллæ 94 
«Финги уæлгъос нæ кæрæдзей...» .96 
Кумæцæуæн? 97 

249 
Мæ къæлæтæрфуг! 99 
Уарзони фæдзæхст 100 
«Æрцæуисæ æхсæвигон мæ уатмæ...» 103 
«Нæзонис дууой, -æздæ кудуарзун...» 104 
«Оме ’стъалу, циуæлиау дæ...» 105 
«Куд рæсугъд дæ, куд хиццаг...» 107 
Арвилæвар 108 
Фæсмон 109 
«Майи мæйæ нæ хуæнхтæбæл...» 110 
«Уарзон, дессаг е куд нæ ’й...» 111 
Ме ’намондæн 112 
Мæфæндон 113 
«Оме ’взонг бæнттæ, мæ евгъуди цард...» 115 
Амондагор 116 
Уарзтицадæ 117 
Зæронд уосгор (цикл) 120 
Минæвар 128 
«Тар-талингæ, æрæхсæвæ ’й...» 130 
«Уæрдунæн ес дууæ цалхи...» 131 
«Зонун, хиццаг æй де Унгæс...» 131 
«Каркдæрма, дан, дон ниуазгæй...» :..132 
«Сæ фæсдзæхæра...» 133 
Фиццаг фембæлд 134 
Уарзти гъæбеси 135 
«Хеуарзгæ, хенвæрсон, хевæндæ...» 136 
Сурх рæгъæд бали 137 
Ме ’стъалу 139 
Фиццагуарзт 140 
Фингихестæр 151 
Æдули паддзах 153 
Нæзæнхæ 154 

250 
• II -ф|^^«ф II I 
«Некæд адтæн æзуой сенгъсел...» 155 
Малити Геусергий зар 156 
«Бæгъæнбадæй думги сурдтон...» 157 
«Къселос мæйæ арви рони...» 158 
Хуæнхбæстæ 159 
Нæдогæ 160 
Поэзий галауан 160 
«Раст дин кузæгъон, нæзони дууой...» 161 
Нæгъæунгæ 162 
Æхсæуидон 163 
Мудибиндзæ 165 
Æхсæйвон горæт 167 
Уæууæй 169 
Кæрæф 170 
Æдзæсгон 171 
Фахъæра 172 
«Де ’сони бонмæ...» 174 
Ауигъдхед 175 
Сæри гъаст зæрдæмæ 176 
Хæрес 178 
Зæрондлæг 179 
Къостай мадæн 180 
Æцæг лæг ун нæй æнцон 181 
Сосæгуарзт 183 
«Ходуйнаг мин фæууæд, ходуйнаг...» 184 
«Фæццæретæ сæдæ анзи...» 185 
НÆХ0РТИХ0РТÆН 
Авдæнизар 186 
Нæ хуæнхтæ 188 
«Зæнхи цъарæбæл минустурдæр горæт...» 190 

251 
• II ^1^^|ф II I 
Мæгъаркъæсæр 191 
Уалдзсег 192 
Фиййау 193 
Куройнсе 194 
Гъæуи 195 
Зонун æй æз 197 
Хуæнхагдон 198 
Этюд 200 
Зумæг 201 
Зæяинæн 203 
Анз 204 
Æзциуарзун 206 
Рагуапдзæг 208 
Гъæугæрони 209 
Май 210 
«Æртахтæнцæ тæхгæ мæргътæ...» 211 
Робас æма узун 212 
«Бон февад æй, нибберигъта...» 213 
Зæрбатгутæ 214 
Æрцо, рагуаядзæг! 215 
«Узунбæя ку адтайдæ базуртæ...» ; 216 
«Рохси цъита, бон райгъая æй...» 216 
«Арви гъæртæ арф кæмттæбæя...» 216 
«Æртæ къахи - æртæ коми...» 216 
БАЦЕУТÆ 217 
ЦУППАРРÆНГЪОНТÆ 220 
Эпияог 242 

Литературно-художественноеиздание 
Гетоев Виктор Дафаевич 
ЭХОГОР 
Стихи на дигорском языке 
Редактор М.А. Будаева 
Технический редактор Е.Н. Маслов 
Дизайн обложки Е.Н. Макарова 
Компьютерная верстка С.А. Булацева 
Подписано в печать 25.09.2018 г. 
Формат 60x84 1/16. Бумага офсетная. 
Гарнитура шрифта Мтюп. 
Печать цифровая. 
Тираж 150. Заказ №89. 
Отпечатано ИП Цопановой А.Ю. 
362002, г. Владикавказ, пер. Павловский, 


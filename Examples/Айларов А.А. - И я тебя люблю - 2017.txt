Айларты Асæхмæт 
ЛЗ МР М КУЫ 
УДРЗЫН 
Дзæуджыхъæу 
2017 

Айларты Асæхмæт 
ÆЗ МР М КУЫ 
УАРЗЫН... 
Дзæуджыхъæу 
2017 

ББН84(2Рос=Осе) 
А-39 
Айларты А. 
А—39 Æз дæр дæ куы уарзын... [Текст]: пьесæтæ/Айларты Асæх- 
мæт — Дзæуджыхъæу: Ир, 2017 — 280 ф. 
Айларов А.А. 
И я тебя люблю... 
15ВЫ 978-5-7534-1547-9 
В новую книгу известного драматурга А. Айларова вошли вьесы, пользу- 
юшиеся большим успехом у поклонников осетинского сценического искус- 
ства. Автор один из тех работников пера, которые «видят» сердцем: в каж- 
дой его комедии - щемящая грусть, каждая пьеса заставляет по-новому 
взглянуть на мир... 
© ГУП «Издательство «Ир», оригпнал-макст, 2017 
© Апларов А.А., 2017 
© Василепко Н.Ф., оформлснпс, 2017 
А 4702470000-29 о7 17 
А М131(03)-17 
15ВЫ 978-5-7534-1547-9 

РÆСТÆГМÆ УС 
Дыууæархайдон комеди 
АРХАЙДЖЫТÆ: 
Темыкко - пенсиисæг, нывгæнæг 
Дзерассæ - рæстæгмæ ус 
С и к ъ о - Темыккойы сыхаг 
Хъазыбег - хицауады минæвар 
ФЫЦЦАГ АРХАЙД 
ФЫЦЦАГ НЫВ 
Горæтаг иууатон фатер. Æнæфснайд уат. Цы кадавар хæдзары дзаума дзы 
ис, уыдон куыдфæнды æвæрд. Бæрæг у, ацы уатмæ сылгоймаджы къух рагæй 
кæй нал бахæццæ ис,уый. 
Талынггомау уат мынæг рухс кæны, æхсæв бонмæ кусгæйæ чи баззад, уыцы 
хæлддзаг телевизоры экран. Уаты бæрæг астæу, стъолыл, цалдæр афтид арахъы 
авджы æмæ хæринаджы уæлдæйттæ. 
Къуымгæрон, дæрдджын диваныл, дæлгоммæ хуыссы, иу-æртиссæдз азы 
кæуыл цæудзæн, ахæм нæлгоймаг æнцъылдтæ дарæсы. 
Æдзæм уаты сабыр уаг æваст æрбайхалы æддейæ æрбайхъуысгæ трамвайы 
дзыгьал-мыгьул æмæ йæ цæлхыты хъыррыст рельсытыл. Трамвайы уынæрмæ 
базмæлынц куыйтæ дæр æмæ æзхъæрдæрæй рæйыныл схæцынц. Райхъуысы 
кæйдæр мæстджын ныхас: «Уæ хицауы сæртæ хæргæ фæцæут, кæд уын бон дæр 
нæй æмæ æхсæв дæр!» Уаты диваныл цы нæлгоймаг хуыссы,уый йæ мидбынат 
базмæлы, æрдæгфынæйæ рабадæгау кæны. 
Нæлгоймаг (йæ фындзы бын бахьуыр-хъуыр кæны). Сикъо, 
рæстæг цас у?.. Куыстмæ мын нæ байрæджы?.. 
Нæлгоймаг дзуапп куы нæ фехъусы,уæд тымбыл къухæй уаты къул ныххойы. 
Уайтагьд райхъуысы сылгоймаджы цъæхснаг хъæлæс. 
Сылгоймаджы хъæлæс. Дæчырыны къултæ ныххой, кæд 
æхсæз сахатыл цы гуыппытæ кæныс?! 
Нæлгоймаг.Æхсæз сахаты... Фæлæуу, фæлæуу, æхсæз саха- 
ты - сæумæрайсом, æви изæры?.. 
Къул та бахойынмæ ахъавы, стæй телевизормæ фæкомкоммæ вæййы, зивæг- 
гæнгæ рабады, бацæуы йæ цурмæ æмæ йын йæ сæр æрцæвы. Телевизоры экраныл 
фыццаг разыны адæймаджы æндæрг, уый фæстæ та райхъуысы йæ хъæлæс. 
5 

Хъæлæс (экранæй). Встреча проходила за закрытыми дверя- 
ми. По сообщению пресс-службы, стороны договорились об эко- 
номическом и культурном сотрудничестве... И еще одна любо- 
пытная новость. Как нам сообщили в пресс-центре президента 
России, на имя президента пришло не совсем обычное письмо из 
Северной Осетии. Автор письма, некий Темикко Мантагов, пи- 
шет, цитирую: «Дорогой и мною лично уважаемый президент! Я, 
простой осетинский мужик Темикко Мантагов, приглашаю Вас к 
себе в гости, но не как президента страны, а как простого, мною 
уважаемого человека. Но если Вы, уважаемый президент, не при- 
едете, то этим Вы сильно подорвете мой авторитет, потому как я 
поспорил на Вас со своим соседом Сико на большого барана. Де- 
ло,конечно, не в баране, тут дело принципа и Вашего личного 
авторитета. Очень Вас прошу — приезжайте!» Конец цитаты... 
Ацы ныхасмæ нæлгоймаг телевизоры сæр сонтæй æрцæвы. Телевизоры 
экранæй æрбайсæфы адæймаджы æндæрг. 
Нæлгоймаг (иудзæвгар джихæй баззайы). Æрхæццæ стæм, 
Темыкко, телевизорæй дæ кой кæнын райдыдтой. Æвæццæгæн «бе- 
лый горячкæ» гъай вæййы. Цымæ абон цы бон у? 
Телевизоры сæр та æрцæвынмæ бахъавы, фæлæ йæ къух хъилæй баззайы, 
фæстагмæ райсы бандон, уæлиау æй сисы æмæ йæ пъолмæ æрæппары. Бандоны 
гуыппмæ райхъуысы кæйдæр удаист хъæлæс. 
Хъæлæс. Уæ хорзæхæй, ацы æррадоны мын сабатбон дæр 
баулæфыны бар нæй, хуытæ?! 
Нæлгоймаг (йæхииргн дзурæгау). Сабат... Æмæ уæд сæумæцъык- 
кæй цы рахъил дæн?.. (Фæщейцæуы йæ диванмæ. Дуар æрбахостæ- 
уыд.) Адафон цымæ йæ хæдзарæй кæй рантъæрдтой?.. Гом у! 
Дуар байгом вæййы. Чысыл рæстæджы фæстæ къæсæргæрон фæзыны ныл- 
лæггомау, хæдзары хицауы карæн чи уыдзæн, ахæм нæлгоймаг. Нæлгоймаджы 
къухы - бырон калæн къæрта. 
Æрбацæуæг. Темыкко, æгас дæ? 
Т е м ы к к о. Мæ хъæргæнæг дыл искуы амбæлд, Сикъо? Цы 
мæ фæрсыс, æви цæстæй фæцух дæ? 
Сикъо (уæззау æрбады). Цæй хъæргæнæг æмæ цæй æндæр. 
Арæппын, Фаризæты нозт хъылма у, зæгъгæ, дын фæзæгъын, уæд- 
дæр къæрттæй цъула не ’ппарыс. Дысон бонмæ та æз цы ’хсæв 
арвыстон, дæ балгъитæг дæр ахæм арвитæд. Сæр тоны, сæр!.. 
Темыкко. Уæллæй, Сикъо, мæхæдæг дæр хуыздæр уавæры 
нæ дæн. Ды ма æрмæст дæ сæрæй хъæрзыс, фæлæ дзы æз... сæумæ- 
райсом мæ урс гæлæбутæ стахтысты, Мæскуыйы телевизорæй мæ 
кой кæнын райдыдтой. Ды та цы бадæ? 
Сикъо. Цæмæй? 
Т е м ы к к о. Дысон ардыгæй хъæбæрдзыхæй куы ацыдтæ: «Мæ 
мад, мæ фыдыстæн, ныртæккæ, мæ бон кæмæй нал у, уыцы усæн 
Бæтæгаты бæхы над куы нæ скæнон». Йæ хъыллист ын куы нæ 
фех’ьуыстон. Ницы йын загътай? 
Сикъо. Æмæ ма мæ дзурын бауагъта!.. Куыддæр къæсæрæй 
6 

бакъахдзæф ластон, афтæ мын нæ хæцæнджын тебæйæ мæ сæр 
æрдаудта... (амоны.) Мæнæ уыныс, цæййас къуызыр дзы сгæпп ла- 
ста!.. Худ, худ, дæуæн цы у, ды æнæ ус дæ,сæрибар! Мæнæн та мæ 
алы къахдзæф дæр мæ фарсы тæнæгæй фæвæййы... Мæнæ дæм ныр 
дæр бырæттæ калыны æфсон æрбауадтæн. 
Темыкко. Омæ дын цал хатты загътон, арвит де ’рра усы 
æмæ мæнæ мæн хуызæн сæрибарæй цæрай. 
С и къо. Уый та куыд арвит? 
Тем ы кко. Афтæ! Нал,зæгь, цæрын демæ! Ныр та мæ, зæгь, 
Темыккойау, сæрибарæй ацæрын фæнды. Цæй, дæ фындз цы ’руагъ- 
тай, дæ бирæ цот, мыййаг, сидзæрæй куы нæ баззайдзысты. 
Сикъо (æрæджиау). Афтæ ма дзур, Темыкко... Хæмыцонæн 
цот нæ цæуы, уым... Уый никæйы хъуыддаг у. 
Темыкко. Гъе, уæдæ, æнцад бад!.. Хуыцау дæ мæ цардæй 
макуы ацæрын кæнæд. 
Сикъо (æрæджиау). Цæй... Нæ иуыл голлаг, иннæуыл хъи- 
сын. Темыкко, цæмæ дæм æрбауадтæн... Хъуыды ма кæныс, ай- 
фыццаг дæ мæ гуырæнбонмæ куы фæхуыдтон. 
Темыкко. Куыннæма! Дæ Хæмыцон нын фæндзæм сидты 
фæстæ нæ фынг нæ разæй куы систа, æгьгьæд, дам, чъырхут! 
С и къо. Æрхъуыды йæ кодтай!.. Уый фæстæ мемæ хæснаг куы 
скодтай, æз, дам, Уæрæсейы президенты мæ хæдзармæ куы нæ 
æрхонон, уæд, зæгъы, ам лæг ма уæд. Писмо дæр ма йæм куы ныф- 
фыстай мæ цуры. Хъуыды ма йæ кæныс? 
Т е м ы к к о. Цы ныффыстон, загътай? 
Сикъо. Писмо. 
Т е м ы к к о. Цавæр писмо? 
Сикъо. Президентмæ. Арвыстай йæ? 
Т е м ы к к о. Кæй? 
Сикъо. Кæй нæ, фæлæ цы. Писмо, зæгъын, арвыстай? 
Темыкко. Кæдæм? 
С и к ъ о. Мæскуымæ! 
Темыкко (йсе цæстæнгасы тасдзинад фылдæрæй-фылдæр 
кæны). Цæмæ? 
Сикъо. Цæмæ нæ, фæлæ кæмæ!.. Кæм дæ кæ, Темыкко, цæ- 
уыл ныдджих дæ? 
Темыкко. Сикъо, писмо арвыстон, æви нæ, уымæй мæ цæ- 
мæн фæрсыс? 
С и къо. Цæмæн куы зæгъай, уæд дысон,хæдзары, тебæйы цæ- 
фæй мæхимæ куы ’рцыдтæн, уæд мын Хæмыцон афтæ, æрдæбон, 
дам, телевизорæй, «Время»-йы, уæ дыууæйы кой кодтой. Цавæр 
фысыл, дам, схæснаг кодтат президенты фæхонынмæ? 
Те м ы кко (дызæрдыггаджы каст кæны). Сикъо, кæд дæ Хæ- 
мыцон къахгæ кодта, и? 
Сикъо. Къахгæ мæ куы кодтаид, уæд мыл иту нæ ныффæз- 
дæг ластаид. Хорз æмæ мыл нæ ауади. 
Тем ы кко. Æмæ, дам, уæддæр цы дзырдтой телевизоры мах 
тыххæй? 
7 

С и къо. Дæуæй уый, зæгъы, Уæрæсейы президентмæ фыссы, 
уазæгуаты, дам, мæм куы нæ ’рцæуай, уæд, дам, зæгъы, мæ сыхаг 
Сикъойæн дынджыр гуымыдза фыс фæхæрд уыдзынæн. Арвыстай 
уыцы писмо, Темыкко? 
Темыкко. Фæлæуу-ма, Сикъо, цы мæ баййардтай!.. Цыма 
æз дæуæй æрвонгдæр уыдтæн! Нал æй хъуыды кæнын! 
Сикъо (йæ зæрдæ æрбауынгæг вæййы). Сыбырмæ хæссинаг 
фæуыдзыстæм. Уазалæн æппындæр нæ фæразын... 
Т е м ы к к о. Цæй-ма, Сикъо, ахæм писмотæ президентмæ алы 
бон дæр голладжы дзæгтæй цæуынц æмæ сæ, дæуæй афтæ, исчи 
кæсы? Куыннæ стæй! 
Сикъо (уынгæг хьæлæсæй). Æнхъæлдæн æмæ дын дæ писмо 
бакастис. 
Темыкко (адæргæй æрбады). Уæдæ телевизор мæ цæстытыл 
нæ ауад?.. (Æваст.) Цал сахаты у,цал? 
С и к ъ о. Æстæм райдыдта. 
Т е м ы к к о. Авд сахатыл - фæстаг хабæрттæ. Телевизор! 
С и къо (фæтæрсæгау кæны). Цы — телевизор? 
Темыкко. Йæ сæр-ма йын æрцæв!.. 
Сикъо телевизоры сæр æрцæвы. Экран срухс вæййы, разыны дзы адæймаджы 
æндæрг, стæй райхъуысы йæ хъæлæс. 
Хъæлæс (телевизорæй). Со своим соседом Сико на большо- 
го барана. Конец цитаты. Уважаемый Темикко Тепсарикоевич! 
Ваше приглашение с удовольствием принято президентом Рос- 
сии. Его визит к вам, как сообщают источники из Кремля, наме- 
чен на конец этого месяца. А теперь о спорте. 
Темыкко телевизормæ базгьорæгау кæны æмæ йæ адæргæй тымбылкъухæй 
æрцæвы. Телевизоры экран ахуыссы. Дыууæ нæлгоймаджы иудзæвгар æдзæмæй 
баззайынц. 
Сикъо (æрæджиау). Мыст, зæгьы, къахта, къахта æмæ гæ- 
дыйы сæр ракъахта. 
Темыкко (мæллæгхъæлæсæй). Сикъо... 
Сикъо. Гъы? 
Т е м ы к к о. Мæ фыды ном та мын кæцæй базыдтой, уый дæр 
сæм ныффыстон? 
С и къо. Уыдон дын дæ фыды ном нæ, фæлæ, дысон цал сид- 
ты фæкодтай, уый дæр ма зонынц. Гъе-е-е, фарон замманай хъарм 
бæмбæдджын хæлаф мæ каистæн слæвар кодтон. Уыцы уазал ва- 
гæтты нæ куы фæцæйласой... 
Темыкко. Сикъо! 
Сикъо. Цы? 
Т е м ы к к о. Иу-дæс туманы дæм æфстау нæ уыдзæн? 
С и къо. Цæмæ ма дæ хъæуы дæс туманы та ? 
Темыкко. Уæд та мæм æцæгдæр схæццæ ис, цы йын райс- 
дзынæн мæ рæбынæй, мызд дыууæ къуырийæ раздæр нæ уыдзæн. 
С и къо. Æхцатæ Хæмыцонмæ сты. 
Темыкко (фæтьæлланг ласы). Кæд дæм æхца нæй, уæд ма 
мæ хынцфарст цы кæныс?.. Уæдæ цы чындæуа?.. 
8 

Сикъо. Уæртæ ма махмæ иу-фондз айчы аззад... Селедкæ... 
Т е м ы к к о. Селедкæ дарæг дæ мауал уæд, кæд мæм Мæску- 
ыйæ кæсаг хæрынмæ не ссæуы. Стæй уый иунæгæй кæм цæудзæн. 
Йемæ ма иу вагоны дзаг та хамасхортæ уыдзæн. Мæнæ мæхицæн 
цы куыст акодтон!.. 
Сикъо. Нæ фæлæ ма йæм фæстæмæ ныффысс, хъазгæ зæгъ 
кодтон, ма ссу. 
Темыкко. Хъазгæ,и ? Мæ сæр æцæг хъазинаг куыд фæуа, 
уый дæ фæнды? 
С и къо. Уæд та... Уæд та рынчындонмæ бахау! 
Темыкко. Куыд бахау? 
С и къо. Дохтыртæн зæгь æмæ дæ исты ралыг кæной. 
Т е м ы к к о. Мæ куырм тъанг лыг у. Цы ма мын хъуамæ ралыг 
кæной, дæумæ гæсгæ? 
Сикъо. Цæй, дохтырты бафæндæд, æндæр дын уыдон уæл- 
дай дзидза не ссардзысты, куыннæ!.. Нæ фæлæ ма дæхицæй æрра 
ацараз! 
Темыкко. Æмæ ма мæ аразын та цæмæн хъæуы? Мæнæ дæ 
цуры цæттæ æдылы! 
Сикъо. Æррадонæй дæм гæххæт куы нæ уа, уæд цæй æрра 
дæ?.. Цы чындæуа уæдæ? 
Темыкко. Мæ сæр мæ фесафын бахъæудзæн, Сикъо. 
Сикъо. Ома? 
Т е м ы к к о. Зæгьын, афардæг уон Тамбовы облæстмæ ме ’фсы- 
мæрмæ. Иуцалдæр боны фæстæ ды милицæмæ фæхабар кæндзынæ, 
Темыкко, зæгь, æбæрæгæй фесæфт. Иу-дыууæ, мыййаг, куы нæ 
фесæфы æбæрæгæй. 
С и к ъ о. Ницы дзы рауайдзæн. 
Т е м ы к к о. Цæуыннæ? 
С и къо. Æз сайын нæ зонын, æмæ мæ милицæ куы ракъахой, 
уæд мын мæхи фæзылын кæндзысты. Æз, мæ хур, ахæстонæй тынг- 
дæр ницæмæй тæрсын. 
Т е м ы к к о (арф ныуулæфы). Уæдæ цы чындæуа? 
Дуар æрбахостæуыд. 
С и к ъ о (тарстхуыэæй). Уый Хæмыцон уьщзæн!.. Кæм амбæхсон? 
Т е м ы к к о. Цавæр схъиуд у, кæд дæ кæфхъуындар аныхъуы- 
рынмæ нæ хъавы. Лæг дæ æмæ лæджы митæ кæн! Сылгоймагæй 
цæмæй тæрсыс? 
С и къо. Омæ уый сылгоймаг нæу. Уый мæ ус у, Хæмыцон! 
Дуар та æрбахостæуыд. 
Т е м ы к к о. Мидæмæ, Хæмыцон, дуар гом у! 
Уатмæ æрбахизы хæрзарæзт лæппулæг. 
Хъазыбег. Фарн ам уæд æмæ уæ райсом хорз! 
Т е м ы к к о (кæсы йæм). Æгас цу, чидæриддæр дæ. 
Хъазыбег.Æфф, æфф, гъай ривæддон у, æви?..Æнтыды тæ- 
фæй дзы сулæфæнтæ куы нæ ис! Рудзынг уæддæр байгом кæнут, 
фæхуыдуг уыдзыстут! 
9 

Т е м ы к к о. Бахатыр кæн, фæлæ. Исчи дæ хъуыди? 
Хъазыбег. О, ай-гьай... Ды Мæнтæгаты Темыкко дæ, кæд 
нæ рæдийын, уæд. 
Темыкко. Мæнтæгаты Темыкко æз дæн. Хатыр, фæлæ æз 
донæн дæр, газæн дæр, стæй рухсытæн дæр айразмæ бафыстон. 
Хъарм дон хорз нæ цæуы æмæ йын фидгæ дæр нæ бакæндзынæн. 
Хъазыбег (уæзданæй, Темыккомæ). Зонгæуыдзыстæм.Æздæн 
нæ хицауады администрацийы сæрдар. Мæ ном — Хъазыбег! Гъым... 
Сбад мын зæгъдзынæ, æвæццæгæн. 
Т е м ы к к о. Дæ хорзæхæй. 
Хъазыбег. Бузныг! (Сикъомсе.) Къæдзæхы фырт Сикъо ды 
дæ, кæд нæ рæдийын, уæд? 
Сикъо (адæргæй). И? 
Хъазыбег. Къуырма дæ? 
Сикъо. О!.. Нагьа!.. Сикъо дæн. 
Хъазыбег. Сикъо, æмæ цы кусæг дæ? 
Сикъо. Скъæрæгæй кусын. 
Хъазыбег. Æмæ цы скъæрыс? 
Сикъо. Трамвай. 
Хъазыбег. Къæдзæхы фырт, демæ дæр нæ ныхасаг уыдзæн 
фæстæдæр. Дæ адрис нæм ис. Ныр, кæд гæнæн ис, уæд нæ мæнæ 
Темыккоимæ нæхи бар фæуадз. Бахатыр кæн. 
Сикъо. Ницы кæны, ницы. Æз мæнæ, йæд... Бырæттæ ка- 
лынмæ рауадтæн. Хорзæй баззайут. 
Сикъо æд къæрта тагъд-тагьд дуарæддæ фæвæййы. 
Хъазыбег. Темыкко, не ’рбацыды сæр цæуыл у, уый, æвæц- 
цæгæн, хатыс. 
Т е м ы к к о. Иучысыл мын æй куы фæбæлвырдцæр кæниккат, 
уæд æвзæр нæ уаид. 
Хъазыбег. Уæрæсейы президентмæ писмо ныффыстай? 
Т е м ы к к о. Ныффыстон æмæ цы? 
Хъазыбег.Æмæ йæ мæнæацыскъæтмææрхонинагдæ? Фыц- 
цаг уал сæрæй ахъуыды кодтаис, хæрзконд! 
Т е м ы к к о. Бахатыр-ма кæн, лæппу! Цы мыл хъæртæ кæныс, 
цы? 0,ныффыстон писмо... хъазгæмхасæн. Уый æнхъæл чи уыд?.. 
Хъазыбег. Темыкко, нæ хицауадæн ныры уонг Уæрæсейы 
президенты Ирыстонмæ æрхонын йæ къухы кæй нæма бафтыд, 
уый зоныс ? 
Т е м ы к к о. Омæ мын загьтаиккат æмæ йæм раздæр ныффы- 
стаин. 
Хъазыбег. Ды хъазгæ кæныс, Темыкко, фæлæ де ’нæрхъуы- 
ды мийæ нæ хицауады бафхæрдтай, адæмы цæсты йæ бафтыдтай. 
Уый та хъазын нæу, Темыкко. Уый политикæ у. Стыр политикæ. 
Те м ы к к о. Бахатыр-ма кæн, дзæбæх дæ нæма ’мбарын æмæ... 
Чи зоны, стыр политикæты-йедты къуымых дæн, фæлæ æз бафхæ- 
рынмæ никæйы хъавыдтæн. Ау, лæг лæджы йæ хæдзармæ куы фæ- 
хона, уæд уым фыдракæндæй цы ис? 
10 

Хъазыбег. Кæй фæнды хон дæ хæдзармæ, æрмæст прези- 
денты нæ! 
Темыкко. Æмæ президент лæг нæу? 
Хъазыбег (цæхгæр). Нæу!Темыкко, ды цытæ сызмæстай, уый, 
куыд кæсын, афтæмæй хатгæ дæр нæ кæныс. Уæрæсейы æмбис сæ 
къæхтыл слæууын кодтай, нæхи кой нал кæндзыстæм. Цыма нын 
дæу йедтæмæ куыст ницы ис, уыййау! 
Те м ы к ко. Мæнæ бæллæх!.. Омæ йæм ныффыссут, Темыкко, 
зæгъ, фæрынчын ис, фесæфт æбæрæгæй, амардис. Æппынфæстаг, 
зæгъ, фырцинæй йæ зонд фæцыд æмæ йæ æррадонмæ аластой. 
Хъазыбег. Байрæджы дын æррадонмæ, Темыкко. 
Т е м ы к к о. Мæнæ Царциатæ, уæдæ ма куыд акæнон? 
Хъазыбег. Куыд куы зæгъай, уæд мах уынаффæмæ гæсгæ 
архайдзынæ. (Фатерыл йæ цсест ахæссы.) Уат у бæстон цалцæггæ- 
нинаг. Хæдзары дзаума сты ивинаг скъаппæй, диванæй, бандо- 
нæй, суанг уидыджы уонг. (Темыккомæ кæсы.) Фæстаг хатт ма дæ 
уæлæ ног хæлаф кæд скодтай? 
Т е м ы к к о. Ис ма мын иу хæлаф. Зиантæм-йедтæм æй акæнын. 
Хъазыбег (блокноты фыссы). Уæлæдарæс. Дыууæ костюмы, 
дыууæ хæдоны, иу галстук, шляпæ, туфлитæ. (Темыккомæ.) Цалæм 
у, цæ, дæ къахы размер? 
Т е м ы к к о. Хъарм цъындатимæ цыппор дыккæгæм. Фæлæуу- 
ма, фæлæуу, ныр æз уый фæстæ утæппæт хæрдзтæ цæмæй фиддзы- 
нæн, уымæй мæ цæуыннæ фæрсут?.. Нæ-æ, мæ хур акæнат, æз ахæм 
хъæзтытæй нæ хъазын. Уадзут мын мæнæ мæхи хæррæгьтæ, исты- 
хуызы сæ бампъызтытæ кæндзынæн. 
X ъ а з ы б е г (фæтъæлланг ласы). Куыд æрлæууынмæ хъавыс 
Уæрæсейы президенты раз æмпъызт хæлаф æмæ сыдзылбырд дза- 
бырты? 
Темыкко. Уæуу, куы дын загътон, мæ зианмæ цæуæн дзау- 
мæттæ скæндзынæн. 
Хъазыбег. Æнхъæлдæн, Мæнтæджы-фырт, Ирыстоны раз 
дæхимæ цы стыр хæс райстай, уый кæронмæ нæма ’мбарыс. Пре- 
зидент дæм иунæгæй кæцæй ссæудзæн, йемæ ма уыдзысты йæ 
’ххуысгæнджытæ, фæсарæйнаг уацхæсджытæ. Дунейы алы бæстæ- 
ты газетты æмæ журналты дæ къамтæ фæзындзысты, уæдæ дæ те- 
левизорты дæр куыннæ æвдисдзысты. Дæ кой зæххы къорийыл ай- 
хъуысдзæн, Темыкко! Æмæ ды, ирон лæг, Мæнтæгаты Темыкко, 
дæхи куыд равдисай сæ цуры, Ирыстонæн дæр раст ахæм хатдзæг 
скæндзысты. Ирыстон цы — æгас Уæрæсейæн дæр! Ау, нæхи уар- 
зон Ирыстоны, æппæт Уæрæсейы адæмты куыд бафтаудзынæ æгас 
зæххы къорийы цæсты?.. Нæ, Темыкко, ды ирон лæг дæ! Ирон 
лæгæн та хъуамæ йæ къона дæр аив уа æмæ йæхæдæг дæр! (Йæудæй 
бацæуы.) Ды, Темыкко, историйы баззайдзынæ куыд æцæг ирон 
лæг, куыд, йæ Райгуырæн бæстæ йæхи удæй фылдæр чи уарзы, Иры- 
стоны уыцы ахсджиаг хъæбул! Адæм дын, фæлтæрæй-фæлтæрмæ, 
дæ ном исдзысты дзыхæй-дзыхмæ. Скæндзысты дыл кады зарджытæ. 
Дæ номæй схондзысты уынджы нæмттæ, проспекттæ, скъолатæ æмæ 
11 

афтæ дардцæр. Дæ удæгасæй дын горæты хуыздæр фæзуаты ныс- 
саддзысты бюст! 
Бюст циу! Уæллæй, æз дын мæхи хардзæй уартæ стыр базармæ 
бацæуæны дынджыр цыртдзæвæн ныссадзын кæндзынæн. Науæд 
дзы машинæтæ схъомпал вæййынц æмæ йæм бахизæн нал вæййы. 
Уæдæ! Цæй, куыд, Темыкко, разы дæ? 
Т е м ы к к о (арф ныуулæфы). Раст зæгъгæйæ, дзæбæх дæ нæма 
’мбарын, фæлæ... иугæр Ирыстоны мæ^сæр бахъуыд, уæд... 
Хъазыбег. Гъемæ, иттæгхорз! (Йæцуры йын цалдæргæххæт- 
ты авæры, дæтты йæм ручксе дæр.) Дæ хорз хорз у, æмæ-ма мæнæ 
амыты дæ сызгъæрин къух дæр авæр. 
Т е м ы к к о. Уыдон та цы сты? 
Хъазыбег. Формалон хъуыддæгтæ. Уый фæстæ сæ бакæс- 
дзынæ. (Темыкко гæххæттыл йæ къух бавæры.Хъазыбег рудзынгæй 
æддæмæ ахъæр кæны.) Гъæй, рацæут, уæ куыст кæнут! 
Музыкæйы зæлтæм Темыккойы фатеры дуар уæрæх байгом вæййы. Уатмæ 
æрбахизынц цалдæр адæймаджы иухуызон кусæн дзаумæтты. Кусджытæй иутæ 
Темыккойы хæдзары зæронд дзаумæттæ æддæмæ хæссынц, иннæтæ та къултæ 
цалцæг кæнынмæ фæвæййынц. 
Темыкко (хæлиудзыхæй кæсы). Уæ Хуыцау, мацы мын кæн! 
Сценæ æрталынг вæййы. 
ДЫККАГ НЫВ 
Фыццаг нывы бынат. Темыккойы уат саив æмæ йын базонæн дæр нал ис. 
Хæрзæфснайд уаты - цæхæркалгæ ног хæдзары дзаума. 
Темыкко, къленцарæзтæй, катайгæнгæ уаты дыууæрдæм рацу-бацу кæны. 
Фæстагмæ цæуылдæр ахъуыды кæны, рæвдзгомау бауайы телефонмæ, сисы хæтæл 
æмæ номыртæ здухыныл схæцы. 
Темыкко (хæтселы). Алло!.. Алло, это Москва?.. Кремль?.. 
Я, это самое... Темыкко вас беспокоит... Как — какой Темыкко? 
Это, который с соседом поспорил на барана, что президента при- 
гласит к себе в гости. Узнали меня? Попросите, пожалуйста, пре- 
зидента к телефону, я хочу сделать ему заявление. Как какого?.. 
Нашего, нашего. Дайте ему трубку.. Что?!. (Телефоны хæтæл мæс- 
ты тъæпп ныккæны.) Сам дурак!.. Мæнæ мæхицæн хъазгæмхасæн 
цы куыст акодтон! 
Уаты цы ног телевизор æвæрд ис, уымæ бацæуы, йæ сæр ын æрцæвынмæ 
куыд ахъавы, афтæ, дзаума ног кæй у, уый фембаргæйæ,йæ къух сабыргай æруа- 
дзы. Райсы телевизоры пульт, архайы, цæмæй телевизор скусын кæна. Æваст 
кæцæйдæр райхъуысы хъæлæс. 
Хъæлæс. Телевизор нæма кусы. Телевизор нæма кусы. Те- 
левизор нæма кусы. 
Темыкко (хъуыр-хъуыр кæны). Мæхи зæронд хæррæгь мын 
куы уагътаиккат! 
Бацæуы уазалгæнæнмæ, гом кæнынмæ йæ куыд хъавы, афтæ та райхъуысы 
хъæлæс. 
12 

Хъæлæс. Дуар сæхгæн. Дуар сæхгæн. Дуар сæхгæн. 
Темыкко (мæстыйæ). Уæлдæфæй сулæфынæн ма мын бар 
ис?! (Диваныл йæхи мæсты æппæрст æркæны). 
X ъ æ л æ с. Диван хьахъхъæн. Диван хъахъхъæн. Диван хъахъхъæн. 
Темыкко йæ дзабыр феппары æмæ, хъæлæс кæцæй хъуысы, уыцы дзаума агуры. 
Т е м ы к к о. Цы ныхъхъус дæ, куыдзæй гуырд? Сдзур-ма исты, 
æмæ дын а лæппу дæ хурхыл бахæца! 
Райхъуысы дуары дзæнгæрæг. Темыкко тагъд-тагъд йæ дзабыр йæ къахыл 
акæны æмæ бандоныл уæздан бадт æркæны. 
Т е м ы к к о. Мидæмæ! 
Дуарыл хъавгæ ’рбахизы Сикъо.Нæлгоймаг у фæндаггон арæзт, йæ къухы 
чумæдан. 
Си къо (уатыл йæ цæст ахæссы). Уауу!.. 
Темыкко. Цы кодтай, исчи дæ фелхыскъ кодта? 
Сикъо. Йæ, цæрыс, цæрыс!.. 
Т е м ы к к о. Мæ цард фæкæн, мæ цард!.. 
Сикъо. Цыма раст дуканимæ ’рбахызтæн, афтæ мæм фæкаст! 
Т е м ы к к о. Гъемæ хæстæгдæр рацу æмæ мæ дуканийæ дæхи- 
цæн истытæ равзар... Мидæмæ,мидæмæ, дуаргæрон цы сцоппай дæ? 
Сикъо рæбындæр бахизынмæ куыд рахъавыд, афтæ та райхъуыст хъæлæс. 
Хъæлæс. Дзабыртæ ралас. Дзабыртæ ралас. Дзабыртæ ралас. 
С и къо (фæстæмæ йæ бынаты апæууы). Уый та цы уыди? 
Темыкко. Ма тæрс, мæ куыдз рæйгæ йедтæмæ хæцгæ нæ 
кæны. (Хъæлæс кæцæй райхъуыст, уыцы къаннæг телекамерæйыл йæ 
худ ацауындзы.) Гъер дæр-иу къæпп-къæпп кæн! 
Сикъо (æрбахизы). Уæдæ дын адон уыдоны йедтæ сты?.. 
Т е м ы к к о. Уыдоны йедтæ нæ, фæлæ дæу йедтæ!.. Чи дæ хæс- 
наггæнæг кодта, цымæ? Лæг нозтджын у, дзæгьæл дзæнгæда цæгъ- 
ды, уæд æй йæ адыл уадз. Гъер марадз!.. Æз ацы хæрзæфснайд уаты 
фынæй дæр нæ бауыдзынæн! 
С и къо. Мæн аххос æй ма кæн, амидингæнæг дæхæдæг уыдтæ! 
Т е м ы к к о. Æмæ мæ цæмæн ракъахтай? 
Сикъо. Чи? 
Темыкко. Ды, ды! 
Си къо. Мæнгдæр зæгьæгæн зæгьон? 
Т е м ы к к о. Зæгъ, зæгь!.. 
Сикъо. Мæнг чи зæгъы, уымæн... Омæ цæмæй хæйрæг уыд- 
тæн, ды æцæгдæр писмо ныффысдзынæ, уый?.. Бахатыр кæн, Те- 
мыкко. 
Тем ыкко. Цæй, кæд бирæ нæ ахæссиккой ацы фыдфынтæ. 
Сикъо (æрæджиау). Цæмæн дæм æрбацыдтæн, уый зоныс, 
Темыкко? 
Т е м ы к к о. Зонын. Дæ усимæ та фæхыл дæ. 
С и къо. Цæмæй йæ базыдтай? 
Темыкко. Куырм нæ дæн. (Амоны нумæданмæ.) Дæ мæрд- 
дзæгтæ та дын демæ рарвыста. 
13 

Сикъо. Уыцы хæрзконд махмæ дæр уыдис... Лекцитæ нын 
бакастис, стæй куыдцæр дуарæй ахызтис, афтæ мыл Хæмыцон... 
Те м ы кко. Иухатт ма, гормон, ды дæр дæ лæгдзинад равдис 
æмæ йын йæхи фæдуарæддæ кæн! 
С и къо. Цытæ дзурыс, Темыкко!.. Цы фæуыдзæн?.. Ничи йын 
ис. Тæригьæд у. Зæгъын, иу-дыууæ боны дæм куы афæстиат уыда- 
ин. Мыййаг сыхæгтæй исчи куы бамбара, фæхыл та стæм, уый. 
Æнæуи дæр ыл алы хабæрттæ мысынц æмæ... Уæвгæ дæ мæнмæ нал 
равдæлдзæн. Ме ’мхæрæфырт хъæуы цæры æмæ кæд уымæ ацæ- 
уон, æндæр... Бахатыр кæн... (сыстынмæ хьавы.) 
Т е м ы к к о. Æнцад бад! Де ’мхæрæфырт дæ мæнæй хуыздæр 
суазæг кæндзæн? Акæс-ма, мæнæ, дæхи загъдау, - дукани! Уæдæ 
ма дæм мæ хæдзары исчи зулцæстæй дæр ракæсæд. Хуыцауыстæн, 
æз президентæн салам нæ, фæлæ «мидæмæ рахиз» дæр нал зæгъ- 
дзынæн... Цæй, цæй, дæ зæрдæ та цы суынгæг?.. 
С и к ъ о (кæуындзастæй). Темыкко, ды ма мын куы нæ уаис, уæд... 
Т е м ы к к о. Æгайтма йæ ’мбарыс! Нæ, фæлæ ма дæхи æрфис- 
тæг кæн, цалынмæ æз дуканимæ згьорон, уæдмæ. Фæйнæ сыкъайæ 
нæ тыппыртæ суадзæм, и ? 
Сикъо. Омæ... 
Темыкко (йсе ныхас ын айсы). Хъыпп-сыпп! Æз тагъд уы- 
дзынæн! 
Темыкко дуарæй рæвдзгомау ахизы. Сикъо иучысыл æдзæмæй абады, сыс- 
ты, йæхи æрфистæг кæны. Чысыл рæстæджы фæстæ райхъуысы дуары дзæнгæрæ- 
джы хъæр. Сикъо фестъæлфæгау кæны. 
Сикъо (æнæбары). Мидæмæ!.. 
Дуарæй æрбахизы рæстæмбис кары сылгоймаг. Сылгоймаг кæд уадиссаг 
хæрзарæзт нæу дзаумайæ, уæддæр ыл йæ дарæс диссаджы рæсугъд бады. 
Сылгоймаг (къæсæргæрон ). Æмбæлы уæм ?.. Дæ бон хорз! 
Сикъо. Цы? 
Сылгоймаг. Зæгъын, дæ бон хорз! 
Сикъо. Æгас цу!.. 
Сылгоймаг. Мæнтæгаты Темботты хæдзар, кæд нæ рæди- 
йын, уæд? 
Сикъо. О. 
Сылгоймаг. О, уый кæцырдæм бамбаргæ у? 
С и къо. Зæгъын, нæ рæдийыс. (Æнæбары паузæ) Гъым... Йед у... 
Сылгоймаг. Хуыцауæй разы. 
С и къо. Нæ дæ бамбæрстон. 
Сылгоймаг. Зæгъын, Хуыцауæй разы, цыдæр æгъдауджын 
нæлгоймаджы каст кæныс. Мæнæн та афтæ загътой, тынг æнæ- 
джелбетт, дам, у. 
Сикъо. Чи, æз ?! 
Сылгоймаг. Дæ бакаст уал уæздан у. Къæсæргæрон ма мæ 
бирæ дардзынæ? 
,С и къо. Хатыр! Дæ хорзæхæй! (Амоны бандонмæ). 
Сылгоймаг. Бузныг!.. Мæ цыды сæрдын,æвæццæгæн, Хъа- 
зыбег бамбарын кодта. Раст зæгъгæйæ, ацы хъуыддагмæ тынг зи- 
14 

вæггæнгæ сразы дæн. Фæлæ æгуыстæй дæр адæймаг кæдмæ бад- 
дзæн? Афтæ нæу? 
Си къо (адæргæй). Уæдæ, уæдæ! 
Сылгоймаг. Рагацау дæ фæдзæхсын: дæ бинойнаг мæ хон- 
дзынæ, æрмæстдæр президент æмæ йемæ чи ссæуа, уыцы уазджы- 
ты цур. Æмбарыс мæ, нæ? 
Сикъо (æнæбары). Уæдæ, уæдæ! 
Сылгоймаг. Президенты ссыды размæ уал дæ ахуыр кæн- 
дзынæн, хицауады цур хи куыд дарын хъæуы, семæ цæуылты æмбæ- 
лы дзурын, президентимæ иу фынджы уæлхъус куыд бадгæ у... Цы- 
бырдзырдæй, нырыккон адæймагæн æгьдауы мидæг цыдæриддæр 
æмбæлы, уыдоныл. Æппæты фыццаг уал дæ зæрдыл бадар иу хъуыд- 
даг. Æз, кæд контрактмæ гæсгæ, дæ бинойнагыл нымад дæн, уæд- 
дæр уый ууыл дзурæг нæу, æмæ мæ куыд сылгоймаг, афтæ уæлдай 
истытæ домай. Æхсæвиуат дæр кæндзыстæм хицæнтæй, ды - уæхимæ, 
æз — нæхимæ. Алцыдæр контрактмæ гæсгæ. Дæ бакаст уæздан адæй- 
маджы æнгæс у, æмæ хатыр курын, цы зоныс, уыдон ма дын дæ 
зæрдыл уæлдай хатт кæй æрлæууын кодтон, уымæй. Гъер, æвæццæ- 
гæн, базонгæ уæвын дæр æмбæлы. Мæ ном — Дзерассæ. 
Си къо. Тынг æхсызгон мын у! Мæ ном та - Сикъо! 
Дзерассæ. Сикъо дыл, æвæццæгæн, дæ мад сæвæрдта. 
С и къо. Нæ, мæ паспорты дæр афтæ фыст дæн. 
Дзерассæ. Куыд - дæ паспорты?.. Ды Темыкко нæ дæ? 
Сикъо. Нæ дæн. 
Дзерассæ. Уæдæ чи дæ? 
Сикъо. Къæдзæхаты Сикъо. Трамвайскъæрæг. 
Дзерассæ. Хатыр, æмæ... Темыкко кæм и? 
Дуар уæрæх байгом вæййы, æмæ «цæхæртæ калгæ» фæзыны Темыкко. 
Т е м ы к к о. Куыдзы хъæвдынтæ! Хуытæ! Сылгоймаг зæххыл 
чи сæвзæрын кодта, уый авд дæлдзæхы ныххауæд! Ничи кæсы Фа- 
ризæты фаджысмæ дæр!.. «Хицауад мын ныффæдзæгъстой, Темык- 
койæн арахъ мауал рауæй кæн!» Гъы, мæ куыйтæ дын фæлдыст 
фæуой, дæ хъылма дын æлхæнын æмæ цин кæн, цæй хицауады 
мæт дæ ис, гæбæррагъ!.. (Дзерассæмæ фæкомкоммæ вæййы.) 
Дзерассæ (Сикъомæ). Темыкко гьай у? 
С и къо. Гъеуый у. (Темыккомæ.) Базонгæ у дæ уазæгимæ, Те- 
мыкко! 
Те м ы кко. Гъе уый сын уазæг æмæ хæрæджы дымæг!.. (Дзе- 
рассæмæ.) Бахатыр-ма кæнут, сымахæн дæр мæн йедтæмæ æндæр 
ницуал куыст ис, æви? Кæд хуымæтæг кусæг лæг дæн, уæддæр уазæг 
фæхонынмæ мæхиуыл дæр фаг сæр ис. Æппынфæстаг никæйы уал 
хонын мæ хæдзармæ, æндæр ма дзы исты ис? 
Сикъо. Темыкко, раст мæ нæ бамбæрстай, ацы сылгоймаг 
йæхи дæ йæд хоны... 
Т е м ы к к о. Цы мæ иæд? 
С и к ъ о. Нæ зонын. Йæхæдæг дын æй хуыздæр бамбарын кæн- 
дзæн. Нал уæ хъыгдарын, æз иучысыл кæрты атезгъо кæнон. (Рсев- 
дзгомау аи/оеуы). 
15 

Т е м ы к к о (паузæйы фæстæ). Стыр хатыр дæ курын, хорз ус, 
фæлæ дæ нал хъуыды кæнын. 
Дзерассæ. Диссаг нæу. Зонгæ нæма стæм. 
Темыкко. Сикъо, кæй зæгъын æй хъæуы, хъазаг лæг у, 
æрмæст йæ хъуыды кæронмæ никуыма бамбарын кодта. Мæ «йæд» 
дæ рахуыдта, æрмæст мын цы «йæд» бавæййыс, уый кæронмæ нæ 
«байæд» кодтон. 
Дзерассæ. Нæ зонын, Сикъо хъазаг лæгу, æви нæу, æрмæст 
дын раст кæй загьта, уый бæлвырд у. 
Темыкко (æдзынæгæм кæсы). Дæ ном цы хуынди, загътай? 
Дзерассæ. Мæ ном Дзерассæ. 
Т е м ы к к о. Дзерассæ. Нæ, æз ахæм номимæ никуы... (Æваст.) 
А-а-а, Дзерæ!.. Хæнкъæлы чызг! Фæндзæм къласы иу партæйыл 
куы бадтыстæм! Хъуыды ма кæныс, мæстæй нæ иу куы мардтой: 
«Тили-тили тесто, жених и невеста!» Уый куыд ныррæсугъдтæ дæ, 
куыд! Æнæуи гогызы айкæй дзыгьуырдæр куы уыдтæ! 
Дзерассæ. Хорз лæг, æз демæ иу къласы нæ, фæлæ суанг иу 
скъолайы дæр нæ ахуыр кодтон. 
Те м ы кко. Нæ ахуыр кодтай?.. Омæ уæдæ чи дæ, æппынфæ- 
стаг, мемæ куырмæхстытæй цы хъазыс? 
Дзерассæ. Æз та дæумæ ’нхъæлмæ кæсын, дæ хъазын кæд 
ныууаддзынæ æмæ адæммыггаг кæд аныхас кæндзыстæм, уымæ. 
Т е м ы к к о. Хорз ус, дзæбæх дæ не ’мбарын. 
Дзерассæ. Хицауадæй дæм минæвæрттæ уыди? 
Темыкко. Уыди. 
Дзерассæ. Контрактыл дæ къух бафыстай? 
Т е м ы к к о. Цавæр контракт? 
Дзерассæ (йæиурыйынгсеххæттысыфæрæвæры). Мæнæахæм. 
Т е м ы к к о. Уый циу? 
Дзерассæ. Бакæс æй. 
Т е м ы к к о (райсы гæххæтты сыф, кæсы йæ). «Æз, Мæнтæгаты 
Темыкко, нæ республикæйы хицауады уынаффæмæ гæсгæ, мæ къух 
æвæрын, Уæрæсейы президенты æрцæуыны агьоммæ кæй сразы 
дæн рæстæгмæйы усыл. Уыимæ дзырд дæттын, кæй æххæст кæнд- 
зынæн мæ кæнгæ бинойнагæн йæ алы фæндон, йæ алы домæн дæр. 
Æнæ уæлдай хъаугъайæ æххæст кæндзынæн, мæ кæнгæ ус мæ Уæрæ- 
сейы президентыл аккагæй фембæлыны охыл цæуылдæриддæр ахуыр 
кæна, уыдон» (Темыкко Дзерассæмæ кæсгæйæ баззайы). 
Дзерассæ (хъуыддагхуызæй). Кæс, кæс дарддæр. 
Т е м ы к к о. Мæнмæ хицауадимæ усы кой нæ уыди. 
Дзерассæ. Дæ къухæвæрд уыныс? 
Т е м ы к к о. Уынын æмæ цы? 
Дзерассæ. Гъемæ уæдæ уæлдай рафæрс-бафæрсæй дæ сæр 
мауал риссын кæн. Фæнда дæ, нæ дæ фæнда, уæддæр, цальщмæ 
дæумæ Уæрæсейы президент ссæуа, уæдмæ æз нымад уыдзынæн 
дæ бинойнагыл. 
Те м ы кко (йæ былтæ фесчъил вæййыни). Уæдæ, зæгъыс, рæс- 
тæгмæ мæ ус бауыдзынæ, и? 

Дзерассæ. Контрактыл мæ къухæвæрд дæр ис. 
Т е м ы к к о. Хорз ус, цас дын бафыстой? 
Дзерассæ. Дæ дзыппæй дзы ницы фæхъæудзæн. 
Темыкко. Æз мæ дзыппы кой нæ кæнын. Æхцайыл рæс- 
тæгмæ усæй чи сразы вæййы, ахæмты цы фæхонынц, уый зоныс? 
Дзерассæ. Зонын. Æрмæст, ды цæуылты ахъуыды кодтай, 
уыдонæн дзы сæ кой дæр нæ уыдзæн. Мæнæн мæ хæс у дæу прези- 
денты раз æгьдауджынæй равдисын, æндæр ницы. 
Т е м ы к к о. Ома, Темыкко æнæхсæст, æнæджелбетт у æмæ рав- 
дисынмæ нæ бæззы, и? 
Дзерассæ. Æгьдауджын адæймаг уазæгыл æндæрхуызон сæм- 
бæлы. 
Т е м ы к к о. Уазæгыл... Цымæ дыл мæ хонæг кæцы тигъыл ам- 
бæлд? 
Дзерассæ. Федтай? Дæ иунæг сныхасæй дæр дæ «хæрзæгъ- 
даудзинад» æддæмæ абухы. 
Т е м ы к к о. Мæ дзых дæр мæхи бар нал у? Æппынфæстаг, мæ 
хæдзары дæн! 
Дзерассæ.Æзта — мæ куысты. 
Темыкко. Æгъгъа, уæдæ! Æддагон мыст, дам, мидæггаджы 
феддæдуар кодта! 
Дзерассæ. Ничи дææддæдуар кæны! Кæд дын мæ уынд цы- 
фæнды зын у, уæддæр бафæраз президенты ссыдмæ. Æппынфæс- 
таг æм писмо ды ныффыстай, æз нæ фæлæ. 
Те мыкко. Мæнæн мæ писмойы ус курыны кой нæ уыди! 
Дзерассæ. Æз дæр дæу хуызæн лæгмæ мæ былыцъæрттæ нæ 
хордтон! 
Т е м ы к к о. Афтæ, афтæ!.. Æмбарын дæ райдыдтон. Мæ уынд 
дæ зæрдæмæ нæ цæуы. Дæ куыстæй дæр бынтон разы нæ дæ. Уæдæ 
ам цы кусыс? Кæд мæ фатер фæцыд дæ зæрдæмæ, и? Цæствæлда- 
хæг цы нæ уавæртæй спайда кæндзæн! Президенты ссыдмæ — кæнгæ 
ус, уый фæстæ тæрхондонмæ бадæтт разводмæ æмæ хæдзары æмбис 
дæхи. Раст дæ бамбæрстон? 
Дзерассæ. Ды... Ды лæг нæ дæ! 
Темыкко. Цы, дам, цы? 
Дзерассæ. Ды канд æнæджелбетт нæ дæ, фæлæ ма сæрæй 
дæр дæ бæгъæввад! Мæнæн ахæм уавæрты мæ бон кусын нæу. 
Т е м ы к к о. Табуафси, дуар уартæ уыцырдыгæй ис! 
Дзерассæ {телефоныцургæххæттыгæппæлæрæвæры). Мæнæ 
дын телефоны номыртæ. Дæхицæн сзын кæн, бадзур æмæ кон- 
тракт фехалын кæн. 
Темы кко. Хорз ус! Æз кæд, дæхи загъдау, сæрæй цыфæнды 
бæгъæвад дæн, уæддæр уыйбæрц æмбарын. Мæнæн халын кæныс 
контракт, и? Афтæ дæ фæнды, цæмæй уый фæстæ дзуапп дæр æз 
дæттон, нæ? 
Дзерассæ. Тæппуд! 
Т е м ы к к о. Хорз дхудагæнæг дæ! Сахатырдæг дæр нæма фæдæ 
ам, фæлæ мæ ныридæгæн цы *№{ЩХ&41^* ахæм нал баззад. 
Дзерассæ. Цы ^æ, уымæи æвзæрдæр дын нишр загътон. 
2* 
17 

Т е м ы к к о. Гъемæ, дæ хорзæхæй, цы ма мын нæ бафидис код- 
тай, уыдон мын тагъд-тагьд мæ ныхыл атъæпп кæн, кæннод æз 
тынг æнæвдæлон дæн. Иуæндæс сахатыл мын фембæлд ис горæты 
интеллигенциимæ. Йед мын ис... пресс-конференци! 
Дзерассæ. Цымæпресс-конференцийыбæрцкæмфесгуыхгæ? 
Т е м ы к к о. Уый та, хорз ус, хатыр, фæлæ дæ хæдзары уынаффæ 
нæу. Чи мын дæ,чи, æппынфæстаг? Мæ хæдзармæ æдзæсгомæй æрбаф- 
сæрстай, дæхицæн мæ бинойнаг ацарæзтай, фидистæ æмæ мæ уай- 
дзæфты бын фæкодтай. Дæуæй афтæ, бирæ ма дын быхсдзынæн? Æз 
сæрибар адæймаг дæн æмæ, цы кæнын, уый мæхи бар у, гукк! 
Дзерассæ. Фæдæ? 
Т е м ы к к о. О! 
Дзерассæ. Уæдæ ныр та мæнмæ байхъус. Æрмæст лæмбы- 
нæг. Ды, мæ хур, сæрибар адæймаг уыдтæ, цалынмæ Уæрæсейы 
президентмæ писмо нæ ныффыстай, уæдмæ. Ныр фæци дæ сæри- 
бар, дæхи къухтæй йын йæ къубал баздыхтай. Мæ фарст дæ хæдза- 
ры уынаффæ нæу кæй зæгъыс, уымæй дæр рæдийыс. Нырæй фæс- 
тæмæ дæ алы къахдзæф дæр у мæнæй аразгæ. Æз дыл дæттын дзу- 
апп! Æз кæнын хатдзæг, бæззыс искæимæ фембæлынмæ, æви нæ, 
уый дæр. Æмæ дын комкоммæ зæгьын: ды канд президентимæ нæ, 
фæлæ нырма хайуанимæ дæр нæма бæззыс фембæлынмæ. Стæй 
æмбæлгæ дæр никæимæ фæкæндзынæ, цалынмæ мæн бафæрсой, 
ды цæттæ дæ, æви нæ, уæдмæ. Бамбæрстай дæ уавæр, Темыкко? 
Т е м ы к к о (иудзæвгар æдзæмæй алæууы). Ацу, хорз ус. Ацу мæ 
фæндагæй, курын дæ, ма мæ къæйных кæн дæхимæ. 
Дзерассæ.Æзацæудзынæн. Фæлæкæд иучысыл сæрæйхъуы- 
ды кæныс, уæд дын мæ ацыд цы бæллæхтæ расайдзæн, уый уæддæр 
бамбар. 
Темыкко. Уæдæ, уæдæ! Цæвиттон, нырмæ дæр дæ ныфсæй 
куы цардтæн! 
Дзерассæ. Мæ ныфсæй нæ цардтæ, фæлæ дæм иугæр Уæрæ- 
сейы президент уазæгуаты ссæудзæн, уæд дыл хъуамæ æнæмæнг сæ 
зæрдæ дарой. Кæй кой кæнын, уыдон дын мæн амонын нæ хъæуы. 
Уыдон хъуамæ бæлвырд зоной рагацау дæуæн дæ алы сныхас, дæ 
алы къахдзæф дæр. Мисхалы бæрц дæр дыл хъуамæ дызæрдыг ма 
кæной. Иугæр дыл сæ зæрдæ нæ дарынц... 
Т е м ы к к о. Уæд?.. Дзур, дзур, цы фæсыпп дæ? 
Дзерассæ. Уæддæ бонæй дæ. Нæ дæ рауаддзысты президен- 
ты размæ. 
Т е м ы к к о. Уый та куыд? Ау, нæ сæ бафæрсдзæн, æз уазæгу- 
аты цы лæгмæ ссыдтæн, уый кæм и, зæгъгæ? 
Дзерассæ. Нæсæбафæрсдзæн. Уымæнæмæахæмлæгуыдзæн. 
Темыкко. Ома? 
Дзерассæ. Ома, ома!.. Дæбæсты йææндæр исчи суазæгкæн- 
дзæн. 
, Т е м ы к к о. Кæм? 
Дзерассæ. Ам! Дæ хæдзары. Дæ номæй. Президент дæ цæс- 
гомæй нæ зоны. Цы уæлдай у, дæ ном алкæуыл дæр сбаддзæн. 
18 

Темыкко. Худæгæймарыс!..Æмæуæдæзтацыхъуамæфæуон? 
Дзерассæ. Дæу бафæсвæд кæнынæн цастæ хъæуы? 
Те м ы к ко. Ома, æз куы нæ... уæд мæн... 
Иудзæвгар сагъдауæй баззайы, стæй мæстыйæ диваныл йæ тъæпп фæцæуы. 
Райхъуысы хъæлæс: «Диван хъахъхъæн. Диван хъахъхъæн». 
Темыкко (фæтъæллангласы). Банцай!.. 
Уатмæ тагъд-тагьд фæзыны Сикъо. 
С и къо. Диссагæй цы кæныс, Темыкко! Нæ кæрт нын сфæй- 
лыдтой. Адæмæй, тракторæй, экскаваторæй - иууылдæр гьæйт 
кæнынц. Уæ хæдзары алыварс, дам, уын парк аразæм. Дуне ди- 
динджытæ æмæ бæлæстæ ’рбаластой. Кæрты тæккæ астæу та кæд 
æвæрынц фонтан бæгьнæг сылгоймагимæ! 
Т е м ы к к о. Бæгънæг та цæмæн? 
Сикъо. Æз дæр сæ уымæй афарстон, æмæ, дам, президент 
бæгънæг адæм бирæ уарзы. (Йсе дзых къухæй ахгæны.) Уауу, ничи 
мæ фехъуыста? 
Темыкко (Дзерассæмæбакæсы). Сикъо, ды мауæд та ныууай 
æмæ Фаризæты будкæйæ иу арахъы авг сдав, науæд тæрсын, мæ 
бæгьæввад сæр атæппæт хъуыддæгтæн куы нæ бафæраза. 
Си къо. Фаризæтæн йæ арахъ иууылдæр байстой. 
Т е м ы к к о. Куыд байстой? Æмæ уæд сых цы фæуыдзысты? 
С и къо. Нæ зонын. Йæхи аххос уыд. Фæрсынц æй: дæ арахъ, 
дам, самопал у? Æмæ, дам, куыд самопал у, мæхæдæг æй куы са- 
рæзтон!.. Гъер далæ памперстæ уæй кæны. 
Т е м ы к к о. Дæхимæ ницы ис хæдзары? 
С и къо (аивæй). Бæргæ мæм ис иу авг æмбæхст унитазы дон- 
лæууæны, фæлæ... Иуæй, Хæмыцонимæ хыл дæн, иннæмæй, ацы 
милицæ... 
Т е м ы к к о. Цавæр милицæ? 
С и къо. Нæ дын æй загътон?.. Нæ хæдзар ментытæй бæз-бæз 
кæны. Кæрты - милицæ, подъезды - милицæ, мæнæ дзы дæ дуар- 
гæрон дæр дыууæйæ лæууынц. Мæн йедтæмæ дæм мидæмæ никæй 
уадзынц. 
Т е м ы к к о. Цæмæй бæрæг у? 
С и къо. Нæ сыхаг Митъуш дæм нæмынмæ ссыди, æмæ йæ нæ 
бауагътой. 
Темыкко. Митъуш мæн нæмынмæ?.. Æмæ йын цы кодтон 
уагæры? 
Сикъо. Далæ йын кæрты дæс азы бæрц згæхæрд «Запоро- 
жец» куы лæууыд, æнæ цæлхытæй... Аластой йын æй бырæттæм, 
кæрт, дам, æвидыц кæны. 
Дзерассæ. Сикъо, кæд дæ дзуринæгтæ фæдæ, уæд нæ иучы- 
сыл нæхи бар куы бауадзис. Ныхас нæ ис. 
Сикъо. О, куыннæ, куыннæ... (Фæцсейцæуы.) Хæдæгай, цы 
баистут, цы? 
Дзерассæ. Цæй кой кæныс? 
Сикъо. Зæгъын, кæрæдзи бамбæрстат?.. Темыкко кæд цы- 
19 

фæнды схуыстныхас у, уæддæр йæ зæрдæ хорз у. Ма йæм смæсты 
у, дæ хорзæхæй. 
Темыкко (æлхыскъæй). О, Сикъо, о, баныхас кодтам!.. Хас- 
тæй, фидыдæй — иу бон. Уæрæсейы президент мын къухылхæцæг 
уыдзæн, нæхион та — æмдзуарджын. 
Сикъо (Дзерассæмæ). Гъер федтай, цы хъазаг у... Цæй, мæ- 
нæн — хатыр. (Фæцæйцæуы. Æрлæууы.) Темыкко... 
Т е м ы к к о. Уæуу! 
Сикъо. Ма мæм смæсты ут, фæлæ... Уартæ къæбицы иучы- 
сыл абадон?.. Ма тæрсут, ницы уæ бахъыгдардзынæн... Мæхиуыл 
дуар сæхгæндзынæн æмæ... И, Темыкко?.. Уæдæ цы фæуон, Хæ- 
мыцон мæ хæдзармæ нæма уадзы. Уынджы дæр æррайы бадт куыд 
кæнон. Фæхыл та стæм, уый сых куы бамбарой... Цæсты йæ куыд 
бафтауон, и?.. Темыкко?.. 
Те м ы к ко (йæхицæн дзурæгау). Æмæ, дам, ус ракур... 
Сикъо. Цы? 
Т е м ы к к о. Мæн мауал фæрс ахæм хъуыддæгтæй, Сикъо. Ацы 
хæдзары амæй фæстæмæ мæныл дæр æмæ мæ бæсты дæр дзуапп мæ 
ус... (Дзерассæмæ.) дæ ном цы хуынди? 
Сикъо. Дзерассæ. 
Т е м ы к к о. Хæдзары хъуыдцæгтæн амæй фæстæмæ дзуапп мæ 
ус Дзерассæ дæтты æмæ уый фæрс. 
Сикъо Дзерассæмæ фæрсæджы каст кæны. Дзерассæ æнæдзургæйæ йæ сæр 
разыйы тылд бакæны. 
Сикъо. Бузныг. (Бацæуы къæбицмæ). 
Паузæ. Фæстагмæ Темыкко сысты. Фæцæйцæуы, фæлæ къæсæргæрон æрлæууы. 
Раздæхы. Æрбады. Сысты. Райсы телевизоры пульт. Райхъуысы хъæлæс: «Телеви- 
зор нæма кусы. Телевизор нæма кусы». Темыкко пульт диванмæ фехсы. 
Райхъуысы та хъæлæс: «Диван хъахъхъæн. Диван хъахъхъæн». Темыкко æрба- 
ды æмæ æбæрæг кæдæмдæр нымдзаст вæййы. 
Дзерассæ (æрæджиау). Мæ дзаумæттæ кæм æрцауындзон? 
Темыкко (нæ йæм кæсы). Мæнæ ме ’взаджы цъуппыл! 
Дзерассæ. Бузныг!.. (Иæ дзаумæттимæ архайы.) Æвæццæ- 
гæн дын ус никуы уыди, нæ? 
Т е м ы к к о. Мæ сæрызонд нæма фæцыд. 
Дзерассæ. Бæрæг дыл у. 
Т е м ы к к о. Цымæ цæмæй? 
Дзерассæ. Сылгоймагимæ ныхас кæнын нæ зоныс. 
Т е м ы к к о. Гъемæ Хуыцауæй разы! 
Дзерассæ. Мæн ницæмæй афæрсинаг дæ? 
Т е м ы к к о. Цы ма дæ фæрсон, æнæуи дæр дын хорз æнтысы. 
Дзерассæ. Лæг мын уыди, æви нæ. Нæлгоймагæн йæ фыц- 
цаг фарста уый вæййы. 
Темыкко. Мæнæнта цы уæлдай у, кæд дæм минæвæрттæ не 
’рвитын. 
Дзерассæ. Уыдис мын. 
Т е м ы к к о. Цы? 
20 

Дзерассæ. Уыдис мын лæг, фæлæ бирæ нæ ацардыстæм. 
Т е м ы к к о. Æмæ йæ ме ’фсон кæныс? 
Дзерассæ. Де ’фсон æй нæ кæнын, фæлæ иугæр лæг æмæ 
усыл нымад уыдзыстæм, уæд кæрæдзийæ иучысыл цыдæртæ хъуа- 
мæ зонæм. 
Т е м ы к к о. Гъер дæ цы базыдтон, уый дæр мын фаг у. 
Дзерассæ (фыддæрагæн йæ акомкоммæ ’рбады). Гъемæ уæдæ, 
гьа, къуыттыты бадт кæнæм. 
Паузæ. Темыкко уаты сабырдзинадæй тыхсын райдыдта. 
Темыкко. Æмæ... цы фæци? 
Дзерассæ Чи? 
Темыкко. Дæ лæг, зæгъын, цы фæци? 
Дзерассæ. Алыгъд. 
Т е м ы к к о. Æндæр сылгоймагмæ? 
Дзерассæ. Уæдæмалæггææндæркæдæмфæлидзынц?.. Зонд- 
джын сылгоймагæй, дам, мæ удхæссæг уынын. 
Т е м ы к к о. Æмæ ды дæр, зондджын уæвгæйæ, æдылымæ цы 
смой кодтай? 
Дзерассæ. Æдылы нæу. Адвокатæй кусы. Адæм æм рады лæу- 
уынц. 
Т е м ы к к о. Уæдæ ма йæ цы гуыбынниз хъуыд? 
Дзерассæ. Нæзонын. Сылгоймаг, дам, хъуамæкуклайыхуы- 
зæн уа: рæсугъд æмæ тутсæр. 
Темыкко. Зондджын ныхас. 
Дзерассæ. Ды дæр афтæ хъуыды кæныс? 
Т е м ы к к о. Нæ. Æз сылгоймæгтыл æппындæр нæ хъуыды кæ- 
нын. 
Дзерассæ. Уый дæ низыхатт у? 
Т е м ы к к о (фестъæлфы). Мæ зондахаст! 
Дзерассæ. Хатыр. 
Т е м ы к к о. Ницы кæны. Ахуыр кæнын дыл райдыдтон. 
Дзерассæ. Дæ фатерæн дæр ма тæрс. Мæхицæн ис хæдзар. 
Хорз хæдзар. Афтид, фæлæ - хæдзар. 
Темыкко. Афтид та цæмæн? Цот рауадзынмæ уæ нæ рав- 
дæлд? 
Дзерассæ ныхъхъус. Бæрæг ыл у, цæуылдæр арф кæй ныхъхъуыды кодта, уый. 
Хатыр, мæлæты гуымиры фарст дæ акодтон. 
Дзерассæ. Ницы кæны. Дæхи загъдау, ахуыр кæнын дыл 
райдыдтон. (Паузее.) Ды мын дæхи тыххæй куыд ницы дзурыс? 
Темыкко. Æмæ дын цы радзурон? Кæцæй дæ рарвыстой, 
уым дæ, æвæццæгæн, мæ «личное дело»-имæ базонгæ кодтой. 
Дзерассæ. Мæн сæ дæхи дзыхæй фехъусын фæнды. Цы ку- 
сæг дæ? 
Т е м ы к к о. Нæ уыныс? Бадын. 
Дзерассæ. Уый ныр. Æнæуи та? 
Т е м ы к к о. Портреттæ фыссын. 
Дзерассæ. Нывгæнæгдæ? 
21 

Т е м ы к к о. Портреттæ цыртытыл аразын. Чи амæлы, уыдонæн. 
Дзерассæ.Дæ куыст дæ зæрдæмæ цæуы? 
Т е м ы к к о. Ницы йын у. Сыдæй нæ мæлын. 
Дзерассæ.Æз дæ, мызд цас исыс, уымæй нæ фæрсын. Ни- 
куы дæ æрфæндыд удæгас адæймаджы сныв кæнын? 
Темыкко. Уый президенты ссыдмæ исты бар дары? 
Дзерассæ (бахудсегау кæны). Ницы. 
Т е м ы к к о. Уæдæ дæ рæстæг дзæгьæлы мауал саф. Цæуыл- 
дæрты мæ ахуыргæнинаг куы уыдтæ. Табуафси, æз цæттæ дæн. 
Дзерассæ. Гъемæ хорз. 
Цæлгæнæны дуар уæрæх байгом вæййы. Сикъо дуаргæрон цавддурау лæугæ 
баззайы. Паузæ. 
Т е м ы к к о. Сикъо, ток дæ ныццавта? 
Си къо (дзагьырдзастæй). Уæртæ рудзынгæй кастæн... Мæ ус... 
Милицæ йæ фæкæнынц! 
Т е м ы к к о. Куыд милицæ? Кæдæм? 
Сикъо (кæуынхъæлæсæй). Дзургæ йын кодтон, ма ныффысс, 
исты фыдбылызмæ дын расайдзæн. Гъер марадз!.. 
Т е м ы к к о. Ома, цы ма ныффысс? 
Сикъо. Писмо ныффыста Амырычы президентмæ. Темык- 
ко, дам, Уæрæсейы президенты куы æрхуыдта, уæд мах цæмæй 
æвзæрдæр стæм... 
Æртæйæ дæр иудзæвгар æгуыппæгай аззайынц. Æрæджиау Дзерассæ æмæ 
Темыкко, цыма ныхас бакодтой, уыййау уыцы иу рæстæг ныххудынц. 
Сикъо (æршндæгæй). Сымахæн худæг у, ай-гъай. Хæмыцон 
сахат дæр нæ бафæраздзæн ахæстоны. Уый куы никæимæ фæхыл 
уа, уæд йæ уд схаудзæн. 
Т е м ы к к о. Ма йын тæрс, Сикъо, ахæстоны бирæ адæм бады, 
искæимæ хыл кæндзæн. 
С и къо. Æмæ йæ «одиночкæ»-йы куы бакæной, уæд та?.. Цы 
чындæуа?.. 
Дзерассæ. Ма тæрс, Сикъо. Писмойы тыххæй нырма ахæс- 
тоны никæйы сбадын кодтой. 
С и къо. Хæмыцоны сбадын кæндзысты. Писмойы тыххæй куы 
нæ уа, уæддæр сын уый мацы фыдбылыз сараза, уый гæнæн нæй. 
Айразмæ далæ нæ участковыйы фындз куы асаста, уæддæр дæс мины 
бафыстон, цæмæй хъуыддаг сæхгæной. Темыкко, ды уæддæр фенд- 
джын адæймаг дæ, цыртытæ аразыс, милицæйы дын зонгæ нæй? 
Т е м ы к к о. Милицæ, Сикъо, сæ цыргытæ мæныл не ’ууæндынц. 
С и къо. Уæдæ ма куыд акæнон?.. Иæд та... Лæг æмæ ус ахæс- 
тонмæ куы бахауынц, уæд, цымæ, иу камерæйы фæбадынц? Ис- 
кæйы фæнæмин æмæ... 
Дзерассæ. Хицæнтæй, Сикъо, хицæнтæй. 
С и к ъ о (æрхæндæгæй). Хицæнтæй, зæгьыс?.. Хъыгаг у. Цæуон æмæ 
сын мæ уæрджытыл æрлæууон, кæд ын фæтæригъæд кæниккой. 
Сикъо фæцæйцæуы, фæлæ дуаргæрон хæрхæмбæлд фæвæййы Хъазыбегыл. 
Дыууæйæ дæр сæ кæрæдзи æнæнхъæлæг бакъуырынц. 
22 

Хъазыбег (Сикъойы ассонæгау кæны). Хуыцауыхæй, къæхты 
бын цы ралли-балли кæныс, уый бæрæг дын нæй! 
С и к ъ о. Бахатыр кæн. 
X ъ а з ы б е г. Цы хабар у, цымæ? Пыхс дæ сæрыл кæдæм хæссыс? 
С и къо. Омæ... ахæстонмæ тагьд кæнын æмæ дæ æнæбары... 
Хъазыбег. Кæдæм, кæдæм? Ахæстонмæдæхи къахæйзгьорыс? 
Дзерассæ. Хъазыбег, Сикъойæн йæ бинойнаджы милицæ 
акодтой, хъуыддаг куы равзарис, науæд лæг тыхсы. 
Хъазыбег. Тыхсы, йа? (Сикьомæ) Дæ бинойнаджы дын ми- 
лицæ нæ акодта, Къæдзæхы-фырт, фæлæ æз. Мæ къухыл дæр ма 
мын дæндагæй фæхæцыд, йæ къабазыл ын куы рахæцыдтæн, уæд. 
Куыдз дæ хæдзары дарыс, уæд ыл намордник бакæн! 
Сикъо. Курын дæ, æмæ мын мæ бинойнаджы ма ’фхæр!.. 
Хъазыбег. Кæс-ма йæм, кæс, цы ’взагæй сдзырдта!.. Къæ- 
дзæхы-фырт, чи кæй бафхæрдта, уый нырма равзарын хъæуы. Иу 
сæрниз нын фаг нæу, уый та ма мын Амырыкмæ ныффыста: «Ссу, 
дам, дæ бæрзонддзинад, мистер президент, махмæ уазæгуаты!..» 
Æррадонмæ дын æй аласын кодтон. 
Дзерассæ. Æррадонмæ та цæмæн? 
Хъазыбег. Иугыццылынйæгайкæтæбаздухдзысты,стæйдæм, 
Къæдзæхы-фырт, дæ бинойнаг, пакъуы базау, фæлмæнæй зындзæни. 
Сикъо. Уый... Уый æнаккаг ми у, æмбал булкъон! Мæ би- 
нойнагæрра нæу!.. Темыкко, ды-ма йын æй уæддæр бамбарын кæн!.. 
Мæнæ диссæгтæ! Кæм цæрæм, кæм?! 
Хъазыбег. Æгъгъа! Гъер дæхи ’взагæй сдзырдтай! Фехъуыс- 
тат æй? Кæм, дам, цæрæм, кæм? Правокатор! 
Сикъо. Чи, æз?! 
Хъазыбег. Ды, ды! Ахæм куы нæ уаис, уæд мæнæ Мæнтæ- 
джы-фыртæн нозтджынæй писмо нæ ныффыссын кодтаис Уæрæ- 
сейы президентмæ. Уый дæм фаг нæ фæкаст, фæлæ ма дæ усы дæр 
бандзæрстай, цæмæй Амырычы президенты уæхимæ фæхона! Ды, 
Къæдзæхы-фырт, æвзæрстыты рæстæг дæр нæхи президенты ныхмæ 
схъæлæс кодтай! 
Сикъо (æнæбары). Цæмæй йæ... базыдтай?! 
Хъазыбег: Мæ куыст ахæм у! Æз, мæ хур, мæ уарзон Ирыс- 
тоны æдасдзинад хъахъхъæнын. Гъы, ничи йæм хъусы, кæм, дам, 
цæрæм,кæм? 
Дзерассæ. Æгъгъæд нæма у? 
Хъазыбег. Нæма!.. Мæнæ Уæрæсейы президент фæстæмæ 
аздæха, стæй мæм-иу уæд фæкæсут! Кæм, дам, цæрæм, кæм? Æрæ- 
мысдзыстут ма уæ дзæнæтон цард, багьæцут! 
Дзерассæ. Дæхиуыл æрхуд! 
Хъазыбег. Цы, цы, цы?.. Æгъгъа, уæдæ! Ды дæр ма мæм не 
скъæу-къæу кодтай æмæ марадз!.. Уый бæсты-ма мæнæ Мæнтæ- 
джы-фыртимæ уæхи арæвдз кæнут, хицау уæм æнхъæлмæ кæсы. 
Т е м ы к к о. Цавæр хицау? 
Хъазыбег. Куыд цавæр? Уæллаг! Аныхас кæнын æй фæнды 
сымахимæ. Фена уæ. Йæ адæмæй Уæрæсейы президентимæ чи ныхас 
23 

кæндзæн, уымæ æркæсын нæ хъæуы? Йæ хъуыдытæ уын зæгьдзæн, 
йæ фæндтæ, йæ ныстуан. 
Т е м ы к к о (йæ ныхас ын айсы). Хи куыд дарын хъæуы, прези- 
дентæн йæ кæцы къух исгæ у. 
Хъазыбег.О! Уый нæ куысту, хæрзконд! (Дзерассæмæ.) Куыд 
у ацы лæг? Нæ нæ фæхудинаг кæндзæн? 
Дзерассæ (Хъазыбегмæ). Мæнæ уæ контракт. Æз ацы хъаз- 
тæй нал хъазын. 
Хъазыбег (йæ дæндæгтæ базыхъхъыр кæны). Браво, браво!.. 
Сæрæстыр сылгоймаг!.. Æвæццæгæн дæ æрбайрох, цæуыл баныхас 
кодтам, уый. Дæ зæрдыл дын æй æрлæууын кæнон? Табуафси! Ды 
махмæ фæкæсдзынæ, мах та дын дæ фырты Сыбыры бинаг къæйæ 
сласдзыстæм. Æрхъуыды йæ кодтай? Махæн, мæ хуры чысыл, нæ 
бон иннæрдæм дæр у. Сыбыры тагъд хъуына кæны алцыдæр. Цæй, 
цы ныхъхъус дæ? 
Сикъо (Темыккомæ, аивæй). Дæ æрмкъухтæ та кæм сты? 
Т е м ы к к о. Уæртæ мæ кусæн дзаумæттимæ, цы сæ кæныс? 
Сикъо тагьд-тагьд бауайы дзаумæтты скъапмæ. Райсы дзы иу чъизи æрмкъух, 
бацæуы Хъазыбегмæ æмæ йын æрмкъухæй йæ уадул бацæвы. 
Сикъо. Гъа, уый дын ме ’рмкъух! Кæд æцæг интеллигент 
хоныс дæхи, уæд дæ кад бахъахъхъæн! Хонын дæ дуэльмæ! (Æрмкъух 
æм баппары.) Сæумæрайсом Терчы был фембæлдзыстæм, салда- 
фон! 
Хъазыбег (исдуг сагъдауæй аззайы, стæй мæстæлгъæд худт 
бакæны). Артист!.. Быдзæу хъæбатыры роль хъазынмæ рахъавыд! 
Дуэль, и?Хæрзконд, дæ хъазт æмбыд пъамидоры аргъ дæр нæу, 
афтæмæй мæ кад æрдомдтай! Комедиант!.. Ме ’мсæр уал суы, стæй 
уæд дзурдзыстæм! (Дзерассæ æмæ Темыккомæ.) Сымах мауал цоп- 
пай кæнут, арæвдз ут, æз уæм кæрты банхъæлмæ кæсдзынæн. 
(Ацæуы.) 
Паузæ. 
Дзерассæ (æрæджиау). Æз нæхимæ ацæуон. Хатыр уæ ку- 
рын, сымах дæр ма масты хай фестут. (Йæ дзаумæттæ æмбырд кæны.) 
Те м ы кко. Дæ фырт... Сыбыры цы архайы? 
Дзерассæ. Цы уæлдай у? 
Т е м ы к к о. Ахæстоны бады, нæ? 
Дзерассæ. Уый ацы хъуыдцагмæ ницы бар дары. Хорзæй 
баззайут. 
Темыкко. Фæлæуу!.. Мæн президентимæ фембæлын хъæуы 
æнæмæнг. Мæнмæ цас дзуринæгтæ уыдзæн, уый зоныс?.. Цом, хорз 
ус, цом æмæ байхъусæм уæллагмæ дæр. Симгæ, уæд симгæ! 
Темыкко æмæ Дзерассæ ацæуынц. Сикъо уаты астæу иудзæвгар ацоппай 
кæны, стæй мæстыйæ диваныл ныххауы. Райхъуысы иугæндзон хъæлæс:. «Диван 
хъахъхъæн. Диван хъахъхъæн. Диван хъахъхъæн». 
Сценæ æрталынг вæййы. 
24 

ДЫККАГ АРХАЙД 
ÆРТЫККАГ НЫВ 
Дыккаг нывы бынат. Уаты — Темыкко æмæ Дзерассæ. Сылгоймаг 
Темыккойæн амоны хи дарыны æгьдæуттæ. Темыкко æнæбары фæзмыны, Дзерас- 
сæ йын цы амоны, уыдон. 
Дзерассæ. Уалынмææрбахызтысты президенты хъахъхъæн- 
джытæ. Ды лæууыс æмæ сæм дæ мидбыл худыс. 
Темыкко. Хъахъхъæнджытæм та худын цæмæн хъæуы, уæд 
та мæ æрра фæхуыдтой. 
Дзерассæ. Ма тæрс, уыдон ахæм хъуыддæгтыл ахуыр сты... 
Дæ мидбыл худыс... Хорз. Хъахъхъæнджыты фæстæ ’рбазындысты 
нæхи хицауад... Дæ цæсгом цы фенцъылд ис? 
Темыкко. Уæдæ уыдонмæ бахуд æмæ банхъæлой, Темык- 
койæн йæ цард йæ гуыбыны нал цæуы æмæ фырхудæгæй гуыбын- 
дихтæ кæны. 
Дзерассæ. Омæ уый æгьдау у, этикет. 
Темыкко.^Æххормаггуыбынæй мидбылхудт кæдæй нырмæ 
с’æгъдау ис?.. (Йсе дæндæгтæ базыхъхъыр кæны.) Гъа, кæд сын мæ 
мидбылхудт афтæ ’хсызгон уыдзæн, уæд. 
Дзерассæ. Уалынмæфæзындыстыжурналисттæ,телеопера- 
тортæ, пресс-службæйы хайад, секретариат, офицалон протоколы 
минæвæрттæ... 
Т е м ы к к о. Дæ Хуыцаумæ скæс, цас сты! Утæппæт адæм ацы 
уаты цæугæ та куыд бакæндзысты? 
Дзерассæ. Ууыл дæ сæр ма риссын кæн, уæлдай адæймаг 
дзы нæ фендзынæ. Дарддæр. Фæзындысты цалдæр министры, семæ 
нæхи хицау дæр. Ды дæ мидбыл худыс, бацыдтæ нæхи хицаумæ, 
ахъæбыс ын кодтай... 
Т е м ы к к о. Хъæбысæй дын ницы ныфс æвæрын. 
Дзерассæ. Цæуыннæ? 
Т е м ы к к о. Нæлгоймагæн мæ куыд хъæбыстæ кæнын кæныс? 
Кæд дын йæд нæ дæн... 
Дзерассæ.Æз дын нæлгоймаджы кой нæ кæнын! Хицауæн 
этикетмæ гæсгæ ахъæбыс кæнын æмбæлы æмæ дын куыд амонын, 
афтæ кæн. 
Т е м ы к к о (цыма хъæбыстæ ксены, афтсе). Гъа, гъа, гъа!.. 
Дзерассæ. Гъеруый цавæрхъæбысу?..Æрлæуу-мафæстæмæ 
дæ бынаты. Гъер лæмбынæг кæс! Æз —хицау, æрбахызтæн дуарæй, 
ды дæ мидбыл бахудтæ, æрбакъахдзæф мæм кодтай æмæ мын хъæ- 
быс кæныс. Цы мæм кæсыс, ахъæбыс мын кæн. 
Т е м ы к к о (Дзерассæмæ кæсгæйæ баззайы). К-куыд, ахъ-хъæбыс?.. 
Дзерассæ. Куыд вæййы, афтæ! Дæ дунейы никуы никæмæн 
ахъæбыс кодтай, æви? 
Т е м ы к к о. Чи?!. Æз?!. Хъæбыс та куыннæ!.. (Бацæуы Дзерас- 
ссемсе семæ йын ныхъхъæбыс кæны). Æгъгьа, уæдæ! 
Паузæ. 
25 

Дзерассæ (æрседжиау). Хорзлæг, цымадæхъæбысæгæрдæргь- 
вæтин рауад, афтæ дæм нæ кæсы? 
Те м ы к к о (йæхи Дзерассæйæ атоны). Хатыр... Æз дын, куыд 
хицауæн, афтæ... Уæллæй, мæ сурхид мын акæлын кодтай... 
Хъæбыстæ — йæдтæ... Гъер дзы уыдон кæцырдæм хъæуынц, мæгьа... 
Лæгæй йæд саразтат! Хъæбыстæ, хъæбыстæ... 
Дзерассæ. Хорз! Фесты хъæбыстæ! 
Т е м ы к к о (йæ хид ссерфы). Хуыцауæй разы! 
Дзерассæ. Ахъæбыс кодтай хицауæн, райстай министрты 
къухтæ æмæ æмдзæгьд кæнын райдыдтай. Дæумæ гæсгæ иннæтæ 
дæр æмдзæгьд кæнынц. 
Т е м ы к к о. Æмдзæгьд та дзы цæмæн хъæуы? 
Дзерассæ. Æгъдау афтæ амоны. Ома, афон у президентæн 
мидæмæ ’рбахизынмæ. Æмдзæгъд кæныс, дæ мидбыл худыс. 
Уалынмæ æрбахызтис... 
Уатмæ ’рбахизы Сикъо. 
С и к ъ о. Æмбæлы уæм? 
Т е м ы к к о. Мидæмæ, мидæмæ, господин президент! (Сикъойы 
къух райсы, тилы #<æ.)Алыбон æгас нæм цу æмæ Ирыстоны зæхмæ 
фарнхæссæг фæуы! Мидæмæ нæм рахиз, нæ цæхх, нæ къæбæрæй 
нын саход! 
Сикъо. Темыкко, исты кодтай?.. 
Дзерассæ. Сикъо, ды дæр хъыгдарыны хос йедтæмæ куыд 
ницы дæ! Нæ нæ уыныс, кусгæ кæнæм! 
С и къо. Бахатыр мын кæнут, уæдæ цы фæуон? Нал мæ куыст- 
мæ уадзынц, отпуск, дам, дæ арвыстам, налхæдзарон дæн. 
Т е м ы к к о. Цы бадæ Арсæмæгæй? 
Сикъо. Хъазыбегæн мæ хабæрттæ фæкодтон æмæ, дам, рав- 
зардзыстæм хъуыддаг. Хæмыцоны мын рауадзын кодта æррадонæй. 
Темыкко (Сикъомæ æдзынæг кæсы). Дæ цæсты бын та цы 
кодта? 
Сикъо. Цы хъуамæ кæна?.. Хæмыцоны æррадонæй куы ра- 
цæй кодтон, уæд мын иу ныммырхта. Дæу тыххæй, дам, фенамонд 
дæн царды. Бахатыр кæнут, æз уал уартæ къæбицы абаддзынæн. 
(Цæлгæнæнмæ фæцæйцæуы). 
Дзерассæ. Сикъо. 
Сикъо. И? 
Дзерассæ. Дæ бинойнагмæ æррадонмæ афтидæй бацыдтæ? 
Сикъо. Кæцæй! Уартæ йын тигъыл чебуректæ алхæдтон. 
Дзерассæ. Искуы йын, Сикъо, дидинджытæ балæвар код- 
тай? 
Сикъо. Дидинджытæ?.. Цæмæн?.. 
Дзерассæ. Афтæ, æнæуи. Зæрдæлхæнынæн. Бауырнæд дæ, 
æхсызгон ын уыдзæн. 
. Сикъо. Æхсызгон, куыннæ! Иухатт ын, æнæ йæхи бафæрс- 
гæйæ, йæ гуырæнбонмæ вазæ балхæдтон æмæ мын æй мæ сæрыл 
æркодта. Æхца, дам, дзæгъæлы цы хардз кæныс! 
26 

Дзерассæ. Вазæ, Сикъо, дзаума у, дидинæг та уæддæр сыл- 
гоймагæн æндæр цыдæр у. Уый зæрдæйы ахаст бæлвырдгæнæн у. 
Бафæлвар-ма, уæдæ, кæддæра дæм йæ зæрдæйыуаг нæ раивид. 
С и к ъ о. Мæнæ гьер æви? 
Дзерассæ. Гъер дæр уæд. 
Сикъо (ныхьхъуыды кодта). Нæ зонын, нæ зонын... Темык- 
ко, ды та куыд хъуыды кæныс, ды уæддæр фендджын адæймаг дæ, 
цыртытæ аразыс. 
Т е м ы к к о. О, мæн дзы бафæрс! Цæвиттон, æз дидинджытæ 
лæвар кæнгæйæ куы базæронд дæн!.. Фондзыссæдз хатты дын загъ- 
тон, дæ усы дæ сæрыл бадын ма уадз! Афонмæ йæм дæ тымбыл 
къух куы равдыстаис, уæд дын дидинджытæ йæхæдæг лæвар кæ- 
нид! Сылгоймаг тæрсгæ куы нæ кæна, уæд сæрмæ хизы, гукк! 
Сикъо (Дзерассæмæ, паузæйы фæстæ). Сылгоймаг цавæр ди- 
динæг фылдæр уарзы, цымæ? 
Дзерассæ (бахуды). Рæсугъд. 
Си къо. Иухатт ма бафæлварон, Темыкко, стæй йын, мæ мад, 
мæ фыдыстæн... 
Темыкко. Дæ мад, дæ фыдыстæн, ныртæккæ та дæ ардæм 
хъæуы рæсыд былтимæ. 
Дзерассæ. Бафæлвар, Сикъо. Дидинджыты ныхмæ нырма 
ницавæр сылгоймаг фæлæууыд. 
С и къо. Уæллæй, æнæ бафæлваргæ мын нæй (Темыккомæ ба- 
дзагъул кæны) мæнæ Темыккойы фыддæрагæн! (Рæвдзгомау ацæуы). 
Т е м ы к к о (Сыкъойы фæстæ кæсы).1\ътæ мæгуыр лæджы цы 
æрра кæныс, уымæй дæ бафæрс! Гъер ма йын Хæмыцон дидин- 
джытæ дæр нæ фæкодта йæ сæрыл! 
Дзерассæ (йæхицæн дзурæгау). Æвæдза, Сикъойы бинойнаг 
тынг тæхудиаг у. 
Т е м ы к к о. Цымæ цæмæй? 
Дзерассæ. Цæмæй, уый банкъарын хъæуы, ныхæстæй йын 
бамбæрæн нæй. 
Т е м ы к к о. Цæвиттон, Сикъойы бинойнаг цæмæй амондджын 
у, уый банкъарынмæ хъуамæ æз дæр ус ракурон, нæ? 
Дзерассæ. Уый банкъарынæн ус курын æнæмæнг хъуыддаг 
нæу. Адæймагæн рæсугъддзинад йæ уды мидæг куы нæ уа, уæд ын 
дæс усы дæр йæ зондахаст нæ аивдзысты. 
Темыкко. Æнхъæлдæн æмæ Сикъо дæ зæрдæмæ фæцыди. 
Уæд та йын бакой кæнин æмæ Хæмыцоны фæуадза. 
Дзерассæ. Хорз лæг, смæсты дæм уаин, фæлæ тæрсын, куы 
нæ та мæ бамбарай дæ цыбыр зондæй. 
Темыкко. Уæдæ, уæдæ! Дæу бамбарынæн цыппар институ- 
ты каст фæуын хъæуы! 
Дзерассæ. Мæн бамбарынæн адæймагуæвын хъæуы, æндæр 
ницы. Æмбарыс, адæймаг! 
Т е м ы к к о. Адæймаг!.. Æмæ уæдæ æз, дæумæ гæсгæ, чи дæн — 
маймули? 
Дзерассæ. Ды, чи зоны, хорзадæймагдæ. Чи зоны...Æрмæст 
27 

дæ хорздзинад, цæмæндæр гæсгæ, дæхицæн дæр нæ хъæр кæныс. 
Æнæнхъæлæджы дын куы раргом вæййы, уæддæр æй æваст амбæх- 
сыс, цыма дзы цæмæйдæр æфсæрмы кæныс, уыййау. Хорз адæй- 
маг уæвын худинаг никуы уыд. 
Темыкко. Цымæ цы хоныс хорздзинад? Искæйы цæстмæ 
кæнгæ митæ аразын, æви мидбылхудгæ æмдзæгьд кæнын? Нæ, мæ 
хур акæнай, æз ахæм хорздзинæдтыл ахуыр нæ дæн. Æз фæлтау 
цыртытыл нывтæ кæндзынæн, уый царды æцæгдзинадмæ хæстæг- 
дæр лæууы. 
Дзерассæ. Иу фарста дæм раттон? 
Т е м ы к к о. Цы ма мæ фæрсыс, уæддæр мæм æй ратдзынæ. 
Дзерассæ. Искуы дæхи амондджынæй банкъардтай? 
Т е м ы к к о. Ай-гьайдæр! 
Дзерассæ. Кæд? 
Т е м ы к к о. Кæд?.. Кæд?.. Куыд кæд?.. (Æнæнхъæлæджы хьуы- 
дыты аныгъуылы, бæрæг у, цыдсер æрæмысыныл ксей архайы, уый.) 
Боныг нæ фыссын, æндæр дын сæ æрхъуыды кæнин. Кæд мын 
ницуал амоныс, уæд уал æз мæ фæллад суадзон. 
Дзерассæ (бахудæгау ксены). Мæ фарстæн мын дзуапп нæ 
радтай. Суадз дæ фæллад. Æз дæр уал цæуон. Райсоммæ цæттæ у. 
Т е м ы к к о. Хорз, ахсæв дæр нал схуысдзынæн. 
Дзерассæ. Хæрзæхсæв. 
Темыкко. Дæ хорзæхæй. (Дзерассæ ацæуы.) Ахæм ма зын- 
дзырд сылгоймаг уыдзæн!.. Сæрибар, сæрибар, дæ мад макуы амæ- 
ла, сæрибарæн дзы æмбал нæй! 
Темыкко йæ уæлæдарæс ласынмæ фæци. Пинджак иуырдæм фехсы, гал- 
стук иннæрдæм, йæ хæдон ласгæ, хинайæнмæ бацæуы æмæ йæ хъæрæй зард 
уырдыгæй райхъуысы. Уыцы рæстæг уатмæ ’рбахизы Дзерассæ. Темыкко заргæ 
рацæуы хинайæнæй, йæ цæсгом хисæрфæнæй сæрфгæ, Дзерассæйы куы ауыны, 
уæд æндзыгæй аззайы. 
Т е м ы к к о. Уауу! 
Дзерассæ. Бахатыр кæн, дæ хорзæхæй. 
Т е м ы к к о (æрседжиау). Хорз ус, уæхимæ цæуинаг нæ уыдтæ? 
Дзерассæ. Нæ мæ уадзынц. 
Т е м ы к к о. Чи? 
Дзерассæ. Милицæ. Кæртæй мæ фæстæмæ раздæхтой. 
Т е м ы к к о. Цæмæн? 
Дзерассæ. Ахæм бардзырд, дам, нын радтой. 
Т е м ы к к о. Цахæм бардзырд? 
Дзерассæ. Цæмæй æз ам баззайон. 
Темыкко. Куыд баззайай?! Мæнæ Царциатæ!.. Бынтондæр 
сæ цæсгом бахордтой æви? (Рæвдзгомау бацæуы телефоны аппа- 
ратмæ, сисы хæтсел, байхъусы.) Нæ кусы. Абад-ма иу-чысыл, æз 
милицæйы афæрсон, ахæм æдылы бардзырдтæ чи дæтты, уымæй. 
(Фсецсейцæуы). 
Дзерассæ. Темыкко! 
Т е м ы к к о. Цы ма? 
Дзерассæ. Дæуæлæ исты ’рбакæн, бæгънæгæй кæдæм цæуыс? 
28 

Темыкко. Уауу!.. (йæ хæдон кæнынмæ фæвæййы.) Ныртæк- 
кæ... Ныртæккæ сæ... Ссардтой мын ахæстон... Сылгоймаг йæ хæ- 
дзармæ тагъд кæны æмæ йæ ауадз. Бардзырд, дам... 
Дзерассæ. Дæхицæн уæлдай фыдæбон ма кæн. Уыдонæн 
иугæр бардзырд ис, уæд семæ дзæгьæлы у быцæу кæнын. 
Темыкко. Уæдæ дæ зæрды цы ис? Ахсæв ам баззаинаг дæ?! 
Дзерассæ.Ам баззайынмææз дæр мæ былыцъæрттæ нæ хæ- 
рын, фæлæ, æвæццæгæн, æндæр гæнæн нал ис. 
Темыкко. Мæнæ диссæгтæ!.. Омæ... Омæхуысгæта кæм кæн- 
дзынæ? Иу уат йедтæмæ мæм нæй. 
Дзерассæ. Исты амæлттæ кæндзыстæм, цы сдиссаг дæ?! 
Те м ы кко. Æз мæ хуыссæнуат никæимæ дихгæнинаг дæн! 
Дзерассæ. Æз дæр дæм гæппæй нæ лæууын. 
Т е м ы к к о. Мæнæ Хуыцауы гæрах! Гал дæ, хъуг дæ — уæддæр, 
дам, ныззай! Ныр ахсæв ам куынæ баззайай, уæд мæм Мæскуыйæ 
уазæгуаты нал ссæудзысты, куыд дæм кæсы? Æви ус кæмæн нæй, 
уый президентимæ ныхас кæныны аккаг нæу? Ау, æдылы æнхъæл 
ын стут, нæ йæ бамбардзæн, адон иууылдæр кæнгæ митæ кæй сты, 
уый? Цæмæ дзы хъæуы хъæбыстæ æмæ къухæмдзæгьд? Æрбацæуæд 
æмæ йыл адæммыггаг сæмбæлдзыстæм, зынаргь уазæгыл куыд сæм- 
бæлынц, афтæ. 
Дзерассæ. Иу фарста та дæм радтон? 
Т е м ы к к о. Цы? 
Дзерассæ. Хъыг дын цы уыди: мæн кæй нæ уадзынц, уый, 
æви дæ хæдзары кæй баззайдзынæн, уыцы хабар? 
Темыкко. Æмæ сæ цы уæлдай ис? 
Дзерассæ. Ис. Тынг хорз æй æмбарыс, æз ардæм демæ цæ- 
рынмæ нæ, фæлæ кусынмæ кæй æрбацыдтæн. Мæ фырт зын уавæ- 
ры ис æмæ мын ныфс бавæрдтой феххуыс кæнынмæ. Ау, лæг ма 
калм куы фæдары иуцасдæр йæ роны, уæд ды адæймаг куы хуый- 
ныс!.. Бафæраз уыцы гыццыл рæстæг æмæ мæ уый фæстæ дæ цæс- 
ты кæронæй дæр нал фендзынæ. Хъæбыстæ æмæ дæ къухæмдзæгь- 
дыл дæр мæ фырхъалæй нæ ахуыр кæнын. Зонын æй, никæйы хъæ- 
уынц, фæлæ æгъдау афтæ амоны, алчи дæуау схуыст адæймаг нæу. 
Уæвгæ, демæ... (Йсе зæрдæ бауынгæг вæййы æмæ ныхас нал сфæразы.) 
Т е м ы к к о (æрæджиау). Дон дын рахæссон?.. Зæгьын, дон дын 
рахæссон?.. 
Дзерассæ (цæхгæр). Нæ мæ хъæуы! 
Паузæ. 
Темыкко. Уæд та... Кæмдæр балкъоны йæдтæ уыд... кар- 
тæфтæ... Æххормаг дын кæд у?.. 
Дзерассæ. О, дæумæ исты скомдзаг кæн æмæ мын æй уый 
фæстæ мæ цæстмæ дарай. 
Темыкко. Цæй, бынтон мæ куы ныммам кодтай!.. Æцæг, 
æцæг, афыцон картæфтæ? Мæхицæн дæр фырæххормагæй мæ гæк- 
куыри схауы. 
Дзерассæ (аивæй йсецæссыгтæ асæрфы, сысты). Кæм сты дæ 
картæфтæ, æз хæринаг скæнон. 
29 

Темы кко. Нæ, нæ, бад, æз сæ мæхæдæг афыддзынæн. 
Фатеры дуар уæрæх байгом вæййы, æмæ дзы райдзаст цæсгомимæ фæзыны 
Сикъо. 
С и к ъ о. Нæма схуыссыдыстут? 
Темыкко(мæстыйæ). Дæ Хуыцауы хатырæй, комендантæй 
кусыс, æви ныл слест кæныс? 
Сикъо.Ды бахатыр кæн, Темыкко, æз мæнæ Дзерассæмæ 
æрбауадтæн. 
Т е м ы к к о (фестъæлфы). Райсом дæр ацы къуырийæ у, Сикъо, 
фендзынæ ма йæ! 
Си къо. Нæ, нæ, ныртæккæ йын æй куы нæ зæгъон, уæд мæ 
уд схаудзæн! 
Т е м ы к к о. Марадз, срæцугь æй, уæдæ, науæд æцæгдæр дæ уд 
хауы. Æз уæ нæ хъыгдарын? 
С и к ъ о. Нæ, нæ, Темыкко, лæуу, уадз æмæ йæ ды дæр фехъусай! 
Т е м ы к к о (æлхыскъæй). Стыр бузныг, æгайтма мæ мæ хæдза- 
рæй не ссурыс. 
Дзерассæ. Исты хабар æрцыд, Сикъо? 
Сикъо. Æрцыд, Дзерассæ, æрцыд! Мæныл иу-дæс азы бæрц 
дæр ахæм хорздзинад нæма æрцыд! 
Дзерассæ. Уагæры дæ афтæ чи самондджын кодта, дæ цæс- 
гом фырцинæй цæхæртæ куы калы. 
С и къо. Чи куы зæгьай, уæд ды, Дзерассæ, ды! 
Дзерассæ. Æз?! 
Т е м ы к к о. Æгъа-уæдæ!.. 
Сикъо (йæ ныхас ын айсы). Фæлæуу-ма, Темыкко, дуне рæ- 
сугъд ныхæстæ æрхъуыды кодтон æмæ мæ ферох уыдзысты. Цы- 
бырдзырдæй, чи уыдтæн æз абоны уонг? Ничи! Æнæбон, æнæныфс, 
æнамонд адæймаг. Ныр та? Иунæг бон дæ нырма ам, Дзерассæ, 
фæлæ æз ныридæгæн булкъоны дуэльмæ фæхуыдтон, мæ усы æрра- 
донæй раластон, хицауадмæ ссыдтæн æмæ сын мæ хъæстытæ фæ- 
кодтон. Фæлæ сæйрагдæр... Нæ зонын, куыд æй зæгъон, мæ карæ- 
нæн ахæм ныхæстæ нæ фидауы,фæлæ... Цыбырдзырдæй, мæ амонд 
мын фæстæмæ раздæхтай! 
Те м ы кко (фесхъиуы). Уром, уром, Сикъо, трамвай не скъæ- 
рыс, мыййаг, цы дзурыс, ууыл хъуыды кæн! 
Сикъо. Фæлæуу-ма, Темыкко, мæ хъуыры цы абадыс, уый 
бæрæг дын нæй, мæ дзуринæгтæ мын бауадз кæронмæ зæгъын! 
Т е м ы к к о. Дæ дзуринæгтæ, Сикъо, ацу æмæ дæхи усæн фæ- 
дзур, искæйы усимæ дæ ницы хъуыддаг ис! 
Дзерассæ. Бауадз-ма йæ æцæгдæр, уæд та цы зæгъинаг у. 
Т е м ы к к о. Цы хъуамæ зæгъа, лæгæн йæ зонд фæцыд æмæ 
дын æдылы ныхæстæ кæны, нæ йæ хъусыс? 
С и къо. Гъер, марадз, цы дзырдтон, уый мæ нæ ферох ис! 
Дзерассæ. Цыдæр амонды кой кодтай, Сикъо. 
Сикъо. О, æмæ дын уый дзырдтон. Ды мын куыддæриддæр 
загЪтай, афтæ бакодтон. Балхæдтон дидинджытæ æмæ сæ не 
’фсинмæ бахастон. Тæрсгæ-ризгæ йæм сæ балæвæрдтон, æнхъæлд- 

тон, ныртæккæ та мын сæ мæ сæрыл фæкæндзæн. Уалынмæ дын 
диссаг! Хæмыцон дидинджытæ райста, йæ цæсгоммæ сæ схаста, 
æмæ дын йæ цæссыг куы æрæзгьæлид! Гъе стæй мын ныхъхъæбыс 
кодта, æмæ, гъайдæ-гъа, богъ-богъæй кæуыныл схæцыд! 
Т е м ы к к о (джихæй кæсы Сикъомæ). Æндæр ницы? 
С и къо. Æмæ уый, дæумæ гæсгæ, ницы у? Дæс азæй фылдæр 
æз Хæмыцонæй лæгъз ныхас нал фехъуыстон. Уый чи зыдта, æмæ 
дидинджытæн ахæм тых ис! Бузныг, Дзерассæ, никуы дын æй фе- 
рох кæндзынæн! 
Æваст Темыккойыл худæг бахæцы. Лæг йæ худынæй нал æмæ нал æнцайы. 
Темыккойы худынмæ æнæбары худын райдайы Сикъодæр, чысыл рæстæджы фæстæ 
сæ бафæзмыдта Дзерассæдæр. Æртæйæ дæр сæ худын нал æмæ нал уромынц. 
Худт фескъуыны телефоны дзæнгæрæг. 
Темыкко. Тилифон... Куы нæ куыста... (Сисы хæтæл.) 
Хъусын\..(Байхъусы, стæй телефоны хæтæл уæззаугай æрæвæры æмæ 
дзагъырдзæстæй Сикъомæ бакæсы.) Хæмыцон... 
Сикъо (йсе уæрджытæ фæтасыни). Цы - Хæмыцон?!. 
Т е м ы к к о (тæфæрвæсгæнæджы лæуд æркæны). Уæливыхтæ, 
дам, скодтон æмæ æртæйæ дæр рацæут. 
Сикъо (дзойтæгæнгæ бандоныл ныххауы). Хæмыцоны фæхъ- 
хъау фæуы, кæд мæ цы фæтæрсын кодтай... 
Темыкко Дзерассæмæ бакæсы. Дыууæйæ дæр ныппыррык кæнынц. Сæ 
худынмæ Сикъо дæр сабыргай худын райдайы. 
Сценæ æрталынг вæййы. 
ЦЫППÆРÆМ НЫВ 
Æртыккаг нывы бынат. Сæумæрайсом. Уаты диваныл дæлфæдтæ-уæлфæдтæ 
фынæй кæнынц Темыкко æмæ Сикъо. Бæрæг у, сæ уæлæ цы цыбыргомау хъæц- 
цулгонд æмбæрзт ис, уый сæ дыууæйыл кæронмæ кæй не ’ххæссы, уый. Дыууæ 
фынæй лæгæй куы иу раивазы хъæццул йæхирдæм, куы иннæ. Фæстагмæ Сикъо 
хъæццул йæхирдæм парахат рассоны æмæ дзы суанг йæ цæсгом дæр ма бамбæр- 
зы. Темыкко базмæлы, æрдæгфынæйæ агуры хъæццулы кæрон, ауыны Сикъойы 
гом къах. Лæджы цæстæнгас сабыргай Сикъойы къахæй аздæхы йæ цæсгомыр- 
дæм. Темыкко иуцасдæр дзагъырдзæстæй кæсгæ баззайы хъæццулæй æмбæрзт 
цæсгомы бынатмæ. Фæстагмæ хъавгæ хъæццулмæ бавналы æмæ ризгæ къухæй 
байгом кæны Сикъойы цæсгом. 
Т е м ы к к о. Пуй, мæ фыдбылызтæ дæ хай, кæд мын мæ уд мæ 
къæхты бынæй цы агæпп кæнын кодтай! Мæнæй афтæ ма... (Си- 
къойы тилы.) Гъæй, хæрзконд, дæ хæдзары дæм сынтæг дæр нал 
хауы, мæ дæлфæдтæм цы ныттылдтæ? 
Сикъо (æрдæгфынæйæ). Гъы!.. Цы?.. Фæивгьуыдта?.. (Темык- 
комæ ницымбарæджы каст кæны.) Цы фæци?! 
Т е м ы к к о. Чи? 
С и къо. Хъазыбег. Интеллигент. 
Тем ы кко. Сикъо, æнхъæлдæн, дæ гæлæбутæ стахтысты. Ам 
кæм уыныс интеллигент? 
31 

С и къо. Уф, уф! Мæ фыны Хъазыбегимæ дуэль кодтон. Фыц- 
цаг æхсты бар уымæ æрхауд. Ныхъхъавыд мæм, гъа ныр фæгæрах 
кæна, зæгъгæ, афтæ мæ ды райхъал кодтай. 
Т е м ы к к о. Гъы, æмæ та-иу ма басæтт, мæлæтæй дæ кæй фер- 
вæзын кодтон, ууыл... 
С и к ъ о. Бузныг, Темыкко! 
Темыкко. Сикъо, мæ дæлфæдтæм кæцæй февзæрдтæ? Хæ- 
мыцон та дæ ма ратæрæд? 
С и къо. Нæ, ацы хатт мын уæзданæй загьта, Дзерассæ æхсæв 
махмæ баззайыныл куы сразы, уæд, дам, ацу æмæ Темыккомæ бах- 
сæвиуат кæн, мæнæн, зæгъы, Дзерассæимæ бирæ ныхасаг ис. 
Т е м ы к к о. Мæгуыр сæ бон уыцы хъустæн, æгас æхсæв, æвæц- 
цæгæн, сырхзынг систы Хæмыцоны дыгъал-дыгъулмæ. Бирæ ма 
хуысдзынæ ам дæргъæй? Рахъил у, диван бафснайын хъæуы. 
Сикъо. Фæлæуу-ма, æнæуи дæ хуыссæн къуыригæйттæ куы 
никуы систай, уæд ныр цы скарк дæ? 
Т е м ы к к о. Цы скарк дæн?.. Уæд та мæм уазæг фæзынд! Рахъил 
у, цæй, æмæ хынцфарст ма у. 
С и к ъ о. Йæ, дæ усы ма бауарз! 
Т е м ы к к о. Исты хъуаг дæ? Мæнæн цæй ус ис? 
С и къо. Дзерассæйæ зæгьын. Æмæ цы кæны, бауарзыны аккаг 
нæу, æви? Замманай уæздан, зондджын сылгоймаг! И, Темыкко? 
Т е м ы к к о. Сикъо, мæ паспорт дæм равдисон, æви мыл æнæуи 
баууæнддзынæ? Ме ’ртиссæдз азы сæрты кæсын, цавæр уарзондзи- 
над ма мæ домыс? Афтæ, æфхæрд сылгоймаг у... Йæ фырт Сыбы- 
ры... Цалдæр азы йæ мадмæ фысгæ дæр нæ кæны, куыдзæй гуырд... 
Тæригьæд ын кæнын, æндæр мæ кары...(Æваст.) Хъус-ма, Сикъо, 
мæнæ нæхи телестуди арфæтæ куы фæкæсы... 
С и къо. Коммерчески офис. Иухатт дзы æз дæр Хæмыцонæн 
раарфæ кодтон, стæй мын æй уый фæстæ мæ фарсы тæнæгæй фæ- 
кодта, уыцы æхцайæ, дам, мын фæлтау цъындатæ балхæдтаис 
Темыкко. Фæлæуу-ма, Сикъо, мæнмæ дæ усы кой нæй. 
Писмо дæм куы радтон, уæд сæм æй фæхæццæ кæндзынæ? 
Сикъо. Уый тыххæй ма мын дæ сæр дæр ма сриссæд. Кæй 
гуырæн бон у? 
Темыкко. Цæй гуырæн бон?.. Сикъо, хынцфарст ма ма у! 
Мæнæ дын фыстæг, дæ иу къах ам, иннæ уым. Абон, зæгъ, æй 
хъæуы бакæсын, бамбæрстай? (Си/с&оллæ сехца дæтты.) 
С и къо. Бамбæрстон. Æз ам нал дæн. (Фæцæуы). 
Темыкко (йæ фæстæ). Дæ фæндаг ма-иу йæдыл акæн, ди- 
динджыты дуканийыл. Иу йæд мын райс... цъылынгонд. 
С и къо. Цъылынæй та цы кæныс? 
Темыкко. Омæ уæд та цы хуыйны?..Йæд... Венок... 
Сикъо. Венокæй цы кæныс? Исчи амард? 
Т е м ы к к о. Хынцфарст ма у, загътон! Хъæуы мæ! 
С и къо. Омæ хорз. Æз ам нал дæн. (Ацæуы). 
Сикъо дуарæддæ куыд фæвæййы, афтæ Темыкко æфснайынмæ февналы. 
Диван адзæбæх кæны, стъол расæрфы, къулыл ауыгьд ныв куыд раст кæнынмæ 
хъавыд, афтæ йæм кæсгæйæ баззайы. Цæуылдæр ахъуыдыйы фæстæ бацæуы къа- 
32 

модмæ, райсы дзы егъау альбомы сыф, кърандас. Альбомы сыф йæ акомкоммæ 
æрæвæры, иуцасдæр æм кæсгæйæ баззайы, стæй йыл цыдæр ныв кæнын рай- 
дайы. Дуары дзæнгæрæджы зæллангмæ фестъæлфы æмæ йæ нывтагъд-тагъд 
къамоды амбæхсы. Дуарæй æрбахизы Дзерассæ. 
Дзерассæ. Дæ райсом хорз! 
Т е м ы к к о (æнæбары) .Æгас цу. 
Дзерассæ. Нæ дæ бахъыгдæрдтон? 
Т е м ы к к о. Куынæ. 
Дзерассæ. Раздæр рацæуынмæ хъавыдтæн, фæлæ Хæмыцо- 
нæн нырма ныр фесты йæ хабæрттæ дзырд. Исты хабар у? 
Т е м ы к к о. Куынæ. 
Дзерассæ. Сикъоимæ та ма фæхъаугъа уай, мыййаг? 
Темыкко. Куынæ. 
Дзерассæ. Цымамæцыдæрæмбæхсыс,ахæмцæстæнгасдынис. 
Т е м ы к к о. Куынæ. (Æлхыскъæй.) О, дысон мæ сынтæджы бын 
æхцаты голлаг ссардтон æмæ йæ кæм бамбæхсон, уый нæ зонын!.. 
Дзерассæ. Æххормаг дын у? 
Т е м ы к к о. Цы?! 
Дзерассæ. Махон дæр-иу афтæ хъуыр-хъуыр кодта æххор- 
магæй. Лæгтæ, дам, иухуызон сты, фæзæгьынц. Абад, æз дын хæ- 
ринаг фенон. (Цæлгæнæнмæ бацæуы.) 
Т е м ы к к о (Дзерассæйы фæстæ кæсы). Гъы, цыма фарон дæр 
ам царди, йæхи уый дард нæ кæны. Брр-р... Фидар фæлæуу, Те- 
мыкко, сылгоймаг хæйрæг у, дæ зонды коммæ кæс, дæ зонды коммæ 
кæс, уæдмæ кæд президент дæр зынид. (Къамодмæ фæкомкоммæ 
вæййы. Цæлгæнæны дуарыл йæ цæст ашсгæйæ, тагъд-тагъд къамо- 
дæй сысы æрдæбоны алъбомы сыф æмæ кърандас. Кæсы йæ нывмæ. 
Нывыл кърандасæй цыдæртæ ацархайы, баксесы йæм, стæй та ног йсе 
кърандас нывыл æрхæссы. Дуар æрбахостæуыд.) Чи та у, цымæ? Мæ 
хæдзарæй æмдзæрæн рауад! (Ныв æмæ кърандас къамоды амбæхсы.) 
Мидæмæ, дуар гом у! 
Уатмæ ’рбахизы Хъазыбег. 
Хъазыбег. Æмбæлы?. . Дæ райсом хорз! 
Темыкко. Кæй райсом, уый хорзæх. 
Хъазыбег. Ма фæтæрс, дæ хорзæхæй, æвзæр хабарæй дæм 
ницы æрбахастон. Кæд æмбæлы, уæд мæнæ стъолы фарсмæ аба- 
дæм, нæ? 
Темыкко. Дæ хорзæхæй. 
Æрбадынц. 
Хъазыбег (бахуды). Хæрзаг зæгъыс, нал мæ ныууаддзыстут, 
æви, и? 
Т е м ы к к о. Куы ницыма загътон. 
Хъазыбег. Гъемæ, æгайтма! Дзерассæ кæм и, загътай? 
Т е м ы к к о. Уæртæ къæбицы цыдæртæ архайы. 
Хъазыбег. Уæллæй, æхсызгон мын у, æгайтма кæрæдзийы 
бамбæрстат. Мæ мард фен, уæ цард иумæ нывыл куы ацæуид, уæд 
мæнæй æхсызгондæр никæмæн уаид. 
з* 
33 

Т е м ы к к о. Æхсызгон цард фæкæн, фæлæ... 
Хъазыбег (бахуды та). Фæлæ дæрдты цы дзурыс, и?.. Цы- 
бырдзырдæй, мæнæ уын ЗАГСæй гæххæтт æрбахастон. Формалон 
хъуыддаг у, фæлæ, цы нæ вæййы, уæд та Уæрæсейы президентмæ 
исчи ныхас бахаста. Ныртæккæйы царды лæгæн алы фæзилæн дæр 
хъуамæ хъуыдыгонд уа. (Дæтты Темыккомсе гæххæтт.) Арфæ уын 
кæнын! Абонæй фæстæмæ сымах закъонмæ гæсгæ стут лæг æмæ 
усыл нымад. (Темыккойы къух райсы). 
Т е м ы к к о. Фæлæуу-ма, Хъазыбег, æмæ дзы мах афæрсын нæ 
хъуыди, æви ускурын дæр хицауады уынаффæмæ гæсгæ у? 
Хъазыбег. Цæй-ма, уыцы лыстæг хъуыддæгтыл дæ сæр ма 
риссын кæн. Куы дын загътон, уый формалон хъуыддаг у. Кæд дæ 
Дзерассæимæ цæрын нæ фæнда, уæд дыл бегара æвæрд нæй, æз 
дын ам нæ дæн, æви? Хъуыддаг æнæ цъипп, æнæ хъистæй алыг 
кæндзыстæм. 
Т е м ы к к о. Гъемæ бузныг. 
Хъазыбег. Уый — иу хъуыддаг. Гъер ма мæм, Темыкко, 
дæумæ чи хауы, сæрмагондæй ахæм курдиат ис, æмæ кæрæдзийы 
куы бамбариккам, уæд дын, уæллæй, мæ сæрыл фæндаг айгæрдин, 
мæ сæрыл! 
Темыкко. Ууыл та цæуыл тыхсыс, йæ къам ын æрбахæсс 
æмæ, цавæр цырт равзарай, ахæмыл æй сныв кæндзынæн. 
Хъазыбег. Нæ дæ бамбæрстон, цæй къамы кой кæныс? 
Темы кко. Чи амард, уый цыртыл ныв аразын нæ хъæуы? 
Хъазыбег (бахуды). Цыртæй нæ Хуыцау бахизæд, Темыкко, 
раст мæ нæ бамбæрстай. Цыбырдзырдæй, ды Уæрæсейы президен- 
тимæ куы сæмбæлай, уæд цы кадджын лæг суыдзынæ, уый дын 
мæн амонын нæ хъæуы. Гъемæ мæм иу хъуыддаджы куы фæкæсис, 
уый мæ фæнды. Бауырнæд дæ, æз дæр дæ хæсджынæй нæ баззай- 
дзынæн. 
Темыкко. Дзæбæх дæ не ’мбарын, хицауады мæ сæр кæм 
бахъуыд? 
Хъазыбег. Хицауад мыггагмæ нæ вæййынц, Темыкко, ал- 
цæмæн дæр рæстæг ис. Иу-цалдæр мæйы фæстæ хицауæн йæ куы- 
сты æмгьуыд фæуыдзæн æмæ та нæ ног хицау æвзарын бахъæу- 
дзæн. Æмбарыс мæ? 
Т е м ы к к о. Мæ мард фен, ницы дын æмбарын. 
Хъазыбег. Уыцы бынатмæ, Темыкко, æз дæр хъавын. 
Т е м ы к к о (йе ’нгуылдз сдары). Уæлæ уæлладжы бынатмæ, æви? 
Хъазыбег. Раст мæ бамбæрстай. Рæзын хъæуы, цалынмæ 
гæнæнтæ ис, уæдмæ. Цыбырдзырдæй,мæхицæн дæ æууæнчы лæг 
саразынмæ хъавын æвзæрстыты рæстæг. 
Т е м ы к к о. Ома? 
Хъазыбег. Ома, ме ’мбæлттимæ зилдзынæ куыстуæттыл, за- 
водтыл, хъæуи-хъæу, адæмы самидин кæнын хъæудзæн, цæмæй 
мæныл схъæлæс кæной. 
Те м ы кко. Худæгæй марыс. Æз дыууæ ныхасы кæрæдзийыл 
бабæттын куы нæ зонын, уæд мæнæй цæй амидингæнæг ис? Цыр- 
тытæ - табуафси, фæлæ дзурынмæ... 
34 

Хъазыбег (йæ ныхас ын айсы). Уый тыххæй ма тыхс. Цы 
дзурын хъæуы, уыдон дын рагацау ныффысдзыстæм. Мæн дæ ном 
хъæуы, уый у сæйрагдæр! Уæрæсейы президентимæ лæгæй-лæгмæ 
ныхас кодтай, мæ кой уæм рауад, тынг мæ раппæлыд, хицауы бы- 
натмæ æвзæрст куы ’рцæуин, уый йæ тынг фæнды æмæ дын бахæс 
кодта, цæмæй адæмæн йæ фæндон бамбарын кæнай, æмæ афтæ 
дарддæр. Æмбарыс мæ? 
Темыкко (Хъазыбегмæ æдзынæг кæсы). Цыдæртæ æмбарын 
райдыдтон, æнхъæлдæн. 
Хъазыбег. Гъемææгайтма!.. Бауырнæддæ, нæхъуыддагкуы 
сырæза, уæд, дæхæдæг дæхицæн цавæрдæриддæр бынат саккаг кæ- 
най, уый дæ къухы уыдзæн. Таможни уа, хъалонты инспекци уа, 
кæцыфæнды дæр. Цæй, куыд, мæ хъуыды дæ зæрдæмæ цæуы? 
Т е м ы к к о (æрæджиау). Æгæр мыл дзы нындзæрстай æмæ дын 
афтæ æвиппайды цы дзуапп радтон, мæгьа. Иуырдыгæй... Иннæр- 
дыгæй... 
Хъазыбег. Уайтæккæ дæ дзуапп æрдомон, уый мæнырды- 
гæй, ай-гъай, æнæрхъуыдыдзинад уаид. Нырма рæстæг ис, аныхас 
кæндзыстæм, кæрæдзи бамбардзыстæм. Цæй, æз лидзон. Куыст, 
хъуыддæгтæ - къубалмæ. Хæрзизæр! Салæмттæ дæ цардæмбалæн! 
(Темыккойы къух нылхъивы, стæй рæвдзгомау ацæуы. Нæлгоймаг йæ 
фæстæ кæсгæйæ баззайы. Цæлгæнæнæй рахизы Дзерассæ. Сылгойма- 
джы къухы — тæбæгътæ.) 
Дзерассæ. Дæ ныхас куы хъуысти, искæимæ дзырдтай? 
Т е м ы к к о. О. Мæ хæйрæджытимæ. 
Дзерассæ (бахуды). Æмæ дын цы зæгъынц? 
Т е м ы к к о. Таможнимæ, дам, нæм рацу кусынмæ. 
Дзерассæ. Хæйрæджытæм дæр таможни ис? 
Т е м ы к к о. Хæйрæджытæм алцыдæр ис. Суанг ма мæнæ ЗАГС 
дæр. (Дæтты йæм æвдисæндар). 
Дзерассæ (кæсы гæххæтмæ). Арсæмæг ам уыди? 
Темы кко. Нæ, ам Хъазыбег уыди. Уæвгæ сæ цы уæлдай ис? 
Сæ иуыл голлаг, иннæуыл хъисын. ЗАГС-ы тыххæй ма стыхс. Куыд- 
дæр нæ уазæг ацæуа, афтæ йæ дæ бон у аскъуыдтæ кæнын. 
Дзерассæ (бахуды).Æмæ йæ мæхимæкуы бафснайон, уымæй 
нæ тæрсыс? 
Темыкко. Цы дзы аразыс? Цæхджын кæнынмæ нæ бæззы. 
Дзерассæ. Цæмæн цæхджын? Нæуазæгкуы ацæуа, уæдтæр- 
хондонмæ гæххæтт бавдисдзынæн æмæ дын мæнæ дæ фатеры æмбис 
мæхи фæкæндзынæн. 
Тем ы кко (æрæджиау). Нæма дæ ферох ме ’дылы ныхас?.. 
Дзерассæ. Нæма. Рацу, аходæн скæн, стæйхицауадимæфын- 
джы уæлхъус хи куыд дарын хъæуы, уый дæр дын бацамонон. 
Т е м ы к к о. Хицауад ма сæхи æндæр хуызы дарынц фынджы 
уæлхъус? 
Дзерассæ. О, уымæн дæр йæхи æгъдау ис. 
Т е м ы к к о. Ма зæгь. Æз уалæ иу министры федтон чындзæх- 
35 

сæвы æмæ ма йе ’лгъаг митæ абон дæр мæ цæстытыл уайынц. Ра- 
дзурин дын æй бæлвырддæр, фæлæ дын дæ аппетит чи халы. 
Дуарæй æрбахизы Сикъо. 
С и к ъ о. Æмбæлы уæм? 
Дзерассæ. Мидæмæ, Сикъо, мидæмæ! Хорзафон фæзындтæ. 
Мæнæ фынгмæ хæстæгдæр æрбабад, æз дын тæбæгь радавон. 
Сикъо. Нæ хъуыди, нæхимæ акомдзаг кодтаин. 
Дзерассæ. Абад, абад, æз — ныртæккæ. (Цæягæнæнмсе ба- 
цæуы.) 
Т е м ы к к о. Цæй, цы бадæ? 
Сикъо. Радтон дын дæ писмо. (Йæ сахатмæ ’ркæсы.) Ныр- 
тæккæ йæ бакæсдзысты. 
Те м ы к ко. Лæг дæ, Сикъо!.. Æмæ... дидинджыты дуканийыл 
дæ фæндаг нæ ракодтай? 
С и къо. Кæй зæгъын æй хъæуы. Дæ венок дын уартæ дуаргæ- 
рон ныууагътон. 
Т е м ы к к о. Дуаргæрон та цæмæн?.. Уæвгæ раст бакодтай. Гъер 
мæм лæмбынæг хъус. Куыддæр писмо кæсын афон æрхæццæ уа, 
афтæ-иу исты æфсонæй телевизор баифтындз, стæй хъуыддаг йæхи 
амондзæн. Хорз мæ бамбæрстаи? 
С и къо. Къуырма нæ дæн! 
Дзерассæ цæлгæнæнæй рахизы. 
Дзерассæ. Лæппутæ, иугæрфынджы уæлхъусстæм, уæдуавæ- 
рæй спайда кæнæм, нæ? 
Т е м ы к к о. Ома? 
Дзерассæ. Ома, дæлæ кæнай-уæлæ кæнай, уæддæр дæ дæ 
уазæджы фынгмæ фæхонын хъæудзæн. Иугæр президентимæ иу 
фынджы уæлхъус бадыс, уæд дзы æгъдау равдисын хъæуы. Сикъо, 
ды ма уал президенты бынаты фæуы. Темыкко, гъер-ма фæхон дæ 
уазæджы фынгмæ. 
Темыкко (Сикъойы къабазыл рахæцы). Господин президент, 
пожалуйста, садитесь за стол, хлеб-соль покушаем, горло промочим, 
если жена нам что-нибудь принесет. Садись, садись, не стесняйся, 
чувствуй себя как дома в Кремле!.. (Кæсы Дзерассæмæ.) Цæй, куыд? 
Дзерассæ. Худинаг æмæ алайаг, æндæр никуыд! Де рагъыл 
сбадын хъæудзæн, кæд изæрмæ истæуылты сахуыр уайыс. 
Т е м ы к к о. Изæрмæ æнæмæнг хъуыддаг у? 
Дзерассæ. Райсом дæм къамис æрбацæудзæн, цæуыл дæ са- 
хуыр кодтон, уымæ кæсынмæ. Цы сын равдисынмæ хъавыс,хæрз- 
конд? Президенты къабазыл куыд рахæцын хъæуы, уый?.. 
Те м ы кко (сонтæй фесты). Хорз ус!.. Мæнæ дын уат, уæртæ 
дын фынг æмæ кæд президент нæ, фæлæ мæрдты бæстæй Барасты- 
ры хоныс, уæддæр дæ бар ис! Мæнæн æгъгъæд фæуæд, куыдзы 
фæллад уæ бадæн! Æз ме ’фсымæрмæ цæуын Тамбовы облæстмæ!.. 
(Йæ дзаумæттæ æвзарынмæ фæвæййы). 
Сикъо (аивæй). Темыкко, телевизор. Афон у! 
36 

Т е м ы к к о. Телевизор дæр сымах фæуæд! 
Сикъо (скатай). Цæй-ма, Темыкко, гъер ницæйы тыххæй 
цы рафыхтæ?.. Ахæмæй дын цы загьта, цæй?.. Уæллæй, мæн Хæ- 
мыцон уал азы дæргъы цы нæ фосы мыггаг рахуыдта æмæ цы? 
Цæрын тынг дзæбæх. Дæумæ дзурын, дæумæ. (Темыкко йæм йæ хъус 
куы нæ дары, уæд фæтъæлланг ласы.) Ныртæккæ дæ дзаумæттæ сæ 
бынаты куы нæ сæвæрай, уæд æз цы бакæндзынæн, уый зоныс?! 
Те м ы кко(Сикъойыл схъæртæ ксены). Цы бакæндзынæ?! 
С и къо ( мæстыйæ). Куыд цы бакæндзынæн?!. Телевизор ску- 
сын кæндзынæн! 
Т е м ы к к о (мсестыйæ). Гъемæ йæ скусын кæн! 
Сикъо (мæстыйæ). Æмæ йæ уæд кусын не скæнын кæндзы- 
нæн! (Бацæуы æмсе телевизоры сæр æрцæвы. Телевизоры экран срухс 
вæййы æмæ дзы райхъуысы цавæрдæр зарæджы кæрон, стæй разыны 
диктор.) 
Диктор. Ацы писмо та нæм æрбарвыста дард Сыбырæй не 
’мзæххон Коцораты Алан. « Мæ зынаргь мад Дзерассæ, зонын æй, 
дæ зæрдæ мæм æхсайы, ныр дæм фондз азы бæрц фыстæджы гæп- 
пæл дæр кæй нæ ныффыстон, уымæ гæсгæ. Ныббар мын, мамæ, 
дард ран уыдтæн постæй æмæ мын амал нæ фæци хабар фæхæццæ 
кæнынмæ. Телеуынынадмæ та уымæн фыссын, æмæ йæ уадз Иры- 
стоны цæрджытæ се ’ппæт дæр зоной, æнæкæрон бирæ дæ кæй 
уарзын, зынаргъ мын кæй дæ æмæ дæ тынг кæй мысын. Гъей- 
джиди, бæргæ мæ фæнды, мамæ, ды мæ раздæрау дæ фæлмæн цæ- 
стæнгасæй куы рæвдауис, фæлæ мæ уавæртæ нæма амонынц. Дæ 
зæрдæ мæм ма ’хсайæд, зындзынæн дæм æмæ дын дзырд дæттын, 
де ’ппæт мæстытæ дын ферох кæнын кæндзынæн. Æнæкæрон дæ 
чи уарзы, уыцы хъæбул Алан!» Аланы курдиатмæ гæсгæ йæ мад 
Дерассæйæн æрвитæм ацы музыкалон салам. 
Диктор куыд дзуры, афтæ Дзерассæйæн йæ тæбæгь йæ къухтæй æрхауы, 
уæззаугай æрбады бандоныл æмæ телевизормæ кæсгæйæ баззайы. 
Дзерассæ (æрæджиау). Алан! Мæ хъæбул! Æз æй афтæ дæр 
зыдтон... 
Темыкко (Сикъомæ, аивсей). Афон у. Рахæсс æй. 
С и к ъ о. Цы рахæссон? 
Темыкко. Фæсдуар цы ныууагътай, уый рахæсс.Æрмæстдæ 
ма фенæд. (Йсе къухтæ фæстæмæ^акæны.) Мæнæ мын сæ мæ къух- 
ты фæсаддзынæ. (Сикъо ацсеуы.) Йæд у... Æрдæбон дæ бынтон дзæ- 
гъæлы... Мæ конд ахæм у, цы бакæнон? Хатт мæхимæ дæр смæсты 
вæййын, фæлæ та... Хатыр мын кæныс?.. 
Дзерассæ ницы дзуры. Дуарæй æрбахизы Сикъо æмæ, йæ къухы цы венок 
ис, уымæй Темыккойы басхойы. Темыкко йæ къухтæ фæстæмæ акæны, фæхæст 
вæййы веиокыл æмæ йæм не ’ркæсы, афтæмæй Дзерассæйы цурмæ бацæуы. 
Цæй, бафидауæм. Арæппын, Уæрæсейы президентæй дæр ху- 
динаг у. Цы банхъæлдзæн, мах кæрæдзимæ зулцæстæй куы кæсæм, 
уæд?.. Йæд у... Æртиссæдз азы мыл рацыд æмæ нырма никуы ни- 
кæмæн... æмæ, зæгъын, дæуæн.. 
37 

Адон дын мæ лæвар, æгайтма дæ фырт... (Дзерассæмæ бадаргъ 
кæны венок). 
Дзерассæ (иудзæвгар венокмæ кæсгсейæ баззайы тарстхуы- 
зеей). Мæ боныл! Цы кодтам?! 
Т е м ы к к о (нырма ныр фены, йæ къухы цы ис, уый. Ныууынæр- 
гъы адæргæй). Сикъо, амардзынæн дæ, цы мын бакуыстай?! 
С и къо. Венок мын загътай æмæ дын æй балхæдтон. Мæнæй 
афтæ, уæ исчи амард. 
Т е м ы к к о. Мард фæуы, мард! Афтæ-ма фæлæуу æмæ дын æз 
ацы венок дæ фæсдуар авæрон!.. Æрлæуу дын загьтон!.. (Сикъойы 
уаты къуымты суры.) 
Дзерассæ. Цæй, хорз! Æрсабыр ут, кæд гыццыл гагитæ не 
стут. Æрбадут, уæ аходæн ныууазал. 
Т е м ы к к о. Æз уæйгæнæгимæ иу фынджы уæлхъус нæ бадын! 
С и къо. Æз та — æнæхсæстимæ. Венок æмæ букет кæрæдзийæ 
чи нæ ’взары, мæн ахæм æрдхорд ницæмæн хъæуы! 
Дзерассæ. Уайыхæрбауат, арфæ мын уæдта ракæнут, фондз 
азы мæ хъæбулæй хабар нæ фехъуыстон. 
Темыкко æмæ Сикъо кæрæдзимæ бакæсынц, стæй сабыргай стъолы цурмæ 
бацæуынц. 
Темыкко (азымджынæй). Ахæм рæстæг акувын дæр бæргæ 
æмбæлы, фæлæ... 
Сикъо (йæ пиджанны рæбинаг дзыппæй къаннæг арахъы авг 
райсы). Æз уын куы нæ уаин, уæд, цымæ, цы фæуиккат, Мæнтæ- 
гатæ? (Агуывзæты арахъ рауадзы.) Ракув, Темыкко, ды хистæр дæ! 
Те м ы кко. Хист фæуы, хист, æнæуи дæр мыл афтæ куы тых- 
сис! (Райсы агуывзæ.Щæи, æгайтма дæ хъæбул сæрæгас у. Дæхи 
фæндиаг уæд! 
Дзерассæ. Бузныг! Æз уыцы писмомæ цас фенхъæлмæ кас- 
тæн! Ахæм фæлмæн дзырдтæ аргæ та кæм скодта?.. Мадзура мын 
рахаста йæ гыццылæй нырмæ. 
Сикъо. Уæддæр писмойæн йæ фылдæр хай нæ радзырдтой, 
æндæр уым цытæ фыст уыди, уый зоныс?.. (Æваст фæсыпп вæййы 
æмæ Темыккомæ бакæсы.) Уауу!.. 
Дзерассæ (сагъдауæй аззайы). Цы загътай, Сикъо?! 
Сикъо. Чи?!Æз?!. Куы ницы. 
Дзерассæ. Цæмæй зоныс, писмойы цы фыст уыди, уый? 
Сикъо (стыхсы). Мæ мард фен, кæд мæнмæ писмойы кой уыди! 
Дзерассæ.Чи йæ ныффыста?.. (Сикъо семсе Темыкко ныхъ- 
хъус вæййынц.) Цæуыннæ исты дзурут?.. Мæ фырт уыди, æви сыма- 
хæй исчи?..3æгьут мын æй, уыцы лæгдзинад уæ искæмæ разынæд!.. 
Т е м ы к к о. Æз æй ныффыстон. 
Дзерассæ комкоммæ ныккæсы Темыккойы цæстытæм.Сылгоймаджы къух 
йæхигъдауæй цæвынæввонг фæхъил вæййы, стæй, чысыл афæстиаты фæстæ, 
Дзерассæ йæ къух сабыргай æруадзы æмæ уайтагъд йæ хæкъуырццæй кæуын 
райхъуысы. 
С и къо (æрæджиау). Дзерассæ... Цæй... Темыккойы дæр, куыд 
хуыздæр, афтæ фæндыд. Дæ зæрдæ дын балхæнынмæ хъавыд, æмæ 
38 

уыныс, куыд рауад... (Темыккомæ цсехгæр.) Омæ дын мин хатты 
загьтон, сайын нæ зонын æмæ мын ахæм хъуыддæгтæ мæ бар ма 
кæн, гьер уыныс, куыд рауад. Е-э-х-х!.. (Æваст сонтæй фестыæмæ 
дуарæддæ фæвæййы). 
Дзерассæ (йæ дзаумæттæ æмбырд кæны). Цымæ мæ дыууæ 
къахы дæр цæуыннæ ныссастысты, ацы æррадонмæ куы цыдтæн, 
уæд!.. (Кьамодæй йсе дзаумæттæ куыд исы, афтæ Темыккойы æрдæг- 
конд ныв рахауы. Дзерассæ ныв сисы, кæсы йæм.) Гъай циу? 
Т е м ы к к о. Ныв. 
Дзерассæ. Ныв... Рагацау мын æй мæ цыртæн аразыс? Раз- 
дæр венок, ныр ныв. Цы ма дын баззад? Чырын? Æви дын уый 
дæр цæттæ у?.. (Æваст, мæстыйæ.) Цы ныхъхъус дæ, иу ныхас уæд 
та сфæраз дæхи сраст кæнынмæ! 
Т е м ы к к о. Æз азымджын ницæмæй дæн. 
Дзерассæ. Ницæмæй? Ау, мæ зæрдæйы мын уазал кард кæй 
ныссагьтай, уый дæр дæм нæ бахъардта? Цавæр дурзæрдæ дын ис, 
цавæр? Цæмæй конд дæ? Ихы къæрттæй?.. Уæвгæ... Уæвгæ дын 
æмбисæндтæ цы кæнын, уæддæр мæ никуы бамбардзынæ. 
Т е м ы к к о. Омæ мæн та чи бамбардзæн, мæн? 
Дзерассæ. Цы? 
Темыкко. Цы, цы!.. Нæ мæ фæнды дæ ацыд, æндæр ницы! 
Дзерассæ. Æнæмæт у, сæмбæлдзынæ дæ уазæгыл. Мæ бæс- 
ты дын æндæр сылгоймаг æрбахондзысты, цæуыл стыхстæ? 
Темыкко. Мæн æндæр сылгоймаг нæ хъæуы. Ома зæгъын, 
сахуыр дыл дæн æмæ... 
Дзерассæ. Æмæ?.. 
Те м ы кко. Гъер мæ, цымæ, цы къахыс!.. Мæ сабыр цард мын 
фехæлдтай æмæ... 
Дзерассæ. Æмæ?.. 
Т е м ы к к о. Æмæ, ды куыд æнхъæл дæ, бынтон ахæм дурзæрдæ 
мын нæй! 
Паузæ. 
Дзерассæ (йæ чемодан сисы). Æгæр дæм бафæстиат дæн, 
æнхъæлдæн... Хорзæй баззай! (Темыкко ницы дзуры.) Хорзæй, зæ- 
гъын, баззай. Къуырма дæ, цæугæ кæнын?! 
Темыкко (æрхæндæгæй). Фæндараст. 
Дзерассæ. Цы?! 
Т е м ы к к о. Ацу. 
Дзерассæ. Æнæхсæст! (Фæцæйцæуы). 
Т е м ы к к о. Развод дын нæ ратдзынæн, кой дæр æй ма скæн! 
ЗАГС-ы гæххæтт мæнæ мæ дзыппы ис. 
Дзерассæ. Дæ развод дæр афтид æмæ дæ ЗАГС дæр, хæлиу- 
дзых! 
Дуар æрбахостæуыд. 
Т е м ы к к о (Дзерассæйы къухтæй чемодан раскъæфы)Æрæвæр дæ 
чумæдан, уæд та президент схæццæ. Мидæмæ, кæцы дæ? 
Уатмæ ’рбахизы Хъазыбег. 
39 

Хъазыбег. Фарн а хæдзары! 
Т е м ы к к о. Фæрнæйдзаг у. 
Хъазыбег. Стыр хатыр уæ курын, фæлæ уæм хорз хабаримæ 
нæ фæзындтæн. 
Дзерассæ (тарстхуызсей). Цы кодтам?! Лæппуйыл исты?.. 
Хъазыбег.Дæ лæппуйæн ма тæрс, ссардтам æй, сæрæгас у, 
фæлæ... 
Т е м ы к к о. Тамбовы облæстæй уæм мацы хабар уæд?!. 
Хъазыбег. Тамбовы облæстæй нæ, фæлæ Мæскуыйæ. Абон 
райсом нæм Уæрæсейы президент телефонæй сдзырдта. Стыр ха- 
тыртæ дæ куры, Темыкко, фæлæ йæ бон не суыдзæн дæумæ уазæ- 
гуаты ссæуын. Дæхæдæг æй зоныс, паддзахады бирæ хъуыддæгтæ 
ис æмæ йæ дæумæ нæма ’вдæлы. 
Т е м ы к к о. Хуыцауæй разы. 
Хъазыбег. Нæ дæбамбæрстон, президенты ссыддæ нæ фæн- 
дыд? 
Т е м ы к к о. Фæндгæ та мæ куыннæ кодта, фæлæ, раст зæгъ- 
гæйæ, уымæ мæ нæма ’вдæлы. 
Хъазыбег. Ау, уымæй ма ахсджиагдæр хъуыдцаг цы ис? 
Т е м ы к к о. Ис, Хъазыбег, ис!.. Раст дын куы зæгьон, уæд мæ 
ныртæккæ дæумæ дæр не ’вдæлы. 
Хъазыбег. Гъемæ бахатыр кæн. (Уаты дзаумæттæм амоны.) 
Адонмæ фæстæдæр зындзысты. (Дзерассæмæ.) Фистæгæй дын дард 
куы уа, цæуæм, æз дæ машинæйæ хæдзармæ фæхæццæ кæндзынæн. 
Темыкко. Бузныг, Хъазыбег, фæлæ нæхæдæг исты амæлттæ 
кæндзыстæм. 
Хъазыбег. Гъемæ уæ куыд фæнды, афтæ. Хорзæй баззайут! 
(Ацæуы.) 
Паузæ. 
Дзерассæ бандоныл бадгæ баззайы. Бæрæг у, сылгоймаг цæуылдæр арф кæй 
ныхъхъуыды кодта, уый. Темыкко сисы Дзерассæйы чемодан, дзаумæттæ æфснай- 
æн скъаппы йæ бавæры, райсы йе ’рдæгконд ныв, æрбады сылгоймаджы аком- 
коммæ æмæ зæрдиагæй ныв кæнынмæ бавналы. 
Сценæ сабыргай æрталынг вæййы. 
Кæрон. 

САУ ЛÆППУ 
Дыууæархайдон комеди 
АРХАЙДЖЫТÆ: 
Гозекка - ацæргæ хъæуккаг сылгоймаг 
3 м м æ — йæ чызг, студенткæ 
Лактемыр - сыхаг, ацæргæ лæг 
4 е р м е н - Лактемыры фырт 
Афæхъо -сыхаглæг 
Архайд цæуы нæ рæстæджы, Ирыстоны хохаг хъæутæй иуы. 
ФЫЦЦАГ АРХАЙД 
ФЫЦЦАГ НЫВ 
Хохаг ирон хъæуы тæнæг сых. Кæрæдзийы бакомкоммæ - дыууæ хæдзары. 
Хæдзæртты кæрт цыма иумæййаг у, фыццаг бакастæй афтæ зыны, фæлæ лæм- 
бынæгдæр бакæсгæйæ бæрæг у, кæрты галиу хай æфснайддæр кæй у. Дыууæ 
кæрты астæу бæлас, йæ быны фæйнæджы гæппæлтæй арæзт стьол, стъолы фарсмæ 
- даргъ бандон. 
Сæумæрайсом. Рахизварс хæдзары дуарæй рахизы ацæргæ лæг. Нæлгоймаг 
йæхи ахъаззаг аивæзтытæ кæны æмæ йæ фындзы бын цыдæртæ базары. Бæрæг 
ыл у, йæ хорз зæрдæйы уагыл кæй ис, уый. 
Лактемыр (заргæ бацæуы хæдзары рæбынмæ, райсы къан- 
нæг рувæн æмæ донпырхгæнæн лейкæ). 
Бирæйы фæфæнды 
Райсомæй хуыссын, гъей, гъей! 
Хур æркаст, нывæнды 
Хохæй хохмæ тын... 
Мæнæн — сой!... 
(Йсе цæхæрадонмæ куыд фсекомкоммæ вæййы, афтæ йæ мидбы- 
нат сонт лæуд æркæны.) Æтт, уæ хицауы сæртæ хæргæ фæцæуат 
æмæ кæй стут, уымæн фæлдыст фæуат!.. Дзыгы, уæ хицауы мард 
уын фенон! (Галиуварс хæдзармæ.) Гозекка!.. Гозекка, мæрдвынæй 
бауай, æддæмæ-ма ракæс!.. Гозекка!.. 
Галиуварс хæдзары тигьæй æд къæрта фæзыны ацæргæ сылгоймаг. 
Г о з е к к а (тарстхуызæй). Цы кодтам, Лактемыр, исчи амард? 
41 

Лактемыр. Мард фæуы, мард! Цæмæ та рауагьтай дæ хистаг 
сæгьты мæ цæхæрадонмæ? Цалынмæ мын мæ хæдзары быны хъæр 
айхъуысын кæнай, уæдмæ мын ахæм фыдæнæн митæ кæнынмæ 
хъавыс? Бакæс-ма уартæ, дæ сæгътæ мын мæ дидинджытæ бабын 
кодтой!.. Дзыгы, уæ хицауы хистæн уæ аргæвстæуа! 
Г о з е к к а. Уæуу, бахатыр кæн, Лактемыр. Цалынмæ хъуг дыгь- 
тон, уæдмæ мын скъæты дуар гомæй аззад æмæ... 
Лактемыр. Дæ дуæрттæ дыл гомæй аззайæд! (Дуртæ æхсы 
цсехæрадоны ’рдæм.) Дзыгы, бакæнæг уæ мауал уа! 
Гозекка. Мæ хæдзары фæхъхъау фæуы, кæд зæронд усы 
æлгъыстытæ цы кæныс. Дæ цæхæрадоны адæмы хуызæн картоф 
ныссадз, æндæр æй байдзаг кодта алыхуызон дидинджытæй. 
Лактемыр. Картоф нæ дæ, картоф, сæрæй къæхтæм! Хуы- 
цау уæ уæ гуыбынтыл скодта æмæ, рæсугъддзинад цы у, уый уæ 
фындзы хуынчъытæй нал æмбудут!.. Дзыгы, куитæ дæ бахæрой! 
Г о з е к к а. Гъы, рæсугьддзинад! Мæлæты маркафа! Кæй хъæуы 
ам, хохы цъасы, дæ рæсугьддзинад мæ сæгътæй дарддæр? 
Лактемыр.Дæ сæгьтæ дæр дæхи хуызæн гуымыдзатæ! Уæвгæ, 
демæ та цы дзурын рæсугъддзинадыл, сæгътæ æмæ хъомтæй дард- 
дæр кæд цы федтай! 
Гозекка. Æллæх, æллæх, ды мын бæстæтыл нæ фæхадтæ, 
мыййаг! 
Лактемыр. Æз, æппын ницы, Занзибары уæддæр уыдтæн, 
гьа, Китайы кой нал кæнын! 
Г о з е к к а (худы). Дæхи мæ цуры уæд та ма худинаг кæн, Зан- 
зибары хицау! 
Туркмæ, дам, цæуын дидинджыты мыггæгтæ æлхæнынмæ! 
Йæхæдæг бавдæлд æмæ рæдыдæй æндæр науы сбадт... Æнæхъæн 
афæдз дын, æбæрæгæй фесæфт, зæгъгæ, хистытæ куы фæкодтой. 
Уалæ ма дын уæлмæрдты цырт дæр куы ныссагътой дæ афтид ин- 
гæныл. 
Лактемыр. Сæрæн адæймаг Африкæйы дæр нæ сæфы! Æз 
уым цы нымад лæг уыдтæн, уый ды зонгæ дæр нæ кæныс! 
Го з е к к а. Гъы, дæ хорзæхæй!.. 
Лактемыр. Занзибары цы хъæубæстæм бахаудтæн, уым се 
’ппæт дæр иронау дзурын базыдтой. Трактористты курсытæ сын 
байгом кодтон. Нæлгоймагæй, сылгоймагæй се ’ппæт дæр базыд- 
той... 
Г о з е к к а (йсе ныхас ын айсы). Скъæрын! 
Лактемыр. Уæллæй, скъæрын! 
Г о з е к к а. Уагæры дзы цал тракторы уыд? 
Лактемыр. Цал куы зæгъай, уæд... иу. 
Гозе кка. Уымæн дæр, дам, йæ мотор йæ уæлæ куы нæ уыд. 
Лактемыр. Мотор нæ дæ, мотор, цы дæ, уымæй. Ацу, дæ 
сæгъты хизынмæ аскъæр, цалынмæ та дын искæйы цæхæрадон нæ 
бабын кодтой, уæдмæ. Æз дæр кæд мæ мæгуыр дидинджытæм ба- 
з’илин. 
Гозекка. Дæхимæ куы базилис фæлтау! Бакæс-ма, цы хуы- 
42 

зæн дæ! Цыма дæ дысон бонмæ родтæ феууылдтой! Дæхицæн би- 
нойнаг æрхæсс, æмæ дæм уый уæдцæр зила. 
Лактемыр. О, мæнæ иу дæу хуызæн æрхæсс æмæ мын мæ 
цæхæрадоны картоф ныссадза! 
Гозекка. Мæн хуызæн удхæссæг дæ ахæссæд!.. Марадз, уæд 
та исты мигæнæн рахæсс æмæ дын æхсыр æркæнон. Изæрмæ та 
æххормагæй баззайдзынæ. 
Лактемыр (æлхыскъæй). Бузныг, Гозекка! Æхсыр мын нал 
тайы! (Йæ рувæн йæ уæхскыл авæры, донпырхгæнæн лейкæ иннæ 
къухмæ райсы æмæ хæдзары тигьæй фæаууон вæййы. Гозекка йæ 
фæстæ кæсгæйæ баззайы). 
Г о з е к к а (æрæджиау). Тæхудидæгæй, дæ мæгуырдзинадмæ дын 
мауал кæс. Цæуон, мæхæдæг ын истæм æркæнон æхсыр. 
Бацæуы Лактемыры хæдзармæ. Чысыл рæстæджы фæстæ кулдуарæй æрба- 
хизы æрыгон ч ы з г. Чызг у фæндаггон арæзт. 
Эммæ. Мамæ!.. Мамуня, ам дæ, цы?.. 
Чызг дзуапп куы нæ фехъусы, уæд, цæуылдæр ахъуыдыйы фæстæ, йæ мид- 
был бахуды æмæ йæ хызынæй сау-сауид маймулийы кæнгæ цæсгом сисы. Йæ 
цæсгомыл æй бакæны æмæ Гозеккайы хæдзары фæмидæг вæййы. Гозекка Лак- 
темыры хæдзарæй рахизы. 
Гозекка (хьуыр-хъуыр кæны). Стъолыл ын - дидинджытæ, 
рудзынгыл — дидинджытæ, суанг ма сынтæджы бын дæр — дидин- 
джытæ... (Бацæуы йæ хæдзармæ. Чысыл рæстæджы фæстæ сылгой- 
маджы æрдиаг райхьуысы. Гозекка тарстхуызæй кæртмæ ралидзы). 
Дæддæй, мæ хæдзар, нæ Бынатыхицау мæм æргом рацыд! 
Э м м æ (кæртмæ рахизы, йæ кæнгæ цæсгом сисы). Мамæ!.. 
Г о з е к к а (сонт зылд фсекæны йæ нызгмæ, адæргæй кæрты бан- 
доныл æрбады). Эммæ!.. Мæ чызг... (Æваст йæ бынатæй фесты.) 
Гъы, мæнæ хæйрæдджын, хæйрæдджын, кæд дæ мады зæрдæ кæ- 
дæм тонын кæныс! (Уисой фелвасы, ссуры йæ чызджы). Æрлæуу, 
æнæнтыст, æмæ дæ мæ маст сисон! 
Эммæ (æрлæууы). Гъа, мамæ, ахъаззаг мæ фæнæм æмæ дæ 
маст ссæуа! 
Г о з е к к а (исдугмæ куы йæ уисоймæ æркæсы, куы йæ нызгмæ 
бакæсы. Уисой аппары). Мæ лæмæгьдзинадæй мын кæдмæ пайда 
кæндзынæ, мæнæ чызг? 
Э м м æ (йæ мадæн ныхъхъæбыс кæны). Цымæ ма зæххыл, мæ- 
нæн цы мад ис, ахæм искæмæн уыд! 
Гозекка. Гъы, гæды, гæды!.. Æнæуи дæр мын фаг хæйрæд- 
джын дæ æмæ ма ноджы хæйрæдджынты скъоламæ дæр бацыдтæ. 
Эммæ. Хæйрæдцжынты скъола нæ, мамæ, фæлæ артистты 
скъола! 
Г о з е к к а. Æмæ сæ цы уæлдай ис? 
Э м м æ. Уæвгæ — ницы. Айфыццаг нын нæ декан куыд загъта, 
уый зоныс? Æцæг артист, дам, хъуамæ иучысыл скъæргæ кæна, 
цæмæй, сценæйы цы хъаза, ууыл æххæстæй æууæнда. Æз йемæ разы 
дæн! 
43 

Г о з е к к а. Зыны дыл. Афтæ раджы та цы ’рхæццæ дæ? Сабат- 
бон дæр куы нæ у? Æви та де ’хцатæ фесты? 
Эммæ. Каникултæ, мамæ, каникултæ! Дæ чызг фæлварæнтæ 
радта æмæ цыппæрæм курсмæ бахызт. Ныр ардыгæй фæззæгмæ 
демæ уыдзынæн. 
Гозекка. Исты дын æнтысы, мæ чызг, исты? 
Э м м æ. Уæллæй, мæнæй дзы лæгдæр нæй! 
Гозекка. Уæдæ... Дæхицæй æппæлынмæ та дæ фыдæй уæл- 
дай нæ дæ. 
Э м м æ. Нæ дæ уырны? Уæдæ хъус! Уильям Шекспир. Джуль- 
еттæйы монолог. 
Г о з е к к а (йæ къухтæ йыл сцæгъды). Æз дæ мад, дæ фыды уазæг, 
дæ монологтæй мæ ныууадз. Мæ зæрдæ сæ уынгæг фæкæны. 
Эммæ. Уæд та дын заргæ акæнон. Мады зарæг. Ныртæккæ 
йæ ’рхъуыды кодтон, автобусы бадгæйæ. 
Г о з е к к а. Зарæгæй дæ бар ис, мæ хъæбул. 
Э м м æ (Гозеккайы уæрджытыл йæ сæр æрæвæры, зары). 
Фæзсегъынц мын: цыкуырайы фæрдыгæй 
Нæ уыд сыгъдæгдæр ницавсер хæзна. 
Фселæ мсенсен ныййарæджы цсессыгæй 
Сыгъдæгдсер нæй, ксед цины уац хæсса. 
Хуыцауы сконду мæ зæдты зæд, ныййарæг! 
Дæ фарнимæ Хуыцауы ’мсæр — дсе кад. 
Дæ фæмад къухтæ — зарджытæн сæ зарæгу 
Мæхи нана, мæ урсдадали мад... 
Гозекка (йæ чызджы æрбахъæбыс кæны). Бузныг, мæ чызг!.. 
Уæддæр мæ æнæ скæугæ нæ ныууагьтай. Тæхуды, ныр дæм дæ фыд 
искæцæй куы æрбакæсид. Уый дæр кафын æмæ зарын цас уарзта! 
Э м м æ. Мамæ, искуы мæ фыдимæ кафыдтæ? 
Г о з е к к а. Гъе, мæ чызг, дæ фыд мæ йæ кафты руаджы асай- 
дта, æндæр æм фæстæмæ дæр нæ фæкастаин. 
Э м м æ (разæнгардæй). Гъемæ, уæдæ, раст цыма мæ фыдимæ 
кафыс, афтæ мемæ иу кафт чи нæ ракæна! 
Г о з е к к а. Стæ, цæй, къулбадæг, мæ тæккæ кафгæйæ дæн. 
Эм мæ. Гъе уый мын мæ сау ингæныл йæхи къухтæй сау сы- 
джыт ныккалæд, иу кафт чи нæ ракæна! 
Го з е к к а. Тобæ, тобæ!.. Де ’взагыл сынкъ æрзайæд, кæд цытæ 
ралæхурдтай! 
Э м м æ. Уый йæ иунæгæй афтидæй аззайæд! 
Г о з е к к а (йæ къухтæ йыл сцæгъды). Гъо, гьо, банцай! Кафын, 
гьа! 
Э м м æ. Гъе уый æндæр хъуыддаг у! 
Эммæ магнитофон сифтындзы. Райхъуысыни нырыккон музыкæйы зæлтæ. 
Гозекка иучысыл æдзæмæй алæууы, стæй кафын райдайы. Фæзыны Лактемыр. 
Лæг рувæны æнцой æрлæууы æмæ сылгоймагмæ кæсы. 
1 Лактемыр. Гъе, гъе, нæ зæронд облигацитæ дæр райдыдтой 
хъазын. Хорз чъыллипп кæныс нырма, ницы дын у! 
44 

Г о з е к к а (магнитофон ахуыссын ксены). Чъыллипп мард фæуы, 
кæд мæ цы хъахъхъæныс. 
Э м м æ. Дæ райсом хорз, Лактемыр! 
Лактемыр. Æгас цу, чызджыты хуыздæр, æмæ иу хорз лæп- 
пу дæ хай! 
Эм мæ. Оммен! Фæлæ æз дæ разæй саг дæр нæ амардзынæн! 
Г о з е к к а. Дæ цæсгом бахæрай, зæронд лæгмæ цытæ уæндыс? 
Лактемыр.Чиу зæронд? Æгонгæй, Эммæ, мах кæрæдзийы 
хорз æмбарæм. Æццæй нæ, мæ чызг? 
Эммæ. Уæдæ нæ! О, хæдæгай, Лактемыр, горæтæй дын цы 
’рластон, уый куы зонис! (Йæ хызынæй нысыл пакет сисы.) Мыг- 
гæгтæ. Китайаг уардиты ног селекци! 
Лактемыр. Фæливгæ та мæ нæ кæныс? 
Э м м æ. Уæууа, Лактемыр, кæды хуызæн ма? 
Лактемыр. Гъы, гæды, гæды! Нал æй хъуыды кæныс? Фа- 
рон мын георгинæты мыггæгтæ куы ’рластай. Æз дæр сæ уыцы 
цингæнгæ асагътон. 
Э м м æ. Æмæ? 
Лактемыр. Хуыскъæлтæ дзы æрзад георгинæты бæсты! (Ху- 
дынц.) Замирæты нæ федтай? 
Эммæ. Федтон. Дæ фæнд дæр ын бамбарын кодтон. Фырци- 
нæй йыл базыртæ базад. Æз, дам, уыцы ныхасмæ рагæй куы 
æнхъæлмæ кæсын. 
Лактемыр. Гъемæ Хуыцауæй разы. 
Гозекка (æваст). Уæртæ чызг! Марадз-ма, уæларты хъæдур 
æмæ йæ азмæнт, йæ быныл ма фæхæцæд. 
3 м м æ. Хорз, мамæ. (Бацæуы хæдзармæ). 
Гозекка (æрæджиау, хъавгæ). Мæнæ лæг, æнхъæлдæн, цы- 
дæр сусæг хъуыдцæгтæ аразыс. Чи дын у Замирæт, чи? 
Лактемыр. Замирæт хорз сылгоймаг у. 
Г о з е к к а. Æмæ йæм уагæры цавæр уац арвыстай, фырцинæй 
йыл базыртæ куыд базайа? 
Лактемыр. Дæуæн та цы уæлдай у? 
Г о з е к к а (фæлмæн). Ау, дæ сыхаг нæ дæн? 
Л а к т е м ы р. Мæ сыхаг дæ сæгьтæ дæр сты. 
Г о з е к к а. Мæ сæгътæ дын дæ уд ахæрæд! 
Лактемыр (кæнгæуæзданæй). Бузныг!.. Замирæтахуыргæнæг 
у. Профессор. Мæ дидинджытæн мын равдыст аразы æмæ йæ уый 
тыххæй фæнды мемæ фембæлын, бамбæрстай? (Хæдзармæ баи/сеуы). 
Г о з е к к а (йæ фæдыл). Мæныййас дур дæ æркъуырæд, æнæхсæст! 
Кулдуарæй фæзыны æрыгон сауцъар лæппу, фæндаггон арæзтæй. 
4 е р м е н (дзуры иронау, фселæ тынг фæсарæйнаг акцентимæ). 
Да бон хорз, на мади хай! 
Г о з е к к а. Æгас цу. (Ауыны йæ.) Уауу!.. 
Ч е р м е н. Ци кодтай, на мади хай? 
Г о з е к к а. Уæ хорзæхæй, абон Ногбон æхсæв у, æви? Маскæ- 
ты мæм цы цæут! 
Ч е р м е н. Ногбонти ’хсав? Не ’мбарин. 
45 

Гозекка. Кæй лæппу дæ, кæ? Равдис-ма мæм дæ цæсгом. 
Ч е р м е н. Ма цасгом? Не ’мбарин. 
Гозекка. Цы не ’мбарыс? Дæ маскæ сис æмæ дын дæ цæс- 
гом фенон. 
Ч е р м е н. Хатир, ма мади хай, фала аз ’рбацидтан... 
Гозекка (йæ ныхас ын айсы). Зонын æй, кæмæ ’рбацыдтæ, 
уый! Хæйрæдджынтæ! Уартæ йæм хæдзармæ бауай. 
Ч е р м е н. Ам ис? 
Гозекка. О. (Чермен Гозеккайы хæдзары фæмидæг вæййы.) 
Махмæ дæр цыдæртæ кæнын базыдтой. Йæ маскæ æцæг цæсгомы 
хуызæн цы тынг у! 
Чысыл рæстæджы фæстæ Гозеккайы хæдзарæй райхъуысы хъæлæба, стæй 
дуар уæрæх байгом вæййы. Эммæ, Черменæн иу къухæй йæ хурхыл кард дары, 
иннæ къухæй та йын йæ цонг сыздухы, афтæмæй йæ кæртмæ радавы. 
Ч е р м е н . Бахатир ма канут... Бахатир ма канут!.. 
3 м м æ (лæппуйы бандонмæ басхойы). Дæ бынатæй змæлгæ дæр 
ма фæкæн! 
4 е р м е н . Цай, цамай фатарстыстут? Адаймаг никуи федтат? 
Г о з е к к а (адæргæй уисой фелвасы). Чи дæ, мæнæ лæппу? 
3 м м æ. Къæрных у, нæ йæ уыныс? (Черменмæ.) Дæ цæсгом 
сауæй сахуырстай, зæгьгæ, уæд æнхъæл дæ, нæ дæ базондзыстæм, и? 
4 е р м е н . Цавар карних? На уа ’мбарин! Аз Чермен дан! Ка- 
дай уа агурин! 
3 м м æ. Æмæ нæ цы агурыс? Цы дæ хъæуы? 
4 е р м е н. Симах цидар раст не ’мбарут. Аз ма фидма ’рба- 
цидтан... Ди, аваццаган, ма фиди ус да, на? Ди та ма хо! Маманя!.. 
Г о з е к к а. Хæстæг мæм ма цу! 
3 м м æ. Гъей, хæрзконд, ацы хæдзары нæлгоймаг нæй, зæгъгæ, 
уæд куыд æнхъæл дæ? Макæ чи зæгъа, ахæм дзы нæ разындзæн? 
4 е р м е н. Куд дзи най налгоймаг? Ама ма фид кам и? 
Г о з е к к а (аразгæ фæлмæнæй). Хорз лæппу, кæд дын, мыййаг, 
фæндаг раст нæ бацамыдтой. Ома, зæгъын, кæд рæдыдæй æрбаф- 
тыдтæ æндæр хæдзармæ... 
Ч е р м е н . На, на!.. Фандаг раст ссардтон! Ай ма фиди хадзар 
у! (Кæрты къуымты фæлгæсы). Ех, кадай баллидтан дау фенинма. 
Ацы диууа хадзары дар нахи сты? 
Гозекка (адæргæй кæрты бандоныл æрбады). Æррадоны ду- 
æрттæ гомæй баззадысты. 
Ч е р м е н . Ма фиди тыххай мин куыд ницы дзурут? Кам и баба? 
Гозекка.Дæ Хуыцауы хатырæй, чи у дæ фыд? Ном ын нæй? 
Ч е р м е н . Ламбинагдар-ма мам арбакасут. Ау, никайи хуызан 
уам касин? 
Гозекка (фæлмæнæй). Гъо, гъо, кæйдæр хуызæн дæ, фæлæ 
йæ нал хъуыды кæнын. 
Ч е р м е н . Момент! (Йсе дзыппæй къам сисы.) Мана. Уынут? 
Уый ма фид у. 
Гозекка (кæсы къаммæ). Мæ хæдзар куыд уыди... Эммæ, ды 

дæр-ма йæм æркæс, кæд мæ мæ цæстытæ сайынц. Мæнæ майму- 
лийы фарсмæ чи бады, уый чи у? 
Ч е р м е н. Уый маймули нау. Уый ма мад у! 
3 м м æ (кæсы къаммæ). Лактемыр? 
4 е р м е н. Гъе, гье! Дзедзыраты Бимболати фирт Лактемир! 
3 м м æ. Ды Лактемыры фырт дæ? 
4 е р м е н. Дис уыл канин, нирма дар ма куыд на базидтат. 
(Къам райсы æмæ йсе йæ цсесгомы иурмæ схæссы.) Бакасут-ма, кара- 
дзийы халдих не стам? 
Г о з е к к а (аразгæ усезданæй). Уæдæ, уæдæ, раст дыууæ фаззо- 
ны хуызæн. 
Ч е р м е н. Нахима дар мин афта дзирдтой, да фыди дам цар- 
мыстигъд бакодтай. 
3 м м æ. Уæхимæ — уый кæм? 
4 е р м е н. Африкайы. Занзибари. 
Э м м æ. Ды африкæйаг дæ? 
Чермен (фæхъыг ын вæййы Эммæйы ныхас). Аз ирон дан!!! 
Армаст гуырга Африкайи ракодтон. 
3 м м æ. Æмæ дæ иронау дзурын афтæ хорз чи сахуыр кодта? 
4 е р м е н. Ма мад мин дзирдта, цалинма, дам, да фид Иристо- 
най ардам не ’рбафтыд, уадма на мыггаг иууылдар англисагау дзирд- 
той. Фала, загьи, са да фид иронау куы сахуыр кодта, уад англисаг 
авзагил са къух систой. Нир мах иууылдар иронау дзурам! 
Э м м æ. Гъе уый дын Лактемыр! Уый æнхъæл та дзы чи уыд!? 
Гозекка (йæхицæн дзурæгау). Уæдæ æдзух Занзибар, Занзи- 
бар уымæн кодта 
Чермен. Ма фиди тыххай мын куыд ници дзурут? Кам и, 
кам? 
3 м м æ (цингæнгсе). Æз æм ныртæккæ фæдзурдзынæн. 
Г о з е к к а. Фæлæуу! Афтæ æваст ын æй куы ныццæлхъ ласай, 
уæд йæ зæрдæ исты кæндзæн. Æз ын æй мæхæдæг сабыргай бамба- 
рын кæндзынæн. (Черменмæ.) Дæ мады ном цы хуынди, загътай? 
4 е р м е н. Гамуба Ингелита Антерината Самора Гигиния. 
Г о з е к к а. Ард дæ къонайы макуы бацæуа, кæд поезд нæу. 
Цыбырдæр ын нæй зæгьæн? 
Ч е р м е н . Ма мад афта, да фыд, дам, ма фырбуцан Гиги хуыдта. 
Гозекка. Гиги! Гъе уый æндæр хъуыддаг у! Эммæ, марадз, 
нæхимæ уал æй бахон, стæй хъуыддаг куы срæгьæд уа, уæд уæм 
мæхæдæг фæдзурдзынæн. 
3 м м æ. Мæ фæдыл, Отелло! 
4 е р м е н (хæдзармæ фæцсеуы). Отелло та чи у? 
Э м м æ. Нæ сыхаг. 
Эммæ æмæ Чермен хæдзармæ бацæуынц. 
Г о з е к к а (йæхицæн дзурæгау). Гъы, зæронд куырысмæдзог, ныр 
дæр ма мыл кæндзынæ былысчъилтæ? (Лактемыры хæдзары ду- 
армсе бацауы.) Гъей, занзибайраг, æддæмæ-ма ракæс! 
Лактемыр (хæдзарæй рацсеуы). Цы хабар та у? Цæрын мæ 
нал ныууаддзынæ, æви? (Ксесы йсем тарстхуызæй.) Цы ’рцьтди? 
47 

Г о з е к к а (аразгæ уæзданæй). Куы ницы ма дын загътон æмæ 
дæ уд куы ауад. 
Лактемыр. Иугæр дæ цæстытæ худынц, уæд æй зон, цыдæр 
фыдуац мын æрбахастай. 
Г о з е к к а. Фыдуацæй нæ Хуыцау бахизæд! 
Лактемыр. Уæдæ ма цы? Дзур тагъддæр, мæн не ’вдæлы. 
Гозекка. Зæгь-ма, Лактемыр, Занзибарæй куы сыздæхтæ, 
уæдæй абонмæ цал азы рацыд? 
Лактемыр. Уый зонын та дæ цæмæн бахъуыд? 
Г о з е к к а. Фондз æмæ ссæдз азы, нæ? 
Лактемыр. Æмæ цы? 
Гозекка. Ницы. Зæгъын, уыцы Занзибары бинонты хъуыд- 
даг куы бакодтаис, уæд дæ фыртыл афонмæ фондз æмæ ссæдз азы 
нæ цæуид? 
Лактемыр.Æз Занзибары бинонты хъуыддаг куы кодтаин, 
уæд абон мæнæ дæ фарсмæ нæ бадин. 
Г о з е к к а. Ау, иу Гиги дзы нæ уыди? 
Лактемыр (фестъæлфы). Цы дзы нæ уыди, загьтай? 
Гозекка. Гиги!.. 
Лактемыр. Уымæй та цы зæгъынмæ хъавыс? 
Г о з е к к а. Уæууа, Лактемыр, цикъæйау куы афæлурс дæ! Æвæц- 
цæгæн, истæмæй стъæлфыс, и? 
Лактемыр.Дæ дæлгоммæ ныхæстæм лæг стъæлфгæ нæ, зæр- 
дæниз дæр райсдзæн. 
Г о з е к к а. Æмæ æз дæлгоммæ ныхæстæ куы нæ кæнын, Лак- 
темыр. Æз дзырдæн зæгъын. Зæгьæм, уыцы Занзибары дæуæн иу 
Гиги дæ зæрдæмæ фæцыди. Уым диссагæй ницы ис. Æрыгон нæл- 
гоймаг уæдæ куыд кæна. Гиги дæр дæ бауарзта. Æрыгонæй дын 
ницы уыди. Уе ’хсæн цыдæртæ дæр рауад... Вæййы афтæ дæр. А 
ныр чындзæхсæв ныццæлхъ ласат, зæгьгæ, афтæ дæ ссардæуыд æмæ 
дæ Ирыстонмæ рачындæуыд. Мæгуыр Гигиния йæхи йæ цæссыг- 
тæй фехсадта. Бæргæ ма дæм æнхъæлмæ каст, фæлæ... Фараст мæйы 
фæстæ йын сау-сауид лæппу райгуырд. Ды, кæй зæгъын æй хъæуы, 
уымæн ницы зыдтай... Рацыд фондз æмæ ссæдз азы. Лæппу бахъо- 
мыл. Йæ фыды æрцагуырдта. Æрæфтыд Ирыстонмæ. Ссардта йæ 
фыды хæдзар! 
Лактемыр. Гъы, цымæ цæуыл цин кæныс, кæд мæм Занзи- 
барæй алиментты гæххæтт не ссыд. 
Гозекка. Алиментты гæххæттæн ницы зонын, фæлæ... 
Л актем ыр. Фæлæ цы? 
Гозекка. Лакте, гъер дæм дæ лæппу йæ сау-сауид цæсгом 
искæцæй куы æрбадарид, уæд куыд акæнис? 
Лактемыр (æлхыскъæй). Дæу куыд фæнды? Фырдиссагæй- 
иу уæлгоммæ ахауон, æви дæлгоммæ, кæлæнгæнæг? 
Г о з е к к а. Кæлæнгæнæг - уый æз, нæ? 
Лактемыр. Ды,ды! Кæлæнгæнæгæйдарддæрадæймагылнегр 
лæппу чи æрæмысдзæн? Лæг цы нæ фехъусдзæн сæумæрайсом! 
Г о з е к к а. Уæдæ дыл негр лæппу мысгæ ’ркодтон, нæ? 

Лактемыр (Гозеккайы фæзмы). Уæллæй, мысгæ, Гозекка! 
Гозекка. Уæдæ - мысгæ! (Йæ хæдзары ’рдæм) Чермен, ра- 
хиз, дæ фыд цæттæ у! 
Гозеккайы хæдзарæй рахизы Чермен. 
Ч е р м е н . Баба! 
Лактемыр сагьдауæй баззайы, стæй бадзой-дзой кæны æмæ йæ зæрдæ бахъарм 
вæййы. 
Сценæ сабыргай æрталынг вæййы. 
ДЫККАГ НЫВ 
Фыццаг нывы бынат. Сæумæрайсом. Йæ хæдзары дуарæй удаистæй рауайы 
Лактемыр. Цæугæ-цæуын, йæ дарæс кæнгæйæ, куы хæдзарæн йæ иу фисын асгары, 
куы иннæ фисынæй афæлгæсы. Тарстхуызæй кæртыл йæ цæст ахæссы. 
Лактемыр (Гозеккайы хæдзары рдсем). Гозекка!.. Гъæй, Го- 
зекка, æддæмæ-ма ракæс! 
Гозекка (хæдзары рудзынгсей раксесы). Цы кодтай, мæ бон 
бакалди? Исты фыдбылыз? 
Лактемыр. Уыцы лæппуйыл дæ цæст никуы æрхæцыд? Чер- 
менæй зæгьын. 
Гозекка. Мæ фыдбылызтæ дæ хай, кæд мæ цы фæтæрсын 
кодтай! (Рацæуы йæ хæдзарæй.) Йæхи хъуыдыйы рауади, æвæццæ- 
гæн, цæмæй йын фæтарстæ? 
Лактемыр.Хихъуыдымæцæуыныдуаруæртæгому. (Æрхеен- 
дсегæй.) Фæдзæхсгæ йын кодтон, дæ къах дуары къæсæрæй дæр ма 
авæр, зæгъгæ, æмæ кæсыс! 
Гозекка. Кæдмæ йæ ’мбæхсдзынæ, цымæ? Давгæ йæ, мый- 
йаг, куы нæ ракодтай. Дæ фырт у, æмæ йæ уадз адæм дæр базоной. 
Лактемыр. Гъы,зарджытæмылкуыдскæной,афгæдæфæнды? 
Г о з е к к а. Ууыл та дæ раздæр хъуыд ахъуыды кæнын. 
Лактемыр. Мæ мастыл мын цæхх куы нæуал кæнис! 
Гозекка. О, цæвиттон дын негр лæппу дæр æз куы ныййар- 
дтон! 
Лактемыр. Кæлæнгæнæгдæ!ДæфæндиагмæХуыцауфæкодта! 
Г о з е к к а. Гъе, мæгуыр дæ бон æрбауа! Дæ хъæбул у, дæ хъæ- 
бул! Кæд йæ буар сау у, уæддæр дæ туг, де стæг у. Цæмæй дзы 
æфсæрмы кæныс? Замманай фыры хъулы хуызæн лæппу! 
Лактемыр. Уынаффæ кæнын æнцон у... Гозекка, афæрс-ма 
дæ чызджы, кæд ыл, мыййаг, уый цæст æрхæцыд. 
Гозекка. Цытæ дзурыс! Эммæ дысон, иннæ бонтæй хъау- 
джыдæр, кæрчытæй раздæр куы схуыссыд. Тæрсгæ дæр ма йын 
фæкодтон, кæд мын, зæгъын, рынчын фæци. 
Лактемыр. Омæ цы нæ вæййы, уæд та се ’хсæн исты ныхас 
рауад. Уæддæр та фæсивæд кæрæдзийы хуыздæр æмбарынц. 
Г о з е к к а. Дис дыл кæнын, мæнæ лæг. Гъеныр мæ чызгæн дæ 
лæппуимæ цы ныхас хъуамæ уа? 
4* 
49 

Лактемыр. Уæуу,æздæрафтæнæзæгьынæмæуарзонныхæстæ 
кодтой... Кæд, зæгьын, Эммæйæн загьта лæппу, кæдæм цæуы, уый. 
Гозекка. Гъер уый тыххæй бавдæлдзынæн æмæ сывæллон 
чызджы сæумæцъыккæй райхъал кæндзынæн! 
Лактемыр. Гъемæ, бахатыр кæн. (Фæцæйцæуы). 
Гозекка. Фæлæуу, цæй!.. Афæрсдзынæн Эммæйы, стæй йæ 
иумæ бацагурдзыстæм. Тæригъæд у мæ чызг, фæлæ йын цы бакæ- 
нон. (Гозекка йæшдзармæ баи/сеуы, фæлæ, нысыл афæстиаты фæстæ, 
дзагъырдзæстæй фæстæмæ рацæуы.) Уауу! 
Лактемыр. Цы кодтай? 
Г о з е к к а. Мæ чызг!.. 
Л а к т е м ы р^. Цы кодта дæ чызг?! 
Гозекка. Йæ уаты... 
Л а к т е м ы ро. Цы - йæ уаты? 
Г о з е к к а. Йæ уаты нæй!.. Æнхъæлдæн, чидæр мæ бабын код- 
та... Бирæ хъавджытæ мын æм уыд. Далæ мын Гацыры фырт Са- 
фарбег æдзух бакой-бакой кодта. Ма мын æй аскъæфæд уыцы хæлд! 
Лактемыр. Гъæй, дæбонæйуай! Гацырыфыртæнфондзусы 
уыди, уый дын Эммæмæ уæнды! 
Г о з е к к а. Уæдæ мæ чи бабын кодта, мæ хæдзар куыд уыд?! 
Лактемыр. Цæй, рагацау дæ рустæ ныттон, марадз! Цæмæй 
йын тæрсыс? Кæд лæппуимæ ис, уæд та? 
Г о з е к к а (æваст йе ’рдиагæй фенцайы). Кæимæ? 
Лактемыр. Зæгъын, кæд Черменимæ ис. 
Г о з е к к а. Кæм хъуамæ уа мæ чызг дæ лæппуимæ? 
Лактемыр. Кæм, уый куы зонин, уæд ма дæу фарстаин? 
(Цæшрадонмæ фсекомкоммæ.) Гъæй, кæцы дæ? Мæ дидинджытæ 
мын бассæстай! 
Лактемыры цæхæрадоны фисынæй, лæф-лæфгæнгæ фæзыны ацæргæ лæг. 
Афæхъо. Æтт, мæ хæдзар куыд уыди, гъе! 
Г о з е к к а. Цы кодтай, Афæхъо, хуызыцъыртт дæ куы нæуал ис! 
Афæхъо. Æтт, мæ хæдзар куыд уыди, гъе! 
Лактемыр. Исты фыдбылыз, Афæхъо? 
Афæхъо. Æтт, мæ хæдзар куыд уыди, гъе! 
Г о з е к к а. Сфæраз-ма йæ, цы кодта дæ хæдзар? 
Афæхъо. Æтт, мæ хæдзар куыд уыди, гъе! 
Лактемыр (тарстхуызæй). Хъæубæстыл исты æрцыд? 
Афæхъо. Æтт, мæ хæдзар куыд уыди, гъе! 
Л а к т е м ы р (Афæхъойы бандоныл æрбадын кæны). Дæ хор- 
зæхæй, «мæ хæдзар, мæ хæдзар»-гæнæн бахордтай? Цы хабар у, 
уый-ма нын бамбарын кæн! 
А ф æ х ъ о (нырма ныр бамбæрста, кæм ис, уый). Сæумæцъæхæй 
дын мæ бæхуæрдонæй хъæдмæ куы рараст уаин. Куыддæр уæлмæр- 
ды размæ схæццæ дæн, афтæ дын... Æтт, мæ хæдзар куыд уыди, гье!.. 
Г о з е к к а. Дæ хæдзары кой мауал кæн! 
А ф æ х ъ о. Куыддæр уæлмæрды размæ схæццæ дæн, афтæ дын 
Мытылты зæронд зæппадзæй дыууæ марды куы рахизиккой!.. 
Сылгоймаг æмæ нæлгоймаг. 

Г о з е к к а. Сылгоймаг? Цавæр сылгоймаг? 
А ф æ х ъ о. Нæ зонын. Мæнæ дæ чызджы карæн уыдзæн... Сыл- 
гоймаг æмæ нæлгоймаг. Сæ иу урс, иннæ сау-сауид... Æз мæ фыр- 
диссагæй бæхуæрдонæй куыд атыффытт ластон, уый æмбаргæ дæр 
нæ бакодтон... Гъай хорзы нысан нæу, Лактемыр. Иугæр сау хæйрæг 
æргом рацыд, уæд хъæубæстæм цыдæр фыдбылыз æнхъæлмæ кæсы. 
Гозекка (йæхицæн дзурæгау). Фыдбылызыл ма-иу сыкъатæ 
вæййы. 
Лактемыр. Кæд дæ цæстытыл исты ауад, Афæхъо? 
Аф æ х ъ о. Арæппын, расыг дæр нæма дæн. Мæхи дыууæ цæс- 
тæй сæ федтон! 
Лактемыр. Ацу, ацу, Афæхъо, æмæ дæ фæллад суадз. Дæ 
хабæрттæ дын мах нæ фехъуыстам, дзургæ дæр сæ макæмæн уал 
ракæн. Адæмæн æмбисонд фæуыдзынæ. 
А ф æ х ъ о. Ау, нæ мыл æууæндут? 
Лактемыр. Уæуу, Афæхъо, мах дыл æууæндæм, фæлæ дыл 
адæм нæ баууæнддзысты. Дæхи дæр ма фæхудинаг кæндзынæ. Цу, 
Афæхъо, цу æмæ дæ бæхуæрдоны кой бакæн. Барвæндонæй дæ æрра 
рахоной, уый дæ цæмæн хъæуы? 
Афæхъо. Гъемæ хорз... Æз цæуын, аулæфон. (Ацæуы). 
Г о з е к к а (адæргæй кæрты бандоныл æрбады). Мæнæ мæ мæ 
чызг куыд фæхудинаг кодта! 
Лактемыр. Цæмæй дæ фæхудинаг кодта, цымæ? 
Гозекка. Ныр æй уыцы... лæппуимæ хъæубæстæй исчи куы 
фена, уæд... 
Лактемыр. Уæд цы? Зарджыты заринаг фæуыдзыстут, и? 
Гозекка. Омæ æнæмæнг хъуамæ мæ чызгимæ тезгъо кæна?! 
Ссарæд иу йæхи хуызæн... 
Лактемыр. Йæхи хуызæн та цы хоныс?.. Цæвиттон, цыма 
дын дæ хинæйдзаг митæ нæ зонын! 
Г о з е к к а. Цымæ цавæр хинæйдзаг митæ? 
Лактемыр. Уæддæр ма мæ фæрсгæ кæны! Лæппуйы дæ чыз- 
гимæ барæй арвыстай, цæмæй йæ хъæубæстæн фенын кæна. Ме 
’нæзонгæ дæ! Ды мæнæн исты маст куы нæ скæнай, уæд дын цард 
ад нæ кæны! 
Г о з е к к а. Мæнгдæр зæгьæгæн йе ’взаг бахуыскъ уæд, кæд дын 
мæ цъæх чызджы мæхи къухтæй дæ сау лæппуйы фыццаг не скод- 
тон. Ничи йæм кæсы! Ноджы ма æз дæн аххосджын! Арвит æй, 
кæд дзы æфсæрмы кæныс, уæд, æмæ тухæнæй мауал мара дæу дæр 
æмæ мах дæр! 
Лактемыр (йæ фырмæстæй). Ды цы дæ, уый зоныс?.. Ды... Ды... 
Гозе к ка. Дзур, дзур. Сфæраз æй æппынфæстаг! 
Лактемыр. Ды... сылгоймаг æнадгæнæн! 
Гозекка (сагъдауæй баззайы. Æрæджиау). Цы загътай? 
Лактемыр(стыхсы). Аргъуан къуырмайæн дзæнгæрæгдыууæ 
хатты нæ цæгъды. 
Гозекка. Бузныг... Уый æнхъæл дæр дын нæ уыдтæн. 
Паузæ. 
51 

Лактемыр (æрæджиау). Омæ лæджы смæсты кæныс æмæ... 
(Гозекка ницы дзуры.) Цæй, цом рацагурæм уыцы къулбадджыты. 
Кæрты дуарæй æрбахизынц Чермен æмæ Эммæ. 
Ч е р м е н. Æгæр раджы нæ фездæхтыстæм, Эммæ? 
3 м м æ. Цалынмæ мамæ нæ райхъал, уæдмæ мæ уат бацагурон. 
4 е р м е н. Эммæ, æрдæбон мын мæ ныхас хъазынырдæм аз- 
дæхтай. 
Эммæ. Тагьд дон фурды не ’ййафы, Чермен. (Йæ русæн ын 
апъа кæны. Таеъд-таеъд хæдзармæ фæуайæг вæййы, фæлсе Лактемыр 
æмæ Гозеккайы куы ауыны, усед сагъдауæй аззайы.) Уауу... Мах йед... 
Цæй раджы рабадтыстут? 
Гозекка (æлхыскъæй). Сæумæрайсом джеттырой кæндзынæ, 
уый нæ зыдтон, æндæр ма афынæй кодтаин. 
Эммæ. Мамæ! 
Гозекка. Æз дæ мæ комы комдзæгтæй куы фæхастон, уæд 
дæ мады зæрдæ... Цæугæ хæдзармæ! 
Эммæ хæдзармæ бацæуы. 
Ч е р м е н (ницымбарседжы хуызы). Гозекка, исты кодтай, мыййаг? 
Г о з е к к а (кæнгæуæзданæй). Чермен, мæ къона... Ды тынг хорз 
лæппу дæ. Раст дæ мæхи хъæбулы хуызæн уарзын, фæлæ мæ чызг 
ахуыры къæсæрыл ис æмæ йæ ма хъыгдар. Бамбæрстай мæ? 
Ч е р м е н . Ницы дын бамбæрстон, Гозекка. 
Гозекка. Мæнæ дын æй дæ фыд бамбарын кæндзæн. (Ба- 
цæуы йсе хæдзармæ). 
Ч е р м е н. Ам цытæ цæуы, ам? 
Лактемыр. Лæппу, хæдзарæй дæ къахдæр маравæр, зæгьгæ, 
дын нæ загътон? 
Ч е р м е н. Цæуыннæ? Ахæстоны куы нæ дæн, мыййаг. 
Лактемыр. Хъæубæстæй дæ исчи федта? 
Ч е р м е н. Куыннæма! Комæй куы рацыдыстæм, уæд ныл уæл- 
мæрды цур иу лæг хæрхæмбæлд фæцис. Мах куы ауыдта, уæд, цæ- 
мæндæр гæсгæ, бæхуæрдонæй рагæпп ласта æмæ хъæуы ’рдæм ли- 
дзæг фæцис... Баба, цæуыннæ мæ зонгæ кæныс нæ хъæубæстæимæ? 
Ныр къуырийæ фылдæр дæн ам, ды та мæ дуарæхгæдæй дарыс. 
Лактемыр. Æз, дæуæн хуыздæр цы у, уый кæнын, лæппу. 
Ч е р м е н. Нæ йæ ’мбарын, дуарæхгæдæй бадын хуыздæр цæ- 
мæй у, ахæстоны куы нæ дæн, мыййаг. 
Лактемыр. Байхъус-ма, лæппу... 
Ч е р м е н (йсе ныхас ын айсы). Мæ ном Чермен хуыйны, баба. 
Иу хатт-ма мæм мæ номæй дæр сдзур. 
Лактемыр. Гъемæ хорз, хорз... Уым дын, Занзибары, дæ мад 
ницы фæдзæхста? 
Ч е р м е н. Куыннæма! Дæхи, дам, хъарм дар, Ирыстон, дам, 
Африкæ нæу. 
Лактемыр. Æндæр ницы? 
Ч е р м е н. Цыдæртæ ма мын фæдзæхста, нал сæ хъуыды кæнын. 
Лактемыр. Кæдмæ æмгъуыдмæ дæ рауагъта дæ мад? 
52 

Чермен. Нæ дæ ’мбарын, баба, цавæр æмгъуыды кой кæ- 
ныс? 
Лактемыр. Ома, зæгьын... Æгæр куы афæстиат уай... Дæ мады 
зæрдæ дæм æхсайдзæн... Мад уæдцæр мад у... Кæдмæ дын райсон 
билет? 
Ч е р м е н . Билет? Кæдæм? 
Лактемыр. Куыд - кæдæм? Занзибармæ. 
Ч е р м е н. Æмæ æз Занзибармæ цæуинаг куы нал дæн, баба. 
Лактемыр. Куыд - нал?.. Уæдæ? 
Ч е р м е н . Уæдæмæ ам баззайдзынæн. Демæ! 
Лактемыр (катайгæнгæ). Æмæ уæд... Æмæ уæд дæ мад та? 
Чермен. Уый мын нæ ракуымдта. Мæ мадæн ныр æндæр 
лæг ис. Иуæндæс сывæллоны. Мæнæн та загьта, Чермен, ирон лæппу 
дæ æмæ фæцу, дæхи хуызæттæ кæм цæрынц, уыцы Ирыстонмæ. Æз 
дæр дыккаг бон фæцæуæг дæн! 
Лактемыр(йæхицæн дзурæгау). Æрцардтай мæ. 
Ч е р м е н . Баба, хуызыцъыртт дæ куы нал ис, исты дæ риссы? 
Лактемыр. Нæ, нæ... Æмбарыс, мæ хъæбул, зын дын куы 
уа ам... 
Ч е р м е н . Цытæ дзурыс, баба? Æз дæуæн цы хуызæн фырт 
уыдзынæн, уый зоныс? Кусдзынæн, дардзынæн дæ. Мæнæ нæ хæдзар 
дæр бацалцæг кæндзынæн, æмæ дзы чындз дæр ма фендзынæ, чындз! 
Лактемыр. Чындз? 
Чермен. Ау, уæдæ нæ хæдзарвæндаг адарддæр нæ хъæуы? 
Тыхсгæ дæр ма ма кæн, æз Дзетиаты мыггаг æрдæгыл аскъуыйын 
нæ бауаддзынæн. Уæллæй, баба, дæ хъæбулы хъæбулты пис-пис- 
тæй дæ хæлаф хус нал кæндзæн, хус. 
Фæскуыст-иу мæнæ ам, нæ кæрты куы рабадæм æмæ-иу нæ 
цæст нæ бинонтыл куы ахæссæм, уæд-иу лæгмæ зарын куыннæ 
’рцæудзæн, куыннæ! Хъуыды ма кæныс, уым-иу, Занзибары, цы 
зарæг кодтай, уый? (Базары): 
Ой, Чермен, Тылаттатæ, дам, байусерстой! 
Лактемыр. Зарынмæ дæсны дæ, бæргæ. 
Ч е р м е н . Æз алцæмæ дæр хорз арæхсын, баба! 
Л актемыр (кæдæмдæр нымдзаст всеййы, стсей æваст). Лæп- 
пу, марадз хæдзармæ, рæвдз!.. 
Ч е р м е н . Исты кодтай, баба^? 
Лактемыр. Ницы, ницы... Йæд мын акæн... аходæн... хъайла. 
Ч е р м е н . Цал айкæй? 
Лактемыр. Æртæ! 
Ч е р м е н . Хорз, баба! 
Хæдзармæ бацæуы. Чысыл рæстæджы фæстæ кæрты дуаргæрон фæзыны 
Афæхъо. 
Афæхъо. Лактемыр, иунæг дæ? 
Лактемыр. Цæстæй хорз нал дæ цыдæр у. Нæ мæ уыныс, 
Афæхъо, иунæг дæн. 
Афæхъо. Уæ кæртæй цыма зарын хъуысти. 
53 

Лактемыр. Уый... Уый радио уыдис. 
Афæхъо. Радио? Æмæ радио ныр дыууæ къуырийы кусгæ 
дæр куы нæ кæны. 
Лактемыр. Скуыста! 
Афæхъо (Лактемыры ныхасæй хæрдмæ фæхауы). Ма ма мæ 
тæрсын кæн, æнæуи дæр тарст дæн... (Аивæй). Лактемыр, цы зæ- 
гъынмæ дæм æрбауадтæн, уый зоныс? 
Лактемыр. Нæ зонын. 
Афæхъо. Мытылты зæппадзæн дуар нæй. 
Лактемыр. Æмæ цы? 
Афæхъо. Куыд цы? Зæппадзæн дуар куы нæ уа, уæд мард 
кæуылты рахиздзæн?.. Зæгьын, уый мард нæ уыдаид, фæлæ... 
Лактемыр. Уæуу, Афæхъо, уыцы мард дæ цæстытыл ауад 
æмæ йыл басæтт! 
Афæхъо. Куыд ауад мæ цæстытыл, мæхи дыууæ цæстæй йæ 
куы федтон, уæд. 
Ч е р м е н (хæдзары рудзынгæй ракæсы). Баба, арт бандзæрстон, 
ныртæккæ дæ хъайла дæр цæттæ уыдзæн! (Афæхъомæ.) О, бæхуæр- 
дон!.. 
Афæхъо. Са-а-ау хæйрæг... 
Бауадзыг вæййы. Чермен рудзынгæй фæууаон вæййы. Лактемыр Афæхъойы 
бандоныл æрбадын кæны. 
Лактемыр. Гъæй, гъæй, Афæхъо, æрцу дæхимæ!.. 
Афæхъо (йæхимæ æрцæуæгау кæны. Мæллæг хъæлæсæй). Лак- 
темыр... 
Лактемыр. Уæуу! 
А ф æ х ъ о. Ницы федтай? 
Лактемыр. Куынæ. 
Афæхъо. Дæ рудзынгæй дæр ничи ракаст? 
Лактемыр. Ничи. 
Афæхъо. Хъусгæ дæр ницы фæкодтай? 
Лактемыр. Ницы. 
Афæхъо (адæргæй). Мæн æцæгæй дæр мæхи дохтыртæн фе- 
нын кæнын хъæуы... Æз цæуон. 
Лактемыр. Дæ цæстытыл та исты ауад? 
Афæхъо. Нæ зонын... Æз цæуон. 
Лактемыр. Ацу, ацу... Баулæф. Йæд-иу баназ - «Упса». 
Дыууæ таблеткæйы. 
Афæхъо. Хорз, хорз... (Ацæуы). 
Лактемыр (уæззаугай æрбады). Нæ, æппæт хъæубæсты сæр- 
ра кæнын мæ бон нæ бауыдзæн. (Бацæуы хæдзары тигъмæ, райсы 
къаннæг къæпи, цæхæрадоны рдæм куыд фæйцæуы, афтæ йæ хæдза- 
рæй рацæуы Гозекка). 
Г о з е к к а (тыхстæй). Лактемыр. 
Лактемыр. Цы? 
Г о з е к к а (кæрты бандоныл æрбады). Иучысыл-ма мæ фарсмæ 
54 

Лактемыр (сербады). Цы ’рцыди? 
Г о з е к к а (йæ зæрдсе ’рбауынгсег). Цы ма ’рцæуа фыддæр... Лак- 
темыр, ацы хатт мæм^æнæ загьдæй байхъус кæронмæ... Чи зоны 
мæ бамбардзынæ... (Йсе зсердсе та рбауынгæг вæййы.) Мæ чызг... 
Мæ чызг мын дæ лæппуйы бауарзта. 
Лактемыр. Куыд бауарзта?! Хъазгæ мæ кæныс? 
Г о з е к к а. Мæ тæккæ хъазгæйæ дæн, куыннæ!.. Ныртæккæ мын 
æй йæхæдæг загъта. Баййардтон æй, зæгъын дын уыцы лæппуимæ 
сæумæцъыккæй Дзæбидырты комы цы уыд? Æмæ, дам, æй уарзгæ 
кæнын, нал мæ ныууаддзынæ!.. Раст мæ бамбар, Лактемыр, нæ- 
хирдыгон дын куы уаид, уæд фæстæмæ дæр нæ фæкæсин, мæ чыз- 
джы йын мæхæдæг йæ фыццаг скæнин... (Йсе зæрдсе та суынгæг 
вæййы.) Фæлæ мæ иунæджы негрæн куыд радтон? Мæ хъæбулы 
хъæбулты сау-сауидæй куы фенон, уæд зæхх мæ быны нæ ныттон- 
дзæн? 
Лактемыр. Æрсабыр у, цæй. Хъæбулы хъæбулты райгуыр- 
дæн иуы уарзондзинад фаг нæма у. 
Г о з е к к а. Бæргæ, фæлæ йæ кæд дæ лæппу дæр уарзы? 
Лактемыр. Уæд мын æй бакой кодтаид. Уый дæр, æфсæр- 
мы чи фæуа, ахæмы каст нæ кæны. 
Гозекка. Уæ Хуыцау, æцæг афтæ куы уаид! 
Лактемыр. Æрсабыр у, Гозекка. Эммæ нырма æвзонг чызг 
у. Æрыгон зæрдæ та уарзтмæ æмхиц у. Абон иуы бауарзы, райсом 
æндæры. Дæхицæй йæ нæ зоныс? 
Г о з е к к а. Омæ æз дæр ахæм æнæсæттон уыдтæн? 
Лактемыр. Фыддæр. 
Гозе кка. Уæддæр дæ нæ рох кæны... Æнхъæлдтон, алы рай- 
сом мын мæ рудзынджы раз дидинджытæ Эммæйы фыд æвæрдта... 
Бахатыр кæн. 
Лактемыр (æрæджиау). Ницы кæны... Уый хыгъд, дидин- 
джытæ бауарзтон. 
Г о з е к к а. Лактемыр! 
Лактемыр. Цы? 
Гозекка.Æздæ мад, дæ фыды уазæг, уыцы дыууæ къулба- 
дæджы рæдийын ма бауадзæм. 
Лактемыр. Хорз, Гозекка, хорз. 
Гозекка. Бузныг, Лактемыр. Мæ сагъæсты уаргь мын фæ- 
рогдæр кодтай. (Ксерæдзимæ ксесынц.) Æз ацæуон. 
Лактемыр. Ацу, Гозекка. 
Гозекка хæдзармæ бацæуы. Исдугмæ Лактемыр йæ фæстæ кæсгæйæ баззайы. 
Чысыл рæстæджы фæстæ Лактемыры хæдзарæй рацæуы Чермен. 
Ч е р м е н. Баба, дæ хъайла цæттæ у. 
Лактемыр. Бузныг, лæппу. Хæрынмæ мæ нæ равдæлдзæн, 
æвæццæгæн. 
Ч е р м е н . Баба, иуцыдæр дын зæгъон? 
Лактемыр. Цы у? 
Ч е р м е н . Нæ сыхаг дæ зæрдæмæ нæ цæуы? 
55 

Лактемыр. Чи? Гозекка? 
Ч е р м е н. Цæмæн Гозекка? 
Лактемыр. Уæдæ ма чи? 
Ч е р м е н. Эммæ! 
Лактемыр. Эммæ?! Уымæй та цы зæгьынмæ хъавыс? 
Ч е р м е н. Зæгъын, дæу æмæ Гозеккайы фæндонæй чындзæх- 
сæв саразæм. 
Лактемыр. Цы, дам?! 
Ч е р м е н. Нæ йæ ’мбарын, баба, цæуыл æрбатыхстæ? Мах Эм- 
мæимæ кæрæдзийы зæрдæмæ цæуæм. Каст æрмæст сымах фæн- 
донмæ у. 
Лактемыр. Æгæр тагьд нæ кæныс, лæппу? Нырма къуыри 
йедтæмæ куы нæ дæ ам æмæ... 
Ч е р м е н. Уарзондзинадæн сахат дæр бирæ у, баба. 
Лактемыр. Хуыцаутыххæй!!! 
Ч е р м е н. Уæдæ!.. Ех, баба, чындзæхсæв куы саразæм, уæд иу 
кæрт, иу бинонтæ бауыдзыстæм. Мах Эммæимæ мæнæ ацы хæдза- 
ры цæрдзыстæм, сымах та - уыцы. 
Лактемыр. Сымах та кæй хоныс? 
Ч е р м е н. Куыд - кæй? Дæу æмæ Гозеккайы! 
Лактемыр. Ома? 
Ч е р м е н. Кæрæдзийы кæй уарзут, уый мын Эммæ радзырдта. 
Стæй уæ мæхæдæг нæ уынын? Уæ цæстæнгас кæрæдзийыл куы адзæ- 
гъæл вæййы. Чындзæхсæв куы саразæм, уæд уæ æнæ кæрæдзи иу 
бон дæр нал ныууаддзынæн! 
Ч е р м е н. Чындзæхсæв нæ уыдзæн, лæппу! 
Ч е р м е н. Куыд нæ? 
Лактемыр. Куыд нæ вæййы, афтæ! Аппар дæ сæрæй уыцы 
хъуыды æмæ йæ кой дæр макуал скæн! 
Ч е р м е н. Нæ дæ ’мбарын, баба!.. 
Лактемыр. Нæ дæхъæуы йе ’мбарын, лæппу! Зæрдæниз йед- 
тæмæ дзы ницы райсдзынæ! 
Ч е р м е н. Нæ, баба, уæдцæр мын æй бамбарын кæн! 
Лактемыр. Гъемæ хорз. Рахиз мæнæ хæдзармæ. 
Бацæуынц. Чысыл рæстæджы фæстæ Гозеккайы хæдзарæй рацæуы Эммæ. Йæ 
хæдфæстæ фæзыны Гозекка дæр. 
Гозекка. Кæдæм, кæ, мæнæ чызг? 
Э м м æ. Цæхæрадонмæ. 
Гозекка.Æз дæр демæ. 
Э м м æ (фыдсенæн). Нал цæуын! 
Гозекка. Дæхи тыхурæд ма кæн, мæнæ чызг, исты низмæ 
дын расайдзæн. (Эммæ æнæдзургæйæ магнитофон райсы. Сифтын- 
дзы йæ. Магнитофонæй райхъуысы нырыккон музыкæ.) Уый та циу? 
Эммæ (кафы). Хаус! Институты сæрмагонд предмет. 
Г о з е к к а. Æмæ дæ предмет ам куы нæ тилай, уæд гæнæн нæй? 
3 м м æ. Уый мын хæдзармæ куыст у, мамæ! 
4 е р м е н (рудзынгæй ракæсы). Ай нæхирдыгон кафт куы у! 

Хæдзарæй рауайы æмæ Эммæимæ кафыныл схæцы. Чермены фæстæ удаи- 
стæй рауайы Лактемыр дæр. Чызг æмæ лæппуйæн сæ кафт йæ тæмæны куыд 
бацæуы, афтæ Гозекка магнитофон ахуыссын кæны. 
Гозекка (Черменмæ). Мæнæ лæппу, дæуæн дæр ацы кафт 
хæдзармæ куыст у? 
Ч е р м е н . Нæу, фæлæ мын Эммæимæ кафын æхсызгон у! 
Г о з е к к а. Гъемæ йæ зон! Мæ чызгыл дæхи цасфæнды дæр 
куы рахаф-бахаф кæнай, уæддæр дын дзы ницы рауайдзæн! Æз мæ 
хæдзарвæндагæй Занзибар саразын нæ бауаддзынæн! 
3 м м æ. Мамæ, худинаг у, æппынфæстаг! 
Лактемыр. Лæппу, ахиз хæдзармæ! 
4 е р м е н. Нæ уæ ’мбарын... Цæуыннæ мын ис Эммæимæ ка- 
фыны бар? 
Г о з е к к а. Уымæн æмæ негр дæ! 
Ч е р м е н . Æмæ цы? 
Гозекка.Æз негрæн мæ чызджы нæ дæттын! 
Чермен сагьдауæй баззайы. 
Ч е р м е н (æрæджиау). Афонмæ дæр мын æй бамбарын кодта- 
иккат, гормæттæ... Баба, баба, куы йæ зонис, куыд дæм тырныдтон 
мæ чысылæй нырмæ! Æнæ фыдæй схъомыл дæн, фæлæ зыдтон, 
фыд мын кæй ис... Дард, фæлæ ис! Загътон, æрцæудзынæн, сдзур- 
дзынæн мæ фыдмæ: «Баба, уый æз дæн - дæ фырт!» Ды мæ дæ 
дæрзæг русмæ балхъивдзынæ æмæ зæгъдзынæ: «Æрхæццæ мын дæ, 
мæ хъæбул?» Къуырийæ фылдæр дæн ам, ды та мæм мæ номæй нæ, 
хъæбул, зæгьгæ, дæр никуы сдзырдтай. Æз та дæм уыцы ныхæстæ 
фехъусынмæ ’рцыдтæн, мæ фыд... Фæдардтай мæ дуарæхгæдæй. Нæ 
йæ зыдтон, цæмæн. Ныр æй бамбæрстон... Мæ буарæй мын æфсæр- 
мы кæныс? Мæн аххос дзы цы ис, баба? Сау уон, урс - дæ туг куы 
дæн, де стæг!.. Уæвгæ, сæнттæ цæгъдын... Хæрзбон, мæ фыд... 
Бузныг, Гозекка, де ’ргом ныхасæй. 
Уæззаугай кулдуары ’рдæм фæцæйцæуы. 
Лактемыр (æрæджиау). Чермен... Мæ хъæбул... 
Чермен æрлæууы, ракæсы йæ фыдмæ, азилы æмæ кулдуарæй фæаууон вæййы. 
Сценæ æрталынг вæййы. 
ÆРТЫККАГ НЫВ 
Дыккаг нывы бынат. Кæрты астæу даргъ бандоныл бады Эммæ. Чызг цæ- 
уылдæр кæй тыхсы, уый бæрæг у. Сифтындзы, йæ цуры цы магнитофон лæууы, 
уый, фæлæ йæ уайтагъд ахуыссын кæны. Сисы стъолыл æвæрд къаннæг чиныг, 
Йæ сыфтæ йын æнæбары арафæлдах-бафæлдах кæны. Чиныг йæ бынаты æрæ- 
вæры. Иуцасдæр йæ цæстæнгас æбæрæг ранмæ адзæгъæл вæййы. Хæдзарæй ра- 
цæуы Гозекка. Исдуг йæ чызгмæ бакæсы, стæй йæм сабыргай бацæуы æмæ йæ 
фарсмæ ’рбады. 
Гозекка (йæ кьухы цы æхсыры агуывзæ ис, уый нызджы иур 
æрæвæры). Хъарм æхсыр... Ануаз дзы. 
57 

Э м м æ. Нæ мæ хъæуы... 
Г о з е к к а. Уæд та комдзаг скæн. Дыууæ боны дæ хъуыры дон 
дæр куы нæма ацыд. 
Э м м æ. Нæу мын æххормаг. 
Гозекка (æрæджиау). Уæддæр мын нæ барыс, нæ? 
Э м м æ. Уый тыххæй нал дзурдзыстæм. 
Гозекка. Мæхицæн дæ цы агурын? Æз дæр дæ сомбоныл 
хъуыды кæнын. 
Э м м æ. Мамæ, зæгъ-ма, искуы æрыгон уыдтæ? 
Г о з е к к а. Уæдæ, дæуæй афтæ, зæронд усæй рагæпп ластон? 
Э м м æ. Уæдæ мæ куыннæ ’мбарыс? 
Г о з е к к а. Æгæр хорз дæр ма дæ ’мбарын. Раст фæндагыл дæр 
дæ уымæн аразын... Цæмæй мын ма фенамонд уай. Æз, мæ къона, 
цард дæуæй хуыздæр зонын. 
Э м м æ (паузæйы фæстæ). Нæ, мамæ, ды æрыгон никуы уыдтæ. 
Гозекка. Уыдтæн, мæ чызг, уыдтæн. Фæлæ дзы мæ сæры- 
зонд никуы сæфтон. Алцæмæн дæр бæрц æмæ рад ис. Суанг уар- 
зондзинадæн дæр. 
Кулдуарæй æрбахизы Лактемыр. Нæлгоймаг у фæллад æмæ фæлмæстхуыз. 
Лактемыр (æнæбары). Уæ бон хорз. 
Гозекка. Цы базыдтай? 
Лактемыр. Ницы. Йæ кой, йæ хъæр дæр нæй. Раст цыма 
зæххы скъуыды аирвæзт. 
Г о з е к к а. Цымæ мæ мæ дзæгъæлдзых цы хордта... Мæ тæв- 
дæй цытæ срæцыхтон, уый æмбаргæ дæр нæ бакодтон. Мæхи- 
цæн æй никуы ныббардзынæн... (Эммæ фесты æмæ тагъдгомау 
хæдзары фæмидæг вæййы.) Нæ кæсыс, нæ къулбадæг дæр мæ йæ 
удхæссæг федта. 
Лактемыр. Цы уæлдай ма у?.. Мæхæдæг дæн аххосджын, 
мæхæдæг... Цыма мæ бирæ фырттæ ракæл-ракæл кæнынц. 
Кулдуарæй æрбахизы Афæхъо. 
Афæхъо. Лактемыр, ам дæ, цы? 
Гозекка (йæхицæн дзурæгау). Пуй! Мæ фыдбылызтæ — дæ 
хай, кæд хæдзари-хæдзар цы зилыс! (Бацæуы йæ хæдзармæ). 
Лактемыр. Мидæмæ, Афæхъо! Хабæрттæй дæ фæрсын ма 
бахъæуæд. 
Афæхъо (Лактемыры фарсмæ ’рбады). Хорз хабарæй ницы. 
Лактемыр. Цы ’рцыд? 
Афæхъо. Нæ дын дзырдтон, лæг сау хæйрæгыл амбæлд, уæд 
хъæубæстыл хъуамæ исты фыдбылыз æрцæуа... Гъер марадз!... Мæ 
джитъритæ ныббур сты... Мæ картоф мын хъæндилтæ бахордтой... 
Мæ сау карк фесæфт... Гогызы йас! 
Лактемыр. Гъе, Афæхъо, Афæхъо, дæуæн дæ сау карк фе- 
сæфт, кæмæндæр та йæ сау лæппу. 
Афæхъо. Гыбылы фыртыл мацы ’рцæуæд! Нæ хъæуы уымæй 
саудæр нæй. 
Лактемыр (анкъард мидбылхудт бакæны). Гыбылы фырт 
58 

цæрæд, фæлæ... Цы, уый зоныс? Рахиз-ма мидæмæ æмæ дæ истæ- 
мæйты хорз фенон. 
А ф æ х ъ о. Бузныг! Нæхимæ вивæркæйы дзаг хъæдур бахордтон. 
Лактемыр. Фæйнæ сыкъайы дæр... 
А ф æ х ъ о. Уый æндæр хъуыддаг у! 
Хæдзармæ бацæуынц. 
Гозекка (йсе шдзарæй рацсеуы). Хъусыс, уæртæ чызг, дæхи 
æххормаг ма ныууадз. Æз дæр тагьд фездæхдзынæн. 
Кулдуарæй ахизы. Чысыл рæстæджы фæстæ хæдзарæй рацæуы Эммæ. Чызг 
кæрты астæу æвæрд стъолмæ бацæуы æмæ йæ чингуытæ æмбырд кæнынмæ куыд 
хъавы, афтæ Лактемыры цæхæрадоны фисынæй фæзыны Чермен. Лæппуйыл ис 
бур-бурид парик. Йæ цæсгом æмæ йæ къухтæ афтæ аив æмæ бæстон ахуырст сты, 
æмæ урсцъар лæппуйæ агæпп ласта. 
Чермен (аивсей). Эммæ! 
3 м м æ (Черменмæ фсекомкоммсе). Уауу, чи дæ? 
4 е р м е н . Нал мæ базыдтай? 
3 м м æ. Чермен! 
4 е р м е н (йе нгуылдз Эммæйы былтыл авсеры). Сс-сс! 
3 м м æ. Уый дæхи цы хуызæн скодтай? 
4 е р м е н. Дæ зæрдæмæ нæ цæуын? 
3 м м æ. Афтæмæй нæ. 
4 е р м е н . Дзæуджыхъæуы уыдтæн. Дæ ахуыргæнæгмæ. Нæ ха- 
бæрттæ йын кæрæй кæронмæ фæкодтон. Уый бавдæлд æмæ мын 
мæ цæсгомы хуыз ахорæнтæй аивта. Гъер, дам, архай! Кæд, зæгъы, 
сарæхсай, уæд, дам, дæ, уыциу гæппæй цыппæрæм курсмæ райс- 
дзынæн. Уæдæ, афтæ... 
Кулдуарæй фæзыны Гозекка. 
Гозекка. Сæр мыл нал и, сæр! Мæ чыссæ мæ ферох, афтæ- 
мæй дуканимæ фæцæйцыдтæн. (Ауыны Чермены.) Мæ хæдзар куыд 
уыд! 
Чермен. Дæ бон хорз, мæ мады хай! Ды, æвæццæгæн, Эм- 
мæйы мад дæ, нæ? 
Гозекка. Эммæйы мад бæргæ дæн, фæлæ... 
3 м м æ. Мамæ, базонгæ у! Уый артистты скъолайы мæ ахуыр- 
гæнæг у. Йæ ном... 
4 е р м е н. Эдик! Дæ чызджы артистты скъолайы кафын ахуыр 
кæнын. 
Гозекка (сенæбары). Тынг æхсызгон мын у. 
Ч е р м е н . Мæнæн дæр! Дæ ном куыд у? 
Г о з е к к а. Гозекка бæргæ хуындтæн. 
Ч е р м е н . Диссаджы рæсугъд ном! Гозекка! Æццæй нæ, Эммæ? 
Эммæ. Круто! 
Гозекка (Черменмсе седзынсег кæсы). Цыма дæ кæмдæр фед- 
тон. Дæ хъæлæс дæр цыдæр зонгæ у. 
Э м м æ. Уым диссагæй ницы ис, мамæ. Эдик бирæ бæстæты 
уыди концерттимæ. Нæхимæ дæр фæкафы. Стæй йæ телевизорæй 
дæр арæх æвдисынц. 
59 

Ч е р м е н. Нæ хъæуы, Эммæ! 
Гозекка. Æмæ нæ клуб цалдæр азы дæр куы нæ кусы, уæд, 
бахатыр кæн, фæлæ дæ цы Хуыцау æрхаста? 
Ч е р м е н . Æз, Гозекка, дæ чызгмæ ’рцыдтæн. 
Г о з е к к а (сонтæй). Мæ чызг та дæ цæмæн бахъуыд? 
Ч е р м е н . Эммæ цы кудиатджын чызг у, уый ды, æвæццæгæн, 
æмбаргæ дæр нæ кæныс. Гъемæ уæдæ афтæ. А дыууæ боны мах 
Мæскуыйы хъуамæ архайæм иу стыр конкурсы. Уырдæм фыцца- 
джыдæр æвзæрст æрцыд Эммæ. Уый мæнæ хъуыддаг нæу, Гозекка. 
Уыцы конкурсы чи фæуæлахиз уа, уымæн уæрæх фæндаг байгом 
уыдзæн Европæ, Ази, Амырык, æппæт дунемæ... Ахъуыды-ма кæн, 
Гозекка, дæ чызг конкурсы фæуæлахиз ис, зæгьгæ... Гастролтæ га- 
стролты фæдыл. Дæ чызг абон Нью-Йорчы кафы, райсом - Пари- 
жы, иннæбон Занзи... Амстердамы! Фæлæ, цæмæй дæ чызгæй ном- 
дзыд артисткæ рауайа, уымæн кусын хъæуы, æхсæв-бон нæ хынц- 
гæйæ. Æз дæр гъе уый тыххæй æрцыдтæн ардæм, цæмæй дын дæ 
чызгмæ фæкæсон. 
3 м м æ. Мæскуымæ мæ фæнды! 
Г о з е к к а. Мæ чызгыл базыртæ куы базад! Уагæры йæм цæ- 
мæй фæкæсинаг дæ? 
4 е р м е н. Мах Эммæимæ æвæстиатæй сахуыр кæнын хъæуы 
цалдæр кафты. Рæстæг нын хæрзцыбыр кæй ис, уый тыххæй рай- 
дайын хъæуы æвæстиатæй. Ныртæккæ! Эммæ, цæттæ дæ? 
3 м м æ. Цæттæ! Мамæ, ды уал хæдзармæ ахиз. 
Г о з е к к а. Куыд ахиз? Æз уæ цы хъыгдарын? 
4 е р м е н. Аивад, Гозекка, хибар хъуыддаг уарзы. 
Гозекка. Хибар, зæгъыс? Ахуыргæнæг, бинонтæ дын ис? 
3 м м æ. Ис! Ус æмæ цыппар сывæллоны. 
4 е р м е н. Райдайæм? 
Магнитофон сифтындзы. Эммæ æмæ Чермен кафынц. Чысыл рæстæджы 
фæстæ Гозекка магнитофон ахуыссын кæны. 
3 м м æ. Ахуыргæнæгæй худинаг у, мамæ! 
Гозекка. Цы, мамæ? Уый уын цавæр кафт у? Кæрæдзийыл 
куы баныхæстыстут! Мæ чызг ахæм кафт нæ кæндзæн! 
4 е р м е н. Ау, дæ чызг номдзыд суа, уый дæ нæ фæнды? 
Эммæ. Амстердам, Париж, Токио!.. 
Г о з е к к а. Омæ æндæр ницы кафтæй ис сномдзыд уæвæн? 
Чермен. Уæд та!.. 
Магнитофон сифтындзы. Хъуысы ног мелоди. Чермен æмæ Эммæ кафынц. 
Гозекка та магнитофон ахуыссын кæны. 
Эммæ. Мамæ, абон нæ кусын бауаддзынæ? 
Г о з е к к а. Адæммыггаг кафт куы кæнат, уæд — табуафси. 
3 м м æ. Адæммыггаг цы хоныс, мамæ? 
Г о з е к к а. Уæздан ирон кафт. Мæнæ мах нæ рæстæджы куыд 
кафыдыстæм, афтæ. Гъа-ма, æз уæм бакæсон. 
4 е р м е н (Эммæмæ аивæй). Бабын стæм. Æз ирон кафтмæ нæ 
арæхсын. 
60 

Эммæ. Мамæ, ирон кафтмæ мæ кæй ничи амбулдзæн, уый 
хорз куы зоныс. (Амоны Черменмæ.) Кафын мæ чи сахуыр кодта, 
уыцы ахуыргæнæджы кой нал кæнын... Мамæ, ацу-ма хæдзармæ, 
хъыгдаргæ нæ кæныс. 
Г о з е к к а. Ныййарæг мад кæдæй нырмæ схъыгдарæг? (Хъуыр- 
хъуыргæнгæ ацæуы хæдзармæ). 
Ч е р м е н. Уф, нæ мæ базыдта. Уый хорз у. Кæд мæ мæ фыд 
дæр нал базонид. 
3 м м æ. Дæхи йын фенын кæн. Тæригъæд у. Ныр цалдæр боны 
дæу агуры. 
4 е р м е н^. Агуры! Дуарæхгæдæй мæ уымæн дардта? 
3 м м æ. Йæхи аххос нæу, Чермен. 
4 е р м е н. Мæн аххос дæр дзы ницы ис. Уадз уый дæр иучы- 
сыл ахъизæмар кæна... Эммæ! 
Эммæ. Цы? 
Ч е р м е н . Махмæ дыууæ уарзон адæймаджы кæрæдзийыл куы 
сæмбæлынц, уæд... (Хъавы йын ахъæбыс кæнынмæ). 
Эм мæ. Махмæ та, тагьд дон фурды не ’ййафы, фæзæгьынц. 
Чермен. Уæуу, уый цавæр фурд у? Кæд æй баййафдзæн?.. 
Афтæ у? 
Э м м æ. Афтæ! 
Чермен Эммæйæн хъæбыс кæнынмæ куыд хъавы, афтæ хæдзарæй рацæуы 
Гозекка. Сылгоймаджы къухы хæринæгтæ. Чермен æваст Эммæйы астæуыл 
фæхæцы æмæ цыма кафгæ кæнынц, уыййау дзедзырой сисынц. 
Гозекка. Æгьгьд кафт у, мæнæ уал исты акомдзаг кæнут. 
Ардыгæй уын изæрмæ нырма бирæ рæстæг ис. 
Чермен. Бузныг, Гозекка, дæхи цæуыл батыхсын кодтай? 
3 м м æ. Мамæ, кæдæмдæр цæуинаг куы уыдтæ? 
Г о з е к к а. Ахæм æвæстиатæй никæдæм цыдтæн. Мæ хæдзары 
уазæг, æз та уынгты зилон?.. Марадз, ахуыргæнæг, уартæ хихсæны 
дæ къухтæ ахс æмæ сихор скæнут. 
4 е р м е н. Гъемæ хорз, Гозекка! 
Гозеккайы хæдзармæ бацæуы. 
Г о з е к к а. Дæ ахуыргæнæгæн йæ цыд дæр цыдæр æнахуыр у. 
Э м м æ. Омæ балерон у, мамæ. 
Г о з е к к а. Уый мæнæ афтид къалготкæты чи фæкафы? Æз ма 
дис кæнын, йæ цæсгом пудрæйæ цæмæн сахуырста. Дæуырдæм ма 
фæуæд. Ацы артисттæй, дам, цалдæргай усы кæмæн нæ уыд, ахæм нæй. 
Эммæ. Уæуу, мамæ. Ацы ахуыргæнæгæн уымæй тас нæу. 
Гозекка. Уæддæр йæ хъæлæс Чермены хъæлæсы хуызæн цы 
тынг у! 
Эммæ. Чермены кой нал кæндзыстæм, мамæ. 
Г о з е к к а. Гъемæ æгайтма, мæ хъæбул. (Фæзыны Чермен. Лæп- 
пуйыл Гозеккайы æрмкъухтæ.) Мæ хæдзар куыд уыд!.. Ахуыргæнæг, 
дæ къухтæ сигæ кæнынц? 
Чермен. Нæ, Гозекка... Уый мæ ахуыр афтæ у. Сихор 
æрмкъухты фæкæнын. 
61 

Г о з е к к а. Гъемæ уæдæ акомдзаг кæнут, æз дæр мæ куыстытæ 
акæнон. Исты уæ куы хъæуа, уæд мæм фæдзурдзыстут. 
3 м м æ. Хорз, мамæ. (Гозекка хæдзармæ бацæуы). Уыдон та дæ 
уæлæ цы ссæрфтай? 
4 е р м е н. Мæ къухтæ грим сты, уый мæ ферох. Куыдцæр сæ 
сапонæй æрæхсадтон, афтæ... (Йæ ’рмкъухтсе раласы, æвдисы чызгмæ 
йæ сау къухтæ.) Уыныс? (Эммæ ныппырыкк ласы.) Дæуæн худæджы 
хос у, мæнæн та... Эммæ, нæ фæлæ, цы, уый зоныс? 
3 м м æ. Цы? 
4 е р м е н. Цæй æмæ фæлидзæм нæ дыууæ дæр ардыгæй. 
3 м м æ. Кæдæм? 
4 е р м е н. Куыд кæдæм? Занзибармæ! 
3 м м æ. Ницы дзы рауайдзæн. 
4 е р м е н. Цæуыннæ? 
3 м м æ. Уымæн æмæ уым та мæн бахъæудзæн мæхи сауæй 
ахорын. 
4 е р м е н (тæргайхуызæй). Бузныг! Уый дæр дзуапп у, уæдæ цы! 
3 м м æ. Хатыр, Чермен... Нæ мæ фæндыд дæу бафхæрын. 
4 е р м е н. Цалынмæ мын иу хъæбыс акæнай, уæдмæ дын ха- 
тыр нæ, фæлæ дæм дзургæ дæр нал скæндзынæн. 
3 м м æ (бахуды). Афтæ у? 
4 е р м е н . Афтæ! (Ахъæбыс кæнынмæ йын хъавы). 
Г о з е к к а (хæдзарæй). Эммæ, мæ къона, рауай-ма фæкæс мæм! 
Мæнæ мыл голлаг рафæлдæхт! 
Эммæ. Фæцæуын! (Черменмæ.) Гъер-иу ам хъæбыстæ кæн! 
Ахизы хæдзармæ. Иннæ хæдзарæй рацæуынц Лактемыр æмæ Афæхъо. 
Афæхъо. Уæуу, æз та афтæ зæгъын, æмæ уыцы сау хæйрæ- 
джы мæхи дыууæ цæстæй федтон! (Ауыны Чермены.) Уартæ уыцы 
лæппуйы куыд уынын, афтæ!.. Лæппу, дзæбæх-ма мæм æрбакæс, 
хæйрæдджыны хуызæн дæм кæсын? 
Ч е р м е н . Уæллæй, нæ кæсыс! 
Афæхъо. Гъер федтай!.. Гъе уый дын лæппу! Æри-ма уый 
тыххæй дæ къух! (Чермены къух райсы, æркæсы йæм. Сау къух фен- 
гсейæ, йæ мидбынат сагъдауæй аззайы). Уауу! 
Ч е р м е н. Исты кодтай, хорз лæг? 
Афæхъо Уауу! (Алидзы.) 
Лактемыр (Черменмæ). Бахатыр кæн, лæппу, ацы хъæуккаг 
нæ дæ, уый зонын, фæлæ мæм зонгæ адæймаг кæсыс. 
Ч е р м е н. Хуызæй хуызмæ, дам, лæг амардæуыд, фæзæгъынц. 
Искæйы хуызæн дæм фæкастæн? 
Лактемыр (арф ныуулæфы). Чи зоны. 
Ч е р м е н (амоны Гозеккайы хæдзармæ). Æз мæнæ адоны уазæг 
дæн. Ды та, мæнмæ гæсгæ, сыхаг лæг дæ. 
Л актемыр. Сыхаг. 
Ч е р м е н. Ды, æвæцæгæн, тынг амондджын дæ. 
Лактемыр. Цæмæй бæрæг у мæ амонд? 
Ч е р м е н. Дæ цæхæрадоны кæрæй кæронмæ дидинджытæ сагьд! 
Æмæ дæхиуæттæ кæм сты? 
62 

Лактемыр. Мæхиуæттæ цы хоныс? 
Ч е р м е н. Дæхи дидинджытæ. 
Лактемыр. Адон иууылдæр мæхи сты. 
Ч е р м е н . Нæ. Уыдон æрдз сфæлдыста. 
Лактемыр. Цыдæр дæ не ’мбарын, лæппу. 
Ч е р м е н. Зæгъын, адæймагæн йæ рæсугъддæр æмæ зынаргъ- 
дæр дидинæг йæ хъæбул вæййы. Ахъуыды кæнгæйæ, хъæбулы хъысмæт 
дæр æрдзы сфæлдыст дидинæгæй уæлдай нæу. Уый дæр райгуыры уар- 
зондзинады хъармæй. Адæймаг ын авгау æрхауынæй фæтæрсы. Зилы 
йæм. Схъомыл æй кæны, цæмæй уыцы дидинæг ног æвзартæ суа- 
дза - хъæбулы хъæбулты. Сæйрагдæр та, адæймаг уыцы дидинæ- 
джы йæхи удæй фылдæр фæуарзы. Раст нæ дæн, мæ фыды хай? 
Лактемыр (æдзынсег кæсы Черменмæ). Чи дæ, лæппу? 
Ч е р м е н . Дидинæг! Æрмæст хæдæвзæрд. Кæддæр фыдуаг 
дымгæ кæйдæр цæхæрадонæй систа иу гага æмæ йæ дард бæстæмæ 
фæхаста... Цæй, мæнæн хатыр, мæ фыды хай, мæ фысымтæ мæм 
æнхъæлмæ кæсынц. (Фæцæйцсеуы Гозеккайы шдзармсе). 
Лактемыр (севаст). Чермен! 
Чермен (æрлæууы йсе мидбынат, разилы Лактемырмсе). Æз 
Эдик дæн, мæ фыды хай, Эдик! 
Бахизы Гозеккайы хæдзармæЛактемыр иудзæвгар йæ мидбынат сагьдауæй 
аззайы, стæй адæргæй йæ хæдзары къæсæрмæ ’рбады. Æваст фесты, хæдзары фи- 
сынæй къæпи райсы æмæ фидар къахдзæфтæй йæ цæхæрадонмæ фæраст вæййы. 
Гозекка хæдзарæй рацæуы. Фæкомкоммæ вæййы Лактемыры цæхæрадонмæ. 
Г о з е к к а. Мæ хæдзар куыд уыд! (Азеъоры , Лактемыр чысыл 
раздæр ксем фсеаууон, уыцырдæм. Чысыл фсестседсер, Лактемыры йсе 
разæй схойгсе, рацæуы.) Дæ зонд фæцыд, мæнæ лæг? Дæ къухы урз- 
тыл цы дидинджытæ æрзайын кодтай, уыдон куыд пырх кæныс? 
Лактемыр (æршндæгæй). Ех, Гозекка, Гозекка!.. Ме ’цæг 
дидинæг мæхи къухтæй мæ зæрдæйæ куы стыдтон, уæд ма хæм- 
пæлгæрдæгæй та цы кæнын?.. Нал мæм цæуы цæрын!.. Мæхицæй 
мæ удхæссæг федтон. 
Гозекка. Гъе, горм^он, гормон, уый, нæлгоймаг уæвгæйæ, 
цытæ хæссыс дæ сæрмæ? Йæ иунæг хъæбулæй æнустæм чи схицæн 
вæййы, уыдон дæр ма куы фæразынц, уæд дæуæн цардæгас куы у! 
Лактемыр. Бахатыр кæн, Гозекка... Сфæлмæцыдтæн иунæ- 
джы цардæй. Уыцы афтид къултæм кæсын мæ бон нал у. 
Г о з е к к а. Æмæ дын мах мæлгæ акодтам? Мах дæ фарсмæ не 
стæм?.. Мæнæ мæ чызг йæ амонд ссара, стæй... 
Лактемыр. Стæй цы? 
Г о з е к к а (ратыхсæгау ксены). Стæй ам нæ уыдзыстæм?.. Стæ, 
мæн не ’вдæлы, уазæг мæм ис. (Тагьдгомау йсеуаты фсемидсегвсеййы). 
Лактемыр (йæхицæн дзурæгау). Ома?.. 
Афæхъо (кулдуарсей йсе ссер æрбадары). Кыс, кыс... (Дзуапп 
куы нсе фехьусы, усед ксертмсе бахизы.) Нæ та дæ бауырндзæн, Лак- 
темыр, фæлæ дын æй уæддæр æнæ зæгъгæ нæй. 
Лактемыр. Цы у? Дæ цæстытыл та исты ауад? 
63 

Афæхъо. Нæ! Ацы хатт æй уырзæй дæр асгæрстон. 
Лактемыр. Кæй асгæрстай? 
Афæхъо. Мæнæ гыццыл раздæр ам цы лæппу лæууыд, уый... 
Уый у! 
Лактемыр. Чи? 
А ф æ х ъ о. Сау хæйрæг! 
Лактемыр (фестъæлфы). Бæлвырд æй зоныс? 
Афæхъо. Уæдæ! Мæнæ йын ацы ран йæ къух куы райстон. 
Йæ цæсгомы хуыз аивта, фæлæ йæ къухтæ сауæй баззадысты. (Лак- 
темыр йæ мидбыл бахуды, стæй Афæхьойæн ныхьхъæбыс кæны.) Исты 
кодтай, Лактемыр? 
Л а к т е м ы р. Ех, Афæхъо, ды мæнæн цы цины уац æрхастай!.. 
Цом-ма, æз дæ мæ фыртимæ базонгæ кæнон! 
Афæхъо. Кæдæм? 
Лактемыр. Мæнæ Гозеккатæм! 
Афæхъо (дызæрдыггаг каст æм кæны). Лактемыр, дæхиуыл 
фæхæц, æз дæм ныртæккæ фельшыры æрбахæццæ кæндзынæн... 
(Рæвдзгомау фæцæуы, кулдуарæй.) Дæхиуыл фæхæц!.. «Упса» уал 
ануаз, æз ныртæккæ! (Фæаууон вæййы). 
Лактемыр.О Хуыцау, табудæхицæн!.. Гозекка, уæ Гозекка! 
Гозекка (йæхæдзарæйрацæуы). Цы кодтай? 
Лактемыр. Кæм и, кæм, дæ уазæг, Гозекка? 
Гозекка. Уартæ нæ чызгимæ уаты дуарæхгæдæй кафынц. 
Сæхи конкурсмæ цæттæ кæнынц. 
Лактемыр (худы). Кафынц, зæгъыс?.. ГъемæХуыцауæй разы! 
Г о з е к к а. Цы бындз дыл фæхæцыд, æрдæбон дæр ма дæхи 
куы мардтай? 
Лактемыр. Нæ зонын... Чермены дæ чызгмæ æмгæрон ба- 
кæсын дæр куы нæ уагътай, уæд ыл æнæзонгæ нæлгоймагимæ дуа- 
рæхгæдæй куыд æууæндыс? 
Г о з е к к а (дызæрдыггаг каст æм кæны). Цыдæр мæ ’мбæхсыс, 
мæнæ лæг... Цæуыл чыр-чыр кæныс? Дæ зонгæ у уыцы ахуыргæ- 
нæг? 
Лактемыр. Нæ, нæ... Мæ фыны дæр æй никуы федтон! 
Гозекка. Уæдæ дæ цæстытæ цæуыл æрттивынц?.. Афтæ ма 
фæлæуу, æз ын йæхи афæрсон. (Хæдзармæ фæцæйцæуы). 
Лактемыр (йæ фæстæ). Æз дæ мад, дæ фыды уазæг, ма сын 
бахъыгдар сæ конкурс! 
Гозекка йæ хæдзармæ бацæуы. Чысыл рæстæджы фæстæ сылгоймаджы æрдиаг 
райхъуысы. 
Г о з е к к а (хæдзарæй разгьоры). Афардæг сты!.. 
Раст уыцы рæстæг Чермен æмæ Эммæ кафгæ ’рбахизынц кæртмæ. Ацы хатт 
Чермен у йæхи æнгæс. 
Ч е р м е н. Иуварс, баба, иуварс, фæкъуыхцы уыдзынæн! 
Сценæ сабыргай æрталынг вæййы. 
64 

ЦЫППÆРÆМ НЫВ 
Æртыккаг нывы бынат. Æхсæв. Дардæй хъуысынц цъырцъырæгты æмæ хæф- 
сыты иугæндзон уасын. Гозекка, йæ къухы цуанон топп, афтæмæй бады йæ 
хæдзары къæсæрмæ. Сылгоймаг хуыссæгвæлмæстæй æркъул-æркъул кæны. Бæ- 
рæг у, йæ хуыссæг ыл тых кæнын кæй райдыдта, уый. 
Г о з е к к а (цæмсей йæ хуыссæг фæлидза, уый æфсон базары). 
Гъей, нсе хсехбсесты нсе, уой, куы нал сефсадынц хорсей, 
Гьей, уой, хорз Аким куы бадзуры, гъей, 
Цсеусем быдырмсе хор ласынмсе, уседсе, гъей! 
Уой, мсенсе тох! 
Гъей, Елхоты дзедыр, уой, стыхст хъседдаг балтимсе, 
Гъей, уой, хорз адсем, ауадзут мсе мсе фселлад галтимсе, 
Уой, мсенсе тох! 
Гозекка заргæ-зарын æрфынæй вæййы. Чысыл рæстæджы фæстæ Лакте- 
мыры хæдзарæй хъавгæ рацæуы Чермен. Лæппу йæ къахæлгътыл бацæуы Гозек- 
кайы цурмæ. Фынæй у, уый куы бамбары, уæд Гозеккайы хæдзары рудзынг 
хъавгæ байгом кæны. 
Ч е р м е н (рудзынгмæ). Эммæ! 
Эммæ (хæдзарæй рацсеуы). Бафынæй? 
Ч е р м е н. Йæ хуыр-хуыр ын нæ хъусыс? Рæвдз дæ? 
Эммæ. Рæвдз. 
Чермен. Куыд баныхас кодтам, афтæ. Дзæбидырты комы 
сæуæхситтыл сæмбæлæм. 
3 м м æ. Сæуæхситт æрæгмæ у. Уæдмæ мамæ куы райхъал уа. 
4 е р м е н. Фынæйы хос сын нæ бадардтай? 
3 м м æ. Бадардтон. 
4 е р м е н. Цал таблеткæйы? 
Эммæ. Цыппар. 
Ч е р м е н. Цавæр у, кæд дын пыл нæу!.. Дæ сынтæгæй цы бадæ? 
Эммæ. Мамæйы зæронд пæлæз мæ хъæццулы бын батыхтон. 
Ч е р м е н. Иттæг хорз! Æз та дзы бабайы кæрц бавæрдтон. (/Ъ- 
зекка йсе мидбынат базмæлы.) Лидзæм!.. 
Чызг æмæ лæппу кулдуарæй федде вæййынц. 
Г о з е к к а (йæ мидфын базары). 
Гъей, Ходы къуылдымтсе, уой, дселсемсе куы лсесынц, 
Гъей, уой, ауадзут мсе, 
Мсенмсе мсе сабитсе сенхъселмсе куы кæсынц, 
Уой, мсенсе тох!.. 
Лактемыр рахизы йæ хæдзарæй. Лæг иудзæвгæр кæсы Гозеккамæ. Сылгоймаг 
куы базары, уæд ын æнæбары бахъырны. 
Г о з е к к а (фестъæлфы æмæ цуанон топп Лактемырмæ фседа- 
ры). Кæцы дæ? Æхсын дæ! 
Лактемыр (йæхи баууон кæны). Ард дæ къонайы макуы ба- 
цæуа, кæдæм мæ марыс? 
5* 
65 

Гозекка. Æмæ уæдæ цы джеттырой кæныс æмбисæхсæв, 
уыг дæ? 
Лактемыр (йæ мбсехсæнæй ращеуы). Зæгьын, абæрæг дæ кæнон. 
Г о з е к к а. Цы мæ бæрæг кæныс? Скъæфынæй мын фæтарстæ? 
Лактемыр. Баулæф, уæртæ ус. Ныр фыццаг кæркуасæнтæй 
ахызтис. Ницуал тас у дæ чызгæн. Лæппу фынæй кæны уартæ. 
Гозекка. Уый, фынæйæ дæр чи фæлæууа, ахæмы каст нæ 
кæны. 
Лактемыр. Омæ уæд та æз абаддзынæн дæ бæсты. Ды ацу, 
дæ фæллад суадз. 
Гозекка. Уæдæ, уæдæ! Сæгъы къабускагæс куыннæ ныууад- 
дзынæн!.. Исты хуызы ма мыл куы сбон уаид, уæд ма мын мæ 
чызджы цы фениккат, уый бæрæг уаид. 
Лактемыр. Дæ зæрды йын цы ис? 
Гозекка. Не ’рвадæлтæм æй кæнын. 
Лактемыр. Кæцытæм? 
Гозекка. Сымахæн æй зæгъ, æмæ дæ фырт нæ разæй уым 
балæууа! 
Лактемыр. Æгæр нæ не ’фхæрыс, уæртæ ус? Лæппу дын дæ 
чызджы бауарзта, зæгьгæ, уæд нæ нæ хæдзарвæндагæй сыстын кæ- 
нынмæ хъавыс? 
Гозекка. Тæрсын, сымах разæй мæхи сыстын куы бахъæуа. 
Лактемыр. Худинагдыннæу?Сылгоймагкуыдæ,уæддæхъæ- 
булы амонды хурхыл куыд бахæцыдтæ? Хуыцауæй дæр нæ тæрсыс? 
Гозекка. Хуыцауæн дæр цы загъдæуа, сымах мын чи бавза- 
рын кодта! Адæмæн адæммыггаг сыхæгтæ дæр бæргæ вæййы. 
Лактемыр. Гъемæдæбарис! Ссардæхицæнæндæрсыхæгтæ!.. 
Мæнæ дæ чызг йæ амонд ссара, стæй дæ фендзынæн! 
Г о з е к к а. Цы мæ фендзынæ, цымæ? 
Лактемыр. Зыбыты иунæгæй куы аззайай, уæд-иу дæ хæ- 
дзары афтид къултæм бирæгъы ниуд кæн! 
Г о з е к к а. Цыфæндыйæ дæр дæуырдæм нæ баниудзынæн! 
Лактемыр. Гъемæ уæдæ хъахъхъæн дæ чызджы, хъахъхъæн 
æй! Цалынмæ дæ фарсмæ урс дадалитæ рауадза, уæдмæ йыл фидар 
хæц! Ничи йæм кæсы! Уæвгæ, демæ чи дзуры,уый дæр дæхи хуызæн! 
Гозекка. Ауай, ауай, уартæ дæ уазал хуыссæн схъарм кæн, 
Занзибар! 
Лактемыр. Ихы хъæбæрыл куы хуыссон, уæддæр дæм мæхи 
нæ бакъул кæндзынæн. Мæгуыр дæ бон уыдзæн, мæнæн фырт уæд- 
дæр ис! (Йсе хæдзары фæмидæг вæййы). 
Гозекка (иунæгæй). Мæныйас дур дæ ’ркъуырæд, кæд сыл- 
гоймагимæ цы дзыхæй дзурыс!.. Иунæгæй, дам, баззайдзынæ!.. Ех, 
мæ хъысмæтæн та цы загъдæуа! (Йæ ком аивазы.) Мæнæ диссаг! 
Æнæуи мæм хуыссæг æмгæрон нæ фæцæуы, ныр мæ йæ быны куыд 
скодта! (Базары та.) «Цы сусæг кæнон, бирæ кæй уарзын». Тфу! Ме 
’взагыл дæр цы нæ зарæг ныййичъи уыдзæн!.. «Гъей, Чермен, Ты- 
латтатæ, дам!..» (Ферхæцы.) Нал зарын, æндæр ма дзы исты ис! 
66 

Йæ цуанон топпыл æрæнцой кæны, йæ фындзы бын цыдæртæ базары, стæй 
æрфынæй вæййы. Кулдуарæй хъуызгæ ’рбахизы Афæхъо. Нæлгоймагæн йæ иу 
къухы егъау голлаг, иннæйы бæттæн. 
Афæхъо {Гозеккамæ фæкомкоммæ всеййы, фселсе йсе тапын- 
джы нсе иртасы). Уæртæ ис сау хæйрæг... Саг фæрæтмæ æрцыд... 
Ныр дæр ма мыл нæ баууæндцзыстут, мæ хъæубæстæ?.. (Бахъуызы 
Гозеккамсе. Æваст сылгоймагыл голлаг æркæны æмæ йсе бæттæнæй 
бæттыныл архайы. Гозеккайы хъсер куыд райхъуысы, афтсе Афæхьо 
голлаг фегом кæны.) Гозекка? 
Г о з е к к а. Дæ быны хъæр райхъуысæд, кæд дын хъыбыл нæ 
дæн! 
А ф æ х ъ о. Уый ды дæ, Гозекка? 
Гозекка. Саугуырм бадæ?..(7ЪАМ æм фæдары.) Дæ къухтæ- 
ма, мæ хуры чысыл, дæ фæскъæбут авæр! Дзур, цы давинаг уыдтæ 
ацы хæдзарæй?.. Дзур! 
Афæхъо (йсе къухтсе йæ фсескъæбут авсеры). Ма фехс, Гозек- 
ка!.. Къæрных нæ дæн, уый хорз куы зоныс!.. Æз йедмæ ’рбацыд- 
тæн... Мæнæ уыцы сау хæйрæгмæ! 
Г о з е к к а. Цавæр сау хæйрæгмæ? 
А ф æ хъ о. Мæнæ сæумæрайсом уæлмæрдты кæуыл амбæлдтæн... 
Ам дæр æй, уæ кæрты, цалдæр хатты федтон... Нæ хъæубæстæй йæ 
кæмæн нæ радзырдтон, ничи мыл æууæнды!.. Зæгьын,æрцахсон æй 
æмæ йæ адæмæн фенын кæнон, науæд мæ æрра хонын райдыдтой... 
Цæуыл худыс? Ды дæр мын сæнттæ цæгъдын æнхъæл дæ, нæ? 
Гозекка. Нæ, нæ. Афæхъо. Уый мын æхсызгон у. Æгайтма 
мын цæдисон фæци!.. Æз дæр, Афæхъо, уыцы сау хæйрæджы хъахъ- 
хъæнын. 
Афæхъо (ныццин кæны). Уæдæ йæ ды дæр федтай, нæ? 
Гозекка. Уæуу, фæлтау æй куы нæ федтаин! Мæ хæдзарæн 
мын йæ быныхъæр куы цæуын кæны. 
Афæхъо. Гъер федтай?.. Хъæу сæфы! Мæнæн ныридæгæн мæ 
сау карк фесæфти! 
Г о з е к к а. Дæ гомхъуыр карк? 
Афæхъо. Уæдæ! Гогызы йас! 
Г о з е к к а. Мæгуырæг. Нæ уасæг æй цы бирæ уарзта! 
Афæхъо. Ма йын æй схъæр кæн! 
Г о з е к к а. Цытæ дзурыс! 
Афæхъо. Кæм федтай, кæм, уыцы сау хæйрæджы? 
Г о з е к к а. Уартæ Лактемыры хæдзары. 
Афæхъо. Нæ загътон, нæ? Замманай лæджы дæр ма сæрра 
кодта! Лактемырæй зæгъын!.. Лæппу, дам, мын ис Гозеккатæм. 
Г о з е к к а. Уый Лактемыр загъта? 
Афæхъо. Уæдæ! Уыцы сау хæйрæг ын йæ сæрызонд фæцæ- 
уын кодта! 
Г о з е к к а. Æндæр, зæгъ, мацы фен! 
Афæхъо. Гозекка, цом-ма, уыцы сау хæйрæджы æрцахсæм 
æмæ йæ мæнæ голладжы ныппарæм. 
67 

Г о з е к к а. Гъе, Афæхъо, уыцы сау хæйрæг афтæ ’рцахсгæ нæу. 
А ф æ х ъ о. Уæдæ куыд? 
Г о з е к к а. Уæдæмæ мæнæ ам абад мæ бæсты. Куыддæр йæ сау 
цæсгом дуарæй радара, афтæ дын мæнæ цуанон топп æмæ йыл æй 
ныффæздæг кæндзынæ! 
А ф æ х ъ о. Æз лæг нæ амардзынæн! 
Г о з е к к а. Цæмæй фæтарстæ? Цæххæй йæ сифтыгътон! Стæй 
лæг нæ дæ? 
А ф æ х ъ о. Уæдæ! 
Гозекка.Æз иучысыл куы нæ афынæй кæнон, уæд мæ хуыс- 
сæг йæ быны скæндзæн. Диссаг нæу, раст мын цыма исчи фынæйы 
хос бадардта... Хъусыс, ды ацы сау хæйрæджы æрцахс, æмæ дыл 
хъæубæстæ кады зарæг скæной! Æз цæуын! (Бацæуы йсе хæдзармæ). 
Афæхъо (катай кæны). Мæ дунейыл халон никуы амардтон 
æмæ, дам... Гъер мæ цымæ мæ дзæгъæл къæхтæ ардæм цы ’рбахас- 
той?.. Нæ фæлæ, чъылдымты Лактемыры рудзынгæй бакæсон, уæд 
та уыцы сау хæйрæг фынæй у! 
Афæхъо хъуызгæ ахизы Лактемыры цæхæрадоны ’рдæм. Кулдуарæй æрбахи- 
зынц Чермен æмæ Эммæ. 
Ч е р м е н. Уæуу, æз æй уыцы хуызы зæгъынмæ нæ хъавыдтæн! 
Æз дын дæ мады мæхицæй фылдæр... 
3 м м æ (йæ ныхас ын айсы). Цалынмæ мын мæ мадæй ^хатыр 
ракурай, уæдмæ мæ нал федтай! Хорзæй баззай, Отелло! (Йсе хæ- 
дзары фæмидæг вæййы). 
Чермен. Эммæ, фæлæуу-ма, Эммæ!.. Мæнæ бæллæх!.. Ахæ- 
мæй дæр ын куы ницы загътон... Зæгъын, дæ мад ус-бирæгъ у, æмæ 
куыд фæтæргай? (Цæхæрадонмæ фæкомкоммæ вæййы.) Гъай та ма 
нын чи у? (Йсехи баууон кæны. Цæхæрадонæй цахизы Афсехъо). 
Афæхъо (Лактемыры хæдзары рдсем). Йæхи хъæццулы бын 
куыд ныннорста, цыма йæ нæ базондзынæн! (Бандоныл сербады.) 
Гъер кæд мæ мады кас нæ хæрын, уæд ам цы ми кæнын? Исчи дæр 
ма хæйрæджытимæ тох кæны! 
4 е р м е н . Хорз лæг, исчи дæ хъуыди? 
Афæхъо (йсе цуанон топп æрхауди). Уауу!.. Æтт, мæ хæдзар 
куыд уыди!.. Æтт, мæ хæдзар куыд уыди!... 
Ч е р^м е н . Цæмæй фæтарстæ? Кæд дæм хæйрæг нæ фæхæпп 
кодта! (Йсе хсецсенгарз ын сисы). Цуаны рацыдтæ цыдæр у. 
Афæхъо. Уый мæн нæу! Уартæ мæм æй Гозекка радта... Куыд- 
дæр, дам, сау хæйрæджы фенай, афтæ, дам, æй багæрах лас! 
Ч е р м е н . Гозекка? 
Афæхъо. Гозекка, Гозекка!.. Уæдæ сылгоймаг йедтæмæ 
хæйрæджытимæ чи тох кæны!.. 
Ч е р м е н (седзынсег æм ксесы). Æз чи дæн, уый зоныс? 
Афæхъо. Зонын! 
Чермен. Чи? 
■ Афæхъо. Ма мæ рæдийын кæн, дæ ном дзурын нæ фæччы!.. 
Табу дæхицæн!.. Табу!.. Табу!.. (Йсе зонгуытыл серхауы). 
68 

Чермен {нысыл ахъуыдыйы фæстæ йæ мидбыл бахуды). Хорз 
лæг, цы дын зæгьон, уый мын сæххæст кæндзынæ? 
Афæхъо. Уæдæ! 
Ч е р м е н. Уæдæ уæд — мæ фæдыл! 
Афæхъо. Дæ фæдыл, дæ фæдыл... 
Чермен æмæ Афæхъо Гозеккайы хæдзармæ бахизынц. Уыцы рæстæг йæ 
хæдзарæй рахизы Лактемыр. Нæлгоймагыл ис афтид мидæггаг дарæс. 
Лактемыр (хæцсенгарзмсе фæкомкоммæ вæййы). Гъы, нæ ча- 
сæвойы нын, æнхъæлдæн, хуыссæг абырста! 
Йæхи ахъаззаг аивæзтытæ кæны æмæ цæхæрадоны ’рдæм фæраст вæййы. 
Гозеккайы хæдзарæй рацæуынц Чермен æмæ Афæхъо. Сæ къухты, простынайы 
тыхтæй, рахæссынц Гозеккайы фынæйæ æмæ йæ бахæссынц Лактемыры хæдзар- 
мæ. Чысыл рæстæджы фæстæ Чермен æмæ Афæхъо хæдзарæй рацæуынц. 
Афæхъо. Æцæгæй дæр Лактемыры фырт дæ? 
Ч е р м е н. Уæуу, цал хатты дын æй загътон! 
Афæхъо. Цы ’нгæстæ стут! 
Чермен. Кæй дын бабар кодтон, уыцы хъуыддаг бамбæр- 
стай? 
Афæхъо. Уæдæ! 
Ч е р м е н. Цæугæ, уæдæ! (Афæхъо кулдуарæй ахизы.) Йа Хуы- 
цау, мæ фæнд мын мæхи фæндиаг фæкæн! 
Фидар къахдзæфтæй Гозеккайы хæдзармæ бахизы. Цæхæрадоны ’рдыгæй фæ- 
зыны Лактемыр. Лæг ма иу каст бакæны Гозеккайы хæдзары ’рдæм æмæ йæ хæ- 
дзармæ бахизы. Чысыл рæстæджы фæстæ йæ хæдзарæй дзагъырдзæстæй рахизы. 
Лактемыр. Мæнæ царциатæ!.. 
Чысыл ацоппайы фæстæ фидар къахдзæфтæй йæ хæдзармæ бахизы. Паузæ. 
Æваст Лактемыры хæдзарæй райхъуысы Гозеккайы хъæлæба. Дуарæй расхъиуы 
Лактемыр, йæ фæстæ фæзыны Гозекка дæр. 
Г о з е к к а (Лактемыры базæй нæмы). Æ, дæ цæсгом дыл куыд 
æрлæбырд æмæ дæ сау туг куыд фæкалд!.. Æ, цæсгом кæмæн нæй, 
уыцы куырысмæдзог!.. Цы ми кодтон дæ уаты?.. Æз дæу нæ фæр- 
сын? Цы ми, зæгьын, кодтон дæ уаты? 
Лактемыр (йæхи дзы хизы). Æз та дæу бафæрсинаг дæн, мæ 
уаты кæцæй февзæрдтæ? 
Гозекка. Дæ цæсгом бахæр, кæд дæм мæхи къахæй нæ ба- 
цыдтæн! 
Лактемыр. Æз дæр дæм хонæг нæ арвыстон! 
Гозекка. Къухæй мæм бавнæлдтай?.. Цы ныхъхъус дæ, дæу 
нæ фæрсын? 
Лактемыр. Цыма, о... Дæ къах мыл æрбавæрдтай æмæ дын 
æй иуварс айстон. 
Г о з е к к а. Мæнæ мæ худинаджы хъæр куыд айхъуыст!.. Ныр- 
ма мæ чызгмæ цы цæсгом равдисдзынæн? (Исе хæдзары дуарыл ра- 
хæцы. Дуар æхгæдразыны.) Мæ бон бакалди, мæ хæдзары дуар æхгæд 
куы никуы уыди... (Æваст.) Кæм и дæ сау хæйрæг?.. Дæу нæ фæр- 
сын, кæм и дæ фырт? 
69 

Э м м æ æмæ Ч е р м е н (рудзынгæй кæсынц). Мæнæ стæм, мамæ. 
Гозекка (фсесусхъселсесæй). Фæдис, Дзетиатæ нæ усæй-чыз- 
гæй фæхынджылæг кодтой! 
Лактемыр. Æрсабыр у, Гозекка. Ацы хъуыддаг Дзетиаты 
аххос нæу. Уый Хуыцауы фæндон у. Хуыцауы ныхмæ та дыууæ 
зæгъын не ’мбæлы! 
Цæхæрадоны ’рдыгæй удаистæй фæзыны Афæхъо. 
Афæхъо. Æтт, мæ хæдзар куыд уыди... Æтт, мæ хæдзар куыд 
уыди!.. 
Лактемыр. Цы та кодтай, Афæхъо? 
Афæхъо. Уæлмæрдты та дзыхъынног мардыл фембæлдтæн!.. 
Мæллæг, бур-бурид... Иæ цæстытæ (амоны) мæнæ ахæмтæ!.. Уыцы 
мæллæг хъæлæсæй мæ афарста: «Синтяу, ам Дзетиати Лактемир 
кам цару, ма фид у!..» Бабын хъæу! 
Лактемыр (адæргсей). Ау... Китайы дæр мын... Дзан Дзуйæ... 
(Бауадзыг вæййы æмæ бандоныл æрхауы). 
Го з е к к а. Мæ хæдзар куыд уыд!.. Эммæ, марадз дон!.. Лакте- 
мыр!.. Лактемыр, дæттын мæ чызджы дæ фыртæн, æрмæст ракæс... 
Лактемыр! 
Афæхъо. Дæттыс дæ чызджы Черменæн?.. Гъемæ мæ сайд 
фæут! 
Ацы ныхасмæ Лактемыр æрчъицы. 
Лактемыр. Æ, уæртæ/.. (Афæхъойы асуры, нæлгоймаджы 
фæстæ ныббындз вæййы Гозекка дæр. Чермен семсе Эммæ ксерседзимæ 
ссе мидбыл бахудынц семсе ксерæдзийы къухтыл ныххæцынц.) 
Æмбæрзæн сабыргай æрбахгæны. 
Кæрон. 

БОМЖ 
Дыууæархайдон, цыппарнывон комеди 
АРХАЙДЖЫТÆ: 
Созырыхъо - рæстæмбис кары лæг, æнæхæдзар 
Амзор Ахсарбекович - Созырыхъойы халдих, бизнесмен 
Элеанорæ - Амзоры бинойнаг, йæ кар бæрæг нæу 
М а з и к — сæ фырт, студент 
Ра н етæ — Мазиккы уарзон чызг, студенткæ 
Ж о р æ - Амзоры æдасдзинад хъахъхъæн- 
джыты хистæр 
А ш о т - Амзоры бинонты хæринаггæнæг 
Р у х æ - Амзоры шофыр 
Б у б у с - хъахъхъæнæг 
Инал - бизнесмен 
Дыккаг хъахъхъæнæг 
Амзоры хъахъхъæнджытæ, хæдзармæ зилæг адæм 
Архайд цæуы нæ рæстæджы 
ФЫЦЦАГ АРХАЙД 
ФЫЦЦАГ НЫВ 
Фæсгорæты, æрдзы хъæбысы, егьау дачæйы бæстыхайæн зыны æрмæстдæр 
йæ фисын æмæ бæрзонд хизæнтæ галуанмæ. Уæрæх кæрты аив æлвыд къутæртæ 
дæргьæй-дæргьмæ бæрзонд быруйы кæрæтты рарæнхъ сты. Чысыл дидинæг- 
дæттæ кæрты алы къуымты рæсугьд сакъадæхтау цæхæртæ калынц. 
Кæрты ногæлвыд кæрдæг гауызау фæлмæн æмæ æмхуызон лæгьз. Кæрты 
стыргомау беседкæ. Беседкæйы сæрдыгон стъол йæхи æнгæс бандæттимæ. Ба- 
дынц дзы, иухуызон сау аив костюмтæ кæуыл ис, ахæм дыууæ лæппулæджы 
æмæ къамæй хъазынц. 
Рухæ (йæ къамтæм кæсы). Иу ма... (Дыккаг æм кьам бадаргъ 
кæны. Фыццаг, къам фенгæйсе, йæ иннæ къамтæ стъолыл æрæппары). 
Перебор... (Йæ дзыппæй æхца сисы æмæ сæ стъолмæ баппары.) Иу 
парти ма, Жорæ! 
Ж о р æ (къамтæ æмбырд кæны). Фаг у, ныртæккæ хицау рацæу- 
дзæн. 
Рухæ. Абон цыдæр æнахуыр бон у. Сæумæрайсом мыл ме 
71 

’фсин абырыд. Уый фæстæ машинæйы дæгьæлтæ нал ардтон. Но- 
джы мыл, ардæм цæугæйæ, светофоры цур иу бомж амбæлд. Мæнæ 
нæ хицауы цæрмыстыгьд бакодта! Æрмæст æнæдаст, стæй чъизи 
дарæсы. Машинæйы рудзынгæй мæм йæ къух куы æрбадаргъ код- 
та, уæд фырдиссагæй «сырхыл» афардæг дæн. Ныр та мæ ды ас- 
тыгътай! 
Жорæ. Иугæр къамæй хъазыс, Рухæ, уæд макуы фæсмон кæн, 
кæй фембылд дæ, уыцы æхцатыл. Машинæйы тыххæй та афтæ: 
хицауы рацыдмæ ды хъуамæ сахат раздæр уай ам, сахатырдæг нæ, 
фæлæ. Бамбæрстай? 
Рухæ. Дæгъæлтæ, зæгъын, нал ардтон. 
Жорæ. Уый æфсон нæу. Кæй ласыс, уый дæ рох ма уæд. 
Рухæ. Нæу мæ рох. Магнаты! Хозяин заводов, газет, парохо- 
дов! 
Ж о р æ. Канд уыдоны нæ, ме ’мхæрæфырт. (Йсе къухы æнгуылдз 
уæлæмсе сдары.) Дæ Хуыцауы! Хуыцауæн шофыр уай, уый дæ фæнды? 
Рухæ. Ай-гъай! 
Жорæ. Уæдæ дын фæстаг æрæджы фæуæд. Ме ’мхæрæфырт 
дæ, уымæ дын нæ фæкæсдзынæн. (Æхца йæм баппары.) Айс дæ ка- 
печчытæ. Æхцайыл хъазт адæймагæй цæгъар аразы. 
Рухæ (бахуды). Уæдæ нæ хицау дæр цæгьар у? 
Жорæ. Æхцайыл хъазын æмæ мулк аразын иу не сты. Мулк 
аразынæн зонд хъæуы, æхцайæ хъазтæн та — амонд. 
Рухæ. Дæумæ байхъус, уæд ахуыргæндтæ æмæ фысджытæй 
хъæздыгдæр ничи уаид. 
Ж о р æ. Цæмæн дæм афтæ кæсы? 
Р у х æ. Зондджын не сты? 
Жорæ. Худæгæй марыс, ме ’мхæрæфырт! Уыдон зондджын 
куы уаиккой, уæд сæм мулк дæр уаид. Интеллигент æмæ зонды 
хицауы æхсæн бирæ хицæндзинад ис. 
Р у х æ. Æмæ уæд мах та кæцытæм хауæм? 
Жорæ. Фынæйтæм. Райхъал уа, уымæ дæр зивæг чи кæны, 
ахæм фынæйтæм. 
Жорæйы къухы цы къаннæг раци ис, уырдыгæй райхъуысы кæйдæр хъæлæс. 
Хъæлæс. Жорæ, хицау рацæуы. 
Жорæ (рацийсё). Бамбæрстон. 
Стъолыл цы папкæ æвæрд ис, уый фегом кæны æмæ дзы цы алыхуызон 
гæххæттытæ æмæ къонверттæ ис, уыдон цæндæй стъолгæрон æрæвæры. Чысыл 
рæстæджы фæстæ бæстыхайы асинтыл фæзыны рæстæмбис кары нæлгоймаг. 
Нæлгоймаджы фæстæ раиæуынц дыууæ хæрзхуыз лæппулæджы. Уыдоныл дæр 
иухуызон сау аив костюмтæ. Нæлгоймаг беседкæмæ бацæуы. 
Жо рæ (бандон раиуварс кæны стъолæй, цæмæй хицау æрбада). 
Дæ райсом хорз, Амзор Ахсарбекович! 
Амзор (сербады). Почтæмæ æркастæ, Жорæ? 
Жорæ. Æркастæн. 
Амзор. Исты дзы ис цымыдисагæй? 
Жорæ. Хъуыддаджы гæххæттытæ дын дæ кабинетмæ ахастон. 
72 

Ам ма баззад хуынды гæххæттытæ, хъæстытæ æмæ æхцайы фæрæз- 
тæй баххуыс кæныны курдиæттæ. 
Амзор. Хуынды гæххæттæ не ’фсинмæ ратдзынæ, абон хъу- 
амæ ссæуа мæ мулк хардзгæнæн балцæй. Æхца чи куры, уыдонмæ 
дæхæдæг æркæс æмæ дзы, зæрдæ кæмæ не ’хсайы, уыдонæй иу- 
дыууæ равзар. Науæд бæстæ цæствæлдахæгæй байдзаг, се ’ппæты 
дæр спонсортæ хъæуы. 
Жорæ. Бамбæрстон. Хъæстытæ та? 
Амзор. Уыдон та бырæттæм. Æз прокурор нæ дæн, цæмæй 
хъæстытæ ’взарон. 
Ж о р æ. Бамбæрстон. 
Цалынмæ дыууæ нæлгоймаджы ныхас кæнынц, уæдмæ сæ уæлхъус алæууы, 
хæринаггæнæджы дарæс кæуыл ис, ахæм рæстæмбис кары нæлгоймаг. 
Хæринаггæнæг. Бахатыр кæн, Амзор Ахсарбекович, цы 
бацымдзыстут: цай, къофи? 
Амзор. Ашот, цал азы мæм кусыс, цал? 
А ш о т. Æртæ, Амзор Ахсарбекович. 
А м з о р. Æртæ азы дæргъы мæм алы райсом дæттыс уыцы иу 
æдылы фарста: «Цы ацымдзыстут: цай, къофи?» Æз райсомæй æхсыр 
кæй фæнуазын, ууыл сахуыр афон нæма у? 
Ашот (тæргайхуызæй)У, Амзор Ахсарбекович, фæлæ мæнæн 
мæ хæс у бафæрсын. 
А м з о р. Гъемæ дæ, Ашот, сæрибар кæнын уыцы хæсæй. Уæвгæ 
мæ аходæнмæ нал æвдæлы. Сæумæрайсом мын Иналы куыдзæй- 
гуырдимæ фембæлд ис. Кæцæй йæ хæйрæг æрбахаста йæ бирæ мул- 
кимæ! Ныридæгæн горæты æмбис йæ къухты ис. 
Ж о р æ. Цы ма йæ хъæуы? Хъуыддаг дæу пайдайæн куы ахицæн. 
Амзор. Нæ сæтты, хæрæг! Завод мæ къухтæм кæй æрбахауд, 
уый йын йæ тъæнгтæ ацагъта. Фембæлæм, дам. Рауæй мын, зæгъы, 
кæн дæ завод, нæуæд, дам, дын æй абанкрот кæндзынæн. Бирæгь 
сахары дæр бирæгъ у. 
Жорæ. Уæдæ зæгъон хъахъхъæнджытæн æмæ... 
Амзор (йæ ныхас ын айсы). Нæ хъæуы! Гъер ма мæ уыцы ни- 
цæййаг тæппуд дæр нæ рахуыдта! 
Ж о р æ. Хатыр, фæлæ æз де ’дасдзинадæн дзуапдæттæг дæн 
æмæ дæ ахæм тæссаг балцы иунæгæй ауадзон, уый мæнæн уыдзæн 
стыр æдылыдзинад. 
А м з о р (карзæй). Тæссагæй дзы ницы ис. Æз дæр, мæ хур акæ- 
най, хъæдуры хъил нæ дæн. Базондзынæн дзурын. Ам хæцæнгар- 
зæй æвзидын æдылыдзинад у. Бамбæрстай мæ? 
Жорæ. Бамбæрстон, фæлæ... 
А м з о р. Иу фæлæ дæр нал! (Шофырмæ.) Цæугæ дæ машинæмæ, æз 
дæр дæ æййафдзынæн. (Бæстыхайы асинтыл фæзыны æрыгон жппу). 
Л æ п п у (Амзормæ). Па, демæ мæ аныхас хъæуы. 
Амзор. Мазик, ныртæккæ мæ не ’вдæлы. Райсом. 
М а з и к. Кæцы райсом, папæ? 
А м з о р (лæппумæ бакæсы, æрæджиау). Гъемæ, хорз... Хъусын дæм. 
73 

М а з и к. Абон та цы бон у? 
Амзор. Хæдзары къæлиндар нæй? Мæн дзы цы фæрсыс? 
М а з и к. Дæуæй йæ куы фехъусин, уый мæ фæнды. 
А м з о р. Сусæны мæй, æстæм бон. 
М а з и к. Æз нымæцы кой нæ кæнын. 
А м з о р. Уæдæ ма цы? Мазик, дзур рæвдздæр, мæн не ’вдæлы. 
М а з и к. Абон мæ гуырæнбон у, папæ! 
Амзор (ксесы йæ фыртмæ, æрæджиау). Æцæг, æцæг, ацафон 
куы райгуырдтæ... Цас дыл сæххæст? Æвддæс?.. Æстдæс?.. 
М а з и к. Ссæдз, папæ, ссæдз. 
Амзор. Кæс-ма!.. Фæлæг кæныс... (Йсе дзыппæй сехца сисы.) 
Фаг дын сты? 
Мазик. Æхцахъуаг нæ дæн, папæ. Знон мын мæ нывтæй иу 
балхæдтой. 
Амзор. Цы?.. Ахорæнтæй ма хъулæттæ кæныс ? 
М а з и к. Хъулæттæ нæ, пап, — нывтæ. 
А м з о р. Æмæ дын æз, дæ ахуыры кой кæн, нæ загътон? 
М а з и к. Куыст ахуыры ницы хъыгдары. 
Амзор. Ма мæ худинаг кæн, лæппу. Дæуæй афтæ, æз атæп- 
пæт хъуыддæгтæ кæмæн кæнын? Адон иууылдæр дæуæн баззай- 
дзысты, æмбарыс? 
М а з и к. Дунейы мулк фыды рæвдыдæй зынаргьдæр нæу. 
Амзор. Нæдæ ’мбарын. 
М а з и к. Искуы иумæ ’хсæвæр уæддæр скæнæм, папæ. 
Амзор. Мæн, лæппу, æхсæвæртæ æмæ сантименттæм нæма 
’вдæлы... Æз, дæуау, мæ рæстæг ахорæнтимæ не ’рвитын... Кæмæй 
фæдæ, Хуыцау йæ зонæг! (Ацæуы). 
Мазик æнкъардæй беседкæйы бандæттæй иуыл æрбады. 
М а з и к (æрæджиау). Жорик, æхца мæ хъæуы, æфстау. 
Ж о р æ (дсетты йсем æхца). Фаг дын сты? 
М а з и к (райсы æхца). Бузныг! Æртæ боны æмгьуыдмæ æрмæст- 
дæр. 
Ж о р æ. Æфстау дын сæ нæ дæттын. Мæ лæвар дын дæ гуырæн- 
бонмæ. 
М а з и к. Мæ гуырæн бон у, уый цæмæй зоныс? 
Жорæ. Фондз азы уæм кусын, сахуыр афон мын у. 
М а з и к. Бузныг, Жорæ! 
Ашот (фсезыны). Ацамаз Амзорович, цай уын рахæссон æви 
къофи бацымдзыстут? 
М а з и к (æрхæндæгæй). Водкæ. 
А ш о т. Карз нозт райсомæй раджы? Дæ фыд нæ нæ бамбардзæн. 
Жорæ. Изæры иумæ абаддзыстæм, Мазик. 
Мазик æнæдзургæйæ сысты æмæ кæртыдуары ’рдæм фæраст вæййы. 
Жорæ (фседзуры хъахъхъæнджытсей иумсе). Мурик, йæ фæдыл. 
Æрмæст хъавгæ, ма дæ бамбарæд. 
Хъахъхъæнæг. Бамбæрстон. (Ацæуы). 
Ашот. Нæ йæ ’мбарын, абон аходæн ничи кæны? 
74 

Жорæ. Ашот, æз дæуæй куы уаин, уæд мæ къæбицмæ æркæ- 
син. Не ’хсин Элеанорæ сыздæхы йæ балцæй. 
А ш о т. О Хуыцау!.. (Хæдзармæ фæцæуæг вæййы). Цæуон, хæдза- 
ры кусджытæм «хæрзæггурæггаг» фæуон. 
Жорæйы рацийæ райхъуысы хъæлæс. 
Хъæлæс. Жорæ, Элеанорæ ’рбахæццæ. 
Жо,рæ (æлхыскъæй). Æгас цæуæд йæ фароны фистимæ!.. (Ра- 
цийсе.) Йæ дзаумæттæ хæссынмæ йæм фæкæсут! (Кæрты дуаруæрæх 
байгом вæййы. Кæртмæ ’рбахизы хæрзарæст рæсугъд сылгоймаг. Сыл- 
гоймаг комкоммæ ’рбацæуы Жорæмæ.) Алыбон æгас æрцу, æхсин! 
Элеанорæ. Жорик, зæгь-ма, дæ хорзæхæй, ды ам чи дæ? 
Жорæ. Хорз æй куы зоныс, Элеанорæ. 
Элеанорæ. Нæ, мæн æй дæуæй фехъусын фæнды! 
Жорæ. Уæ бинонты æдасдзинад хъахъхъæнын мæнмæ хауы. 
Элеанорæ. Æмæ дæ куыст дæ зæрдæмæ кæдæй нал цæуы? 
Жорæ. Мæ куыст мæ зæрдæмæ æдзух дæр цыди, Элеанорæ. 
Элеанорæ. Уæдæ-ма мын зæгъ, цы мын рарвыстай аэро- 
портмæ мæ размæ? 
Жорæ. Машинæ. 
Элеанорæ. Гъе уый ды машинæ хоныс? 
Ж о р æ. Цы кæны? Уæрæх бынат дæ дзаумæттæн дæр æмæ дæ- 
хицæн дæр. 
Элеанорæ. Фæхудинаг мæ кодтай, Жорæ! Ныр мæ уыцы 
ран «Газелы» бадгæ чи федта, уый хъуамæ цы ахъуыды кодтаид? 
Уымæй æнæ хъахъхъæнджытæ! Жорæ, æз Амзорæн зæгьдзынæн, 
цæмæй дæ дæ куыстæй суæгъд кæна. 
Жорæ. Хатыр, Элеанорæ, фæлæ ды цы машинæ уарзыс, ууыл 
хицау йæхæдæг ацыд. Дыккаг машинæ уæ фырт акодта. Æртыккаг 
та цалцæг кæнынц. 
Ашот (фæзыны). Алыбон æгас цу, æхсин! Цы бацымдзынæ: 
цай æви къофи? 
Элеанорæ. Судзгæемынæ!.. (Жорæмæ.) Зæгьуартæуыцы лæ- 
вархортæн æмæ мын мæ чемодантæ мæ уатмæ бахæссой! (Хæдзармæ 
фæцæуæг вæййы). 
Ашот (джихæй). Судзгæ емынæ мæнæй загъта?.. 
Жорæ. Цал хатты дын загьтон, Ашот, æхсин мæсты куы уа, 
уæд йæ размæ макуы цу... Марадз, кæд, дæ къофи цы фæкæнай, 
уый нæ зоныс, уæд æй мæнæн рахæсс. 
Ашот (хъуырхьуыргæнгæ фæцæуы). Мæнæ диссæгтæ... Судзгæ 
емынæ, дам... 
Жорæйы рацийæ райхъуысы тарст хъæлæс. 
Хъæлæс. Жорæ, Жорæ, Рухæ дæн, хъусыс мæ?.. 
Ж о р æ. Цы хабар у, Рухæ? 
Хъæлæс. Фæндаггон фыдбылызы бахаудтам... Нæ размæ 
«КАМАЗ» рагæпп ласта. 
Жорæ. Амзор та... Кæм и Амзор? 
Хъæлæс. Раластон æй машинæйæ... Цæф у... Уæззау цæф. 
75 

Ж о р æ. Кæм стут? 
Xъæ л æ с. Горæтгæрон... Трассæйыл. 
Ж о р æ. Фæкæс Амзормæ, Рухæ... Фæцæуæм уæм... Дæс минутмæ 
уым уыдзыстæм. (Дыууæ хьахъхъæнæгмæ.) Бодз, Сауи, мæ фæстæ! 
Тагьдгомау кулдуары æдде фæвæййынц. Хæдзарæй æд къофи рацæуы Ашот. 
Ашот (йæ алыварс фæлгæсы). Цы фæци, цы?.. Абон цыдæр 
æнахуыр бон у. 
Сценæ сабыргай æрталынг вæййы. 
ДЫККАГ НЫВ 
Фыццаг нывы бынат. Кæрты беседкæйы - Жорæ æмæ Рухæ. Рухæйæн йæ ных 
цалдæр раны медицинон пластыртæй ныхæст. 
Ру хæ. Куыддæр горæтæй рахызтыстæм, афтæ æваст цæхгæрмæ 
уынгæй дынджыр «КАМАЗ» рагæпп ласта... Машинæ уромыныл 
ма бæргæ ацархайдтон, фæлæ... 
Ж о р æ (йсехицæн дзурæгау). Уыдон ын Иналы хъуыддæгтæ сты... 
Дзæгьæлы байхъуыстон Амзормæ, уæ фæдыл ацæуын хъуыд. 
Рухæ. Куыд у йæ уавæр? 
Ж о р æ. Йæ удæн тас нæу, бæргæ, фæлæ цасдæр рæстæг ахуыс- 
дзæн. 
Р у х æ. Рынчындоны? 
Жорæ. Кæм, уый дæу ницæмæн хъæуы... Сæйрагдæр, ацы ха- 
бар куыд ничи базона, ууыл бацархайын хъæуы. Куыст тæккæ цы- 
ренæй æмæ марадз... Ныггаффутт ын кæндзысты йæ бынтæ, æмæ 
мах дæр æнæ куыстæй аззайдзыстæм. (Чысыл ахъуыдыйы фсестæ.) 
Рухæ, знон цыдæр бомжы кой куы кодтай, нæ хицауы цæрмыс- 
тыгьд бакодта, зæгъгæ. 
Ру хæ. О, райсомæй та йыл амбæлдтæн. Уартæ проспекты кæ- 
рон, светофоры бын, шофыртæм йæ къух бадаргъ-бадаргъ кæны. 
Жорæ. Æрбахæццæ-ма йæ кæн. 
Рухæ. Кæдæм? 
Жорæ. Ардæм!.. Лæг иуæй иу хатт манекенæн дæр салам рад- 
ты адæймаг æфсон... Кæд Амзоры æнгæс афтæ тынг у, уæд дзы 
спайда хъæуы. 
Ру хæ. Ома, йæ бæсты ам... Цытæ дзурыс?! Кæм хицау, кæм та 
— бомж! 
Жорæ. Уæлдай ныхас тынг æвзæр миниуæг у, ме ’мхæрæ- 
фырт! 
Р у х æ. Хорз. (Ацсеуы.) 
Бæстыхайы асинтыл фæзыны Элеанорæ. 
Элеанорæ. Жорæ, машинæ мæ хъæуы. Æвæстиатæй. 
Жорæ. Машинæ не ’вдæлы, æхсин. 
1 Элеанорæ. Цæуыннæ, цымæ?.. Нал æй æмбарын, ацы хæ- 
дзары хицау чи у, мæ лæг, æви ды? 
76 

Жорæ. Дæ лæг, æхсин. Машинæ дæр уымæ гæсгæ не ’вдæлы. 
Дæ лæг дзы йæ хъуыддæгтæ кæнынмæ ацыди. 
Э л е а н ор æ. Æмæ йæхи машинæ кæм и? 
Жорæ. Иæхи машинæ цалцæг кæнынмæ, æхсин. 
Элеанорæ. Уæдæ æз ме ’мбалттæм цæмæй ацæуон, дæумæ 
гæсгæ? 
Ж о р æ. Ис дзы «Жигули»-тæ. 
Элеанорæ. «Жигули»-йыл-иудæхуыздæртыалас!..Æзæйра- 
гæй фиппайын, ды мæнæн æдзух цæлхдуртæ кæй æвæрыс, уый. Ницы 
кæны, æз дæ, раджы. уа - æрæджы, уæддæр арвитын кæндзынæн... 
Ж о р æ. Афон куы æрцæуа, æхсин, уæд мæхæдæг ацæудзынæн. 
Элеанорæ. Кæм ис, кæ, Амзор? Абондæргьы йæм телефо- 
нæй дзурын, фæлæ трубкæ нæ исы. 
Жорæ. Амзорæн ахсджиаг фембæлд ис, нæ йæ равдæлдзæн 
изæрмæ. 
Элеанорæ. Кæй зæгьын æй хъæуы... Райсомæй куыст, фæс- 
сихор уазджытæ, изæрæй саунæ, чызджытæ... (Æрæджиау.) Цæй, 
кæм и де ’нæбайрайгæ «Жигули»? 
Жорæ (амоны галиуырдæм). Фаллаг кæрты. 
Элеанорæ. Мемæ мæ хъахъхъæнæг хъæуы! 
Жорæ. Бауырнæд дæ, æхсин, ды цы ранмæ цæуыс, уым тæс- 
сагæй ницы ис. 
Элеанорæ. Хам! 
Ашот (фæзыны). Æхсин, мæнæ ацы менюмæ куы æркæсис. 
Сихормæ уын цы æрцæттæ кæнон, уыдон мын дзы фæнысан кæн. 
Элеанорæ. Шота.. 
А ш о т. Шота нæ, фæлæ Ашот. 
Элеанорæ. Гъемæ Ашотдæрфест... Афтæ-мафæлæуу. (Кæсы 
йæм.) Ды цæуыс мемæ! 
Ашот. Кæдæм? 
Элеанорæ. Хъахъхъæнæгæй! 
Ашот. Чи?! Æз?! (Жорæмæ æххуысагур бакæсы.) Бахатыр кæн, 
æхсин, фæлæ æз пъовыр дæн. 
Элеанорæ. Ацы хæдзары, фæстæмæ чи нæ къæу-къæу кæна, 
ахæм æххуырст нал ис, æви? 
А ш о т (сæрыстæрæй). Æз æххуырст нæ дæн! Æз хæринаггæнæг 
дæн! 
Жорæ. Ацу,Ашот. Уæддæр абон аходæн ничи кæны. 
Ашот. Мæнæ Хуыцауы гæрах... Мæ картоф æрдæгсыгъдæг... 
Мæ хыссæ къæйыл... (Элеанорæ ащеуы, Ашот — йæ фæстæ. Чысыл 
рæстæджы фæстæ фæзыны Рухæ. Лæппу йемæ ’рбакæны æнæдаст, 
чъизи дарæс кæуыл ис, ахæм нæлгоймаджы). 
Нæлгоймаг (йæхи Рухæйы къухæй атоны). Къухæй мæм ма 
’внал, мæхиуыл дæр къæхтæ ис! (Жорæмæ.) Ай цы хабар у, ай?! 
Тыхми цæмæн кæнут?! Ныр Котылы фырттæ стут, зæгъгæ, уæд уын 
алцы бар дæр ис, и? (Жорæмæ.) Ды, дæ бакастмæ гæсгæ, æвæццæ- 
гæн, хицау дæ, нæ? (Амоны Рухæмæ.) Мæнæ мын гъай æдзæсгомæй 
мæ къабазыл фæхæцыд æмæ мæ йæ машинæйы фæмидæг кодта! 
77 

Уæд исчи афтæтæ кæны?! Никæйы æлгьитгæ фæкодтон, ницы давгæ 
акодтон æмæ, дам, машинæйы сбад! Æз ацы хъуыдцаг афтæмæй нæ 
ныууаддзынæн!.. Æз уыл... 
Жорæ (Рухсемæ). Гъай у? 
Рухæ. О. Æнгæс не сты? 
Жорæ. Йæ хъæлæс, о. Цæсгомæй зын раиртасæн у. Ныннай- 
ын æй хъæуы. Стæй ныддасын. 
Нæлгоймаг. Ныннайын?! Уый тыхми у! Уыцы бар уын чи 
радта, æви Конституци нал ис?.. Æз, мæ хур акæнат, ацы хъуыддаг 
афтæ нæ ныууаддзынæн! Æз... 
Жорæ (йæ ныхас ын айсы). Дæ ном цы хуыйны, хæрзконд? 
Нæлгоймаг.Æз сæрибар адæймаг дæн æмæ дын бар нæ дæт- 
тын , цæмæй мемæ ахæм дзыхыуагæй дзурай!.. Æнæуи та мæ Созы- 
рыхъо хонынц. 
Жорæ. Созырыхъо, æмæ дæ ’хца бакусын нæ фæнды? 
Созырыхъо (уайтагъд). Фæнды! 
Жорæ. Раздæр цæмæй куыстай, Созырыхъо? 
Созырыхъо. Кæд раздæр? Мæус мæ куы нæмаатардта, уый 
размæ, æви... 
Жорæ (йæ ныхас ын айсы). Цы куыстмæ, зæгъын, арæхсыс? 
Созырыхъо. Æз алцæмæ дæр тынг зæрдæргьæвд дæн. Мæ 
ус мæ куы нæма атардта, уæд куыстон скъолайы. 
Ж о р æ. Ахуыргæнæг уыдтæ? 
Созырыхъо. Завхоз. Мæ ус мæ куы нæма атардта, уæдмæ 
хорз цардыстæм.Уыдис нын хæдзар, цæхæрадон, дыргъдон. Фæлæ 
мæ ус кæйдæртæм гæсгæ сцыбæл хуыздæр цардмæ, æхца æфстау 
райста, уайтагьд агаффутт æмæ мын фыццаг мæхи атардта, стæй та 
мын мæ хæдзар æрбауæй кодта. 
Жорæ. Цыбырдæр. 
Созырыхъо. Æнæ хæдзарæй аззадтæн æмæ уый фæстæ 
уынгтæ мæрзæгæй бацыдтæн, уырдыгæй мæ куы арвыстой, уæд та 
куыстон ингæнкъахæгæй, стæй мæ иу куыдзæй гуырд йæхицæн 
æххуырстæй аласта хохмæ сæгътæ хизынмæ, уырдыгæй та... 
Жорæ. Мæн дæ автобиографи ницæмæн хъæуы! Цæмæ, зæ- 
гъын, арæхсыс? 
Созырыхъо (йсе хьусы йын аивæй бадзуры). Макæмæн æй 
зæгь, фæлæ къамæй хъазынмæ тынг уæгъгьуырсыдз дæн. Стæй мæнæ 
искæйы къухæвæрд акæнынмæ та — фыдбылыз. Иухатт гæххæттыл 
уалæ не стыр хицауы къухæвæрд ацарæзтон æмæ мын фатер фæ- 
цæйлæвæрдтой. Стæй йæ куы базыдтой, уæд мын мæ фæрстæй æртæ 
асастой. 
Жорæ (йсе ныхас ын айсы). Хорз!.. Æмæ, зæгъæм, хицауæй 
акусын нæ базонис, Созырыхъо? 
Созырыхъо. Хицауæй кусынæн та цы хъæуы! Уымæ цы- 
фæнды æдылы дæр сарæхсдзæн... (Æваст.) Хицауæй?! Нæ-æ, мæ 
фæрстæ та мын асæттой?.. (Чысыл ахъуыдыйы фсестсе.) Гъомæ уæ 
кæд афтæ тынг фæнды, уæд цæууынæ акусдзынæн хицауæй дæр. 
Жо рæ. Цыбырдзырдæй, мæнæ ацы хæдзары хицау цыбыр рæ- 
78 

стæг хæдзары нæ уыдзæн æмæ ам кæй нæй, уый цæмæй мачи ба- 
фиппайа, уымæ гæсгæ йæ хъæуы раивын. 
Созырыхъо. Раивын?!. Ома, уый сылтимæ кæмдæр курор- 
ты дзыкъы-мыкъытæ кæна, Созырыхъо та йæхи йæ бæсты хæр- 
зæгъдауæй æвдиса, нæ? Нæ, мæ хуртæ, æз кæд цыфæнды къуымых 
дæн, уæддæр мæхицæн аргь кæнын зонын... Дæс туманы... Бон! 
Жорæ. Æз мæ ныхас нæма фæдæн... Ды кæй раивдзынæ, 
уымæн, фыццаджыдæр, ис бинонтæ: ус æмæ фырт. 
Созырыхъо. Гъе, мæхуракæнай, усимæзындæрархайæну. 
Уымæй дæр искæйы усимæ... Фынддæс туманы! 
Жорæ. Кæронмæ мæм байхъус!.. Ис ын бирæ куыстуæттæ алы- 
ран, уымæ гæсгæ дæ бахъæудзæн дæхи равдисын, стæй амалхъом 
адæмимæ æмбæлын... 
Созырыхъо. Амалхъомадæм, ома, Котылыфырттæ? Гъе-е-е, 
уыдонимæ зын дзурæн у. Тынг чъынды адæм сты. Æрттиваг маши- 
нæтыл ратæх-батæх кæнынц, фæлæ дзы иу йæ дзыппæй капекк нæ 
сисдзæн æмæ йæ мæгуыры къухты нæ фæсадцзæн. Мæнæ мæгуы- 
рæй уайтагъд чи ахъæздыг, уыдон та бынтон чъынды сты. Куыйтæ!.. 
Нæ, ахæмтимæ нæ сарæхсдзынæн. 
Жорæ. Сарæхсын хъæуы! Æндæр гæнæн дын нæй. 
Созырыхъо. Ссæдз туманы!.. Бон. 
Ж о р æ. Хорз. Æрмæст ацы ныхас æз æмæ дæуæй дарддæр хъуа- 
мæ макæдæм ацæуа. Науæд... Науæд дын дæ мард аргæ дæр нал 
скæндзысты. Уæвгæ йæ, мæнмæ гæсгæ, агургæ дæр ничи кæндзæн. 
Хорз мæ бамбæрстай? 
Созырыхъо. Бынтон æдылы нæ дæн. 
Жо рæ. Гъемæ уæдæ афтæ... 
Хъахъхъæнæг (фæзыны). Жорæ, æвзæр хабар! 
Жорæ. Цы ’рцыди? 
Хъахъхъæнæг. Инал ног заводмæ йæ адæмимæ бафсæрста. 
Ж о р æ. Уый та куыд? 
Хъахъхъæнæг. Нæ зонын. Мах хъахъхъæнджыты фæсырд- 
та æмæ дзы йæхиуæтты æрæвæрдта. Заводæн, дам, хицау нал ис, 
банкрот у, æмæ йæ æз æлхæнын. 
Жорæ. Хæлиудзыхтæ! (Рацийсе дзуры.) Лæппутæ, фæдисы 
уавæр! Æвæстиатæй æмбырд кæнæм ног заводы кулдуары раз. (Ру- 
шмæ.) Акæн ацы хæрзконды ваннæмæ, ныннай йæ, адас ын йæ 
боцъо æмæ йыл Амзоры дарæс скæн. Уæдмæ æз дæр зындзынæн. 
(Тагьдгомау хьахьхъæнæгимæ ацæуынц). 
Рухæ (Созырыхьомæ). Мæ фæдыл. 
Созырыхъо. Мæхи нæ ныннайдзынæн. 
Рухæ. Цымæ цæуыннæ? 
Созырыхъо. Мидæггæгтæ мыл нæй. 
Рухæ. Ссардзыстæм дын. Цæугæ, цæугæ, дзæгъæл дзæнгæдамæ 
нæ не ’вдæлы. 
Созырыхъо (цæугæ-цæуын). Фæлæуу-ма, хъуыддаг мын кæ- 
ронмæ бамбарын кæнут. Цы номæй мæм дзурдзысты, уый мын 
уæддæр зæгъ. 
79 

Рухæ. Раггуырс!. Ваннæйы дын æппæт дæр радзурдзынæн. 
Бæстыхайы фæаууон вæййынц. Чысыл рæстæджы фæстæ кулдуарæй æрбахи- 
зынц Мазик æмæ йæхи кармæ æввахс æрыгон чызг. 
М а з и к. Гъе уый та дын мæ халагъуд. Табуафси, саккаг кæн, 
мæ къæсмæ, Ранетæ! 
Р а н е т æ (йæ апыварс дисгæнгæ кæсы). Царциатæ!.. Адон иууыл- 
дæр сымах сты? 
М а з и к (бахуды). Дæ зæрдæмæ цæуы? 
Ранетæ. Тынг у! Дуары къæсæрæй куы æрбахызтæн, уæд мæ 
дыз-дыз ссыд. Цыма аргьæутты дунемæ бахаудтæн. Дæуæн дæ амонд 
хæрæгыл бады! 
М а з и к. Цæмæй, цымæ? 
Ра н етæ. Куыд цæмæй? Ахæм хъæздыг бинонтæ дæ ныййард- 
той!.. Уæртæ уын уым та цы ис? 
М а з и к (æрхæндæгæй). Амонд хъæздыгдзинадæй нæу, Ранетæ... 
Уым бассейн æмæ теннисæй хъазæн корт. (Бесседкæмæ йæ бахоны.) 
Мæнæ уал ам абадæм... Цы аназдзынæ? Адджын дон, къофи? 
Ранетæ. Нæ, нæ... Ницы... Æз... Æз ацæуон. Уæд та мæ ам 
исчи федта. 
М а з и к. Уæд цы? Уазæгуаты никуы никæмæ уыдтæ? 
Ра н етæ. Уазæгуаты та куыннæ, фæлæ ахæм хæдзары... Чи цы 
бынат ахсы, уый хынцын хъæуы. 
М а з и к. Цавæр бынат? Нæ дæ ’мбарын. 
Ра н е тæ. Æмбарыс, Мазик... Æз хуымæтæг шофыры чызг, ды 
- уæлдæр æхсæнадæй... Махæн иумæййагæй цы хъуамæ уа? 
М а з и к. Æфхæргæ мæ кæныс? 
Ранетæ (бахуды). Нæ, Мазик, фæлæ, мæ фыды загъдау, ал- 
чидæр хъуамæ йæхи сæгьтæ хиза. 
М а з и к. Раздæр æндæр уыдис дæ ныхас. 
Ра н етæ. Æмбарыс, Мазик... Чи зоны, мæ бынаты æндæр чызг 
бацыбæл уыдаид сымах цардæй ацæрынмæ, фæлæ... Нæ зонын, æз, 
æвæццæгæн, цыдæр æндæр хуызæн дæн. Чи зоны, сæрхъæн, йæ 
дарддæры цардыл чи нæ хъуыды кæны, ахæм тæнæгсæр... Æмбарыс, 
æз ахæм галуантæй тæрсгæ кæнын. Цæмæн, уымæн мæхæдæг дæр 
ницы зонын... Тæрсын сæ æмæ фæци!.. (Аххосджыны худт бакæ- 
ны.) Æдылы дæн, нæ? 
Мазик (æрхæндæгæй кæсы нызгмæ, æрæджиау). Ацы хæдзар 
мæн нæу, Ранетæ. Æз ам æцæгæлон дæн, æмбарыс? Кæд галуан 
егъау у, уæддæр дзы мæнæн къуындæг у. Алчидæр дзы йæхæдæг 
йæхицæн у цæрæг. Нæ дæ бауырндзæн, фæлæ æз ацы бынатæй мæ 
удхæссæг уынын. 
Ранетæ. Цæмæн? 
М а з и к. Адæймаг дзы кæимæ аныхас кæна, уый нæй. Цæрæм, 
фæлæ алчидæр у иунæг... Алчидæр нæ йæхицæн цæры. 
Ран етæ. Уый ды дæ хъалæй дзурыс афтæ. 
Мазик (сонтæй). Ранетæ!.. (æрæджиау, æрхæндæгæй.) Хатыр. 
Р а н е тæ (паузæйы фæстсё). Æз ацæуон... 
80 

М а з и к. Ранетæ... Къæбæлдзыг ныхæстæм мын æй ма бамбар, 
фæлæ... Æз дæу хуызæн чызгыл фыццаг хатт æмбæлын. Стæй йæ 
бæлвырд зонын, дæу хуызæныл никуыуал сæмбæлдзынæн. Ма ацу, 
Ранетæ... Ды куы ацæуай, уæд æз дæр ацæудзынæн. 
Ранетæ. Кæдæм? 
М а з и к. Ды кæм уай, уырдæм. 
Ран етæ. Æз æмдзæрæны цæрын, Мазик. 
М а з и к. Æмæ цы? Æз дæр дзы æрцæрдзынæн. 
Р а н е тæ (бахуды). Ды æндæр дунейы цæрыс, Мазик. Мах дуне 
дæм кæд цымыдисаг кæсы, уæддæр дзы цæрын нæ бафæраздзынæ. 
Мазик. Демæ бафæраздзынæн. Æз демæ, Ранетæ, зындоны 
дæр фæцæрдзынæн. (Хьавы нызгæн ахъæбыс кæнынмæ.). 
Фæзыны Элеанорæ. Сылгоймаджы фæстæ цæуы, йæ къухты цы егъау тых- 
тон хæссы, уымæй зынгæ дæр чи нæуал кæны, уыцы Ашот. Ашот уыциу растæй 
бæстыхаймæ бацæуы. 
Элеанорæ. Ацы хæдзары мæ размæ чи рацæуа, иу ахæм нал 
ис? Кæм та сты, кæм, нæ хамасхортæ?.. Марадз, иу цъиуызмæлæг 
нал ис. Уæд та нæм исчи æрбабырста! 
М а з и к. Мамæ, дæ бон хорз! 
Элеанорæ. Кæм сты хъахъæнджытæ, дуармæ дæр куы ничи 
лæууы! 
М а з и к. Мамæ, базонгæ у. Уый Ранетæ у. 
Ранетæ. Дæ бон хорз!.. Зæгъын, дæ бон хорз! 
Элеанорæ. Фехъуыстон дæ... Мазик, чи у ацы чызг? 
М а з и к. Иумæ ахуыр кæнæм. 
Элеанорæ. А-а-а, хатыр. Кæд та, зæгьын, не ’ххуырстытæй 
искæйы дзæгъæлзад у. 
М а з и к. Мамæ! 
Элеанорæ. Цы, мамæ? Нæ йæ хъуыды кæныс? Не ’фснай- 
æг, фæрынчын дæн, зæгьгæ, йæхи бæсты йæ чызджы æрбарвыста 
æмæ уый фæстæ мæ къухдарæн цыдæр фæци. 
М а з и к. Мамæ, уыцы къуздарæн дыккаг бон дæхæдæг ссардтай! 
Элеанорæ. Ай-гьай йæ ссардтон! Йæхицæн фæтарст æмæ 
йæ мæ сусæгæй сынтæджы бынмæ баппæрста... Кæй чызг дæ, кæ, 
мæ къона, нæ дæ хъуыды кæнын. 
Р а н е т æ. Къæртаты Батырбеджы. 
Элеанорæ.Æмæ цы кусæгу, йæ ном ын куы никуы фехъуы- 
стон. 
Р а н е т æ. Мæ фыд шофырæй кусы. 
Элеанорæ. Шофырæй?! 
Ранетæ. О, шофырæй. 
Элеанорæ. Æмæ уæд мæ фыртимæ куыд ахуыр кæныс? 
М а з и к. Мамæ! 
Ранетæ. Фæлварæнтæ радтон æмæ мæ райстой. 
Элеанорæ. Уæдæ, уæдæ! Ахæм факультетмæ, мæ хур акæ- 
най, фæлварæнтæ сæйрагдæр не сты... Уæвгæ, сæрæн чызджы каст 
кæныс... 
6* 
81 

Ранетæ. Бузныг. 
Элеанорæ. Иугæр дæ Мазик ардæм фæхуыдта, уæд ын йæ 
сæр куыд разилын кодтай, уый мæ цæстытыл уайы. Æви ды дæр 
Мазикау ахорæнтимæ архайыс? 
М а з и к. Мамæ, цытæ дзурыс, уый æмбаргæ кæныс?! Худинаг 
у, æппынфæстаг! 
Элеанорæ. Худинагуæд уыдзæнæмæдæхæдзармæалыхуы- 
зон цæствæлдахджыты куы хонай. 
М а з и к. Мамæ!.. Цæмæн мæ худинаг кæныс?.. 
Р а н е тæ. Нæ хъæуы, Мазик... Дæ мад раст у. Куы дын загьтон, 
алчидæр хъуамæ йæхи сæгьтæ хиза... Хорзæй баззай, мæ мады хай. 
М а з и к. Ранетæ! 
Р а н е т æ. Мæ фæстæ цæуын нæ хъæуы, фæндаг зонын. (Ацæуы). 
Элеанорæ (æрæджиау). Джемпердын балхæдтон, Мазик. Ра- 
уай æмæ йæ дæ уæлæ фен... Хъусыс мæ? 
Мазик (æрхæндæгæй). Хъусын. 
Элеанорæ хæдзармæ бацæуы. Чысыл рæстæджы фæстæ фæзыиы Ашот. 
Ашот. Ацæмæз Амзорович, сихор дын ардæм рахæссон, æви 
цæлгæнæнмæ саккаг кæндзынæ? (Мазик æнæдзургæйæ сысты æмæ ш- 
дзармæ фæи/æуæг вæййы). Ацы бинонтæн ницы бамбардзынæ. (Ацæуы). 
Чысыл рæстæджы фæстæ хæдзарæй рацæуынц Рухæ æмæ Созырыхъо. Созы- 
рыхъо у ногдаст, аив дарæс ыл. Нæлгоймаг ныртæккæ у Амзоры халдих. 
Рухæ. Æри-ма рухсмæ дæм дзæбæх бакæсон! Мæ мадыстæн, 
Амзоры цæрмыстыгъд бакодтай!.. Кæй дын радзырдтон, уыдон хорз 
бахъуыды кодтай? 
Созырыхъо. Æппындæр ма ма тыхс. Æз, скъолайы ма куы 
ахуыр кодтон, уæд драмкъорды æлдары хъазыдтæн. 
Рухæ. Уæдæ уал афтæ бад, æлдар. Хæдзары лæггадгæнджы- 
тæй дарддæр ничи ис æмæ дæ хъыгдарæг нæ уыдзæн... 
Созырыхъо (иудзæвгарабады,æрæджиау). Афтæчучылыбадт 
бирæ кæндзынæн? 
Ру хæ. Уымæй дæр цы мæнг зæгъыс. Мæнæ дын гæххæттытæ, 
дæхи истытæ фыссæг скæн. 
Рацийæ райхъуысы Жорæйы хъæлæс. 
X ъ æ л æ с. Рухæ, хъусыс мæ? 
Рухæ. Хъусын. 
Хъæлæс. Машинæ хъæуы æвæстиатæй ног заводы цурмæ. 
Рухæ. Бамбæрстон. (Созырыхьомæ.) Æз тагьд фездæхдзынæн. 
Ды афтæ бад. Мыййаг исчи куы фæзына, уæд дæхи гæххæттытимæ 
архайæг скæндзынæ. Макæмæн дзуапп дæтт, макæимæ ныхас скæн! 
Цыбырдзырдæй, нæ дæ ’вдæлы. Бамбæрстай мæ? 
Созырыхъо. Уæдæ! 
Рухæ ацæуы. Созырыхъо йæ алфамбылай афæлгæсы, æркæсы гæххæттытæм, 
райсы фыссæнгарз æмæ цыдæртæ фыссыныл архайы. Фæзыны Ашот. 
Ашот. Амзор Ахсарбекович, сихор уын ардæм рахæссон, æви 
цæлгæнæнмæ? 
82 

Созырыхъо (ксесы йæм). Ды дæр ам цæрыс, хорз лæг? 
Ашот (йæ алыварс афæлгæсы). Хатыр, Амзор Ахсарбекович, 
нæ дæ бамбæрстон. 
Созырыхъо. Чи дæ, зæгъын? Цы кусæг дæ ам? 
Ашот (тæргайхуызсей). Бахатыр кæн, Амзор Ахсарбекович, 
кæд мæ куыст дæ зæрдæмæ нæ цæуы, уæд, табуафси, æз ацæудзы- 
нæн... Æппынфæстаг, ам исчи ничи нæу! Ай цы хабар у, ай! Иу мæ 
сæумæрайсом водкæ агуры, иннæ мæ йæхицæн æххуырст скодта, 
ныр та ды... Æз пъовыр дæн, Амзор Ахсарбекович, æмæ уæ ку- 
рын... Нæ, æз домын, цæмæй мын мæ куыстæн аргь кæнат! 
Созырыхъо. Мæсты ма кæн... гъы... дæ ном цы хуынди? 
Аш от. Гъер кæсыс!.. Ашотæн, мæ хур, бирæ лæгьзтæгæнджытæ 
ис! Уартæ мæм æртæ рестораны æмæ фондз кафейы алыбон минæ- 
вæрттæ ’рвитынц, махмæ куыстмæ рацу, зæгъгæ. Æмæ ацæудзы- 
нæн! Ацæудзынæн! Ам исчи ничи нæу! 
Созырыхъо. Мæсты ма кæн, Ашот... Цыдæр сихоры кой 
куы кодтай, и? 
Аш от. Æмæ ма мæ дзурын бауагътай! 
Созырыхъо. Рахæсс, уæдæ. 
Ашот. Цы рахæсс? 
Созырыхъо. Цайцымæны дзагарахъæмæ цæхджын джитъ- 
ри... Нæ, фæлæуу!.. Арахъы авг, дыууæ цайцымæны æмæ цæхджын 
джитъритæ. Дыууæ!.. Иумæ абадæм æмæ аныхæстæ кæнæм. 
Ашот (сæрыстырæй). Æз куысты рæстæг цайцымæнтæй нæ 
фæнуазын, Амзор Ахсарбекович! 
Созырыхъо. Бынтон дзæгъæлы! Æз уæдæ цалынмæ сæумæ- 
райсом цайцымæны дзаг нæ фæдæлæ кæнон, уæдмæ ницы бакус- 
дзынæн. 
Ашот. Уый æхсыр, о, фæлæ — водкæ! 
Созырыхъо.Æхсыр?Æзæхсырæй мæудхæссæгуынын. Кæд 
мæ федтай æхсыр нуазгæ? 
Ашот. Алы райсом, Амзор Ахсарбекович. 
Созырыхъо. Алырайсом?.. Уый... Уыйде ’фсæрмæй, Ашот. 
Куыстæн аргь кæнын хъæуы! Гъер æз хæринагыл тæргæйттæ кæ- 
нын куы райдайон, уæд ды цы хъуамæ ахъуыды кæнай? Тынг раст! 
Дæ зæрдæ мыл фæхуддзæн! Зæрдæхудт та, мæ хур акæнай, мæнæ 
хъуыддаг нæу! Уæлдайдæр та ирон зæрдæхудт!.. Цæй, фæйнæ нуа- 
зæм, æви нæ?.. 
А ш о т (æрæджиау, тынг разæнгардæй). Нуазæм, Амзор Ахсар- 
бекович! Æз ныртæккæ! (Тагъдгомау ацæуы). 
Созырыхъо. Уфф, мæнæ хицауæй цы зын кусæн у! (Хæдза- 
рæй рацæуы Элеанорæ.) Ай та ма мын чи у? 
Элеанорæ. Уæртæ лæг, комкоммæ-ма мын æй зæгъ, æз ам 
чи дæн? 
Созырыхъо. Гъы... Ды ам... (Æрæджиау) Дæхимæ та куыд 
кæсы? 
Элеанорæ. Раздæр мæм афтæ каст, цыма дæ бинойнагдæн. 
Фæлæ ныр — нал! 
83 

Созырыхъо. Куыд нал? Хицæн аистæм? 
Элеанорæ. Афтæ мæ куы хынджылæг скъæрой, уæд æз ам 
бирæ нал бафæраздзынæн, Амзор! 
С о з ы р ы х ъ о. Чи дæ кæны хынджылæг? 
Элеанорæ. Цыма йæ нæ зоныс?.. Дæ дæлбартæ! Уæлдайдæр 
Жорæ! Хам!.. Аэропортмæ мæм цы машинæ ’рбарвыста, уый куы 
федтаис!.. Уый йæм фаг нæ фæкаст, фæлæ ма мæм фæстæмæ дæр 
къæу-къæу кæны. Уый дæуæй куы стъæлфид, уæд афтæтæ нæ уæн- 
дид! Абон та мæ кæд арвыста «Жигули»-йы. Дæ цæстытыл ма йæ 
ауайын кæн! Æз — «Жигули»-йы! Мæ цæсгом-ма цы фæкодтаин, 
уый нал зыдтон. Нæ, мæнæн ам афтæмæй цæрын мæ бон нал у! 
Равзар нæ дыууæйæ иуы. Кæнæ æз, кæнæ Жорæ! 
Созырыхъо. Чи у, чи, уыцы Жорæ? Цæмæй нæм кусы? 
Элеанорæ.Æз дæр æй афтæ бафарстон! Зæгъын, ды ам чи 
дæ! Æмæ, дам, уæ бинонты æдасдзинад хъахъхъæнын мæнмæ хауы. 
(Аразгæ кæуынхъæлæссей.) Схизын сæ кодтай дæ сæрмæ, мæн та æдзух 
дæлджинæг кæнынц. 
Созырыхъо. Хорз, хорз... Ды куыд зæгьай, афтæ уыдзæн. 
Цæмæй сраст кæнон мæ рæдыд? 
Элеанорæ. Бирæ диссæгтæ дæ нæ домын. Амалджын лæгтæ 
сæ бинойнæгтæн куыд сты, мæнмæ дæр ахæм цæстæй кæс... Акæс- 
ма, нæ сæрæнтæм: сæ бинойнæгтыл æрхъæцмæ дæр нæ хъæцынц. 
Æз та?.. Æгæр-мæгуыр мын машинæ дæр нæй. 
Созырыхъо. Цавæр машинæ? Гæрзтæхсæн? 
Элеанорæ. Гæрзтæхсæнæй мæ сæр хойын? Мæн мæхи хæд- 
тулгæ хъæуы, цæмæй мæнæ дæ Жорæтæ-йедтæн ма лæгьзтæ кæнон. 
Созырыхъо. Хæдтулгæ, зæгъыс?.. 
Элеанорæ. О. Уæртæ автосалоны замманай сырх-сырхид 
«Феррари» уæййаг. Мæ цæсты фиутæ йæм атадысты, куы йæ фед- 
тон, уæд! Раст мæ ног туфлиты æнгæс. Æхсæв ма йæ мæ фыны дæр 
федтон. (Аразгсе кæуынхъæлæсæй.) Лæгау лæгтæ сæ бинойнæгты 
бæллицтæ дæр феххæст кæнынц, бæргæ. 
Созырыхъо. Бæллиц о, фæлæ... Ныртæккæ мæ дзыпп аф- 
тид у. Абон дыууадæс сомы йедтæмæ нæ бакуыстон. 
Элеанорæ. Мæн наличкæ нæхъæуы. Дæ кредиткæ мæм авæр. 
Созырыхъо (йæ дзыппытæ сгары). Уæллæй, ницы мæм ис 
ахæмæй. 
Элеанорæ. Гъы, гæды, гæды! Цыма, дæ кредиткæ кæм ис, 
уый нæ зонын. 
Созырыхъо. Гъомæ йæ кæд зоныс, уæд æй райс! 
Элеанорæ. Æцæгæй?! 
Созырыхъо. Æцæгæй... (Ахъуыды ксены.) Æрмæст... Цы ма 
дзы баззайа, уый мын наличкæйæ ’рбахæсдзынæ. 
Элеанорæ. Æмæ уыйбæрц наличкæйæ цы кæныс? 
Созырыхъо. Сюрпризуынаразын! (Сылгоймагиудзæвгар Со- 
зырыхъомæ кæсгæйæ баззайы.) Афтæ æдзынæг мæм цæмæн кæсыс? 
• Элеанорæ. Нæ зонын... Раст дæ цыма ивгæ бачындæуыд. 
Не ’рыгон бонтæ мын мæ зæрдыл æрлæууын кодтай. 
84 

Созырыхъо. Æмæ æрыгонæй цы хуызæн уыдтæн? 
Элеанорæ. Рæсугъдæмæрæдау. Мæнæрастабоныхуызæн... 
Хъуыды ма йæ кæныс, де стипендийæ-иу мын адджын гуылтæ куы 
балхæдтай. 
Созырыхъо (разсенгардсей). Уыди, уыди! 
Элеанорæ. Стæй-иу иннæ стипенди райсынмææххормагæй 
мардтæ. 
Созырыхъо. Ау, афтæ дæр уыди? 
Элеанорæ. Уæд мыл, æвæдза, æрхъæцмæ дæр нæ хъæцыдтæ. 
С о з ы р ы х ъ о. Ма зæгъ! Ныр дæр мæ зæрдæмæ цæуыс! 
Элеанорæ. Дæ зæрдæмæ ма куы цæуин, уæд дæ дыууадæс 
азы бæрц мæ уат нæ ферох уыдаид. 
Созырыхъо. Дыууадæсазы дæлæгдæуаты нæуыд?!. Тыхсгæ 
дæр ма ма кæн, æз мæ рæдыд сраст кæндзынæн! 
Элеанорæ. Бузныг! (Иæруссен ын апьа кæны.) Уæдæ дын дæ 
кредиткæ райсон? 
Созырыхъо (тынг разæнгардæй). Райс! 
Элеанорæ (аразгæуæзданæй). Мæ уатмæ мын фæндаг ссар- 
дзынæ? 
Созырыхъо. Искæйы афæрсдзынæн. 
Элеанорæ (бахуды). Æнхъæлмæ кæсдзынæн. 
Элеанорæ ацæуы, чысыл рæстæджы фæстæ фæзыны Ашот. 
А ш о т (стъолыл севсеры дыуусе цайцымæны, къаннæг графин семсе 
тæбсегъ дыуусе джитърыимæ). Амзор Ахсарбекович, уæд та рæуæды 
дзидза дæр рахæссин, афтид джитъритимæ куыддæр... 
Созырыхъо (йсе ныхас ын айсы). Ашот, мæ усы ном та цы 
хуыйны? 
А ш о т. Дæ усы?„ Адæм æй куыд хонынц, афтæ, æви йæхи ном? 
Созырыхъо. Йæхи ном. 
Ашот. Фæлваргæ та мæ кæныс, Амзор Ахсарбекович? Элеа- 
норæ. 
Созырыхъо. Элеанорæ... Дæ зæрдæмæ цæуы? 
Аш от. Бахатыр кæн, Анзор Ахсарбекович, Ашот ахæм адæй- 
маг нæу æмæ искæйы устытæм... 
Созырыхъо. Куыд мæ бинойнаг, афтæ... Зæгьæм, ды дæ би- 
нойнагмæ дæ мызд куы бахæссыс, уæд дын фыццагдæр цы фæ- 
зæгъы? 
А ш о т. «Æндæр нæ райстай?» 
Созырыхъо. Уый фæстæ та? 
Ашот. «Хуыцауæй разы, нæ хæсты фаг уæддæр сты». 
Созырыхъо. Æмæ, зæгъæм, дæ бинойнагæн машинæ балæ- 
вар кодтай, уæд куыд акæнид? 
А ш о т. Чи? Мæ ус? Инфаркт райсид фырдиссагæй, æндæр ницы. 
Созырыхъо. Хъыгаг у, хъыгаг. Æз та йын лæвар кæнынмæ 
хъавыдтæн. 
Ашот. Цы? 
Созырыхъо. Машинæ. 
Ашот. Машинæ?! Кæмæн? 
85 

Созырыхъо. Дæ бинойнагæн. (Ашот иудзæвгар джихсей 
алæууы, ризгæ къухтæй тагьдгомау графин райсы, цайцымæн дзы 
байдзаг кæны æмæ йæ уайтæккæ ануазы.) Фæлæ иугæр, дæхи загъ- 
дау, зæрдæниз райсдзæн, уæд нæ хъæуы. 
А ш о т (графины ма цы арахъ аззад, уый йæ хъуырæй ануазы. 
Созырыхъомсе комкоммæ ныккæсы). Амзор Ахсарбекович... Хатыр... 
Хатыр, фæлæ, ды цы дæ, уый зоныс? 
Созырыхъо. Цæй, рагацау мæ цы стауыс. Хъазгæ кодтон. 
Ашот. Ды... Ды æбуалгь адæймаг дæ!.. О, о! Тугдзых кæф- 
хъуындар!.. Æз иу минут дæр ам нал баззайдзынæн! Хорзæй баз- 
зай, Пиночет! 
Схъиуттытæгæнгæ дуары ’рдæм фæраст вæййы, фæлæ дуаргæрон фæцуды æмæ 
ахауы. 
Созырыхъо. Гъай цы кодта, цы? (Бацæуы йсем, схæцы йыл). 
Рабад-ма, стæй-иу ныггæлиртæ у!.. (Фæкæны йæхæдзармæ.) Нæ дын 
бæззы, уæд тыххæй кæдæм нуазыс... Гъер марадз! (Хæдзармæ йæ 
бакæны, чысып рæстæджы фæстæраздæхы иунæгæй.) Цытæ мын акал- 
дта!.. Дзæгьæлы нæ фæзæгьынц, хорз ма ракæн æмæ... (Хæдзарæй 
рахизы Мазик. Созырыхъойы фенгсейсе, иудзæвгар алæууы, цыдæр зсе- 
гъыны охыл, стæй кулдуармæ фæцæйцæуы.) Уæртæ лæппу! 
М а з и к. Цы? 
Созырыхъо. Цы нæ, фæлæ дæм хистæр куы дзуара, уæд-иу 
æм де ’ргом уæддæр раздах. Скъулбадæг уæ кодтон, куыд кæсын, 
афтæмæй! Хæстæгдæр-ма рацу. 
М а з и к (хæстæг сем бацæуы). Цы? 
Созырыхъо. «Цы, цы»-гæнæн бахордтай?.. Жорик ды дæ? 
М а з и к (æдзынæг æм кæсы). Папæ, исты кодтай? 
Созырыхъо. Папæ?.. Ды мæ фырт дæ? 
М а з и к (æрхæндæгæй). Æрхæццæ стæм!.. 
Созырыхъо (йæрæдыдраст кæныныл архайы). Ома, зæгьын, 
кæд мæ фырт дæ, уæд мæ фарсмæ абад... Аныхæстæ кæнæм... Би- 
нонтæ не стæм, æви? Лæг ма хуыздæр кæимæ хъуамæ аныхас кæна? 
Мазик (лæмбынæг æм кæсы). Бинонтæ?.. Æмæ дæ куы нæ 
’вдæлди? 
Созырыхъо (иудзæвгар кæсы Мазикмæ, арф ныуулæфы). Нæ 
мæ ’вдæлди, æмæ абон æнæхæдзар дæр уымæн дæн. 
М а з и к. Цыдæр дæ не ’мбарын. 
Созырыхъо. Гъе-е, бинонтæ, мæ хур акæнай, табуйагсты... 
Æз ууыл арæх фæхъуыды кæнын. Уæлдайдæр зымæгон æхсæвты. 
Бадыс сусæгæй кæйдæр хæдзары пъадвалы. Ныккука дæ уазалæй. 
Стонгæй дæ ахсæн йæхи къултыл хойы. Ды, де ’ргъæвст зæнгтæ 
дæхимæ æрбалхъивгæйæ, дæ цæстытæ бацъынд кодтай æмæ хъуы- 
дыты аныгъуылдтæ... Гъе-е-е, æххормагæй лæгмæ бирæ хъуыдытæ 
фæзыны... Мæнæ фестадтæ егъау галуаны... Уым хъарм цæлгæнæ- 
ны бадыс... Дæ фарсмæ дæ бинонтæ... Фынгыл алыхуызон минас... 
Ды сæм не ’вналыс, уымæн æмæ стонг нæ дæ... Дæ бинойнаг дæм 
рæвдаугæ кæсы æмæ йæ мидбыл бахуды... Дæ хъæбултæ дын дæ 
86 

бæрзæйыл æрцауындзæг сты æмæ дын дæ дæрзæг русыл сæ фæл- 
мæн былтæ авæрынц... Ды бадыс... Бадыс æмæ цай цымыс... (Йсе 
цæстытсе доны разилынц.) Гъе-е, дзæнæт, Созырыхъо, дзæнæт!.. 
Мазик. Паоло Коэльо!.. Ацы фыссæг мæнæн дæр мæ зæр- 
дæмæ цæуы. Æвæццæгæн ын йæ чиныг раджы бакастæ. 
Созырыхъо. О. Мæхи зонынхъом куы фæдæн, уæдæй 
абонмæ йæ кæсын. Кæсын æй æмæ дзы, цæмæндæр гæсгæ, арфæй- 
арфдæр ныгъуылын. 
М а з и к (кæсы дисгæнгæ йæ «фыдмæ» ). Папæ, дæ русыл - цæс- 
сыгтæ?.. 
Созырыхъо (Мазиккыæрбахъæбыскæны). Уыдон цины цæс- 
сыгтæ сты... Цин кæнын мæ бинонтыл... Дæуыл... Рæстæгмæ стут, 
зонын æй, фæлæ мæ ацы аргьауыл баууæндын æрфæндыд. 
М а з и к (æдзынæг æм кæсы, æрæджиау). Рæстæгмæ та цæмæн? 
Искæдæм нæ æрвитыс?.. Папæ, баулæфын дæ хъæуы. Мæнмæ гæсгæ, 
бафæлладтæ. 
Созырыхъо. Растзæгъыс. Бафæлладтæн. Дæ къухæдзух ис- 
кæмæ бадаргь-бадаргь кæн, уый лæджы удыхъæд ихсийын кæны. 
Ехх, мæ фадæттæ куы амониккой, уæд денджызы былмæ асхоин. 
Нæ дæ бауырндзæн, фæлæ æз денджыз мæ цæстæй никуыма фед- 
тон! Денджыз, уый мæ сабибонты бæллиц у! 
М а з и к. Æмæ денджыз фенын цас диссаг у? 
Созырыхъо. Мæнæн диссагу. Мæхицæн фæзæгьын, товар- 
някы дæр сбад æмæ ацу, зæгъгæ, фæлæ та ныкъуылымпы вæй- 
йын... Цом-ма мемæ! 
Мазик. Кæдæм? 
Созырыхъо. Денджыз мын фенын кæн! 
Мазик. Денджыз дæр хорз у, фæлæ мæн демæ аныхас фæнды, 
папæ. 
Созырыхъо. Хъусын дæм. 
М а з и к. Æрмæст мын мæ фæндоныл цæхгæр нагъ ма зæгь. 
Æз ыл бирæ фæхъуыды кодтон. 
Созырыхъо. Цы хабар у? Дæу дæр та Жорæ хъыгдары? 
М а з и к. Нæ. Мæ зæрды ацæуын ис. 
Созырыхъо. Кæдæм? 
М а з и к. Æмдзæрæнмæ. 
Созырыхъо (хинхудт бакæны).Æмдзæрæнмæ, и?Æз дæр дæ 
карæнæй бирæ æмдзæрæнтæ басгæрстон... Ацу, ацу. Æрмæст æрæгмæ 
ма у. Дæ мады зæрдæ дæм æхсайдзæн. 
М а з и к. Нæ мæ бамбæрстай. Æз бынтондæр цæуын. 
Созырыхъо. Куыд бынтондæр? 
М а з и к. Цæрынмæ. 
Созырыхъо. Ацы хъæздгуыты нæ бамбардзынæ... Хм... Дæ 
цард дæ гуыбыны цæмæй нæ цæуы? 
М а з и к. Бафæлварон мæхæдæг мæ цард саразын. 
Созырыхъо. Ома? 
Мазик. Сывæллон нал дæн, папæ, æмæ мын мæхи хъуыды 
зæгъыны бар кæм уа, кæм мæм байхъусой, ахæм ран ссарон. 
87 

Созырыхъо. Æмæ дæм æмдзæрæны байхъусдзысты, и? 
М а з и к. Æппынфæстаг, мæнмæ сæ ’вдæлгæ уæддæр кæндзæн. 
Созырыхъо. Гъым... Гъемæ цы кæны... Гъæй кæн! 
Мазик (иудзæвгар сагъдауæй баззайы). Куыд — гъæй кæн?.. 
Мæнæ ныртæккæ? 
Созырыхъо. Уæдæ ма цы боны хорзмæ ’нхъæлмæ кæсыс? 
Мазик (æрæджиау). Мæгъа, афтæ æваст мæ ауаддзынæ, уый 
æнхъæл нæ уыдтæн 
Созырыхъо. Сæрибар уарзыс? Табуафси! Æрмæст сæрибар 
ахæм дзаума у... Фæлæ дæ дæ гуыбын куы схæра, уæд æй зон, ам 
дын кæдфæнды дæр бынат уыдзæн. 
Мазик иудзæвгар æдзæмæй алæууы, стæй кулдуары ’рдæм фæраст вæййы. 
М а з и к (кулдуар æрлæууы). Бузныг, папæ... 
Созырыхъо. Уастырджи де ’мбал!.. 
М а з и к ( йæ мидбыл бахуды). Æз демæ ацæудзынæн денджызмæ. 
Æрмæст мæм-иу фæдзур. 
Кулдуарæй ахизы. 
Созырыхъо. Афтæтæ, гъе... Мæ бинонты уал бапълан код- 
тон, ныр та мæхи кой кæнын афон у. 
Кулдуарæй фæзыны Рухæ. Лæппу тагьдгомау бацæуы Созырыхъомæ. 
Рухæ. Хорз æмæ дæ кæрты æрбаййæфтон... Цыбырдзырдæй, 
афтæ. Ныртæккæ ардæм, Жорæимæ, фæзындзæн, ды ам кæй бæс- 
ты дæ, уымæн йæ цыфыддæр ныхмæлæууæг. Конкурент! Уый нæ 
уырны, ды, омæ дæ халдих, аварийы фæстæ æгас кæй у, уый. Бам- 
бæрстай мæ? 
Созырыхъо. Ницы дын бамбæрстон, мæ мард фен. 
Рухæ. Дæуæн дæ хæс у, Жорæимæ чи фæзына, уымæ тызмæ- 
гæй иу каст фæкæнын. Иунæг тызмæг каст æмæ ахицæн! 
Созырыхъо. Чи ахицæн? 
Рухæ. Хъуыддаг, зæгьын, ахицæн! Бамбæрстай? 
Созырыхъо. Нæйæ ’мбарын, иутызмæгфæкастæйлæгкуыд 
хъуамæ ахицæн уа? 
Рухæ. Фæстаг хатт ма дын æй æмбарын кæнын. Цыбырдзыр- 
дæй, завод уыд уæййаг. Ды торг рамбылдтай, фæлæ дæ ныхмæлæу- 
уæг, ома, конкурент, ууыл не сразы. Ракодта дæ ныхасмæ. Ныхасы 
бæсты дæ мæнгардæй хъавыд амарынмæ. Скъуырын дын кодта дæ 
машинæ, фæлæ ды нæ фæмард дæ. Уый, ома, дæ конкурент, не 
’ууæнды, ды æгас кæй дæ, ууыл æмæ йæ фæнды дæу фенын. 
Созырыхъо. Ома æз кæй халдих дæн, уый. 
Рухæ. Хуыцауæй разы, бамбæрстай мæ. 
Созырыхъо. Мин сомы. 
Рухæ. Цы - мин сомы? 
С озы р ыхъо. Иу тызмæг фæкаст — мин сомы. Уый, мæ хур 
акæнай, мæнæ хъуыддаг нæу! Уæд та мæ фæгæрах кодта. 
Рухæ. Гæрахмæ хъуыддаг не ’руаддзыстæм... Цæй, хорз, мин 
дæр фæуæд! 
88 

Созырыхъо. Æхца мын рагъагьоммæ куы радтис, уæд мæ 
фæкаст цыма тызмæгдæр рауаид, афтæ мæм кæсы. 
Р у х æ. Æхца Жорæмæ сты. 
Созырыхъо. Гъемæ йæм уæдæ кæсгæ дæр Жорæ кæнæд. 
Рухæ. Цæй, хорз! Айс! (Дæтты йæм æхца). 
Созырыхъо. Гъе уый æндæр хъуыддаг у. Кæцæй йæм ра- 
дзагъул кæнон? 
Рухæ. Мæнæ стъолы фарсмæ æрбад. Дæхи гæххæттытимæ 
æрхайæг скæн. Куыддæр дуаргæрон æрлæууой, афтæ сæм сабыргай 
де ’ргом раздахдзынæ, иу тызмæг каст фæкæндзынæ, стæй фæс- 
тæмæ дæхи гæххæттытимæ кусæг акæн. 
Созырыхъо. Уый дын мæ быгьдуан! (Беседкæйы стъолы 
фарсмæ сербадт æмсе гсеххееттытсе рафæлдах-бафæлдах сисы. 
Фæзынынц Жорæ, цалдæр хъахъхъæнæджы æмæ Инал. Инал у рæстæмбиц 
кары нæлгоймаг, Созырыхъойы ауынгæйæ æваст дзыхълæуд æркæны æмæ Жо- 
рæмæ бакæсы. 
И н а л (исдугмсе сагъдауæй аззайы). Уый та куыд?.. 
Ж о р æ. Гъер дæ бауырныдта, Инал Давидович? 
И н а л (иудзæвгар кæсы Созырыхъомсе). Æмæ мæм исты цæуыннæ 
сдзуры? 
Жорæ. Æвæццæгæн дæм истæуыл мæсты у, и, Инал Давидо- 
вич? 
Инал (кæсы Созырыхъомæ). Нæ, уый Амзор нæу! 
Созырыхъо (Иналмсейе ргомраздахы,лæмбынæгæмныккæ- 
сы). Æгъгъа, уæдæ!.. Цы мæм кæсыс, цыма мæ никуы федтай! 
И н а л (дызæрдыггаджы каст æм кæны). Æз дæу нæ зонын. 
С о з ы р ы х ъ о. Де ’рхъуыдыгæнæнтæ уæхимæ аззадысты? Æви 
дын дæ зæрдыл истытæ æрлæууын кæнон? Хорз... Кæцæй райдай- 
æм?.. Дæ бизнесы райдайæнæй?.. Иттæг хорз!.. Цард æмæ уыди 
æрыгон цæствæлдах лæппу. Йæ ном хуынди Пыцыкк!.. Цæмæй фе- 
стъæлфыдтæ? Де ’рхъуыдыгæнæнтæ скуыстой, и? Ай-гъай, ам дæ 
Пыцыккæй ничи зоны, ам ды... (Жорæмæ.) Цы йæ схуыдтай? 
Ж о р æ. Инал Давидович. 
Созырыхъо. Ам ды Инал Давидович дæ! Фæлæ ныртæккæ 
æппæт дæр æрхъуыды кæндзынæ. Пыцыккы тынг фæндыд схъæз- 
дыг уæвын, фæлæ цæмæй райдайа, уый нæ зыдта. Бирæ фæхъуы- 
дыйы фæстæ йæ сæры цы магъзы мур уыд, уым равзæрд царциаты 
хъуыды. Цыбырдзырдæй, Пыцыкк, ома Инал Давидович, бавдæлд 
æмæ хохаг æртæ хъæуæн фыййау ныллæууыд. Æнæхин хохæгтæм 
цыдæриддæр фос уыди — стурæй, фысæй, сæгьæй — се ’ппæты дæр 
аскъæрдта хизæнтæм. Цæмæй йыл ма фæгуырысхо уой, уый охыл 
йемæ акодта иу æнæхæдзар лæппуйы. Уый уым раздæр сæгьтæ хызта. 
Изæры ма мæгуыр хохæгтæ сæ фосы размæ бæргæ рацыдысты, фæлæ 
налдæр сæ фос федтой, налдæр сæ фыййауы. Æрмæст æнæхæдзар 
лæппуйыл сæ пырх акалдтой æмæ йæ æрдæгмардæй хохы цъасы 
ныууагътой. 
И н а л . Аргьæуттæ кæнынмæ дæсны дæ! 
89 

Созырыхъо. Уæдæ-ма мæм комкоммæ ’рбакæс... Ау, ссæдз 
азмæ мæ хуыз афтæ аивтон? (Инал кæсы Созырыхъомæ.) Кæс, кæс, 
æви мæ базыдтай?... Æз æмæ ды сæгътæ иумæ хызтам, Пыцыкк!.. 
Гъемæ хорз. Цы дæ хъæуы мæнæй, уый-ма мын комкоммæ бамба- 
рын кæн. 
И н а л. Зоныс æй, Амзор. 
Созырыхъо. Завод!.. Иттæгхорз! Уæй дынæй кæнын. Уæвгæ 
уæй нæ. Айс æй лæвар! 
Жорæ. Амзор Ахсарбекович! (Иналмсе.) Хъазгæ кæны хицау, 
æцæгмæ йæ ма бамбар! 
Инал. Бахатыр кæн, фæлæ, дæхи загьдау, кæд цыфæнды 
æдзæсгом дæн, уæддæр мæхицæн иучысыл кад кæнын зонын. Иу 
хатт ма дæ курын, зæгъ дæ заводæн йæ аргъ æмæ кæрæдзимæ нæ 
къухтæ радтæм. 
Созырыхъо. Лæвар дæ сæрмæ нæ хæссыс, и? Гъемæ хорз... 
Фондзыссæдз мины! 
И н а л. Фондзыссæдз милуаны зæгъынмæ хъавыдтæ. 
Созырыхъо. Нæ. Фондзыссæдз, минтæй. 
Инал. Евротæ? 
Созырыхъо. Сомтæ. 
Инал Æфхæргæ мæ кæныс? 
Созырыхъо. Уæд та - дæс!.. Мæнæ æвдисæнтæ дæ разы, 
дæс миныл дын завод уæй кæнын. Айс æй! Ау, мæ рагон зонгæйæн 
завод куы балæвар кæнон, уæд уый цас диссаг у. Уадз æмæ йæ 
газеты ныффыссой. Кæддæры сæгъгæстæ систы бизнесментæ æмæ 
кæрæдзийæн заводтæ æмæ параходтæ лæвар кæнынц. 
И н а л (иудзæвгар Созырыхъомæ кæсгæйæ баззайы, стæй сонтæй 
фæцæуæг вæййы. Кулдуаргæрон). Дæ заводæн дæр æмæ дæхицæн 
дæр!... Хайыр дын уæд! (Дуарæддæ фæвæййы). 
Созырыхъо (йсехицæн дзурæгау). Базыдта мæ. 
Жорæ (Созырыхъомæ кæсгæйæ баззайы). Гъе уый дын лæг!.. 
Бомж куы дæ, уæд адæймаджы удыхъæд афтæ лыстæг куыд бан- 
къардтай? 
Созырыхъо. Бомж дæр кæддæр адæймагуыд... Уыцы сæгъ- 
гæс æз уыдтæн. Сайдæй мыл рацыд, йæхæдæг фос фæсхохмæ ас- 
къæрдта æмæ сæ уым ныууæй ласта. Æз та æртæ мæйы фырнадæй 
цард æмæ мæлæты астæу уыдтæн... Уæдæ, зæгьут, сарæхстæн, и? 
Ж о р æ. Хорз дын бантыст! Ныр уартæ дæ уатмæ цæугæ, æмæ 
дæм цалынмæ фæдзурон, уæдмæ дæхи мауал равдис. Бамбæрстай? 
Созырыхъо. Бахатыр кæн, фæлæ ды ам цы гæс дæ? 
Жорæ. Æз, мæ хуры чысыл, ацы хæдзары æдасдзинад чи 
хъахъхъæны, уыдоны хицау дæн. Мæ ном Жорæ. Исты фарста ма 
дæм ис? 
Созырыхъо. Жорæ... А-а, Жорæ!... Лæппу, мæ бинойнаджы 
мын æгæр арæх афхæрыс, æмæ уый хорз нæу. 
Жорæ. Цы, цы?.. Æз дын, хæрзконд, дæ бинойнаджы зонгæ 
дæр куы нæ кæнын 
90 

Созырыхъо. Æз Элеанорæйы кой кæнын. 
Жорæ. Элеанорæ нæ, фæлæ Аврорæ дæр фестæд, нæ йæ зо- 
нын... Элеанорæ?! Кæцы Элеанорæ? Амзоры бинойнаг? 
Созырыхъо. Раст мæ бамбæрстай. 
Жорæ (иудзæвгар Созырыхьомæ кæсгæйæ баззайы, стæй худы- 
нæрдæм фæвæййы. Æваст, зæрдиагæй). Хъус-ма, хæрзконд! Дæу ар- 
дæм кæйдæр устытыл зилынмæ не ’рбакодтам, фæлæ цæмæй рæс- 
тæгмæ абадай хæдзары, хицауы бæсты. Æндæр ницы!.. Дæ фындз, 
кæм дын не ’мбæлы, уым ма тъыс! Искуы дын баззайдзæн. Цæугæ 
дæ уатмæ! 
Созырыхъо (йсемидбылмæстæймарæджыхудт бакæны). Жо- 
рычкæ, мæ хур акæнай, ды мæныл хъæртæ ма кæн. Æз фæтæргай 
уæвын дæр зонын. 
Жорæ. Цы, цы?! 
Созырыхъо. Хорз мæ бамбæрстай. Иугæр мæ ардæм кæй- 
дæр бæсты æрбакодтат кусынмæ, уæд мæ мæхи бар бауадзут. Цæлх- 
дуртæ мын куы æвæрат, уæд мæ куыст къуылымпы кæны, уый не 
’мбарут? 
Жорæ. Хъус-ма, æнæкъона! Иу ахæм ныхас ма æмæ дæ де 
’фцæгготæй фæдуарæддæ кæндзынæн. Чидæр, дам, цæст æнхъæл 
нæ уыд æмæ ма æрфыг, æрфыг кодта! Ничи йæм кæсы? 
Созырыхъо. Гъемæ хорз!.. Цæмæй мæ, дæхи загьдау, ме 
’фцæгготæй фæдуарæддæ кæнын ма бахъæуа, уымæ гæсгæ мæхæдæг 
ацæудзынæн. Æрмæст мæ фæндаг Пыцыккыл акæндзынæн. О, ха- 
тыр, сымах æй Инал Давидович куы хонут. (Мæстæймарæджы худт 
бакæны.) Мæ дзых дæр мæхи бар нæу, æви?.. Бузныг уæ цæхх, уæ 
кæрдзынæй! Никуы уын æй ферох кæндзынæн. (Фсецæйцæуы). 
Жорæ. Фæлæуу, цæй!.. 
Созырыхъо. Гъеуыйæндæрхъуыддагу! (Фæстæмæфæзилы). 
Ж о р æ. Дзурын мæ бауадз кæронмæ!.. Хинæйдзаг дæ, уый уай- 
тагьддæр базыдтон, фæлæ ма уый æдде цъаммар дæр кæй дæ... 
Созырыхъо (йсе ныхас ын айсы). Хорзæй баззай!.. (Фæцæй- 
цсеуы, фселæ йсе уромæг нсей, уый куы фæхаты, усед æрлæууы). Хор- 
зæй, зæгъын, баззай!.. 
Жо рæ. Рæствæндаг, цæствæлдахæг!.. Æрмæст дæ фæдзæхсын. 
Куыддæр кулдуарæй ахизай, афтæ, ам цыдæриддæр федтай, уыдон 
ферох кæн. Кæннод дын де ’взаг ралыг чындæуыдзæн. Бамбæр- 
стай? 
Созырыхъо (иудзсевгар Жорсемсе ксесы, стсей фседзуры йсе 
хьахъхъæнджытæй иумсе). Лæппу! 
Хъахъхъæнæг (Созырыхъойыразмæ базгъоры). Хъусын. 
Созырыхъо. Дæ ном та мæ ферох. 
Хъахъхъæнæг. Мæ ном Бубус, Амзор Ахсарбекович! 
Созырыхъо. Бубусик, ацыуысмæй фæстæмæдыæххæсткæн- 
дзынæ мæ хъахъхъæнджыты хистæры хæстæ... Æмбæрстгонд дын у? 
Хъахъхъæнæг. Хатыр, æмæ Жорæ... 
Созырыхъо (йсе ныхас ын айсы). Жорæ отпусчы цæуы!.. 
91 

Дыууæ мæйы йæ куысты нæ уыдзæн!.. Бастад, мæгуыр, æмæ йæ 
фæллад суадзæд!.. Науæд йæ куыстмæ уыйбæрц нал арæхсы. Иуæй 
иу хатт æй суанг рох дæр фæвæййы, ам чи цы бынат ахсы, уый. 
Раст нæ зæгъын, Жорæ? 
Жорæ (паузæйы фæстæ, æлхыскъæй). Мæнæн отпуск не ’мбæ- 
лы, Амзор Ахсарбекович! 
Созырыхъо (цсехгæр). Кæнæ отпуск, кæнæ - фæндараст! Нæ 
ныхас фестæм. Бубусик, мæ фыццаг курдиат. Ацы Жорæ йæ куыст 
афтæ бирæ уарзы æмæ тæрсын, адæммыггаг куы нæ баулæфа. Дыууæ 
къуырийы дæргъы йæ ацы ран иунæг хатт дæр куы фенон, уæд дæ 
куыстæн фæндараст зæгъдзынæ. Арвит æй искæдæм... Денджызмæ, 
Сыбырмæ, æррадонмæ... Баулæфæд! Бамбæрстай, Бубусик? 
Б у б у с. Бамбæрстон!.. Жорæ, хатыр бакæн, фæлæ... дæ хорзæ- 
хæй. 
Жорæ. Кæмæ хъусут?!. (Амоны Созырыхъомсе.) Гъай чи у, уый 
зонут?.. Бомж!.. Æнæхæдзар!.. Нæ уын æй хъæр кодтон, фæлæ ма 
уын æй цы сусæг кæнон!.. Рынчын у Амзор Ахсарбекович!.. Фæ- 
цæф!.. Цæмæй мачи мацы базона, уый тыххæй йын мæнæ гъай йæ 
бæсты æрбакодтам, цæст фæсайынæн... Баууæндут мыл. 
Созырыхъо (амдзæгъдынкæны). Браво, браво!.. Замманайар- 
тист дæ рауадаид!.. (Адæммæ.) Гъер æй бамбæрстат, фыргуыст цæмæ- 
ты расайы, уый. (Хъахъæнджытæм.) Акæнут æй... Фæдзурут, мæ хуртæ, 
кæдæм хъæуы, уырдæм. Уадз æмæ йæ, мæгуыр, сдзæбæх кæной. 
Жорæ (Рухæмæ). Ды та цы ныхъхъус дæ! Ды мын æй не ’рба- 
кодтай? Зæгь сын, кæцæй йæ ’рбакодтай, уый!.. (Рухæ ницы дзуры.) 
Цы ныхъхъус дæ, цы?.. Гъей, ме ’мхæрæфырт!.. 
Созырыхъо. Платон у ме’рдхорд, фæлæ æцæгдзинад зы- 
наргъдæр у! Уый кæддæр чи загъта, уый зоныс?.. 
Æваст, «пыхс» йæ сæрыл æрбахæсгæ, фæзыны Элеанорæ. 
Элеанорæ. Мæнæ лæг! 
Созырыхъо. Цы хабар у, хуызы цъырт дæ куы нал ис! 
Элеанорæ. Ноджы ма мæ... Демæ мæ хибарæй аныхас ис. 
Æвæстиатæй! 
Созырыхъо. Хъусын дæм. 
Элеанорæ.Æз хибарæй загътон. 
Созырыхъо. Мæнмæсусæггæгæй ницы ис. Дзур, адон иууыл- 
дæр нæхионтæ сты. 
Элеанорæ. Гъемæхорз... Тынгхорз... Уадзæмæ йæ алчидæр 
зона... Ды чи дæ, уый зоныс?.. Ды дæ цæствæлдахæг, фæлитой, 
æнæзæрдæ цъаммар! 
Сылгоймаджы ныхæстæм, хъахъхъæнджытæ Созырыхъомæ ницæмбарæджы 
каст кæнынц. Жорæ худæгæй бакъæцæл вæййы. 
Созырыхъо. Цæуыл мæм смæсты дæ афтæ тынг, мæ цæст? 
Элеанорæ. Дæцæстрахауæд!.. Цæмæнмæфæхудинагкодтай? 
Созырыхъо. Нæ дæ ’мбарын. 
Элеанорæ. Тынг дзæбæх мæ ’мбарыс! Ды мæ барæй арвыс- 
тай машинæ ’лхæнынмæ, цæмæй адæмы астæу фæхудинаг уон... 
92 

Цы мæм кæсыс? Дæ кредиткæйы цас уыди æхца, уый зоныс?.. Дæс 
æмæ дыууиссæдз мины!.. Капеччытæ! 
Созырыхъо (дзæвгарфсекæсы Элеанорæмæ). Дæсæмæ дыууис- 
сæдз мины капеччытæ сты?! 
Элеанорæ. Мæнæн — о! 
Созырыхъо. Мæ ус дын ницы бавæййы, хорз ус? 
Элеанорæ. Дæ кæцы ус, цымæ? Æви дæ бирæ хæзгултæй 
гарем сарæзтай? О, уыдон дын ацæрой, уыдоныл аузæлай. Уыдо- 
нæн - милуантæ, мæнæн - капеччытæ!.. 
Созырыхъо. Æмæ нæм кæцы зæдбадæнæй æртахтæ, æхси- 
нæг, цæмæй, иннæтæн бирæ цы у, уый дæуæн капеччы аргъ дæр ма 
уа?.. Дæ дзыхыл хæц, æз ныхас нæма фæдæн!.. Зæгъ-ма мын, æхси- 
нæг, цымæ ахæм уæззау цы куыст бакодтай, цæмæй зынаргь ма- 
шинæтыл тезгъо кæнай?.. Ныхъхъус у!.. Иу мæ æнæ къона фæкодта 
æмæ мын зондыхос фæуæд. Уый уе ’ппæтмæ дæр хауы!.. Æвæстиа- 
тæй мын фæдзурут, йæ куыст мæнимæ баст кæмæндæриддæр у, гье 
уыдонмæ се ’ппæтмæ дæр. Мæн семæ зæрдиаг ныхас ис. Тынг зæр- 
диаг! 
Бубус. Амзор Ахсарбекович æмæ Жорæ та? 
Созырыхъо. Нæма йæ арвыстай? 
Б у б у с. Кæдæм? 
Созырыхъо. Куыд кæдæм? Æррадонмæ!.. Зæгь дæ адæмæн 
æмæ мæ сахаты бæрц мачи хъыгдарæд. Æз хъуыды кæндзынæн! 
Асинтыл сабыргай галуанмæ схизы. Адæм йæ фæстæ æдзæмæй кæсынц. 
Сценæ сабыргай æрталынг вæййы. 
ДЫККАГ АРХАЙД 
ÆРТЫККАГ НЫВ 
Фыццаг æмæ дыккаг архайды астæу сценæйы фæлгонцы ницы ивддзи- 
нæдтæ æрцыд. Сæумæрайсом. Кæрты беседкæйы къамæй хъазынц Рухæ æмæ 
Бубусик. 
Рухæ (йсе кьамтæм ксесы). Иу къам ма... Тфу, перебор! 
Бу бус. Къамæй хъазт, ме ’рдхорд, царды гуылфæнæй уæлдай 
нæу. Ам цæнгдыхæй архайд ницы пайда у. Ам сæйрагдæр зонд у, 
зонд, ме ’рдхорд! Æнхъæлмæ кæс æмæ куыддæр дæ рæстæг æрцæуа, 
афтæ цæв дæ ныхмæлæууæджы. Ам тæригъæд кæнын æдылыдзинад 
у. Æрбаппар де ’хца! 
Рухæ. Бензины фаг мын уæддæр ныууадз. 
Б у б у с. Æз собес нæ дæн. Цы фæхæрд дæ, уыдон-ма мæнæ мæ 
цуры æркал. 
Рухæ. Жорæ мын-иу ме ’хца фæстæмæ бæргæ радта. 
Б у б у с. Гъемæ йæм згьоргæ æррадонмæ. Æдылытæ!.. Уыйбæрц 
фæкус æмæ дæ хицауы зондахаст ма базон! 
Ру хæ. Æмæ кæд рæстытæ дзырдта, уæд та? 
93 

Б у б у с. Куыд кæсын, афтæмæй ды дæр, мæнмæ гæсгæ, йæ хал 
ахæрынмæ хъавыс? 
Рухæ. Йæ хал ахæрынмæ мын байрæджы... Цæй, кæд къуы- 
рийы фæстæ алцыдæр йæ гаччы сбадид. 
Бубус. Йæ гаччы та цы хоныс? 
Рухæ. Тæрсын, куы нæ мæ бамбарай... Æррадонмæ мæ æппын- 
дæр нæ фæнды. 
Б у б у с. Гъемæ уæдæ дæ базыртæ æнæсæр уасæджы тылд ма 
кæн... Абон дæр нæ хицау никæдæм цæуинаг у? Йæ бардзырдтæ 
хæдзарæй кæдмæ æрвитдзæн? 
Рухæ. Иу къуыри-ма бабыхс. 
Б у б у с. Æвæдза, тынг аивта ацы цалдæр боны хицау. Гъа, адæ- 
мы лæвæртты бын фæкодта, нæ мызд дыууæ хатты фæфылдæр, йæ 
усæй хæдзарæфснайæг сарæзта, фæлæ ма кæм цы æнæхæдзар ис, 
уыцы бомжтæн дынджыр галуан та цæмæн балхæдта? 
Рухæ. Приют сын аразы. Хъуамæ, дам, нæ горæты иу æнæ- 
хæдзар дæр мауал уа. 
Бубус. Нæ йæ ’мбарын, афтæ тынг сыл цæмæн тыхсы? 
Рухæ. Носталгия. 
Бубус. Цы? 
Рухæ. Рæстæг дын, Бубусик, алцыдæр бамбарын кæндзæн. 
Бубус. Бубусик нæ, фæлæ Бубус, сæрхъипп! 
Рухæ. Шефы шофырмæ, мæ хур акæнай, ахæм дзыхæй дзу- 
рын не ’мбæлы. Шефы шофыры бон бирæ у... Тынг бирæ!.. Нæ та 
мæ ’мбарыс... Бабыхс... 
Бубус. Хъус-ма, «шефы шофыр», уартæ хицау рацæуы æмæ 
дæ машинæмæ сæпп кæн, науæд дын!.. 
Рухæ. Ме ’хца мын фæстæмæ куы авæрис. Бензин нæй ма- 
шинæйы æмæ мæ хицау куы æрфæрса, уæд мæ бахъæудзæн рæст- 
дзинад зæгъын. 
Бубус (баппары йæм æхца). Гъа, дæ хистæн бахъæуæд! 
Рухæ. Бузныг! Никуы дын æй ферох кæндзынæн. 
Ацæуы. Хæдзарæй рацæуы Созырыхъо. 
Б у б у с. Дæ райсом хорз, Амзор Ахсарбекович! 
Созырыхъо. Арфæгонд у, Къабуска! 
Б у б у с. Бубускæ. 
Созырыхъо. Бахатыр кæн, нæмттæ мæ рох кæнынц. 
Бубус. Ницы кæны... Абон цы кусдзыстæм, уый куы базо- 
нин, уæд мæ адæмы сæ бынæттыл байуарин... Ома, зæгъын, кæ- 
дæмты цæуинаг дæ, уый рагацау... 
Созырыхъо. Мæнæн ам дæр хорз куы у, уæд ма мæ кæдæм 
цæуын кæныс? 
Бубус. Уæд та, табуафси, почтæ. 
Созырыхъо. Адон иууылдæрæз хъуамæ бакæсон?.. Мæ кæ- 
сæнцæстытæ дæр пъадвалы куы баззадысты... Æркæс-ма сæм, дæ 
хорзæхæй, цы сты? 
Б у б у с. Хъуыддаджы гæххæттытæ банктæй, офистæй, нæ парт- 

нертæй, хуынды гæххæттытæ, курдиæттæ æхцæйæ баххуыс кæнынмæ 
æмæ афтæ дарддæр. 
Созырыхъо. Æхцайы баххуыс чи агуры, уыдон мын уадз. 
Иннæттæ, кæмæн æмбæлы, уыдоныл айуар. 
Бубус. Хорз, Амзор Ахсарбекович! 
Ацæуы. Созырыхъо гæххæттытæм кæсы. Фæзыны Ашот. Нæлгоймаджы 
къухы поднос. Подносы чысыл графин арахъимæ, дыууæ цайцымæны æмæ цæх- 
джын джитъритæ. 
Ашот. Хм... Исты ма дын рахæссон? 
Созырыхъо. Бузныг, Шота! 
Ашот. Мæ ном Ашот хуыйны, Амзор Ахсарбекович! 
Созырыхъо. Бахатыр кæн, Ашот. Æппындæр нæмттæ мæ 
зæрдыл нæ лæууынц æмæ... Рауадз дæхицæн дæр. 
А ш о т. Нал нуазын! 
Созырыхъо. Цыдæр мæстыхуыз дын ис, Ашот. Мæ биной- 
наг та дæ бафхæрдта? 
Ашот. Нæ, ныр та мæхи бинойнаг. 
Созырыхъо. Æмæ цы кæны дæ бинойнаг? 
Ашот. Уымæй та дæхи бафæрс, Анзор Ахсарбекович! 
Созырыхъо. Ома? 
Ашот. Бахатыр кæн, Амзор Ахсарбекович, æз кæд дæумæ ку- 
сын, уæддæр мæхи цагъайрагыл нæ нымайын! Æз мæ ном фæчъизи 
кæнын никæмæн бауаддзынæн, хицау нæ, фæлæ Хуыцау куы уа, 
уæддæр. Æз дæр нæлгоймаджы худ хæссын. 
Созырыхъо (бахуды). Цыдæр дæлгоммæ ныхæстæ кæныс, 
Ашот. Цы мын дзуринаг дæ, уый-ма мын комкоммæ зæгъ! 
Ашот. Хорз... Хорз... Мæ бон у комкоммæ дæр\..(Графинсей 
арахъ рауадзы. Аназы йæ.) Зæгь-ма, Амзор Ахсарбекович, цы уын 
ис мæ усимæ иумæййагæй? 
С о з ы р ы х ъ о. Æз дын, Ашот, дæ усы зонгæ дæр куы нæ кæнын. 
А ш о т. Гъы, нæ зоныс... Афтæмæй та йын машинæ балхæдтай. 
Созырыхъо. Гъæй, дæ бонæй уай!.. Мæнæй афтæ, цæй кой 
кæныс! Сюрприз дын арæзтон, сюрприз... Æмæ?.. Инфаркт райста? 
Ашот. Фыддæр!.. Йæ куыстмæ уыцы машинæйы бафардæг. 
Созырыхъо. Æмæ уым диссагæй цы ис? Машинæ уый тых- 
хæй у, цæмæй дзы дæ куыстмæ цæуай. 
Ашот. Мæ ус скъолайы кусы! Ахуыргæнæгæй!.. Искуы фед- 
тай машинæджын ахуыргæнæг?.. Йæ куыстæй фæхауд. 
Созырыхъо. Куыд фæхауд? 
А ш от. Скъолайы директор æм фæдзырдта. Æрфарста йæ. Ды, 
дам, кæд скъоладзаутæй æхца нæ исыс, уæд ацы машинæ цæмæй 
балхæдтай... Нал мæм дзуры дзыхæй. 
Созырыхъо. Директор? 
Ашот. Мæ ус!.. Хуыцауæй курæгау дæ курын, акæнын кæн 
уыцы машинæ, цалынмæ нæ бинонты цард бынтон нæ фехæлд, 
уæдмæ. Дæс æмæ ссæдз азы кæрæдзимæ зулцæстæй дæр никуы ба- 
кастыстæм, гьер марадз... Акæн уыцы машинæ, науæд ыл арт бан- 
дзардзынæн! (Графинæй та арахъ рауадзы æмæ йсе аназы). 
95 

Созырыхъо. Хорз, Ашот, хорз... Уартæ уыцы хамасхортæй 
искæмæн зæгъ æмæ йæ ’рбакæной. 
А ш о т (йæ зæрдсе æрбауынгæг вæййы). Бузныг, Амзор Ахсарбе- 
кович! (Графин йæ хъуырыл сдары). 
Созырыхъо. Цæй, цæй, тыхсгæ ма кæн... 
Ашот. Æз цæуон... Мæ усмæ хæрзæггурæггаг фæуон. 
Фæцæйцæуы. Уыцы рæстæг, йæ къухты дыууæ стыр чемоданы, афтæмæй 
рацæйцæуы Элеанорæ. 
Элеанорæ. Ашот, рауай-ма, фæкæс мæм... Дæумæ дзурын, 
дæумæ, саугуырм бауай, дæхи ницы уынæг цы скодтай! 
Ашот. Бахатыр ма кæн... 
Элеанорæ. Кæсыс, фæстæмæкуыд къæу-къæукæны... Уæвгæ, 
ацы хæдзарæн хицау чи у, лæггадгæнæг дзы кæцы у, уый бæрæг 
нал ис... Мæнæн ахæм цардæй цæрын мæ бон нал у. (Йæ чемо- 
дантæ Созырыхъойы иурмæ рашр-хæр кæны.) Æз цæугæ кæнын!.. 
Гъер-иу æрцæр!.. Цæугæ, зæгьын, кæнын, мæнæ лæг!.. 
Созырыхъо. Омæ мын загьтаис æмæ дæм фæкастаин, кæ- 
дæм уæззæуттыл хæцыс! (Хъавы йын йæ немодантыл схæцынмæ). 
Элеанорæ. Ноджы ма мæ хынджылæг дæр скъæры!.. Уал 
æмæ мæ уал азы фæхъазыдтæ æмæ дын фаг фæуæд. Мæ бон нал у. 
Иу каппек дæ не ’нтысы, уарзондзинады кой та уæвгæ нал кæ- 
нын!.. Æз цæуын!.. Нæ мæ хъусыс, æви? Цæугæ, зæгьын, кæнын! 
Созырыхъо. Кæдæм цæуыс, уый дæр ма куы базонин. 
Элеанорæ. Хъæумæ! Мæ мады хомæ! 
Созырыхъо. Æмæ цы кæны. Абæрæг æй кæн. Æвæццæгæн 
æй рагæй нал федтай. 
Элеанорæ. Нæ мæ ’мбарыс, æви? Æз бынтондæр цæуын. 
Созырыхъо. Бынтондæр?.. Æмæ дзы цы кусдзынæ? 
Элеанорæ. Нæ фесæфдзынæн. Кусдзынæн!.. Мæхи дарын- 
хъом уæддæр уыдзынæн. 
Созырыхъо. Хъыгаг у, хъыгаг... Æз та ма дæуыл ахъуыды 
кодтон. 
Элеанорæ. Цымæ цæуыл уыди дæ хъуыды? Кæцырдыгæй 
мын смаст кæнай, ууыл? 
Созырыхъо. Нæ. Куыст дын ссардтон. 
Элеанорæ. Бузныг!.. Фенцондæр дын? 
Созырыхъо. Æз дын æцæг зæгъын, æцæг. Машинæ дæ куы 
хъуыди... Кусдзынæ, мызд исдзынæ æмæ машинæ дæр балхæндзы- 
нæ... Стæй канд машинæ нæ. 
Элеанорæ. Æмæ цымæ цæмæй кусдзынæн? Хæринаггæнæ- 
гæй æви æфснайæгæй? 
Созырыхъо. Директорæй. 
Элеанорæ.О Хуыцау!.. Уæддæртаæлхыскъ!.. Цавæр дæ, ца- 
вæр? Раздæр-иу дæ дзуапп цæхгæр куы уыд: кæнæ о, кæнæ нагь! 
Ныр дыл цы ’рбамбæлд?.. Æдзух мæ цы хъазыс? Æви афтæ ’нхъæл 
дæ, æз... 
Созырыхъо (щехгæр). Циц!.. Равзар, кæнæ хъæумæ дæ мады 
хомæ, кæнæ директоры бынат! 
96 

Элеанорæ. Гъемæхорз... Хорз...Æз разы дæн. Дæ фыддæра- 
гæн цæуын кусынмæ. Уадз æмæ дæм искуы фæсмон æрцæуа! Кæм 
и дæ куыст?.. 
Созырыхъо. Уартæ «Интурист» балхæдтон. Хæдзар кæмæн 
нæй, уыдонæн дзы приют аразын. 
Элеанорæ. Бомжтæн?! 
Соз ы р ыхъо. О, бомжтæн. Фæнды мæ, цæмæй приютæн ды 
разамынд дæттай. 
Элеанорæ (удаистæй). Æмæ мæ сæ сыстытæ куы бабырой, 
уæд та? 
Созырыхъо. Ницы кæны. Кæд дын де ’взæр туг рацъирик- 
кой. 
Элеанорæ (мæстæлгъæдхудт бакæны). Иттæг хорз! Приют, 
уæд приют. (Хæдзары рдæм). Ашот!.. Ашот, къуырма бауай, ахæс 
ацы дзаумæттæ хæдзармæ, æз мæ «бæрнон» куыст бабæрæг кæнон. 
Бузныг, нæ лæг! Никуы дын æй ферох кæндзынæн!.. Элеанорæ — 
бомжты приюты директор! Тынг у! (Тæвдсей дуарæддæ фæвæййы). 
Ашот (хъуыр-хьуыргæнгæ рацсеуы). Уæ Хуыцауы хатырæй ам 
мæн йедтæмæ кусæг нæй?.. Мæ катлеттæ уæларт сты! (Сисы чемо- 
дантæ æмæ сæ шдзармæ бахæссы). 
Созырыхъо (иудзæвгарджихæйалæууы, стæйæваст). Ашот, 
рахæсс арахъ æмæ джитъритæ!.. 
Рухæ (фæзыны). Огъо, арахъ æмæ джитъритæ!.. Куыд кæсын, 
афтæмæй нæ рæстæгмæ хицау йæ миниуджытæ нæ халы. Дæ ном та 
мæ ферох. 
Созырыхъо. Амзор Ахсарбекович. 
Ру хæ. Уый дæ рольмæ гæсгæ. Царды та? 
Созырыхъо. Созырыхъо. 
Рухæ. Созырыхъо!.. Цæй, куыд? Мæгуырæй хъæздыгæй цы 
хъауджыдæр ис, уый бамбæрстай? 
Созырыхъо. Раст зæгьгæйæ, бирæ хъауджыдæр дзы нæй. 
Рухæ. Уый та куыд? 
Созырыхъо. Куыд куы зæгъай, уæд сæ дыууæ дæр æдас не 
сты. Æрмæст хъæздыг йæ мулкæн тæрсы, мæгуыр та йæ сæриба- 
рæн. Афтæмæй та уыдонæй иу дæр уый аккаг нæу. Мæрдтæм ничи 
ницы хæссы. Нæдæр мулк, нæдæр сæрибар. 
Рухæ. Сæрхъæн, ды йæ ’мбаргæ дæр нæ кæныс, мулк цы у, 
уый. Уый алцыдæр у. Ис дæм мулк, уæд дыл никæйы бар цæуы, дæ 
амондджын дæр æмæ сæрибартæй сæрибардæр. Мулкимæ ды Хуы- 
цау дæр дæ æмæ дæлимон дæр. Алцыдæр!.. Фæлæ йын мæнæ ды, 
мæнмæ гæсгæ, мурдæр ницы бамбæрстай... Ницы кæны... Рæстæг 
ма нын ис. Æз æмæ ды хъуамæ ацы уавæрæй спайда кæнæм. 
Созырыхъо. Лæппу, æппындæр дын ницы æмбарын. 
Рухæ. Æдылы, дæуæй афтæ, Жорæйы æррадонмæ куы æрвы- 
стай, уæд æз цæмæн ныхъхъус дæн? Мæнæн мæ бон уыдис æрмæ- 
стдæр иунæг ныхас скæнын æмæ афонмæ ахæстоны бадис. Фæлæ 
æз уый нæ бакодтон. Цæмæн, уымæй мæ цæуыннæ фæрсыс? 
Созырыхъо. Гъы, дæ хорзæхæй. 
7* 
97 

Рухæ. Æз хъазæг дæн! Æмæ ныры уавæрæй ма спайда кæн, 
уый мæнæн уаид хæрз æдылыдзинад... Цыбырдзырдæй, цæмæй ма 
дын Хуыцау цы цардыбонтæ радта, уыдон, гæвзыкк æмæ æнæхæ- 
дзарæй ма арвитай, уымæн ис диссаджы мадзал... Ныртæккæ дæ 
къухты ис, дæу чи нæ у, ахæм егъау мулк. Фæлæ, абон уа, райсом 
уæ, дæ къухтæй ахаудзысты, уымæн æмæ сæ хицау йæ хæдзармæ 
цæудзæн. Æмæ цалынмæ ды ногæй уынджы къæйыл нæ аззадтæ, 
уæдмæ уыцы мулкæй ис дзадджын хай ратоныны фæрæз. 
Созырыхъо. Афтæ, афтæ... 
Рухæ. Фæлæуу!.. Бауадз мæ дзурын... Æз рæстæгмæ, кæйдæр 
номыл, сарæзтон акционерон æхсæнад. Уый æрмæст гæххæттыл 
ис. Мæнæ. {Дæтты йæм гæххæт). Ам ис, æхца кæдæм бахæссæн 
ис, ахæм сæрмагонд хыгъд... Æмбарыс мæ? 
Созырыхъо. Нæма. 
Рухæ. Лæмбынæг хъус. Ды, банкмæ, Анзоры номæй, ацы 
хыгьдмæ бахæсдзынæ мæнæ уыйбæрц æхца, цыма мын егьау заказ 
скодтай, уый хуызы. Æз дыууæ боны фæстæ æхца хыгъдæй сисдзы- 
нæн, ме ’хсæнад æрбахгæндзынæн æмæ уыйадыл нæ дыууæ дæр 
миллионертæй агæпп ласдзыстæм. 
Созырыхъо. Кæс-ма, дæ хорзæхæй! 
Р у х æ. Фæцыд мæ хъуыды дæ зæрдæмæ? 
Созырыхъо. Тынг у. 
Рухæ. Уæдæ мауал фæстиат кæнæм. Цæуæм Амзоры офисмæ 
æмæ нæ хъуыддаг кæнæм. 
Созырыхъо. Ницы дзы рауайдзæн. 
Рухæ. Цы?! Æдылы ма у, ахæм гæнæн царды иунæг хатт йед- 
тæмæ нæ вæййы!.. Иунæг хатт!.. Ау, милуантыл æрбадай, уый дæ 
нæ фæнды? 
Созырыхъо. Фæнды. Æрмæст ахæм хуызы нæ. Æз кæд цы- 
фæнды гæвзыкк дæн, уæддæр мæ царды мидæг судзин дæр никуы 
радавтон. Куыд мын давын кæныс кæйдæр милуантæ? 
Рухæ. Сæрхъæн, дæуæй афтæ, сæ Амзор йæ хидвæллойæ ба- 
куыста? Уыдон мах æхца сты, адæмы! Мæн, дæу æмæ ма бирæ 
мæгуыр адæмы мулк! Кæй аххосæй баззадтæ æнæ къона, æнæ сом- 
бонæй? Мæнæ Амзор æмæ йæ хуызæн фæливджыты аххосæй! Уый 
æз нæ, фæлæ дын Хуыцау радта диссаджы гæнæн, цæмæй рæстдзи- 
над фæуæлахиз уа! 
Созырыхъо. Ахæм хуызы чи уæлахиз кæны, уый цыдæр 
дызæрдыггаг рæстдзинад у. 
Р у хæ (иудзæвгарсем кæсгæйсе баззайы). Цæй, сæрхъæн дæ, æвæ- 
дза, цæй... (паузæйы фæстсе). Рæстæг дæ хъæуы ахъуыдыйæн? 
Созырыхъо. Нæ хъæуы. 
Р у х æ. Ахъуыды кæн. 
Созырыхъо. Æз ахæм ми куы бакæнон, уæд мæхицæй мæ 
удхæссæг фендзынæн. 
Р у х æ (мсестæлгъæд худт бакæны). Гæвзыккæй дæр уымæн баз- 
задта, цæсгомы хицау... Гъемæ хорз... Тынг хорз!.. Æз цæуын æмæ 
Жорæйы æррадонæй суæгъд кæнон. Шефæн дæр афон у йæ хæ- 
98 

дзармæ. Не ’рбацыдмæ дæ тæф дæр ам куыд нæуал уа, афтæ бакæн... 
Сæрхъипп! 
Ацæуы. Созырыхъо иудзæвгар бадгæйæ баззайы, стæй уæззаугай сысты, йæ 
хъуырыл цы галстук баст ис, уый райхалы æмæ йæ беседкæйы стъолмæ баппа- 
ры, йæхæдæг дуары ’рдæм фæцæуæг вæййы. Кулдуарыл хæрхæмбæлд фæвæййы 
Мазик æмæ Ранетæйыл. 
Мазик. Папæ?.. Хатыр, æз мæ этюдникмæ ’рбацыдтæн. 
Созырыхъо. Хатыр курын та дзы цæмæн хъæуы? Дæ хæ- 
дзармæ куы æрбацыдтæ. 
Ранетæ. Дæ бон хорз! 
Созырыхъо. Хорз амонд дæ хай, дзæбæх чызг! 
М а з и к. Папæ, базонгæ у, уый Ранетæ у. 
Созырыхъо. Ранетæ йа!.. Диссаджы рæсугъд ном! 
Ранетæ. Бузныг! 
М а з и к. Иунæгæй уæ фæуадзон, рæстæгмæ. (Хæдзармæ бацæуы). 
Созырыхъо. Æвæццæгæн лæппуимæ иумæ ахуыр кæнут. 
Р а н е т æ. О. Æрмæст мæ фыд олигарх нæу. Хуымæтæг шофыр 
у. Фæлварæнтæн дæр æхца нæ бафыстон, мæхи зондæй бацыдтæн 
ахуырмæ. 
Созырыхъо. Сæрæн чызг-иу афтæтæ фæкæны! Арфæ дын 
кæнын. 
Ранетæ. Бузныг! 
Созырыхъо. Æмæкуыдулæппуйыахуыр? Исты йынæнтысы? 
Ранетæ. Архайы. Фæлæ йæ зæрдæ нывкæнынмæ тынгдæр 
райы. 
Созырыхъо. Ныв кæнынмæ?.. Кæс-ма, дæ хорзæхæй! Æз 
дæр æрыгонæй бирæ уарзтон ныв кæнын. Денджыз мæ цæстæй 
никуы федтон, афтæмæй мæ Хуыцау денджызтæ ныв кæныныл са- 
гьуыдта. Худæг у, нæ?.. Уæууа, ныхæстыл дæ ныддардтон. Мæнæ 
ма ам абад æмæ дæ æз ныртæккæ истæмæйты хорз фенон. 
Р а н е т æ. Бузныг, ницы хъæуы. 
Созырыхъо. Уæууа, уæдæ къуырмайы бадт дæр куыд кæн- 
дзыстæм. 
Ран етæ. Мæ дæрзæг ныхас мын ныббар, фæлæ дын æз æндæр 
хуызæн æнхъæл уыдтæн. 
Созырыхъо. Цы хуызæн? 
Ранетæ. Сонт, схъæл, схъиудныхас. 
Созырыхъо. Бузныг! 
Р а н е т æ. Бафхæрдтон дæ? 
Созырыхъо. Нæ.Фæлæмæхиуыцыминиуджытæйхиздзынæн. 
Ранетæ бахуды. Чызджы худынмæ нæлгоймаг дæр бахуды. Куыдфæстагмæ 
сæ худын зæрдиагæй зæрдиагдæр кæны. Хæдзарæй æд этюдник рацæуы Мазик. 
Иудзæвгар, зæрдиаг худт чи кæны, уыдонмæ кæсгæйæ баззайы. 
М а з и к. Исты кодтат? 
Созырыхъо. Нæ, ницы. Нырмæ дæр мæ ацы дзæбæх чыз- 
гимæ куыннæ базонгæ кодтай? Уæвгæ... 
М а з и к (аивæй). Дæ зæрдæмæ цæуы, папæ? 
99 

Созырыхъо. Хорзчызгу, æвæдза... Чындзагæн бæззы!.. Цæй, 
цæй, уæд-иу ныфсæрмытæ у... Ныв кæнынмæ рараст дæ цыдæр у. 
М а з и к. Ныв кæнынмæ, папæ... Зонын æй, мæ архайд дæ зæр- 
дæмæ нæ цæуы, фæлæ, æвæццæгæн, æз ацы куыст кæнынмæ рай- 
гуырдтæн. 
Созырыхъо.Æгайтма, мæлæппу... ИугæрдæмХуыцауызынг 
ис, уæд архай. Искуы зындгонд нывгæнæг куы суай, уæд дæ мæ 
сæр бæрзæндты хæсдзынæн! 
М а з и к. Æцæг, æви? 
Созырыхъо.Æцæг... Цы нæ вæййы, мыййагдæм мæн сныв 
кæныны зонд куы æрцæуа, уæд æз цæттæ дæн. Æрмæст мæ-иу ден- 
джызы был сныв кæн. Цыма айнæгыл бадын æмæ кæсын денджы- 
зы æнæкæрон тыгъдадмæ. Хорз? 
М а з и к. Хорз, папæ. Æнæмæнг дæ раст ахæм хуызы сныв кæн- 
дзынæн. 
Созырыхъо (йæ цсестытсе доны разылдысты). Ныр ацæут, 
уæ хъуыддаг кæнут. 
Мазик. Папæ... 
Созырыхъо. Ацæут, мæ хъæбултæ. 
Ранетæ. Мæнæн тынг æхсызгон у, Мазикæн ахæм фыд кæй 
ис, уый. Бузныг Амзор Ахсарбекович! 
Йæ русæн ын апъа кæны. Мазик æмæ Ранетæ фæцæйцæуынц. 
Созырыхъо (æваст). Мазик!.. 
Мазик. Цы, папæ? 
Созырыхъо. Мыййаг... Мыййагуынджы ме ’нгæс мæгуыр- 
гурыл куы амбæлат, уæд-иу ыл... Ма йыл-иу бахудут... Макуы... 
М а з и к. Нæ дæ ’мбарын, папæ? 
Созырыхъо (æрæджиау). Ацæут, мæ хъæбултæ... (Мазиксемсе 
Ранетсе ацæуынц). Папæ... Хъæбул... Амонд... æррæ дæн - цæй 
амондмæ дзурын... Амæлæн дын ма уа, Къоста, кæд мæныл нæ 
фыстай... (Хæдзары кæртыл йсе цсест ахсессы, стсей сабыргай кулду- 
арсей ахизы). 
ЦЫППÆРÆМ НЫВ 
Æртыккаг нывы бынат. Кæрты иуцасдæр рæстæг ничи ис. 
Хъахъхъæнæг (хæдзарсейрахизы,рацийседзуры). Бубус, хъу- 
сыс мæ? 
Бубус (цселгсенсенсей сеууилгсе рацсеуы). Цы хабар у? 
Хъахъхъæнæг. Жорæ рацийæ дзуры: шефимæ, дам, фæцæ- 
уæм æмæ цæттæ ут. 
Бубус. Жорæ кæцæй дзуры? Æррадонæй? 
Хъахъхъæнæг. Нæ. Мæнмæ гæсгæ, машинæйæ. 
Б у б у с. Æри-ма дæ раци, хæлиудзых! (Бубус рацийсе адзурынмæ 
куыд хьавы, афтæ райхъуысы машинсейы уынсер, дусертты гуыппытæ. 
Чысыл рсестседжы фсестсе кулдуарсей фсезынынц Анзор Ахсарбековин, 
100 

Жорсе æмæ Рухæ. Лнзор Ахсарбековичæн йæ рахиз къух, йсе бæрзæйæ 
ронбастмæ цы бинты уадздзаг рацыд, уым тъыст. Нæлгоймаджы 
цæсгомыл лейкопластыры цалдæр гæппæлы ныхæст.) 
А м з о р (хъахъхъæнджытæм). Хæлиудзыхæй мæм цы кæсут! 
Дуаргæрон цæуыннæ исчи лæууы, æви уæ сатæджы тезгьо кæнынмæ 
баххуырстон? (Жорæмсе.) Æнхъæлдæн, цалынмæ ам нæ уыдтæн, 
уæдмæ сæ сæхи бар аскъæрдтай! Зæгъ Ашотæн æмæ мын исты хæ- 
ринаг фена, офис дæр нæ абæрæг хъæуы. (Беседкæйы стъолы фарсмæ 
æрбады). 
Б у б у с (Рухæйы аивæй иуварс ракæны). Дæ хорзæхæй, ам цытæ 
цæуы, ам? Æрдæбон дæр ма дзæбæх куы уыд. 
Рухæ. Нæ дын дзырдтон, алцыдæр йæ гаччы сбаддзæн, зæгьгæ. 
Б у б у с .^Ницы дын бамбæрстон. 
Ру хæ. Йæ зонын дæр дæ нæ хъæуы. 
Цæлгæнæнæй рацæуы Ашот. Нæлгоймаджы къухы поднос, подносы дыууæ 
цайцымæны, арахъы графин æмæ дыууæ цæхджын джигьрийы. 
Ашот (поднос стъолыл æрæвæры). Табуафси, Амзор Ахсарбе- 
кович! 
Амзор (ксесы подносмæ). Ай циу? 
Аш от. Куыд загътай, афтæ, Амзор Ахсарбекович. Арахъ æмæ 
цæхджын джитъритæ! 
А м з о р. Уый æз загьтон?! 
Ашот (тсергайхуызæй). Бахатыр кæн, ам дæу йедтæмæ джитъ- 
ритæ ничи хæры. 
Амзор. Кæд мæ федтай сымаггæнаг арахъимæ джитъритæ 
хæргæ? 
Ашот. Хъазгæ мæ кæныс, Амзор Ахсарбекович? Абон дæр 
бахордтай, знон, æндæрæбон. 
Амзор. Нуазгæ нæ акодтай, мыййаг, Ашот? 
Ашот. Анызтон. Ды мын куыд загътай, афтæ алы сæумæрай- 
сом дæр аназын цайцымæны дзаг. 
А м з о р. Уый дæр дын æз загьтон? 
Ашот. Æфхæргæ мæ кæныс, Амзор Ахсарбекович? Мæнæн 
æвдисæнтæ ис! Ам исчи ничи нæу! 
Амзор. Жорæ, ацы лæгæн кæд загьтон, алы райсом арахъ 
цъир, зæгъгæ? 
А ш о т. Жорæмæ дзæгьæлы дзурыс, Амзор Ахсарбекович. Уый 
уыцы рæстæджы æррадоны уыд. 
А м з о р. Æррадоны? 
Ашот. Дæхæдæг æй куы аласын кодтай, йæ сæрызонд фæ- 
лыгьд, зæгъгæ. 
Жорæ. Хатыр, Амзор Ахсарбекович, лæг нозтджын у æмæ 
йемæ дзурын, мæнмæ гæсгæ, дзæгъæлы у. 
Ашот (тæргайхуызæй). Бахатыр-ма кæнут! Ам нозтджын чи 
у, уый нырма равзарын хъæуы!.. Ам исчи ничи нæу! Ныр мын мæ 
усæн машинæ балхæдтай, зæгъгæ, уæд мæ цъыфы змæнтынмæ хъа- 
выс? 
А м з о р. Чи балхæдта дæ усæн машинæ? Æз?! 
101 

Ашот. Мæнæ диссæгтæ!.. Ууыл дæр та нал сæтты! 
Амзор. Зæгъ-ма, Ашот, мæнæн дæ усимæ иумæййагæй цы 
хъуама уа, цæмæй йын машинæ балхæнон? 
Ашот. Уыцы фарста дæм æз хъуамæ радтон, Амзор Ахсарбе- 
кович!.. (Ныккæсы Амзормсе, стсей æваст графинæй цайцымæнмæ 
арахъ рауадзы æмæ йæ сонт нуæзт акæны.) Гъер дæм хъусын! 
Жорæ. Амзор Ахсарбекович, уæд та йæ сæ хæдзармæ арви- 
тин? 
А ш о т. Мæн æрвитын ницæмæн хъæуы! Æз мæхæдæг дæр ацæу- 
дзынæн! Æз пъовыр дæн! Сæрибар адæймаг! Ды та!.. Ды та дæ дæ 
мулчы цæгьар!.. Пиночет! (Цайцымсены ма цы арахъ аззад, уый ану- 
азы, сæрыстырæй бакæсы Амзормсе æмæ фæцæуæг вæййы). 
Жорæ. Иæ фæрстæ йын банымайон? 
Амзор. Æнцад!.. Фæрстæ раздæр нымаин хъуыд! Ныр бай- 
рæджы... Цыдæр æрцыди а хæдзары, фæлæ йæ нæма æмбарын, цы?.. 
(Кулдуарæй сербахизы Элеанора.) Элеанорæ? Куыд тагьд схæццæ дæ? 
Элеанорæ. Иу хъыпп дæр мæм ма скæнай, дысон хæдзары 
кæй нæ уыдтæн, уый тыххæй! Дæхæдæг мæ арвыстай... Æмæ дын 
бузныг. 
А м з о р. Нæ дæ ’мбарын... Кæдæм дæ арвыстон? Цæй бузныг? 
Элеанорæ. Бузныг, æгайтма мæбомжты приютмæарвыстай. 
А м з о р (сонтæй). Æз дæ никæдæм арвыстон! 
Элеанорæ. Раст зæгъыс, æвæдза. Ды мæ нæ арвыстай.. Уый 
мын Хуыцау загьта: ацу æмæ дæ амонд ссар, зæгьгæ... Йæ ’нæдаст 
цæсгомæй мæм йæ цъæх-цъæхид цæстытæ куы æрбазылдта, уæд 
мæ буар бадыз-дыз кодта... Æмæ йæ бауарзтон!.. Фæлæуу, бауадз 
мæ дзурын... Поэт у! Дысон бонмæ мын йæхи фыст æмдзæвгæтæ 
кæсы: «Шаганэ ты моя, Шаганэ!..» Æрмæст йæ ном дæр æмдзæв- 
гæйау зæлы. Ипполит!.. 
Амзор. Дæ сæры зонд фæцыд?! Цытæ дзурыс, уый æмбаргæ 
кæныс?.. 
Элеанорæ (фырдиссагæй йæ цæстытæ бацъынд ксены). Ша- 
ганэ ты моя, Шаганэ! Потому что я с севера что ли?.. 
Амзор. Цавæр Шаганэ, цавæр замполит? 
Элеанорæ. Ипполит. Кæд бомж у, уæддæр ын цы зæрдæ ис! 
Поэт! 
Амзор. Элеанорæ!.. Æрбакæс-ма мæм комкоммæ!.. Ды мæн, 
Амзоры, цавæрдæр æнæхæдзар Ипполитыл баивтай? (Адсергæй Жо- 
рсейы тæрттыл ныддсевдæг всеййы.) Ам цытæ цæуы? Исчи уын æрра- 
гæнæн хос бадардта?.. (Элеанорсемсе.) Ды мæнæ ацы галуан бырон- 
донæй баивинаг дæ? Ды... Элеанорæ?.. Мингай доллæрты аргь ду- 
хитæй йæхи чи æхсадта, уый сымаггæнаг пъадвалы æрцæринаг у? 
Элеанорæ. Цæмæн пъадвалы? Дæхæдæг сын «Интурист»-ы 
галуан нæ балхæдтай? Тынг дзæбæх райдзаст номыртæ дзы ис. 
А м з о р. Кæмæн балхæдтон «Интурист»? 
Элеанорæ. Ипполит æмæ йе ’мбæлттæн. Æви мæ приютмæ 
директорæй кæй арвыстай, уый дæ рох фæци?.. Уæвгæ, рох кæнын 
дæ туджы ис. Йæ бинойнаджы уатмæ фæндаг чи ферох кодта, уымæй 
102 

цы домын... Æз дæ æрмæстдæр номæн хъуыдтæн... Рæсугъд дзау- 
майæн!.. Искуы мын иу дидинæг уæд та балæвар кодтаис зынаргъ 
духиты бæсты, науæд мæ иунæг хатт, куыд дæ, цæмæй тыхсыс, 
зæгъгæ, уæд та бафарстаис... Дæ номæн ма тæрс. Зæгъдзынæ, мæ 
бинойнаг мæ зæрдæмæ нал цыд æмæ рахицæн стæм. Нæ дæм фæ- 
хæрам уыдзынæн... Хатыр, æз мæ дзаумæттæ рахæссон. 
Хæдзармæ бацæуы. Амзор иудзæвгар сагъдауæй баззайы. 
Жорæ. Цы кæнæм уыцы Ипполитæн? 
Амзор. Ницы. Ахæм сылгоймаджы сæр чи разилын кодта, 
уый, æвæццæгæн, мæнæй лæгдæр у. (Æрæджиау, Жорæмæ.) Арахъ- 
ма мын рахæсс. 
Жорæ. Коньяк хуыздæр нæ уыдзæн? 
А м з о р. Æз арахъ загътон! 
Ж о р æ. Цæимæ? 
А м з о р. Цæхджын джитъритимæ. 
Жорæ цæлгæнæнмæ бахизы. Кулдуарæй æрбахизы Мазик. 
М а з и к. Папæ! 
А м з о р. А-а, Мазик куы дæ! Хæстæгдæр рацу. Ды уæдцæр абад 
мæ фарсмæ. 
Мазик. Бузныг, папæ!.. Цы кодтай, цы?.. Дæ къух баст, дæ 
цæсгом - цъæррæмыхстытæ... 
Амзор. Хуыцауæй разы, иу мын уæддæр федта мæ ностæ! 
Ницы... Хъуыдыты аныгьуылдтæн мæ ивгьуыдыл æмæ фæкалдтæн. 
М а з и к. Æмæ нæ фæрыстæ? 
А м з о р. Рисæн фæразæн ис. Рис иуæй иу хатт лæджы цæуыл- 
дæрты ахъуыды кæнын кæны. 
М а з и к. Папæ, демæ мæ аныхас хъæуы. 
А м з о р. Хъусын дæм. 
М а з и к. Фæстаг хатт мын кæй дзырдтай, уыцы ныхасыл ахъуы- 
ды кодтон. 
А м з о р. Æмæ? 
М а з и к. Ды раст уыдтæ. Адæймаг хъуамæ иу хъуыддагыл ныл- 
лæууа. 
А м з о р. Гъе уый лæджы ныхас у! Мæ хъуыдымæ ’рцыдтæ? 
Мазик. Æрцыдтæн, папæ. Мæ зæрды ис мæ ахуыр ныууа- 
дзын. 
А м з о р. Куыд - ныууадзын? 
Мазик. Нывгæнджыты академимæ фæлварæнтæ радтын ис 
мæ зæрды. Мæ нывтæ мын чидæртæ федта æмæ сæ зæрдæмæ цæ- 
уынц... Ахæм æнахуыр каст мæм цæмæн кæныс? Дæхæдæг мын 
куы загътай, иугæр дæм Хуыцауы зынг ис, уæд уыцы фæндагыл 
ацу, зæгъгæ. 
А м з о р. Кæнæ ныхас бакодтат æмæ мæ хынджылæг кæнут, 
кæнæ мæнæн мæ сæры зонд фæцыд... Нæ, мæ хуры чысыл. Æз 
бафæраздзынæн æнæ хæринаггæнæг, æппынфæстаг — æнæ ус! Фæлæ 
дæу, мæ иунæг бындар, рæдийын нæ бауаддзынæн!.. Æз абоны уонг 
мæ уыргтæй арт цæмæн цæгъдын? Кæмæн хъуамæ баззайой мæ 
103 

бирæ фыдæбæттæ? Æз адон иууылдæр дæуæн аразын, æмбарыс, 
дæуæн!.. 
Мазик. Бузныг, мæ фыд... Бузныг дæ фыдæбæттæн, бузныг 
дæ бирæ мулк, дæ хъæздыгдзинадæн... Хатыр, дæу фæндиаг фырт 
кæй нæ разындтæн, уымæй... Фæлæ мæнæн мæхи хæзна зынаргъ- 
дæр у. 
А м з о р. Цавæр хæзна? 
М а з и к. Знон дын æй загътон. 
Амзор. Цы мын загьтай, знон æз ам дæр куы нæ уыдтæн! 
М а з и к (йæ фыдмæ лæмбынæг кæсы. Æрæджиау). Æвæццæгæн 
нæ уыдтæ... Чи зоны, уый дæ сих уыди, фæлæ мæ бамбæрста. 
Мазик йæ фыдмæ бакæсы, стæй сабыргай кулдуары ’рдæм араст вæййы. 
Амзор. Кæдæм цæуыс, уый мын уæддæр зæгъ! 
М а з и к (æрлæууы, ногæй йæ фыдмæраксесы). Денджызмæ... Ныв 
кæнынмæ... Къæвда сæх-сæхæй уары. Мæ фыды сих бады денджы- 
зы был айнæгыл æмæ кæсы æгæрон денджызмæ. Йæ цæсгомыл та 
мидбылхудт... Ныфсы мидбылхудт. (Ацæуы.) 
Цæлгæнæнæй рацæуы Жорæ. Нæлгоймаджы къухы поднос. Подносы арахъы 
графин, дыууæ цайцымæны æмæ цæхджын джитъритæ. Сценæйы рухс сабыргай 
куыд мынæг кæны, афтæ денджызы уылæнты уынæр хъæрдæрæй-хъæрдæр кæны. 
Кæрон. 

АМЫНÆТЫ 
Иуæндæс эпизодæй арæзт драмæ 
АРХАЙДЖЫТÆ: 
Алан 
Ингæ 
Бусик 
Раминæ 
Чек 
Артур 
Дзерæ 
Зæронд ус 
1 -аг лæппу 
2-аг лæппу 
Архайд цæуы нæ рæстæджы, нæхимæ, нæхи æхсæн. 
ФЫЦЦАГ АРХАЙД 
ФЫЦЦАГ ЭПИЗОД 
Кæмдæр, дзæгьæл комы, адæймаджы къах арæх кæм нæ вæййы, ахæм тар 
хъæды астæу, цавæрдæр æрдузгонды рæбын лæууы æнæзылд къаннæг мусонг - 
хæдзаргонд. Уынæм ын æрмæстдæр йæ бахизæн. Æрдузæн йæ иу фарс хæрдмæ 
цæхгæр фæцæуæг къæдзæх. Къæдзæхы фахсы бын арф лæгæтмæ — бахизæн. Лæ- 
гæты сæрмæ хъæд дарддæр йæхи ныннывæзта æбæрæг дард ранмæ. Бæрæг у, ам 
чидæр кæй цæры, уый, уымæн æмæ дзы фенæн ис, арт кæм арæзтæуыд, ахæм 
бынат. Артгæнæны сæрмæ дыууæ къаннæг саджилæгыл цæхгæрмæ хъеллау кæны, 
сау мила чи ссис, ахæм чысыл аг. Лæгæтмæ бацæуæны дыууæ бæласыл кæй 
ныттынг чындæуыд, уыцы бæттæныл нæлгоймаджы хæдон ауыгьд. Сценæ са- 
быргай куы срухс вæййы, уæд дзы разыны, лæгæты цур къаннæг æрмгуыройæ 
ссад чи ссы, ахæм нæлгоймаг. Фыццаг бакастæй йæ азтæ зын сбæлвырдгæнæн 
сты, уымæн æмæ у æнæзылд. Нæлгоймаг фæстаг гагатæ æрмгуыройы ныппары, 
æрзилы йæ, стæй къусмæ цы ссады тæпп æркалди, уый куыд сисы, афтæ чысыл 
дæрддзæфæй райхъуысы афтид жестын къоппыты дзыгьал-мыгьул. Нæлгоймаг 
фестъæлфы, йæ къус æрæвæры, тагьдгомау бауайы лæгæтмæ æмæ уайтагьд æд 
хæцæнгарз фæстæмæ фездæхы. Иухатт ма ныхъхъусы, стæй бæласы рæбын, æд 
хæцæнгарз, йæхи æрфæсвæд кæны. Райхъуысы бæхы хуыррытт, уый фæстæ нæл- 
гоймаджы хъæлæс: «Раггуырс цæй, кæд цæмæй фæтарстæ!.. Тпру!..» Чысыл рæ- 
105 

стæджы фæстæ æрдузмæ ’рбахизы, иу-дæс æмæ ссæдз азы кæуыл цæудзæн, ахæм 
нæлгоймаг. Лæппулæг, йæ цæсгом ын цы цъында маскæ-худ æмбæхсы, ууыл 
йæ ныхы уонг схæцы æмæ уæззаугæй дурыл æрбады. Куыддæр йæ хордзенмæ ныв- 
налынмæ ахъавы, афтæ хæцæнгарзы хæтæл йæ фæскъæбутыл андзæвы. 
Нæлгоймаг (сабыргæй). Сыбыртт!.. 
Лæппулæг (фыццаг фесхьиуæгау ксены, стсей йæ мидбыл ба- 
худы). Ауыстæн, лæг дæ, Алан!.. 
Алан (йæ хæцсенгарз æруадзы). Бусик? 
Б у с и к. Бусик, Бусик!.. Уæллæй, консервы къоппытимæ тынг 
æрхъуыды кодтай! Сæ дзыгъал-мыгъулмæ мæ бæх метры бæрц 
хæрдмæ фæхауди!.. Уæвгæ, цæмæй тæрсыс? Ардæм фæндаг мæн 
æмæ дæуæй дарддæр ничи зоны... Гъер салам!.. Зæгъын, салам! 
Алан. Сарæзтай мын? 
Бусик. Паспорт?.. Нæма. (Аланы сонт фæкастмæ.) Дæумæ 
гæсгæ, афтæ æнцон ацъæпп ласæн у?.. Мæ мады ’фсымæртæ дзы 
куынæ бадынц, мыййаг. Архайын. Иугыццыл бабыхс... (Хордзен 
æм баппары.) Гъа, мæнæ дын цыдæртæ схастон. Дæхи аирхæфс. 
А л а н . Кæд уыдзæн? 
Бусик. Уæуу, куы дын зæгъын, иу гыццыл бабыхс. Милицæ 
кæй агурынц, уыдонæн паспорттæ афтæ æнцон ацаразæн куы уаик- 
кой, уæд лыгьды иу адæймаг дæр нал баззаид... Æхца дзы баппа- 
рын хъæуы... Дзæвгар... Ис дæм æхца?... Мæнмæ дæр нæй. 
Ал а н. Зæрдæ мын бавæрдтай. 
Буси к (йæ ныхас ын айсы). Зонын æй!.. Цæугæ дæр дæм уый 
тыххæй скодтон... Цы мæм кæсыс? Æхцатæ бæласыл нæ зайынц, 
бакусын сæ хъæуы. 
А л а н. Ам дын цы бакусон? 
Б у с и к (йсе дсендсегтсе мидбылхудты хуызы базыхъхъыр ксены). 
Ма зæгь... Мемæ дын фесæфынæй тас нæу... Товар дын сластон. 
Ам уал æй иуцасдæр фæуадзын бахъæудзæн, стæй иу телефоны 
дзæнгæрæг, æмæ йæм сæхæдæг згъордзысты æхцайы дзæкъулимæ. 
А л а н . Æз наркотиктæм мæ къух дæр нæ бакæндзынæн. 
Бусик. Уæууа, Алан! Бынтон ницæййаг æнхъæл мын дæ?.. 
Цæй наркотиктæ?.. Уæлдæр æвнал!.. 
Алан. Уæдæ ма цы? 
Б у с и к. Амынæт. 
Алан. Амынæт? 
Бусик. Амынæт! 
Ал а н . Цыдæр дæ не ’мбарын. 
Б у с и к. Гъемæ хорз. Къуымых адæймагæн — хуымæтæг æвза- 
гыл!.. Цæмæй æд паспорт ацы æлгъыст бынатæй дæ сæр фесафай, 
уымæн хъæуы æхца! Дзæвгар æхца!.. Уæдæ кæм æрбынат кæндзынæ, 
уым дæр дæм æртæ чъириимæ не ’нхъæлмæ кæсынц... Æмбарыс 
мæ?.. Æмæ, кæд мæхи удæн тæссаг уыди, уæддæр дæу сæраппонд 
рафардæг кодтон иу кæйдæр. Амынæты йæ райстрн. Уартæ бæхы 
рагъыл уадзыгæй хуыссы. Хъæздыг бинонтæй у. Йæ балхæныныл 
æхца нæ бавгьау кæндзысты. 
106 

Ал а н. Дæ сæры зонд фæцыд?.. Бусик!!! Æнæуи дæр фаджысы 
мæ хъуырмæ дæн! Бынтон дзы куыд аныгьуылон, уый дæ фæнды? 
Бусик Æз дæр дæ уыцы фаджысæй сласынмæ хъавын, Алан. 
Чи мын дæ?! Ничи!.. Афтæ мæ цæсты раз фыдбылызы бахаудтæ æмæ 
дын тæригьæд кæнын, æндæр дæ зонгæ дæр куы нæ кодтон. Нæ дæ 
фæнды ацы цъымарайæ слæсын? Гъемæ дзы бад! Бад дæ хурхы уонг 
фаджысы æмæ йæм смуд!.. (Йæ къуртког кæнынмæ фæвæййы). 
Алан (æрæджиау). Чи у? 
Бусик. Цы? 
Ал а н. Амынæты кæй райстай, уый чи у? 
Б у с и к. Æрыгон чызг... Йæ фыд - олигарх. 
Паузæ. Алан Бусикы разæй сысты æмæ дæрддзæф æрбады, йæ къухты зыр-зыр 
æмбæхсгæйæ, тамако сдымы. 
Алан (æрæджиау). Иу бæллæх мын фаг у, Бусик. 
Б у с и к. Нæ дæ ’мбарын. 
Алан. Æз демæ куы сразы уон, уæд мæхицæй мæ удхæссæг 
фендзынæн. 
Б у с и к. Æмæ удæгас адæймаджы цъыбыртты сыгъд куы код- 
тай, уæд кæм уыди дæ сыгьдæг цæсгом? Фынæй дын кодта, и? 
Алан. Ацу, Бусик... Хуыцауæй курæгау дæ курын... Ацу ар- 
дыгæй... (Æваст, сонтæй, йæ шцæнгарзмæ февналы, ныддары йæ 
Бусикмæ.) Нæ мæ хъусыс?! Ахъуытты у! 
Дыууæ нæлгоймаджы цыма кæрæдзийы сæ цæстæнгасæй ахуынкъ кæнынмæ 
хъавынц, афтæ иу иннæйы ныхмæ æрлæууыд. Фæстагмæ Алан йæ хæцæнгарз 
иуварс фехсы æмæ æрхæндæгæй дурыл æрбадæгау кæны. Паузæ. 
Б у с и к (æрæджиау). Æз дæр æм мæ былыцъæрттæ нæ хæрын. 
Нæй æндæр амал, æмбарыс... Дæ фæндæгтæ æхгæд сты. Ам дæр 
кæдмæ ’мбæхсдзынæ? Нырма сæрд у, фæлæ куы æрбахъызт кæна, 
уæд дæ дæ сæр æфснайын бахъæудзæн. Æмæ кæм? Ис дын ахæм 
бынат? 
Алан (æршндæгæй). Нæй. 
Б у с и к. Гъемæ дын уæдæ ницы уыдзæн, чызгимæ дыууæ-æртæ 
боны æрдзы хъæбысы куы абадай, уæд... Иннæ хъуыддæгтæ æз мæ- 
химæ исын. Куыддæр æй йæ ныййарджытæ балхæной, афтæ йæ 
адде кæндзыстæм, кæм уыди, уый зонгæ дæр куыд нæ бакæна, 
афтæмæй... Цæй, цы ныхъхъуыстай дæхимæ... Уыцы æхца чызджы 
фыдæн капеччытæ сты, дæуæн та дæ сæр ардыгæй фесафынæн 
зыбыты иунæг мадзал... Цæй, мауал цоппай кæн!.. Гъа, мæнæ дын 
маскæ-худ. Хæринаг ын куы дæттай, уæд-иу æй дæ уæлæ æркæн. 
(Баппары йæм, йæ сæрыл цы маскæ-худ ис, ашм). 
Алан (маскæ-худ йæ къухты араууæрд-баууæрд кæны, ахъавы 
йæ фæстæмæ Бусикмæ баппарыныл, стæй йсе æрæджиау йæ сæры 
тенкайыл æрсадзы). Æрмæстдæр æртæ боны... Хъусыс мæ? 
Б у с и к. Хъусын. (Сысты æмæ, æрдæбон кæцсей фæзынд, уыцыр- 
дæм фæцсеусег вæййы.) 
Алан сисы, йæ сæрыл цы маскæ-худ ныккодта, уый, æркæсы йæм, сонтæй 
йæ зæххыл ныццæвы, фæцæуæг вæййы лæгæты ’рдæм, æрлæууы, фæстæмæ раз- 
107 

дæхы, сисы зæххæй маскæ-худ, стæй мæстыйæ дурыл æрбады. Фæзыны Бусик. 
Нæлгоймаджы хъæбысы уадзыгæй хуыссы æрыгон чызг. Бусик чызджы хъавгæ 
æрæвæры бæласы рæбын кæрдæгыл. 
Б у с и к (аразгæ мидбылхудтимæ). Гъе уый та дын æхсырыцъа- 
рæй хаст чызг!.. (Рюкзакæй сисы дæргъæй-дæргъмæ æфсæйнаг рсехыс- 
гонд.) Дæ зæрдæмæ нæ цæуы?.. Чызгæй зæгъын... Хорз, хорз, ни- 
цыуал дзурын... (Рæхысæн иу кæрон бæласы зæнгыл афидар ксены, 
иннæ кæрон та, чызгæн йæ иу къахыл цы наручник афидар ксены, 
ууыл.) Афтæ, гъе! (Алан æм ницымбарæг каст бакæны.) Страховкæ!.. 
Афтæмæй æнцондæр хъахъхъæнæн у... Дæхи йын арæх ма уынын 
кæн. Сылгоймаг иунæгæй цас фылдæр рæстæг уа, уыйбæрц йæхи 
сабырдæр дары... Мæнæ дын дæгьæл. Рæхыс бæласы зæнгæй уæгьд 
кæн, æрмæстддæр йæхи хъуыдымæ йæм куы ’рцæуа, уæд... Рæхысæн 
йæ иу кæрон дæ къухыл, иннæ - йæ къахыл... Сахаты фæстæ йæ- 
химæ æрцæудзæн. Æз дæр дæм дыууæ боны фæстæ зындзынæн.. 
Æхцайы дзæкъулимæ!... Æнкъард ма кæн!.. 
Ацæуы. Алан иудзæвгар чызгмæ кæсы. Бацæуы къæдзæхы тигьмæ. Йæ ных 
уазал къæйдурыл банцой кæны. Цыдæр сагъæсаг хъуыдытæ йæ йе зноны цардмæ 
ахæссынц. 
ДЫККАГ ЭПИЗОД 
Нырыккон сценикон рухсыты руаджы сценæйы фæлгонц фендæрхуызон. 
Галиуырдыгæй, халагьуд-мусонггондæн йæ хуыз аивта æмæ дзы рауад, фæлладуа- 
дзæн бынаты цы къаннæг хæдзаргæндтæ вæййы, уырдæм бахизæн. Бахизæны 
цур пластмассæйæ арæзт стъол æмæ бандæттæ. Ам цалдæр лæппуйы фынг аца- 
разыныл архайынц. Хисæрфæнæй йæ къухтæ сæрфгæ, хæдзаргондæй рацæуы 
тыппыртæ арæзт лæппулæг. 
Лæппулæг (йæ хисæрфæн лæппутæй иумсе баппары). Цæй, 
бирæ ма сым-сым кæндзыстут? 
1-аг лæппу. Ныртæккæ, Чек!.. Алцыдæруыдзæн йæбынаты! 
Чек (фæзмæгау). Йæ бынаты... Ницы гилдз стут!.. Сæрæндзи- 
над уæм нæй, стæй уæм никуы уыд!.. Ме ’рбацыдмæ иу физонæ- 
джы уæхст уæд та сарæзтаиккат!.. Бусик! 
Бусик. Мæнæ дæн! 
Ч е к. Мæнæ дæ, уый уынын!.. Рауадз! 
Б у с и к (рсевдзгомау агуывзæмсе нозт рауадзы). Дæ хорзæхæй! 
Чек (агуывзсерайсы). Уæ фæйнæ мадæн... хæрджыты рæгьау! 
(Æнахъинон худт ныкксены, стсей агуывзсейы нозт иу хуыппсен ануа- 
зы). Цæй, кæм сты уæ сылтæ?.. Бусик, нæ мæ хъусыс? Ам нырмæ 
сылтæ цæуыннæ ис? 
Бусик. Черæ сæ хъуамæ раласа... Мæнмæ гæсгæ, фæндагыл 
сты. 
Ч е к. Æмæ Черæ хъуамæ цавæр сылтæ ’рбаласа? Йæхи хуызæн 
маймулитæ?.. Мæ зæрдæмæ куы нæ фæцæуой, уæд ын йæхи хойы 
æрбаласын кæндзынæн!.. Гъер марадз, сызгъæрин рæстæг дзæгъæ- 
лы сафын!.. 
108 

Б у с и к. Чек, Черæйы хо мæ бинойнаг у. 
Ч е к. Ферох мæ, бахатыр кæн!.. 0, хæдæгай, йæ рæсугъд морæ 
стъæлф ма æгас у?.. Йæ галиу риуы бын... Цæй, дæ цæстытæ сæ 
къуырфытæй куы ралиуырынц, хъазгæ кæнын. 
Б у с и к. Кæцæй йæ зоныс, уыцы ран ын стъæлф ис, уый? 
Чек. Нæ мæ фехъуыстай, хъазгæ кодтон... (Хæбсец æрбады.) 
Кæм сты къамтæ?.. Райуар!.. 
Чек æмæ Бусик къамæй хъазыныл æрбадтысты. Сценæйы рахизварсы рухс 
фæирддæр вæййы. Ам уынæм фæлладуадзæн бынатæн йæ иннæ хай. Иуварсыр- 
дæм чи ракъул, ахæм, фæйнæджы гæппæлтæй арæзт, стъол. Стъолы фарсмæ 
бандæтты бæсты дыууæ къаннæг къодахы. Йæ къухты цалдæр целлофан пакеты, 
афтæмæй æрбахизы Алан. Лæппу йæ пакеттæ стъолыл куыд æрæвæры, афтæ йæ 
фæстæ фæзыны æрыгон рæсугъд чызг. Сæ дыууæ дæр сты фæндаггон арæзт. 
А л а н. Бынат сæ хæрзтæй нæу, фæлæ æппын нæйы бæсты ацæу- 
дзæн. Куыд дæм кæсы, Раминæ? 
Р а м и н æ. Мæ-гъа. Ам дæр та уартæ цыдæр лæппутæ. 
А л а н (бахуды). Цæй, кæд сæ нæ бахъыгдариккам... Æрдзы хъæ- 
быс дæхи фæнд уыд, æндæр диплом рестораны дæр æрæхсæн уыд. 
Р а м и н æ. Нæ уарзын ресторантæ... Хъæлæба, музыкæ... Адæй- 
маг дзы йæхи ныхас дæр нал фæхъусы... Æрдз æндæр у... Мæ уд, 
мæ дзæцц, иу сыбыртт кæцæй нæ цæуы, ахæм ран абадын. Уартæ 
доны был бадин æмæ бадин йæ сыр-сырмæ йын хъусгæйæ. 
Алан. Гъемæ уæдæ ды, æнæсыбырттæй, халсарты кой бакæн, 
æз та физонæггаг арæвдз кæнон. Хорз? 
Р а м и н æ. Бузныг, Алан! 
А л а н. Бузныг та цæй тыххæй? 
Р а м и н æ. Мæ бæрæгбоны мемæ кæй дæ, уый тыххæй. 
Ал ан (бахуды). Ныр дæ мæхицæй дард нал ауаддзынæн. 
Р а м и н æ. Æмæ цæуинаг дæр куы никæдæм дæн. 
Алан æмæ Раминæ сæ хæлц рæвдз кæнынмæ куыд бавналынц, афтæ сæ бынаты 
рухс æрмынæггомау вæййы. Уыцы иу рæстæг сценæйы галиуварс фæрухсдæр. 
Чек æмæ Бусик дарддæр сæ къамæй хъазты кой кæнынц. Лæппутæ сæ фынджы 
хæлц рæвдз кæнынц. 
Ч е к. Дæ сæры къæрцц дын фæцæуын кæндзынæн, цы мæм 
рацыдтæ?! 
Б у с и к. Тъуз. 
Ч е к. Тъуз мæнмæ хъуамæ уа, дæумæ нæ, фæлæ! (Йæ къухы цы 
къамтæ ис, уыдон мæстыйæ иуварс фехсы.) Цæй, кæм и уыцы мыр- 
чопп йæ сылтимæ? Рауадз, цæй, стæй мæм ныдздзагъыр у! 
Бусик рауадзы нозт æмæ агуывзæ Чекмæ бадаргъ кæны. 
Бусик. Айс. 
Ч е к (агуывзæ куыд райсы, афтсе Алан æмæ Раминæмæ фæком- 
коммсе вæййы). Ацы мæлхъытæ та нын чи сты? 
Б у с и к. Ам адæмæй фылдæр цы вæййы. Сæ фæллад уадзынц, 
æвæццæгæн. 
Чек. Æмæ мæ фындзы бын цы ’рбынат кодтой?.. Антъæр сæ 
ардыгæй!.. 
109 

Бусик (цавæрдæр мæстæлгъæд мидбылхудтимæ). Замманай 
сыл!.. Мæнмæ гæсгæ, æрбаласгæ гаццатæй хуыздæр у... Фæлæ... 
Ч е к. Цы фæлæ? 
Б у с и к. Ахæмы æхцайæ нæ балхæндзынæ... Ахæмтæ тыхмийæ 
исгæ сты. Тыхмийы монц банкъарыны хъару та æрмæстдæр æлдæрт- 
ты æмæ уæздæтты бон уыди!.. Ныр ахæмтæ нал и. 
Ч е к. Гъер цымæ цы бæр-бæр кæныс?.. (Раминæйæ йæ цæст 
нал исы.) Рауадз-ма мын. (Бусик рауадзы нозт. Чек ануазы.) Ма- 
радз-ма, фæдзур æм. 
Бусик. Иунæг, цыма, нæу, Чек... 
Чек. Æмæ цы?.. Нозт нæм нæй? Йæ нæлы йын æгьдæутты 
бын фæкæнут æмæ фæкуырис уыдзæн... Цы мæм кæсыс? Нæ мæ 
бамбæрстай?.. Мызд куы фæисут, уæд мæм уæ мидбылты куы фæ- 
худут!.. Марадз! 
Б у с и к (цавæрдæр хинсейдзаг мидбылхудт йæ цæсгомыл ахъазы). 
Хорз... Хорз, Чек... Æз æй æрбакæндзынæн, фæлæ... 
Ч е к. Цы фæлæ? 
Буси к. Дызæрдыг кæнын... Æлдары туг алкæмæ нæ вæййы... 
Уæвгæ, бар дæхи. 
Ч е к. Дызæрдыг, дам!.. 
Сценæйы рахизварсы рухс фæирддæр вæййы. 
Ал а н. Цæттæ у арт!.. Мæнæ дын доны был дидинджытæ дæр 
ма ратыдтон!.. 
Раминæ (дидинджытæ райсы, бахуды). Доны был уардитæ 
нæ зайы. 
Алан (бахуды). Дæуæн æрзадысты. 
Раминæ О, горæтæй ардæм сæ æмбæхстæй уымæн дардтай, 
нæ? 
Алан. Сюрприз дын кодтон, æмæ та, марадз, нæ рауад! 
Худынц. 
Б у с и к (ссе размсе ’рбахызтис). Салам! 
Алан. Салам. 
Бусик. Хатыр, кæй уæ хъыгдарын, уый тыххæй... Уартæ мах 
дæр уæ фарсмæ нæ фæллад уадзæм. Гъемæ нæ фæнды, цæмæй сы- 
мах дæр махимæ иу фынджы уæлхъус абадат. 
Ал а н. Бузныг. æфсымæр, де ’гъдауæй, фæлæ... (Раминæмæ ба- 
кæсы.) Нæхæдæг иунæгæй куы абадиккам, уый нæ фæнды. 
Б у с и к. Æмбарын уæ... Æрмæст хъуыддаг уый мидæг ис, æмæ 
мын куы нæ сразы уат, уæд мæ уартæ хицау мæ куыстæй атæр- 
дзæн... 
А л а н. Уый та куыд?... (Æрæджиау.) Гъемæ хорз... Раминæ, æз 
тагъд уыдзынæн. 
Б у с и к. Хатыр, фæлæ, хицау уæ дыууæйы дæр хоны... Уæ хор- 
зæхæй, мæ куыстæй мæ ма фæхауын кæнут. 
, Алан Раминæмæ фæрсæджы каст бакæны. 
Р а м и н æ. Æз дзы æнæмæнг хъæуын? 
110 

Б у с и к. Дæ хорзæхæй... Уыцы хорздзинад мын ма бавгьау кæн. 
Р а м и н æ. Омæ сæм бауайæм, цас диссаг у? 
Бусик. Бузныг! 
Алан. Цæй цом, базонгæ уæм дæ хицауимæ. 
Сценæйы галиуварсы рухс фæирддæр вæййы. 
Ч е к (телефоиæй дзуры). Æрдæгфæндагыл нæ, фæлæ кæд мæ фын- 
дзы бын дæ, уæддæр мæ нал хъæуыс. Агилдз у фæстæмæ æмæ мын дæ 
сау мукъу уынын дæр мауал фæкæн... Амба! (Агуывзæйы цы нозтуыдис, 
уый ануазы. Алан æмæ Раминæйы фенгæйæ йæ мидбыл бахуды.) О, уазæг 
- Хуыцауы уазæг! Æмбæлæггæпæ-ма сын рауадзут! 
Алан (райсы агуывзæ). Хæрзæмбæлджытæ уыл æмбæлæд æмæ 
фæрнæйдзаг ут. {Агуывзæйы нозтæй ацаходы æмæ йæ фынгыл æрæ- 
вæры.) Хатыр, нуазгæ нæ кæнын. 
Ч е к. Уый та цы уыди?.. Барæй кæныс, æви мæнæй хъазыс? 
А л а н. Нæ дæн æмхиц нозтмæ. Хатыр. 
Чек. Уæдæ мæм цы æрбагилдз дæ?.. Уды гагайы хуызæн сы- 
лимæ рацыдис æрдзы хъæбысмæ, æмæ, дам, нæ нуазын! 
Алан. Бахатыр кæн, уый «сыл» нæу! 
Ч е к (худæгæй бакъæцæл вæййы. Йæ худынмæ йе ’мбæлттæ дæр 
худын райдайынц). Сыл, дам, нæу!.. Уæдæ цы у?.. Замманай цы- 
дæртæ йыл ракъуыпп ис, æмæ дам, сыл нæу!.. (Раминæмæ хæстæг 
бацæуы) Æццæй, сыл нæ дæ? 
Æваст Раминæ Чекы æхсæрварс ныггæрах ласы. Исдугмæ Чек æмæ йе 
’мбæлттæ сагьдауæй аззайынц. 
Чек (нызджы тæрттæ рацахсы). Гаццайы хъыбыл, ды кæй 
æхсæрварс ныддаудтай, уый æмбаргæ кæныс?.. 
Алан Чекы цурмæ куыд базгьоры, афтæ йæ ахсæны сæрыл лæппутæй иуы 
уаззау цæф сæмбæлы. Алан йæ зонгуытыл æрхауы. Сыстынмæ куыд рахъавы, 
афтæ йæ дыккаг цæф уæлгоммæ афæлдахы. Лæппутæ Аланы йæ дыууæ цонгæй 
фæсхæдзармæ аласынц. 
Раминæ. Ма мæм æвнал, фос!.. Ал-а-а-а-а-н!!! 
Ч е к. Уæдæ, зæгъыс, сыл нæ дæ, и?.. Æз дæ ныртæккæ асгæр- 
стытæ кæндзынæн лæмбынæгдæр. 
Раминæ. Суадз мæ!.. Цы мын кæныс, фосы мыггаг! 
Чек. Фенон дæ... Æмæ кæд сыл уай, уæд ахъаздзыстæм уар- 
зондзинадæй... Бусик, сараз-ма дæ музыкæ хъæрæй, мах иугыццыл 
æлдæртты хъазтæй ахъазæм! 
Йæ хъæбысы йæ фелвасы. Раминæ йæхи атоныныл архайы, фæлæ йæ хъару 
уыйбæрц нæ разыны. Бусик магнитофоны музыкæ хъæрæй саразы. Чек Рами- 
нæйы хæдзаргондмæ бахæссы. Хæдзаргондæй Раминæйы удаист хъæрмæ лæп- 
путæ кæрæдзимæ бакæсынц, стæй сабыргай сæхи айсынц. Музыкæ æваст фес- 
къуыйы. Сценæйы арфæй фæзыны Алан. Лæппу йæ хъæбысы, дзедзыройгæнгæ, 
рахæссы Раминæйы. Æрæвæры æдзард чызджы авансценæйы астæу. Райсы, Ра- 
минæйы къухы цы гæххæтты гæппæл зыны, уый. Кæсы йæ. 
Раминæйы хъæлæс. Ныббар мын, Алан... Ныххатыр мын 
кæн мæ судзаггаг ми. Нæ мын уыдис æндæр гæнæн. Нæ бауыдаид 
111 

мæ бон уый фæстæ дæ сыгьдæг цæстытæм бакæсын. Æнæ дæу та 
мæнæн цард нæй. Ма мыл бахуд, Алан. Уадз, цы рæстæг зыдтам кæ- 
рæдзийы, уый дæ зæрдæйы баззайа сыгъдæгæй... Ех, тæхуды, æмæ ма 
дын дæ мидбылхудт иунæг хатт фен!.. Хорзæй баззай, Алан. 
Лæппуйæн гæххæтты гæппæл сабыргай йæ къухтæй æрхауы. 
Алан (æбæрæг ранмæ кæсы, æрседжиау). О Хуыцау, кæд дæм 
æндæрхуызы рæстдзинад нæй, уæд... Дæлдæр ныххау!!! 
Сценæ æваст аталынг вæййы. 
ÆРТЫККАГ ЭПИЗОД 
Сценæйы срухсмæ уынæм архайды райдайæны бынат. Алан раздæрау къæ- 
дзæхы тигъмæ, йæ ных уазал къæйдурыл банцойгæнгæйæ, лæууы.Уæды онг 
уадзыгæй цы æрыгон чызг хуыссыди бастæй, уый йæхимæ æрцæуы. Йæ алыварс 
ницымбарæджы каст кæны, стæй æвæст рабадæгау кæны. 
Ч ы з г (сонтæй). О Хуыцау!.. Кæм дæн?.. (Цы рæхысæй баст у, 
уымсе фсекомкоммæ вæййы.) Баст цæмæн дæн?.. Ей!.. (Аланмæ фæ- 
комкæммæ) Чи дæ?!. Ам кæцæй февзæрдтæн?!. Чи мæ бабаста?.. 
Ей, ды!.. Суæгъд мæ кæн ныртæккæ!.. (Алан йæ маскæ-худæй йæ 
цæсгом æрæмбæрзы.) Нæ мæ хъусыс?.. Суæгъд мæ, зæгъын, кæн!.. 
Ей... æз чи дæн, уый зонгæ кæныс?.. Мæ иунæг дзæнгæрæг æмæ 
цъыбыртты сыгъд бауыдзыстут!.. Кæм и мæ телефон? Дæу нæ фæр- 
сын, абырæг, цы фæци мæ телефон?!. 
А л а н. Хъæр цæмæ кæныс, къуырма нæ дæн. 
Чызг. Цы?! Хъазгæ мæ кæнут? Хорз! Бантыст уын... Фæтар- 
стæн, сæттын ыл... Æз кæмæ дзурын, æгъгъæд хъазт у!!! 
Ал а н. Хорз чызг!.. Æмбарын дын æй кæнын. Ам хъазгæ ничи 
кæны. Давд дæ. Амынæты дæ райстæуыд. Райсом-иннæбон дæ дæ 
фыд балхæндзæн, æмæ хæдзармæ афардæг уыдзынæ. Бамбæрстай 
мæ? 
Ч ы з г (æдзынæг кæсы Аланмæ). Афтæ зæгьынмæ хъавыс, æмæ 
ды бандит дæ?.. Цы ныхъхъус дæ?.. Нæ дæм цæуы мемæ дзурын, 
и?.. Уæдæ мæнмæ лæмбынæг байхъус. Кæд ацы ми æцæгæйдæр 
хъазыны охыл нæу, уæд мæнæ ды, дæхицæн цы карз тæрхон раха- 
стай, уый, чи зоны, æмбаргæ дæр нæ кæныс... Ды мæ сæрмæ иу 
хуынкъ суари дæр нæ бакусдзынæ, уый дын æз фидарæй зæгъын. 
Уый хыгъд дæхи сæр цытæ бавзардзæн, уый мæ цæстытыл уайы... 
Фæлæ нæма байрæджы. Суæгъд мæ кæн, фзендаг мын бацамон æмæ 
кæрæдзийы ферох кодтам... Ей!.. Къуырма бадæ?!. Ницы дзурыс, 
нæ?.. Гъемæ тынг хорз... Тынг хорз... Уый фæстæ-иу нæ фехъуыс- 
тон ма зæгъ... Ей!.. Цы мæрддаг дæ, цы?.. Сылгоймаг демæ куы 
ныхас кæна, уæд æм де ргом уæддæр раздах, хам! (Паузæ.) Мæн 
æвæстиатæй адзурын хъæуы телефонæй... Телефон мæ, зæгъын, 
хъæуы!.. 
Алан. Нæй мæм. 
Ч ы з г. Нæй? Æмæ уæдæ мæ фыдимæ цы хуызы ныхасгæнинаг 
дæ? 
112 

Ал а н. Ныхасгæнæг уыдзæн йемæ. 
Чызг. А-а-а-а, иунæг нæ дæ, и?.. Æз ма дис кæнын, амæн, 
зæгъын, йæ зыр-зыр куы цæуы, уæд мæм йæ ныфс куыд бахаста... 
Дæ ном цы хуыйны, загьтай? 
Алан. Мæ ном дæ ницæмæн хъæуы. 
Чызг. Уæдæ дæм цы номæй хъуамæ дзурон? Бандит?..Абы- 
рæг?.. (Паузсе). Мæхи ном мын зоныс, нæ? 
Алан. Нæ зонын. 
Чызг. Ингæ!.. Мæ ном, зæгъын, Ингæ хуыйны. 
Ал ан (сенсебары).. Тынг æхсызгон мын у. 
И н гæ. Æндæр мацы фен... (Паузсе.) Æмæ уын мæ фыд æхца 
куы нæ радта, уæд та?.. Цы фæуыдзынæн?.. Амардзыстут мæ?.. 
Алан æнæдзургæйæ бацæуы лæгæтмæ, уайтагъд фæстæмæ цавæрдæр къусимæ 
фæзыны. Æрæвæры йæ Ингæйы цур. 
И н гæ (кæсы къусмæ). Ай циу? 
Алан. Сир. Нартхоры ссадæй. 
И н гæ (къус йсехицæй ассоны). Æз куыйты хæринаг нæ хæрын. 
(Алан æнæдзургæйæ сисы къус, бацсеуы та лæгæтмæ, уайтагъд фæс- 
тæмæ æд чиныг фæзыны семæ йæ Ингæйы къухты фæсадзы). Ай та?.. 
А л а н. Уый та чиныг... Рæстæг æрвитынæн хорз ахъаз у. 
Лæппу йæ пæлæз йæ уæлæ ’рбаппары, райсы йæ хæцæнгарз æмæ хъæды 
арфы фæаууон вæййы. Ингæ чиныг иуварс æрæвæры, ацархайы йæ къах рæхы- 
сæй суæгъд кæныныл, фæлæ йын куы ницы бантысы, уæд адæргæй йæ сæр йæ 
уæрджытæм нылхъивы. 
ЦЫППÆРÆМ ЭПИЗОД 
Сценæйы рухсытæ аивынц. Авансценæйы галиуварс разыны офисгонд. Ам, 
стъолы уæлхъус цавæрдæр гæххæттытимæ архайы æрыгон сылгоймаг. Йæ ба- 
кастмæ гæсгæ у ацы офисы секретарь. Чызджы телефон ныдздзæнгæрæг ласы. 
Секретарь. Алло! Ды та дæ?.. Куыннæ мын у æхсызгон!.. 
Нæма фæзынд... Нæ зонын, райсомæй дæр цыдæр знæт уыдис, 
офисы йæ пырх кæуыл нал акалдта, ахæм нал баззад. Фыццаг хатт 
ын нæу, сахуыр ыл стæм... Йæ фыд?.. Иæ фыд Мæскуыйы ис. Ног 
базарадон центр дзы байгом кодта... Йæ чызгæн, уæдæ мæнæн? 
Æниу мын ахæм хъæздыг папаня куы уаид мæнæн дæр!.. Мæскуы- 
мæ цæуыны кой дзы нæма фехъуыстон. Йæ фыд хъуамæ абон ссæуа, 
æмæ уæд, æвæццæгæн, бæрæг уыдзæн... Цæй уарзон ын ис, ахæ- 
мимæ чи бафæраздзæн?.. Хорз. Куыддæр хъуыддаг сбæлвырд уа, 
афтæ дын æй фехъусын кæндзынæн. Уæддæр мæм диссаг кæсы, 
Ингæйы хабæрттæ дæ афтæ лæмбынæг цæмæн хъæуынц?..Хорз... 
Афоныл, уæд афоныл. Æз банхъæлмæ кæсдзынæн. Æппынфæстаг, 
мæй бирæ нал у... 
Дуарæй рæвдзгомау æрбахизы Ингæ. 
И н гæ. Дзерæ, иу хатт ма дæ мæ кабинеты телефонæй дзургæ 
куы æрбаййафон, уæд дæ куыстæн хæрзбон зæгъдзынæ. Ай теле- 
фоны будкæ нæу, — офис у! 
8* 
113 

Дзерæ. Бахатыр кæн, Ингæ Борисовнæ, гæххæттытимæ ар- 
хайдтон æмæ мæм æрбадзырдтой. 
И н гæ (амоны, стьолыл цы дидинджыты букет ис, уымæ). Адон 
цы сты? 
Д з е р æ. Чидæр та дын сæ дæ машинæйы капотыл ныууагъта. 
И н гæ. Ногæй та?.. Нæ хæлиудзыхтæ кæдæм кæсынц? Гъе уый 
базонын сæ бон нæу?.. Адде сæ кæн! 
Д з е р æ. Хорз... (Дидинджыты баст райсы). 
И н гæ (гæххæттытæм кæсы). Ацу, фæдзурдзынæн дæм. (Дзерæ 
фæцæуы.) Нæ, фæлæуу... Уадз сæ ам. 
Д з е р æ. Гæххæтытæ? 
И н гæ. Дидинджытæ! 
Д з е р æ. Хорз. 
Дзерæ дидинджыты баст стъолыл æрæвæры æмæ дуарæй ахизынмæ хъавы. 
Ингæ. Дзерæ! 
Дзерæ. Цы, Ингæ Борисовнæ? 
И нгæ. Зæгъ-ма, искуы дын исчи дидинджытæ балæвар кодта? 
Дзерæ (бахуды). Цæмæн мæ фæрсыс? 
И н гæ. Афтæ... Æнæуи... Стæй мæм мæ фыды номæй ма дзур, 
зæронд ус нæ дæн! 
Дзерæ. Хорз, Ингæ Бор... Хорз, Ингæ. 
И н гæ. Ацу, дæ куыст кæн. 
Дзерæ ахизы. Ингæ райсы букет, кæсы йæм иудзæвгар, стæй сæ йæ риумæ 
балхъивы æмæ сын сæ хæрздæф банкъаргæйæ йæ мидбыл бахуды.Чысыл рæс- 
тæджы фæстæ дыууæ хъахъхъæнæджы дуарæй æрбахæр-хæр кæнынц, йæ дæлæрмт- 
ты кæмæн бацыдысты, ахæм зæронд сылгоймаджы. 
Фыццаг. Сæпп кæн, зæронд къæрных, стæй мыл-иу дæхи 
тил! 
Зæронд ус.О Хуыцау, цы уын кодтон, цы мыл ныййичъи 
стут?.. Суадзут мæ! 
Ингæ (хъахъхъæнджытæм). Уый циу? 
Д ы к к а г. Мæнæ! Фæхæст ыл стæм кæдæй уæдæй! 
И н гæ. Кæуыл фæхæст стут? 
Ф ы ц ц а г. Къæрныхыл! 
Зæронд ус.ОХуыцау... Цавæркъæрныхдæнæз?.. Хорзчызг, 
æз дын ныртæккæ æппæт дæр бамбарын кæндзынæн... Хъуыддаг 
уый мидæг ис, æмæ... 
И н гæ (йæ ныхас ын айсы). Цы адавта? 
Ф ы ц ц а г. Цы адавта, уый ныртæккæ сбæлвырд кæндзыстæм. 
Фæлæ йæ дзыппыты цыдæртæ кæй æрæфснайдта, уый мониторæй 
федтон. 
Д ы к к а г. Дæ къухтыл-ма уæлæмæ схæц, зæронд! 
Ф ы ц ц а г. Дæумæ дзурæм, дæумæ, къуырма бадæ? 
Зæронд ус. Уæуу, куы ницы мæм ис, уæд мæ цæмæнæфхæ- 
рут?.. 
Ф ы ц ц а г. Уый ныртæккæ сбæлвырд кæндзыстæм. 
Зæронд усы дзыппытæ сгары, сисы дзы дыууæ къаннæг пачкæйы æхсынæнтæ. 

Д ы к к а г. Уыдон цы сты, зæронд? 
Зæронд ус. Мæ хæдзарыл... Дзул æлхæнынмæ рацæйцыд- 
тæн... лæппу мæ фæстæ радзырдта, футбол, дам, уыдзæн телевизо- 
рæй æмæ, дам, ма мын æхсынæнтæ алхæ... Æз дуканийы æхсы- 
нæнтæ мæ дзыппы нывæрдтон, æмæ цалынмæ дзул истон, уæдмæ 
мæ æрбайрох сты... Ныртæккæ... Ныртæккæ сын афиддзынæн. 
Фыццаг. Афиддзынæ, и?.. Байрæджы дын, мæнæ «дзæбæх» 
ус!.. Фидын дæ æндæр ран бахъæудзæн!.. Милицæйы! 
Зæронд ус. Цытæ дзурыс, мæ къона?! Зæгъын, дзул æлхæ- 
нынмæ рацæйцыдтæн, лæппу мæ фæстæ радзырдта. 
Ингæ (йæ ныхас ын айсы). Фехъуыстам дæ!.. Нæ мады хай... 
Ды цы дуканийы уыдтæ, уырдыгæй алыбон дæр, мæнæ дæу хуы- 
зæтты тыххæй, мингай сомтæ кæй атæхынц, уый зоныс? Худинаг 
дын нæу, зæронд ус уæвгæйæ, дæ сæрмæ цытæ хæссыс? 
Зæронд ус. Куыд?.. Ды дæр мын къæрных æнхъæл дæ, хорз 
чызг?.. Æз... Æз дыууиссæдз азы ахуыргæнæгæй фæкуыстон... Æмба- 
рыс, ахуыргæнæджы куыст цы у, уый?.. Дыууиссæдз азы сабиты 
рæзгæ удтæн фæндаг амыдтон. 
Фыццаг. Фæндаг... Мæ цæстытыл уайы, цы фæндаг сын 
амыдтай, уый. 
Зæронд ус. Ма дзур афтæ... Æз... Æз... 
Ф ы ц ц а г. Мæнмæ гæсгæ, ды ахуыргæнæгæй нæ куыстай, фæлæ 
артистæй!.. Хорз хъазыс!.. (Ингæмæ.) Цæй, фæдзурон милицæмæ 
æмæ йын уыдон исты ми кæндзысты. 
Зæронд ус æваст фæцудæгау кæны, фæлæ йæ дыккаг рацахсы æмæ йæ бандо- 
ныл æрбадын кæны. 
Д ы к к а г. Дон!.. Дон ын адарын хъæуы! 
Фыццаг. Цæй дон? Хъазгæ кæны, уæртæ. Нæ йæ уыныс? 
Зæронд ус. Мæ хызыны... хостæ... Иу таблеткæ... (йæ сæр 
стъолмæ æрхауы). 
И н гæ. Æркæс-ма йын йæ хызынмæ, кæд дзы хостæ ис, мый- 
йаг... Дзерæ, дон!.. Дзерæ, къуырма бауай!!! 
Дзерæ доны агуывзæимæ фæзыны. 
Дыккаг (сгары сылгоймаджы). Нал æй хъæуы дон... Байрæ- 
джы. 
И н гæ. Куыд... байрæджы? 
Д ы к к а г. Амард. 
Паузæ. 
Ингæ (æрæджиау). Гъеуый хъуаг ма уыдыстæм... Фæдзурут 
дохтыртæм. 
Ф ы ц ц а г. Мæнмæ гæсгæ, ам дохтырты сæр ницæмæн хъæуы... 
И нгæ. Ома? 
Ф ы ц ц а г. Фæзындзысты дохтыртæ... Æркæсдзысты йæм... 
Стæй фæдзурдзысты милицæмæ. Рафæрс-бафæрс, къæхтæ мæ ма 
йыл къухтæ бафтаудзысты... Цæсты бафтауынæн бирæ хъæуы? 
115 

И н гæ. Уæдæ куыд?.. Цы фæнд дæм ис? 
Ф ы ц ц а г. Уартæ йæ, нæхæдæг цы дуарыл хизæм, ууылты ра- 
хæссæм, стæй йæ дуканийы акомкоммæ æрæвæрдзыстæм... Зæронд 
ус... Фæндагыл йæ зæрдæ бавзæр... 
Ингæ. Дæ сæры зонд фæцыд? Адæймаджы куыдзы ’ппæрст 
куыд хъуамæ акæнæм? 
Ф ы ц ц а г. Гъемæ дæ куыд фæнды, афтæ... Æз гæды ныхас ахуыр 
нæ дæн,æмæ мæ куы фæрсой, уæд, хъуыддаг куыддæриддæр уыд, 
афтæ радзурдзынæн. 
Ингæ адæргæй куы зæронд усмæ бакæсы, куы хъахъæнджытæм. Бæрæг ыл 
у, йæ миддуне быцæу кæй кæны «о» æмæ «нæй»-ыл. Æрæджиау уæззаугай æрбады 
йæ къæлæтджыны. 
И н гæ. Фезмæлут... Æрмæст уæ мачи фенæд. 
ФÆНДЗÆМ ЭПИЗОД 
Сценæйы рухсытæ аивынц фыццаг архайдмæ. Цыбыр рæстæгмæ сценæ у 
афтид. Фæстагмæ сценæйы арфæй æрбахизы Алан. Лæппу йæ хæцæнгарз къæ- 
дзæхрæбын банцой кæны, æрæвæры, йæ къухы цы тæрхъусы мард æрбахаста, 
уый, стæй, чысыл раздæр Ингæ цы рæхысæй баст уыдис, уымæ фæкомкоммæ 
уæвгæйæ, исдуг сагъдауæй аззайы. 
Алан. Гъæй!.. Уæртæ чызг?.. Гъæй, цы фæдæ?!. Гъе-е-е-е-е- 
ей!!! 
Алан сонтæй куы къуылдыммæ базгъоры, куы лæгæт асгары, куы хæдзар- 
гонды фисынæй акæсы. Чысыл рæстæджы фæстæ дардæй райхъуысти сылгой- 
маджы цъæхахст. Алан, хъæлæс кæцæй райхъуыст, уыцырдæм фæцагайы. Чы- 
сыл рæстæджы фæстæ лæппу йæ хъæбысы æрбахæссы Ингæйы. Чызгæн йæ къах 
у тугæрхæмттæ. 
Ингæ. Суадз мæ, цъаммар, æлгъаг, æнаккаг!.. А-а-а-а-а-а!.. 
Алан (æрæвæры йæ лæгæтгæрон). Мауал цъæхахст кæн!.. Кæй 
аххос дын у?.. Кæдæм лыгъдтæ?.. Хорз æмæ арсахсæн къæппæгыл 
нæ ныллæууыдтæ... Æнцад бад, æз дын дæ цæфмæ базилон! 
И н гæ. Дæ алыварс къæппæджытæй цы байдзаг кодтай, æлгъаг 
фос?.. Æнæсæрфат!.. Æнæхсæст!.. Къуылыхæй баззайдзынæн?.. Дæу 
нæ фæрсын?! Къуылыхæй баззайдзынæн? 
Алан. Нæ зонын. 
Ингæ. Ех, тæхуды, дæумæ баирвæз!.. Цы æхсызгонæй дын 
бахсынин дæ хурхыуадындзтæ дæндагæй!.. (Нырдиаг та кæны.) Куыд 
æнæуынон мын дæ, уый куы зонис! 
Алан. Зонын æй. 
Архайы Ингæйы къахмæ базилыныл. 
И н гæ. Ды... Ды цы дæ, уый зоныс?.. Ды.. Ды... Лæгмар! 
А л а н (фесхьиуы, стæй æваст Ингæйы æхсæрварс ныггæрахласы). 
Банцай! 
И н г æ (æхсæрварсы цæфсей андзыгау вæййы, æрæджиау сабыр- 
гай). Дæ къух мæм систай... 
116 

Алан (серхæндсегæй). Бахатыр кæн. 
Ингæ (иудзæвгар Аланмæ æдзынæг кæсы). Цæй хуызæн мæм 
кæсыс, уый зоныс?.. Лыскъы хуызæн. Æлгьагæмæ ницæййаг... Дæ- 
уæн царды никуы ницы бантыст, стæй никуы бантысдзæн. Уымæн 
æмæ лæхъир дæ, афтид! Дæ уд дзаг у æрмæстддæр сау хæлæгæй. 
Хæлæг кæныс, цæрыны амал чи зоны, уыдонмæ, æмæ сын сусæ- 
гæй, бирæгъау, скъæфыс сæ ис, сæ бон... Æз дæ мисхалы бæрц дæр 
нæ тæрсын... Ды лæгмар нæ дæ. Лæг амарынæн дæр ныфс хъæуы... 
Цæй, цы мæм кæсыс? Бабæтт мæ, науæд дæм ахсæв, мыййаг, куы 
фæхæпп кæнон, æмæ дæ ницæййаг уд уæларвмæ куы атæха... 
А л а н (сенседзургсейæ сысты, райсы рсехыс семсе Ингæйы цур ны- 
хæй-ныхмæ æрлæууы, комкоммсе йын йæ цсестытсем ныккæсгæйæ). 
Рæдийыс, хорз чызг!.. Æз лæгмар дæн... Стæй хуымæтæджы лæг- 
мар дæр нæ... Æвирхъау хуызы чи мары, ахæм лæгмар... (Иæмасксе- 
худ йсе сæрсей сисы, стсей рсехыс лæгæтмæ баппары.) Афтæтæ, гье!.. 
Ды та ма иу хатт лидзынвæнд куы скæнай, уæд уис райсдзынæн, 
цъæхснаг уис, æмæ дын дзы дæ фæлмæнтыл æрцæудзынæн, лидзы- 
нæн нæ, фæлæ дæ къах айсынæн дæр куыд нал суай, афтæ! 
И н гæ. Цы дзыхæй дзурыс сылгоймагимæ, æнæджелбетт цы- 
дæр! 
Ал а н . Æмæ чи у сылгоймаг? Ды?.. Нæ, ды сылгоймаг нæ дæ! 
Ды дæ цавæрдæр æбæрæг удгоймаг!.. Уæвгæ, цæй удгоймаг? Робот! 
Ивтындзгæ кукла! (Цъылын ын йæ къухты фæсадзы.) Хæц! Цæмæй 
дæ рæстæг дæргьвæтин ма кæна, уый тыххæй дæхи аирхафс!.. 
Алан лæгæтмæ бацæуы. Ингæ сагьдауæй лæугæ баззайы æмæ куы лæгæтмæ 
бакæсы, куы та, йæ къухы цы цъылын ис, уымæ. 
ÆХСÆЗÆМ ЭПИЗОД 
Сценæйы рухсытæй архайды бынат ивд æрцæуы. Авансценæмæ хæстæг, Чек 
æмæ йе ’мбæлттæ сæ фæллад кæм уагътой, уыцы бынат. Изæрдалынгтæ. Бандо- 
ныл хъуынтызæй бады Алан. Иуæй-иу хатт йæ сахатмæ ’ркæсы. Чысыл рæс- 
тæджы фæстæ фæзыны Б у с и к. 
А л а н. Æрæджы кæныс. 
Б у с и к. Рестораны нæ бадтæн. 
Ал ан . Цы бадæ? 
Бусик. Бафынæй. Бынты быны расыгæй. 
Ал а н . Хæдзары ма исчи ис? 
Бусик. Ничи... Йæ фæсдзæуинтæ сылдзуан афардæг сты... 
Цæй, цы сым-сым кæныс, рæстæг цæугæ кæны. 
Алан (æрæджиау). Уæд та Мæскуымæ фæцæуин... Прокура- 
турæмæ. 
Б у с и к. Ам сæм уыдтæ æмæ цы? 
Алан (æрхæндæгæй). Уым мыл кæд баууæндиккой. 
Бусик. Баууæнддзысты!.. Дæхи дын кæй нæ фæзылынджын 
кодтой, уый тыххæй дæ худ хæрдмæ ’ппар. Ничи ницы федта!.. Æз 
дæр дын æвдисæн нæ ныллæудзынæн... Бинонтæ мын ис, сывæл- 
лæттæ. 
117 

А л а н. Уыцы хуызæнæй дæ мæнæн æххуысгæнæг чи скодта? 
Бусик. Мæ маст, æндæр чи?.. Чек мæнæн дæр мæ бинойна- 
джы... Мæ удхæссæг дзы уынын! 
А л а н. Æмæ йæм афтæмæй кусыс? 
Б у с и к. Кусын! Уымæн æмæ ничи дæн... Зыгуымы голлаг! Йæ 
рæстæгыл мæ маст райсын мæ бон нæ баци... Ныр ма цы... Цæй, 
кæд исты архайыс, уæд мауал цоппай кæн, нæуæд ды дæр мæнау 
цæрæнбонты дæхицæй дæ удхæссæг уындзынæ... Фæтæген, иу спич- 
кæйы хыррытт, æмæ дæ маст ссыди! 
Алан. Бауадз мæ иучысыл иунæгæй. 
Б у с и к. Æз дæ уадзын, кæд дæ дæ цæсгом уадзы, уæд. (Ацсеуы.) 
Алан йæ мидбынат цоппай кæны. Сисы йæ дзыппæй гæххæтты гæппæл. Кæсы йæ. 
Раминæйы хъæлæс. Ныббар мын, Алан... Ныххатыр мын 
кæн мæ судзаггаг ми. Нæ мын уыдис æндæр гæнæн. Нæ бауыдаид 
мæ бон уый фæстæ дæ сыгъдæг цæстытæм бакæсын. Æнæ дæу та 
мæнæн цард нæй. Ма мыл бахуд, Алан. Уадз, цы рæстæг зыдтам 
кæрæдзийы, уый дæ зæрдæйы баззайа сыгьдæгæй... Ех, тæхуды, 
æмæ ма дын дæ мидбылхудт иунæг хатт фен!.. Хорзæй баззай, Алан... 
Лæппу даргъ бандоны рæбынæй райсы фæтæгены канистр. Ахизы хæдзары 
фисынæй. Чысыл рæстæджы фæстæ фисын ныррухс вæййы судзгæ хæдзары 
пиллонæй. Алан рахизы уæнтæхъилæй, сценæйы астæу йæ зонгуытыл æрхауы. 
Хъуысы кæйдæр араугæ хъæррахст, фæлæ йæ уайтæккæ цавæрдæр уæззау музы- 
кæйы зæлтæ сæ быны фæкæнынц. Алан дыууæ къухæй йæ сæрыл ныххæцы. 
Бæрæг нæу, йæ мийыл додой кæны, æви уæззау музыкæ æмæ нæлгоймаджы 
араугæ хъæррахстæй тыхсы. Лæппу йæ хъустæ сæхгæны æмæ йæ масты адæй 
куыд нынниуæгау кæны, афтæ музыкæйы зæлтæ æмæ араугæ хъæрахст фескъуый- 
йынц. Алан талынджы аныгъуылы. Авансценæйы рахизварс рухс тыны ра- 
зыны Бусик. Нæлгоймаг телефонæй дзуры. 
Б у с и к. Алло!.. Чекы чи басыгьта, уый, кæй зæгъын æй хъæуы, 
нæма сбæлвырд... Æз чи дæн, уый уæ ницæмæн хъæуы, фæлæ хæ- 
дзар чи басыгьта, уый уын мæ бон у зæгъын... Йæ ном Алан, йæ 
мыггаг Сауатæй... О, Чекыл уæм хъаст кæнынмæ дæр уыди... Бузныг 
сымахæн! Бантысæд уын! 
Бусик телефон ахуыссын кæны æмæ йæ иуварс аппары. 
ÆВДÆМ ЭПИЗОД 
Сценæйы рухсыты фæрцы фыццаг архайды бынат ногæй разыны. Ингæ бады 
æмæ йæ къахимæ архайы. Чысыл дарддæр Алан чиныджы кæсы. 
Ингæ. Фыццаг хатт уынын абырæджы чиныджы кæсгæ... 
Цымæ йын цы бамбардзынæ? Сымахæн уæ сæрты æрмæстдæр иу 
зиллакк йедтæмæ ницы ис. Искæйы фæллой тыхист бакæнын... 
Уыцы чиныг та, чи зоны, бæрзонд æнкъарæнтыл фыст у... И?.. Иу 
ныхас ма дæ дзыхæй схауæд, цы мæрддаг дæ!.. 
А л а н. Мæн демæ ницы дзырддаг ис. 
И н гæ. Ома, мемæ цæуыл дзурай, ахæм темæ нæй, нæ? 
А л а н. Раст мæ бамбæрстай. 
118 

И н гæ. Æз Европæйы кæй ахуыр кодтон, уый зоныс? 
Алан. Нæ зонын. 
И н гæ. Гъемæ йæ зон. Мæ бон у æнæ къуыхцыйæ дзурын ан- 
глисагау, францусагау, немыцагау... 
А л а н. Ам дæ нæ бахъæудзысты. Æз уыцы æвзæгтæй иу дæр не 
мбарын. 
И н г æ. Бæрæг дыл у. 
А л а н. Цы мыл у бæрæг? 
И н гæ. Цыфæнды æвзагыл куы сдзурон, уæддæр мæ нæ бам- 
бардзынæ. 
А л а н . Цæмæй дæ бамбарон, уымæн æвзаг сæйрагдæр нæу. 
Ингæ. Ома?. 
Алан. Гъер федтай? Мах иу æвзагыл дзурæм, афтæмæй та 
кæрæдзи мисхал дæр не ’мбарæм. 
И н гæ. Æмæ, дæумæ гæсгæ, цæй мидæг ис йæ аххос? 
Алан. Нæ зонын... Æвæццæгæн, нæ кæрæдзийы нæ хъусæм. 
Алкæмæн дæр нæ йæ хъуыды дард у иннæйы хъуыдыйæ... 
Ингæ. Ома, æз хъуыды кæнын, амынæтæй куыд фервæзон, 
ууыл, дæ сæйрагдæр сагъæс та у, мæн сæрмæ фылдæр æхца райсын. 
Раст дæ бамбæрстон?.. Цы ныхъхъус дæ?.. Æз демæ дзурын, æз! 
А л а н. Рæдийыс. Ды мемæ нæ дзурыс, ды дæхæдæг дæхиимæ 
ныхас кæныс. 
Ингæ (иудзæвгар лæппумæ кæсгæйæ баззайы). Ис ахæм низ: 
«амынæты синдром». Ома, дам, уацайраг иуцасдæр рæстæг амы- 
нæты куы фæвæййы, уæд, уацары йæ чи райста, уыцы адæймаг йæ 
зæрдæмæ цæуын райдайы. 
А л а н . Æдас у. Дæуæн уыцы низæй тас нæу. 
Паузæ. 
Ингæ. Уæртæ лæппу, мæн иу ранмæ фæнды... Къуырма дæ? 
Мæн, зæгьын, иу ранмæ фæнды. 
Алан. Кæдæм? 
И н гæ. Йæ тæккæ номæй дын æй зæгьон? 
Алан. Ацу. 
Ингæ. Кæм ис? 
А л а н. Дæ алыварс къутæртæ. 
И н гæ. Цы?.. Ныр та мын хъуамæ къæппæг мæ иннæ къах дæр 
рацахса, нæ?.. (Кæсы Аланмæ) Æвæдза, цы тугмондаг дæ! Нырма 
мæм ныр бахъардта, мæ дзыппы мын дæгъæл цæмæ ныууагьтай, 
уый. 
Ал а н. Цавæр дæгьæл? 
И н гæ (фæзмы йæ). Цавæр дæгъæл!.. Рæхыс мæ къахмæ цы гуы- 
дырæй æхгæд уыд, уый дæгъæл. (Йæ дзыппæй дæгъæл сисы.) Мæнæ! 
(Дæгъæл Аланмæ баппары). 
А л а н (сонтæй йсе дзыпп асгары æмсе дзы æндæр дæгъæл сисы). 
Уыцы дæгъæл мæнæ ис. 
Ингæ. Гуыдырæн цалдæр дæгъæлы кæй вæййы, уый сывæл- 
лон дæр зоны. 
Алан (дæгъæлтæм кæсы). Уый гæнæн нæй. 
119 

И н гæ. Ей, æз къутæртæм фæцæуын... Ацырдæм ма кæс!.. (Алан 
сисы гуыдыр, афæлвары йæ куы иу дæгъæлæй байгом кæнын, куы ин- 
нсемæй. Æваст райхъуысы Ингæйы хъæрахст. Чысыл рæстæджы 
фæстæ нызг удаистæй æрбазгъоры æмæ йæхи Аланы риумæ нылхъи- 
вы) Уа-а-а-а-ауу!!! 
Алан. Цы кодтай? 
Ингæ. Уæртæ уым... Дынджыр уыры... Сау-сауид... Æртти- 
ваг... Басмыста мæм!.. 
Алан (æнæнхъæлæджы йæ рбахъæбыс кæны). Ма тæрс... Уый 
сæлавыр у. Хабос... Цыдæр къæбæртæ йын авæрын æмæ мыл са- 
хуыр. 
Ингæ. Хабос?.. 
Алан (бахуды). Хабос. 
И н гæ. Дæ Хабос дæр дæхи хуызæн æнæджелбетт!.. Мæ уд мæ 
къæхты бынæй ауад. 
А л а н. Ма тæрс. Æз ам нæ дæн? 
И н гæ (нырма ныр бамбæрста, Аланы хъæбысы кæй ис). Ей, цы 
мыл ныддæвдæг дæ, цы? Суадз мæ! 
Алан. Хатыр... Дæхæдæг мыл æрбаппæрстай дæхи. 
И н гæ. Ай-гьай, дæ алыварс байдзаг кодтай къæппæгæй, згьа- 
рæгæй, алы хъылмайæ!.. Калм-æрдхорд дын нæй, мыййаг? 
А л а н. Нæй. Æз калм нæ уарзын. 
И н гæ. Цæуыннæ, цымæ? 
Алан. Уымæн æмæ уазал у, стæй маргджын. 
И н гæ. Цы?.. Уымæй та цы зæгъинаг дæ? 
А л а н. Калмы тыххæй мæ бафарстай, æмæ дын дзуапп радтон. 
Паузæ. Ингæ сабыргай бацæуы къæдзæхрæбынмæ, дурыл æрбады æмæ цыдæр 
æбæрæг хъуыдыты аиыгьуылы. 
ÆСТÆМ ЭПИЗОД 
Сценæйы рухс аивы. Авансценæйы Ингæйы офис. Дзерæ телефонæй дзуры. 
Дзерæ. Ныртæккæ?.. Нæу ныртæккæ мæ бон куыстæй ацæ- 
уын... Кæд, кæд? Изæры. Фæскуыст... Уагæры мын ахæм ахсджиа- 
гæй цы зæгьинаг дæ?.. Гъемæ хорз, изæры мын æй зæгъдзынæ... 
Цы?.. Нæ дæ ’мбарын, мæ хицауы къам та дæ кæм бахъуыд?.. Хорз, 
хорз, ма мæсты кæн. Компьютеры мæм ис æмæ дын æй уырдыгæй 
сисдзынæн... Изæрмæ. 
Офисмæ ’рбахизы Ингæ. 
И н гæ. Дзерæ, уыцы телефон иуран нал ныууаддзынæ? 
Д з е р æ. Адæммæ сидтæн планеркæмæ. 
И н гæ. Æмæ дæхи стъолыл телефон нæй?.. Æрбамбырд сты? 
Д з е р æ. 0. Залы дæм æнхъæлмæ кæсынц. 
И н гæ. Фондз минуты фæстæ, зæгъ, уыдзынæн. 
Дзерæ дуарæй ахизынмæ куыд хъавы, афтæ къæсæргæрон фæзыны æрыгон 
лæппулæг. 
120 

Л æ п п у. Бар уæм ис? 
Дзерæ. Нæй. Нæ уыныс, кусгæ кæнæм! 
Лæппу. Æз дæр зарынмæ не ’рбацыдтæн... (Ингæмæ.) Ды, 
куыд кæсын, афтæмæй, Ингæ дæ, нæ? 
Дзерæ. Ингæ Борисовнæ! 
Л æ п п у. Гъемæ афтæ дæр фæуæд. Мæ ном Артур. Асиаты Ар- 
тур! (Æрбады). 
И н гæ. Кæд ма исты зонын, уæд дын «сбад» ничи загъта. 
Артур (мæстæлгъæд худт бакæны). Цы бакæнæм, æгьдауджын 
адæм бирæ нал ис. 
Дзерæ. Уæртæ лæппу, нæ фехъуыстай? Кусгæ кæнæм! Æви 
хъахъхъæнджытæм фæдзурон? 
Арту р. Хорз чызг, бавдæл-ма æмæ нæ мæнæ Ингæимæ хиба- 
рæй фæуадз. 
Д з е р æ. Цы дам?! 
А р т у р. Фехъуыстай мæ! 
Ингæ. Байхъус-ма, хæрзконд, мæн демæ загъд кæнынмæ не 
’вдæлы. Кæд дæм исты фарста ис, уæд фæссихор æрбацæудзынæ. 
Ныртæккæ мæ не ’вдæлы... Фæндараст! 
А р т у р (бахуды та). Æмæ, зæгьæм, мæ фарста дæ планеркæйæ 
ахсджиагдæр куы уа, уæд та? 
И н гæ. Зæгьæм, цы? 
Артур. Зæгъæм, æхсынæнты дыууæ къаннæг пачкæйы тых- 
хæй адæймаджы мæрдтæм куыд барвитын хъæуы... Уæууа, цæмæн 
афæлурс дæ? Дон дын авæрон? 
И н гæ. Дзерæ... цу, адæмæн зæгь, æз иучысыл афæстиат уыдзы- 
нæн. (Дзерæ ацсеуы.) Хъусын дæм. 
Артур (Ингæмсе ’ввахсдæр æрбабады). Нæ, Ингæ Борисовнæ, 
уый дæм æз хъусын. 
И н гæ. Æз уыци-уыцитæй нæ хъазын. Цæуыл дзурыс, уый фæ- 
бæлвырддæр кæн, науæд - фæндараст. 
Артур. Хорз... Бæлвырддæр, уæд бæлвырддæр... Цардис æмæ 
уыдис иу мæгуыр зæронд ус... 
И н гæ (йæ ныхас ын айсы). Цыбырдæр. 
Артур (æваст йæ кæнгæ уæздандзинад æрбайсæфы). Цыбыр- 
дæр, и? Алцыдæр талф-тулфæй! Цæугæ-цæуын — хæлоф! Сæпп- 
сæппæй мулк уидзын! Уымæй, дæ къæхты бын кæйдæр кæй ныс- 
сæндыс, уый нымады нæ цæуы! Сæйрагдæр æхца, мулк, къæлæт- 
джын!.. Ау, мæнæ ацы ран, æхсынæнты тыххæй, йæ уд кæмæн си- 
стай, уыцы мæгуыр зæронд усы дæ фыны никуы феныс? Никуы?.. 
Ай-гъайдæр, уымæн æмæ дæуæн дæ фынтæ дæр мулкимæ баст сты!.. 
Ингæ. Лæппу, мæнмæ гæсгæ дын горæты уынгтæ фæхæццæ 
сты. Рынчындон фаллаг уынджы ис. Фæндараст, мæн не ’вдæлы. 
Артур. Нæ, фæлæуу!.. Дæуæй афтæ, æз сæнттæ цæгъдын, и?.. 
Æнхъæл уыдыстут, ничи уæ федта, ома, нæй æвдисæн — нæй про- 
блемæ! Рæдийыс!.. Ай-гъай, алцыдæр уын хорз бантыст. Сусæгæй, 
æнæхицау куыдзау, зæронд усы мард аппæрстат уынгмæ æмæ уæ 
къухтæ асæрфтат. 
121 

И н гæ. Лæппу, иухатт ма дын зæгьын, мæн дзæгьæл дзæнгæ- 
дамæ не ’вдæлы. Ахæм азымæн бындур хъæуы! Фидар бындур! На- 
уæд цъыфкалæгмæ цы æнхъæлмæ кæсы, уый дын, æвæццæгæн, мæн 
амонын нæ хъæуы. 
А рту р (мæстæлгъæд худт та бакæны). Бындур... (Йæ дзыппæй 
сисы диск æд къопп.) Мæнæ дын бындур. 
Ингæ. Уый цы у? 
Артур. Диск!.. Сымах сылгоймаджы мард уынджы куы ап- 
пæрстат, уæд уæ, æвæццæгæн, талф-тулфæй ферох, уæ акомкоммæ 
цы бæстыхай ис, уым видеокамерæтæ кæй лæууы... Цæмæн афæ- 
лурс дæ? 
Ин гæ. Шантаж, и? 
Артур. Нæ. Цæстуынгæ æрмæг дæ фыдракæндæн. 
И н гæ. Цас у дæ дискы аргъ? 
Артур. Гъе уый æндæр хъуыддаг у!.. Зæгьæм, чидæр дын дæ 
мады уд фелвæста, уæд ын, цымæ, цас ныкъкъуырис? 
И н гæ. Дæ мад уыдис? 
Артур. Мæ мад, Ингæ, мæ мад... 
И н гæ. Дæ мады дын ничи амардта... Мæнæ йæм ам баджигул 
кодтой, æмæ фыркатайæ йæ зæрдæйæ бавзæр. Цæй, зæгь дæ дис- 
кæн йæ аргъ, æмæ кæрæдзийæн хæрзбон зæгьæм... Цы мæм кæ- 
сыс?.. Фондзыссæдз мины... Дыууæ фондзыссæдз?.. 
Артур. Æвæдза, калмæй, канд маргхъæстæ кæй у, уый тых- 
хæй нæ уынынц адæм сæ удхæссæг,фæлæ ма, уазал кæй у, уый 
тыххæй дæр. 
И н гæ. Æртæ фондзыссæдз мины. 
А р т у р (æрæджиау). Æвæццæгæн, бафиппайдтаис, алы бон дын 
дæ машинæйы капотыл чидæр дидинджыты баст кæй ныууадзы, уый. 
И н гæ. Уый нæ ныхасмæ ницы бар дары. Зæгь дæ дискы аргъ. 
Артур. Дары, Ингæ, дары. Уымæн æмæ уыцы дидинджытæ 
æз æвæрдтон... Уарзгæ дæ кодтон... Сусæг уарзт... Худæг дæм нæ 
кæсы? 
И н гæ. Цыппар фондзыссæдз мины. 
Артур (æрхæндæгеей). Нæ мæ бамбæрстай. 
Ингæ. Лæппу, мæн базар кæнынмæ не ’вдæлы! Милуаны 
æрдæгæн дын чек рафысдзынæн, æмæ кæрæдзийы нал федтам! 
Артур. Æз мæ мады , хорз чызг, уæй нæ кæнын. 
Ингæ. Уæдæ мæм цы... цæмæ ’рбацыдтæ? 
Артур. Цæмæй дын дæ цæстытæм бакæсон. 
Ингæ. Цы?! 
Арту р. Мæ зæрды дзы фæсмон фенын уыди. Уый мæнæн дæ 
милуантæй зынаргъдæр уыд. Уæвгæ... (Баппары стъолмæ дискы 
къопп.) Айс æй лæвар. Фен уæлдай хатт дæ ми. Чи зоны, искуы 
дæм фæсмон æрцæуа, æмæ... Фæлæ, цыма... Хорзæй баззай! (Фæ- 
цæйцæуы). 
И н гæ. Фæлæуу, дæ хорзæхæй!.. (Паузæ) Дæ мад... кæцы уæл- 
мæрды ныгæд у? 
А р т у р. Дæуæн цы уæлдай у? 
122 

И н гæ. Чи зоны, мын у... Зæгъ мын æй. 
Артур. Фæсмон дæм куы ’рцæуа, уæд æй ссардзынæ 
И н гæ. Йæ ном, йæ мыггаг мын уæддæр зæгъ! 
Артур. Базондзынæ йæ йæ цæстæнгасæй. 
Артур аиæуы. Ингæ йæ фæдыл иудзæвгар кæсгæйæ баззайы. Фæзыны Дзерæ. 
Дзерæ. Ингæ Борисовнæ, адæм æнхъæлмæ кæсынц... Ингæ 
Борисовнæ... Зæгъын, адæм планеркæйы... 
И н гæ (æваст). Дæлдзæх фæуæд адæм дæр, планеркæтæ дæр, 
мæ куыст дæр!.. Дæлдзæх фæут уе ’ппæт дæр! 
Ингæ къæлæтджыныл уæззаугай æрбады æмæ, вазæйы дидинджытæм ным- 
дзаст уæвгæйæ, цавæрдæр æрхæндæг хъуыдыты аныгъуылы. 
Дзерæ (æрæджиау). Адæмæн цы зæгъон, Ингæ? 
И н гæ (усеззаугай сысты). Фæлæуæд... Фæцæуын... Банхъæлмæ 
мæм кæсæд. 
ФАРÆСТÆМ ЭПИЗОД 
Сценæйы рухсыты фæрцы фыццаг архайды бынат ногæй разыны. Сæумæ- 
райсом. Хъæды рæбынæй фæзыны Алан. Лæппу йæ хæцæнгарз лæгæты рæбын 
æрæвæры, йæ къухы цы æрыскъæфты пуцал ис, уыдон адзæбæхтæ кæны, бацæуы 
хæдзаргонды тигъмæ æмæ йын йæ къул бахойы. 
Ингæ. Цы у? 
Алан. Ницы... Сихор у. Рабад. 
И н гæ (рахизы йсе цæстытææууæрдгæ). Цас у рæстæг?.. О, куы 
мæ ферох. Нæ дæм сахат ис, нæ телефон... Диссаг, уыйбæрц никуы 
фæфынæй кодтон... 
А л а н. Сыгъдæг уæлдæф. 
Ингæ. Цы? 
Алан. Зæгъын, сыгъдæг уæлдæфмæ адæймаг хорз фынæй 
кæны. 
Ингæ. Бузныг... Куыд дæм кæсы, бирæ ма фынæй кæндзы- 
нæн дæ сыгъдæг уæлдæфмæ? 
Алан. Нæ зонын... Мæнæй аразгæ нæу... (Æрыскъæфты пуцал 
æм бадаргъ кæны.) Адон дæуæн æртыдтон. 
И н гæ (райсы серыскъæфтсе, ксесы ссем). Ацы лыстæг клубникæ 
кæм ссардтай? 
Ал а н. Уыдон æрыскъæфтæ сты. 
И н гæ. Æрыскъæф та цы у? Хъæддаг клубникæ?.. Дзæбæх тæф 
кæнынц... Мæхи кæм æрæхсон? 
А л а н . Далæ дæлбын цæугæдон. 
И н гæ. Уазал цæугæдон дæхицæн уадз. Мæн хъæуы хъарм душ 
æмæ дæндæгтæ ’хсæн щеткæ. 
Ал а н. Ахæмтæй дын ницы ныфс æвæрын. 
Ингæ. Цымæ цæуыл хъуыды кодтат, мæн бирæгъы скъæфт 
кæнгæйæ?.. Мемæ мын дæндæгтæ ’хсæн пастæ æмæ щеткæ уæддæр 
райстаиккат... Варвæртæ!.. Кæдæм фæцæуыс, кæ? 
123 

А л а н. Дон дын схъарм кæнон. 
И н гæ. Уартæ уыцы мила аджы?.. Дæ салам бирæ!.. (Алан мæ- 
сты каст бакæны Ингæмæ æмæ дурыл сонт бадт æркæны. Паузæ.) 
Афтæ ма бирæ баддзынæ?.. Ей, нæ мæ хъусыс? Æххормаг мын у. 
Ал а н (мæстæймарæгау). Цы дын ацæттæ кæнон? Цай, къофи, 
цъиуы æхсыр, устрицæтæ, валуаз, консоме?.. 
И н гæ. Огъо! Ахæм хæринæгтæ та кæм фехъуыстай?.. Цы гæп- 
пытæ кæныс, цы? Мæсты æз хъуамæ кæнон, ды нæ, фæлæ. Дæ бон 
кæд адæймаджы амынæты райсын нæу, уæд дæ куыдзы бон зон!.. 
Уæвгæ, æмдзæвгæтæ чи фыссы, уымæй цæй абырæг ис. 
Алан (сонтæй). Цы? 
И н гæ. Дæ боныг дын бакастæн дысон, фынæйы размæ... Хорз 
æмдзæвгæтæ сты. «Раминæ, кæсыс мын уæларвæй мæ мимæ. Дæ 
уайдзæф дын хаты мæ уд». Уæларвæй та цæмæ? Стюардессæ у? 
Алан (æваст). Банцай! 
И н гæ. Дæ уарзон у?.. Ныууагьта дæ?.. Ныууагьта, æндæр афтæ 
не схъиуис. 
Алан (æрæджиау). Цæугæ. 
И н гæ. Цы загътай? 
Ал а н. Ацу... Сæрибар дæ... 
Ингæ. Ацу?.. Цымæ цы хуызы, мæ алыварс арф дзыхъ æмæ 
къæппæджытæй дзаг куы у, уæд? 
А л а н. Æз дæ ахæццæ кæндзынæн фæндагмæ. 
И н гæ Æмæ афтæ æваст цы азæрдæхæлар дæ?.. 
А л а н. Мацæмæй мæ фæрс. 
И н г æ (Аланмæ иудзæвгар æдзынæг кæсы). Цы бæллæхы бахаудтæ? 
Алан. Ницы. 
Ингæ Сайыс!.. 
А л а н. Цæмæн дæм афтæ кæсы? 
И н гæ. Уымæн æмæ ды абырæг нæ дæ. 
Алан. Хорз чызг... 
Ингæ. Ингæ. 
Ал а н. Ингæ, æз лæгмар дæн... Адæймаджы басыгътон æд хæ- 
дзар... Цъыбыртты сыгьд!.. Абырæгыл ма-иу сыкъатæ вæййы? 
И н гæ. Адæймагмæ къух сисынæн цыдæр æфсон уыдаид. 
Ал ан . Мауал мæ къах... Арæвдз кæн дæхи, æмæ цæуæм. 
И н гæ (паузæйы фæстæ). Æз никæдæм цæуын. 
Алан. Ома?! 
И н гæ (сонтæй). Ома, ома!.. Цыма дæ чидæр йæхи пайдайæн 
хъазы, афтæ дæм нæ кæсы?.. Мæнмæ гæсгæ, амынæты æз нæ дæн, 
фæлæ ды!.. Цы мæм кæсыс?.. Мæнæ ам, дæ алыварс, къæппæджытæ 
куы æвæрдтай, уæд ыл нæ ахъуыды кодтай, егъаудæр къæппæг дæ- 
хицæн кæй сæвæрдтай, ууыл? Æдылы!.. Цалынмæ ды мæ фарсмæ 
бадыс, уæдмæ афонмæ чидæр мæ сæры аргъæн цы æхца райста мæ 
фыдæй, уый нымайы, дæуыл та худæгæй мæлы. 
А л а н. Уымæн уæвæн нæй. 
И н гæ. Нæй?.. Зæгь-ма, кæд мын дæгьæл мæ дзыппы ды нæ 
124 

нывæрдтай, уæд чи уыди?.. Æз дын æй зæгьон? Ныртæккæ, йæ 
мидбылхудгæ, æхца чи нымайы, уый! Æз лидзыныл фæтагъд код- 
тон, æндæр йæ хин сæххæст уыдаид... Фæлæ иугæр æз нæ алыгь- 
тæн, уæд скусдзæн йæ дыккаг фæнд. Цавæр?.. Мæн чи агуры, уыдо- 
нæн ардæм фæндаг бацамондзæн... Хъуыддаг кæдæм цæуы, уый 
æмбарыс?.. 
Алан (серæджиау, æрхæндæгæй). Æз ыл æууæндын. 
И н гæ. Цымæ цæмæ? 
А л а н . Уымæн æмæ дæу дуне мæн дунейæ хицæн кæны. 
И нгæ. Цæмæй? . 
Ал а н . Æфсарм æмæ æууæнкæй. 
Ингæ. Сæрхъипп! Æз æмæ ды иу дунейы райгуырдыстæм. 
Æрмæст æм алыхуызон цæстæй кæсæм... Дæуæн дæ цардвæндаг 
æдзухдæр уыдзæн æнамонд. Цæмæн? Уымæн æмæ дæ де ’рымысгæ 
’фсарм æмæ ууæнк бабын кæндзысты. Уæвгæ, ныридæгæн дæр сæ 
уацары дæ. (Иудзæвгар дыууæйæ дæр ныхъхъус вæййынц.) Æхца дæ 
афтæ æхсызгон цæмæ хъæуы? 
Алан. Цæмæй паспорт скæнон æмæ ардыгæй мæ сæр феса- 
фон. 
И н гæ. Æмæ ныры уонг æнæ паспорт уыдтæ? 
А л а н . Ныры уонг мæ паспорты мæхи ном, мæхи мыггаг фыст 
уыдис. 
И нгæ. Æмæ куыд цæринаг дæ кæйдæр ном, кæйдæр мыгга- 
гимæ?.. Ахъуыды йыл кодтай?.. Царды ма гъа, фæлæ куы амæлай, 
уæд дæ цыртыл дæр кæйдæр ном уыдзæн фыст, æмбарыс? 
А л а н (æрхæндæгæй). Æмбарын. 
И н гæ. Æмæ?.. (Алан ныхъхъус вæййы.) Цом мемæ, æз дын пас- 
порты фаг ратдзынæн æхца... 
А л а н. Æз мæгуыргур нæ дæн. 
Ингæ. Мæгуыргур абырæгæй фидиссагдæр нæу. Стæй дын 
æхца æфстау дæттын. Куы дæм уа, уæд мын сæ фæстæмæ æрбар- 
витдзынæ... Цы та ныхъхъус дæ?! 
Алан. Хъус-ма, мæнæ чызг!.. 
Ингæ. Ингæ. 
Ал ан . Хъус-ма, Ингæ!.. Дæ хæдзармæ цæуыс, æви нæ? 
Ингæ. Цæуын!.. Цæуын, уымæн æмæ, дæхи загъдау, дæуæн 
дæ дуне æндæр у. Æхгæд сæтæлæджы хъузгау. Нæ дзы мидæмæ ис- 
кæйы уадзыс, нæ дзы дæхæдæг рухсы цъыртт уыныс. 
Алан. Æмæ дæ дуне та? Цæмæй конд у дæ дуне? Мæнгард, 
æлгьаг митæ æмæ хæрамдзинадæй! Цы ис дæ дунейы хорзæй? Сти- 
гъын, марын, мулчы уацар, кæнæ æнæбонæн тыхми кæнын? Дуне 
гъе уый хоныс? Адæймаг мæлы, æххуысмæ дæм сиды, фæлæ ды йæ 
сæрты ахиздзынæ, уымæн æмæ уый дæ дунейæ нæу, ницы пайда 
дын у! Йæ риуы зæрдæйы бæсты дойнаг дур кæмæн æрбынат код- 
та, мæн уыдоны дуне ницæмæн хъæуы, æмбарыс, ни-цæ-мæн!.. Гъер 
- дæ фæндаг раст!.. (Æнæдзургсейæ сысты, йæ хæцсенгарз йсе уæхскыл 
баппары семсе фæцсейцсеуы). 
И нгæ. Ей!.. 
125 

Алан. Цы ма? 
И н гæ. Æмæ мын фæндаг та чи бацамондзæн? Пушкин? 
Алан æнæдзургæйæ Ингæйы разæй фæцæуæг вæййы. 
ДÆСÆМ ЭПИЗОД 
Дыккаг эпизоды бынат. Бусик, катайгæнгæ, дыууæрдæм рацу-бацу кæны. 
Иуæй-иу хатт йæ сахатмæ дæр æркæсы. Бæрæг ыл у, кæмæдæр тынг æхсызгонæй 
кæй æнхъæлмæ кæсы. Райхъуысы машинæйы уынæр. Бусик амбæхсы. Фæзыны 
Дзерæ. Чызджы къухы кейс. Дзерæ йæ алфамбылай ахъахъхъæны, стæй йæ чырæ 
телефонæй кæйдæр номыртæ алхъивы. Бусик йе ’мбæхсæн бынатæй рахизы. 
Б у с и к. Дæ къæдзилыл ничи сбадт? 
Д зерæ. Уауу!.. Мæ уд мын ауайын кодтай!.. Ничи. Куыд мын 
загьтай, афтæ фæндæгтыл фæцоппай кодтон, фæлæ гуырысхойæ 
ницы бафиппайдтон. 
Б у с и к. Æри-ма кейс. 
Дзерæ. Бузныджы охыл мын иу хъæбыс уæд та акодтаис. 
Уайтагьд æхцатæм цы фæдæ? 
Б у с и к. Хъæбыстæн дæр та рæстæг фæуыдзæн... Огъо, дзæбæх 
уæззау у. Сæ фырдиссагæй нын фылдæр ма нывæрæд. 
Д з е р æ. Æмæ дæ цы нæ уырны, иунæг чызг у йæ олигарх фы- 
дæн. 
Б у с и к (кейс гом когны). Фалдæр ахиз... Нæ мæ хъусыс?.. Фал- 
дæр, зæгъын, ахиз! 
Д з е р æ. Цы ’рцыди, фæцæстдзыдæй сын тæрсыс? (Тæргайхуы- 
зæй иуварс æрбады.) Дæу тыххæй мæ цæсгом бахордтон æмæ мын 
бузныджы бæсты... (Æваст йсг мидбынат фестæгау кæны семæ лæп- 
пумæ æдзынæг кæсгæйæ баззайы.) Бусик! 
Б у с и к (кейсимæ архайы). Цы ма? 
Дзерæ. Æрбакæс-ма мын комкоммæ мæ цæстытæм. 
Б у с и к. Цы уыди? 
Д з е р æ. Иу хъуыддаг бафиппайдтон, æмæ уый. 
Бусик. Бæлвырддæр. 
Д з е р æ. Мæ цæстытæм мын иунæг хатт дæр комкоммæ никуы 
бакастæ. 
Б у с и к. Æмæ дæм куы бакæсон, уæд цы уыдзæн? 
Дзерæ. Базонон æй, æцæг сты де ’нкъарæнтæ, уый... Цæ- 
уыннæ мæм кæсыс?..Нæ-æ-æ, æз дæу хъуыдтæн æрмæстдæр куыд 
Ингæйы секретарь, афтæ. Цы мигæнæгу, кæмыты вæййы, цафон... 
Цæй æдылы дæн, цæ! 
Б у с и к. Æдылы ныхæстæ ма кæн. 
Дзерæ. Мæ уавæртæй мын спайда кодта, æмæ, дам, иуварс! 
Б у с и к. Дзерæ, цытæ дзурыс, уый æмбаргæ кæныс?.. О, спай- 
да дын кодтон дæ уавæртæй. Фæлæ цæй охыл, ууыл нæ ахъуыды 
кодтай?.. Цæмæй, кæйдæртау, нæ цард гæвзыкк æмæ æнæбон ма 
уа. Æмбарыс, Дзерæ?! Мæн нæ фæнды ацы дунейы искæмæ хæлæг 
кæнын! Цард Хуыцау иунæг хатт йæдтæмæ нæ ратты æмæ йæ цæ- 
126 

мæй адæмымыггаг фæцæрай, уымæн алы уавæр дæр бæззы... Æз 
ацы бонмæ бирæ фенхъæлмæ кастæн, æмæ, Хуыцауæн табу, æрцы- 
дис! Ныр махæн нæ бон у нæ фидæн нæхи фæндиаг аразын, Дзерæ, 
нæхи фæн-ди-аг, æмбарыс! (Кейсы æхгæнæн стоны. Кæйс фегом 
вæййы. Бусиккæн йсе цсестытæ дзагьырæй аззайынц). 
Д з е р æ. Цы кодтай? 
Бусик. Куыйтæ!.. Фæсайдтой нæ... Æхцаты бæсты гæххæтты 
гæппæлтæ... 
Дзерæ. Куыд?! 
Бусик. Уæртæ чызг.^. Æрбакæс-ма мæм комкоммæ.. Цæсты- 
тæм!.. Цæстытæм кæс!!! (Йсе тсерттыл ын фæхæцы.) Цы фæкодтай 
æхца?! Куыдзы мард дын ныккæндзынæн!.. Цы сæ фæкодтай! 
Дзерæ. Бусик, дæ сæры зонд фæцыд?.. Хъуыды та йыл куыд 
акодтай, Бусик?.. 
Б у с и к (севаст йсе кьухтæ Дзерæйы тæрттæй феуæгьд ксены). 
Хатыр... Хатыр, Дзерæ... Цы кусын, уый мæхæдæг дæр нал æмба- 
рын... Фæлæ ницы кæны... Ницы кæны... Æз дæр сæм арвитдзы- 
нæн мæ хуын. Фыццаг йæ къухы æнгуылдз, стæй, дзуапп куы нæ 
уа, уæд та йæ зæрдæ... (Слæууы йæ риуæмбсерц семæ æбæрæг ранмæ, 
додойгсенгсе). Куыдзы хъæвдынтæ, ахъазæм, кæд уæ уæ иунæг чызг 
нал хъæуы, уæд!.. Додой мын уæ къона! 
Дзерæ (йсе кьахыл ын ныддсевдсег вæййы.) Бусик... Нæ хъæуы, 
Бусик... Зæрдæ мын куы бавæрдтай, туг дзы нæ уыдзæн, зæгьгæ!.. 
Æрсабыр у... Æрсабыр у, Бусик!.. 
Бусик æнæбары æрбады, чызджы йæ хъæбысы æрбакæны, стæй æбæрæг 
ранмæ кæсгæйæ, йæ былтæ æнæбоны зыр-зыр байдайынц. Сценæйы фæйнæ- 
фарсæй фæзынынц дыууæ лæппулæджы ОМОН-ы дарæсы.Бусик, нæлгоймæгты 
ауынгæйæ, фесхъиуæгау кæны, фесты æмæ йæ ронбастмæ куыд февналы, афтæ 
райхъуысы гæрах. Лæппу фыццаг йæ зонгуытыл æрхауы, стæй дæлгоммæ æрфæл- 
дæхы. 
Дзерæ (удаистсей). Буси-и-и-и-и-ик! (Базгъоры йæмсемсе йыл 
ныддæлгом всеййы). 
Ф ы ц ц а г. Дзæгъæлы йæ фехстай. Олигарх нын йæ удыгасæй 
фылдæр бафыстаид. 
Д ы к к а г. Ахæмтæ цас къаддæр цæрой, уыйбæрц хуыздæр. 
Сценæ æваст æрталынг вæййы. 
ИУÆНДÆСÆМ ЭПИЗОД 
Фыццаг эпизоды бынат. Алан йæ хызыны йæ дзаумæттæй цыдæртæ æвæры. 
Фæстагмæ хызын йе ’фцæгготы баппары, стæй фæраст вæййы. Æрлæууы. Йæ 
риуы дзыппæй цы къаннæг тыхтон сисы, уый райхалы. 
Алан. Хабос!.. Хабос, цы фæдæ?.. Мæнæ кæм и, мæнæ! (Йсе 
кьухы цы тыхтон ис, уырдыгсей йын къæбæртæ серкалы.) Ахæр, Ха- 
бос, ахæр... Цæуыннæ ’вналыс?.. Кæдæм цæуынæй мæ фæрсыс, нæ?.. 
Е-е, Хабос, Хабос, кæдæм, уый мæхæдæг куы зонин, бæргæ... Дæ- 
уæн цы у? Ды адæймаг нæ дæ. Дæуæн æнцондæр у цæрын... Хор- 
127 

зæй баззай, Хабос, æмæ мæм ма смæсты у. Æндæр гæнæн мын 
нæй. (Йæ хызын йе ’ккойы баппары æмæ сабыргай фæцæусег вæййы.) 
Ингæ (æваст фæзыны). Гъей! 
Алан (сонтæй). Ингæ?!. Цæмæ ма раздæхтæ? 
И н гæ. Здæхгæ нæ ракодтон. Фæстæмæ ’рбацыдтæн. Се ’хсæн 
цы хицæндзинад ис, уый хатыс? 
Алан (базгъорæгау æм кæны, фæлсе, цыдæр ахъуыдыйы фæстæ, 
цæхгæр æрлæууы æмæ чызгмæ кæсгæйæ баззайы). Нæ... Ды, æвæццæ- 
гæн, адæймаджы ныхас не ’мбарыс. 
И н гæ. Бузныг!.. Мæнæй афтæ дын æхсызгон уыд мæ раздæхт. 
А л а н. Цы мæрддагæн? 
И н гæ. Афтæ мæм фæкаст... Мæ зæрды дын баххуыс ис. 
А л а н. Бузныг, де ’ххуыс хъуаг нæ дæн. 
Ингæ. Дæ!.. Дæ тыхст æмæ уырыд уартæ дæ цæсгомыл кæ- 
рæдзи куы ивынц, уæд дзы кæй сайыс? Дæхи? 
Ал а н. Мæ тыхст æмæ уырыдмæ никæйы ницы хъуыддаг ис... 
Мæхæдæг сын истытæ кæндзынæн. 
И н гæ. Сæрхъæнтæ федтон, фæлæ дзы дæу хуызæныл фыццаг 
хатт æмбæлын. 
А л а н. Гъемæ, уыцы сæрхъæн цалынмæ йæ фæнд нæма аивта, 
уæдмæ сæпп кæн ардыгæй. 
Ингæ. Науæд? 
Алан. Науæд фæстæмæ уартæ уым бастæй баддзынæ. 
И н гæ. Артист куы уаис, уæд дæ театрæй атæриккой. Æвзæр 
хъазыс... Мауал хъулæттæ кæн дæ цæсгом. Нæ дыл фидауы! Цы 
дын зæгъинаг дæн, уымæ хъусгæ уæддæр бакæн. 
А л а н (æваст йæ хызын йæ рагъсей æрисы æмæ мæстæймарæгæу 
дурыл æрбады). Гъа, хъустæ фестадтæн сæрæй къæхтæм! 
И н гæ (бахуды). Цæмæдæр гæсгæ дæ, цас фылдæр зонын, уый- 
бæрц мæ зæрдæмæ тынгæй-тынгдæр цæуыс. 
Алан. Бузныг! Гъе уый зæгьынмæ мæм раздæхтæ? 
Райхъуысы вертолеты уынæр. Уынæр хæстæгæй-хæстæгдæр кæны. 
И н гæ. Уыдон мæн агурынц. 
А л а н. Бамбæрстон æй. 
Ингæ. Стæй дæу дæр. Дæ ном, дæ мыггаг дын зонынц. Де 
ссарынæн та сæ æрмæстддæр рæстæг хъæуы. Хæрзцыбыр рæстæг. 
Уый фæстæ дæ рæстдзинад никæйы уал бахъæудзæн. Æппæтæй фæл- 
мæндæр тæрхон дын уыдзæн цæрæнбонты ахæстоны фæбадын. 
Фæлæ, мæнмæ гæсгæ, хъуыддаг тæрхондоны уонг нæ бахæццæ уы- 
дзæн. Газетты та ныффысдзысты; «Сæрмагонд операцийы рæстæг 
фыдгæнæг мард æрцыд»... Æмбарыс мæ, Алан? 
Ал а н (уæззаугай сысты, йæхордзен йе ккойы баппары, фсецæй- 
цсеуы). Хорзæй баззай. 
И н гæ. Тæппуд!.. Æнæбон!.. Ау, дæ сыгъдæг ном бахъахъхъæ- 
нын дæ куыннæ фæнды?! 
Алан. Фæнды... Фæлæ, дæхи загъдау, байрæджы. 
И н гæ. Нæ байрæджы... Нæ байрæджы, Алан! Æз дын баххуыс 
кæндзынæн! 
128 

А л а н. Цымæ куыдæй? 
И н гæ. Ис мын горæты фатер. Ничи йæ зоны. Суанг мæ ный- 
йарджытæ дæр. Уырдæм уал дæ акæндзынæн. Стæй мæ фыдæн 
æппæт дæр бамбарын кæндзынæн. Кæд цыфæнды гуымиры у, уæд- 
дæр æз йæ иунæг хъæбул дæн. Бамбардзæн мæ. 
А л а н (ыудзæвгар Ингæмæ кæсы). Иу хъуыддаг мæ сæр нæ ахсы. 
Æз де знаг куы дæн, де ’фхæрæг, уæд мыл афтæ тынг цæуыл аудыс? 
Ингæ. Нæ зонын. Ды... ды иннæты хуызæн нæ дæ... Æндæр 
дæ. Цавæр, уый кæронмæ не ’мбарын, фæлæ... Раст цыма а ду- 
нейы дæр нæ райгуырдтæ. 
Алан. Иннæты хуызæн... Æз лæгмар дæн, Ингæ. Æцæг лæг- 
мар цы вæййы, ахæм. 
И н гæ (æрхæндæгæй). Æз дæуæй лæгмардæр дæн, æвæдза... Цы 
мæм кæсыс?.. Ды дæ масты фæдыл систай адæймагмæ дæ къух, æз 
та... Æз та йыл мæ дурзæрдæ фæкодтон... Дыууæ къухыдзаг æхсы- 
нæнты тыххæй!.. Зæронд сылгоймаг... Ахуыргæнæг... Загьтон мæ- 
хицæн, йæ ингæны цур дзы хатыр уæддæр ракурдзынæн. Нæ мын 
бантыст абоны уонг... Ды та - лæгмар, лæгмар... (Лаузæ.) Цæуыс 
мемæ? 
Алан. Нæ цæуын. 
Ингæ. Цæуыннæ? 
Алан. Æз дæ фатеры мæхи куы бамбæхсон, уæд уый фæстæ 
мæхи хъуамæ цы схонон?.. 
И н гæ. Уæд та æз фæцæудзынæн демæ. 
Алан. Кæдæм? 
И н гæ. Ды кæм уай, уырдæм. 
Алан. Æз кæм уон, уым дæуæн бынат нæй. Нæ фæндæгтæ 
алыхуызон сты. Æмбарыс, уыдон никуы баиу уыдзысты, уымæн 
æмæ алырдæмты цæуынц. (Райхъуысы та вертолеты гуыв-гуыв.) 
Аздæх фæстæмæ, Ингæ. Аздæх, нæма байрæджы. 
И н гæ. Æмæ куыд æнхъæл дæ, фæстæмæ куы аздæхон, уæд æз 
мæхицæй мæ удхæссæг нæ фендзынæн? Æви канд дæхи уды къоп- 
па йедтæмæ а дунейы æндæр ницы уыныс? Зæгьыс, нæ фæндæгтæ 
алыхуызон сты. Чи зоны. Фæлæ нæ уыцы фæндæгтæ иу ранмæ 
æркодтой. Сæрсæфæнмæ. Нал ис нæ иуæн дæр фæстæмæ фæндаг. 
Амынæты стæм, æз дæр æмæ ды дæр. 
Алан. Ды дæр? 
И н гæ. О, æз дæр... Ардыгæй куы аздæхтæн, уæд мæ хæдзармæ 
цас хæстæгæй-хæстæгдæр кодтон, уыйбæрц мын цыма мæ къæхтыл 
уæззау здыйы къæрттытæ чындæуыд... Уый фæстæ мæм мæ мид- 
хъæлæс æрбадзырдта; «Кæдæм цæуыс, гормон? Уыцы фæндаг иугæн- 
дзон у, дæу нæу! Раздæх, цалынмæ мулчы цæгъар не сдæ, уæдмæ!..» 
Раздæхтæн. 
Алан (æрхæндæгæй). Сæрсæфæнæй фæстæмæ фæндаг нал 
вæййы, Ингæ. 
И н гæ. Вæййы!.. Æрмæст æй агурын хъæуы... Нæ разы кæныс 
мæ фæндыл, хорз... Дæлдзæх фæуæд уыцы сусæг фатер. Фæлæ афтæ 
ма бадæм. Агурæм! 
9* 
129 

А л а н . Цы? Цы агурæм? 
И н гæ. Нæ зонын, Алан... Нæ зонын, фæлæ афтæ ма бадæм... 
Алан . Дæ цæсгомыл... цæссыгтæ?.. 
Ингæ. Æз дæр адæймаг дæн, Алан... (Вертолеты гуыв-гуыв 
хсестсегæй-хæстæгдсер кæны. Алан сербады Ингæйы фарсмæ семæ йын 
йсе цсессыг йсе армытъæпæнæй асæрфы. Дыууæйæ дсер иудзсевгар æдзсе- 
мсей бадынц. Чысыл рæстæджы фсестæ Ингæ йсе сæр бакьул ксены 
Аланы риуыл. Лæппу чызджы сенсебары æрбахъæбыс кæны. Вертолеты 
гуыв-гуыв хъсердæрсей-хъсердсер кæны, стæй, нысыл рсестæджы фсестæ, 
адард всеййы.) Бæстæ куыд ныссабыр... Æнхъæлдæн, нал нæ агу- 
рынц. 
Ал а н . Чи зоны... Рæстæгмæ. 
Паузæ. 
Ингæ (серæджиау). Алан... 
Алан. Гъы... 
И н гæ. Знон мын райсомæй цы хæринаг дæттынмæ хъавыдтæ, 
уый та цы хуындис? 
Алан. Сир. 
И н гæ. Сир мæ хъæуы. 
А л а н . Сир Хабос бахордта. Кæд дæ фæнды, уæд дын тæрхъу- 
сы дзидзайæ лывзæ сараздзынæн. 
И н гæ. Æмæ зоныс? 
А л а н (бахудсегау ксены). Æз алцыдæр зонын. 
И н гæ. Æз та æппындæр ницæмæ арæхсын. Хæдзары нæм ис 
хæринаггæнæг дæр, æфснайæг дæр, гæрзтæхсæг дæр. 
А л а н. Æз дæ сахуыр кæндзынæн. 
Паузæ. 
Ингæ. Диссаг, æрдз афтæ æнæсыбыртт у, уый фыццаг хатт 
хъусын. 
А л а н. Æнæсыбыртт æрдзмæ дæр ис хъусæн. 
Паузæ. 
И нгæ. Алан... 
Алан. Гъы... 
И н гæ. Мемæ ацæудзынæ? 
Алан. Кæдæм? 
И н гæ. Уæлмæрдмæ. 
Ал а н . Цы дæ ферох уæлмæрды? 
И н гæ. Хатыр мæ ракурын хъæуы иу сылгоймагæй. 
А л а н . Кæм ныгæд ис? 
Ин гæ. Нæ зонын. 
А л а н . Уæд та йæ ном, йæ мыггаг? 
И н гæ. Уыдон дæр нæ зонын. 
Ал а н. Уæдæ йæ куыдæй базондзынæ? 
И н гæ. Йæ цæстæнгасæй... Нæ мæ рох кæны.. Æдзух мæ цæс- 
тыты раз лæууы. Лæууы, цыма мын уайдзæф кæны, афтæ. 
Ал а н . Ссардзыстæм æй. Ныр та уал дын хæринаджы кой бакæ- 
нон. (Сыстынмæ хъавы). 
130 

Ингæ. Нæ, нæ, ма сыст!.. Курын дæ, абадæм афтæ... иучы- 
сыл... Мацы дзур. Æз дæр нæ дзурдзынæн... Æрмæст хъусæм, æрдз 
куыд æнæсыбыртт у, уымæ... Хорз? 
Ал а н. Хорз, Ингæ, хорз... 
Ингæ Аланы риуыл йæ сæр бакъул кæны. Лæппу йæ хъавгæ æрбахъæбысгæ- 
нæгау кæны. Бадынц лæппу æмæ чызг. Хъусынц æрдзы сабырадмæ. Æваст æрдзы 
сабырад фехалы хъæлæс мегафонæй. 
Хъæлæс. Сауаты Алан! Демæ ныхас кæны пъæлицæйы бул- 
къон Уæтæраты Мутарбег!.. Курæг дæ дæн, æнæуæлдай мийæ, дæ 
къухтæ дæ фæскъæбут сæвæр æмæ, мæ хъæлæс кæцæй хъуысы, 
уыцырдæм æрбацу! 
Алан (йæхицæн дзурæгау). Æрхæццæ стæм. 
И н гæ {сонтæй фесты). Уый та куыд?!. Нæ, нæ... Уæдæ ма-иу 
къахдзæф дæр акæн... Æз сын... Æз сын ныртæккæ алцыдæр бамба- 
рын кæндзынæн. 
Алан. Байрæджы, Ингæ... байрæджы. 
И н гæ. Нæ байрæджы!..Нæ байрæджы, Алан... (Хъæлæс кæцоей 
хъуысы, уырдæм). Ей!.. Цы мæрддагæн стут ам?.. Чи уæм арвыста 
хонæг?.. Æз амынæты нæ дæн! Æз ам барвæндонæй дæн! Хъусут 
мæ?.. Бар-вæн-дон-æй!.. Ахъуытты ут ардыгæй! 
Хъæлæс. Æрсабыр у, Ингæ Борисовнæ. Мацæмæй тæрс. Ал- 
цыдæр уыдзæн нывыл. Бацархай, цæмæй йæм дæрддзæфгомау лæу- 
уай. 
И н гæ. Гъей, булкъон дæ, æви цы мæрддаг дæ! Мæ ныхас мын 
нæ хъусыс? Æз ам барвæндонæй дæн æмæ, мæ рæстæг кæимæ æрви- 
тын, уый мæхи хъуыдцаг у! Афардæг ут! 
Алан. Ингæ, æрсабыр у.Уыдонæн бардзырд лæвæрд ис, æмæ 
йæ цыфæндыйæ дæр сæххæст кæндзысты. Ауадз мæ. Дæхи загьдау, 
кæд тæрхондоны мæ рæстдзинад сбæрæг уаид. 
Ингæ. Нæ!.. Мæхи бар сæ уадз!.. Гъей, булкъон! Кæм и мæ 
фыд? Мæн фæнды мæ фыдимæ аныхас кæнын!.. Нæ мæ хъусут? 
Мæн фæнды мæ фыдимæ аныхас кæнын! 
X ъ æ л æ с. Сауаты Алан, дæ къухтæ нæм куыд зыной, афтæ сæ 
уæлиу сис æмæ нæм комкоммæ рацу. Уæлдай ракæ-бакæ дын ницы 
пайда у. Æрдузыл æрхъула кодтам. Фæлидзынвæнд скодтай, зæгъгæ, 
уæд дыл снайперты нæмгуытæ нызгьæлдзысты. 
И н гæ. Алан, кæм и дæ хæцæнгарз? 
А л а н. Цы сфæнд кодтай? 
И н гæ. Иугæр ныхас не ’мбарынц, уæд сын æй æз æндæрхуы- 
зы бамбарын кæндзынæн. Ды дуры фæстæ æрæмбæхс, адоны мæ 
бар уадз... Кæм и дæ хæцæнгарз?! 
Алан. Лæгæты. 
Ингæ лæгæты куыд фæмидæг вæййы, афтæ Алан йæ къухтæ бæрзонд сисы 
æмæ, хъæлæс кæцæй хъуысыд, уыцырдæм сабыргай фæраст вæйы. Цалдæр къах- 
дзæфы куыд ракæны, афтæ райхъуысы гæрах. Алан дзыхълæуд æркæны, йæ мид- 
бынат бадзой-дзой кæны, фыццаг йæ зонгуытыл æрхауы, стæй зæххыл ныддæл- 
гом вæййы. Ингæ гæрахмæ лæгæтæй разгъоры. Аланы фенгæйæ, йæ хæцæнгарз 
йæ къухтæй æрхауы. 
131 

И н гæ. Ала-а-а-а-ан!!! (Базгъоры лсеппумæ, æрбахъæбыссей кæны.) 
Цы бакуыстат?!. Хъæддаг сырдтæ!.. Ала-а-а-ан!!! 
Æрдузы алы фæрстæй иугай-дыгай рахизынц, пъæлицæйы дарæс кæуыл ис, 
ахæм адæм. Пъæлицæйæгтæ дыууæ удгоймагыл æрхъулагонд кæнынц. 
Ал а н. Ныббар мын, Ингæ... Ды ... ды тынг хорз адæймаг дæ. 
Ингæ. 0 исчи!.. Фæдзурут-ма дохтырмæ!.. Ам исчи у дох- 
тыр?.. Исчи уæм, зæгъын, дохтыр у?!. 
Ф ы ц ц а г. Ам дохтыртæ нæй. Ам иууылдæр пъæлицæйæ сты. 
Ингæ йæ хъæбысы æрбакæны Аланы æмæ дард, æбæрæг ранмæ, æрхæндæгæй 
нымдзаст вæййы. Хъуысы зарæг: 
Фырадсергæй мæлæтмæ у мсе дзырд,' 
Æгъдауы лсег мсегуыргурсей ксем хæты, 
Ксем у селгъаг йсе бибитсей рсевдыд, 
Ксем бабын ис рсестаг зсердсе фыдхинты. 
Ксем у тсерхон йсе бындурсей бынсайд, 
Ксем у чызджы кад фидиссаг,селгъыстаг, 
Ксем у тсеппуд хъсебатырыл нымад, 
Ксем у рсестдзинад къулбсерзæй — сердыстау. 
Ксем у рсеудзырд сецсег ныхасыл тых, 
Ксем у серра пехуымпарсей бсерзонддсер, 
Ксем у сехгсед уселтсемсенады дзырд, 
Ксем у фселитой арфсегсенсег зондсен. 
Цсерын нсе фсенды уыцы зсеххыл мсен, 
Фселсе дсеу дсер куыд ныууадзон? Ксемсен? 
Сценæ сабыргай арталынг вæййы. 
Кæрон. 
1 Шекспир. 66-æм сонет. Кокайты Тотрадзы тæлмац. 

ÆЗ ДÆР ДÆ КУЫ УАРЗЫН... 
Дыууæархайдон, цыппарнывон комеди 
АРХАЙДЖЫТÆ: 
Г а б о - хъæуккаг лæг 
Мисурæт - Габойы сыхаг 
И р б е г — Мисурæты лæппу 
3 а р æ - Габойы хæрæфырт 
Д а у х а н - хъæуккаг сылгоймаг 
Никъайы фырт - хъæуккаг нæлгоймаг 
Архайд цæуы нæ рæстæджы Ирыстоны хъæутæй иуы. 
ФЫЦЦАГ ХАЙ 
ФЫЦЦАГ НЫВ 
Хохаг ирон хъæу. Кæрты фæйнæфарс мæгуыргомау дыууæ хæдзары. Кæрты 
астæу æрбахизæны кæрæтты цы алыхуызон быругæндтæ ис, уымæй бæрæг у, ам 
дыууæ хæдзарвæндаджы кæй цæры. Кæрты астæу иумæййаг, йæ хуыз раджы чи 
аивта, ахæм зæронд, хиконд стъол. Стъолы фарсмæ йæхи хуызæн зæронд бан- 
дæттæ. Фыццаг бакастæй, рахизварс цы хæдзар лæууы, уый чысыл æфснайддæр 
зыны. Ам къæсæргæрон, зæронд æрхуы тасы, табурет-бандоныл æвæрдæй, гæрзтæ 
æхсы ацæргæ сылгоймаг. Сылгоймаг йæ фындзы бын цыдæр æбæрæг зарæг кæны. 
Райхъуысы тракторы гуыр-гуыр. Чысыл рæстæджы фæстæ дуары ’рбахизæны 
фæзыны, иу-дыууиссæдз азы кæуыл цæудзæн, ахæм нæлгоймаг. Нæлгоймагыл 
ис, рагæй æхсад чи нæ уыд æмæ мазутæй чи сæрттывта, ахæм комбинзон. 
Нæлгоймаг. Мисурæт, дæ бон хорз! 
М и с у р æ т. Æгас æрцу, Никъайы фырт! Исты хабар? 
Никъайы фырт. Ницы... Дауханы нæ федтай? 
М и с у р æ т. Куынæ. 
Никъайы фырт. Уæдæ почтæйы дæркуы нæ ис... Йæйедтæ 
æлвынинаг сты æмæ... Æмæ йын сæ, зæгъын, куы алвынин... 
М и с у р æ т. Йæ фыстæй зæгьыс, æви? 
Никъайы фырт. О. 
М и с у р æ т. Æнæмæт у, знон ын сæ Габо алвыдта. 
Никъайы фырт (ратыхсæгау ксены). Омæ кæдæм фæтагъд 
кодта?.. Гъер марадз!... Цæй, æз лидзон. 
Мисурæт. Иу арахъ нæм нæ аназдзынæ, Никъайы фырт? 
133 

Никъайы фырт. Нæ нуазын, мæ уæраг риссы. (Фæцæй- 
цæуы, раздæхы, йæ дзыппæй грелкæ сисы.) Мисурæт, цы арахъ мын 
нуазын кодтай, уый-ма мын мæнæ грелкæйы акæн æмæ йæм æз 
фæстæдæр æрбауайдзынæн. 
М и с у р æ т. Хорз, хорз. 
Никъайы фырт ацæуы. 
Галиуварс хæдзары къæсæрæй рахизы, Мисурæты цахъхъæн чи уыдзæн, ахæм 
нæлгоймаг. 
Нæлгоймаг. Дæ райсом хорз, Мисурæт! 
Мисурæт. 0, хорз райсом ма у, уалæ хур арвы астæумæ ссыд. 
Дæ Хуыцауы хатырæй, Габо, дæлгоммæ хуыст фæдæ, цавæр фынæй у? 
Габо. Гъæ, дæ бонæй уай! Æз ма сæумæрайсом уалæ дзуары 
бын дæр уыдтæн. Дæ фæдзæхст дын æххæст кодтон, дæ фæдзæхст, 
мæ хур акæнай. 
М и с у р æ т. Цавæр фæдзæхст? 
Г а б о. Ферох дæ? Знон скъолайæ марды хуызæнæй куы æрба- 
цыдтæ, æгас хъæуы фыццаг къласмæ чи бацæуа, ахæм сывæллон нæм 
нал и, зæгъгæ. Æгуыстæй баззадтæн, зæгъгæ, хъарджытæ куы кодтай. 
М и с у р æ т. Æмæ? 
Габо. Æмæ!.. Бакуывтон дзуармæ. Зæгьын, нæ мæгуыр хъæу 
нын æдзæрæгæй бахиз. 
Мисурæт. Гъе, Габо, æдзух дзуары бынмæ бæргæ цæуыс, 
фæлæ та ницы æмæ мацы. 
Габо (æрæджиау). Мæ царды, Мисурæт, æрмæстдæр иу хъуыд- 
дагæй тæрсын... Куы амæлон æмæ æдзæрæг хъæуы сæр мæ ингæн 
æвæгæсæгæй куы схæмпæл уа... Ау, царды рухс кæм федтай, цы 
зæххы гæппæлыл схъомыл дæ, уыцы фыдыуæзæгыл дæ зæрдæ куыд 
хъуамæ сивай? Ехх, æвæдза, лæгæн йæ райгуырæн къона ныййа- 
рæджы ад куы нæуал кæна, уæд ахæм адæймаг сæфт у. Уымæн нал 
фыдæлты фарн баззайы, нал мыггаджы уидæгтæ... Акæс-ма, Ми- 
сурæт, нæ хъæу бонæй бонмæ раууатмæ цæуы. Æмбарын æй, куыст 
нæй, бинонтæ дарын хъæуы... Ацу, кус кæмфæнды дæр, фæлæ фæс- 
куыст дæ райгуырæн къонамæ здæх, скæн дзы бинонтæ, цот... 
Фыдыуæзæгыл сывæллоны цъæхснаг худт хъуамæ макуы скуынæг 
уа. Фæлæ, мæ хур, иугæр, фыццаг къласмæ чи бацæуа, ахæм сы- 
вæллон хъæубæсты куы нал уа, уæд уый йе сæфт у. 
Мисурæт. Гъе, Габо, Габо, махæй аразгæ нæу уыцы хъуыд- 
даг. Уалæ Къардиуы хъæуы нымадæй фондз сывæллоны йедтæмæ 
куы нал ис, æмæ уыдон куы лæууынц. 
Г а б о. Мах аххос дæр дзы ис. 
М исурæт. Ома? 
Габо. Гъер ды Тепсарыхъомæ куы нæ амой кодтаис, уæд нын 
афонмæ цас цот уаид! Уыдоны цоты цот!... 
М и с у р æ т (бахуды). Тепсарыхъойы размæ дæр ам уыдтæ æмæ 
цы? Дæ дзыхæй хъыпп-сыпп куы никуы схауд. 
Габо. Дзыхæй дæ нæ уарзтон, Мисурæт, дзыхæй. Зæрдæйæ 
дæ уарзтон. Зæрдæ та дзурын нæ зоны, уый æнкъаргæ кæны... Цæй, 
цы ма йыл дзурæм... (Иæ къух ауигъы.) Фæлтау дын мæ дысоны 
фын радзурон. 
134 

М и с у р æ т. Фыдфынты хай ма фæуы? 
Г а б о. Цытæ дзурыс! Цыма дын уалæ нæ хъæуы астæу суадон 
цыхцырæгау куы ныццавид хæрдмæ. Хуры тынтæм ыл арвæрдын 
йæ рæсугьд къæлæт цæхæркалгæ æрæвæрдта. Йæ алыварс дуне сы- 
вæллæттæ кæрæдзийы къухтыл ныххæцыдысты æмæ сæ цъæхснаг 
кæл-кæл хъуысы. Æз сæм, мæ хъæбысы сæ ныккæнон, зæгъгæ, 
фырдиссагæй базгъорынмæ куыд рахъавыдтæн, афтæ мæ сынтæ- 
гæй рахаудтæн æмæ фехъал дæн. (Мисурæт худы.) Гъе, дæуæн ху- 
дæджы хос у, фæлæ æз бонмæ нал бафынæй дæн. 
М и с у р æ т. Цæй, Габо, кæд та уыцы рæстæджытæ дæр æрцæ- 
уиккой. 
Г а б о. Макæмæн æй зæгъ, Мисурæт, фæлæ æз уыцы рæстæг 
фæтагьддæр кодтон. 
М и с у р æ т. Цымæ куыдæй? 
Габо. Цот рауадзыны кары нæм чидæриддæр ис, уыцы нæл- 
гоймæгтæн хос бадардтон! 
М и с у р æ т. Цавæр хос? 
Г а б о. Знон райсом, куыддæр мæ пенси райстон, афтæ горæтмæ 
ныххостон. Фыццагдæр цы афтек уыд, уым фæмидæг дæн. Æрыгон 
чызг-дуканигæсæй дæр нал фефсæрмы дæн. Зæгъын, нæлгоймаг 
тыхджынгæнæн хос уæм нæй? Цал, дам, дæ хъæуы. Æмæ, зæгьын, 
мæйваг. Чызг мæм иудзæвгар кæсгæйæ баззад, стæй мын, мидбыл- 
худгæ, таблеткæты кæри мæ разы æрæвæрдта. Абон сæ сæумæрай- 
сом байуæрстон... Зæгъын, ацы гагатæ дзуары бынæй рахастон, æвда- 
дзы хос сты, æмæ сæ цингæнгæ сæ хъуырты ауагьтой. Далæ ма дзы 
суанг нæ хъæуы хистæр куырм Дзибка дæр æрцагуырдта. 
М исурæт. Мæгуыры сау бонтæ!.. Æмæ сын ницы уыдзæн? 
Габо. Уыдзæн... Тагъд нæм уыйбæрц сывæллæттæ райгуыр- 
дзæн æмæ нæ аст азы фæстæ дыууæуæладзыгон скъола гом кæнын 
бахъæудзæн. 
М и с у р æ т. Мæнæ хæйрæг! Æз ма дис кæнын, райсомæй, зæ- 
гьын, хъæуы уынгты цъиуызмæлæг куыннæ ис. 
Габо. Сывæллон ахсджиагдæр у, Мисурæт, сывæллон! 
М и с у р æ т. Дæ цæсгом бахæр!... Адæмæй хъазыны бæсты исты 
куыстыл куы ныххæцис. Ныр фосы фермæтæ нал и, зæгьгæ, уæд 
афтæ къуыттыйæ бадинаг дæ? 
Габо. О, ды нын фыргуыст фæдæ!.. (Паузæйы фæстæ.) Хъæу 
сæфы... Гъа, фосы дохтыр нал хъæуы, фæлæ ахуыргæнæгæн куыст 
мауал уæд!.. 
Мисурæт.Æзсылгоймагдæн. Хæдзары куыстытæй мæхи ир- 
хæфсдзынæн. Уæдмæ лæппу дæр зындзæн... Марадз-ма, уæртæ дæ 
райсбавæрæн хæдон радав æмæ дын æй ахсон. Æнæуи сыгъдæгуар- 
заг куы дæ, уæд æй цъыфы кæм сызмæстай? 
Габо. Уалæ Сымсийы хисты. 
М и с у р æ т. Мæ хæдзарыл! Уыйбæрц банызтай? 
Г а б о (йæ хæдон рахæссы). Уыйбæрц Текка банызта. Сымситы 
каурæбын ахауд. Зæгъын, исчи йæ куы фена, уæд худинаг кæны. 
Цъыфæйдзæгтæй йæ ме ’ккойы фентъæрдтон. Цалынмæ йæ сæ 
135 

къæсæрмæ хастон, уæдмæ мын мæ мады дыууадæс хатты ралгъыс- 
та... Цæй, мæхæдæг æй ахсдзынæн. 
М и с у р æт. Æри, о!.. Ныфсæрмыгæнаг мын ис. Æфсæрмы куы 
кодтаис, уæд дæхицæн иу бинойнаг æрхастаис æмæ халонау зыбы- 
ты иунæгæй нæ джиуис. 
Габо (хъазгæйæ). Омæ бæргæ агуырдтон, фæлæ дзы дæу хуы- 
зæн сæрæн нал разынд. 
М и с у р æ т. Мæ фæхъхъау фæу! 
Кæрты æрбахизæны фæзыны, Мисурæтæй иу-дæс азы кæстæр чи уыдзæн, 
ахæм сылгоймаг. 
Д а у х а н. Мисурæт, дæ бон хорз! 
М и с у р æ т. Кæй бон у, уый хорзæх, Даухан! 
Габо. Даухан, цыдæр хонæджы каст кæныс! 
Даухан (йæ къухтæ йсе синты сæрыл авæры). Габо, ныр адæ- 
мы хъауджыдæр æз дæуæн цы кодтон, уый-ма мын зæгъ!.. Дæ пен- 
си дын афоныл хæссын? Хæссын! Айразмæ дæм писмо куы æрба- 
цыд дæ хойы чызгæй, уæд дын æй æрбахастон? Æрбахастон! Цал- 
дæр азы дын газеттæ фæхастон? Фæхастон! Уæдæ ма дæ цы гуы- 
бынниз тилы, и? 
Габо. Фæлæуу-ма, Даухан... Мæ сæрæн куы ницы зонын. Уагæ- 
ры мæм цæуыл смæсты дæ? 
Д а у х а н. Ныр хъæубæстæн сегасæн дæр дзуары бынæй æвдадзы 
хос куы байуæрстай, уæд æз кæм фæзылынджын дæн, и^^Æви, иунæг 
сылгоймаг дæн, зæгъгæ, уæд нымады никуы дæн, и? (Йæ кæуын йсе 
былалгъмæ схæццæ.) Æз дæ, Габо, хъæуы фидыцыл куы нымадтон, 
уæд мын мæ мæлæтмæ куыд бæллыс, и?.. 
Габо. Фæлæуу-ма, Даухан!.. Æз дзуарæй ист хос æрмæст нæл- 
гоймæгтæн байуæрстон. Ды та, кæд ма исты зонын, уæд сылгоймаг дæ. 
Даухан. Æмæ сылгоймаг, дæумæ гæсгæ, адæймаг нæу?..Æви 
сылгоймаг рынчын кæнын нæ зоны?.. Уæдæмæ ды сылыстæг ни- 
куы уарзтай æмæ æнæ усæй дæр уымæн баззадтæ! 
Мисурæт. Уæуу, Даухан, уыцы хос нæлгоймаджы хос у, æз 
дæр дзы нæ банызтон. 
Даухан. Ай-гъай дзы нæ банызтай, ды мæнæй дæс азы хис- 
тæр дæ. Мæн зæфцы фыдæй мæлын нæма фæнды. Æз нырма... Мæ 
мадыстæн, ардыгæй иу къахдзæф дæр нæ акæндзынæн, цалынмæ 
мын уыцы хосæй нæ рахæссай, уæдмæ! 
Мисурæт. Ацу, Габо, æмæ йын дзы рахæсс, науæд нæ цæ- 
рын нал ныууаддзæн. 
Габо. Хорз, хорз... (Хæдзармæ бацæуы). 
Даухан. Ацы лæгтæм фидар куы нæ фæлæууай, уæд сæрмæ 
хизынц, куыйтæ!.. Мисурæт, цыдæр зæгьынмæ дын хъавыдтæн æмæ 
мæ æрбайрох... Цы дын зæгьынмæ хъавыдтæн, цы? 
М и с у р æ т. Мæн дзы куы фæрсыс? 
Д а у х а н . О, æрхъуыды йæ кодтон! Уæртæ дæм почтæйы теле- 
граммæ. Æндæрæбон æй райстам дæ лæппуйæ. 
М и с у р æ т. Ард дæ къонайы макуы бацæуа, æмæ мын æй æртæ 
боны дæргъы зæгъæн нæ уыд? 
136 

Д а у х а н. Нæ мæ равдæлд, арахъ уагътон. 
Мисурæт. Омæ телеграммæйы цы фыст ис, уый мын уæд- 
дæр зæгъ. 
Даухан. Искæйы телеграммæтæ кæсын нæ уарзын. 
М и с у р æ т. Цæй, ме ’нæзонгæ дæ, цы? Хъæубæстыл иу æхгæд 
писмо куы никуы сæмбæлын кодтай. 
Д а у х а н. Къонвертты сасым нæ бæззы, уый дæр та мæн аххос 
у? Цæй, хорз... Еду, дам, срочно домой, ищи невесту. 
Мисурæт. Мæ хæдзарыл!.. Æмæ йын талф-тулфæй кæй 
ачындз кæнон... Кæд дзы «вышлю деньги» фыст ис? 
Даухан. Цæстæй нырма хорз дæн, Мисурæт. Ищи вышлю- 
йæ хицæн кæнын мæ бон у. Кæйдæр сыл ыл, æвæццæгæн, æрхæ- 
цыд æмæ дзы йæхи цы фæкæна, уый нал зоны. Ацы лæгты нæ 
зоныс, иу дæр сæ мауал уа! Ацу æмæ дæ телеграммав почтæйæ райс, 
кæд мæныл не ’ууæндыс, уæд. 
М и с у р æ т. Æмæ ма почтæ гом у? 
Д а у х а н. Дæгьæл къæсæрыл, хæцъилы бын. (Мисурæт аиргуы). 
Габо, уыцы хос æлхæнгæ кæныс, нæ мæ ’вдæлы, мæ къамбец заинаг у. 
Габо (хæдзарæй ращеуы). Гъа, мæнæ... Тынг тыхджын хос у 
æмæ мæм лæмбынæг хъус. Иу къæртт райсомæй, иу - изæрæй. 
Бамбæрстай мæ? 
Д а у х а н. Ды хос æри, æндæр ын исты кæндзынæн... Æндæр нæ? 
Габо. Хос у, Даухан, æфсæдынæн нæу. 
Даухан. Лæвар у? 
Г а б о. Уæууа, Даухан, кæд мæ федтай хостæ уæйгæнгæ? 
Даухан. Мæн, Габо, нæлгоймагæй лæвар ницы хъæуы. Ацы 
лæгтæй искæмæй фæхæсджын у, стæй дæм бон дæс хатты йæ цæст 
фæныкъул-фæныкъул байдайдзæн. Удхæсджытæ!.. Арахъ дын æрба- 
хæссон æви зæронд газеттæ? 
Г а б о. Арахъ газетты тыхтæй. 
Д а у х а н. Кæд мæ равдæла, уæд дын æрбадавдзынæн. (Ацсеуы). 
Габо (иунæгæй). Гъе, Даухан, дæуæн уыцы хос цы баххуыс 
кæна, дæ фыдгул дæр æндæр мацы фенæд. 
Райхъуысы тракторы гуыр-гуыр. Чысыл рæстæжы фæстæ кæрты æрбахизæны 
фæзыны Никъайы фырт. 
Никъайы фырт. Габо, Дауханы нæ федтай? 
Г а б о. Мæлæты æхсызгон дæ нæ бахъуыд Даухан! Салам рад- 
тын дæр дæ куы æрбайрох. 
Никъайыофырт. Уæлæ йын, зæгъын, йæ йæд культиваци 
куы бакæнин... Йæ цæхæрадон. 
Габо. Рахиз, иу бануаз æмæ дын æй зæгьдзынæн. 
Никъайы фырт. Нæй мын нуазæн, мæ фындзы дæлгоммæ 
сынкъ æрзад. 
Габо. Фындзæй нуазгæ никуыма федтон. 
Никъайы фырт.Æз арахъмæ дзæбæх куы нæ басмудон, 
уæд мын нæ цæуы... Дауханы, зæгьын, нæ федтай? 
Габо. Уæуу, кæд дæ Дауханы фенын фæнды, уæд газет ра- 
фысс æмæ йæ алы бон дæр уындзынæ. 
137 

Никъайы фырт. Фарон рафыстон. 
Габо. Æмæ? 
Никъайы фырт. Кауы хуынчъы-иу æй атъыста. 
Г а б о. Кæй атъыста? 
Никъайы фырт. Газет... Цæй, æз цæуон, æнæвдæлон дæн. 
(Фсецсеуы, раздæхы, йæ дзыппæй дыууселитруат ботъыла сисы). Цы 
арахъ мын дардтай, уый-ма мын ам ныккæн æмæ йæм æз фæстæ- 
дæр æрбауайдзынæн. 
Габо. Никъайы фырт, кæд нуазыс, уæд рахиз, науæд мæнмæ 
хæдзармæ хæйттæ нæй. 
Никъайы фырт. Бахатыр кæн. (Фсецсеуы). 
Габо (йæ фæстæ). Даухан сæхимæ уыдзæн. Дæ фæндаг ууыл- 
ты акæн. 
Райхъуыст рог машинæйы уынæр. Чысыл рæстæджы фæстæ кæрты æрбахизæ- 
нæй фæзынд æрыгон лæппу. 
Л æ п п у. Цы фæдæ, Габо? 
Габо. Хуыцауы хатырæй, Ирбег нæ дæ? 
Ирбег. Æз дæн, Габо, æз! Цæй, куыд стут?.. Æмæ нана кæм 
ис?.. Нана!.. Нана!.. 
Г а б о. Искæдæм ауад, æвæццæгæн. Цыдæр тыхстхуыз дæ. Исты 
хабар? 
И р б е г. Нæ... Нана мæ хъуыди. 
Габо. Ардæм æй хъæуы, цы скатай дæ? 
Уынгæй райхъуысы машинæйы сигнал. 
И р б е г. Габо, минырдæг дæм нæ уыдзæн?.. Таксийæн мæ хъæ- 
уы... Нана хæдзары куы уыдаид, уæд бæргæ. 
Габо. О, нанайы æхцатæ ракæл-ракæл кæнынц... Уæртæ мæ- 
хицæн мæ фæстаг бонмæ капеччытæ æмбырд кæнын, æмæ дын 
уыдонæй ратдзынæн. 
И р б е г. Бузныг, Габо... Мæ фыццаг мыздæй дын сæ дывæрæй 
бафиддзынæн. (Габо хæцъилы тыхтсей рахæссы æхца, анымайы дзы 
семæ сæ Ирбегмæрадты). Мæ фыццаг мыздæй, Габо!.. Магарычимæ!.. 
(Азгъоры уынгмсе). 
Габо. Гъе-е-е, ныры фæсивæд, цы уын загьдæуа... Тагьд уазæг- 
донмæ дæр такситыл цæуын райдайдзысты. (Фсезыны Ирбег.) Ир- 
бег, мæ къона, куыст ссардтон, зæгьгæ, куы фыстай. 
Ирбег. Ссардтон, Габо, ссардтон! Стæй куыст дæр хуымæ- 
тæджы куыст нæ!.. Хæдзармæ дæр талф-тулфæй уымæн æрхæццæ 
дæн... Габо, бахатыр кæн, фæлæ... Иу ныхас дæм бауæндон? 
Габо. Гъæй кæн! 
И р б е г. Йæд у... Нæ хъæуы ма æнæкуырд чызджытæй чи баззад? 
Габо. Æнæкуырд чызджытæ йа! Цы сæ кæныс, уагæры? Ус- 
гуртæ сын ссардтай, мыййаг, æви пысылмон дин райстай? 
Ирбег. Нæ, Габо... Дæ фарн фынæй, фæлæ дзы къуырийы 
æмгъуыдмæ хъуамæ иуы ракурон. 
Габо. Æгъгъа, уæдæ!.. Æнæуи дæ мадæн чындзæхсæвы кой 
скæнын дæр куы нæ уагътай, уæд ныр цы акарк дæ, и? Æви ды дæр 
хос банызтай? 
138 

И рбег. Цæй хос æмæ цæй æндæр. Уавæртæ, Габо, уавæртæ!.. 
Г а б о. Цавæр уавæртæ? 
И р б е г. Цыбырдзырдæй, цы куыстмæ бацыдтæн, уымæн йæ 
хицау сылгоймаг у. Бизнес-леди! Цалдæр куыстуаты йæм ис æмæ 
сыл не ’ххæссы. Мæ куыст йæ зæрдæмæ фæцыди æмæ мæ йæ зæр- 
ды ис, æз кæм кусын, уыцы офисы хицауæй сæвæрын. Æрмæст 
дзырдæй: къуыримæ, дам, ус ракур. 
Габо. Фæлæуу-ма, цыдæр не ’мбарын. Куыст ус курынмæ цы 
бар дары? 
И р б е г. Æз дæр æй не ’мбæрстон æмæ йæ куы афарстон, уæд 
мын афтæ: «Мæн усджын хицау уымæн хъæуы, цæмæй дзæгьæл 
лекка ма кæна, фæлæ хъуыды кæна æрмæст куыст æмæ йæ бинон- 
тыл. Æнæус хицаумæ сылгоймæгтæ æмхиц вæййынц. Сылгоймаг 
кæм уа, уым та, дæхæдæг æй зоныс, лæг куыстыл уыйбæрц нæ 
хъуыды кæны». 
Габо. Уæллæй, дæ хицау, кæд сылгоймаг у, уæдцæр æнæзонд 
нæу. Кæс-ма, кæйуæнгты ахъуыды кодта!.. Гъæйтт кæн, мæ хур! 
Минæвар чи ацæуа, уый дын - мæхæдæг! Æрмæст дын цот куы 
цæуа, уæд сæ хъæумæ æрвит. Ам сывæллон дефицит у. 
И р б е г. Бузныг, Габо, фæлæ дзы иу къуылымпыдзинад ис. 
Габо. Цыу? 
Ирбег. Кæй?.. Ома, кæмæ баминæвар чындæуа? Чызгимæ 
иуцасдæр куы нæ арауай-бауай кæнай, иу-цалдæр сайæн ныхасы 
йын куы нæ зæгъай, уæд мыл афтæ æваст куы ничи баууæнда. 
Габо. Да-а-а... Уый дæр ахъуыдиаг у... Фæлæуу-ма, фæлæуу. 
Уæлæ горæты газетты хъусынгæнинæгтæ куы вæййы. «Молодой 
человек желает познакомиться»... 
И р б е г. Нæ. Хъусынгæнинаг нæ ратдзынæн. 
Габо. Дæттын æй ницæмæн хъæуы. Уартæ Бибисийæн, макæ- 
мæн æй зæгь, зæгьгæ, дæ хабар ракæндзынæн, æмæ йæ фондз се- 
кундмæ æгас хъæуыл ацъиу-цъиу кæндзæн. 
И р б е г. Бибиси та чи у? 
Габо. Мысосты идæдз Кæлимæт. Уый ма йæм къухтæ æмæ 
къæхтæ куы бафтауа, уæд дæм, мæ мад, мæ фыдыстæн, чызджытæ 
сæхæдæг згъордзысты. Афтæ лæуу, æз ын ныртæккæ дæ хабар ра- 
кæндзынæн æмæ сахаты фæстæ ацы кæрт сылгоймæгтæй айдзаг 
уыдзæн. 
И р б е г. Æцæг, æцæг? 
Габо. Мæ мард фен! Æз ассæстон! 
И р б е г. Бузныг, Габо. (Габо аи/æуы.) Сылгоймаджы зæрдæмæ 
фæцæуынæн йæ рахæцæн цы у? Фыццаг бакаст! Гъемæ уæдæ, Ир- 
бег, дæхимæ иучысыл азылдтытæ кæн, стæй хъуыддаг йæхи амон- 
дзæн... Бæргæ мæ нæ фæнды талф-тулфæй, фæлæ... Куыст сæйраг- 
дæр у. Уæлдайдæр ахæм куыст!.. Бинойнагæн та цыфæнды рæстæг 
дæр ис аивæн. Кæрæдзи нæ бамбæрстам æмæ «ахицæн Бæбæ йæ 
усæй». (Кæрты æрбахизæны цур æрлæууы æрыгон чызг. Чызгæн йæ 
кьухы егьау хызын. Ирбег нызджы ауынгæйæ сагьдауæй аззайы. Æрæ- 
джиау, йæхицæн дзурæгау.) Ыгъы, Габойы Бибиси мæлæты тагьд 
скуыста! Иу уал дзы фæзынд... Мидæмæ, хорз чызг! 
139 

Ч ы з г. Хорз чызгæн хорз лæппу йæ хызын дæр райсы. 
И р б е г. Хатыр!.. (Чызджы хызын райсы.) Мæлæты уæззау у!.. 
Ч ы з г. Гъе уый сисын кæд дæ бон нæу, уæд цæй лæг дæ? 
И р б е г (хъазгæмхасæн). Æвæццæгæн мæм уыциу цыдæй ра- 
цыдтæ, и? Рæстæг дæр мын нæ дæттыс ахъуыдыйæн? Æркæсæм уал 
кæрæдзимæ, аныхæстæ кæнæм... Ома, зæгъын, нæ ныхас кæрæ- 
дзийыл сбаддзæн, не сбæддзæн, уый фенæм, и? Æнæуи дæ бакас- 
тæн ницы у!.. Кæй чызг дæ, кæй? 
Ч ы з г. Мæнæ лæппу, кæд мæ истæмæй афæрсинаг дæ, уæд дæ 
фарстатæ радыгæй дæтт. Стæй, нæлгоймагæн æгæр цымыдис уæвын 
нæ фидауы, уый никуы фехъуыстай? 
И р б е г. Огъо! Уарзын, уарзын хъæддых сылгоймæгты! Хъæд- 
дых сылгоймаджы удыхъæд — æнæнхъæл уавæрты æнæбын суадон. 
Æнæнхъæл хъуыддæгтæй та нæлгоймаджы зæрдæ тайгæ кæны!.. 
Уæдæ кæй чызг дæ, загътай? 
Ч ы з г. Чи та ма фыццаг номæй афæрсы. 
Ирбег. Дæхи дын нæ хъуыды кæнын, чызг, фæлæ дын дæ 
фыды зондзынæн. 
Ч ы з г. Мæ фыды мæхæдæг дæр нæ зонын. Исты фарста ма 
дæм ис? 
И р б е г Нæ дæ ’вдæлы? 
Ч ы з г. Нагъ! 
И р б е г (тæргайхуызæй). Гъемæ афæндараст у! 
Ч ызг. Уæртæ лæппу, ахæм фæндараст дæ фæуыдзæн, ахæм!.. 
Дæуæй афтæ, æз ардæм фæндарасты тыххæй æрбацыдтæн? 
И р б е г. Мæнæ мыл демæ... Уæуу, мæ зæрдæмæ нæ фæцыдтæ, 
гукк! 
Ч ы з г. Мæ зæрдæмæ дæр нæ цæуыс æмæ ныр мæхи æрбамарон? 
Ирбег. Æмæ кæд кæрæдзийы зæрдæмæ нæ цæуæм, уæд дæм 
куыд кæсы? Лæг æмæ усæн бæззæм? 
Ч ы з г. Æгъгъа, уæдæ! Бæрзондæй ма рахау! Кæд дæм мæхи 
къахæй не ’рбацыдтæн, ракур мæ, зæгьгæ! 
И р б е г (чызджы сумкæ кæртмæ æрбахизæны æрæвæры). Хъус- 
ма, хæрзконд, ныртæккæ уартæ кулдуарæй куы нæ федде уай, уæд 
мæ-иу хъаст ма ракæн! 
Ч ы з г. Мæнмæ дæр æрбайхъус, зæбул... хъус!.. Ныртæккæ мын 
мæ сумкæ йæ бынатмæ куы нæ ’рбахæссай, уæд мын сар дæ сæр 
кæны. Æртæмæ дын нымайын... Иу! 
И р б е г (бахудæгау кæны). Дыуу^!.. (Чызджы къухыл ахæцынмæ 
куыд рахъавыд, афтæ йын уый æваст йсе цонг аздыхта æмæ лæппуйы 
кæрты астæу æвæрд стъолыл андæгъта). Мæ-æ-æ къух!.. 
Уыцы рæстæг кæртмæ æрбахизæны фæзынынц Габо æмæ Мисурæт. 
Мисурæт. Мæгуыры сау бонтæ, уæртæ мын мæ лæппуйы 
амардта!.. Суадз æй, кæдæм ын йæ къух сæттыс!.. (Иргъæвы ссе). 
Габо. Зарæ!.. Гъе уый чызг у, чызг!.. Суадз æй, къæрных нæу, 
нæ сыхаг лæппу у! 
Зарæ (Габойы ауыны, суадзы Ирбеджы къух). Габо!... (Хъсебыс 
ын кеены). 
140 

Габо. Зарæ, мæ хæрæфырт!.. Уый цæййас чызг стæ, цæййас!.. 
Фæлæуу, мæ фæрстæ мын сæттыс!... 
М и с у р æ т. Гъер уый цавæр къухæздыхт у? Мæ иунæджы сахъат 
кæнын сымахмæ кæсы? 
Ирбег. Мæ къах куы нæ фæбырыдаид, уæд æй федтаид... 
3арæ (Мисурæтмсе). Бахатыр кæн, Мисурæт, дæ лæппу у, уый 
нæ зыдтон... Мæ зæрдæмæ, дам, нæ цæуыс æмæ, зæгьы, федцæдуар 
у... Æз дын!.. 
М и с у р æ т. Мауал æм бавнал! 
И рбе г ( кæсы нызгмæ). Гъай мæнæ Габоты лæгой куы у... (Сон- 
тсей шдзармæ бацæуы). 
Г а б о. Æвæццæгæн дæ нæ хъæуы чызджытæй искæимæ фæ- 
хæццæ кодта. 
Мисурæт. Омæ йын йæхи бацамыдтаид, æндæр ыл богьы 
гæпп цы бакодта... Фенон æй, уæд та дзы исты асаст. (Хæдзармæ 
бащеуы). 
Габо. Цæй, мæ иунæг хæрæфырт, дзур, цы хабæрттæ ис, куыд 
у мæ хо, дæхи кой дæр мын ракæн. 
3 а р æ. Койагæй нæм уыйбæрц ницы ис. Мæ мад дзæбæх у, 
мæхи дæр мын уыныс. Фæдæн ахуыр æмæ ам сымахмæ кусдзынæн. 
Габо. Фæлæуу, фæлæуу, кæд ма исты зонын, уæд юристыл 
ахуыр кодтай. Махмæ юристы куыст кæм хъæуы? Нал нæм колхоз 
ис, нал куыст. 
3 а р æ. Участковый уæм нæй. 
Габо. Участковый нæм уыди, куыннæ! Уалæ Хъауырбег. Фыр- 
нозтæй йæ игæр фехæлд æмæ ныр дæр ма рынчындоны хуыссы... (Кæсы 
йæм.) Цы, загьтай, цы?.. Милиционерæй нæм кусынмæ хъавыс? 
Зарæ. Цас диссаг у? Горæт юристтæй йедзаг у. Се ’ппæтæн 
куыст нæй. Ам та мын уæддæр дæ фарсмæ æнцондæр уыдзæн. Стæй 
кæд уæдмæ исты уаид. 
Габо. Гъым... Æмæ цы кæны?.. Сылгоймаг участковый нæма 
фехъуыстон... Нæ хъæубæсты тæссагæй ницы ис. Стæй дын дæ къухы 
ахаст дæр федтон... Нæ, фæлæ цы, уый зоныс?.. Рацу-ма мидæмæ æмæ 
дæ æз истæмæйты хорз фенон. Стæй бæстондæр аныхас кæндзыстæм. 
Зарæ. Бузныг. 
Хæдзармæ бацæуынц. Кæртмæ, даргь санчъехтæгæнгæ, æрбахизы Даухан. 
Даухан. Габо!.. Уæ Габо, æддæмæ-ма ракæс! 
Г а б о (рахизы). Цы хабар у, Даухан, бæстæ дæ сæрыл цы систай? 
Д а у х а н ( иудзæвгар æм дзагьырдзæстæй кæсы). Габо! 
Габо. Гъы. 
Д а у х а н. Уæ Габо! 
Габо. Уæуу! 
Даухан. Габола-а-а-а!.. 
Габо. Дæ Хуыцауы хатырæй, ном мыл æвæрыс? 
Даухан. Габо, цы мын бадардтай, цы? 
Г а б о. Дзуары хос. 
Д ауха н . Нæ, Габо, уый дзуары хос нæ уыд. 
Г а б о. Уæдæ цы уыд? 
141 

Д а у х а н . Хъарудæттæг хос!.. Куыддæр æй анызтон, афтæ мæм 
уыйбæрц хъару фæзынд, уыйбæрц!.. 
Габо. Дæхиуыл фæхæц... Бадгæ скæн, дæ хорзæхæй! 
Д а у х а н. Кæрт ныммарзтон, уæддæр мæ хъару нæ сысы. Скъæттæ 
ныххафтон, нæй, мæ хъару фылдæрæй-фылдæр кæны! Сугтæ дыууæ 
зымæджы фаг ныссастон, уæддæр мæ тых нæ сæтгы. Уæртæ Никъайы 
фырты трактор нал куыста æмæ йыл сыфцæй куы ахæцьщтæн, уæд 
йæ тьыр-тьыр ссыди... Фæлæ сæйрагдæр!.. Сæйрагдæр... 
Г а б о. Цы - сæйрагдæр? 
Д а у х а н. Нæ мыл худдзынæ? 
Габо. Цавæр у, Даухан, ахæмæй мæ зоныс? 
Даухан. Уарзын мæм цæуы. 
Габо. Бахатыр кæн, Даухан, мæн не ’вдæлы. 
Даухан. Фæлæуу, цæмæй фæтарстæ!.. Æз, ды цы ахъуыды 
кодтай, уый кой нæ кæнын... Мæн æндæр уарзт хъæуы... Зæххон... 
Хуымæтæг... Бинонтæ, сывæллæттæ... Ехх, хъыгагæн мæ рæстæгацы- 
ди... (Æваст.) Уыцы хосæй дæм нал и? 
Габо. Нал. 
Даухан. Цæй, иунæг хатт-ма мын дзы ратт. Никæмæн æй 
схъæр кæндзынæн. 
Габо. Даухан, уыцы æнкъарæн дæм мæ хосы фæрцы нæ фæ- 
зынд... Уый дæ уды мидæг сылгоймаг райхъал, æмбарыс, сылгой- 
маг... 
Д а у х а н. Ды мæнæн гадза ныхæстæ ма кæн!.. Ау, уал азы куы 
нæ хъал кодта, уæд ыл æваст цы ’рбамбæлд?.. 
Г а б о. Кæд искæуыл дæ цæст æрæвæрдтай? 
Д аухан . Æндæр мацы фен!.. Уæдæмæ, нæлгоимæгтæ, иухуы- 
зон стут... Æнæзæрдæтæ!.. (Фæцсейцæуы. Раздæхы. Йæ ронæй сласы 
арахъы авг.) Гъа, мæнæ дæ магарыч. Хæсджын дæ уæддæр нæ уыдзы- 
нæн... Удхæсджытæ!.. 
Арахъы авг стъолыл æрæвæры, стæй фæцæйцæуы. 
Габо. Фæлæуу!.. Раддзынæн дын хос (йсе дзыппæй сисы таб- 
леткæгонд). Мæнæ. Гъай ноджы карздæр хос у æмæ-иу æй дыууæ 
дихы акæн. 
Даухан (хосрайсы). Цы хуыйны, цы? 
Габо. Айловезин! 
Даухан. Бузныг, Габо! 
Габо. Табуафси. 
Д а у х а н (иудзæвгар алæууыны фсестсе). Габо... 
Габо. Гъы. 
Даухан. Цом-ма мемæ! 
Габо. Кæдæм? 
Д аухан . Дæлæ доны был абадæм. Аныхæстæ кæнæм. 
Габо. Уазæг мæм ис, Даухан. Мæ хæрæфырт. 
Даухан. Цæй, кæд дæ скъæфынмæ нæ хъавын... Ма тæрс, 
къухæй дæм нæ бавналдзынæн. Абаддзыстæм. Мæ арахъæй мын 
фендзынæ. 
Габо (бахуды, æрæджиау). Дæ арахъæй, зæгъыс?.. Гъемæ, цом. 
142 

Д а у х а н. Нæ мæ тæрсыс? 
Габо. Цæмæй дæ хъуамæ тæрсон, зæды хуызæн сылгоймаг... 
Д а у х а н (йæ ныхас ын айсы). Абон Никъайы фырты хæдзармæ 
хуыдтон, зæгьын, иу сыкъа бануаз, æмæ мын кауы сæрты атыф- 
фытт ласта... 
Дзургæ-дзурын быруйæ фæаууон вæййынц. Кæртмæ рахизы Ирбег, лæппуйы 
хæдфæстæ хæдзарæй фæзыны Мисурæт. 
М и с у р æ т. Омæ уый цавæр талф-тулф у? Кæй курыс, цы ку- 
рыс, уый дæр рæстмæ куы нæма зоныс... Цард баиу кæнын, мæ 
лæппу, куырмæхстытæй хъазт нæу, ам сасирæй луарæгау, лæмбы- 
нæг ахъуыды хъæуы. Тæрсын, уый фæстæ фæсмон куы фæкæнай. 
И р б е г. Уæуу, нана, куы дын æй загьтон, ацы хъуыддаджы 
мæнæн сæйрагдæр куыст у, бинойнаг нæ, фæлæ. Мæн штамп хъæуы 
мæ паспорты. Куыннæ мæ ’мбарыс, нана? 
М и с у р æ т. Бæргæ дæ ’мбарын, мæ лæппу, фæлæ искæйы чыз- 
джы дæр ма куы фенамонд кæнæм. 
И р б е г. Цæй, уæд та уыцы исчи мæ зæрдæмæ фæцыди. 
М и с у р æ т. Бæргæ, бæргæ, фæлæ кæй?... Уалæ Бæтæхъойы чызг 
бæргæ дзæбæх у, фæлæ æгæр рог у. 
И р б е г. Куыд рог? Хæргæ нæ кæны? 
М и с у р æ т. Хæргæ та куыннæ кæны. Нæ хъæуы уазæг лæппу 
фæзынæд, æндæр уайтагъд йæ цуры цъил фесты... Дæлæ Мысосты 
чызг хорз бæргæ у, кусаг, фæлæ йæ фындз æгар даргъ у. 
И р б е г. Уæртæ Сымсийы чызг та цы фæци, нана? 
М и с у р æ т. Замирæт?.. Фондз сывæллоны мад у. Уымæй йын 
алчидæр æндæр лæгæй у. Нæ, уый кой мын ма скæн. 
И р б е г. Омæ уæдæ, кæй, нана, кæй? 
Габойы хæдзары дуарæй рахизы Зарæ. Чызгыл - милиционеры дарæс. Ирбег 
æмæ йæм Мисурæт кæсгæйæ баззайынц. 
Зарæ. Бахатыр кæнут, мæ мадыфсымæр цы ’рбаци? Нæ йæ 
федтат?.. Габойæ зæгъын. 
Ир1еУгРæТ}("^К^! 
Зарæ. Цæмæйдæрты йæ афæрсинаг уыдтæн, æмæ ’рбадæл- 
дзæх... Уæ хъæуыхицау та кæм бады? 
М и с у р æ т. Митъушæй зæгьыс? Уалæ та нæ бадæг Мæдинæ- 
имæ арахъ чъырхдзæн, æндæр кæм хъуамæ уа... Ракæс-ма мæм! Мæ 
хæдзар, Сæлимæты чызг нæ дæ? 
3 а р æ. Гъе уый дæн! 
М и с у р æ т. Мæгуыры сау бонтæ! Мæ лæппуйы мын дæ быны 
куы анорстай, уæд дæ мæ фыркатайæ нал базыдтон. 
И р б е г. Уæуу, мæ къах фæбырыд, æндæр... 
Зарæ. Бахатыр кæн, дæ лæппуимæ кæрæдзийы нæ бамбæр- 
стам. 
М и с у р æ т. Цæй, афтæ дæр рауайы... Нæ фæлæ-ма абааут æмæ 
уын æз ардæм истытæ радавон. Уæ дыууæ дæр бæлццон. Æххормаг 
уыдзыстут. 
143 

И р б е г. Уæуу, ницы хъæуы, нана. 
3 а р æ. Мисурæт, дæ лæппуйæн нæ зонын, фæлæ мæнæн фыр- 
стонгæй мæ гæккуыри схауы. Рахæсс, кæд дæм исты ис, уæд. 
М и с у р æ т. Гъемæ уæдæ абадут, æз — ныртæккæ. 
Хæдзармæ бацæуы. Чызг æмæ лæппу иудзæвгар æнæдзургæйæ лæууынц. 
Зарæ (паузæйы фæстæ). Æдзæмæй ма бирæ лæудзыстæм? 
И р б е г. Дзур, чи нæ дæ уадзы. 
3 а р æ. Мæ ном Зарæ хуыйны. 
И р б е г. Тынг æхсызгон мын у. 
Зарæ. Зыны дыл... Дæ ном мын уæддæр зæгъ. 
И р б е г. Цы дзы кæныс? 
Зарæ. Ау, сыхæгтæ уæддæр уыдзыстæм. «Гъей», зæгьгæ, дæм 
куыд дзурдзынæн? 
Ирбег. Бирæ мæм нæ фæдзурдзынæ, райсом цæугæ кæнын. 
3 а р æ. Кæдæм? 
И р б е г. Уый допрос у? 
Зарæ. О. Милиционер дæн, нæ мæ уыныс? 
И р б е г. Кæдæм цæуын, уый ардыгæй нæ зыны, æмбал лейте- 
нант. 
3 а р æ. Æмæ дæ мад та? 
И р б е г. Цы — мæ мад? 
3 а р æ. Иунæгæй йæ уадзыс? 
И р б е г. Хорз чызг!... 
3 а р æ (йæ ныхас ын айсы). Зарæ. 
И р б е г. Зарæ, æгæр хынцфарст нæ дæ? Æз сæрибар бæстæйы 
цæрын æмæ, кæдæм цæуын, кæцæй цæуын, уый мæхи хъуыддаг у. 
Зарæ. Сывæллонæй куыд тæргайгæнаг уыдтæ, стырæй дæр 
афтæ рахастай. 
И р б е г. Сывæллонæй та мæ кæцæй зоныс? 
3 а р æ. Уый ды ницуал хъуыды кæныс, Ирбег, фæлæ мæнæн 
алцыдæр мæ зæрдыл лæууы... Æз алы сæрд дæр ам улæфыдтæн, 
Габотæм... Æрхъуыды мæ кодтай? 
Ирбег. Нæ. 
3 а р æ. Дæ зæрдыл дын æй æрлæууын кæнон? 
И р б е г. Дæ хорзæхæй! 
Зарæ. Дæ галиу хъусы фæлмæныл нос нæй? 
Ирбег. Ис. 
3 а р æ. Мæ куыст у! Кæддæр мын Габо кæйдæр куывдæй дын- 
джыр фæткъуы æрбахаста, ды мын æй аскъæфтай. Æз дæ баййæф- 
тон æмæ дын дæ хъусыл дæндагæй ныххæцыдтæн... 
И р б е г (бахуды). Æз скуыдтон, фæлæ дын фæткъуы нал радтон. 
3 а р æ. Афæдзы фæстæ та куы ’рцыдтæн, уæд мын, æфсæрмы- 
тæгæнгæ, ’рбахастай фæдджийы дзаг сырхфарс фæткъуытæ. Æз дзы 
иу райстон, акъæмс дзы кодтон, æмæ дын — кæлмхæрд. Фехстон 
дыл фæткъуы æмæ дæ фындзы туг акалд. 
1 И р б е г. Æз фæтæргай дæн æмæ дæ нанайыл сардыдтон. 
Дыууæйæ дæр худынц. 
144 

3 а р æ. Æз дын уый фæстæ дæ фæлмæнтæ пысырайæ фæнадтон. 
И р б е г. Æз та дын фырмæстæй дæ русæн апъа кодтон... Хъуыды 
ма йæ кæныс? Уый фæстæ дæ пысыратæ дæ къухтæй куы ’рхаудтой... 
3 а р æ (йæ къух бадаргъ кæны). Фидыд? 
И р б е г (чызджы къух райсы). Фидыд! 
Лæппуйы къух иудзæвгар чызджы къухыл афæстиат вæййы. Паузæ. Зарæ йæ 
къух хъавгæ суæгъд кæны. 
3 а р æ ( æрæджиау). Ирбег. 
Ирбег. Цы? 
3 а р æ. Цом-ма мемæ. 
Ирбег. Кæдæм? 
3 а р æ. Хъæуыхицауы мæ фенын хъæуы. Стæй мын хъæу дæр 
фенын кæн. Ферох мæ уæдæй ардæм. 
И р б е г. Æмæ мæм... Кæмæдæр æнхъæлмæ кæсын æмæ... 
Зарæ. Гъе уый лæджы ныхас у, гъе!.. Цæй, цом, æгæр фæсти- 
ат кæнæм. 
И р б е г. Уæуу, фембæлд мын ис кæимæдæр. 
Зарæ. Ныртæккæ мемæ куы нæ рацæуай, уæд... 
И р б е г. Уæд цы? 
3 а р æ. Ранæмдзынæн та дæ! 
И р б е г {фестъæлфæгау кæны). Гъемæ цом. 
Ацæуынц. Чысыл рæстæджы фæстæ хæдзарæй рацæуы Мисурæт. 
М и с у р æ т. Мæнæ уал халсартæй уæ ахсæнтæ фæсайут, стæй 
уын... Мæ хæдзарыл, цы ’рбаисты, цы? Макуы та мын æй æрнæ- 
мæд!.. (Ксертмæ ’рбахизæны фæзыны Никъайы фырт. Комкоммæ ’рба- 
и/æуы æмæ кæрты астæу бандоныл йæ «тъæпп» фæцæуы.) Никъайы 
фырт, исты кодтай, куы ныффæлурс дæ? 
Никъайы фырт. Баййæфтон сæ! 
М и с у р æ т. Кæй баййæфтай? 
Н и къай ы фырт. Габо æмæ Дауханы! 
М и с у рæт (адæргæй бандоныл æрбады). Мæгуыры сау бонтæ!.. 
Кæм сæ баййæфтай?! 
Никъайы фырт. Далæ доны был! Хæрис бæласы бын. 
М и с у р æ т. Æмæ цы кусынц бæласы бын? 
Никъайы фырт. Цы хъуамæ кусой?.. Бадынц! 
М и с у р æ т. Æндæр ницы? 
Никъайы фырт.Æмæуый ницыу?.. Бадынцæмæ ныхæстæ 
кæнынц! 
М и с у р æ т. Пуй, мæ фыдбылызтæ дæ хай, кæд мæ цы фæтæр- 
сын кодтай!.. Габо мемæ дæр фæныхæстæ кæны, æмæ уым дисса- 
гæй цы ис? 
Никъайы фырт. Мæнæ йæ фенон, мæнæ, стæй мæм-иу 
фæкæсæд! 
М и с у р æ т. Дæ зæрды йын цы ис? 
Никъайы фырт. Бацæудзынæн æм комкоммæ æмæ йын 
мæнæ афтæ йæ æдзæсгом цæстытæм ныккæсдзынæн. (Йæ цæстытæ 
фæхъоппæг кæны). 
ю* 
145 

Мисурæт. Цæй, æрсабыр у. Мæнæ иу арахъ дæр аназ. Габо 
сылгоймæгтæм æмхиц куы уыдаид, уæд абон æнæ усæй нæ бадид. 
Æвæццæгæн ын рецепт фыста. 
Никъайы фырт. Цавæр рецепт? 
М и с у р æ т. Дохтыр нæу? 
Никъайы фырт. Габо фосы дохтыр у! 
М и с у р æ т. Æмæ цы? 
Никъайы фырт. Куыд цы?! Даухан ын фос у? 
Кæрты æрбахизæны фæзыны Габо. 
Габо. О-о-о, гьай нæм уазæг куы ис! Никъайы фырт, кæд 
Дауханы агурыс, уæд хæдзармæ фæцæуы. (Никъайы фырт æнæдзур- 
гæйæ сысты, бацауы комкоммæ Габомæ æмæ йсем дзагьырдзæстæй 
ныккæсы.) Джихнизæй фæрынчын дæ? 
Никъайы фырт. Уый дын джихнизæмæ йæд!.. ( Сонтзылд 
фæкæны æмæ уайтæккæ фæиргуæг вæййы). 
Габо. Ацы лæгыл цы ’рбамбæлд, пыхс йæ сæрыл куы ахаста! 
М и с у р æ т. Мæнæ-ма мæ фарсмæ ’рбад, уæртæ лæг. 
Габо. Бузныг, Даухан мæ цъæх хъæдындзтæй хорз федта. 
М и с у р æ т. Мæн дæр уый фæдыл ис демæ аныхасаг. 
Г а б о. Цæй фæдыл? Хъæдындзты? 
М и с у р æ т. Хъæдындз нæ дæ сæрæй къæхтæм, хъæдындз! Уыцы 
лæджы цы сæрра кодтай, уый-ма зæгь! 
Г а б о. Кæцы лæджы? 
Мисурæт. Мæнæ пыхс йæ сæрыл чи ахаста, уый!.. Дауха- 
нимæ уæм иумæййагæй цы ис? 
Габо. Ау, хъæуггæгтæ не стæм? Иунæг сылгоймаг. Фæкæсинаг. 
М и с у р æ т. Æмæ йæм ды дæр æркастæ, нæ? 
Г а б о. Цыдæр дæлгоммæ ныхæстæ кæныс, Мисурæт, æмæ дæ 
дзæбæх не ’мбарын. 
Мисурæт. О, дæхи ницызонæг скæн!.. Æрыгонæй куы нæ 
кастæ сылгоймæгтæм, уæд ныр æрра сдæ? Исчи дæр ма сылгойма- 
гæн нæлгоймаджы хос дары? 
Габо. Цæй нæлгоймаджы хос, уартæ йын мелы къæрттытæ 
радтон хосы æфсон... Фæлæуу, фæлæуу, æмæ дæуæн та цы уæлдай 
у? (Худы). Æви мæм дæ зæрдæ фехсайдта, и? 
Мисурæт.О, зæрондæй мæ сæрра кæн!.. Уартæ мæгуыр лæг 
йæхицæн бынат нал ары. Никъайы фыртæй зæгъын. 
Габо. Гъемæ кæд Никъайы фырт фæтæрсид æмæ Дауханæн, 
æппынфæстаг, йæ зæгъинæгтæ зæгъид! (Худы.) Дæуæн йæ рæстæ- 
джы мæ зæгъинæгтæ зæгьын куы нæ сфæрæзтон, уæд ма дын Дау- 
ханмæ уæндын. 
М и с у р æ т. Цымæ дæ митæ кæд ныууаддзынæ, зæронд хулиган! 
Габо (æрæджиау). Мисурæт... 
М и с у р æ т. Цы ма? 
Г а б о. Цы, уый зоныс? 
М и с у р æ т. Зæгъ мын æй æмæ йæ базонон. 
, Г а б о. Цом-ма иубон æмæ уалæ сидзæрты хæдзарæй нæхицæн 
иу-фондз сывæллоны æркæнæм. 
М и с у р æ т. Нæхицæн цы хоныс? 

Га б о. Æз æмæ дæуæн. 
Мисурæт. О, зæрондæй мæ хъазинаг сараз! 
Габ о. Цæмæн хъазинаг? Схъомыл сæ кæндзыстæм иумæ. Кæд 
сæ исчи ам, хъæуы баззаид... Уыныс, дæ фырт дæр ам нал лæууы... 
Чи нæ баныгæндзæн? 
М исурæт (паузæйы фæстæ). Æгæр нын нæ байрæджы? 
Г а б о. Сывæллон схъомыл кæнынæн та афонтæ цæмæн хъæуы? 
Мисурæт. Хъæуы, Габо, хъæуы. Мах мыггагмæ кæм цæр- 
дзыстæм? Уыцы мæгуыртæ дыккаг хатт сидзæртæй куы базза- 
йой, уæд ныл сæ фыдæхæй нæ ингæны къæйтæ фæрскгай нæ 
хаудзысты? 
Габо. Мыггагмæ нæ цæрдзыстæм, уымæй раст дæ. Фæлæ сын 
нæ фæстæ фыдыуæзæг уæддæр ныууаддзыстæм. Кæд æй бауарзик- 
кой. Цæхгæр нагь мын ма зæгь. Ахъуыды кæн. Æз банхъæлмæ кæс- 
дзынæн. 
Мисурæт. Хорз, Габо... Ахъуыды кæндзынæн. 
Габо. Цæй, уæдæ, æз мæ хæрæфыртмæ бакæсон. (Хæдзармæ 
бацæуы, фæлæ уайтагъд фæстæмæ фездæхы.) Дæ Хуыцауы хатырæй 
цы ’рбаци? 
Мисурæт. Цæмæй йын фæтарстæ? Мæнæ гыццыл раздæр, 
ам, лæппуимæ ныхæстæ кодтой. 
Г а б о. Ирбегимæ?! 
М и с у р æ т. Мæ хæдзар, фырдиссагæй дæ цæстытæ куы раха- 
уынц сæ къуырфытæй! Кæд ыл залиаг калм нæ амбæлд! 
Габо. Залиаг калмæн нæ зонын, фæлæ та дын æй искуы куы 
æрдæрæн кæна, уымæй нæ тæрсыс? Сабитæй дæр хылгæнаг уыдысты. 
М исурæт. Цæй, кæд ныр кæрæдзийы бамбариккой... Тæху- 
ды, гъай ма мын исты амонд куы ссарид. Цыдæр диссаджы куыс- 
тæй йын зæрдæ бæргæ бавæрдтой, фæлæ, дам, ус ракур. 
Габо. Æмæ иын ам кæй курыс? Дауханы? 
М исурæт. Йæ фæхъхъау фæуы, кæд дзы дæ ныхтæ цы ныс- 
сагьтай! 
Габо. Уæуу, Ирбег мын исчи нæу! Мæхи хъæбулы хуызæн æй 
уарзын, фæлæ йæ талф-тулф хъуыддæгтæ мæ зæрдæмæ нæ цæуынц. 
Бинонты хъуыддагмæ æгæр уæлæнгай акаст. Къуыримæ, дам, хъуамæ 
ус ракурон! 
М и с у р æ т. Бæргæ, Хуыцауы дзыхæй куы рацæуид. 
Кæртмæ ’рбахизæны лæф-лæфгæнгæ фæзыны Никъайы фырт. 
Никъайы фырт. Габо, уыцы милиционер дын исты ба- 
вæййы? 
Габо. Мæ хæрæфырт. Æмæ цы кæны? 
Никъайы фырт. Цы кæны!.. Хъæуыхицауы нæмы! Иргъæ- 
вæг æй иргъæвын нал фæразы! 
Мисурæт. Мæ хæдзар куыд уыд!.. Мауал лæуу, Габо. Исты 
фыдбылыз сараздзæн! 
Æртæйæ дæр кæртæй фæдисы уад фæкæнынц. 
Сценæ æрталынг вæййы. 
147 

ДЫККАГ НЫВ 
Фыццаг нывы бынат. Сæумæрайсом. Кæрты Габо, Мисурæт æмæ Ирбег. 
Ирбег. Ссардтам хъæуыхицау Митъушы... Уæлæ Фаризæт- 
тæм бадтис... Чысыл къуымæлдзæф... Рахызтис нæм кæртмæ... Ома, 
чи стут, цы стут. Нæ йæ зонут, схъæл ныхасгæнаг у. Зарæ йæм йæ 
къух радта базонгæйы охыл. Митъуш бавдæлд æмæ йын йæ ар- 
мытьæпæн ахъыдзы кодта. Рагæй дæр сылгоймæгтæм æмхиц у... 
Габойы хæдзарæй рацæуы Зарæ. Ирбег фæхъус вæййы. Æртæйæ дæр сæхи 
ницыуынæг акæнынц. Зарæ йæ мидбыл бахуды, стæй йæ къухы цы ногæхсад 
хисæрфæн рахаста, уый ауындзæнгондыл æрцауындзы. Бацæуы хæдзармæ. 
М и с у р æт. Æмæ, æмæ?.. 
И р б е г. Зæгьын, Митъуш бавдæлд æмæ Зарæйы армытъæпæн 
ахъыдзы кодта. Уалынмæ кæсын, Митъуш уæлдæфы стахтис æмæ 
Фаризæты къæсæртыл йæ тьæпп фæцыд. Бæстæ хъæр, хъæлæба ссис. 
Фаризæт æлгъиты, Зарæ сылгоймагмæ куыд разылд, афтæ уый 
цæстыфæныкъуылдмæ æнгуз бæласы цъуппмæ сгæпп ласта. Къа- 
буз уæззау сылгоймаджы нæ бафæрæзта, æрсасти æмæ Фаризæтæн 
Митъушы фарсмæ йæ тъæпп фæцыд... 
Габойы хæдзарæй ногæй рацæуы Зарæ. Ирбег та фæхъус вæййы. 
Зарæ (хæстæг сæм бацсеуы, Ирбегæн). Æмæ, æмæ?.. 
Ирбег. Цы, æмæ? 
3 а р æ. Мæ фыдгой кодтай? 
И р б е г. Æндæр мæ мæт дæр нæй. 
Зарæ. Æндæр уæ мæт дæр кæй нæй, уымæн у уæ хъæу ахæм 
уавæры. Акæсут-ма, уæ быдыртæ амброзийы бын фесты, уыгæр- 
дæнты астæумæ хæмпæлгæрдæг, уæ суардæттæй цъымарадон рауад, 
уæ уынгтæ фаджысы бын фесты. Адæм кусыны бæсты арахъдзуан 
лекка кæнынц. Ау, иу сæрæн нал ис ацы хъæуы, цæмæй уæ æрбам- 
бырд кæна æмæ уæ хъæуы цард йæ гаччы сбада? 
Г а б о (арф ныуулæфы). Гъе, мæ хæрæфырт! Махæй аразгæ исты 
куы уаид, уæд бæргæ. 
3 а р æ. Уæдæ кæмæй аразгæ у? Уартæ уæ расыггæнаг æмæ сыл- 
ваз хъæуыхицауæй? Гъа, сымах ацæргæ стут, фæлæ уæ фæсивæд та 
цы кусы? 
Мисурæт. Æмæ ма нæм цæй фæсивæд ис? Иууылдæр го- 
рæтмæ ныххæррæтт ластой хуыздæр цардагур. 
Зарæ. Ау, ничиуал дзы баззад? Мæнæ Ирбег. Иннæтæ. 
И р б е г. Æз дæр ам нæ вæййын. Горæты кусын. 
Зарæ. Цæмæй? 
И р б е г. Топ-менеджерæй. Офисы. 
3 а р æ. Иу офис дæр нæ, æмæ иу менеджер дæр. 
Ирбег. Ома?! 
Зарæ. Абон мæн фæнды хъæуы цæрджыты æрæмбырд кæ- 
нын. Хъуамæ иу хатдзæгмæ ’рцæуæм. Ирбег, ды мæм фæкæсдзынæ. 
Адæмыл азилын хъæудзæн. 
Ирбег. Гъо, гъер ме ’ппæт хъуыддæгтæ ныууаддзынæн æмæ 
хъæргæнæг зилдзынæн сыхæй-сыхмæ. Æз мæ куыстæй куы фæха- 
148 

уои, уæд мын уый дæ быдыртæ æмæ уыгæрдæнтæй зынаргьдæр 
слæудзæн. 
Зарæ. Справкæ дын ратдзынæн. 
И р б е г. Цавæр справкæ? 
3 а р æ. Подписка о невыезде. 
Ирбег. Æз ницы фыдракæнд сарæзтон, цæмæй мын ахæм 
справкæтæ дæттай. 
Зарæ. Сараздзынæ. Протокол дæр ма дыл скæндзынæн. 
Мисурæт. Мæ хæдзар куыд уыд! Сулæфын дæр нæ мауал 
суадз. 
Зарæ. Уый фæстæ мын бузныг дæр ма зæгьдзыстут. 
Г а б о. Уæллæй, мæ хæрæфырт, дæ хъуыды мæ зæрдæмæ цæуы! 
Фæлæ зын хъуыддаг у. Дæ ныфс хæссыс? 
Зарæ. Хæссын! 
Габо. Гъе уый чызг у, гъе! Арт! Æз демæ разы дæн! 
Мисурæт. Марадз, ды дæр ма йын йæ артыл цæхæртæ ба- 
кал!.. Зарæ, мæ къона, цы кæныс, уый дæхи хъуыддаг у, фæлæ мæ 
фырты не ’вдæлы. Фондз азы уымæн нæ фæахуыр кодта æмæ ам 
хъæуы уынгты фаджыс сыгьдæг кæна. 
И р бе г. Æмæ йæ ’мбары? 
Зарæ. Æз мæ ныхас загътон. Цалынмæ хъæу йæ къахыл не 
слæууа, уæдмæ иу горæт дæр нæ. Цом, Габо, уартæ фаллаг сыхыл 
азилæм. Ирбег, къуыбыры сых — де ’вджид. 
Габо. Цом, мæ къона, цом. 
Габо æмæ Зарæ ацæуынц. 
М и с у р æ т. Гъер гъай тыхгæнæг нæу! 
И р б е г. Лидзын хъæуы горæтмæ, цалынмæ мæ ацы лæгой ахæ- 
стоны нæ бакодта, уæдмæ. 
М исурæт. Гъе, мæ лæппу, лидзынæй дзы цыма ницуал рау- 
айдзæн? Гъай, кæмæй алидзай, ахæмы каст нæ кæны! 
И р б е г. Уæдæ куыд? 
М и с у р æ т. Куыд, куыд?.. Тыхгæнæгæн йæхи мадзалæй хъæуы 
архайын. 
И р б е г. О, гьер ма мын мæ мæгуыр сджытæ дæр нæ ныммур 
кодта. 
Мисурæт.Æз дын хъæбысæй рахæц нæ зæгьын... Ам иучы- 
сыл хиндзинад равдисын хъæуы. 
Ирбег. О, милиционеры дын асайдзынæ, куыннæ! 
М и с у р æ т. Уæд та йæ бауарзис? 
Ирбег. Цы?! Кæй?! 
Мисурæт. Зарæйы. 
И рбег. Цы дын кодтон, нана, дæ зæрдæ мын хуыздæр ницы 
зæгъы? Æз фæлтау... Фæлтау уартæ Дауханы ракурдзынæн. 
Мисурæт.Æз дын, ракур æй, зæгьгæ, куы нæ зæгьын... Хинæй 
архай, хинæй. Цыма йæ тынг бауарзтай, афтæ дæхи йæ цуры дар. Иу- 
цалдæр къæбæлдзыг ныхасы йын акæн, исты дидинджытæ йын балæ- 
вар кæн, æмæ дæ куы сфæлмæца, уæд дæ йæхæдæг æрвитдзæн. 
И р б е г. Æмæ мæ уæд та æцæгдæр бауарзта? 
149 

Мисурæт. Ма тæрс, уый ныртæккæ уарзынмæ не ’вдæлы... 
Архай, мæ лæппу, æндæр гæнæн дзы нал ис. (Хæдзармæ бацæуы). 
И р б е г. Гъер марадз... Гал дæ, хъуг дæ, уæдцæр, дам, ныззай!.. 
Амæн уарзын дæ зæгь æмæ дæ уæнтæсаст фæкæна... Фæлæ, чи зоны, 
нана дæр раст у... Уæд та бафæлварин?.. Æмæ ацы лæгойæн цы хъу- 
амæ зæгьон, цæмæй йæ зæрдæ бакъæбæлдзыг уа?.. (Кæрты æрбахи- 
зæны фæзыны Даухан, Ирбег æй нæ уыны ) Мæ зæрдæйы æнкъарæнтæ 
дын гом кæнын, æмæ мæ кæд къабазгай дихтæ кæныс, уæддæр цæтгæ 
дæн! (Сонт зыяд фæкæны Дауханы рдæм). Уарзгæ дæ кæнын, Зар... 
Д а у х а н. Ирбег куы дæ! Байрай! 
Ирбег (æнæбары). Салам. 
Д аухан . Габо мæ хъуыди. Ам нæй, цымæ? 
Ирбег. Нæй. 
Д а у х а н. Æмæ кæм лекка кæны? Зæронд лæг дæ æмæ дæ хæ- 
дзары бад. 
Ирбег. Нæ зонын. Банхъæлмæ йæм кæс. Мæн не ’вдæлы, 
къуыбыры сыхыл азилон хъæргæнæг. 
Д а у х а н. Хъæргæнæг зæгьыс? Æмæ исчи амард? 
Ирбег. О. 
Даухан. Чи? 
И р б е г. Мæнæ мæнæн мæ быныхъæр айхъуыст. (Ацсеуы). 
Даухан. Мæгуырæг. Æнхъæлдæн, фырахуырæй йæ сæр цы- 
дæр кодта... Габо, ам дæ, цы? Æддæмæ-ма ракæс! (Кæрты æрбахи- 
зæны фæзыны Никьайы фырт). Габо, къуырма бауай!.. 
Никъайы фырт.Гъым... 
Даухан. Дæддæй, дæ уд макуы ауайæд, фæтæрсын мæ код- 
тай!.. Цæй, цы?.. (Никъайы фырт ницы дзуры.) Сфæраз æй! 
Никъайы фырт. Трактор дзæгъæл лæуд кæны æмæ дын, 
зæгъын, дæ йæд куы айæд кодтаин... Дæ цæхæрадон. 
Даухан. Дæ хорзæхæй, Никъайы фырт, ацы хъæуы дын мæ 
цæхæрадонæй дарддæр ницуал куыст ис? Мæ зæхх мын дæ тракто- 
рæй ныссæстай. Дур фестад! 
Никъайы фырт. Æмæ та дын æй ахуым кæндзынæн. 
Даухан. Нал æй хъæуы хуым кæнын, гукк! 
Никъайы фырт. Уæд та дын æй белæй акъахон. 
Д аухан. Никъайы фырт, мæнæй дæ цы хъæуы, уый-ма мын 
комкоммæ зæгъ. 
Никъайы фырт (паузæйыфæстæ).Хорз... Гъемæхорз... (Йæ 
дзыппæй сехца сисы æмæ сæ Дауханмæ бадаргъ кæны). 
Д а у х а н. Уыдон та дын цы сты? 
Никъайы фырт. Æхца. 
Даухан. Æхца?.. Хæсджын мæ уыдтæ? Куы нал æй хъуыды 
кæнын. 
Никъайы фырт. Уыдон йæды æхца сты... Мæ зæрды га- 
зеттæ ис рафыссын. 
Даухан. Æмæ почтæмæ фæндаг нал зоныс? Стæй кæдæй 
нырмæ сгазеткæсæг дæ? 
Никъайы фырт. Ныр кæсдзынæн... Æрмæст мын-иу сæ 
кауы хуынчъы мауал тъысс. Мæхимæ-иу мын сæ дæтт. 
150 

Д а у х а н. Цавæр газет дын рафыссон? 
Н и къай ы ф ы рт. Йæд... Алыбон чи цæуы, ахæм. 
Д а у х а н (æхцамсе æркæсы). Адон æгæр бирæ сты. 
Никъайы фырт. Иннæтæй-иу дæхицæн йæд балхæн... 
Къафеттæ... Цæй, кæд дæ нал хъæуын, уæд цæуон, цыдæр сходкæ, 
дам, ис клубы кæрты. (Фæцæйцсеуы). 
Даухан. Никъайы фырт! 
Никъайы фырт. Гъы. 
Даухан. Гыццылæй нырмæ дæ Никъайы фыртæй зонын... 
Ном дын нæй? 
Никъайы фырт. Ис. Паспорты Андухъапар фыст дæн. 
Даухан. Андухъапар... Диссаджы ном... Амæй фæстæмæ дæ 
афтæ хондзынæн... (Æваст.) Ам ма дæ? (Никъайы фырт тагъдгомау 
ацæуы, Даухан йсе фсестæ ксесы, æнæбары Никъайы фырты æхцатæ 
йæ риумæ нылхъивы, фестъæлфæгау кæны æмсе сæ йсе роны атъыссы. 
Æрбады. Æрæджиау.) Гъер схъал стæм, æндæр Никъайы фырт дæр 
цы кæны? (Цыма йсехи ныхасæй фефсæрмы, уыййау.) Брр!.. Нæлгой- 
магыл æууæнк нæй... Куыйтæ!.. Габо!.. Фынæй баци, æви? 
Габойы рудзынджы цурмæ бацæуы æмæ дзы мидæмæ кæсы. Кæрты æрбахизæ- 
ны фæзыны Зарæ. 
3а рæ. Хорз ус, исчи дæ хъæуы? 
Д а у х а н (чызгмсе раксесы). Уауу!.. 
3 а р æ. Цæмæй фæтарстæ? 
Д а у х а н. Хорз чызг, милицæйы дарæс йедтæмæ дæ уæлæ цы 
ссæрфай, уый дын нæй? Мæ уд мæ къæхты бынæй ауад! 
Зарæ (бахуды). Æмæ милицæйæ цæмæй тæрсыс? 
Д а у х а н. Куыд цæмæй? Арахъ уæддæр уадзын... Кæй чызг дæ, кæ? 
3 а р æ. Габойы хо Сæлимæты. 
Даухан. Гъа-а-а, мæнæ гыццылæй Хамбийы мæкъуылтæ чи 
басыгьта, уый ма у? 
3 а р æ. Уый дæн, уый. 
Д а у х а н. Цом-ма, æз дын исты къаба радтон, худинаг у, исчи 
дæ ахæм дарæсы сæрхъæн фæхондзæн. 
Зарæ. Ис мын къаба дæр. Ацы дарæс мæ куысты формæ у. 
Д аухан . Мæгуыры сау бонтæ!.. Милиционер дæ?! 
3арæ. О. Уæ хъæу мæ бар уыдзæн... Дæхæдæг цы кусæг дæ? 
Даухан. Чи, æз?!. Æз постхæссæгæй кусын. 
3 а р æ. Æмæ дæм газеттæ куы нæ уынын. 
Д а у х а н . Ай-гьай мæм нæ уыныс, ацы аз газет ничи рафыста. 
3 а р æ. Æмæ ды дæр арахъ скъæрыс, и? 
Д а у х а н. Гъе уый та дын чи загъта?,.. Мæхицæн иу аг рауагъ- 
тон... Аппетит мæм нæ вæййы æмæ... Йæ, æз дæ гыццылæй цы 
бирæ уарзтон, уый зоныс? Иу хатт дын цъиргæ петушок дæр ма 
куы радтон... Хъуыды ма йæ кæныс? 
Зарæ. Нал. 
Д а у х а н . Нал зæгъыс?.. Ца^й, бахатыр кæн, æз нæхимæ акæсон. 
Зарæ. Уæхимæ дæ нал рантысдзæн. 
Д а у х а н (адсергсей сербады). Мæгуыры сау бонтæ!.. Иунæг аджы 
тыххæй?.. 
151 

3 а р æ (йæ ныхас ын айсы). Клубы кæрты æмбырд уыдзæн. Уыр- 
дæм ацу. 
Д а у х а н. Цавæр æмбырд? Искæйы та депутатæй æвзарынц? 
Фæзыны Габо. 
Габо. Даухан куы дæ! (Хъазгсейæ.) Никъайы фырты нæ фед- 
тай? Тынг æхсызгонæй дæ агуырдта. 
Даухан (æлхыскъæй). Сæрæн адæймаджы-иу исчитæ агуры!.. 
Цæй, мæнæн хатыр. (Тагъдгомау ацсеуы). 
Г а б о. Дæ фæдзæхст дын сæххæст кодтон, æмбал милиционер! 
Сахаты фæстæ хъæубæстæ клубы кæрты уыдзысты. Цас хъæубæстæ 
ма стæм, фæлæ уæддæр. 
3 а р æ. Габо, ды уæддæр фендджын дæ... Куыд дæм кæсы, исты 
рауайдзæн мæ хъуыдыйæ? 
Габо. Хъуыды хорз у... Адæм куыстахуыр нал сты. Хъал сæ 
ракæндзынæ, уый мæ уырны, æрмæст сæ алкæмæн дæр йæ куыст 
бæлвырд куы нæ уа, уæд, тæрсын, афтид хъуыдыйыл хъуыддаг куы 
ныллæуа. 
Зарæ. Мæхæдæг дæр æй æмбарын. Хъæуккаг цард чи зоны, 
ахæм сæрхъуызой хъæуы. Æрмæст кæй? Уæ агроном горæтмæ афар- 
дæг, уæ экономист цайцымæнтæ нымайын йедтæмæ ницуал зоны. 
Габо. Ам уартæ Ирбег бæргæ сарæхсид!.. Ахуыр дæр скодта, 
хъæуы цард дæр зоны. 
3 а р æ. Уымæй мын ницы пайда ис. Горæтмæ йæ гæндзæхтæ 
тоны. Чи йæ бауромдзæн? 
Г а б о. Ды, мæ къона! 
Зарæ (бахуды). Цымæ, куыдæй? 
Габо. Хинæй, æндæр куыдæй!.. Дзæбæх-ма ахъуыды кæн. Цы 
хъуамæ баурома ам æрыгон лæппуйы? Æрмæстдæр уарзондзинад! 
3 а р æ. Ома? 
Г а б о. Бауарз-ма йæ! 
3 а р æ. Кæй?! Ирбеджы?! 
Г а б о. Ирбеджы, уæдæ мæн? 
3 а р æ. Цы хъазаг дæ, Габо. 
Габо. Уæуу, афтæ нæ зæгьын, æмæ йæм чындзы фæцæуай. 
Хинæй, хинæй!.. Бахуд æм. Де ’взаг æм ауадз. Сылгоймагæн та цы 
хъæуы цæстмæмитæ акæнын? Архай æмæ дын уыдзæн, зын сахат 
дæ фарсмæ чи æрбалæууа, ахæм цæдисон. 
3 а р æ. Æмæ уый фæстæ та? Уæд та йæ æцæгдæр бауырныдта? 
Габо. Уæллæй, куысты бын куы фæуа, уæд æй уарзондзи- 
надмæ æвдæлгæ дæр нал ракæндзæн. Стæй, мæ хур акæнай, Ирбег 
æвзæр лæппу нæу... Ахæмтæ нырма ацагурын хъæуы. 
Зарæ. Хорз, Габо, ахъуыды кæндзынæн. 
Габо. Хъуыдыйæн рæстæг нал ис, уартæ кæсыс, æрбассæнды. 
Архай, мæ къона, æмæ лæппу ам баззайа!.. Æз уал хæдзармæ бакæсон. 
3 а р æ. Фæлæуу æмæ æз та?.. Цы йын зæгъон? 
Габо. Дзурын дзы ницы хъæуы. Йæ цæстытæм ын ныккæс, 
дæ мидбыл фæлмæн бахуд æмæ хъуыддаг йæхи амондзæн. Æрмæст, 
хъусыс, къухæй та иу æм ма бавнал! 

Тагъдгомау хæдзармæ баиæуы. Чысыл рæстæджы фæстæ фæзыны Ирбег. 
Чызджы ауынгæйæ, фыццаг фæоцани вæййы, стæй фæстагмæ йæхимæ æрцæуæ- 
гау кæны. 
Зарæ (æрæджиау). Ирбег. 
Ирбег. Гъы. 
3арæ. Демæ мæ ныхасаг ис. 
И р б е г. Мæн дæр. 
3арæ. Æцæг?.. Уæдæ уал ды райдай... Нæ, фæлæуу. 
Ирбег. Цы? 
Зарæ. Ницы. Дзур, хъусын дæм. 
Ирбег. Гъым... Хъуыды ма кæныс... 
Зарæ (йæ ныхас ын айсы). Ирбег, цыбырдæр, дæ хорзæхæй, 
науæд... 
И р б е г. Науæд цы? 
Зарæ. Науæд дын ницуал зæгьдзынæн. 
И р б е г. Омæ уал ды зæгь. 
3 а р æ. Нæ... Ды дзур. 
И р б е г. Гъемæ хорз... Хорз... Зарæ... Цыбырдзырдæй... Нæ мæм 
фæхæрам уыдзынæ? 
Зарæ. Нæ. 
И р б е г. Цæуыннæ? 
Зарæ. Уымæн æмæ мын ницыма загътай. 
И р б е г. Гъемæ дын æй зæгъын... (Чызгмæ бакæсы, стсей дæрд- 
дзæф алæууы.) Мæ зæрдæмæ цæуыс... У-у-уфф!... 
Зарæ. Цы, цы?! 
Ирбег. Цы фехъуыстай, уый! Хæстæг мæм ма цу! 
3 а р æ. Ирбег! 
Ирбег. Цы? 
3 а р æ Мæ зæрдæмæ дæр куы цæуыс! 
Ирбег. Куыд дæ... зæрдæмæ?.. Хъазгæ мæ нæ кæныс? 
3арæ. Нæ дæ хъазын, Ирбег!.. 
И р б е г. Мæнæ диссæгтæ... Æмæ... Æмæ уæдæ ныр куыд?... 
Зарæ. Тынг дзæбæх. Иугæр дæ зæрдæмæ цæуын, уæд, кæй 
зæгьын æй хъæуы, горæтмæ нал ацæудзынæ. Афтæ нæу? 
Ирбег. Куыд нал?.. Уый... Афтæ... Мæгьа... 
Зарæ. Афтæ, Ирбег, афтæ... Ныр та нæ ’ппæты фыццаг цы 
бакæнын хъæуы, уый зоныс? 
И р б е г. Хъæбыс?! 
Зарæ. Цæй хъæбыс?.. Хъæу йæ къахыл слæууын кæнæм!.. 
Ахъуыды-ма кæн! Рацæудзæн фондз, æхсæз азы, æмæ уæлæ уым 
быдыртæ цъæх-цъæхид дардзысты нартхоры хуымтæй. Уартæ уыцы 
ран дыргъдæттæ алыхуызон дыргъты тæфæй сæхимæ æлвасдзысты 
адæймаджы. Далæ уыцы ран уыдзæн суардоны завод. Уалæ уæлвæ- 
зы хъазтæ æмæ бабызты фермæ... Уыдон саразынæн бафыдæбон 
хъæуы. Æмæ кусдзыстæм æхсæв-бон нæ хынцгæйæ. 
Ирбег. Чи?! 
3 а р æ. Куыд чи? Фыццаджыдæр, æз æмæ ды! 
Фырцинæй Ирбеджы русæн апъа кæны. 
153 

И р б е г (йæхицæн дзурсегау). Æрхæццæ стæм! (Бадзойтсе ксены 
æмæ зæххыл йæ тъæпп фсецсеуы). 
Зарæ. Ирбег!.. Цы кодтай?.. Ирбег!.. 
Чызджы хъæрмæ сæ хæдзæрттæй разгьорынц Мисурæт æмæ Габо. Хъæр- 
хъæлæбамæ сценæйы рухс сабыргай æрмынæг вæййы. 
ДЫККАГ ХАЙ 
ÆРТЫККАГ НЫВ 
Дыккаг нывы бынат. Кæрт иуцасдæр рæстæг у афтид. Чысыл рæстæджы 
фæстæ йæ дуарæй ракæсы Мисурæт. Сылгоймаг йæ алыварс афæлгæсы, стæй хъав- 
гæ рацæуы кæртмæ. 
И р б е г (дуарæй йæ сæр радары). Ничи дзы ис? 
Мисурæт. Ничи. 
Ирбег хæдзарæй хъавгæ рацæуы. Лæппуйы къухы егъау сумкæ. 
И р б е г. Нана, куыддæр мæ куысты ныллæууон, афтæ дæм ха- 
бар кæндзынæн.. Дæ цæстытæ доны куы разылдтай, нана! 
М и с у р æ т. Нал мæ фæнды дæ ацыд, Ирбег... Иунæгæй фæл- 
мæцын райдыдтон... Æвæццæгæн, зæронд кæнын ... Хъæбулы хъæ- 
бултæ ма уæддæр куы федтаин. 
И р б е г. Цæй, нана, кæд дын Сыбыры бинаг къæймæ нæ цæ- 
уын. Нæхи горæты ис мæ куыст. 
М и с у р æ т. Куыст дын ам дæр уаид. Нæ кæсыс, нæ хъæу дыс- 
вæлдæхтæй куыстмæ бавнæлдтой... Кæд сæм хæлæг нæ бакæнын. 
Ирбег. Куыддæр æрбынатон уон, нана, афтæ дæ мæхимæ 
акæндзынæн. 
Мисурæт. Нæ, хъæбул, æз ардыгæй никæдæм фæцæуинаг 
дæн... Дæ фыды ингæн ам ис. (Йæ зæрдæ æрбауынгæг вæййы.) Ацу... 
Лæгтыдзуар дæ фæндараст кæнæд. (Кæртæй аксесы.) Фæлæуу... 
Чидæр æрбацæуы. 
И р б е г (фæстæмæ дуары иур алæууы). Сылгоймаг у? 
М и с у р æ т. Сылгоймаг. (Ирбег хæдзары фæмидæг вæййы. Кæр- 
ты æрбахизæны фæзыны Даухан. Мисурæт йсехицæн дзурсегау.) Пуй, 
кæд мæ цы фæтæрсын кодтай!.. 
Даухан. Мисурæт, Андухъапары нæ федтай? 
М и с у р æ т. Мæ хæдзар, уый та ма чи у? 
Д а у х а н . Никъайы фырт. 
Мисурæт. Уæ, Хуыцауы хатырæй, иу хатт-ма баиу ут Ни- 
къайы фыртимæ æмæ кæрæдзийы мауал агурат! 
Д а у х а н . Гъе уый мæтæй дын мæлын! 
М и с у р æ т. Уæдæ йæ сæумæцъыккæй цы агурыс? 
Даухан . Ацы лæгты нæ зоныс? Иууылдæр цъаммар сты! Æз 
ма дис кæнын, æдзух, зæгъын, мын, цы акуса, ууыл цы архайы? 
Цыдæртæ мын акусы, æз ын арахъ радтын, уый бавдæлы æмæ йæ 
йае тракторы ныккæны. Соляркæ, дам, зынаргъдæр у! 
М и с у р æ т. Гъе уый дын йæхæдæг загъта? 
154 

Даухан. Йæхæдæг мæм кæм уæнды? Уартæ мын æй Сымси 
рахабар кодта! Ныр ын Зарæ æнæхъæн быдыртæ бабар кодта, æмæ 
ма мæм уæдæ арахъагур æрбацæуæд! 
М и с у р æ т. Омæ Зарæ æппын дæуæн ницы бабар кодта, æви? 
Даухан. Дыргьдоны, дам, иу гектар дæхицæн райс æмæ йæ, 
зæгъы, ныссыгъдæг кæн! Æндæр мацы фенæд! Мæ заинаг къамбец 
ныууаддзынæн æмæ дыргъдонмæ фæцæй æнтъæрдзынæн, куыннæ!.. 
Йæ, ам нæй уыцы милиционер? 
М исурæт. Нæ зонын. Нæхæдæг дæр дзы æдас не стæм... 
Даухан. Нæ фæлæ нын нæ сабыр цард куыд азмæста! Гъай 
æмæ дын хъæуы уынгтæ, гъай æмæ дын дыргъдон, уыгæрдæн, бы- 
дыртæ, суартæ... Знон та мын афтæ, сывæллæттæ, дам, дын цæ- 
уыннæ ис? Æ, дæ бындар фæуай, кæд дын кæмæй ныййарон!.. Ми- 
сурæт, нæ мæ хъусыс, æви? 
М и с у р æ т. Куыд загътай? 
Д аухан. Гъер марадз!.. Æз амæн мæ зæрдæйы сагъæстæ кæ- 
нын, гъай та джихтæ кæны! 
М и с у р æ т. Даухан, зиууæттæ та кæцы ран кусынц? 
Д а у х а н . Уалæ Дзибоккайы суар сыгъдæг кæнынц. Суардæт- 
ты завод, дам, дзы аразæм! 
М и с у р æ т. Цом-ма, Даухан, абæрæг сæ кæнæм. 
Даухан . Мæ хæдзарыл, æмæ дзы мах та цы кусдзыстæм? 
М исурæт. Хæринаг кæнынмæ сæм уæддæр фæкæсдзыстæм. 
Цом, цом, Никъайы фырт дæр уым уыдзæн. 
Д аухан. Йæ мæтæй дын мæлын... Афтæ демæ кæд æмбалæн 
ауайон, æндæр... (Цæугæ цсеуын.) Æмæ Никъайы фырт уым ис, уый 
цæмæй зоныс?.. 
Дыууæ сылгоймаджы ныхасгæнгæ кæртæй ахизынц. Чысыл рæстæджы фæстæ 
хæдзары дуарæй ракæсы Ирбег. Лæппу йæ алыварс ахъахъхъæны, стæй æд сумкæ 
рахизы кæртмæ. Кæрты ничи ис, уый фенгæйæ, Ирбег йæ сумкæ йе ’ккойы 
баппары æмæ уынджы ’рдæм фæцæуæг вæййы. Лæппу кæрты æрбахизæны цурмæ 
куыд бахæццæ вæййы, афтæ æрлæууы, ракæсы фæстæмæ кæртмæ, иудзæвгар йæ 
мидбынат ацоппайы фæстæ, ногæй кæртмæ ’рбахизы. Æрлæууы кæрты астæу. 
Æбæрæг ранмæ нымдзаст вæййы, стæй сонтæй йæ сумкæ, кæрты астæу цы стъол 
лæууы, уырдæм фехсæгау кæны. Æрбады бандоныл. Чысыл рæстæджы фæстæ 
кæртмæ ’рбахизы Зарæ. Лæппу йæм йе ’ргом уыйбæрц куы ницы раздахы, уæд 
хæдзармæ фæцæуæг вæййы, фæлæ къæсæргæрон æрлæууы. 
Зарæ (æрæджиау). Салам уæм нæ фæдæттынц, лæппу? 
Ирбег (куыдфæндыйæ). Салам. 
Зарæ. Дæ ныхæстыл фæсмон кæныс, нæ? 
И р б е г. Ды та? 
3 а р æ. Фæсмон кæныс... Æгæр раджы. Артист хъуамæ йæ роль 
кæронмæ хъаза... Уæвгæ, артистæн лæмæгъ дæ... Стæй, канд арти- 
стæн нæ. 
И р б е г. Дæуæн дæр цыма дæ ныхас сæ зæрдиæгтæй нæ уыдис. 
Зарæ. Мæнæн æфсон уæддæр уыдис. Ам куы баззадаис, уый 
мæ фæндыд... Æнхъæлдтон... Уæвгæ дын цы дзурын... Иæ фыды- 
уæзæг йæ сæрмæ чи нæ хæссы, уымæй цы домгæ у? 
155 

И р б е г. Фыдыуæзæг!.. Рæсугъд ныхæстæ кæнын æнцон у, ай- 
гьай. Цымæ цы хуызы саразинаг дæ ацы цъыфдзасты аргьæутты 
дуне? Лозунгтæй? Алцæмæн дæр, мæ хуры чысыл, бындур хъæуы. 
Æмбарыс? Бын-дур! Ацы хъæуы фондз-æхсæз азы фæстæ цæрæг 
нал уыдзæн, уымæн æмæ заууат у! Ницы дын дзы рауайдзæн, тым- 
былкъухæй цасфæнды куы архайай, уæддæр, æмæ дæ базыртæ дзæ- 
гъæлы ма тил! 
3 а р æ (æрхæндæгæй). Цæуинаг куы уыдтæ. Автобусмæ дын ма 
байрæджы уæд. 
Ирбег (ратæвд вееййы). Хъус-ма, чызг! Бар дæхи, дæхи ир- 
хæфс аргьæутгæй, фæлæ мæн цъыфимæ змæнтай, уый бар дын ничи 
радта! 
3 а р æ. Уаллоны цъыфы змæнтын нал фæхъæуы! 
И р б е г. Лæгой та цымæ цæимæ змæнтгæ у? 
Зарæ.Чи?! 
И р б е г. Лæгой! 
Зарæ.Æз?! Лæгой?! 
Ирбег. О! Лæгой!.. Бакæс-ма дæхимæ! Цы дæм ис сылгой- 
маджы миниуджытæй? Цы дæ бакаст, цы дæ митæ, цы дæ дарæс! 
Лæгойыл ма-иу сыкъатæ хъуамæ разайа! (Сонтæй йæ сумкæ фелва- 
сы æмæ кæртæй феддæдуар вæййы). 
Зарæ иудзæвгар сагьдауæй аззайы, стæй æнæбары къæсæрыл æрбады. Паузæ. 
Чысыл рæстæджы фæстæ кæрты æрбахизæны фæзыны Никъайы фырт. 
Никъайы фырт. Бахатыр кæн, Дауханы нæфедтай?.. (Зарæ 
ницы дзуры.) Хъæдрæбын ма мын дыууæ ауæдзы бæрц баззад, фæлæ 
мæ артаг фæцис, æмæ, зæгьын, Дауханæй йæд куы райстайын... 
(Зарæ ницы дзуры.) Уæдæ сæхимæ дæр куы нæ ис, уæд æнæ йæдæй 
куыд йæд кæндзынæн... (Зарæ ницы дзуры.) Гъай диссаг нæу! Лæджы 
кусын æрфæндыд æмæ йæ йæд фæуæд!..Йæ артаг!.. Соляркæ мæм, 
зæгьын, нæй, цæмæй кусон?.. Дауханы нæ федтай?.. О, хæдæгай, 
куы дæ фарстон... Бахатыр кæн, æз æй айæд кæнон... ацагурон. 
Ацæуы хъуыр-хъуыргæнгæ. Чысыл рæстæджы фæстæ кæрты æрбахизæны 
фæзыны Ирбег. Лæппу æмбонды цур æрлæууы, бакæсы Зарæмæ, сабыргай ба- 
цæуы кæртмæ, йæ сумкæ стъолмæ баппары, уæззаугай æрбады. Паузæ. 
И р б е г (æрæджиау). Хм... (Зарæ ницы дзуры.) Гъер æрцæр, раз- 
дæхтæн!... 
Дзуапп куы нæ фехъусы, уæд сонтæй хæдзары фæмидæг вæййы. Чысыл 
рæстæджы фæстæ фæзыны Габо. 
Г а б о. Зарæ, мæ хæрæфырт, цы хабæрттæ дын æрбахастон, уый 
куы зонис!.. (Йсе кьухы цы гæххæттыты тыхтон æрбахаста, уыдон 
стьолыл æрæвæры). Æрбалæуу-ма хæстæгдæр æмæ дын сæ радзу- 
рон. Цыбырдзырдæй афтæ, нæ курдиæттæ нын иууылдæр райстой 
æмæ сæм а дыууæ боны æркæсдзысты. Дыккаджы та, дыргъдонæн 
нын талатæ æрласдзысты. Æртыккаджы, райсом цæуын, хицауады 
минæваримæ стурвосмæ. Ссæдз сæрæй уал нын зæрдæ æвæрынц!.. 
Уæдæ нæ суары заводы хабар дæр хъуамæ фенкъуыса!... 
Зарæ. Габо, æз цæугæ кæнын. 
156 

Габо. Ома, куыд цæуыс? Кæдæм? 
Зарæ. Мæ бон цы уыд, уый сарæзтон. Дарддæр... Дарддæр 
дзы лæгойы сæр нал хъæуы. 
Габо. Лæгой та цы хоныс?.. Комкоммæ-ма мæм æрбакæс!.. 
Æнхъæлдæн дын чидæр дæ мыды къæм ныппæрста. (Зарсе ницы 
дзуры.) Зарæ, мæ къона, лæгой æмæ сæрæн чызджы ’хсæн бирæ 
хицæндзинад ис. Дæ сæрæндзинадмæ дын æгас хъæубæстæ куы 
æркастысты, уæд сыл гадзрахатæй цæуынмæ хъавыс?.. 
Зарæ (севаст Габойы хъæбысмæ йсехи баппары, кæуынхъæлæ- 
сæй). Омæ, Габо, æз дæр сылгоймаг дæн!.. Бафæлладтæн! 
Габо. Сылгоймаг кæй дæ, уый макуы рох кæн... Æрмæст мын 
фæллады кой мауал скæнай!.. Адæмы бæрны чи бацæуы, уый кард 
къæдзилыл нæ фæсæтты. Райс уартæ гæххæттытæ, цæуæм хæдзармæ 
æмæ сæм лæмбынæгдæр æркæсæм... Рауай, рауай, рæстæг нæй. 
Габо хæдзармæ бацæуы. Зарæ иудзæвгар йæ мидбынат цоппайгæнæгау 
алæууы, стæй бацæуы стъолы цурмæ. Чызг гæххæттытимæ куыд архайы, афтæ 
хæдзарæй рацæуы Ирбег. Лæппуйы ауынгæйæ, чызг гæххæттытæ тагъд-тагъд 
амбырд кæны æмæ хæдзармæ фæцæуæг вæййы. 
И р б е г. Зарæ, фæлæуу-ма!.. 
Зарæ (серлсеууы). Цы ма дæ ферох? 
И р б е г (сисы, Зарæйæ цы цалдсер гæххæтты серхауд, уыдон). 
Мæнæ... (Чызгмæ сæ бадаргъ ксены. Паузсе.) Стæй... 
Зарæ. Стæй ма цы? 
И р б е г (цы зсегъа, уый нал зоны. Æрæджиау). Нанайы нæ федтай? 
3 а р æ. Фескъæфынц æй! (Тагъдгомау хæдзары фсемидæг всеййы). 
Ирбег йæ мидбыл бахудæгау кæны. Лæппу йæ хæдзармæ бацæуынмæ куыд 
рахъавы, афтæ уынгæй хъæлæба райхъуысы. Кæртмæ ’рбахизæны фæзыны Ни- 
къайы фырт, йæ къухтæ йæ фæскъæбут æвæрдæй. Нæлгоймаджы фæстæ топ- 
пæлхъывдæй фæзыны Даухан. 
Д аухан . Цæугæ, цæугæ, мæ разæй, рицидывист! Стæй-иу, оца- 
ни хæрæгау, фæстæмæ фæкæс-фæкæс кæн! 
Никъайы фырт. Комкоммæ мæм æй ма дар, йæ йæд куы 
æрйæд кæна, уæд мæ фæйæд кæндзынæ! 
Даухан. Æнцад! 
И рбе г. Даухан, лæджы кæдæм марыс?! (Ссе астсеу серлсеууы.) 
Уагæры дын цы кодта? 
Даухан. Цы ма мын кæна!.. Мæ цæхæрадонæй мын мæ 
арахъытæ скъахта! Фæстаг балон куыддæр ракъахта, афтæ йæ бай- 
йæфтон!.. Гъы, мæ хорздзинæдтæ дæ хъæлæсæй макуы фæкалай, 
кæд мын мæ быныхъæр цы цæуын кæныс!.. Ирбег, кæрты дуары 
цур алæуу, — ма алидзæд, æз мæнæ милиционермæ фæдзурон... 
Габо! Æддæмæ-ма уæ исчи ракæсæд! 
Никъайы фырт. Уæуу, Даухан, æз арахъ нæ йæд кæнын, 
мæ тракторæн мæ хъуыди. 
Д ауха н . Æмæ дæ трактор алкаголик у?.. Габо, ам дæ, цы? 
И р б е г. Даухан, мæнмæ гæсгæ, ацы хъуыддаг хурмæ рахæссинаг 
нæу. Уæхæдæг уæхимидæг куы бафидауиккат, уæд хуыздæр нæ уаид? 
Никъайы фырт.Æмæйæ ’мбары?! 
157 

Д а у х а н . Цицц!.. Æз дæ хъуамæ æгас хъæубæстыл ныххудинаг 
кæнон! 
Габо (хæдзарæй рахизы). Цы кодтай, Даухан, берданкæимæ 
куы дæ? Æфсадмæ цæуыс? 
Д а у х а н. Кæм и нæ милиционер? Мæнæ къæрных æрцахстон! 
Г а б о (Ирбегмæ аивæй йæ цæст æрныкъулы). Нæ милиционер 
ам нæй, горæтмæ ацыди. Мах бон дын ницæмæй у баххуыс? 
Д аухан . Гæххæт мæ хъæуы властæй, Никъайы фырт мæ кæй 
фæкъахта, уый тыххæй! 
Никъайы фырт. Уæуу, ницы дæ фæкъахтон! Мæ тракто- 
рæн йæ арахъ... йæ артаг фæци. Райсомæй гъермæ Дауханы агурын, 
зæгьын, мын æфстау арахъ куы радтид. Йæ арахъæй мæ трактор 
хорз фæкусы. Уæхæдæг æй нæ уынут, быдыртæ хуымгæнинаг сты! 
Даухан. Хъусыс æм! Æз мæ хоры муртæй цы арахъы цъыртт 
рауадзын, уый мын йæ тракторы аскъæры! 
Габо. Хорз нæу, хорз нæу, Никъайы фырт, искæйы мулк хæ- 
лæттаг кæнын! Даухан, тыхсгæ ма ма кæн, мах дын дæ къух ацараз- 
дзыстæм. Ирбег, марадз-ма, сыгьдæг сыф радав. 
Д а у х а н. Сыф та дæ цæмæн бахъуыд? 
Г а б о. Афтæ нæ загьтай, милицæйæ мæ гæххæт хъæуы, зæгьгæ? 
Сыгъдæг сыфы бын дæ къух æрфысдзынæ, стæй Зарæ, изæры го- 
рæтæй куы ’рцæуа, уæд дын йæхæдæг, куыд æмбæлы, ахæм курди- 
ат сараздзæн дæ къухфысты сæрмæ. (Ирбег сыгъдæг сыф рахæссы.) 
Мауал дыууæрдæм кæн, Даухан, хъуыддаг йæ цæфыл аразгæ у! 
Даухан (чысыл ацоппайы фæстæ гæхæттыл йæ къух æрæвæ- 
ры). Гъа!.. (Габойы аивæй иуварс ракæны ) Горæтмæ йæ ма аласæд... 
Ам æй иугыццыл фæтæрсын кæнæд, æндæр... 
Г а б о. Тыхсгæ дæр-ма ма кæн. Ацу уал уæхимæ, æмæ Зарæ куыд- 
дæр фæзына, афтæ йын зæгьдзынæн, æмæ дæм йæхæдæг зындзæн. 
Даухан (Никъайы фыртмæ). Мæнæ цы и, мæнæ!.. (Ацæуы). 
Никъайы фырт (æнкъардæй). Цымæмын цал азыратдзысты? 
Г а б о. Пожизненнæ. 
И р б е г. Габо, æгæр карз хабæртæ нæ акодтай? Лæгæн йæ цард 
куы æрбайхæла, уæд та? 
Г а б о. Тыхсгæ дæр ма ма кæнут! Æз ацы лæгæн йæ цард ара- 
зын, халгæ нæ, фæлæ. 
Никъайы фырт.Ома? 
Г а б о. Ирбег, мæнæ ма къухфысты сæрмæ рæсугъд дамгъæтæй 
æрфысс... Фыссыс?.. «Æз, Тыччыты Елæмырзæйы чызг Даухан, разы 
дæн Гæбылаты Никъайы фырт»... Никъайы фырт, дæ Хуыцауы ха- 
тырæй, дæ ном цы хуины? 
Никъайы ф ы р т. Андухъапар. 
Габо. «Æз, Тыччыты Даухан, разы дæн Гæбылаты Никъайы 
фырт Андухъапаримæ мæ цард баиу кæныныл æмæ уый тыххæй 
мæ къух фыссын». 
Никъайы фырт. Цы, дам?! 
Г а б о. Мæнæ дын гæххæтт, гъер дæ амонд æмæ дæхæдæг. 
Никъайы фырт. Ницы дын æмбарын, Габо. 
158 

Габо. Мæнæ ахæстоны куы скуыси уай, уæд æй уым бамбар- 
дзынæ. Уым дын рæстæг бирæ уыдзæн... Мæнæ дын гæххæтт, гъер 
бавдæл æмæ йæ аскъæф. 
Никъайы фырт. Кæй? Дауханы?! 
Габо. Дауханы, уæдæ мæн? Дæ зæрдæмæ нал цæуы? 
Никъайы фырт. Мæ зæрдæмæ та... Æмæ мын уæд та не 
сразы ис? 
Габо. Æз дын, аскъæф æй загътон, минæвæрттæ барвит нæ, 
фæлæ... Мауал хъуыдытæ кæн! А зæххыл дын дыууæ фæндаджы 
йедтæмæ нæй. Иу — ахæстон, иннæ — Даухан. Раст нæ зæгъын, 
Ирбег? 
И р б е г. Уæллæй, тынг раст! 
Г а б о. Цæй-ма, лæг дæ, æви нæ дæ? 
Никъайы фырт. Лæг та куыннæ дæн! 
Габо. Гъе, уæдæ, архай. Чи дæм фæкæса, ахæмтæ дын ис? 
Никъайы фырт. КæдуæлæТекълейы фыртæмæТæккайы 
фыртæн зæгъон, æндæр... 
Габо. Гъемæ марадз... Цæмæ ма лæууыс? 
Никъайы фырт. Мæ тракторы артаг нæй. Цæмæй йæ ас- 
къæфон? 
Габо. Гъы, дæ раттæг æндæр мацуал ратта! Фæлæуу иучысыл. 
(Хæдзармæ бацæуы). 
Никъайы фырт (катай кæны). Ирбег, ды-ма йæ аскъæф. 
Ирбег. Ома? 
Никъайы фырт. Цыма йæ дæхицæн скъæфыс, афтæ йæ 
махмæ ’рбасай. 
И р б е г. Ницы дзы рауайдзæн. Ацы хъуыддаг дæхицæн аразгæ у. 
Г а б о (рацæуы, йæ къухы арахъы дынджыр балон). Двайно арахъ. 
Амæй скусдзæн дæ трактор? 
Никъайы фырт. Двайнойæ хорз кусы. 
Габо (дæтты йæм арахъ). Марадз, уæдæ, Уастырджи де ’мбал! 
Никъайы фырт ацæуы. 
И р б е г. Габо, æгæр тæссаг фæндагыл æй нæ арвыстай? Уæд 
та йæ Даухан берданкæйæ багæрах ласта. 
Габо. Уарзондзинад, мæ хур акæнай, лæгыл базыртæ садзы. 
Ам тæрсын æппындæр ницæмæй хъæуы! (Хæдзарæй раи/æуы Зарсе. 
Чызгыл ис рсесугъд, аив къаба, бæрæг у, йæхимсе зæрдиагæй кæй ба- 
зылд, уый). 
Зарæ. Габо, нæ кæртæй цыма хъæлæба цыди? 
Г а б о. Уый мæнæ Даухан æмæ Никъайы фырт уарзон ныхæстæ 
кодтой. 
3 а р æ. Æмæ сын цæуыл ахицæн? 
Габо. Мæнмæ гæсгæ, чындзæхсæвыл. (Ирбегмæ.) Лæппу, дæ 
дзыхы бындз хауы! 
Ирбег. И? 
Габо. Мæ хæрæфырты мын цыма фыццаг хатт федтай, уый 
каст æм куы ныккодтай. 
И р б е г. Чи зоны, фыццаг хатт. 
159 

3 а рæ. Габо, ацы гæххæттытæ бæстондæр кæкинаг сты. Æбæл- 
вырд хъуыдцæгтæ дзы бирæ ис. Ахæм гæххæттытимæ нын иунæг 
банк дæр кредит нæ ратдзæн. Экономист агурын нæ бахъæудзæн. 
Габо (Ирбегмæ амоны). Мæнæ дæ цуры цæттæ экономист. 
3 а р æ. Æз хъазгæ нæ кæнын, Габо. 
Габо. Æз дæр... Æнхъæлдæн, уæ мыды къæм бахауд, и? Ныу- 
уадзут уæ тæргæйттæ, кæд сывæллæттæ не стут! Мæнæ-ма ам æрба- 
дут æмæ, хъæубæстæн пайдадæр цы уыдзæн, уый бакæнут. Хъусут 
мæ? Æз уал зиууæтты абæрæг кæнон æмæ ме ’рбацыдмæ уæ ныхас 
кæрæдзийыл куыд сбада, афтæ бакæнут. 
Ацæуы. Паузæ. 
И р б е г (æрæджиау). Уыцы къаба дыл цы дзæбæх фидауы! 
3 а р æ. Сылваз ныхæстæ нæ уарзын. Æндæр ма цы? 
И р б е г. Уæддæр мын нæ барыс? Ау, Хуыцау дæр ма куы фæ- 
рæдийы. 
3 а р æ. Хуыцау мæ лæгой никуы схуыдта. 
Ирбег. Бахатыр кæн. Мæ тæвдæй схауд уыцы ныхас... Ды 
тынг рæсугъд чызг дæ. 
3 а р æ. Зонын æй... Æндæр ма цы? 
И р б е г. Æри дæ гæххæттытæ... Бауырнæд дæ, æз сæ банывыл 
кæндзынæн. 
3 а р æ. Æз дыл не ’ууæндын. 
Ирбег. Гъемæ хорз... Хорз... (Æваст.) Хæснаг скæнæм! 
3 а р æ. Ома? 
И р б е г. Кæд æз ацы гæххæттытæ райсоммæ ногæй рацаразон, 
уæд... Уæд мын бар ратдзынæ минæвæрттæ барвитынмæ. 
Зарæ. Минæвæрттæ ’рвитынæн мæнæй бар курын ницæмæн 
хъæуы. 
Ирбег. Раст мæ нæ бамбæрстай... Æз минæвæрттæ дæумæ 
’рвитинаг дæн. 
3 а р æ. Æгæр тагьд нæ кæныс, мæнæ лæппу? 
И р б е г. Нæ кæнын!.. Æз дæу тыххæй баззадтæн ам. 
3 а р æ. Ацу, æз дæ нæ уромын. 
И р б е г. Уромыс, Зарæ, уромыс! Де ’взаг мын «ацу» зæгьы, дæ 
цæстæнгас та - «баззай»... 
3 а р æ. Дæхимæ æгæртæ нæ исыс? 
Ирбег. Нæ исын, Зарæ! Уæдæ-ма мæм комкоммæ ’рбакæс!... 
Хæснаг кæныс, æви нæ? 
Зарæ (дæтты йæм гæхшттытæ). Айс... Æркæс сæм, кæд дæ 
афтæ фæнды, уæд. 
И р б е г (райсы гæххæттытæ). Хæснаг та? 
3 а р æ. Казинойы не стæм. Хæснаджы сæр дзы ницæмæн хъæуы. 
Рæвдзгомау ацæуы. Ирбег чызджы фæстæ кæсы. Чысыл рæстæджы фæстæ 
фæзыны Мисурæт. 
М и с у р æ т. Уæртæ лæппу, уыцы чызгимæ та хыл фестут, æви? 
Уыцы сонтæй мæ рæзты куы аивгъуыдта. 
И р б е г. Нана, æз мæ уатмæ цæуын æмæ мæ ардыгæй райсоммæ, 
дуне иннæрдæм куы рафæлдæха, уæддæр мачи бахъыгдарæд. 
160 

М и с у р æ т. Мæ хæдзарыл, уагæры цы талф-тулф хъуыдцаг у? 
Ирбег. Хæснаг мæ рамбулын хъæуы, нана! (Ирбег гæххæт- 
тытæ йæ риумæ ’рбалхъивы æмæ хæдзармæ фсеи/сеуæг всеййы. Мису- 
рæт йæ фæстæ кæсгæйæ баззайы). 
Сценæ æрталынг вæййы. 
ЦЫППÆРÆМ НЫВ 
Æртыккаг нывы бынат. Сæумæрайсом. Йæ хæдзарæй рацæуы Габо. 
Габо. Мисурæт, гъæй, Мисурæт, фынæй ма кæныс, æви? 
М и с у р æ т (хæдзарæй рацсеуы). Цавæр хъæр у, Габо! Сабыр- 
дæр дзур, лæппу уартæ кусгæ кæны. 
Г а б о. Сæумæрайсом уагæры цы кусы? Скъæттæ мæрзы? 
Мисурæт. Цæй скъæттæ? Дысон бонмæ цыдæр гæххæтты- 
тимæ архайы. 
Г а б о. Цавæр гæххæттытимæ? 
Мисурæт. Ницы йын зонын. Хæснаг, дам, скодтон æмæ, 
дам, мæ мачи хъыгдарæд. 
Г а б о. Хæснаг? Кæимæ? 
М и с у р æ т. Мæгьа. 
Г а б о. Кæд гæххæттытимæ архайы, уæд Зарæимæ ма уæд йæ 
хæснаг? 
М и с у р æ т. Æз дæр афтæ хъуыды кæнын. Знон кæртмæ æрба- 
цæйхизгæйæ дæ хæрæфырт мæ рæзты мæлæты цъыввытт акодта. 
Нæ лæппуйæн та йæ цæстытæ цыма цæхæр калынц, уый æрттывд 
кодтой. 
Габо. Гъе-е-е, дæ фырт мын мæ хæрæфырты ма бауарзæд? 
М и с у р æ т. Бæргæ, Хуыцау куы зæгьид. Замманай чындз мын 
уаид. 
Габо. Мæ хур акæнай, уый тыххæй мын мæ къахыл æрлæу- 
уын хъæуы... Стæй... Мисурæт, гъер Хуыцау ныддæлæ-уæлæ кодта 
æмæ ацы дыууæ кæстæры баиу сты, уæд, цымæ, ды кæм цæрис? 
М и с у р æ т. Мæ хæдзар куыд уыд! Ау, къона мын нæй? 
Габо. Омæ уыцы къуым кæй фаг у? Кæстæртæн хъыгдарыны 
хос йедтæмæ ницы уыдзынæ. 
М и с у р æ т. Уымæй та цы зæгъынмæ хъавыс? 
Г а б о. Мæнæ, зæгьын, мæнмæ уæддæр бынат фылдæр ис æмæ... 
М и с у р æ т. Æмæ? 
Г а б о. Æмæ мæнмæ рацæудзынæ. 
Мисурæт.Дæ цæсгом бахæр, кæд мæ зæрондæй хъазинаг цы 
аразыс! 
Габо. Ницы дæ зæронд!.. Зæгъын, иумæ нын æнцондæр уы- 
дзæн. Уæдмæ кæстæртæн сабитæ фæзындзæн æмæ сæ иумæ хъо- 
мыл кæниккам... И, Мисурæт? 
М и сурæт (хынджылæгæй). О, о, цу æмæ мын чындзы дарæс 
искуы самал кæн... Зæронд куы сæрра вæййы, уæд дзы уымæн æмбал 
нæй. Æндæр мын ницы зæгъдзынæ? 
и* 
161 

Габо. Уæддæр мын мæ фæндоныл ахъуыды кæн... Науæд... 
М и с у р æ т (бахуды). Науæд? 
Г а б о. Науæд дæ, мæ мад, мæ фыдыстæн, аскъæфдзынæн. Æры- 
гонæй мын цы нæ бантыст, уый зæрондæй уæддæр сæххæст кæнон. 
Мисурæт. Габо, уæрдоны разæй згъорын нæ хъæуы. Цард 
цæуы æмæ хъуыддæгтæ йæхæдæг аразы. Ам уыдзыстæм... Искæ- 
дæм, мыййаг, нæ лидзæм. 
Габо (æрæджиау). Бузныг, Мисурæт. (Дыууæйæ дсер ныхъхъус 
вæййынц.) Цæмæдæр ма дæм дзырдтон, цæмæдæр... Мисурæт, цæмæ 
дæм дзырдтон, цæмæ? 
М и с у р æ т. Мæн дзы фæрсыс? 
Габо. 0, хæдæгай! Зиууæттæн та хæринаг куы скæнис. Тынг 
дæ æппæлыдысты знон. 
М исурæт. Уый уын, зæгь, мæ бар... Габо, уæддæр ацы кæс- 
тæртæм æркæсæм. Тæхуды, се ’хсæн исты куы ранхъизид. 
Габо. Куы ранхъизид, уый мæнæй тынгдæр никæйы фæнды, 
бæргæ... Фæлæ уæд та карчы сгуыйыл скодтой хæснаг? 
Мисурæт. Карчы сгуы сын фест, кæд кæстæртæн бынтон 
ницы æнхъæл дæ! 
Г а б о. Фæлæуу, фæлæуу, æмæ Ирбег горæтмæ нал цæуы, æви? 
М исурæт. Ницуал дзы хъусын ахæмæй. Æвæццæгæн æй йæ 
къах нал хæссы. Ех, тæхуды! 
Габо (йæ ныхас ын айсы). Цæй, дæхи загьдау, исты куы уа, 
уæд ам нæ уыдзыстæм? Æз лидзон, Мисурæт. Горæтæй, дам, цы- 
дæр къæреспæнденттæ æрцæудзысты æмæ сын нæ хъæуæй тынг 
феппæлын хъæуы. Кæд, хъæуæй чи фæлыгьд, уыдонæй искæмæ 
фæсмон æрцæуид æмæ фæстæмæ йæ къонамæ здæхид. 
М и с у р æ т. Ацу, ацу, æз дæр дæ феййафын. (Габо ацсеуы.) Мæ 
лæппуйæн хæринаг уæддæр акæнон. 
Кæрты æрбахизæны фæзыны Даухан. 
Даухан (уæзданæй). Мисурæт, дæ райсом хорз! 
М и с у р æ т. Кæй райсом, уый хорзæх! Мæ хæдзар, дæ сæрбæт- 
тæн ног чындзы баст куы бакодтай. Æви та уый дæр ног модæ у? 
Даухан. Фæлæуу-ма, æмæ ницы фехъуыстай? 
М и с у р æ т. Куынæ. 
Дауха н . Де ’гæрыл, знон мæ Никъайы фырт нæ аскъæфта? 
М и с у р æ т. Куыд аскъæфта? м 
Д а у х а н . Æдзæсгом скъæфт! Йæ тракторы мæ баппæрста æмæ 
мæ тъыр-тъыргæнгæ йæ хæдзары скуыси кодта! Уæд сылгоймаджы 
скъæфыс æмæ искæмæй машинæ уæддæр ракур!.. Удхæсджытæ! 
М и с у р æ т. Æгайтма баиу стут, афон дæр уын уыд, афон. Арфæ 
уын кæнын! Фондз лæппуйы æмæ иу цъæх чызджы хистæртæ баут! 
Даухан. О, зæрондæй ма мæ скусын кæн!.. Афтæ, иунæгæй 
кæдмæ цæрдзынæн, зæгъгæ, æндæр... Цымæ Габо хæдзары нæй? 
Æртæ чъирийы акодтон æмæ сæ, зæгъын, куы акувид... 
М и с у р æ т. Габо дæ хæдразмæ зиууæттæм ацыд. Никъайы фыр- 
тæн зæгь æмæ сæ йæхæдæг акувдзæн. 
Д а у х а н. Никъайы фыртæн сæумæцъыккæй йæ тракторы тъыр- 
162 

тъыр уалæ дзедырджынæй хъуысы. Гъай диссаг нæу! Хъæуы æвдæ- 
лон нæлгоймаг^нал ис! Цæуон, кæд далæ куырм Дзибкайæн зæ- 
гьон, æндæр. (Йсе дзыппсей цалдсер къафетты сисы.) Гъа-ма, Мису- 
рæт, сиахсы къафеттæй дæ дзых аадджын кæн. 
М и с у р æ т. Адджын цард фæкæнут, адджын! Фæлæ уæддæр 
сывæллæттыл ахъуыды кæнут. 
Д аухан. Цафон ма мын у, де гæрылæй! 
Мисурæт.Æз сымахæй куы уаин, уæд уалæсидзæрты хæдза- 
рæй иу-фондз сывæллоны райсин. 
Д а у х а н. Фондз та цæмæ? 
М и с у р æ т. Уадз æмæ сæ алкæмæн дæр фыдыуæзæг уа. Сыма- 
хæн дæр бындур уаид. 
Д аухан. Фондзæй дын ницы ныфс æвæрын, фæлæ дæ фæн- 
дон ахъуыдыйаг у. Мæ мадыстæн, æз уалæ Зæрæдайы фыддæрагæн 
иу-авд куы нæ ’ркæнон, уæд ам чызг ма уæд! 
М и с у р æ т. Зæрæдайы фыддæрагæн та цæмæн? 
Даухан. Айразмæ мын бафидис кодта, æз, дам, иу уæддæр 
ныййардтон, дæуæн та, дам, дæ фæстæ чи ракæса, уый дæр нæй! 
Æз дын дæ хъуыды ныртæккæ Андухъапары хъусы бацæгьддзы- 
нæн. Цæй, æз лидзон, Мисурæт, кæд ма автобусмæ баййафиккам! 
М и с у р æ т. Кæдæмдæр рабалц кодтай, æнхъæлдæн. 
Д аухан. Мæ хæдзар!.. Сывæллæтты кой мын нæ кодтай? 
М и с у р æ т. Æмæ? 
Д аухан. Нæ лæгимæ суайон æмæ дзы иу-цалдæр ракæнон. 
М и с у р æ т. Гъемæ Мады Майрæмы уазæг у. Лæппутæ-иу дзы 
фæфылдæр кæн. 
Д аухан. Мæхи зæрды дæр афтæ ис. (Ацæуы). 
М и с у р æ т. Цæуон, æз дæр зиууæттæн истытæ ацæттæ кæнон, 
науæд ссихор ис. 
Хæдзармæ бацæуы. Чысыл рæстæджы фæстæ хæдзарæй рацæуы Ирбег. Лæп- 
пуйæн йæ къухы гæххæттыты цæнд. Стъолмæ сæ баппары, уæззаугай æрбады 
æмæ арф ныхъхъуыдыйы фæстæ æбæрæг кæдæмдæр ныджджих вæййы. Чысыл 
рæстæджы фæстæ Ирбеджы цæстытæ сæхимидæг æрцъынд вæййынц, сæр уæз- 
заугай гуырмæ æрзæбул вæййы. Лæппу афынæй. Хæдзарæй рацæуы Зарæ. Чызг 
лæппуйы фенгæйæ, бацæуы стъолы цурмæ. Æрбады. Кæсы Ирбегмæ. Хъавгæ 
райсы гæххæттытæ. Кæсы сæм. Ирбег йæ цæстытæ байгом кæны. Чызг æмæ 
лæппу иудзæвгар кæрæдзимæ кæсгæйæ баззайынц. 
И р б е г (æрæджиау). Дæ райсом хорз!.. Æнхъæлдæн, афынæй дæн. 
Зарæ. Ницы кæны... Исты дын бантыст? 
Ирбег. Зæрдæ цæмæй райа, ахæмæй ницы. 
Зарæ. Ома? 
И р б е г. Бæллиц æмæ æцæгдзинад кæрæдзимæ тынг дæрддзæф 
лæууынц. 
3 а р æ. Цас дæрддзæф? 
И р б е г (Зарсемсе комкоммæ ныккæсы). Уыцы дæрддзæфæн мах 
цард, тæрсын, куы не сфаг уа. 
3арæ (æрхæндæгæй). Бузныг... Нæ сарæхсдзынæ, уый афтæ дæр 
зыдтон. (Фæцæйцæуы). 
163 

Ирбег (сонтæй). Фæлæуу-ма, цæй!.. Уæуу, бамбар, (гсеххæт- 
тытæй иу фелвасы æмæ йсе Зарсейы къухы фæсадзы) цæмæй мæнæ 
адон къухы бафтой, уымæн æппынкъаддæр (дыккаг гæххæтт За- 
рæйы къухы фæсадзы) адæм хъæуы. Мæнæ уый бæрц! Дыргьдæттæ 
æмæ хуымгæндтæ сæхæдæг сæхи нæ бакусдзысты! Хъæу йæхи хъæ- 
дæй дзæнæт нæ фестдзæн, аргьæутты дуне нæу!.. Дæуæй афтæ, мæн 
нæ фæнды, цæмæй мæ райгуырæн къона дидинæг кала? Фæнды! 
Фæлæ æз цардмæ дæуæй хъауджыдæр æцæг цæстæй кæсын... (Æрхсен- 
дсегсей.) Мæнæн мæ бон уыди, ацы гæххæттытæ, дæу куыд фæнды, 
афтæ ацаразын... Сахаты куыст... Фæлæ мæ мæхи сайын нæ фæн- 
ды. Уымæн æмæ... Уымæн æмæ дæу дæр сайын... Дæу сайын та мæ 
æппындæр нæ фæнды... Æмбарыс мæ? 
3 а р æ (æрæджиау). Иуæй иу хатт аргьæуттыл дæр æууæндын 
хъæуы, Ирбег... 
И р б е г. Омæ мæ баууæндын кæн, Зарæ! 
Зарæ. Гормон фæуай, ацы аргъау дæу у. Æз дзы æрмæстдæр 
архайæг дæн. 
Ирбег. Гъемæ хорз... Аргьау, уæд аргьау... Ныртæккæ, ар- 
гъауы куыд вæййы, афтæ, Габо лæф-лæфгæнгæ æрбазгьордзæн æмæ 
нын фехъусын кæндзæн, адæм сæ райгуырæн къонатæм здæхын 
райдыдтой, зæгъгæ. Уыйфæстæ... (Зарсемсе комкоммсе ныккæсы). 
Зарæ. Цы - уый фæстæ? Дзур дарддæр, цы фæсыкк дæ? 
И р б е г. Уыйфæстæ дæм æз, фырдиссагæй, мæ минæвæрттæ 
барвитдзынæн. 
Чызг æмæ лæппуйы цæстæнгас исдуг кæрæдзийыл афæстиат вæййынц. 
Кæртмæ æрбахизæны лæф-лæфгæнгæ фæзыны Габо. 
Габо (цингæнгæ). Хæрзæггурæггæг!.. Хæрзæггурæггæг, фæсивæд! 
Ирбег. Цы ’рцыди, Габо! 
Габо. Цы ма ’рцæуа хуыздæр!.. Адæм сæ райгуырæн къона- 
тæм здæхын райдыдтой. Уартæ Къардиуы сыхмæ Бадджерийы 
фырттæ сæ фæллой æрластой. Ам, дам, цæрдзыстæм! Æхсæз сы- 
вæллоны сын ис! Ех, афтæ куы ахæсса, уæд та нæ хъæу хъæуы 
хуызæн суыдзæн!.. Фæсивæд, Мисурæт та цы фæци? 
И р б е г. Хæдзары, Габо, хæдзары. 
Габо. Цæуон æмæ уымæ дæр хæрзæггурæггаг фæуон. (Мису- 
рсеты хæдзары фæмидæг всеййы). 
3 а р æ (паузсейы фсестæ). Ирбег. 
Ирбег. Цы? 
3 а р æ. Хæснаг æз рамбылдтон. 
Ирбег. Бузныг! 
Зарæ. Бузныг? 
И р б е г. Æцæгæйдæр, иуæй иу хатт аргьæуттыл дæр æууæндын 
хъæуы. (Йæ дзыппæй сисы сырхварс фсеткъуы. Зарсемсе йæ бадаргъ 
ксены). 
Зарæ. Уый циу? 
И р б е г. Фæткъуы... Хъуыды ма кæныс, кæддæр дын Габо кæй- 
дæр куывдæй сырхварс фæткъуы æрбахаста. 
164 

Зарæ (фæткъуы райсы). Ды мын æй аскъæфтай. 
И р б е г. Ныр дын æй фæстæмæ лæвар кæнын. 
3 а р æ. Бузныг, Ирбег! 
И р б е г. Зарæ, зæгь Габойæн, æмæ изæры макæдæм ацæуæд. 
3 а р æ. Науæд? 
И р б е г. Науæд мæ минæвæрттæн дзуапп чи ратдзæн? 
Чызг æмæ лæппу мидбылхудгæ кæрæдзимæ кæсынц. Кæртмæ æрбахизынц 
Даухан æмæ Никъайы фырт. Алкæмæн дæр дзы йæ хъæбысы ис фæйнæ дыууæ 
сывæллоны. 
Ирбег (фырдиссагæй). Уыдон та уын цы сты? 
Даухан. Сывæллæттæ никуы федтай, æнæфенд... Мисурæт, 
æддæмæ-ма ракæс! 
И р б е г. Цæй тагьд уыди! 
Даухан. Мæнæ дзы нæ лæджы афæрс. Æз цалынмæ авто- 
бусмæ мæхи рæвдзытæ кодтон, уæдмæ мæ разæй фæцис. Лæф-лæф- 
гæнгæ сæ æрхæццæ кодта сидзæрты хæдзарæй! 
И р б е г. Давгæ сæ ракодтай? 
Никъайы фырт. Уæдæ мын сæ лæвæрдтой?! Дæ бинойнаг, 
дам, кæм и? ЗАГС уын цæуыннæ ис? Уыйбæрц уæ цæмæн хъæуы?.. 
Æз дæр дзы цыппар мæ хъæбысы акодтон æмæ расхуыстон хъæмæ. 
(Зарæмæ.) Цымæ мын сæ милицæ нæ байсдзысты? 
Зарæ. Милицæйы мæ бар уадз. 
Хæдзарæй рацæуынц Мисурæт æмæ Габо. 
М и с у р æ т. Æ, мæ уд уæ фæхъхъау æрбауа, цот кæнын кæмæн 
бантыст! (Сывæмæттыл цин кæны.) Мæнæ цы дзæбæх сты, мæнæ! 
Никъайы фырт. Батутæ сыл кæн, фæцæстдзыд уыдзысты! 
М и с у р æ т. Ту, ту, ту, цæстæй уын хай ма уæд æмæ амонд- 
джын гуырдтæ фæут. 
Г а б о. Лæппутæ сты? 
Никъайы фырт. Мæгьа... Тагьд-тагьдæй сæм кæсгæ дæр 
не ’ркодтон. 
Габо. Уый уал дын, Бадджерийы цоты цотимæ, дæс сывæл- 
лоны. Мисурæт, марадз искæйы арвит хъæубæсты лæгтæм æмæ уæ 
минæвæртты рарвитут. (Амоны Ирбег æмæ Зарæмæ.) Мæнæ ацы 
дыууæ сабийæн дæр тæвдæй сæ хъуыддаг ацаразæм... Æццæй, Зарæ? 
Зарæ (æфсæрмхуызæй). Хистæр дæ æмæ ды куыд зæгьай... 
Габо. Гъе уый чызджы ныхас у, гъе!... (Адæммæ.) Мæнæ хорз 
адæм! Йæ царды бонтæ уæ амондджынæй арвитын кæй фæнды, 
уый мах хъæумæ рацæуæд. Фыдыуæзæг адджын у æмæ уадз, йæ 
къонайы хъарм макуы сихсийа! 
Кæрон. 

ХАНТЫ ЦАГЬД 
Дыууæархайдон комеди 
АРХАЙДЖЫТÆ: 
Гæлæбу 
Сæл имæт 
Фари 
Дзамболат 
М ырткæ 
Архайд цæуы нæ рæстæджы Ирыстоны хохаг хъæутæй иуы. 
ФЫЦЦАГ ХАЙ 
ФЫЦЦАГ НЫВ 
Хохаг зæронд хъæуы æртæ хæлддзаг хæдзары чи иу кæны æмæ уыцы иу 
рæстæг кæрт дæр чи у æмæ уынг дæр, ахæм фæзуат. Хæдзæртты фæхстæ æмæ 
кæддæры дурæй амад сисгæндты кæм рæстæг фæкъахыр кодта, кæм та сæм ба- 
зилæджы къух нæ хæццæ кæны. Фыццаг бакастæй афтæ зыны, цыма ацы хъæу 
рагæй æдзæрæг у. Фæлæ фæзуатмæ лæмбынæг бакæсгæйæ, уынæм, йæ дуртæ 
æрдæгмæ кæмæн ракалдысты, уыцы æмбонды цур зæронд тъахтиныл уæлгоммæ 
хуысгæ ацæргæ сылгоймаджы. Сылгоймагыл, йæ хуыз раджы чи сивта, ахæм 
пæлæз æмбæрзт. Исдугмæ хъæубæстæй сыбыртт дæр нæ хъуысы. Чысыл рæс- 
тæджы фæстæ фæзуаты галиуварс хæдзарæй райхъуысы цавæрдæр гыбар-гыбур, 
стæй та сылгоймаджы хъæлæс. «Дæлдзæх фæу, кæд дæ хæйрæджытæ нæ ахас- 
той!» Стæй йæхæдæг дæр дуарæй ракæсы. Уый у, иу-цыппарæссæдз азы кæуыл 
цæуы, ахæм гыццыл, фыдхуыз сылгоймаг. 
Сылгоймаг (фаллаехæдзары ’рдсем). Сæлимæт, уыцы æнæ- 
байрайгæ патефон цы фæци, мæ цæст ыл куы нæ хæцы?.. Дæумæ 
дзурын, дæумæ, Базыгон, къуырма бадæ?.. Уыцы патефон, зæгъын, 
нæ федтай? 
Сæлимæт (рахизæрдыгæй хæдзары дуарæй ракæсы). Судзгæ 
æнæбайрайгæ скæн дæ патефонæй, Фари, кæд ныртæккæ фæндыр- 
дзагъдыл нæ дæн! Сылгоймаг мæлын нæ фæразы æмæ йын дыууæ 
чъирийы кæнын, нæ мæ уыныс? 
Ф а р и . Уæуу, æз дæр уый кой кæнын. 
С æ л и м æ т. Кæй кой? 
Фари. Мæнæ нæ рынчыны. Гæлæбуйы. Аиразмæ куы æрба- 
166 

тыхст, уæд æй нæ хъуыстай? Куы мæлон, уæд, дам, мын-иу пате- 
фонæй «Ханты цагьд» кæнут. Марадз зæгь, кæд ма йæ арын... 
Сæлимæт (æртыкъахыг фынг рынчын сылгоймаджы размæ 
рахæссы). Уартæ ма йæ хъомдоны фен... Дæ хъуджы дæр диттой ахуыр 
скодтай æмæ дын æнæ патефоны цагьд æхсыр дæр нал кæны... 
(Рынчынмæ ныккæсы.) Ныртæккæ, ныртæккæ, Гæлæбу, иучысыл- 
ма бабыхс... Дыууæ чъирийы дын ахæлар кæндзыстæм æмæ дын 
кæд Барастыр йæ дуæрттæ байгом кæнид... Уæлæуыл адæмимæ хæ- 
ларæй бæргæ фæцардтæ. Уæдæ дæм тæригъæдæй дæр ницы зонын. 
Дæ цард-цæрæнбонты нæлгоймаджы тæфаг дæр куы никуы бан- 
къардтай. Гъер дæ мæрдтæ сæхимæ цæуыннæ уадзынц, Хуыцау сæ 
зонæг... (Йæ дселфседтæм æрбады.) Кæд дын, ингæн чи скъаха, уый 
кæй нæй, уымæ гæсгæ дæм нæ цæуы удхæссæг хæстæг... (Исдугмсе 
ныхъхъус вæййы, стæй — аивæй.) Гæлæбу, иу курдиат мæм ис æмæ 
мын æй куы сæххæст кæнис... Афтæ фæзæгъынц, мæлын, дам, ни- 
кæйы фæнды... Æвæццæгæн, дæу дæр нæ фæнды. Гъемæ дæм уд- 
хæссæг куы æрбацæуа, уæд-ма йын йæ хъусы бацæгьд, уартæ, зæгь, 
Сæлимæты фæнды мæ бæсты мæрдтæм бацæуын. Бафæллад, зæгь, 
иунæгæй... Иæ бинонтæм, зæгь æй, фæнды... Уым, зæгь, сты йæ 
кæстæртæ... И, Гæлæбу?.. Ницы дзурыс... Уæвгæ, ды дæр мæлæты 
цæрдтытæ куы нæ фæкодтай, цæмæй ам баззайынмæ дæ былы- 
цъæрттæ хæрай. 
Фари (йæ къухы зсеронд патефон, афтагмæй фæзыны). Ссард- 
тон æй\..(Кæсы Сæлимæтмæ.) Кæугæ куы кæныс? Амардис? 
Сæлимæт. Нæма. Æнæ патефон, Дам, мæ мæрдтæ сæхимæ 
нæ уадзынц. Марадз, уæдæ, чындзхонты цагъд ын сæвæр, кæд æй, 
мæгуыр, ачындз кæниккой æмæ йæ хъизæмæрттæй фервæзид. Æз 
мæ пецмæ бакæсон. (Бацæуы хæдзармæ.) 
Фари йæ патефон Гæлæбуйы цур æрæвæры, сифтындзы йæ. Патефонæй 
райхъуысы «Ханты цагьд»-ы мелоди. Сылгоймаг иудзæвгар фæндырдзагъдмæ 
хъусгæйæ баззайы. 
Ф а р и (æрæджиау). Гæлæбу... Иу хъуыддаг дæ курын æмæ, цы 
мæрдтæм цæуыс, уыдоны хатырæй, чи нæ мын æй сæххæст кæна!.. 
Уым нæ лæгыл куы амбæлай, уæд ын-иу ныфсытæ авæр, ницы 
хъуаг, зæгь, сты дæ бинонтæ... Цæрынц, зæгь, иумæ... Дæ биной- 
наджы дын, зæгь, дæ фырт æмæ дæ чындз тынг буц дарынц... (Йсе 
зсердсе æрбауынгæг вæййы.) Ныр мæм мæ фырт æмæ мæ чындз афæдзы 
дæргьы хæстæг нал цæуынц, уый, æз дæ мад, дæ фыды уазæг, нæ 
лæгæн ма схъæр кæн... Уæлæуыл дæр мастæй йæ хъуырмæ уыд æмæ 
уым уæддæр ацæра æнæмастæй... Нæ лæппу дæр мæм кæд искæд- 
бон зынид... Ау, куыд мæ хъуамæ ферох кæна, йæ мад куы дæн... 
И, Гæлæбу? (Æваст Гæлæбу йæ мæллæг къух уæззаугай сисы æмæ цы- 
дæр амоныныл ацархайы. Фæстагмæ къухæнæбоны хаудсерксены тъах- 
тиныл.) Мæ хæдзарыл!.. Сæлимæт, рахæсс ма уыцы дыууæ чъирийы, 
кæд сæ æлхæнгæ нæ кæныс, мæнæ сылгоймаг йæ уд исы... Базыгон, 
дæумæ дзурын! Гæлæбу, зæгъын, мæлæты къахыл ныллæууыд. 
Сæлимæт (йæ хæдзары дуарсей ракæсы). Иугыццыл, зæгъ, ба- 
гæдзæ кæн, мæнæ ма сæ царвы хъæстæ фæкæнон. 
167 

Ф а р и. О, цæвиттон сæ æнæ царвы хъæстæйæ Барастыр йæ- 
химæ нæ райсдзæн... Рацу-ма, мæнæ мæм цыдæр æнахуыр каст 
кæны. 
Сæлимæт (хседзарсей). Фæлæуу, цæхх нал арын! 
Ф а р и. Цæхх дарæг дæ мауал уа, кæд æй стигьгæ нæ кæндзы- 
сты, рацу æмæ йын йæ цæстытыл уæддæр æрхæц. 
С æ л и м æ т (рацсеуы, йæ къухы тæбсегъ дыуусе чъириимсе, чъири- 
ты сæрыл цсехдарæн). Дыууæ къуырийы йын йæ уд сисыны фæрæз 
куы нæ уыд, уæд ныр цы скарк ис!.. Улæфы ма? 
Фари. Цыма нал... 
Дыууæ сылгоймаджы исдуг хъусæй алæууынц, стæй Сæлимæт уæззаугай 
æрбады. 
Сæлимæт (æрæджиау, æрхæндæгæй). Мæ чъиритæ дзæгъæл 
конд фесты. 
Ф а р и. Мæ хæдзар, Сæлимæт, уый цавæр тæригъæд ныхас загъ- 
тай? Адæймаг йе ’цæг дунемæ ацыди, ды та ма чъириты кой кæныс. 
С æ л и м æ т. Мæн тыххæй удхæссæгмæ иу ныхас куы баппæр- 
стаид, уæд йе ’взаг нæ бакуыскъ уыдаид.. Афардæг мын иунæгæй... 
Гъемæ фæндараст кæн!.. Дæуæн чъиритæ чи скодта, уый дæр дæхи 
хуызæн!.. 
Фари . Сæлимæт... (Сæлимæт иуранмæ нымдзаст всеййы.) Сæ- 
лимæт... (Паузæ.) Ныхас бакодтат? 
Сæлимæт. Цæуыл? 
Фари. Уырдæм иумæ ацæуыныл?.. (Сæлимæт ницы дзуры.) 
Æмæ æз та?.. Мæн иунæгæй уадзынмæ хъавыдыстут?.. (Сæлимæт 
ницы дзуры.) Худинаг уын фæуæд!.. (Тæргайхуызæй иуварс æрбады). 
С æ л и м æ т. Цæй, гыццыл гагийы тæргæйттæ цы кæныс?.. Мах 
куы ацыдаиккам, уæд дæ дæ фырт йæхимæ акодтаид. Дæуæн дæр хорз 
æмæ махæн дæр... Рацу-ма æмæ йыл иу цæссыг уæддæр æрæппар. 
Ф а р и . Ды баныхас кодтай йемæ æмæ йыл ды ку. 
Сæлимæт. Мæнæн мæ цæссыгтæ раджы бахус сты, хорз æй 
куы зоныс... Дæ саст белыхъæд нæма раивтай? 
Ф а р и . Нæма. 
С æ л и м æ т. Гæлæбуйы йæ сыджыты хайыл сæмбæлын кæнын 
хъæуы. 
Ф а р и. Уыцы хуырджын бынаты белæй ницы бакæндзыстæм. 
С æ л и м æ т. Уæдæ йæ хурмæ дæр куыд бахус кæнæм? 
Ф а р и. Уартæ уал æй Саухалты зæппадзы бавæрæм, стæй кæд 
ауылты исчи цæуид. 
С æ л и м æ т. Ауылты мæйгæйттæ цæуæг нæ вæййы. Уæдмæ дзы 
рувæстæ фæхынджылæг кæндзысты. 
Исдуг сылгоймæгтæ ныхъхъус вæййынц. Афтæ зыны, цыма дзы алчидæр йæхи 
сагъæсы бацыд. 
Фари. Сæлимæт... 
Сæлимæт. Гъы. 
Фари. Ныр ын хист та цæмæй скæндзыстæм? 
168 

С æ л и м æ т. Уартæ ма мæм иу карк ис æмæ йын уый аргæвд- 
дзыстæм. 
Ф а р и. Тæригьæд нæу? Кæдæй дæм ис! Каркæн уыйбæрц цæ- 
рын æнхъæл никуы уыдтæн. 
Сæлимæт. Цæй, уæддæр ын уасæг нæй æмæ æйчытæ не 
’фтауы. 
Ф а р и (йæ заердæ æрбауынгæг вæййы). Мæ хъугæн дæр богъ нæй. 
Сæлимæт. Æмæ цы? 
Ф а р и. Куыд цы? Тæригьæд нæу? (Ныхъхьус та вæййынц. Æваст 
дардæй райхьуысы бсехы хуыррытт, уый фæстæ нæлгоймаджы тыз- 
мæг ныхас: «Гьæйтт, бирæгьтæ дæ бахæрой, кæд цы ныууоцани дæ!»). 
Мæ хæдзарыл!.. Нæлгоймаджы хъæлæс... Мах лæппу ма уæд!.. Ацæ- 
мæз!.. 
Тагьдгомау фесты æмæ, ныхас кæцæй райхъуыст, уыцырдæм атындзы. 
Сæлимæт уæззаугай сысты, пæлæзæй æрæмбæрзы Гæлæбуйы цæсгом æмæ æнæ- 
дзургæйæ фæраст вæййы Фарийы фæстæ. Исдугмæ фæзуатæй сыбыртт дæр нал 
хъуысы. 
Чысыл рæстæджы фæстæ Гæлæбуйы къухтæ сабыргай базмæлынц, пæлæз 
йæ цæсгомæй аиуварс кæны æмæ æнæдзургæйæ тъахтиныл рабады, йæ алыварс 
афæлгæсы, фæкомкоммæ вæййы, фынгыл цы дыууæ чъирийы ис, уыдонмæ, 
æрæвналы, чъирийæ дзадджын хай ратоны æмæ йæ зæрдиаг æууылдтытæ скæ- 
ны. Стæй рабады, йæ сæрбæттæн йæ сæрæй сисы, æркæсы йæм, бæстон æй 
батухы æмæ астæуккаг хæдзары фæаууон вæййы. Фисыныл фæзынынц Фари, 
Сæлимæт æмæ, иу-фондз æмæ ’ртиссæдз азы кæуыл цæудзæн, ахæм сылгоймаг. 
Сæл имæт. Мырткæ, æз дæ мад, дæ фыды уазæг, Мысостæн 
нын ныллæгъстæ кæн æмæ ацы мæгуырæн ингæн скъаха... Бафид- 
дзыстæм ын нæ пенсийы капеччытæй. 
Мырткæ. Йæхицæн ын зæгьут. Ацы хъуыддаджы йын æз 
уынаффæгæнæг нæ дæн. 
Тъахтины цур æрлæууынц. 
Фари (кæсы афтид тьахтинмæ). Мæ хæдзар куыд уыд!.. 
М ырткæ. Цæй, кæм ис уæ дзæнæты бадинаг? 
Ф а р и. Мæ мард фен, ныртæккæ дæр ма мæнæ ацы ран хуыс- 
сыд. 
М ы р т к æ. Мæнæй хъазут, æви уæхицæй? 
Сæлимæт. Мæнæ диссаг!.. Йæ цæстытыл ын мæхæдæг куы 
æрхæцыдтæн. 
Мырткæ (æлхыскьæй). Æмæ уæдæ цы фæци? Кæд æй дымгæ 
ахаста? 
Гæлæбу (йæ хæдзары дуарæй йæ сæр радары). Уæртæ дыууæ, 
мæ чырынтæ сæрбæттæн мын нæ федтат?.. Къуырма баистут, мæ 
чырынтæ сæрбæттæн уæ, зæгъын, ничи æруыдта? 
Сæлимæт. Ыгьы, нæ сыл райгас ис! Уый дын кæй федтон! 
Ф а р и. Гæлæбу, мард куы уыдтæ, уæд цæмæ рабадтæ? 
Гæлæбу. Цæмæ, цæмæ... Сæххормаг дæн, æндæр цæмæ? 
С æ л и м æ т. Емынæ дæ гуыбыны, кæд нæ цы фæтæрсын код- 
тай! 
М ы р т к æ. Æгыъæд фæуæд!.. Мæнæ ма æртæйæ дæр мæ фарсмæ 
169 

’рбадут... Цыбырдзырдæй, афтæ. Уартæ ма уын Мысостимæ къуы- 
риваг сластон хæлц, уый фæстæ мæ мауал рахъаст кæнут. Алы мæй 
ардæм цæуынæй куыдзы фæллад бадæн. Хицауад дæр уæм мæсты 
кæны, цæсты, дам, нæ ’фтауынц. 
Ф а р и . Мæгуыры бонтæ, цæсты та сæ цæмæй афтауæм? 
М ы рткæ. Хъæддаг адæмы цард кæнут æмæ уымæй. Нæ уæм 
фæндаг ис, нæ рухс, нæ, цæмæй цæрат, уый... Гъер ардæм æнæн- 
хъæлæджы исчи куы сæфта, уæд куыд æнхъæл стут, нæ хицауадæн 
арфæтæ ракæндзысты? 
Сæлимæт. Гъемæ бавдæл, Мырткæ, æмæ уартæ Мысостæн 
æртæ ингæны скъахын кæн. Махæн, ингæн чи скъаха, уый нæй, 
æндæр афонмæ раджы ныхъхъандзал уаиккам... Мæнæ Гæлæбумæ 
кæсыс, дыууæ къуырийы Барастырмæ дуæрттæ фæхоста æмæ йæ, 
марадз зæгъ, кæд мидæмæ бауагъта. Ды, дам, мард куы уаис, уæд 
ингæны хуыссис. 
М ы рткæ. Ингæны уæ ничи æвæры. Далæ горæты ис, уæ ка- 
рæнтæ сæ бонтæ кæм æрвитынц, ахæм бынат. Уæ хæрд афоныл, уæ 
хуыссæн — сыгъдæг, уæ дохтыр — уæ фарсмæ. 
С æ л и м æ т. Цавæр бынат у, дæ ныхас-ма фæбæлвырддæр кæи. 
М ырткæ. Цавæр куы зæгъай, уæд зæрæдты хæдзар. 
Ф а р и. Мæ хæдзар куыд уыд, Мырткæ! Æндæр хуыздæр нын 
дæ зæрдæ ницы зæгъы? Гъе уый нæ лæппуйы хъустыл куы æрцæуа, 
уæд ма йæм цы цæсгом равдисдзынæн? 
М ы р т к æ. Дæ лæппуйæн цæсгом куы уаид, уæд дæ афæдз иу 
хатт уæддæр бæрæг кæнид! 
Фари (йæ цæстытæ доны разилы). Гъе уый курæг дæ дæн, 
Мырткæ, æмæ мын мæ лæппуйы ма ’фхæр... Нæ йæ ’вдæлы, æндæр... 
æндæр афонмæ... 
Сæлимæт. Мырткæ, бузныг, æгайтма ныл афтæ ауыдыс... 
Фæлæ дын мæнæ не ’ртæйы номæй дæр зæгъын. Махæй зæрæдты 
хæдзармæ йæ къах дæр ничи бавæрдзæн. 
М ы рткæ. Уæуу, нæ уæ ’мбарын. Ам уæ цы уромы? 
Сæлимæт. Мырткæ, уæ Мырткæ! Ау, дæ сабибонтæ ацы 
хъæуы куы арвыстай, ам куы схъомыл дæ, чындзы дæ ардыгæй куы 
арвыстам, уæд æй не ’мбарыс? Уалæ-ма къуылдыммæ акæс, ницы 
дзы уыныс? 
М ы рткæ. Цы дзы хъуамæ фенон уæлмæрдтæй дарддæр? 
Сæл и мæт. Гъемæ нæ, Мырткæ, уыцы уæлмæрдтæ уромынц. 
Дæ фарн фынæй, фæлæ, Гæлæбу куырдуаты бадгæ кæй тыххæй 
баззад, уымæн кæд йæхи нал ссардтой, уæддæр йæ афтид ингæн 
уым ис. Иунæг бонмæ мæ кæстæртæй афтидæй аззадтæн, æмæ уыдон 
дæр уым сты. Уæдæ йæ иунæг фырты Фарийыл чи ныффæдзæгь- 
ста, уыцы Хамби дæр уым хуыссы. Куыд дæм кæсы, раст уыдзæн, 
мах уым, хъармы кас куы хæрæм, адон та æдзæрæгæй куы баззай- 
ой, уый? 
М ы р т к æ. Æмæ уæхиуыл нæ ахъуыды кодтат, гормæттæ?! 
Æнусмæ нæ цæрдзыстут. Чи уæ баныгæндзæн? Æнæныгæдæй хын- 
джылæггаг куы суат, уæд уæм куыд кæсы, уалæ уым чи хуыссы, 
170 

уыдонæн æхцондзинад æрхæсдзæн?.. Иу къуыри ма уын дæттын 
ахъуыдыйæн, стæй уæм милицæимæ ссæудзынæн. 
Гæлæбу. Ау, ам баззайынæн нын ницуал амал ис? 
Мырткæ. Ис... Чындзы фæцæут, кæд ма уæ исчи ракура, 
уæд. 
С æ л и м æ т. Дæ зæронд хъазинаг, кæд нæ цы хынджылæг скъæ- 
рыс. 
М ы р т к æ. Нæ уæ хынджылæг кæнын. Искæмæн уæ бинойнаг 
куы уаид, уæд ма уæ ныууадзиккам, фæлæ æртæ æнæбон сылгой- 
маджы хохы цъасы ныууадзын мæ бон нæу. 
Гæлæбу. Гъемæ бавдæл, Мырткæ, æмæ ма ардæм цæуинаг 
куы уай, уæд нын æртæ къобор лæджы демæ рахондзынæ æмæ уыцы 
иу бон æртæ чындзæхсæвы ныдздзæхст ласдзыстæм! 
Мырткæ. Сымах хъазгæ кæнут, фæлæ мæн дæр бамбарут. 
Йæ куыстæй фæхауын никæй фæнды. Иу къуыри ма уын... Мы- 
сост, кæд уæрдон равдæлон, уæд цæуæм!.. Хорзæй базайут!.. Хор- 
зæй, зæгъын, баззайут! 
Мырткæ ацæуы. Иудзæвгар æртæ сылгоймаджы хъусæй бадынц. 
Фари (æрæджиау). Сæлимæт, уæд та Гæлæбуимæ ацæуиккат? 
Сæлимæт. Кæдæм? 
Ф а р и. Уырдæм. Зæрæдты хæдзармæ. Уæлмæрдтæ мæ бар уадзут. 
Æз сæм зилдзынæн. 
С æ л и м æ т. Æмæ ды махæй уæлдай кæм фесгуыхтæ? 
Ф а р и. Æз нæ лæппумæ банхъæлмæ кæсдзынæн... И, Гæлæбу? 
Гæлæбу æнæдзургæйæ бацæуы тьахтины цурмæ æмæ фынгыл æрдæгхæрд 
чъирийæ дзадджын хай стоны. Бæстон бадт æркæны æмæ дыууæ комыкъулæй 
хæрыныл схæцы. 
Сæлимæт. Мах дæр æм, Фари, демæ банхъæлмæ кæсдзыс- 
тæм. Æццæй нæ, Гæлæбу? (Гæлæбу шргæ-хæрын йсе сæрразыйы тылд 
бакæны.) Ард дæ къонайы макуы бацæуа, дæ афтид ахсæн ныддур 
уыдзæн, цас дзы ныккалдтай! (Йæ иурæй йын чъириты тæбæгъ сисы 
æмæ йæ хæдзармæ ашссы). 
Фари (серседжиау). Гæлæбу, уый мæ мард фенæд, раст мын 
чи нæ зæгъа... Дыууæ къуырийы уым куы уыдтæ... Нæ лæджы дзы 
нæ федтай? 
Г æ л æ б у (куыдфæндыйæ). Федтон. 
Фари. Æмæ, æмæ!.. 
Гæлæбу. Уыцы хуырхæй ма дæм аззад? 
Ф а р и. Аззад, Гæлæбу, аззад. 
Г æ л æ б у. Гъемæ дзы рахæсс. 
Фари. Ныртæккæ, Гæлæбу, ныртæккæ!.. (Тагъд-тагъд шдзармæ 
фæуаййæг вæййы. Гселсебу патефон сифтындзы. Райхъуысы «Ханты 
цагъд». Сылгоймаг йсе ронмсе нывналы, сисы дзы цавæрдсер хуызист. 
Иудзæвгар хуызистмæ кæсгæйæ баззайы. Фæзыны Фари сед дурын). 
Мæнæ... Замманай туагæмæ уазал хуырх. (Гселæбу æнæдзургæйæ хуы- 
зист йæ роны бавсеры, ануазы хуыршй). 
Гæ л æ бу. Хорз хуырх у. 
171 

Фари. Æмæ, æмæ?.. 
Гæлæбу. Цы, æмæ? 
Фари. Нæ лæджы федтон, зæгъгæ, куы загътай. 
Гæлæбу. Федтон. 
Фари. Æмæ, æмæ?.. 
Г æ л æ б у. Дзæнæты ис. 
Фари. Хуыцауæй разы! Мæ зæрдæ йæ зыдта... Æмæ, æмæ? 
Гæлæбу. Бæласы бын бады. Иæ фарсмæ ’ртæ рæсугьд сыл- 
гоймаджы. Дыууæйæ йæ фæйнæфарс, иу та — йæ хъæбысы. 
Фари (фæуыргъыйау). Уый та куыд?.. Кæд æндæр исчи уыд? 
Гæ л æбу. Уый уыд... Хамби... Йæ цурты æрбацæйцыдтæн æмæ 
мын салам радта. 
Фари адæргæй йæ мидбынат æрбады æмæ иудзæвгар æбæрæг ранмæ ным- 
дзаст вæййы. «Ханты цагьд»-ы мелоди хъæрдæрæй райхъуысы. Фæзыны Сæлимæт. 
Сæл и мæт. Фари, дæ хъугмæ акæс. Æнхъæлдæн дын æмбон- 
ды сæрты ахызт. (Фари дзагъырдзæстæй бады.) Гъæй, дæ хъуг, зæ- 
гъын, цæхæрадоны нал ис!.. Цы кодта, цы? Арв æй æрцавта? 
Фари. Сæлимæт, æз цæугæ кæнын. 
Сæлимæт. Кæдæм, кæ? 
Ф а р и . Горæтмæ. Зæрæдты хæдзармæ. (Уæззаугай йæ шдзармæ 
бацæуы). 
Сæлимæт (Гæлæбумæ). Ацы сылгоймагыл цы æрбамбæлд? 
Гæлæбу. Ницы. Иæ лæг ыл гадзрахатæй рацыд. 
Сæлимæт. Цавæр лæг? 
Гæлæбу. Хамби, зæгъын, æндæр сылгоймæгтимæ бацард. 
С æ л и м æ т. Кæм бацард? 
Гæлæбу. Уым. 
С æ л и м æ т. Дæ сæрызонд фæцыд? Гъер цытæ ралæхуырдтай, 
уый æмбаргæ кæныс? 
Гæлæбу. Цы федтон, уый загьтон... Ницы хæринаг дæм ис? 
С æ л и м æ т. Емынæ бахæр, кæд мæгуыр сылгоймагæй цы хъа- 
зыс... Фари!.. (Фæцæйцæуы Фарийы хæдзармæ, фæлæ цæуылдæр ахъуы- 
дыйы фæстæ æрлæууы.) Гæлæбу... Уыцы уынагæй дзы махуæттæй 
никæйы федтай? 
Гæлæбу (цæхгæр). Никæйы! 
С æ л и м æ т. Науæд дæ цæст рахауæд! Цæй, схъæр мын æй кæн 
æмæ дын изæры дзыкка скæндзынæн. 
Гæлæбу. Мæнæ дæхæдæг куы амæлай, уæд нæ хъæубæстæ 
се’ппæт дæр дæ размæ рацæудзысты. 
Сæл и мæт. Мауал сæм бахæццæ у, гье уый дын мæ хуыздæр 
арфæ! 
Гæлæбу. Сæлимæт... Æцæг дын зæгьын, æцæг... Сымахæй 
дзы мæ цæст никæуыл æрхæцыд... Æрмæст дзы иу æнахуыр хабар 
федтон æмæ мæ зæрдæйы тæгтæ ныккалдысты. 
С æ л и м æ т. Уагæры цы уыд? 
Гæлæбу. Сывæллæттæ... Уыцы бæсты мыл цавæрдæр æнæ- 
зонгæ сывæллæттæ амбырд сты. Чи мын хъæбыстæ кæны, чи мын 
мæ хъуырыл ныттыхсы, чи мæ хъæбысы йæхи ныннорды. Æз дæр 
172 

сæ мæхимæ ’рбалхъивын... Ахæм хъæрмуд сæ цыдис, ахæм æхцон 
мын лæвæрдтой, æмæ мæ зæрдæ фырцинæй фæцæйрæмыгъта... 
Фæлæ сæ цæстæнгас... Цымæ мын цæстæнгасæй уайдзæф кодтой, 
афтæ мæм каст... Цыма уый цы нысан кæны, Сæлимæт? 
С æ л и м æ т. Уыдон, æвæццæгæн, лæппын зæдтæ уыдысты. Хæ- 
рамдзинад нæй дæ зæрдæйы, æмæ дыл уымæн æмбырдтæ кодтой. 
Гæлæбу. Кæд мæхи сывæллæттæ уыдысты, и, Сæлимæт? 
Сæлимæт. Мæ хæдзар куыд уыд!.. Дæ дуне æнæ мойæ куы 
арвыстай, уæд цавæр сывæллæтты кой кæныс? 
Гæлæбу (æрхæндсегæй).Мс ’нæрайгуыргæсывæллæттæ... Ацы 
зæххыл, сылгоймаг уæвгæйæ, цæрынмæ кæй нæ рауагьтон, мæ уыцы 
сывæллæттæ... 
С æ л и м æ т (Гселæбуйæн æрбахъæбыс кæнгæйсе, иудзæвгар ныхъ- 
хъус всеййынц. Æрæджиау). Уыцы азым дæумæ нæ хауы... Дæ мой 
дæ чындзæхсæвы бон фесæфт, уым дæу аххосæй ницы ис... Мæ- 
нæн уыдис сывæллæттæ, æмæ фæлтау цоты ад куы никуы банкъар- 
дтаин... Гъе, Гæлæбу, цоты маст адæймагæн йæ астæуыстæг сæтты. 
Сæлимæт уæззаугай сысты æмæ Фарийы хæдзармæ бацæуы. Гæлæбу æнæ- 
дзургæйæ патефон сыздухы. Патефонæй райхъуысы «Ханты цагъд». Чысыл рæ- 
стæджы фæстæ Фарийы дуарæй йæ сæр радары Сæлимæт. 
Сæлимæт.Гæлæбу, разгъор ма!.. 
Гæ л æбу. Цы уыди? 
С æ л и м æ т (удаистæй). Разгъор-ма, зæгъын! Фари йæхи æрца- 
уыгъта!.. 
Гæлæбу Сæлимæты фæстæ Фарийы хæдзары фæмидæг. Патефоны цагъд хъæрдæ- 
рæй райхъуысы, стæй æваст аскъуыйы. Сценæ сабыргай æрталынг вæййы. 
ДЫККАГ НЫВ 
Фыццаг нывы бынат. Зæронд тъахтиныл хуыссы Фари. Сылгоймаджы 
фарсмæ, йæ иу къухы тæбæгъ, иннæйы уидыг, афтæмæй бады Сæлимæт. Тъах- 
тинæй чысыл дæрддзæфгомау бады Гæлæбу æмæ патефонимæ архайы. 
Сæлимæт (Фаримæ). Иугыццыл дæ дзых бахæлиу кæн дын 
загътон!.. Афтæ, гье!.. Аныхъуыр æй!.. Дæумæ нæ дзурын?.. Ма- 
цадз, æрцауыгъта мын йæхи, цыма йæм Барастыр хонæг арвыста!.. 
Йæхи чи амары, уыдоны мæрдтæ сæхимæ хæстæг нæ уадзынц, уый 
дæ рох фæци?.. Бахæлиу кæн дæ дзыхК./ъер æй аныхъуыр!. 
Г æ л æ б у. Ацы патефон цы кодта? Йе здухæн куы нæуал кусы. 
Сæлимæт. Патефон дарæг дæ мауал уæд дæуæй дæр, кæд 
ныртæккæ ууыл не стæм... Ахуыппытæ ма дзы кæн, Фари, ныууа- 
зал ис бас. 
Фари. Сæлимæт.. Мæхимæ мæ къух систон, уый мын Ацæ- 
мæзæн ма зæгъут. Гыццылæй дæр мын тæнзæрдæ уыд. 
Сæлимæт. Кæд мæнæ ацы тæбæгъ фæдæлæ кæнай, уæд ын 
ницы схъæр кæндзынæн. 
Гæлæбу. Иунæг карк йедтæмæ дæм куы ницы уыд, уæд æй 
цæмæн аргæвстай? 
173 

С æ л и м æ т. Афон ын уыд. Бирæ фæцард. 
Гæ л æбу. Æмæ йын къæхтæ ’мæ базыртæ йедтæмæ ницы уыд? 
Сæлимæт. Тæвд цæхæр дæ гуыбыны, кæд дын бафсис ни- 
цæмæй ис! Нæ йæ уыныс, рынчыны йæ къахыл слæууын кæнын 
хъæуы! 
Гæл æ бу. Рынчын æз дæр уыдтæн, фæлæ уæ хуырх æмæ хъæ- 
бæр дзулæй дарддæр ницы уыдтон... Гъер марадз, ацы патефон 
дæр нал кусы. 
Фари. Гæлæбу... 
Гæлæбу. Гъы? 
Ф а р и. Уыцы лæгæн уайдзæф дæр нæ бакодтай? 
Г æ л æ б у. Кæцы лæгæн? 
Ф а р и. Нæ сылвазæй зæгъыы. 
Гæлæбу. Нал мын бантыст. Уæдмæ мæхимæ ’рцыдтæн. 
Сæлимæт. Иучысыл ма дзы куы афæстиат уыдаис, уæд дæ 
ничи рахъаст кодтаид. 
Гæлæбу. Ничи дæ кæнæг кодта чъиритæ. Сæ тæфмæ рабад- 
тæн, æндæр афонмæ... (Æваст фæсыкк вæййы.) Сæлимæт, уæ Сæ- 
лимæт. 
С æ л и м æ т. Уæуу! 
Гæлæбу. Ацы хатт ма куы мæлон, уæд-иу мыл мæ чынддзон 
дарæс скæнут. 
С æ л и м æ т. Цавæр чынддзон? 
Гæлæбу. Чындзы цæуын мын кæм нæ бантыст, уыцы раз- 
гæмттæ. Кæд мæ Хазби уыдонмæ гæсгæ базонид... Йæ лæвар дæр 
мын-иу ныххæлар кæнут. Патефон... «Ханты цагьд» бирæ уарзта. 
С æ л и м æ т (серæджиау). Æнхъæлмæ ма йæм кæсыс? 
Г æ л æ б у (йæ сæр æруадзы æмæ аивæй йсе цæссыг асæрфы). Мæ 
размæ нæ рацыд. 
С æ л и м æ т. Афон дын нæма уыд, Гæлæбу, æндæр дæ уый цы 
уарзтæй уарзта... Рацæудзæн дæм... Иузаман дæм зындзæн... Йæ 
мард дæр ын куы нæ ссардтой. Чи зоны, абон дæр ма æгас у... 
(Кæдæмдæр æбæрæг ранмæ нымдзаст всеййы). Ыгъы, уартæ нæ дзæ- 
гьæлкъах дæр фæзынди! 
Ф а р и (рабадæгау кæны). Ацæмæз?.. Мæ лæппу мæм схæццæ?.. 
Мæ дзабыртæ-ма мын авæрут. 
Сæлимæт (кæсы). Цæй Ацæмæз?! Уартæ де ’ддæкъах хъуг 
фæзынди! Цом-ма, Гæлæбу, æмбонды йæ бакæнæм, науæд та афар- 
дæг уыдзæн. 
Сæлимæт æмæ Гæлæбу ацæуынц. 
Фари (иунæгæй). Ех, тæхуды, уæд та мæм удхæссæг куы фæ- 
зынид... 
Фæзуатмæ ’рбацæуы, даргь пæлæзгонд кæуыл ис, ахæм нæлгоймаг, сылгоймæг- 
ты цахъхъæн. Нæлгоймаг йæ алыварс афæлгæсы. Йæ цæст æрхæцы Фарийыл. 
Нæлгоймаг. Æмбæлы уæм, хорз ус?.. (Йæ хызын йе ’фцæгсей 
æрисы). Табу Хуыцауæн, кæдæй уæдæй, цæрæг кæм и, ахæм хъæу- 
мæ бафтыдтæн... Æгас ком æдзæрæг хъæутæй байдзаг... Дæ бон хорз!.. 
Зæгъын, дæ бон хорз!.. 
174 

Ф а р и (йæ зеердсе æрбауынгæг вæййы). Цæй тагъд мæм æрба- 
хæццæ дæ? 
Нæлгоймаг. Мæ хъуыдымæ гæсгæ, тагъддæр схæццæ уыда- 
ин, бæргæ, фæлæ далæ ададжы фырфæлладæй афынæй дæн... Ис- 
куы куы æрбадин, хорз ус, мæ къæхтæ мæ быны фæтас-фæтас бай- 
дыдтой... Мæнæ дæ ам нæ хъыгдардзынæн... (Иудзæвгар æдзæмæй 
баззайынц.) Гъым... Чи дæн, цы дæн, уымæй мæ куыннæ афæрсыс, 
сылгоймаг уæддæр цымыдис вæййы. 
Фари. Цы ма дæ фæрсон?.. Куыддæр ахъуыды кодтон, афтæ 
мæм куы æрбахæццæ дæ... 
Нæлгоймаг. Бахатыр кæн, хорзус, хорздæ нæ бамбæрстон. 
Фари. Зæгъын, лæппуйы ма уæддæр куы федтаин мæ ацыды 
размæ. 
Нæлгоймаг. Æмæ цæуыл тыхсыс? Куыддæр фæзына, афтæ 
дын æй дæ фæстæ арвитдзынæн. 
Фари (удаистæй). Кæдæм æй арвитдзынæ? 
Нæлгоймаг. Ды мын кæдæмдæридцæр зæгъай, уырдæм... 
Уартæ уыцы къусæй мæлæты дзæбæх тæф цæуы... Цыппар боны 
мæ хъуыры хус къæбæр дæр нæ ацыди... 
Фари. Мæ лæппуйæн нырма раджы у, хъусыс... Нырма йæ 
цот даринаг сты... Кæдæм æй æрвитыс афтæ æрыгонæй?!. 
Нæлгоймаг. Бахатыр кæн, хорз ус, æз никæйы никæдæм 
æрвитын. Ды кæд искæдæм цæуинаг дæ, уæд фæндараст. Æз ам 
абаддзынæн æмæ кæд уартæ уыцы бас никæйы хъæуы, уæд дзы 
ахуыппытæ кæндзынæн де ’рбацыдмæ. 
Ф а р и. Куыд?.. Уадзыс мæ? 
Нæлгоймаг. Мæнæ диссаг... Ацу, кæд дæ не ’вдæлы, уæд... 
Фари. Бахатыр кæн... Æз тагьд фездæхдзынæн... 
Нæлгоймаг. Дæхорзæхæй, дæхорзæхæй. (Фарисонтсейфсе- 
зуатæй федде вæййы. Нæлгоймаг йæ фæстсе кæсы.) Ацы хохæгты нæ 
бамбардзынæ... Сæ сылгоймæгтæ дæр зыгьуыммæзонд сты. (Тъах- 
тиныл æрбады æмæ, фынгыл цы тæбæгъ лæууы, уый йæ дзыхмсе фæ- 
къул кæны æмæ дзы ахъаззаг схуыппытæ ласы.) Ех, æвæдза, ирон 
хæринагæн дзы æмбал нæй... Цæргæ дæр замманай ран кæнынц. 
Ахæм уæлдæфæй дæ риуы дзаг фæулæф!.. Е-е-е, ме ’дылы фырт, 
ме ’дылы фырт... Мæн дæр ма фæхæтæнхуаг кодта... Цæй, кæд мæ 
нал агуриккой... Уыдонæн дæр хъыгдарыны хос йедтæмæ цы уыд- 
тæн... (Сабыргай йæ сæр йæ риумæ æркъул вæййы. Цалдæр хатты 
акув-акув кæны, стæй æнæбары йæхи тъахтиныл æруадзы. Уайтæккæ 
афынæй вæййы. Чысыл рæстæджы фæстæ фæзуатмæ фæзынынц Сæ- 
лимæт, Фари æмæ Гæлæбу). 
С æ л и м æ т. Цæй, кæм и дæ Удхæссæг? 
Фари . Мæ хæдзарыл!.. Бафынæй! 
Гæлæбу (кæсы нæлгоймагмæ). Æмæ гъай цæй Удхæссæг у? 
Ф а р и . Цæмæй йæ зоныс? 
Гæ л æ бу. Кæм уыдтæн, уый дæ рох фæци?.. Стæй кæд федтай 
Удхæссæг æнæ цæвæг? 
Ф а р и. Уæдæ чи у? 
175 

Гæл æ бу. Мæнæ йын æз ныртæккæ сагойæ йæ фарс ахъыдзы- 
хъыдзы кæндзынæн, æмæ бæрæг уыдзæн. 
Сæл имæт. Фæлæуу, цæй. Уæд та нæм уазæгуаты ссыди. 
Гæлæбу. Дæ зонгæ у? 
С æ л и м æ т. Мæ фыны дæр æй никуы федтон. 
Ф а р и . Æз дæр æй куы нæ зонын. 
Гæлæбу. Уæдæ ма йæм цы кæсæм? Нæлгоймагыл æууæнк 
нæй. Ацы хъæуы лæг нæй, уый куы бамбара, уæд нæ фæхынджы- 
лæг кæндзæн. 
С æ л и м æ т. Фари, ды йемæ куы ныхас кодтай. Бæлвырд дын 
ницы загъта? 
Фари. Цы ма мын зæгьа? Дæ фырты, дам, дын дæ фæстæ 
арвитдзынæн! 
Г æ л æ б у. Фехъуыстай, Сæлимæт? Гъай, æвæццæгæн, цыдæр уд- 
хор у, æндæр ардæм цъиу куы нæ тæхы, уæд нæм цæмæ схæццæ ис? 
С æ л и м æ т. Йæ бакастæн ницы у. Удхоры каст цыма нæ кæны. 
Уæвгæ, нæлгоймагыл æууæнк кæд уыди? 
Ф а р и. Дæ зæрды йын цы ис? 
С æ л и м æ т. Фари, марадз-ма бæндæн радав. 
Ф а р и. Цавæр бæндæн? 
С æ л и м æ т. Мæнæ дæхи цæмæй ауыгътай, уыцы бæндæн! Ба- 
бæттæм уал æй, цалынмæ фынæй у, уæдмæ, стæй хъуыддаг йæхи 
амондзæн. 
Ф а р и. Ницы дын æмбарын. (Хæдзармæ бацæуы). 
Гæлæбу. Гъы, марадз, йæ былты цъæм-цъæм куыд ссыди! 
Амæн удхор æнæ уæвгæ нæй. 
Сæлимæт. Цъæм-цъæм ды дæр фæкæныс, æмæ дæ уæд бы- 
лæй аппарæм? 
Фари (бæндæнимæ рацæуы). Мæнæ. 
С æ л и м æ т. Гæлæбу, атух-ма йæ тъахтинмæ. 
Г æ л æ б у. Чи?! Æз?! Æз нæлгоймагмæ кæцырдыгæй бавналын 
хъæуы, уый зонгæ дæр куы нæ кæнын... Уæд та райхъал æмæ мыл 
æрхæцыди. 
С æ л и м æ т. Зæронд лæг у, цæмæй дзы тæрсыс? 
Гæлæбу. Ма зæгъ! Иуæй-иу зæронд лæгтæн сæ топпыхос 
æрæгмæ уымæл кæны. 
Сæлимæт. Цæмæй йæ зоныс, цымæ? 
Гæлæбу. Газеты йæ кастæн. 
С æ л и м æ т. Фари, марадз уæдæ, ды йæ абæтт! 
Ф а р и . Куыд абæтт?.. 
С æ л и м æ т. Дæ хъуджы кæвдæсмæ куыд абæттыс, раст афтæ!.. 
Цы мæм ныдздзагъыр дæ? Иу æнæбон зæронд лæджы сбæттынæн 
не стут? 
Гæлæбу. Уыцы сæрæнæй йæ ды куыннæ абæттыс? 
С æ л и м æ т. Мæнæн мæ къух нæ тасы. 
Г æ л æ б у. О, цæвиттон, мах зæронд лæгтæ бæттынæй куы ба- 
зæронд стæм! (Иудзæвгар æнæдзургæйсе абадынц.) Мæ патефон дæр 
нал кусы, æндæр æй хъæрæй сараз, æмæ кæд райхъал уаид. 
176 

Ф а р и. Кæд дзæбæх лæг уа, уæд æй ам ныууадзын хъæуы. (Сыл- 
гоймæгтæ йæм æмкаст бакæнынц.) Ингæнтæ нын уæддæр скъах- 
дзæн. 
Гæлæбу. Нал мæлæм! 
Фари. Омæ, æппын нæйы бæсты хъæубæсты иу нæлгоймаг 
куы уа, уæд цы кæны? Уартæ мын мæ хъугæн хос уæддæр æркæрд- 
дзæн. 
Гæлæбу. Марадз уæдæ, мидæгмоймæ йæ бахон. 
Фари. Мæнæн худинаг у... Лæппу мын ис. (Æваст.) Гæлæбу, 
дæуæн лæг куы никуы уыди, ды-ма йæ ракур. 
Гæл æбу. О, цыппарыссæдз азы уартæ уыцы хæрзкондмæ куы 
фæбадтæн. Цы нæ схаудзæн дæ дзыхæй! 
Ф а р и . Уæд та мæнæ Сæлимæт... Дæ лæг горæты йæ сæр баф- 
снайдта æмæ йæ фыддæрагæн... 
С æ л и м æ т (æваст Фарийы ныхас фæуромы). Уромут! Фæллад 
бæхæй кæдæм араст стут? Цы гæс, цы мæрддаг у, уымæн куы ни- 
цыма зонут, уæд æй кæдæм ачындз кодтат?.. Сымахмæ гæсгæ, нæл- 
гоймаг ацафон цы аххосæй бафынæй вæййы?.. Фари, ацы лæг тынг 
нозтджын уыд? 
Фари. Мæгьа, мæ фырдиссагæй йæ нæ рахатыдтон. 
Сæлимæт. Уæдæ йæ ныртæккæ сбæлвырд кæндзыстæм. Гæ- 
лæбу, уартæ-ма мын сарайæ мæ дыууæхстон радав. 
Гæл æбу. Цæмæ дæ бахъуыд, иу ивтыгъд гилз дæм куынæ ис, 
уæд? 
С æ л и м æ т. Хæцæнгарзæн йæ иу уынд дæр фаг у хуыссæг- 
хъæлдзæг адæймаджы фæтæрсын кæнынæн. Адде йæ кæнын хъæуы 
ардыгæй. Нæлгоймаг фыдбылызы хос йедтæмæ ницы у. 
Фари. Сæлимæт, ныр Барысби æндæр ус æрхаста, зæгьгæ, 
уæд æппæт нæлгоймæгтæй дæр дæ удхæссæг хъуамæ уынай? 
Сæлимæт. Алчидæр ма уæ йæхи лæджы кой кæнæд! Адон 
иууылдæр иу джиппы уагъд сты. Хамби дын мæрдты бæсты дæр 
сылдзуан куы кæны, уæд сын цы стæригъæдгæнаг дæ... Гæлæбу, нæ 
мæ хъусыс? 
Г æ л æ б у. Цæуын, о! (Сæлимæты шдзары фæаууон вæййы). 
Фари. Æххормаг уыди, мæгуыр... Исты йын уæд та бахæрын 
кодтаиккам. 
Сæлимæт. Нæлгоймагæн исты бахæрын кæн, æмæ дыл цуа- 
нон куыдзау ацахуыр уа!. 
Гæлæбу (дыуусехстон топпрахæссы). Гъа, мæнæ. Рыджы бын 
дын куы фæци. 
С æ л и м æ т (дыууæхстон райсы æмæ йын йæ цæгатæй нæлгой- 
маджы басхойы). Гъæй, хæрзконд, дæ поезд игъуыйы, фæлæ фæ- 
гæпп кæн! 
Нæлгоймаг (сонтæй фæгæпп ласы). Кæм и?.. Цæй поезд?! 
Хатыр... (Сæлимæтмæ ницымбарæджы каст кæны.) Хорз ус, топп та 
мæм цæмæ ныддардтай? 
Сæлимæт. Дæ хæдзар афоныл куы нæ ссарай, уæд дæ, зæ- 
гъын, агæрах ласон. 
12* 
177 

Нæлгоймаг. Уæууа, хорз ус, исчи дæр ма уазæгмæ хæцæн- 
гарзæй авзиды? 
С æ л и м æ т. Æмæ дыл нæ хонæг кæцы тигъыл амбæлд, уазæг? 
Нæлгоймаг. Бахатыр кæн, хорз ус, фæлæ мæ, æвæццæгæн, 
кæимæдæр фæхæццæ кодтай. Æз фæндаггон дæн. Мæнæ иучысыл 
абадтæн æмæ мæ хуыссæг йæ быны æрнорста, æндæр... 
Сæлимæт. Æндæр цы? 
Нæлгоймаг. Æндæр мæ фæндаг дарддæр кæнинаг уыдтæн. 
(Сысты.) Бахатыр кæнут, уæ хорзæхæй... (Фæцæйцæуы. Æрлæууы.) 
Мæ рæстæджы адæм уазæгуарзондæр уыдысты. Уæлдайдæр хохæгтæ. 
(Дзуапп куы нæ райсы, уæд йæ кьух ауигъы æмæ фæзуатæй фæаууон 
вæййы.) 
Сылгоймæгтæ иудзæвгар æнæсыппæй алæууынц, стæй Фари æмæ Гæлæбу 
сæргуыбырæй фæзуатæй ацæуынц. Сæлимæт иудзæвгар сагъдауæй алæууы. Æваст 
йæ хæцæнгарз иуварс фехсы, тъахтиныл æрбады æмæ гъæйдæ-гьа, йæ кæуын- 
дзæг фемæхсты. Чысыл рæстæджы фæстæ нæлгоймаг раздæхы. Сæлимæт æмæ 
нæлгоймаг кæрæдзимæ фемдзаст вæййынц. 
Нæлгоймаг. Бахатыр кæн, мæ дзæкъул мæ ферох. (Бацæуы, 
йæ дзæкъулгонд райсы, фæцæйцæуынмæ ахъавы, фæлæ сылгоймагмæ 
бакæсгæйæ, дурыл уæззаугай æрбады. Паузæйы фæстæ.) Аку, хорз ус, 
аку... Адæймаг йæ тыппыртæ хъуамæ йæ хуылфы ма уадза. Æддæмæ 
сæ рахæлбурцъ кæнын хъæуы. Уæд лæгæн бирæ æнцондæр вæййы. 
С æ л и м æ т (аивæй йæ цæссыг асæрфы). Хорз лæг, цыма цæуи- 
наг уыдтæ. 
Нæлгоймаг. Мæ ном Дзамболатхуыйны... (Иудзæвгарæнæ- 
дзургæйæ абады. Æрæджиау.) Ацы хъæубæсты нæлгоймаг нæй? 
С æ л и м æт. Нæй... Фæлæ дæ уыцы зæрдæ ма фæсайæд! 
Дзамболат (бахуды). Уанцон нæу мæ кары лæгæн... Æмæ 
дæ бинойнаг цы кусæг уыд? 
Сæлимæт. Цы кусæг вæййы нæлгоймаг? Сылдзуан кодта. 
Дзамболат. Ныууагьтадæ?.. (Сæлимæтфестъæлфæгаукæны.) 
Ныууагъта ... Хæрзиунæгæй... Дæ маст, дæ катаимæ... 
Сæлимæт. Æмæ дæу кæцырдыгæй æлхыскъ кæнынц мæ маст 
æмæ мæ катай? 
Дзамболат. Ау, адæймаг нæ дæн? 
С æ л и м æ т. Гъемæ бавдæл, адæймаг, æмæ дæхи бинонты кой 
кæн. 
Дзамболат. Бæргæ дын раппæлин мæхицæй, фæлæ æз дæр 
дæуæй амондджындæр нæ дæн.. 
С æ л и м æ т (æлхыскъæй). Уанцон иæу!.. Дæуæй дæр дæ биной- 
наг фæлыгъд? 
Дзамболат. Фæлыгъд, мæ хур, фæлыгъд. 
Сæлимæт. Уый дæр та йæ амонды фæндагыл, кæй зæгьын 
æй хъæуы! 
Дзамболат. Нæ. Уыцы фæндагмахмæ фæцуæмæ ма ’рцуйы 
фæндаг хонынц. 
С æ л и м æ т. Ома? 
Дзамболат. Раст мæ бамбæрстай. 
178 

С æ л и м æт (æрæджиау). Бахатыр кæн. 
Дзамболат. Цæмæн зæгъыс... Адæймагæнустæм нæ цæры... 
(Иудзæвгар æнæдзургæйæ абадынц). 
С æ л и м æ т (æрседжиау}. Цот дын ис? 
Дзамболат. Лæппу. Иæхицæн цот. 
С æ л и м æ т. Уæдæ дæхи æнамонд ма хон. Уый дæ сбуц кæндзæн. 
Дзамболат. Æгæр дæр ма мæ сбуц кодта... 
С æ л и м æ т. Ахæм загьд æй кодтай æмæ... Æвахс дæм нæ цæуы? 
Дзамболат. Куыннæма... Хъæуы мын иунæгæй æнкъард уы- 
дзæн, зæгьгæ, мæ горæтмæ дæр ма фæхуыдтой. 
С æ л и м æт. Гъер федтай... Цот уæддæр цот сты. 
Дзамболат. Горæты бирæ нæ бафæстиатуыдзынæн, уый куы 
бамбæрстой, уæд мын мæ сусæгæй мæ хæдзар ауæй кодтой... Хуыз- 
дæрæнхъæл!.. Æз æй цæмæй зыдтон. Иубон лæппу чындзимæ куыст- 
мæ куыддæр ацыдысты, афтæ æз дæр мæ хæдзармæ рафардæг дæн, 
зæгьын, мæ цоты цотæн дыргътæ уæддæр сласон. Куыддæр мæ 
дыргъдоны бæласæй цалдæр фæткъуыйы æртыдтон, афтæ мæм хæ- 
дзары ног хицау топпæргъæвдæй рацыд. Кæйдæр цæхæрадонæй, 
дам, дыргътæ цæмæн давыс?.. Кæйдæр цæхæрадонæй!.. Мæ къухты 
уырзтыл кæй æрзайын кодтон, уыцы бæлæстæ кæйдæр цæхæрадо- 
нæй агæпп ластой... Нал бацыдтæн лæппуйы хæдзармæ... (Иудзæв- 
гар йæхимæ хъусыныл фæци). 
С æ л и м æ т (æрæджиау). Уæдæ ныр дæ фæндаг кæдæм у? 
Дзамболат (бахуды). Æмæ йын цы зонын... Ме ’фсымæр 
фæсæфцæг цæры. Кæд мæ бауазæг кæнид... Цæй, куыд кæсын, аф- 
тæмæй дын ме ’нкъард хъуыдытæ дæ катай иучысыл ферох кæнын 
кодтой. Æз цæуон. Хорзæй баззайут! (Фæцсейцæуы). 
Сæлимæт. Фæлæуу!.. Æххормаг дæ... Стæй ма æнафоны ца- 
вæр балц у? Баулæфдзынæ, уый фæстæ та бон цæуы æмæ... 
Дзамболат. Бузныг, хорз ус! 
С æ л и м æ т. Мæ ном Сæлимæт хуыйны. 
Дзамболат. Бузныг, Сæлимæт! Фæлæ... 
Сæлимæт.Иуфæлæдæрнал. (Фæзуатыгалиуфарсмæ.)Уæртæ 
дыууæ! Æмбонды хуынчъытæй гудзитæ кæныны бæсты-ма ардæм 
рацæут! (Фæзынынц Гæлæбу æмæ Фари.) Чызджытæ, ингæнтæ нын 
чи скъаха, уый нæй, зæгьгæ, уæ катай куы цыд. Мæнæ уын нæ- 
лгоймаджы къухтæ. 
Гæлæбу. Ницы дын æмбарын. Ахсæв ам лæууы? 
С æ л и м æ т. Уæдæ ма йæ æнафоны дæр кæдæм æрвитæм? Ах- 
сæв баулæфдзæн. Райсом нын уæлмæрдты ингæнтæ скъахдзæн, стæй 
йæ афæндараст кæндзыстæм йæ фæрныг хæдзармæ. Раст нæ зæ- 
гъын, Дзамболат? 
Дзамболат. Бузныг... Фæлæ мæнæ ингæнты хабар нæ бам- 
бæрстон. Кæмæн сæ къахут? 
Сæлимæт. Нæхицæн... 
Дзамболат. Уæхицæн та цæмæн? 
Сæлимæт. Уымæн æмæ æнæ ингæнтæ мæлын нæ фæразæм. 
(Сылгоймæгтæм.) Абадут йæ цуры, æз æхсæвæрæн истытæ фенон. 
179 

(Хæцæнгарз райсы æмæ йæ хæдзармсе бацсеуы. Сылгоймæгтæ иудзæв- 
гар сенæдзургæйæ алæууынц). 
Ф а р и. Нæ, фæлæ, æз ауайон. 
Гæлæбу. Кæдæм уайыс? Уазæджы иунæгæй куыд уадзыс? 
Фари. Æмæ ды ам нæ дæ?.. Хуырх радавон... Уазал хуырх. 
(Тагьдгомау йсе хседзары фсемидæг вæййы). 
Гæлæбу тыхсы, бæрæг у, нæлгоймагимæ иунæгæй кæй аззад, уый йæ кæй 
фæлмæцын кæны. 
Гæлæбу. Гъер марадз, иунæгæй мæ куыд фæуагьтой! 
Дзамболат.Æмæ цæмæй тæрсыс, хорзус, æз мæнæ нæдæн? 
Гæлæбу. Мæнæ кæй дæ, йæ бæллæх дæр уый мидæг ис. 
Дзамболат. Уанцон нæу! Ме ’рбацыддын афтæхъыгуыдис? 
Гæл æбу. Хъыг та мын цæмæн уыдис, фæлæ... Æз нæлгойма- 
гæй тæрсгæ кæнын. 
Дзамболат (бахуды). Мæнæй ма тæрс, æз зæронд лæг дæн. 
Гæлæбу. Ма зæгь! Дæ бакастæн нырма ницы у. 
Дзамболат. Бузныг! 
Гæлæбу (йе ’нæрхьуыды ныхас фембары). Гъер адонæн цæс- 
гом ис!.. Цыма барæй кæнынц... Фари!... Сæлимæт!.. Цæй-ма, цы 
фестут? 
Дзамболат. Уæуу, мæнæй ма тæрс, хорз ус. Мæ фыдыстæн, 
æз мæ бынатæй змæлгæ дæр нæ фæкæндзынæн... Гъа, бадын!.. 
Уыныс мæ? 
Гæлæбу. Сымахыл, мæ хур, бадгæйæ дæр æууæнк нæй. 
Дзамболат. Мæнæ диссаг! Ау, цæргæбонты дыл нæлгой- 
маджы къух... 
Гæлæбу (цсехгæр ын йæ ныхас айсы). Никуы! 
Дзамболат. Фæлæуу, трамвайы дæр дыл никуы ничи ан- 
дзæвыд? 
Гæлæбу. Æз трамвайты никуы цыдтæн! 
Дзамболат. Æмæ уæд дæ лæг та, дæ лæг? 
Г æ л æ б у. Мæнæн лæг никуы уыди! 
Дзамболат. Никуы?.. Бахатыр кæн... Хаттæй хатт адæйма- 
гæй æнæрхъуыды ныхас дæр сирвæзы. (Чысыл æнæдзургæйæ алæуу- 
ынц). 
Гæлæбу. Мæнæ диссаг!.. Æддæмæ раггуырсæн сын куыд нал 
ис!.. 
Дзамболат. Хорз ус... Кæд дæ, мыййаг, нæлгоймаджы къух 
кæм хъæуы, ахæм хъуыддаджы истæмæ фæкæсын хъæуы, уæд æфсæр- 
мы ма кæн. 
Гæлæбу. Ницæмæн мæ хъæуы нæлгоймаджы къух!.. (Æваст 
ахъуыды кæны, стсей цсехгсер.) Патефонæн исты æмбарыс? 
Дзамболат. Дзæбæх дæ нæ бамбæрстон. Патефон, загътай? 
Гæлæбу. О, патефон... Ахæм ныхас никуы фехъуыстай? 
Дзамболат. Куыннæма! Æрыгон ма куы уыдтæн, уæд нæм 
хæдзары дæр уыд... Искуы ма йæ фендзынæн, уый æнхъæл нал 
уыдтæн. 
180 

Гæлæбу. Зæрдылдарæн у... Стæй... Рухс нæм нæй, æндæр те- 
левизор дæр балхæниккам. 
Дзамболат (бахуды). Телевизор тæссаг дзаума у. 
Г æ л æ б у. Цæмæй тæссаг у? 
Дзамболат. Йæ мидæг уыйбæрц нæлгоймæгтæ ис æмæ дæм 
куы фæхæпп кæной!.. 
Г æ л æ б у (бахуды). Уæдæ-ма бафæлварæд! Ам дæр бабайы чызг ис! 
Дзамболат (худы). Уым та дадайы лæппутæ ис дамбацатæ 
æмæ сармадзантимæ! 
Гæлæбу (худы). Мæ мадыстæн, ме ’рду дæр мын нæ фæта- 
сын кæндзысты! 
Дзамболат (худæгæй бакъæцæл вæййы). Де ’рду! 
Гæлæбу (ууыл дсер, Дзамболатау, худсегбахæцы). Ме ’рду, ме 
’РДУ! 
Сæ дыууæйыл дæр худæг куыд бахæцы, уый æмбаргæ дæр нæ бакæнынц. 
Æрмæст æрæджиау кæрæдзимæ куы фæкомкоммæ вæййынц, уæд æваст сæ ху- 
дындзаст æрбайсæфы. 
Дзамболат (æрæджиау). Цæй, кæм и дæ патефон? 
Гæлæбу (æфсæрмдзастæй). Ныртæккæ. 
Тагьдгомау йæ хæдзармæ фæцæуæг вæййы. 
Чысыл рæстæджы фæстæ фæзыны Фари æд хуырхы дурын. 
Фари (дурын Дзамболаты цур æрæвсеры). Замманай уазал 
хуырх... Дойны сæттынмæ — ахъаззаг! 
Дзамболат. Бузныг, хорз ус. 
Фари. Мæ ном Фари хуыйны. 
Дзамболат. Бузныг, Фари!.. 
Ф а р и . Хæлар дын уæд. 
Дзамболат. Лæугæ цæмæ кæныс, Фари? Бадгæ, дæ хорзæ- 
хæй. 
Фари. Нæ, нæ, цытæ дзурыс... Нæ ирон æгъдау нæма сафæм. 
Дзамболат (бахуды). Иугæр фысым лæууы, уæд уазæгæн йæ 
хæдзар ссарын афон у. 
Фари (тагъдгомау абады). Уанцон нæу... Ацафон ма кæйонг 
фæхæццæ уыдзынæ?.. (Иудзсевгар сенæдзургсейæ абадынц). Гъер ма- 
радз... Уазæджы иунæгæй ныууагътой æмæ сæ къуымты бамбæх- 
стысты... Гъа-ма, æз сæм фæдзурон... Зæгъын, æз сæм фæдзурон. 
Дзамболат. Æрдæбон мæ цыма кæимæдæр фæхæццæ код- 
тай? Хуызы цъыртт дæ нал уыдис. 
Фари (æфсæрмхуызсей). Бахатыр кæн. 
Дзамболат. Уагæры уыцы ме ’нгæс чи у? 
Фари. Куы дын æй зæгьон, уæд мыл фæхуддзынæ. 
Дзамболат. Уанцон нæу! 
Фари (сефссермхуызсей). Удхæссæг дæ фенхъæлдтон. 
Дзамболат. Удхæссæг?.. Ау, афтæ æнгæстæ стæм? 
Фари. Нæ, фæлæ, дам, ууыл дæр ахæм пæлæз вæййы... Баха- 
тыр кæн... 
181 

Дзамболат. Ницы кæны... Мæн хуызæн хæрзкондæй чи- 
фæнды дæр фæтæрсдзæн. 
Ф а р и. Дæхиуыл тугтæ цæмæн мысыс? Нæлгоймаг куыд вæййы, 
ахæм дæ... 
Дзамболат. Бузныг. 
Иудзæвгар æнæдзургæйæ алæууынц. 
Фари (паузæйы фæстæ). Хуырх ма дын радавон... (Дурынмæ 
куыд февналы, афтæ æваст йæ кьух стъолæй раскъæфæгау ксены.) 
Уауу!.. 
Дзамболат. Исты кодтай? 
Фари. Нæ, нæ, ницы... Мæ къухы цыдæр суади. 
Дзамболат. Схъис ма уæд!.. Æри-ма æркæсон æм. (Сылгой- 
маджы къухрайсы, кæсы йæм.) Лыстæг схъис... Иугыццыл бабыхс, 
ныртæккæ дын æй сласдзынæн. (Фарийы къухмæ бавналы). 
Фари. Уауу!.. 
Дзамболат. Цæмæй фæтарстæ, куы нæ ма йæм бавнæлдтон. 
Фари. Нæ зонын... Мæ буар ныддыз-дыз кодта... 
Дзамболат. Дæ цæстытæ бацъынд кæн æмæ æдасдæр уай. 
Дзамболат сылгоймаджы къух йæхимæ куыд æрбахæстæг кæны, афтæ фæ- 
зыны Гæлæбу. Сылгоймаджы къухы патефон. Гæлæбу, Дзамболат Фарийы къух 
йæ былтæм куыд бахаста, уый фенгæйæ, фæуыргьыйау вæййы, стæй патефон 
стъолыл мæсты æвæрд æркæны. 
Гæлæбу. Нæ уæ бахъыгдæрдтон? 
Фари. Уауу!.. 
Дзамболат. Мæнæ ис! Хорз æмæ арф нæ бахызтис. 
Гæлæбу. Нæ уæ зæгъын бахъыгдæрдтон? 
Ф а р и. Хорз æмæ фæзындтæ, Гæлæбу. Мæ уд фæцæйуади. 
Гæ л æ б у. Зыны дыл... Ардæм-ма рауай... (Иуварс сейракæны.) 
Цал азы дыл цæуы, цал? 
Фари. Мæ хæдзарыл... Мæ азтæй та мæ цы фæрсыс? 
Дзамболат (патефон йæхимæ æрбайсы). Æмæ дæ патефон 
цы кæны, загътай? 
Гæлæбу. Нал кусы! 
Ф а р и. Мæнæ мыл дзедырафон æвддæс æмæ æртиссæдз азы 
сæххæст уыдзæн. 
Гæлæбу. Гъемæ-ма мын зæгъ, уыцы карæнæй ма сылгойма- 
гæн æдылы митæ фидауы? 
Фари. Нæдæ ’мбарын, Гæлæбу? 
Гæ л æ б у. Уæдæ-ма мæм комкоммæ ’рбакæс... Мæ хæдзарыл!.. 
Дæ цæстыты бынтæ та цы кæнынц?.. Ахоргæ сæ скодтай?! 
Ф а р и. Марадз, мæхимæ зилын дæр мæ мауал бауадзут! 
Дзамболат (патефонимæ архайы). Йе здухæн йæ бынатæй 
фæхæуд... Патефонæй зæгъын. 
Гæлæбу. Дæхимæ ма зил дын ничи зæгъы, фæлæ дæ кары 
сылгоймагæн цæстытæ милайæ ахорын нал фидауы. Цымæ сæ кæй 
цæстмæ ацахуырстай? 
■ Фари (иудзæвгар Гæлæбумсе кæсгæйæ баззайы). Дæ зæрдæмæ 
ма цæуæд?.. 
182 

Гæлæбу. Чи? 
Ф а р и (бахуды). Дзамболат. 
Дзамболат (патефонимæархайы). Ацы патефонæй цыма ни- 
цуал рауайдзæн, афтæ мæм кæсы. 
Гæл æбу (æлхыскъæй). Исты йын æрхъуыды кæн, лæг нæ дæ? 
Дзамболат. Бæргæ, фæлæ мæрдтæй здахæг нæ дæн. 
Æваст Сæлимæты хæдзарæй райхъуысы топпы гæрах. Иудзæвгар иууылдæр 
сагъдауæй аззайынц. 
Ф а р и . Уый та цы уыди? 
Гæлæбу. Æнхъæлдæн Сæлимæт йæхи бабын кодта... 
Æртæйæ дæр, æзфæраздæронæй, Сæлимæты хæдзары фæмидæг вæййынц. 
Стъолыл æрдæгхæлдæй цы патефон аззад, уый æваст скусы. Патефонæй рай- 
хъуысы «Ханты цагъд»-ы мелоди. Фæндырдзагъд хъæрдæрæй-хъæрдæр хъуысы. 
Сценæ сабыргай æрталынг вæййы. 
ДЫККАГ ХАЙ 
ÆРТЫККАГ НЫВ 
Дыккаг нывы бынат. Фыццаг бакастæй дæр бæрæг у, æртæ хæдзары иумæййаг 
кæрт кæй фæуындджындæр ис, уый. Хæдзары фæхстæ æмæ зæронд сисгæндтæй 
калд дуртæ сæ бынаты æвæрд æрцыдысты, æмæ ныр фæзуат афтæ æдзæрæгхуыз нал 
у.Кæрты астæу зæронд æртæкъахыг бандоныл бады Сæлимæт. Йæ фарсмæ лæууы 
Фари æмæ сылгоймаджы сæр урс хъуымацы гæппæлæй бæттыныл архайы. Сæ 
фарсмæ, зæронд тъахтиныл, бады Гæлæбу æмæ æнгуыройæ ссад ыссы. 
Ф а р и. Афтæмæй риссы? 
Сæлимæт. Нæ риссы. 
Ф а р и. Афтæмæй та? 
Сæлимæт. Афтæмæй дæр! 
Ф а р и. Дæхи ма ма ратил-батил кæн!.. Кæд сывæллон нæ дæ... 
Систа мын зæрондырдæм йæхиуыл йæ къух! 
С æ л и м æ т. Уæуу, Фари, гукк. Цал хатты дын æй хъуамæ зæ- 
гъон, хæцæнгарз мыл æнæнхъæлæджы сирвæзт. Къулæй рахауд æмæ 
схæцыд! 
Фари . Схæцыд... Ссæдз азы къулыл ауыгьдæй фæлæууыд, ныр 
бавдæлд æмæ дæуырдæм йæ гуыпп фæцыд... Аргьæуттæ-иу искæйы 
сывæллæттæн кæн... Фæлæуу-ма, кæронмæ дын бабæттон дæ цæф! 
Сæлимæт (бандонæй фестæгау кæны). Мæнæ дыууæ, алчи- 
дæр ма уæ йæхи хъæнтæ фауæд!.. Сахуыргæндтæ мын сты! 
Гæлæбу. Мæн исты дзургæ уыныс, Сæлимæт? 
С æ л и м æ т. Ды дæр Фариимæ иу зондыл хæст дæ. Уартæ дæ 
цæстытæ худынц! 
Гæ л æ бу. Дæ Хуыцауы хатырæй, Сæлимæт, цы ныл бустæ кæ- 
ныс, уый бæрæг дын нæй? Цæвиттон дыл дыууæхстон мах куы 
пыффæздæг кодтам!.. Дæхи марыс, уæд мæнæ Фарийау дæхи аца- 
уындз æмæ фæци. Æрмæст мах ам куыннæ уæм, афтæмæй. 
Фари (æрхæндæгæй). Цыдæр кæнæм, Сæлимæт, æмæ йæ мæ 
183 

сæр нæ ахсы... Ацы бонты кæрæдзи нал æмбарæм... Диссаг дæм нæ 
кæсы? 
С æ л и м æ т. Мæн аххос æй кæныс? 
Фари. Дæу аххос æй нæ кæнын, фæлæ... Цыма нæ алчидæр 
нæ кæрæдзийæ цыдæр æмбæхсы, афтæ мæм кæсы. 
Сæлимæт. Мæнмæ, сымахæй цы басусæг кæнон, ахæмæй 
ницы ис. 
Гæ л æ бу. Мæнмæ дæр, чызджытæ... Фæлæ, нæ иумæ дæр мæ- 
лын нал цæуы, æмæ йыл басæттæм... 
Ф а р и. Æз ыл сæттын. 
Гæлæбу. Ды та, Сæлимæт? 
Сæлимæт.Æз цы?.. Æз ницы... (Æваст, мсестыйæ.) Уæ Хуы- 
цауы тыххæй, æндæр цæуыл дзурат, уый уын нæй?.. Мæлын ни- 
кæмæ цæуы, гукк! 
Ф а р и. Уæдæ дæхи цæуыл мардтай? 
Сæл и мæт (æлхыскъæй). Мæнæ ды дæхи цæуыл ауыгьтай, æз 
дæр ууыл. 
Ф а р и. Æз мæхи куы ауыгьтон, уæд Дзамболат нæма фæзынд. 
С æ л и м æ т. Цы?!. Æмæ дзы Дзамболат та цалæм у? 
Фари. Нæ зонын... 
Æртæйæ дæр ныхъхъус вæййынц. Æваст æмыр уæлдæфы райхъуысы Гæлæ- 
буйы зарын. Сылгоймаг куыд зары, афтæ йæм сабыргай бафтынц фыццаг Фа- 
рийы хъæлæс, стæй та Сæлимæты. 
Цардуалдзæджы уарзондзинад барджын у, 
Уалдзæг у æвзонг удимæ баст. 
Уыгæрдæн мыдыбындзæн куыд адджын у, 
Афтæ у дыууæ удæн ссе уарзт. 
0, фæлæ, фæззыгон та цы райхæлы, 
Дидинæгау, зæрдæйы цæхæр? 
Ферттивынц фæллад цæстытæ райгæйæ, 
Ферох вæййы, урс ксей у йæ сæр. 
Фæлæ цард дæр хатгай хинтæ ракæны, 
Хуры цсест дæр бандавы æцæг. 
Акæс-ма, зæронд бæлас дæр ракалы 
Дидинджытæ, уалдзæгау, фæззæг. 
0, фæлæ, фæззыгон та цы райхæлы, 
Дидинæгау, зæрдæйы цæхæр? 
Ферттивынц фæллад цæстытæ райгæйæ, 
Ферох вæййы, урс кæй у йæ сæр. 
Цардæн ис йæхи зилдух æнусгæрон, 
Царды фæткыл мин азты цæрæм. 
0, фæлæ, нæ комы зæрдæ базæронд, 
Фæззæджы дæр уалдзæгмæ бæллæм. 
Уый охыл, фæзыгон бон дæр райхæлы, 
Дидинæгау, зæрдæйы цæхæр. 
Ферттивынц фæллад цæстытæ райгæйæ, 
Ферох вæййы, урс кæй у йæ сæр... 
184 

Сæл имæт (æрæджиау). Кæм и кæ, уыцы лæг? 
Ф а р и. Уалæ уыгæрдæны ’рдæм ацыд. 
Сæлимæт. Ссар-ма йæ, æмæ уе ’ртæ дæр сихормæ ам ут! 
Ф а р и. Дæ зæрды йын цы ис? 
С æ л и м æ т. Базондзынæ йæ. 
Ф а р и. Сæлимæт, æмбарын æй, хистæр дæ... Фæлæ мах дæр зно- 
ны чызджытæ нал стæм. Ацы хъæуы фæцардыстæм æмæ нын дæуау 
ныхасы бар ис... Кæд Дзамболаты хъæуæй æрвитынмæ хъавыс, уæд 
дзæгьæлы. Æз æмæ дзы Гæлæбу дæр кæмдæр афæрсинаг стæм. 
Гæлæбу.Æмæйæ ’мбары!.. 
Сæлимæт. Мæнæ дыууæ, æз дæр сымах кой кæнын. Æгæр 
цымыдис ма ут. Мæ фæнд уын мæнæ ам зæгьдзынæн, сихорыл. 
(Ацæуы.) 
Г æ л æ б у (Фаримæ, Сæлимæты фæзмгæйæ). Фехъуыстай? Æгæр 
цымыдис ма у!.. (Ацæуы. Фари сæ фæдыл кæсгæйæ баззайы, стæй, 
Гæлæбу æрдæг-куыстæй цы æнгуырой ныууагьта, уым нартхоры га- 
гатæ ныккалы. Паузæ). 
Ф а р и (æнгуырой куыд зилы, афтæ йæхицæн базары). 
0, фселсе, фæззыгон та цы райхæлы, 
Дидинæгау, зæрдæйы цсехæр? 
Ферттивынц фселлад цæстытсе райгсейæ, 
Ферох вæййы, урс ксей у йæ ссер... 
Фæзыны Гæлæбу. 
Г æ л æ б у. Фари, дæ хæрзæггурæггаг мæн! 
Ф а р и (фырцинæй фестæгау кæны). Мæ лæппу ма схæццæ уæд?! 
Гæлæбу. Дæ лæппуйæн нæ зонын, фæлæ дæ хъуг заинаг у! 
Ф а р и. Мæ хæдзар куыд уыд!.. Æнæ богьæй? Афтæ дæр вæййы? 
Гæлæбу. Æвæццæгæн, вæййы. Мæнæ Сæлимæты уасæг куы 
фесæфт, уæддæр ма йæ карк афæдзы æрдæг æйчытæ куы фефтыд- 
та. Нал æй хъуыды кæныс? 
Фари. Уый карк о, фæлæ хъуг... Бæлвырд æй зоныс? 
Гæлæбу. Фондз хъуджы дардтон, кæд ма йæ хъуыды кæныс, 
уæд. Хуыцауæй разы, фосæн цыдæртæ ’мбарын. 
Фари. Уæдæ иу æмбонды сæрты уымæн афсæрста хъæды 
’рдæм. Æвæццæгæн хъæддаг галтимæ... Гъер уымæн цæсгом ис?! 
Г æ л æ б у (хъазæгау). Ма йæ феддæдуар кæн йæ рог мийы тых- 
хæй!.. Уый æрдз кæны йæ кæнон. Æрдзы ныхмæ цæуæн нæй. 
Ф а р и . Кæдæм æй æддæдуар кæнын?! Гъе уый ма мæ куы дары. 
Фæлæ... Сæлимæт Дзамболаты ныхмæ цыдæр æрæмысыд æмæ йæ 
ма феддæдуар кæнæд. 
Гæлæбу. Хуыцауы хатырæй, йæ ныхтæ дзы цы ныссагъта, 
уый бæрæг ын нæй? Йæхицæн мæгуыр зæронд лæг у! Уартæ Га- 
цырты æдзæрæг хæдзары бахсæвиуат кæны. Цы йæ хъыгдары, цымæ! 
Ф а р и. Сабырдæр дзур, хъусы дæ! 
Гæлæбу. Æмæ мæ фехъусæд! Йæ лæг сылдзуан кодта æмæ 
горæтмæ афардæг, уым Дзамболат цы аххосджын у? 
Ф а р и. Дæ зæрдæмæ нæ цæуы? 
185 

Гæлæбу. Цы!? 
Ф а р и. Дзамболатæй зæгъын. 
Гæлæбу. Мæ зæрдæмæ куы цæуид, уæд æз дæр, дæуау, мæ 
цæсты бынтæ милайæ ацахуырстаин. Цынæ зæгьдзынæ! Дзæгьæлы 
нæ акæнынц, адæймагæн йæ сæрызонд зæрондырдæм кадавар кæны. 
Ф а р и. Мырткæйы ныхас дæ ферох ис? Къуырийы фæстæ нæм 
милицæимæ ссæудзæн æмæ нæ зæрæдты хæдзармæ аласдзысты. 
Дæуæн лæг куы уа, уæд ам баззайдзынæ. И, Гæлæбу? 
Гæлæбу. Хуырх дæм нæй? Мæ уд æххормагæй схауы. 
Ф а р и . Мæ фарстæн мын дзуапп нæ радтай. 
Гæлæбу. Фари, æрыгондæр ма куы уаин, уæд, чи зоны, дæ 
фæндыл ахъуыды кодтаин. Фæлæ мæ кары сылгоймæгтæ чындзы 
нал фæцæуынц, гукк! 
Ф а р и. Омæ ацæудзæн, Гæлæбу, æмæ нæ хъæу æнæ нæлгойма- 
гæй баззайдзæн! Стæй нæ далæ горæты зæрæдты хæдзары смидæг 
кæндзысты. Æви Мырткæйæн хъазын æнхъæл дæ! 
Гæлæбу. Фари, иу фæнд мæм ис, кæд мемæ сразы уай, уæд. 
Фари. Цы у? 
Гæлæбу. Куыддæр Сæлимæт Дзамболатæн ацæуыны кой скæ- 
на, афтæ мах дæр нæ дзаумæттæ амбырд кæнæм. 
Ф а р и. Ома, куыд амбырд кæнæм? 
Гæлæбу. Мæнæ цы къуырма ис, мæнæ! Зæгъын, Сæлимæты 
цæстмæ мах дæр нæ дзаумæттæ амбырд кæндзыстæм, зæрæдты хæ- 
дзармæ цæуæм, зæгьгæ, æмæ йæ кæд бауромид. 
Фари. Дæ фæнд мæ зæрдæмæ цæуы... Фæлæуу, æмæ йæ уæд 
та нæ баурæдта? Æнæ арт, æнæ къона нæ аззайдзыстæм? 
Гæ л æ б у. Нæ аззайдзыстæм. Цу-ма, дæ хуырхæй мын фен, æз 
дæр дæ феййафын æмæ дын мæ фæнд лæмбынæгдæр бамбарын 
кæдзынæн. (Гæлæбу хæдзармæ бацæуы). 
Фари (йæ фæстæ кæсы). Ницы дын бамбæрстон, Гæлæбу. 
Уый дæр йæ хæдзармæ бацæуы. Сæлимæт рацæуы йæ хæдзарæй. Æрбады. 
Иудзæвгар кæдæмдæр нымдзаст вæййы. Чысыл рæстæджы фæстæ сифтындзы 
Гæлæбуйы патефон. Райхъуысы «Ханты цагъды» мелоди. Фæзыны Дзамболат. 
Нæлгоймагæн йæ къухы дидинджыты баст. СæлимæтДзамболаты ауынгæйæ, 
патефон ахуыссын кæны. 
Дзамболат. Æнхъæлдæн, фæтæрсын дæ кодтон. 
Сæлимæт. Цæмæй ма тæрсон? Цы федтон, уымæй фыддæр 
нал фендзынæн. 
Дзамболат. Сæлимæт, бахатыр кæн, фæлææдзухæрхæндæг 
уæвын хорз нæу. 
Сæлимæт. Дæндæгтæ мын нал ис, цæмæй ныззыхъыр уон? 
Дзамболат. Зæрдæмæ рухсы цъырт бауадзынæн дæндæгтæ 
ницæмæн хъæуы. 
Сæлимæт. Марадз, зæрондырдæм ма мын рухсы цъырт фе- 
нын кæн! 
Дзамболат (дидиджытæйæмбадары).Адондæуæнæрбахастон. 
С æ л и м æ т (иудзæвгар дидинджытæм кæсгæйæ баззайы). Адон 
цы сты? 
186 

Дзамболат. Дидинджытæ. 
С æ л и м æ т. Хъазынвæнд мæ скодтай? 
Дзамболат. Ома? 
С æ л и м æ т. Æрыгонæй мын иу дидинæджы хал куы ничи ба- 
лæвар кодта, уæд мæ ныр цы хъазыс? 
Дзамболат. Сæлимæт, æмæ адон хуымæтæджы дидинджытæ 
не сты. Æнæхъæн уыгæрдæны сæ халгай февзæрстон. 
Сæлимæт. Халгай... 
Дзамболат. Халгай. 
Сæлимæт. Мæнæн... 
Дзамболат. Дæуæн. 
С æ л и м æ т (Дзамболатмсе иудзæвгар кæсгæйæ баззайы). Гъемæ 
хорз. (Райсы дидинджытæ). Бузныг, Дзамболат! 
Дзамболат. Ницы кæны. 
Сæлимæт.Æзсæ доны авæрон. 
Дзамболат. Доны æвæрын сæ нæ хъæуы. Уартæ сæ аууоны 
искуы айтау хус кæнынмæ. 
Сæлимæт. Куыд... хус кæнынмæ? 
Дзамболат. Аууоны ахус уыдзысты æмæ сæ уый фæстæ цай 
кæндзынæ. 
С æ л и м æ т (исдугмсе сагьдауæй аззайы). Ома? 
Дзамболат. Æз дын ацы дидинджытæ хосæн æрбахастон. 
Зæгьæм, мæнæ адон ахсæнæн хорз сты, Мæнæ адон та... 
Сæлимæт (йæ ныхас ын айсы). Хорз!.. Бамбæрстон дæ! (Ди- 
динджытæ нæлгоймаджы хъæбысы фæсадзы.) Гъа, уартæ сæ Гæлæ- 
буйæн балæвар кæн. Уымæн йæ ахсæн æгæр ссы! 
Рæвдзгомау йæ хæдзары фæмидæг вæййы. Дзамболат джихæй аззайы. Фæзыны 
Гæлæбу. 
Гæлæбу. Дзамболат куы дæ!.. Цом-ма, мæнæ Фаримæ зам- 
манай хуырх æмæ дзы мæнæ ацы кæрдзыны гуыдынимæ фæйнæ... 
(Дзамболат æнæдзургæйæ дидинджыты баст Гæлæбуйы къухты фсе- 
садзы.) Мæ хæдзарыл, адон та цы сты? 
Дзамболат. Дидинджытæ! 
Гæ л æ б у. Æмæ сæ цы кæнын? 
Дзамболат (мæстджынæй). Доны сæ нывæр! 
Рæвдзгомау ацæуы. Гæлæбу джихæй баззайы. Адæргæй сылгоймагæн йæ 
кæрдзыны гуыдын йæ къухæй æрхауы. 
Фари (йæхæдзарæйрацæуы). Цæй-ма, цы фæдæ, Гæлæбу, раг- 
гуырсæн дын куы нал ис. (Кæсы Гæлæбумæ.) Уæртæ сыл, цы код- 
тай, джихнизæй фæрынчын дæ? (Гæлæбу йсе дидинджытæ йæ фæстæ 
амбсехсы.) Дæ фæстæ та цы ’мбæхсыс? 
Гæлæбу (адсергæй). Ницы. 
Ф а р и . Уæдæ дæ къухтæ дæ чъылдымыл цы баныхæстай? 
Фари Гæлæбуйы алыварс куыд зилдух кæны, афтæ уый дæр йæ дидинджытæ 
баууон кæныныл архайы. 
Гæлæбу. Гъа, баййар мæ! 
Фари. Мæ хæдзарыл, дидинджытæй та цы кæныс? 
187 

Гæлæбу. Куыд цы?.. Цъылын мæм нал ис... Мæ хæдзар мæ 
амæрзын нæ хъæуы? 
Ф а р и. Кæд дæм цъылын нал ис, уæд уал уартæ мæн уон райс. 
Уыдон мæрзынмæ æгæр фæлмæн сты... 
Гæлæбу. Ницы кæны... Доны сæ нывæрдзынæн æмæ... Æмæ 
ахъæбæр уыдзысты. 
Ф а р и. (кæрдзыны гуыдын зæххæй сисы). Уагæры цавæр æнæф- 
снайд сдæ, дæ кæрдзыны гуыдын зæххы хай куыд бакæнай... Раг- 
гуырс, цæй, уартæ дын хуырх рауагьтон. 
Йæ хæдзары фæаууон вæййы. Гæлæбу дидинджытæй йæ цæст нал исы. Фæзы- 
ны Дзамболат. Нæлгоймагæн йæ къухы хызын. 
Дзамболат. Гæлæбу, сосафæндагмæтахæстæгдæр къахвæн- 
даг кæцы у? 
Гæлæбу. Мæнæ Фарийы хæдзары рæбынты. 
Дзамболат. Бузныг! Хорзæй баззай! 
Г æ л æ б у. Куыд баззай? 
Дзамболат. Уазæгæгæр куы афæстиат вæййы, уæддзы фы- 
сымтæ тыхсын байдайынц. 
Г æ л æ б у. Лидзыс, и? 
Дзамболат. Цæуынхъæуы, Гæлæбу...Æнæуидæруæмдзæв- 
гар афæстиат дæн... Бузныг уæ цæхх, уæ къæбæрæй. 
Гæлæбу (Дзамболат куыд акъахдзæф кæны, афтсе). Æндæр 
нын ницы зæгьинаг дæ? 
Дзамболат. Бузныгæй дарддæр ницы. 
Гæлæбу. Æмæ ма мын уæдæ адон та мæ роны цы фæсагъ- 
тай?.. 
Дзамболат. Нæ зонын... Бузныджы охыл. 
Гæлæбу. Бузныджы охыл, и? Æвæдза, куыд иухуызон стут, 
нæлгоймæгтæ... Уый зоныс, æмæ мæнæн мæ даргъ цæргæбонты 
дидинæг кæй никуы ничи балæвар кодта? Ды фыццаг дæ. Æмба- 
рыс, фыццаг нæлгоймаг... 
Дзамболат (кæсы Гæлæбумæ.Æрседжиау). Бафхæрдтон дæ?.. 
Хатырæй мын фæуæд. 
Г æ л æ б у. Куыд æнцон у зæгъын, хатырæй мын фæуæд. Зæрдæ 
скъахынæн бирæ нæ хъæуы, мæнæ хорз лæг. Айс сæ фæстæмæ. (Дсет- 
ты йсем дидинджытæ.) Фæндараст-иу кæн. 
Дзамболат. Гæлæбу, омæ... 
Гæлæбу. Мацы уал мæм дзур, курын дæ!.. 
Тагъдгомау йæ хæдзары фæмидæг вæййы. Дзамболат сылгоймаджы фæстæ 
кæсгæйæ баззайы. Раздæхы кæртмæ. Уæззаугай æрбады дурыл. Кæсы, йæ къухы 
цы дидинджыты баст баззад, уымæ. Йæ хæдзарæй рацæуы Фари. 
Фари. Гæлæбу, дæ уд макуы схауа, сыдæй мæлын, куы загь- 
тай, уæд цы фæдæ? (Ауыны Дзамболаты.) Уауу!.. Нæ дæ федтон, 
бахатыр кæн. 
Дзамболат. Ницы кæны, исты мæ фыццаг хатттæрсыс? 
Фари (бахуды). Ме ’дылы къоппа дыл нæма сахуыр. (Ауыны 
Дзамболаты къухы дидинджытсе.) Мæ къонайыл, цъылын дæм нæй, 
188 

уый мæ сæрæй куы атахт. Адон мæрзынæн нæ бæззынц. Æгæр 
фæлмæн сты. 
Дзамболат. Фари, иу фарста дæм радтон? 
Ф а р и. Дыууæ дæр. 
Дзамболат. Уæ хъæубæсты нæлгоймаг кæдæй нырмæ нал 
ис? 
Фари. Гъе-е-е, чи ма йæ хъуыды кæны... Фæстаг нæлгоймаг 
нæм уалæ къуыппыл цардис. Михе хуындис. Иу-дыууадæс азы размæ 
амард. Ныгæнгæ дæр æй æртæ сылгоймагæй бакодтам. Ничи йын 
уыдис, мæгуыр. Иннæтæ фæлыгъдысты. Чи горæтмæ, чи быдираг 
хъæутæм. 
Дзамболат. Æмæ ма сымах цæмæн баззадыстут? 
Ф а р и. Мах ма нæ зæронд сджытæ кæдæм фæхæссинаг стæм... 
Уæвгæ, бирæ нал фæуыдзыстæм нæ фыды уæзæджы. Абон-райсом 
нæм ссæудзæн далæ районæй нæ хъæуккаг, æд милицæ, æмæ нæ 
зæрæдты хæдзары æрæфснайдзæнис... Бæргæ, искæмæн нæ лæг куы 
уаид, уæд ныфсджындæр уаиккам... (Ссе дыуусе дсер иудзæвгар хъу- 
ссей лсеууынц.) Цæуыннæ исты дзурыс? 
Дзамболат. Нæ зонын. Мæ бон уын истæмæй баххуыс куы 
уаид, уæд бæргæ. 
Ф а р и . Иу фæндон мæм ис, фæлæ тæрсын, куы мæм фæхæрам 
уай. 
Дзамболат. Зæгъ æй. Нæ дæм фæхæрам уыдзынæн. 
Ф а р и. Ацы дыууæйæ искæйы куы ракурис, уæд нæ на адыл 
ныууадзиккой. Сæлимæт æмæ Гæлæбуйы кой кæнын. 
Дзамболат (бахуды). Æмæ дæхи кой цæуыннæ кæныс? 
Ф а р и . Мæнæн фырт ис. Цоты цот. 
Дзамболат. Æмæ мæнæн дæр куы ис цот æмæ цоты цот, 
уæд куыд акæнон? 
Ф а р и. Ды нæлгоймаг дæ... (Дыууæйæ дсер та иудзæвгар хьуссей 
алæууынц.) Цæй, цы зæгьдзынæ? 
Дзамболат. Уæуу, фæлæуу, Фари, иугыццыл мæхъуыды кæ- 
нын бауадз! Хъæдур хæрынмæ мæ нæ хоныс! 
Фари. Хъуыдытæн ма рæстæг куы уаид, уæд бæргæ... 
Дзамболат. Омæдзы, Фари, цыдæрæнкъарæнтæдæр вæййы 
дыууæ адæймаджы ’хсæн. Рæстмæ уæ зонгæ дæр нæма кæнын æмæ, 
дам, нæ искæйы ракур. 
Фари. Гъы, дæ бонæй уай, Дзамболат, кæд ма мах кары цæй 
æнкъарæнтæ вæййы! 
Дзамболат. Ма зæгь! Зæрдæ нæ зæронд кæны. 
Ф а р и. Гъе уый æндæр хъуыддаг у! Кæцымæ дын фæдзурон? 
Дзамболат. Фæлæуу, цæй!.. Бумбулийæ рогдæр куы фес- 
тадтæ! Сымахæй иуæн «о» зæгь, æмæ мæм иннæ дыууæ дзыхæй дæр 
мауал сдзурой! 
Фар и . Уæуу, ничи дæм фæхæрам уыдзæн, Дзамболат. 
Дзамболат (иучысыл ацоппайы фсестæ). Гъемæ хорз! Фæ- 
дзур-ма сæм! 
Ф а р и. Бузныг, Дзамболат! Афтæ фæлæуу, æз ныртæккæ! (Аиреуы). 
189 

Дзамболат йæ мидбынат катай кæны. Æваст патефон йæхæдæг скусы æмæ 
дзы райхъуысы «Ханты цагъд»-ы мелоди. Дзамболат фестъæлфæгау кæны, æркæ- 
сы, йæ къухы цы дидинджыты баст ис, уымæ. Дидинджытæ стъолыл æрæвæры, 
йæхæдæг тагъдгомау фæаууон вæййы. Чысыл рæстæджы фæстæ фæзынынц Фари, 
Сæлимæт æмæ Гæлæбу. 
С æ л и м æ т. Цæй, кæм и дæ Дзамболат? Æви нæ хъазынвæнд 
скодтай? 
Фари. Мæ мард фен, Сæлимæт, мæнæ йæ ацы тæккæ ран 
фæуагътон! 
Гæлæбу. Æнхъæлдæн, Фари, сæнттæ цæгьдын райдыдтай. 
Фари. Уæуу, йæхæдæм мын загьта, фæдзур, дам, сæм, æмæ, 
дам... 
Сæлимæт. Æмæ дам, цы? 
Ф а р и . Йæхæдæг уын æй загъдзæн. 
Г æ л æ б у. Фари, уый афонмæ далæ соса фæндагмæ ныххæццæ 
ис. Уырдыгæй ардæм ныхас нæ хъуысы, нæ. 
Ф а р и. Ау, сайгæ мæ акодта? Нæ, нæ мæ уырны. 
Сæлимæт. Нæлгоймагыл зæды базыртæ куы бакæнай, уæд- 
дæр нæлгоймагæй баззайдзæн. Зæронд куы бадæ, уæд æй дæ сæр 
нæма ’рцахста? 
Фæндаггæронæй райхъуысы сылгоймаджы хъæлæс. 
X ъ æ л æ с. Чызджытæ, цы фестут? 
Гæлæбу. Мæгуыры сау бонтæ! Мырткæ схæццæ ис! 
Ф а р и. Нæ раны стæм! Цы чындæуа? 
Гæлæбу. Лидзæм уалæ къардиумæ æмæ дзы нæхи бафæсвæд 
кæнæм! 
Сæлимæт. Фæлæуут!.. Лидзынæй ницуал пайда ис. Гæлæбу, 
мæ дыууæхстон мын кæм бамбæхстай? Рахæсс-ма йæ. 
Гæлæбу. Цы дзы кæныс, иу гилдзы саст дæм куы нæ ис, 
уæд?! 
С æ л и м æ т. Мырткæйы фæтæрсын кæнынæн гилдз ницæмæн 
хъæуы. Ныддардзыстæм æм æй æмæ кæд акуыйты уаид. Марадз! 
(Гæлæбу ацсеуы.) Фари, рахæсс ды дæр дæ сагой! 
Ф а р и. Мæ хæдзар куыд уыд, сагой та нæ кæцырдæм бахъуыд? 
С æ л и м æ т. Кæд милицæимæ ис, уæд сæм февзид-февзид кæн- 
дзынæ сагойæ. Дæуæн нæ зонын, фæлæ æз мæ удæгасæй зæрæдты 
хæдзармæ цæуинаг нæ дæн! 
Фари рæвдзгомау ацæуы. Фæзыны Гæлæбу æд дыууæхстон, йæ хæдфæстæ æд сагой 
рацæуы Фари дæр. Сæлимæт райсы дыууæхстон, хæбæц æрлæууы æмæ базары: 
Тохы бон ныккодта, чызджытæ, 
Мæнæ уæлхохы хъæубæсты, гъей, гъей! 
Мах, сæрибарыл хæцæг, 
Нæ хæхты сæрвæлтау, гъей!.. 
Мырткæ (фæзыны). Ам стут, чызджытæ? 
С æ л и м æ т (дыууæхстон æм фæдары). Æрлæуу, Мырткæ, æмæ 
дæ бынатæй змæлгæ дæр ма кæн!.. Æз кæмæ дзурын, багæрах дæ 
ласдзынæн! 
190 

М ы р т к æ. Мæ хæдзар куыд уыд, Сæлимæт! Уæ сæрызонд фæ- 
лыгьд, кæдæм мæ гæрах кæнут? 
Ф а р и. Махæн уæлдай нал у! Кæнæ сæрибар, кæнæ мæлæт! 
М ы р т к æ. Исты кодтат, чызджытæ? 
Гæлæбу. Мах нæ удæгасæй зæрæдты хæдзармæ цæуинаг не 
стæм! 
М ы р т к æ (худы). Чызджытæ, уæхи æрæмбарут. Æз уæ зæрæд- 
ты хæдзармæ кæнинаг нæ дæн. 
Ф а р и. Уæдæ нæм цы схæццæ дæ? 
Мырткæ (æршндæгæй). Мæ куыстæй мæ рантъæрдтой. 
Г æ л æ б у. Куыд рантъæрдтой? 
М ырткæ. Афтæ!.. Пенси, дам, исыс, æмæ дын фаг у. Æры- 
гæттæн, дам, фæндаг дæттын хъæуы. Мæ хæррæгьтæ мемæ ралас- 
тон. Цы бонтæ ма мын баззад, уыдон, зæгъын, мæ райгуырæн хъæуы 
арвитон... Цæй, цы мæм ныдздзагъыр стут? Бар мын дæттут ам 
æрцæрынмæ? 
Сæлимæт. Хъазгæ нæ нæ кæныс, Мырткæ? 
М ы рткæ. О, мæ тæккæ хъазгæйæ дæн. 
Фари. Мырткæ, уæдæ, уæд... Чызджытæ, нæ хъæубæстыл ма 
иу бафтыди! 
Гæлæбу. Сæлимæт, кæмдæр ма дæм ссады тæпп куы уыди. 
Æртæ чъирийы ракæнын хъæуы! Фырцинæй мæ мæ ахсæн схордта. 
С æ л и м æ т. Æртæ чъирийы дæр ракæндзыстæм. Мырткæ, Хуы- 
цауæй разы, дæ фыды хæдзар нырма цæрынмæ бæззы. Гъемæ йæм 
æркæс, дæ дзаумæттæ дæр уæрдонæй равдæлон кæн. Мах дæр дæм 
фæкæсдзыстæм. 
М ы р т к æ (йæ зæрдæ æрбауынгæг вæййы). Бузныг, чызджытæ! 
С æ л и м æ т. Цæй, цæй!.. Дæ дзаумæттæм уал акæс, мах та дын 
дæ хæдзар афснайæм. Цомут-ма, мæнæ дыууæ, Мырткæйы хæдзармæ 
æркæсæм. 
Ацæуынц. Мырткæ иунæгæй баззайы. Сылгоймаг исдуг йæ мидхъуыдыты 
адзæгъæл вæййы, стæй сысты æмæ сабыргай, раздæр кæцæй фæзынд, уыцыр- 
дæм куыд фæцæйцæуы, афтæ кæйдæр ауыны æмæ æмбонды рæбын æрæмбæхсы. 
Чысыл рæстæджы фæстæ хъуызгæ фæзыны Дзамболат. Нæлгоймаг йæ дзыппæй 
сисы гæххæтты гæппæл, тагъд-тагъд ыл цыдæртæ афыссы. Гæххæтт стъолыл ныу- 
уадзы. Уыцы рæстæг Мырткæ хъавгæ райсы, æрдæбон Сæлимæтæй чи баззад, 
уыцы дыууæхстон, æмæ Дзамболат ацæуынмæ куыд хъавы, афтæ йæм æй фæдары. 
Мырткæ. Æрлæуу, кæцы дæ?.. Æрлæуу, дын зæгъын... Дæ 
къухтæ ма дæ сæрыл авæр... Афтæ, гье! Чи дæ æмæ дæ ам цы хъæуы? 
Дзамболат. Бахатыр кæн, хорз ус, фæлæ æз ам уазæг дæн. 
М ы рткæ. Æмæ кæд уазæг дæ, уæд дæ æз цæуыннæ зонын? 
Дзамболат. Æз дæр дæ нæ зонын, æмæ уæд мæхи амарон? 
М ы рткæ. Кæд уазæг дæ, уæд хъуызгæ кæдæм цыдтæ?.. Дæу 
нæ фæрсын? 
Дзамболат. Уæуу, мæ цыды хъæд ахæм у, хорз ус! 
Мырткæ. Æмæ дæ цæстытæ дæр уымæн радав-бадав кодтай, 
и?.. Дæ хордзены цы ис, уыдон-ма мæнæ мæ цуры æркал!.. Дæумæ 
нæ дзурын?! 
191 

Дзамболат (æдзынæг кæсы сылгоймагмæ). Мырткæ? 
Мырткæ (кæсы нæлгоймагмæ). Дзамболат!.. (Иæ дыууæхстон 
йæ къухæй серхауы.) Уый ды дæ? 
Дзамболат. Мырткæ!... Мæнæ диссæгтæ!.. Уыцы рæсугьдæй 
куы баззадтæ, Мырткæ!.. 
М ы рткæ (йæ ныхас ын айсы). Уыцы рæсугъдæй, и? (Дыууæх- 
стон ногсей фелвасы.) Ды та куыд фæлитой уыдтæ, ахæмæй баз- 
задтæ! (Хæиргнгарз æм ныддары.) Афтæ-ма æрлæуу, мæнæ мæнгард, 
æмæ дæ æз æрфæрстытæ кæнон!.. 
Дзамболат. Мырткæ, æз... 
М ы рткæ. Цицц!.. Æз фыццаг курсы нал ахуыр кæнын, ды та 
фæндзæмы. Нал мæ фæсайдзынæ ныр дæ гæды митæй. 
Дзамболат. Уæуу, Мырткæ, мæнмæ гæды мийæ ницы уыди! 
Æз сыгъдæн дæн дæ разы! 
М ы р т к æ. Сыгьдæг, и? Мæнæн былдауæн ныхæстæ кодтай, ин- 
нæтимæ та горæты парчы дæларм-уæлармтæ, нæ? Ссыгьдæг мын ис! 
Дзамболат. Уæуу, Мырткæ, уый мæ хо уыди! 
М ы рткæ. О, уæдæ, раздæр хотæ вæййынц!.. 
Дзамболат. Цæмæй дын бахæрон ард?.. Ды дæр хорз дæ... 
Афардæг мын чындзы, мæ фыддæрагæн!.. Фæрсгæ мæ уæд та ба- 
кодтаис, чи дын у, зæгьгæ... 
М ы р т к æ (иудзæвгар æнæдзургæйæ кæсы Дзамболатмæ). Æцæ- 
гæй дæр дæ хо уыдис? 
Дзамболат. Мæ хо. 
Мырткæ йæ дыууæхстон æрæвæры, уæззаугай бацæуы бандоны цурмæ, æрба- 
ды. Иудзæвгар фæзуат хъусæй лæууы. Дзамболат бацæуы Мырткæйы цурмæ. 
Æрбады сылгоймаджы фарсмæ. 
М ырткæ (æрæджиау). Дæ цард куыд арвыстай? 
Дзамболат. Хуыцауæй разы... Æрмæст... Мысыдтæн дæ... 
Бирæ азты дæ фæмысыдтæн... 
М ы р т к æ. Гъе, Дзамболат, Дзамболат... Куыд мæнгард уьцгтæ, 
уыцы мæнгардæй баззадтæ. 
Дзамболат. Нæ дæ уырны, нæ? 
М ырткæ. Ацы бон мæм минæвæрттæ куы æрбарвитай, уæд- 
дæр дыл нал баууæндцзынæн. 
Фæзынынц Сæлимæт æмæ Фари. 
С æ л и м æ т. Мырткæ, уыцы бæх тæригъæд нæу? Йæ уæрдо- 
нæй йæ уæд та суæгъд хъуыди. 
Мырткæ. Цæуын, Сæлимæт, цæуын! (Фæи/сейцæуы). 
Дзамболат. Фæлæуу, Мырткæ!.. (Фаримæ.) Фари, дæ фæн- 
дон ма йæ тыхы ис? 
Ф а р и. Æмæ цæуинаг куы уыдтæ. 
Дзамболат. Нал цæуын!.. Æз равзæрстон, Фари! 
Ф а р и. Дзамболат, стыр хатыр дæ курын, фæлæ... Мæнæн мæ 
бон нæу. Фырт мын ис... Цоты цот... Мæнæн худинаг у. 
Дзамболат. Фари, хатыр, фæлæ мæм дæ кой нæй. 
С æ л и м æ т. Уæдæ æз дæр чындзы фæцæуинаг нæ дæн! 

Ф а р и. Цæуыннæ, Сæлимæт? 
С æ л и м æ т. Уымæн æмæ!.. Уымæн æмæ мæ цуры сывæллон у! 
Дзамболат. Дæуæй дæр хатыр курын, Сæлимæт. 
Ф а р и. Гæлæбу? 
Дзамболат. Нæ, Гæлæбудæр нæу. 
Ф а р и. Уæдæ чи? 
Дзамболат Мырткæмæ кæсы. 
С æ л и м æ т. Мырткæ?.. Мæгуыры сау бонтæ! Æмæ кæрæдзийы 
нырма ныр куы федтат! 
Дзамболат. Кæддæр нæхъысмæткæрæдзийæфæхицæн код- 
та. Фæлæ, æвæццæгæн, ис, хъысмæтæй тыхджындæр чи у, ахæм 
æнкъарæн... Фари æмæ Сæлимæт, ацы хъæуы нæлгоймаг нæй, уымæ 
гæсгæ уæ курын... Ахсæв мæ минæвæрттæ фæут Мырткæмæ. 
Ф а р и. Мæ зæрдæ суынгæг. 
Мырткæ (стыхсæгау кæны). Омæ дзы мæн афæрсын нæ 
хъæуы, æви куыд? 
С æ л и м æ т. Ма тыхс, Мырткæ, изæры дæ афæрсдзыстæм. 
Гæлæбу (удаистæйæрбазгъоры). Фари, Фари!.. 
Ф а р и. Мæ хæдзар куыд уыд! Цы ’рцыди? 
Гæлæбу. Дæ хæрзæггурæггаг мæн, Фари! 
Ф а р и. Цы у, Гæлæбу? Нæ лæппу схæццæ ис? 
Гæлæбу. Цæй лæппу?.. Дæ хъуг ныззади! 
Фари (сонтæй). Мæ къонайыл!.. Цы ныззади? 
Сæл имæт. Цы хъуамæ ныззайа? Цомут æмæ йæ фенæм! 
Сæлимæт æмæ Фари ацæуынц. 
Г æ л æ б у. Дзамболат, мæнæ мын цы дидинджытæ балæвар код- 
тай, уыдон мемæ айсон? 
Дзамболат. Айс, Гæлæбу, айс. 
Гæлæбу. Бузныг, Дзамболат! (Дидинджытæ райсы æмог сыл- 
гоймæгты фæдыл ацæуы). 
М ырткæ. Гъы, мæнæ куырысмæдзог, ам дæр та дæ митæ нæ 
уадзыс, и? Мæнмæ минæвæрттæ ’рвиты, йæхæдæг кæйдæр сылгой- 
магæн мæ цуры дидинджытæ лæвар кæны! 
Дзамболат. Уæуу, Мырткæ, уыдон ахæм хуызы лæвар не 
сты! 
М ы рткæ. Ды мæнæн былдауæн ныхæстæ ма кæн. Ды цы дæ, 
уый зоныс? (Æваст ыл йæ къухтæй ралæууы.) Ды дæ фæлитой, 
мæнгард, æдзæсгом, цæствæлдахæг!.. Ды... Ды... Ды... 
Дзамболат Мырткæйы къухтæ ’рцахсы. Мырткæ ма иучысыл ахъавы йæ 
къухтæ суæгьд кæныныл, фæлæ Дзамболаты æнæхин мидбылхудтмæ æрлæмæгъ 
вæййы. Сценæйы рухс æрмынæг, æрмæст ма прожекторы рухсмæ зынынц Дзам- 
болат æмæ Мырткæйы силуэттæ. Патефон йæхигъдауæй скусы. Райхъуысы 
«Ханты цагъд»-ы мелоди. 
Кæрон. 
13* 

КАВКАЗАГ НОВЕЛЛÆ 
Дыууæархайдон драмæ 
АРХАЙДЖЫТÆ: 
фæндзай азы бæрц кæуыл цæуы, ахæм 
хæрзвидыц нæлгоймаг 
Сабаны æмхæрæфырт, уый дæр йæ карæн 
иу-æвддæс азы кæуыл цæуы, ахæм лæппу 
æхсæрдæсаздзыд чызг 
ФЫЦЦАГ ХАЙ 
ФЫЦЦАГ НЫВ 
Хохы цъас. Хъæдрæбын, цалдæр бæласы æхсæн цы ныллæг фæйнæгкъул 
зæронд хатæн лæууы, уый фыццаг бакастæй бæлæсты ’хсæнæй уыйбæрц зынгæ 
дæр нæ кæны. Хатæны рæбыи бæласы цонг, уалдзыгон дидинджытау, цæхæртæ 
калы, цы алыхуызон хъуымацы гæппæлтæ йыл баст сты, уыдонæй. Хатæнæй 
чысыл фалдæр артæндзарæн бынат сыгъд æвзалыты цæндимæ. Къулы рæбын, 
бæстон æфснайдæй, стур æмæ лыстæг фосы сæры къуыдыртæ æрттывтытæ ка- 
лынц хуры тынтæм. Ацы дзæнæтон ран кувæндоны бынат кæй у, уый алцæмæй 
дæр бæрæг у. Райхъуысы бæхы къæхты хъæр. Къæхты уынæр куыддæр æрбав- 
вахс, афтææвиппайды бамыр. Исдугмææрдзæгуыппæгæй баззайы. Бæхы къæх- 
ты уынæр кæцæй цыд, уыцырдыгæй фæзыны æрыгон лæппу. Лæппуйыл цæу- 
дзæн иу-æвддæс - æстдæс азы. Йæ хурсыгьд цæсгомыл цы мил рахæцыд, уымæ 
дасæн нæма фæхæццæ. Лæппу йæ хордзентæ йе ’ккойæ æриста, кувæндонмæ 
дæрддзæф æрлæууыд, йæ дæрдджын цухъайы кæрæттæ адзæбæх кодта. 
Л æ п п у (сабыр хшлæсæй). Табу дæхицæн, хæхты сыгъдæг бар- 
дуаг! Бар мын ратт æмæ дыл мæхи бафæдзæхсон. (Сабыргай ба- 
цæуы кувæндон бæласы цурмæ. Æрисы йæ хордзентæ. Сисы дзы къан- 
нæг дурынгонд, чысыл сыкъа, цыхты къæртт æмæ кæрдзын. Йæ цуры 
сæ бæстон æрæвæры. Æваст къæдзæхрæбынæй сылгоймаджы удаист 
цъæхахст райхъуысы). 
Сыл гоймаджы хъæлæс. Суадзутмæ!.. Иуварс!.. О, исчи!.. 
А-а-а-а!... 
Л æ п п у (сылгоймаджы хъæррахстмæ йæ цæст дæр нæ фæны- 
къулы. Кувы). Хæхты сыгъдæг бардуаг! Дæ бынты балцы цæуын, 
мæхи дыл фæдзæхсын, æмæ мæ рæствæндаг фæкæн. 
Сылгоймаджы хъæлæс (удаистæй). Ауадзут мæ!..Курын 
Сабан 
А у ы з б и 
Æхсарбег 
Зариффæ 
194 

уæ... Цы уын кодтон, цæуыл мæ æнамонд кæнут? Курын уæ, ауа- 
дзут мæ!.. 
Л æ п п у (кувы). Хæхты сыгъдæг бардуаг, мæ бинонтæ де уазæг, 
фыдбылызæй сæ хиз... Æз та цалынмæ бынатмæ хæццæ кæнон, 
уæдмæ мæхи фыдбылызæй хиздзынæн дæ сыгьдæг ном аргæйæ. 
Хæрзæввахсæй райхъуысы нæлгоймæгты хъæлæстæ. 
Фыццаг нæлгоймаджы хъæлæс. Кæдæм æй ауагьтай, 
сæлхæр чи у, уыцы æнарæхст!.. 
Дыккаг нæлгоймаджы хъæлæс. Дард нæ алиддзæн, 
цæмæй йын тæрсыс? 
Лæппу, цыма ныхæстæ хъусгæ дæр нæ кæны, уыййау сыкъайæ саходы, аца- 
ходы цыхт æмæ кæрдзынæй дæр. Сысты. Йæ ронæй райсы урс хæцъилы гæп- 
пæл, бæстон дзы æвзист æхца батухы. Къæдзæхрæбынæй удаистæй фæзыны, иу- 
æхсæрдæс азмæ ’ввахс кæуыл цæудзæн, ахæм хæрзæрыгон чызг, Чызг у ронбæгъд, 
йæ кæлмæрзæн йæ пыхцыл сæрæй уæхсчытæм æрзæбул. 
Чызг (лæппуйы ауыны). Курын дæ, фервæзын мæ кæн!.. Ма 
мæ бауадз ацы сырдты дзæмбытæм!.. Фервæзын мæ кæн æмæ дын 
мыггагмæ дæ къæхты бынтæм кувдзынæн! (Лæппу нызгмæ йе ’ргом 
нæ раздахы.Бабæтты йæ мысайнаг бæласы цонгыл æмæ йæ хордзен- 
тæм æргуыбыр кæны.) Ма мæ ныууадз иунæгæй, курын дæ... Ау, 
адæймаг куы хуиныс!.. (Лæгъзтиаг хуызы нырдиаг кæны.) Курын 
дæ, æфцæгæй мæ фæфалæ кæн, стæй мæхæдæг цæудзынæн. (Лæппу 
йæ хордзентæ йе ’фцсегыл баппары.) Ма ац-у-у-у!.. 
Л æ п п у (сабыр хъæлæсæй). Уартæ суадоны рæбынты къахвæндаг. 
Ацæуы. 
Ч ы з г (йæ фæстсе). Ма ацу-у-у-у-у!.. Раздæх фæстæмæ!.. (Æваст 
ксейдæр ауыны æмæ адсергсей бселасы рсебын амбæхсы). 
Фæзынынц дыууæ нæлгоймаджы. Фыццаг нæлгоймаг - бæрзонд, хæрзконд, 
кæд ыл азтæ рацыд, уæддæр нырма цырд æмæ гуырвидауц у. Дыккаг нæлгоймаг - 
фыццаджы карæн, фæлæ ныллæггомау, йæ цæсгомыл фæллады тæлм ныббадт. 
Дыккаг нæлгоймаг. Йæ ныхас ацырдыгæй куыхъуысыд, 
Сабан, æмæ куы нæ зыны йæхæдæг? 
Сабан (йе нгуылдз йæ былтыл авæры). С-с, сабыр, Ауызби. 
(Аивæй амоны, нызгкæмæрæмбæхст, уыцырдæм.) Бафæллад нæ сæгуыт 
згъорынæй, уадз аулæфа, кæд йæ тарст зæрдæйы гуыпп-гуыпп фæ- 
сабырдæр уаид. (Йæ алыварс фæлгæсы.) Замманай ран, Ауызби! Фæс- 
вæд... Ам уал æрбынат кæнæм. Уадз бæхтæ дæр аулæфой. 
Ауызби. Табу йæхицæн, ам кувæндон у, Сабан. 
С а б а н . Æмæ цы? 
Ауызби. Нæхимæ фыдæх цæмæн исæм Хуыцауы дзæгьæлы? 
Сабан. Фыдæх?.. Табу дæхицæн, хæхты сыгьдæг бардуаг, 
фæлæ, уацауал азы цы чызджы рахъомылмæ бæллыдтæн, уый абон 
мæ къухы кæй бафтыд, уым цы ис фыдæхæй? Ау, нæ мæ уыдтай, 
Ауызби, мæ сæр мæ фат куы нал ардтон, уæдæ мæ дидинæг кæд 
байрæздзæн, кæд райхæлдзысты йæ алæмæт къуыбарæй хурæнгæс, 
хæрздæф дидинсыфтæ... Ныр мæнæ ’рцыди уыцы бон! Æртыдтон 
195 

æй! Ныр мыл суанг Хуыцауæй, зæдæй, чи фæнды куы ныккала йæ 
фыдæх, уæддæр æй никæмæнуал ратдзынæн. Мæн у! 
Ау ызби . Чызгæн йæхиимæ дæр куы аныхас кодтаис... 
Сабан (йæ ныхас ын айсы). Е-е, Ауызби, Ауызби, ныр мын 
Зариффæимæ цас рæстæг уыдзæн ныхас кæнынмæ, уый зоныс?.. 
Ма мыл фæхуд, ме ’мхæрæфырт, фæлæ... Ныккæсдзынæн-иу ме 
’хсинæгæн йе ’нæбын цæстытæм æмæ-иу дзурдзынæн, дзурдзынæн... 
Гъæй дæ-гъа, уромæг мæ уромын нал фæраздзæн!.. (Ксесы Зариф- 
фæйы æмбæхсæн бынатмæ.) Æнхъæлдæн æмæ... Зариффæ!.. (Базгъо- 
ры бæласы рæбынмæ. Чысыл рæстæджы фæстæ рахæссы нызджы уа- 
дзыгæй.) 
А у ы з б и (тарстхуызæй). Улæфы ма? 
Сабан (уадзыг нызгмæ кæсы, стæй йæ мидбыл бахуды). Улæ- 
фы... (Паузсе.) Ауызби... 
А у ы з б и. Цы? 
Сабан (нызгæй йæ цæст нсе исы). Бæхты хъæдрæбынмæ куы 
акæнис... Уадз иучысыл ахизой... Ды дæр семæ абад. 
А у ы з б и. Цас рæстæг? 
С а б а н (сонтсей). Афæдз! 
А у ы з б и . Бамбæрстон дæ... Æрмæст... Дзуары бын кæй стæм... 
С а б а н (йæ ныхас ын айсы). Ам ма дæ, Ауызби? (Ауызби æиæ- 
дзургæйæ ацсеуы.Сабан иызджы фæлурс цсесгоммсе ксесы.) Æвæдза, 
цæй рæсугъд дæ, къæбæда!.. 
Чызджы русыл йæ къух аивæй æрхæссы.Уыцы рæстæг фæзыны, чысыл раз- 
дæр кувæндоны цы æрыгон лæппу уыд, уый. 
Л æ п п у. Бахатыр кæн, мæ уадындз мæ ферох . 
Сабан. Лæппу, искæй цурмæ куы æрбацæуыс, уæд иу фæч- 
чыхъæдæн хуыфгæ уæддæр скæн. Цæуыл дæ ахуыр кодтой дæ хис- 
тæртæ? Хъавгæ къæрных йедтæмæ ничи цæуы! 
Лæппу. Хатыр ракуырдтон. Стæй нæ дыууæйæ къæрных чи 
у, мæгъа. 
Сабан (фестъселфы). Цы загътай? 
Л æ п п у. Æз, мæн чи нæ у, уымæ никуы бавналдзынæн. 
С а б а н . Уымæй цы зæгъынмæ хъавыс? 
Л æ п п у. Бирæгъ нæ дæ. Дæу нæу, уæд æй тыхæскъæфт цæмæ 
кæныс? 
С а б а н . Мæнæ лæппу, ды кæнæ зондцух дæ, кæнæ та дæ Хуы- 
цау мæ къухтæй амарынмæ хъавы... Ацу, цалынмæ мæ хорз зондыл 
дæн, уæдмæ æрбайсæф. 
Л æ п п у (дурыл сербады). Ауадз чызджы. 
С а б а н . Нæ, нæ мæ ауаддзынæ ацы бон сыгьдæгкъухтæй хъæ- 
мæ... Слас уæдæ дæ хъама æмæ дæ, æппынфæстаг, фервæзон! 
Л æ п п у. Мæ мыггагæй мын туг ничи дары, цæмæй мæ хъама 
искæмæ сласон. Ауадз чызджы, хорз лæг, æмæ нæ алчидæр йæхи 
фæндагыл ацæудзæн. 
Сабан. Иæхи фæндагыл, и? Дæуæн дæ адзалы фæндаг Хуы- 
цау мæнуылты ракодта, æмæ йын æз йæ фæндон сæххæст кæндзы- 
196 

нæн. Æрфистæг кæн дæхи, лæппу, æмæ дæхимæ кæс! (Йæ цухъа 
ласы.) 
Л æ п п у. Æз дзуары бын мæ хъама не сласдзынæн. 
Сабан. Æз дæр нывонд нæ агурын йæ быны, табу йæхицæн! 
Фæлæ ис мадзал. Хатыр дзы ракурæм нæ дыууæ дæр, гье стæй нын 
уæд тæрхонгæнæг фæуæд. (Дзуапмæ нал банхъæлмæ кæсы, бацæуы 
дзуары цурмсе, æрзоныг кæны. Лæппу чысыл æдзæмæй алæууы, стæй 
уый дæр бацæуы дзуары бынмæ æмæ æрзоныг кæны. Чысыл рæстæджы 
фæстæ иумæ сыстынц. Дыууæ нæлгоймаджы хъамалвæстæй ныхæй- 
ныхмæ æрлæууынц.) Кæд дæм, мыййаг, фæсмон æрцыд? Зæгь æй. 
Бамбардзынæн дæ. Лæг марынмæ æз дæр мæ былыцъæрттæ нæ хæрын. 
Л æ п п у. Ауадз чызджы! 
С а б а н. Уæдæ дæхимæ кæс, сæрхъипп! 
Сабан æмæ лæппу хъаматæй схæцыиц.Сабан хъавы лæппуйы фæрæхойынмæ, 
фæлæ дзы уый нæхи арæхсгай хизы. 
Уæддæр дæ не ’мбарын, Кæйдæр æнæзонгæ сылгоймаджы сæ- 
рыл дæ уд цæмæн хæссыс нывондæн? 
Л æ п п у (хæцгæ-хæцын). Тæригъæд у. 
С а б а н (хъавы йæ барæхойынмæ). Цæмæн? 
Л æ п п у (йæхи дзы хизы). Нæ дæ уарзы, ды та йыл хъадамантæ 
кæнынмæ хъавыс. 
Сабан. Цы ’мбарыс уарзтæн ды, хъуымыздзых?! 
Л æ п п у. Куырм нæ дæн. 
Сабан. Куырм дæ, æнæсæттон, æмæ де сæфт дæр уымæй у! 
Куырм куы нæ уаиккат, ныры фæлтæр, уæд æй æмбариккат, нæ 
фыдæлтæ, фыдæй фыртмæ цы ’гьдау, цы фæтк ныууагътой, уый 
сæрты ахизын фыдракæнд ми кæй у! 
Л æ п п у. Тыхми кæнын æгъдауыл нымад нæу. 
С а б а н. Æмæ уæд циу кæйдæр амондмæ хуыснæгау ныхилын? 
Л æ п п у. Уымæй та лæг йæхи хъуамæ фæрса. 
С а б а н. Уæдæ-иу уæд æрфæрс дæхи Барастыры бæстæйы! (Йæ 
хъама йын æрриуыгъы. Лæппу ронбæгъдæй аззайы.) Дæхимæ кæс, хъæ- 
батыр гуырд! (Хъамалвæстæй лæппумæ куыд бакъахдзæф кæны, афтæ 
йын уый хъримаг æваст йæ къæмисæныл авæры). 
Л æ п п у. Сыбырт дæр мауал скæн. 
С а б а н (фæуыргъуыйау). Ма кæн, лæппу... Ма кæн, фыдбылыз 
къахыс. 
Л æ п п у (йæ ныхас ын айсы). Къахгæ нæ, ныгæнгæ йæ кæнын... 
Слæуу уæлæмæ... Цæугæ!.. Уартæ дæ уыцы къахвæндаг фæндагмæ 
бахæццæ кæндзæн. 
С а б а н (сысты, лæппумæ цавæрдæр мастæлгъæд худт бакæны). 
Сæрæн лæппу дæ!.. Фæлæ ды ам, дзуары бын, дæхицæн тæрхон 
рахастай. Карз тæрхон... Йæ сæххæст кæнын та — мæ бар. 
Сабан ацæуы. Лæппу иудзæвгар йæ фæстæ кæсгæйæ баззайы. Чысыл рæс- 
тæджы фæстæ бацæуы йæ хордзентæм. Сæккой сæ кæны. Фæцæйцæуы. Æрлæууы. 
Ныры уонг уадзыгæй цы чызг хуыссы, уымæ йе ’ргом раздахы. Æрæвæры йæ 
хордзентæ. Бацæуы чызджы цурмæ. Кæсы йæм иудзæвгар. 
197 

Лæппу (æрæджиау). Гъæй, чызг!.. Хорз чызг... (Хъуыр-хъуыр 
кæны.) Æрцу-ма дæхимæ, цæй... Æнæуи дæр мæ фæндаг мæлæты 
цыбыртæй нæу, æмæ ма мын ды та... Гъер марадз! (Чызгмæ йæ 
нъылдым сыздахгæйæ мæсты бадт æркæны.) Загътон, ме ’хсæв Хъам- 
болтæм бахæсдзынæн æмæ гъа! 
Иудзæвгар æгуыппæгæй абады. Сисы йæ ронæй хиконл уадындз. Цавæр- 
дæр рæсугъдæнкъард цагъд дзы кæны. Чызг сабыргай æрчъицы. Ракæсы йæ 
алфамблай. Йæ цæстытæ андæдзынц лæппуйы фæтæн уæхсчытыл. Чызг хъавгæ 
рабады. Зæххæй сисы стыргомау дур æмæ йæ æваст йæ тых, йæ бонæй лæппуйы 
сæрыл æрхæссы. Лæппу исдугмæ бадзойтæ кæны, стæй, æгуыппæгæй йæ мидбынат 
æрфæлдæхы. Чызг сонтæй фесты æмæ лидзæг фæвæййы. 
ДЫККАГ НЫВ 
Фыццаг нывы бынат. Лæппу бæласы рæбын уадзыгæй хуыссы. Чысыл фал- 
дæр бады Ауызби. Лæг, йæ фындзы бын цыдæртæ заргæйæ, йæ хæцæнгарзимæ 
архайы. Лæппу базмæлы, уæззаугай рабады. 
Ауызби. Алыбон æгас цу, нæ бæлццон!.. Гъы, цæй, куыд у? 
Мæрдты бæсты цы хабæрттæ ис? 
Л æ п п у. Ды чи дæ? 
Ауызби (бахуды). Мæ ном - Ауызби. Абон йæ усаджы кæ- 
мæн байстай, уый æмхæрæфырт. (Хъазгæмхасæн.) Ахæм ма дзы æнæ- 
уæздан адæймаг уыдзæн! Зариффæйæ зæгъын! Гъай дæ лæг бирæгьты 
дзæмбытæй стыдта, уæд ын бузныг зæгъ, æндæр ын йæ сæр дурæй 
кæдæм сæттыс?.. Риссы? (Лæппу ницы дзуры.) Чызг цы фæци, зæгьгæ, 
мæ цæуыннæ фæрсыс?.. Гъы, дæхи ныххырхай, гъы!.. Дæ бæхыл 
дын абадт æмæ кæцырдæм ныххоста, Хуыцау йæ зонæг. Афтæ у, 
афтæ! Уæдæ нæ фыдæлтæ дзæгъæлы дзырдтой, хорз ма ракæн æмæ 
фыд ма ссарай, зæгъгæ... Сабан чызджы фæстæ тæргæбæхæй фæ- 
цагайæг, æмæ кæд дæ амонд хæрæгыл бадт фæуа, уæд йæ усаджы 
ссардзæн. Намæ дæ балгъитæг дæр... Уæллæй, дæ туг дын дойный- 
æн бануаздзæн... Мæнæн кув, науæд афонмæ Барастырмæ дуæрттæ 
хоис. Кардæй дæм лæбурдта! Зæгъын, Сабан, дæ усаджы уал ссар, 
гьай та дын кæдæм ирвæзы, æз уал æй хъахъхъæндзынæн... Гъе, 
афтæтæ, ме ’фсымæры гæбаз!.. Нæ, фæлæ-ма хæстæгдæр æрбабад 
æмæ фæйнæ къæбæрæй нæ ахсæнтæ фæсайæм. 
Л æ п п у (æнæбары). Хæлар дæхицæн. 
Ауызби. Сæрыстыр дæ! Фаелæ ацы ран дæ сæрыстырдзинад 
мæн мур дæр ницæмæн хъæуы... Дыууæ знаджы бафидауынæн, дам, 
Хуыцау цæхх æмæ кæрдзынæй хуыздæр ницы æрæмысыд. Уымæй 
дæр - дзуары бын, табу йæхицæн... Хъусыс мæ, лæппу? 
Л æ п п у. Табу йын уæд, æз ыл мæхи бафæдзæхстон. 
А у ы з б и . Дарддæр та? 
Л æ п п у. Лæджы хъысмæт — Хуыцауæй аразгæ. 
А у ы з б и (бахуды). Дæ ныхасмæ иу æмбисонд мæ зæрдыл æрба- 
лæууыд. Цæвиттон, иу лæг Хуыцаумæ кувыныл сагъуыди: «Йæ 
Хуыцау, зæгъы, афтæ дæ бафæндæд, æмæ мæ цæхæрадоны сызгъæ- 
ринты кæри куыд ракъахон». Лæг бон кувы, дыууæ боны, къуыри. 
198 

Уæдмæ йыл йæ бинонтæ дæр бафтыдысты, стæй та — сыхбæстæ. 
Фæстагмæ æгас хъæубæстæ дæр кувын райдыдтой: «Йа иунæг Хуы- 
цау, ацы лæгæн йæ цæхæрадоны сызгьæринты кæри ракъахын кæн!» 
Уæд Хуыцау, табу йæхицæн, нал фæлæууыд æмæ сæм æрдзырдта: 
«Арæппын, уыцы лæг йæ цæхæрадоны иу белгом уæддæр сæппа- 
рæд! Уыцы сызгьæринтæ йын къахгæ дæр мæхæдæг ракæнон?» Мæ 
хъуыды мын бамбæрстай? (Лæппу ницы дзуры.) Уæд та мын, кæс- 
тæриуæгæн, суадонæй дон уæддæр æрбахæсс. Дурын - дæ цуры. 
(Лæппу æнæдзургæйæ дурын райсы æмæ кшдзæхгæронмæ фæраст 
вæййы.) Ме ’фсымæр!.. (Лæппу æрлæууы.) Ницы дæ рох кæны? 
Л æ п п у. Цы ма? 
Ау ы з б и. Дæ хордзентæ дын дæ бæсты æз хæсдзынæн? (Лæп- 
пу иучысыл æдзæмæй алæууы, стæй æд дурын къæдзæхы аууон фæ- 
вæййы. Ауызби, йæхицæн дзурæгау.) Уæвгæ, хордзентæ удæй зынар- 
гьдæр куы нæ сты, мыййаг. (Бацæуы кувæндоны цурмæ, æрзоныг 
кæны.) Хæхты сыгъдæг бардуаг, кæд истæмæй фæрæдыдтæн — ных- 
хатыр мын æй кæн. Дæ сыгъдæг кувæндоны æвирхъау тугкалд ма 
’рцæуа, мæ сæйрагдæр сагьæс уый мидæг ис. Æвзонг лæппу рæдий- 
аг вæййы. Хорз зондыл æй бафтау æмæ йæ рæствæндаг фæкæн! 
(Къæдзæхы аууонæй фæзыны лæппу æд дурын. Бацæуы Ауызбийы цурмæ, 
дурын ын йæ разы æрæвæры. Ауызби йæм дисхуызæй кæсы.) Цæмæ ма 
раздæхтæ? 
Л æ п п у. Донмæ мæ нæ арвыстай? 
Ауызби.Æмæ? 
Л æ п п у. Æрбахастон. Мæнæ. 
А у ы з б и (æдзынæг æм кæсы). Æнхъæлдæн æмæ мын мæ хъуы- 
ды нæ бамбæрстай. 
Л æ п п у. Дæ хъуыды дын хорз бамбæрстон. 
Ауызби. Уæдæ ма дæ дæ фыдбылызы къæхтæ цы ’рбахас- 
той? 
Л æ п п у. Мæ бон нæу, тæрхъусау, тæппуды лыгьд акæнын. 
Ауызби(кæсы йæм. Æрæджиау). Адæм та куыннæ федтон, 
фæлæ дзы дæу хуызæныл фыццаг хатт æмбæлын. Сабан куы ’рбаз- 
дæха, уæд дæм цы æнхъæлмæ кæсы, уый æмбаргæ кæныс? 
Л æ п п у. Æмбарын. 
Ау ызб и. Æмæ?.. Нырма хæрзæрыгон куы дæ, уæд, ау, мæлæ- 
тæй дæр нæ тæрсыс? 
Л æ п п у. Мæлæтæй та чи нæ тæрсы? 
А у ы з б и. Уæдæ ма дæ цы уромы ам? 
Лæппу. Нæ зонын... Мæ къæхтæ мæ нæ хæссынц. 
А у ы з б и. Диссаг фæуай, ирон лæг, кæд куыд кадыл мæлаг дæ. 
Л æ п п у (сабыр хъæлæсæй). Æз кадмæ никуы бæллыдтæн. 
А у ы з б и (лæппумæ æдзынæг ныккæсы. Фæстагмæ). Æ, ме дылы 
сæр, ме ’дылы сæр!.. Нырмæ дæр æй мæ зонд куыннæ ’рцахста! Дæ 
къæхтæ дæ нæ хæссынц, уæдæ, и? Кæд, мыййаг, кæйдæр усаг дæ 
зæрдæмæ фæцыд? 
Л æ п п у (фестъæлфы). Хуыцау æвдисæн, ахæм хъуыды мæ зæр- 
дæйы кæрон дæр никуы уыд! 
199 

Ауызби Никуы уыд? Уæдæ-ма зæгь, кæйдæр сылгоймаджы 
сæрыл дæ чи гæрæхтæгæнæг скодта? Цæмæн æй байстай Сабаны 
къухтæй? 
Л æ п п у. Уымæн æмæ тыхми кæнын хъæддаг ми у! Ау, уымæн 
бамбарæн куыннæ ис?! 
А у ы з б и . Зыдтай ма чызджы раздæр? 
Л æ п п у. Нæ зыдтон. 
А у ы з б и . Нæ мæ уырны. 
Л æ п п у. Хæрын дын ард хæхты сыгъдæг бардуагæй! 
Ауызби. Хорз. Фæлæ мæ цæмæй дæ ныхæсты æцæгдзинад 
бауырна, уый тыххæй ма иу курдиат. Æрмæст мын дзырд ратт, кæй 
йæ сæххæст кæндзынæ. 
Л æ п п у. Хъусын дæм. 
А у ы з б и . Нæ, дзырд уал мын ратт. 
Л æ п п у (æрæджиау). Дзырд дын дæттын. 
Ау ы зб и . Уæдæ кæд, æцæгæйдæр, Зариффæмæ Хуыцауы бын 
ницы бар дарыс, уæд дын мæ фæнд: ацу. 
Л æ п п у. Куыд ацу? 
Ауызби. Æвæстиатæй дæ балцы кой дарддæр кæн. (Паузæ.) 
Дзырд мын радтай дзуары бын. 
Л æ п п у. Хинæй мыл рацыдтæ, хорз лæг... 
Ауызби (йæ уадындз æм бадаргъ кæны). Афтæ хуыздæр уы- 
дзæн, мæ гыццыл æфсымæр. 
Лæппу (уæззаугай йæ бынатæй сысты). Мыййаг... Мæ бæх 
куы фæзына... Сахсæн ыл ма бакæн... Фæндаг йæхæдæг агурдзæн. 
Ауызби. Уый дын мæ быгъдуан. (Лæппу ацсеуы.) Уфф, ахæм 
ма дзы æгоммæгæс фæуа!.. Ныббар мын, Сабан... Гадзрахатæй дыл 
рацыдтæн, фæлæ мæ ми, чи зоны, Хуыцаумæ дæр раст фæкæса. 
(Лæппуйы хордзентæм фæкомкоммæ вæййы.) Хордзентæ! Ам та йын 
баззадысты... Цæй, дзырд мын куы радта. (Райхъуысы бæхты късех- 
ты хъæр.) Æнхъæлдæн, Сабан фæзындис. 
Ацæуы, бæхты къæхты хъæр кæцæй райхъуыст, уыцырдæм. Чысыл рæстæ- 
джы фæстæ фæзынынц Ауызби æмæ Зариффæ. Ауызби, чызджы дæларм бацæ- 
угæйæ, чызджы бæласы цурмæ бахæссæгау кæны. Бæрæг у, чызгæн йæ къах цæф 
кæй у, уый. Сæ фæстæ фæзыны Сабан дæр. 
Сабан (Ауызбимæ). Хъавгæ йæ æрæвæр, дæ хорзæхæй. Тарст 
сæгуыты тæррæст ракодта тæргæбæхæй, мæн йæ фæндагыл цæх- 
гæрмæ лæугæ куы ауыдта, уæд... (Æваст.) Цы фæци уыцы хъуы- 
мыздзых? 
Ау ызб и. Цалынмæ мæ бæхыл сахсæн æвæрдтон, уæдмæ мын... 
Сабан (ныккæрзы). Ауызби!.. Мæ масты дзæкъул куы ныд- 
дæнгæл, уæд ма йыл ды та цæхх кæдæм зæрдыс? Мемæ цы зæрдæ- 
имæ рацыдтæ, дæ митæ дæр раст уый хуызæн! Дæхæдæг æй ауагъ- 
тай, ме ’мхæрæфырт, ме ’нæзонгæ дæ! 
Ау ы з б и . Арæппын, уысмы бæрц дæр нæ афæстиат дæн, æмæ 
аербадæлдзæх. 
Сабан. Хæлиудзых!.. Ацу, ацу, Ауызби, æмæ бæхты кой ба- 
200 

кæн, цалынмæ мæ маст иууылдæр дæуыл нæ акалдтон, уæдмæ. (Ауыз- 
би фæцæуы.) Уыцы хъуымыздзыхы бæхыл сахсæн бафтау, науæд ма 
дын уый дæр куы алидза... (Ауызби фæаууон вæййы.Сабан иудзæвгар 
йæ мидбынат хьуыдыты аныгъуылы, стæй Зариффæйы ’рдæм йе ргом 
раздахы.) Зариффæ... Æрдæбон дæ бафхæрæгау кодтон æмæ... 
Ныббар мын, дæ хорзæхæй... Лæг йæ фырмæстæй цы нæ сдзурдзæн... 
(Кæсы чызгмæ.) Дæ цæфмæ дын базилын хъæуы. Чысыл багæдзæ 
кæн, æз дын дæ къах уазал донæй æрæхсон. (Дурын райсы æмæ 
нызджы рдæм акъахдзæф кæны.) 
Зариффæ. Ма мæм цу хæстæг!!! 
Сабан (уæзданæй). Цæмæй мæ тæрсыс, бирæгь куы нæ дæн, 
мыййаг. 
3 а р и ф ф æ. Бирæгъ?.. Бирæгъ дæ цуры æгомыг фос у! 
С а б а н (æрхæндæгæй). Зонын æй, æнæуынон дын дæн... Гъæй- 
джиди, бæргæ, мæ зæрдæмæ мын куы ныккæсис. Уым дæуæн цы 
бынат ис, уый ды хатгæ дæр нæ кæныс... Зариффæ, мæ хур... Цы 
’рцыди, уымæн раздахæн нал ис. Ды ныр скъæфт чызг дæ. Æгьдаумæ 
гæсгæ - мæ бинойнаг. Бафæраз хæрз цыбыр рæстæг. Сахуыр мыл 
уыдзынæ. Æрцæудзæн ахæм рæстæг дæр, æмæ мах æнæ кæрæдзийы 
цæрын зонгæ дæр нал кæндзыстæм. 
3 а р и ф ф æ. Уый никуы уыдзæн! Хъусыс? Никуы! 
Сабан. Уыдзæн, Зариффæ, уыдзæн. Æрмæст мыл æууæнд. 
Баууæнд мыл æмæ дын мæ сæры астæу дæр ма фæндаг айгæрд- 
дзынæн... (Æрхæндæгæй.) Хæрз сабийæ дæ куы федтон дæ фыды 
хæдзары, уæдæй ардæм мæ зæрдæйы ныххызтæ. Æнхъæлмæ кас- 
тæн, уæдæ кæд бахъомыл уыдзынæ. Æмæ ныр æрцыд уыцы рæс- 
тæг! Ды бахъомыл дæ! Райхæлдтæ хæххон дидинæгау, мæн та са- 
гьæсты хъизæмар йæ уацары æфтыдта. Уæдæ дыл исчи йæ цæст 
куы æрæвæра. Кæнæ фыдцæр. Дæ зæрдæ дын кæйдæр бакаст куы 
ссудза. Ныр мæнæ мæ разы дæ. Цæстысыгау — сыгъдæг, уардиау 
- рæсугьд æмæ хæрзконд!.. Цы у дæ цуры хур? Арты тæпп! Æхси- 
дав!.. Зариффæ!.. 
3 а р и ф ф æ. Хæстæг мæм ма цу! Мæ удхæссæг дæ уынын, мæ 
удхæссæг! Ау, уымæн бамбарæн куыннæ ис?! 
Сабан (ныккæрзы). Цæй æнæбасæттон дæ, æвæдза, хъæддаг 
чызг! (Ехсыхъæдæй Зариффæйы дзыкку æрæздухы.) Фæлæ ницы кæны, 
Зариффæйы рæсугъд. Ахсæв мын дæ пумпуси къухтæй мæ къæхтæ 
куы æрæхсай, уæд дæ сæрыстырдзинадæй мисхал дæр нал аззай- 
дзæн. 
Сабан чызджы дзыкку куыд сыздухы, афтæ йæ йæхимæ æрбалхъивы. 
3 а р и ф ф æ. Иуварс, хъæддаг сырд! 
Фæзыны Ауызби. 
Ау ызби (æваст). Сабан!.. (Сабыргай.) Бæхтæ рæвдз сты... Нæ 
балцы кой кæнæм. 
С а б а н (чызджы суадзы). Ауызби, дыууæ адæймаджы куы фæ- 
ныхас кæнынц, уæд сæ хъыгдарын нæ фæччы, уый не ’мбарыс?.. 
201 

Ауызби. Бахатыр кæн! Дзуары бын стæм, æмæ... 
Сабан. Æмæ?.. Ма кæн, Ауызби, ма мæ къах. Ме ’мхæрæ- 
фырт дæ, уымæ дæр дын нал фæкæсдзынæн... Марадз! Сбад дæ 
бæхыл æмæ уал хъæмæ цæугæ. {Бакæсы чызгмæ.) Мах дæр дæ За- 
риффæимæ æййафдзыстæм. (Ауызби æнæдзургæйæ ацсеуы. Чысыл рсе- 
стседжы фæстæ райхъуысы бсехы къæхты хъæр. Сабан йæхи фистæг 
кæны.) Хуыцау — ме ’вдисæн, мæн алцыдæр æгьдауыл фæндыд. 
Фæлæ дæхи фæндон у ацы ми, къæбæда! 
Зариффæ (тарстхуызæй, дзыназæгау). О Хуыцау, цы дын 
кодтон афтæ?.. Сабан, курын дæ, ма ахиз дæ монцты фæдыл... 
Курын дæ, Сабан!.. Уæд та дзуары бын куы стæм. Фыдæхдзинад 
цæмæн исыс дæхимæ?.. 
Сабан. Дæуæй цы ’фхæрд райстон, уымæй фыдæхдæр нал 
вæййы зæххыл. Æрфистæг-ма кæн дæхи, мæ хур!.. (Сабан йæ цухъ- 
хъа куыд феппары, афтсе бæласы рæбынсей рахизы лæппу. Сабан лæп- 
пуйы севаст фæзындмæ сонтаусей аззайы. Æрæджиау.) Ды та дæ? 
Л æ п п у. Хатыр. Мæ хордзентæ мæ ферох сты. 
Сабан (мæстселгъæд худт бакæны). Дæ хъуыддаг раст! Мæ- 
нæй та мæ маст райсын ферох... Цы мæм кæсыс? Иугæр мæ ныхмæ 
æрлæууын дæ ныфс бахастай, уæд дæ митæн кæронмæ дзуапп дæт- 
тын фæраз... Слас дæ хъама!.. Дæумæ дзурын! 
Л æ п п у. Æз, хорз лæг, мæ хордзентæм раздæхтæн. 
С а б а н. Ды кæнæ хæрз æдылы дæ, кæнæ та мæнæй хъазыс. 
Хъуымыздзых, мæ усаджы мын тыхист куы кодтай, уæддæр дæ хор- 
дзентæм цыдтæ? 
Л æ п п у. Нæ. Уæд мæ мæ уадындз ферох. 
Сабан (хордзентсе йæм баппары). Хæц. Хуыцаумæ кув, мæ 
хорз зæрдæйыл кæй дæн, уый тыххæй... Цæмæ ма кæсыс? Исты ма 
дæ ферох? 
Л æ п п у. Мæ бæх мын ратт. 
Сабан (фырдиссагæй фесхъиуы). Цы загътай? 
Л æ п п у. Мæ бæх мын ратт æмæ цæуон. 
Сабан (ксел-кселæй ныххуды). Æмæ мын мæ усаджы нал хъа- 
выс кæнынмæ? 
Лæппу. Дæ кармæ гæсгæ дын не ’мбæлы ахæм дзыхæй дзу- 
рын, мæ фыды хай... Ауадз чызджы, æмæ нæ алчидæр йæхи фæн- 
дагыл ацæудзæн. 
С а б а н (мæстселгъсед мидбылхудтимсе). Гъемæ хорз! Акæн æй, 
кæд лæг дæ, уæд. 
Л æ п п у. Хатыр уал дзы ракур. 
С а б а н (фырдиссагæй). Цы загътай?! Хатыр?! Кæмæй? 
Л æ п п у. Кæй цæсгом фæчъизи кодтай, уымæй. 
Сабан (йсе дзыхыдзаг ныххуды). Хатыр?.. Ракурдзынæн дзы 
хатыр... Æнæмæнг!.. Ахсæв... Мæ уаты. (Лсеппу йсехордзентæмсергуы- 
быр кæны.) Æрлæуу, дзидзидай!.. Æгас ком мæ номæй æмризæджы 
куы ризынц, уæд ды мæнæй хъазыс, хъуымыздзых? Слас дæ хъама, 
куыдзы хъæвдын, æмæ дæхимæ кæс! (Лæппуйы акомкоммæ хæбæц 
202 

æрлæууы.) Цы мæм кæсыс, тæппуд? Слас дæ хъама йæ кæрдцзæ- 
мæй! 
Л æ п п у. Æз сылгоймаг æмæ дзуары раз мæ хъама не сласдзы- 
нæн. Кæд æнæхæцгæ нæй, уæд та æндæр ран, ардыгæй фæсвæд. 
Сабан (бахуды). Фæсвæд, уæд фæсвæд. (Сисы бæндæн æмæ 
чызджы ’рдæм акьахдзæф кæны). 
Л æ п п у. Фос нæу. Бæттын æй нæ хъæуы. 
Сабан. Мæ зæрдæ йыл куы дарин, уæд æз дæр мæ былы- 
цъæрттæ нæ хæрын. 
Л æ п п у. Дзырд нын ратдзæн. 
С а б а н. Сылгоймаджы дзырд - дымгæйы рафутт. Кæцырдæм 
фæуыдзæн, Хуыцау йæ зонæг. 
Лæппу (Зариффæйы цæстытæм ныккæсы). Ард нын бахæр, 
цалынмæ нæ дыууæйæ исчи раздæха, уæдмæ ардыгæй кæй нæ ацæу- 
дзынæ. (Чызг тарстхуызæй куы Сабанмæ бакæсы, куы лæппумæ.) 
Ард нын бахæр... Дæ хорзæхæй. 
3 а р и ф фæ (тарстхуызæй). Ард... хæрын. 
Сабан (аразгæ уæзданæй). Цом ныр, мæ хур, дæ бæхмæ дæ 
сæргьæвон, гье стæй дæ къахвæндагæй ахизын кæнон... Зариффæ, 
ме стъалы, чысыл фæгæдзæ кæн. Нæ ныхас нæма фестæм кæронмæ. 
Нæ мæ фæнды, цæмæй мæ къæсæрыл æрхæндæгзæрдæйæ бахизай. 
Ацæуынц Сабан æмæ лæппу. 
3 а р и ф ф æ (исдуг сæ фæдыл кæсы. Фæстагмæ, йæхицæн дзурæ- 
гау). Лæгты дзуар де ’мбал, ме ’нæзонгæхæрзгæнæг... (Бацæуылæп- 
пуйы хордзенты размæ. Кæсы сæм. Æрбады дурыл. Сысты. Тагьдго- 
мау бауайы къæдзæхрæбынмæ. Кæсы дард кæдæмдæр. Раздæхы. Æрба- 
ды. Æваст фесты. Иæ цыллæ кæлмæрзæн йæ сæрыл адзæбæхтæ кæны. 
Фæцæйцæуы. Æрлæууы. Йе ргом раздахы лæппуйы хордзентæм. Раз- 
дæхы. Кæмтты азæлы топпы гæрах. Райхьуысы бæхы кьæхты хъæр.) 
О ме намонд сæр/.. 
Фæзыны Ауызби. 
А у ы з б и (удаистæй). Цæй гæрах уыди уый? (Йæ алыварс фæл- 
гæсы.) Кæм и Сабан? (Чызг æнæбары йæхи къæдзæхрæбынмæ азылд- 
та.) Кæимæ? 
Зариффæ. Йæ ном ын нæ зонын. (Ауызби тагъдгомау къæ- 
дзæхрæбын фæаууон. Чызг адæргæй бацæуы кувæндон бæласы цурмæ. 
Йæ зонгуытыл æрхауы.) О хæхты сыгьдæг бардуаг, зонын æй, сыл- 
гоймагæн дæ быны кувын не ’мбæлы, фæлæ мæм ма фæхæрам у. 
Бамбар мын мæ уавæр. Мæхицæн ницы курын. Бахиз фыдбылы- 
зæй уыцы æнаххос уды. Ратт ын хъару æмæ ныфс... Фервæзын æй 
кæн, хæхты сыгъдæг бардуаг! 
Фæзынынц Сабан æмæ Ауызби. 
С а б а н (Ауызбимæ, мæстыйæ). ... уæдæ йын арфæтæ дæр куыд 
ракодтаин? Фыдбылыз къахта æмæ йæ ссардта... 
Сабан æмæ Зариффæ кæрæдзимæ фæкомкоммæ вæййынц. 
203 

3 а р и ф ф æ (йæ хъæлсес ризы). Ды?! 
С а б а н. Æз, Зариффæ, æз. Хуыцауы скарст хъысмæтæн ин- 
нæрдæм аздахæн нæ вæййы. 
Зариффæ. Кæм и?!. Фæмард?!. 
С а б а н. Нæ фæмард... Хонæг æй арвыстон, нæ чындзæхсæвмæ. 
3 а р и ф ф æ. Лæгмар!!! 
Ауызби. Æрсабыр у, Зариффæ. Æз дын æппæт дæр бамба- 
рын кæндзынæн. 
3 а р и ф ф æ (Сабанмæ). Лæджы фыдхор! (Мæстæлгъæдæй баз- 
гъоры Сабанмæ, фæлæ йын лæг йæ къухтæ рацахсы æмæ йæ йæ хъæ- 
бысмæ фелвасы.) 
Сабан (Ауызбимæ). Цæуæм! 
Ацæуынц. Чысыл рæстæджы фæстæ райхъуысы бæхты къæхты хъæр. Ис- 
дугмæ кувæндоны бынат ныссабыр. Къæдзæхрæбынæй, цуттытæгæнгæ, фæзы- 
ны лæппу. Бæрæг ыл у, цæуын ын тынг зын кæй у, уый. Лæппу тыхамæлттæй 
бацæуы йæ хордзенты размæ. Сисы хордзентæ. Иу къахдзæф куыд акæны, афтæ 
бауадзыг вæййы æмæ бæласы рæбын дæлгоммæ æрфæлдæхы. 
Сценæ æрталынг вæййы. 
ÆРТЫККАГ НЫВ 
Ирон хæдзары уат. Бæстон æфснайд агъуысты, тъахтины уæлхъус лæууы 
Зариффæ. Тъахтины кæрон бады Ауызби. 
Ауызби (æрæджиау). Æрбад, Зариффæ... Комдзаг уæддæр 
скæн, райсомæй нырмæ æххормаг куы дæ. 
3 а р и ф ф æ (иуранмæ нымдзаст). Ницы мæ хъæуы. 
Ауызби. Бæргæ дын æмбарын дæ зæрдæйыуаг, фæлæ цы 
’рцыди, уымæн раздахæн нал ис. Ныр дыууæ мыггаджы фарн лæууы 
дæ фæстæ. Цæхгæр ныхæстæй та хъуыддæгтæ нæ рæзынц. Бæргæ, 
сылгоймагæн-иу йæхи дæр куы фæрсиккой фæндонæй, фæлæ... 
Хъысмæт афтæ у, мæ хур. Хуыцау цы сныв кодта адæймаджы ны- 
хыл, уымæй фæлидзæн никæдæм ис. Бафæраз, мæ хур. Рæстæг ал- 
цыдæр йæ гаччы сбадын кæндзæн. Сахуыр уыдзынæ дæ ног би- 
нонтыл. Дæ цæгатыл дæр ахъуыды хъæуы. Даринаг сты. Сабан сæм 
фæкæсдзæн. (Зариффæ ницы дзуры.) Цæй, куыд? Цы дзуапп раттон 
хистæртæн? (Зариффæйæн йæ кæуындзæг йæ хъуырмæ схæццæ вæййы. 
Чызджы былтыл зыр-зырæг бахæцы æмæ аивæй къулы рдæм азилы.) 
Аку, мæ хур, аку... Суадз дæ тыппыртæ... Мæнæй ма ’фсæрмы кæн. 
Æрыгон чызджы зæрдæ - цæссыджы суадон. 
Æваст чызг ныббогътæ кæны æмæ йæхи Ауызбийы хъæбысмæ баппары. 
Зариффæ. Ауызби!.. Адæм дын дæ фæлмæн зæрдæ дæнцæ- 
гæн куы хæссынц, уæд мæ куыннæ ’мбарыс?.. Чысылæй фæстæмæ 
йæ иу уындæй дæр æмризæджы кæмæн рызтæн, уыимæ куыд ба- 
бдеттон мæ цард? Æхсæв фынæй кæнын куы нæ уæндыдтæн, уæдæ 
йæ мæ фыны куы фенон æмæ фыдфынты хай куы фæуон, зæгъгæ, 
204 

уæд мæ куыд домыс разыйы дзуапп? Ауызби!.. Æз... Æз фæлтау мæ 
цардыл мæ къух сисдзынæн, цæйнæфæлтау... Ауадз мæ нæхимæ, 
Ауызби, курын дæ! Мæ фыды хуызæн дæ куы уарзтон, уæд мыл ды 
та гадзрахатæй цæмæн цæуыс? 
Ау ы зб и (чызджы сæр лæгъзытæ кæны). Уæхимæ дын фæндаг 
нал ис, мæ чызг, нал. 
3 а р и ф ф æ. Цæуыннæ, Ауызби? 
Ау ыз б и. Уымæн æмæ... Дæ фыдæн фæндон у а хъуыддаг. 
3 а р и ф ф æ. Баба мæ уæй акодта?!. 
Ауызби (иуцасдæр хьусæй абады). Хистæртæн зæгьон, æмæ 
сæ уынаффæ кæной... (Сысты.) Дæ бабайы дæр азымы ма дар. 
Царды уæз дæ тыхст æмæ уырыдæй къуыммæ куы батæра, уæд лæг 
бирæгьы ниуд дæр ныккæндзæн... (Фæцæйцæуы.) Сабанимæ уæ чын- 
дзæхсæв - хуыцаубоны... Иннæбон... 
Зариффæ (сонтæй). Нæ мæ хъæуы!.. (Æваст уаты дуар фе- 
гом вæййы. Æрбахизы лæппу. Йæ цæсгом у тугхьулсеттæ, цæсты бынтæ 
— цъæх-цъæхид, былтæ рæсыд. Ауызби иудзæвгар сагъдауæй аззайы. 
Зариффæ æнæбары.) Ды?.. Æгас дæ?.. О Хуыцау! 
Л æ п п у (Ауызбимæ). Фарн а хæдзары! 
А у ы з б и (æрчъицæгау кæны.Аразгæ уæзданæй). Фæрнæйдзаг у! 
Уазæг - Хуыцауы уазæг! Мидæмæ нæм рахиз... Æрбад. Нæ цæхх, 
нæ кæрдзынæй нын саход. 
Л æ п п у. Дæ цæхх, дæ хойраг ахадгæ фæдæтт, фæлæ мæ ба- 
дынмæ нæ равдæлдзæн. Мæ фæндаг даргъ у. 
Ау ы зб и. Уазæгæн йе ’рбацыд - йæхи, йæ ацыд та - фысым- 
ты бар. Æмæ кæд мæхимæ цыфæнды æгуыдзæг фысым кæсын, уæд- 
дæр кæд уазæг бабуц кæнынмæ сарæхсин. Уæлдайдæр та дæу хуы- 
зæн æгъдауджын кæстæры... Дæ хорзæхæй, æххæст ма мæ фынгмæ 
схиз æмæ йын йæ астæу дзуццæджы æрбад! 
Лæппу. Ме ’рбацыд къæйных ми у, сæттын ыл. Фæлæ, ха- 
тыр, хуыздæр мадзал нæ уыд... Курын дæ, байхъус мæм. Мæ уавæр 
мын кæд бамбарис... Зæххыл мын иу хæзна ис, æмæ йæ суæгьд 
кæн. Йæ чысылæй фæстæмæ мыл æнувыд у. Æнæ кæрæдзи иу бон 
дæр нæ фæразæм... Ауадз æй, тæригьæд у. Нæ уæм фæцæрдзæн. 
Амæлдзæн мæн мысгæйæ. 
Ау ы зб и (Зариффæмæ бакæсы). Амæлдзæн æнæ дæу, и? 
Л æ п п у. Бауырнæд дæ, æнæ мæн уын хæринаг дæр нæ бахæр- 
дзæн. 
А у ы з б и. Уый мæ уырны. 
Л æ п п у. Тæригъæд у... æгомыг хайуан. 
Ауызби. Хайуан?.. Кæй кой кæныс, кæ? 
Л æ п п у. Мæ бæхы. 
Ау ы з б и (иудзæвгар лæппумæ кæсгæйæ баззайы). Ме ’фсымæ- 
ры гæбаз, кæнæ бынтон сæлхæр дæ, кæнæ та — зæды къалиу! Иу 
хатт дæ фервæзын кодтон мæлæтæй, æмæ ныр афтæ ’нхъæл дæ, мæ 
уырзтыл дæ радав-бадав кæндзынæн? 
Лæппу. Мæ бæх мын ратт æмæ мæ нал фендзынæ. Дзырд 
дын дæттын. 
205 

Ауызби. Дзырд мын уый размæ дæр раттай, фæлæ дæ дæ 
дзæгъæл къæхтæ фæстæмæ ’рбахастой. 
Л æ п п у. Мæ хордзентæм раздæхтæн. Сымахæн уым æнхъæл 
нал уыдтæн. 
Ауызби. Уæд дæ хордзентæм, ныр - дæ бæхмæ, стæй та - 
кæйдæр сылгоймагмæ... Ацу, лæппу, цалынмæ мæ хорз зондыл дæн, 
уæдмæ дæ хæдзар ссар æнæ фыдбылызæй. 
Л æ п п у. Æз æнæ мæ бæх фæцæуинаг нæ дæн. 
Ауызби. Лæппу!.. Цæмæн агурыс мæ къæсæрыл дæ мæлæт? 
Кæд дæ бæхджын уæвын фæндыд, уæд æнæсæрфат митæ ма кодта- 
ис. Нæй дæ бæх мæ хæдзары! 
3 а р и ф ф æ. Сайыс! 
Ауызби. Чызг!.. 
3 а р и ф ф æ. Гормон, Ауызби... Ау, тугдзых сырд дæр ма куы 
зоны тæригьæд, уæд сымахæн цавæр уды конд ис? Гъа, мæн раха- 
стат нывонд фосау, фæлæ ма кæйдæр мæгуыр хайуаны тæригьæд 
та цæмæн исут уæхимæ? 
А у ы з б и. Зариффæ, Хуыцауæй курæгау дæ курын, ма мæ къæй- 
ных кæн дæхимæ!.. 
Зариффæ. Бæргæ, куы мын ныссадзис кард мæ зæрдæйы... 
(Лæппумæ.) Дæ бæх хордоны дæлкъул кæвдæсмæ баст. 
Ауызби. Фехъуыстай?.. Цы ма лæууыс? Дæ бæхмæ фæндаг 
зоныс. Æви дын æй мæхæдæг акæнон хъæмæ? Цæугæ/.. (Лæппу ду- 
аргæронмæ акъахдзæф кæны.) Æрмæст æй зон, кæйдæр кæвдæсы 
фарсмæ, йæ туджы мæцгæ хуыснæджы сæр æййафы. 
Л æ п п у. Фæлтау мын мæ рахиз цонг ралыг кæн, æрмæст мын 
ауадз мæ бæхы. 
Ау ы з б и. Дæ рахиз цонг, зæгъыс?.. (Бахуды.) Æмæ цы кæны? 
Дæ цухъхъайы афтид дыс дымгæмæ фæйлаугæ куы фæцæуай хъæмæ, 
уæд дæм кæд бахъариккой де ’нæсæрфат митæ... Хорз, уæдæ! Уадз 
ам дæ рахиз цонг æмæ акæн дæ бæхы... Цы мæм кæсыс? Иугæр дæ 
дзыхæй ныхас схауд, уæд ын дзуапп дæттын хъæуы. Фæтагьд кæн, 
науæд Сабан цы уысм фæзындзæн, уый бæрæг нæй, æмæ дæ уæд 
дæ цонджы бæсты дæ сæрыкъуыдырæн бахъæудзæн хæрзбон зæ- 
гьын. Ныффæлурс дæ, и? Мæнæй ма... 
Лæппу йæ цонг бандоныл айтындзы. 
Л æ п п у. Цæв! 
Ауызбийы цæсгомыл мæстæлгъæд мидбылхудт ахъазы.Сласы йæ хъама. 
Зариффæ. Ауызби... Ауызби!... Ауызби-и-и-и!.. 
А у ы з б и (хъама бæрзонд сисы, стæй йæ æваст лæппуйы цон- 
джы æмбуар бандоныл ныссадзы). Хуыцау дын æй ма ныббарæд, 
лæппу, кæд мын ме ’взонджы бонтæ цы æрæмысын кодтай... (Æрæ- 
джиау.) Ацу... Акæн дæ бæхы... (Лæппу æнæдзургæйæ сысты, фсе- 
цæйцæуы.) Фæлæуу. Кулдуарæй дæ ахизын кæнон. 
Ацæуы лæппуйы фæстæ. 
Зариффæ(йæ къæхтæ йæ быны нал цæуынц.Дзойтæгæнгæ ба- 
206 

цæуы тъахтины цурмæ). О Хуыцау, цытæ ма бавзардзæн мæ тæ- 
ригъæддаг уд?.. Адæм ма сæ хайуантæм дæр агурæг рацæуынц, мæ 
фæстæ та иу куыдз срæйæг дæр нæй.„ Фæлидзин, æмæ кæдæм? 
Кæдæм фæхæссон ме ’намонд сæр? (Йæ цæст уатыл ашссы. Ба- 
цæуы кьамоды цурмæ. Кæсы, къамоды ссерыл цы рæсугъд фæлынд къæ- 
цæлын чындз лæууы, уымæ. Райсы йæ. Иудзæвгар æм кæсы. Рæвдаугæ 
йыл йæ къухтæ æрхæссы.) Къæцæлын чындз... Æвæдза, куыд иухуы- 
зæн у нæ хъысмæт. Дæу дæр сфæлындынц рæсугьд къабайы. Фæхъа- 
зынц дæ. Стæй дæ баппарынц талынг къуыммæ. Æрмæст дæуæн 
æнцондæру. Дæуæн нæй уд, æнкъарæнтæ... (Паузæ.) Цымæ цы баци 
уыцы лæппу?.. Гъей-джиди, исчи дæ фæстæ афтæ ма ракæсæд! (Йæ 
зæрдæ суынгæг вæййы.Къæцæлын нындзы тъахтинмæ баппары.) Мæ- 
гуыры зæрдæ, дам, фынтæй хъал. Уый йæ бæх агурæг æрбацыд, æз 
та, мæ мæгуыр зæрдæйæ, цыдæртæ ахъуыды кодтон... Кæй хъæуыс, 
кæ, æнæбакæнæг быны чызг? (Фæкомкоммæ вæййы бандоныл сагъд 
Ауызбийы хъамамæ.) Кæй хъæуыс? Мæлæты!.. Сау сыджыт дын фе- 
рох кæнын кæндзæн дæ хъизæмæртгæ. (Бацæуы бандоны иурмæ. Сæф- 
тауы хъама. Кæсы йæм. Дыууæ къухæй йыл фидар ныххæцы, стæй йæ 
æваст йæ сæрмæ бæрзонд сисы. Уыцы хуызы иудзæвгар æндзыгæй 
алæууы, стæй хъама йæ къухтæй æрхауы. Скæуы.) Мæ къух дæр дæм 
куы нæ тасы, æнамонд уд... 
Æваст уаты рудзынг байгом вæййы. 
Лæппу (рудзынгæй). Гъæй!.. Уæртæ чызг!.. 
Зариффæ (фестъæлфы). Уауу! 
Л æ п п у (сабыр хъæлæсæй). Ма тæрс, уый æз дæн. 
3 а р и ф ф æ (лæппумæ кæсы). Ды! 
Л æ п п у. Кæцон дæ, кæ? 
Зариффæ (æнæбары). Зæйгомæй. 
Л æ п п у. Дæ хъуыддаг раст! Мæнæн дæр мæ фæндаг Зæйго- 
мыл у... Фæрæвдз кæн. 
Зариффæ (нæйæ ’мбары). Цы?.. 
Л æ п п у. Рахиз рæвдздæр! 
3 а р и ф ф æ. Кæдæм? 
Лæппу. Нæй нын рæстæг, фæтагъд кæн. 
3 а р и ф ф æ. Æмæ... Дæ ном дæр дын куы нæ зонын... 
Л æ п п у. Дæумæ лæууын. Цæй! 
Зариффæ рудзынджы цурмæ бацæуы. Лæппу йæ рудзынгæй райсы. Чысыл 
рæстæджы фæстæ райхъуысы бæхы къæхты хъæр, стæй иугай куыйты зивæг рæйд. 
Бæстæ ныссабыр вæййы. Æрæджиау уатмæ ’рбахизы Ауызби. 
Ау ы зб и (дуаргæронæй). Æз дæн, Зариффæ, ма фæтæрс. Уыцы 
лæппу æд бæх... (Уаты астæу æндзыгæй аззайы.) Æтт, мæ хæсгæ 
мæрдтæ!.. (Гом рудзынгмæ базгъоры.Кæсы.) Æнхъæлдæн, мæ худи- 
наджы хъæр айхъуысти! (Ныууынæргъы.) Æдылы сæр, æдылы сæр! 
Кæд дын дзы бацæудзæн зонд?! (Катай кæны.) Ныр ма цы цæсго- 
мæй сбон кæнон мæхиуыл? (Адæргæй æрбады.) Зонд æмæ зæрдæ 
кæрæдзийы ныхмæ куы сыстадысты, уæд сæ кæмæ хъусон?.. 
Сабан (дуарæй æрбахизы). Цы фæдæ, цы, Ауызби? Хистæрты 
207 

дзуаппæнхъæл кæдмæ бадын кæныс? (Тарстхуызеей уатыл йæ цæст 
ахæссы) Цы фæцис Зариффæ?!. (Ауызби ницы дзуры.) Дæу куы фæр- 
сын, ме ’мхæрæфырт! Цы фæкодтай чызджы? 
Ау ызби (сабыргай). Уыцы лæппу ам уыди. 
С а б а н (тарстхуызæй). Æмæ?! 
Ау ызби. Акодта йæ. 
Сабан (ныууынæргъы). Æмæ кæдæм кастæ ды та? Мард дæ, 
æви фыдфынæй бадæ?.. У-у, худинаггæнæг, уый бæсты ныммæл, 
Ауызби! Цы кодтай, ме ’мхæрæфырт? Цы дыл æрцыд? Ахæмæй дæ 
куы нæ зыдтон! 
Ау ы зб и. Сабан!.. Хъуыды ма кæныс Сырхауты къуытты чызг 
Дзерассæйы?.. 
С а б а н. Ныртæккæ таурæгьтыл дæн? Мæ фæдыл згьоргæ, кæд 
ма сæ баййафиккам! 
Ауызби. Нæ! Байхъус мæм кæронмæ... Хъуыды ма кæныс, 
мах цуанæй здæхтыстæм. Хъæдрæбын, мæгуыр, Дзерассæ мæнæр- 
гъытæ уыгьта. Ды йæм бацыбæл дæ. Æз дæ нæ уагьтон. Зæгъын, 
фæлтау мын мæ рахиз цонг ралыг кæн, æрмæст мæгуыр чызджы ма 
фенамонд кæн. Ды худгæйæ сразы дæ мæ фæндыл. Фæлæ æз... Фæ- 
тарстæн мæ цонгæн... Чызг уый фæстæ йæхи æрцауыгъта. 
С а б а н. Æдылы, мæн дæ цонг кæдæм хъуыд? Мæн хъуыд дæ 
цæстыты тасдзинад, цæмæй дæ дзыхыл хæцай!.. Мæ фæдыл, цæй, 
лæхъирæг! 
А у ы з б и. Абон мæм раздæхти ногæй. 
Сабан. Чи? 
А у ы з б и. Мæ кæддæры сæфт намыс — æрыгон лæппуйы хуызы. 
С а б а н. Сæнттæ цæгьдыс, æви? Мæ фæдыл, загътон! Бæхтæ 
арæвдз хъæуы! (Ауызби, цыма Сабаны хъусгæ дæр нæ кæны, уыййау 
бандоныл уæззаугай æрбады.) Фæлæуу, фæлæуу, Ауызби, дæумæ дæр 
мæ равдæлдзæн! 
Сабан дуарæддæ фæвæййы. Хъуысы йæ хъæлæс: «Фæдис, Гуыдзатæ, уæ 
чындзаджы уын аскъæфтой!» Ауызби уæззаугай сысты. Æркæсы йæ ’хсæнгарзмæ. 
Ау ы зби (æрхæндæгæй). Ныббар мын, ’мæ зæронд мад... (Схæс- 
сы æхсæнгарз зæрдæйы сæрмæ. Райхъуысы гæрах. Ауызби уæззаугай 
æрхауы. Дардæй хъуысы фæдисæтты уынæр, бæхты къæхты хъæр, 
куыйты знæт рсейд). 
Сценæ æрталынг вæййы. 
ДЫККАГ ХАЙ 
ЦЫППÆРÆМ НЫВ 
Хохæй æмæхгæд чысыл фæзуат. Фæзуатмæ, лæбырд къæдзæхы фахсыл — 
нарæг æрхизæн. Фæзуаты рахизварс - адагмæ ныххизæн. Ардыгæй хъуысы, хæххон 
цæугæдон бæрзондæй куыд кæлы, уый уынæр. Æхсæв. Райхъуысы бæхы къæхты 
хъæр. Бæхы знæт хуыррытмæ къæхты хъæр фенцайы. Чысыл рæстæджы фæстæ 
нарæг æрхизæнæй разыны лæппу. Нæлгоймаг æрхизы фæзуатмæ, æрæвæры, йæ 
къухы цы хордзентæ æмæ нымæт æрбахаста, уыдон. 
208 

Лæппу (нарæгæрхизæны ’рдæм.) Гъæй, чызг!.. Æрхиз бынмæ, 
ам уал æрбынат кæнæм. 
3 а р и ф ф æ (къæдзæхы фахсæй фæзыны). Æххæст фæндагмæ куы 
рахызтаиккам... И?.. 
Л æ п п у. Фæдисæттæй рæстæгмæ хи бафæсвæд хъæуы. Ам нæ 
ничи ссардзæн. Стæй дæ боныцъæхтæм дæ бинонтыл сæмбæлын 
кæндзынæн... Хæц мын мæ къухыл, науæд ратулдзынæ æмæ бын 
кæныс дæхи... Дæумæ нæ дзурын?.. Тæрсгæ мæ кæныс? Гъемæ хорз. 
Æрхиз дæхæдæг. (Чызг нарæг æрхизæнæй фæзуатмæ куыд æрцæйхыз- 
тис, афтæ йæ кьах фæбырыд æмæ лæппуйы хъæбысы смидæг.Уысмы 
бæрц кæрæдзимæ кæсгæйæ баззайынц). 
3 а р и ф ф æ (лæппуйы хъæбысæй йæхи ратоны). Суадз мæ!.. 
Лæппу (æрæджиау, æфсæрмæй). Бахатыр кæн. 
Зариффæ (дæрддзæф æрлæууы). Акæн мæ фæндагмæ... Хъу- 
сыс, æз нæхимæ цæуын! 
Л æ п п у. Боныцъæхтæм нал лæууыс? 
Зариффæ. Нал. 
Л æ п п у. Æндæр амал нæй. Мæйдары къахвæндаг тæссаг у. 
3 а р и ф ф æ (адæргæй). Омæ боныцъæхтæм ам цы кусдзыстæм? 
Лæппу (бахуды). Тыччытæй хъаздзыстæм. Зоныс тыччытæй 
хъазын? 
3 а р и ф ф æ. Ацы мæйдары мæ тæккæ хъазгæйæ дæн. 
Л æ п п у (чызгмæ хæстæг бацæуы æмæ йын нымæт йæ уæхсчы- 
тыл баксены). Хохы æхсæв уазал вæййы. 
3 а р и ф ф æ. Бузныг! 
Лæппу. Табуафси... (Кæрæдзийыл сæ цæстæнгас уысмы бæрц 
афæстиат вæййы, стæй сæ дыууæ дæр кæрæдзимæ дæрддзæф æрба- 
дынц.Дардæй райхъуысы бæхты къæхты хъсер æмæ фæдисæтты знæт 
ныхас.) 
3 а р и ф ф æ. Уыдон сты? 
Л æ п п у. Уыдон. 
Иудзæвгар ныхъхъус вæййынц. 
3 а р и ф ф æ. Истытæ дзур, науæд суазал уыдзынæ. 
Лæппу. Мæ дзурæнтæ хæдзары баззадысты. 
3 а р и ф ф æ. Цы худæг дæ! 
Л æ п п у. Тынг. 
3 а р и ф ф æ. Хæстæгдæр æрбабад. Нымæт нæ дыууæйы фаг дæр у. 
Л æ п п у. Бузныг. Кæд мын ницы уаид. 
Ныхъхъус та вæййынц иудзæвгар. 
3 а р и ф ф æ. Куы нæ дæ ’вдæлыд, уæд мæ цæмæн фервæзын 
кодтай? Исчи дæ рарвыста фæдисы? 
Лæппу. Ничи. 
3 а р и ф ф æ. Уæдæ? 
Л æ п п у (хъазгæйæ). Де ’рдиагæй мæ хъустæ фæрыстысты æмæ 
æрдæгфæндагæй раздæхтæн. 
3 а р и ф ф æ. Æндæр ницы? 
Лæппу. Ницы. 
14* 
209 

Зариффæ. Чи дæ? 
Л æ п п у. Адæймаг. 
3 а р и ф ф æ. Бæлвырддæр та? 
Л æ п п у. Фынæй дæм нæма цæуы, чызг? 
3 а р и ф ф æ. Мæ ном Зариффæ у. 
Л æ п п у. Фынæй дæм нæма цæуы, Зариффæ? 
3 а р и ф ф æ. Нæма. (Иудзæвгар хьусæй абадынц.) Цы дзураг дæ... 
Дæ ном-ма мын уæддæр зæгъ. 
Л æ п п у. Æхсарбег. 
3 а р и ф ф æ. Нæ сыхаг лæг дæр Æхсарбег хуынд. Чысыл хъуаг 
уыд сæрæй... Фарон амард. 
Æхсарбег. Бузныг. 
3 а р и ф ф æ. Ма мæм фæхæрам у. 
Æхсарбег. Цæмæн зæгьыс... 
3 а р и ф ф æ (æрæджиау). Æхсарбег... 
Æхсарбег. Гъы. 
Зариффæ.Хо дын ис? 
Æхсарбег. Ис. Цыппар æххормаг дзыхы. 
3 а р и ф ф æ. Хистæртæ? 
Æхсарбег. Кæстæртæ. 
3 а р и ф ф æ. Хъыгаг у. 
Æхсарбег. Цы? 
3 а р и ф ф æ. Кæстæр хо дын куы нæ уаид, уæд дын æй æз ба- 
ивин. (Æхсарбег ницы дзуры.) Æвæццæгæн дæ мæ амондæн цыдæр 
зæд рарвыста мæ размæ. 
Æхсарбег. Быдыры хъæутæм цæуын. Æххуырсты. 
Исдугмæ та ныхъхъус вæййынц. 
3 а р и ф ф æ (æрæджиау, йæхицæн дзурæгау). Æз хæдзармæ нал 
бацæудзынæн. 
Æхсарбег. Ома? 
3 а р и ф ф æ. Мæ фыд мæ фæстæмæ Сабаны фыццаг скæндзæн... 
Æмгæрттæ сты... Ауæй мæ кодта. 
Æхсарбег. Уæдæ дæ зæрды цы ис? 
3 а р и ф ф æ. Мæгьа. 
Æхсарбег. Ау, æфсымæр дæр дын нæй? 
3 а р и ф ф æ. Ис. Нырма гыццыл лæппу у. Не ’ппæты кæстæр. 
Æхсарбег (саргъыбазЗариффæйыразæрæвæры). Баулæфуал. 
Райсом исты æрхъуыды кæндзыстæм. 
3 а р и ф ф æ. Ды та? 
Æхсарбег. Æз дæр амæлттæ кæндзынæн. 
3 а р и ф ф æ. Мæ цурæй ма ацу!.. Зæгъын, иунæгæй тæрсгæ кæ- 
нын. 
Æхсарбег (чызгмсе иудзæвгар кæсгæйæ баззайы). Гъемæ хорз. 
(Чызгæй чысыл дарддæр æрхуыссы, чысыл ахъуыдыйы фæстæ сысты 
æмæ йæ хъама Зариффæ æмæ йæхи астæу зæххы ныссадзы). 
3 а р и ф ф æ. Уый та цы у? 
Æхсарбег. Хъама. 
210 

3 а р и ф ф æ. Хъама æз дæр уынын. Нæ астæу æй цæмæн ныс- 
сагьтай? 
Æхсарбег. Афтæ хъæуы. 
3 а р и ф ф æ Ныр куы ныффынæй уæм æмæ ныл афтæмæй фæ- 
дисæттæ куы æрбамбæлой... 
Æхсарбег. Матæрс.Æрфæннæхъал кæндзæн.Æрмахуырбæх 
у. (Ныхъхъус вæййынц. Бæрæгу, алчидæр сæ йæхи хъуыдыты кæй ацыд). 
3 а р и ф ф æ (æрседжиау). Æхсарбег. 
Æхсарбег. Уæуу. 
3 а р и ф ф æ. Уæлæ нæ хæдсæрмæ цы ирд стъалы æрттивы, уый 
ном та цы хуыйны? 
Æхсарбег. Косерхан. 
3 а р и ф ф æ. Косерхан та цæмæ? 
Æхсарбег. Мæ фыды мад дæр афтæ хуынд. 
Зариффæ. Ды хъазгæ кæныс, фæлæ æз афтæ фехъуыстон, 
адæймаг, дам, зæххыл куы райгуыры, уæд уæларв йæ номыл ног 
стъалы ссудзы... Цымæ мæн стъалы кæцы у? Уæвгæ, уый зынгæ 
дæр нæ кæндзæн. 
Æхсарбег. Цæмæн дæм афтæ кæсы? 
3 а р и ф ф æ. Стьалытæ дæр, æвæццæгæн, адæймаг йæ цард куыд 
æрвиты, афтæ ’ртивынц. Амондджынæн — ирддæр, æнамондæн — 
мылазон. 
Æхсарбег. Ды раст нæ дæ. 
3 а р и ф ф æ. Уæдæ? 
Æхсарбег. Уæдæмæ, адæймаджы уд цас сыгьдæгдæр æмæ 
æнæхиндæр у, уыйбæрц йе стъалы ирддæрæй æрттивы. Чи зоны, 
уалæ уыцы стъалы дæу у. 
3 а р и ф ф æ (бахуды). Ахæм амонд та кæй ис? 
Æхсарбег.Æздынæй лæваркæнын. (Лæппу йсекьухтæарвмæ 
сивазы, æмæ цыма стъапы æрцахста, уыййау йæ арм нызгмæ бадары.) 
3 а р и ф ф æ (лæппуйы армæй «стъалы» райсы). Бузныг, Æхсар- 
бег!.. Кæс-ма, уалæ иу ирд стъалы фæтæхы... Ахуыссыд... Æвæццæ- 
гæн та кæйдæр сыгъдæг уд бацæрæфтыд. 
Æхсарбег (бакæсы чызгмæ). Цæуыл футт-футт кæныс? 
3 а р и ф ф æ (кæуынхыелæсæй). Тæригъæд у. 
Æхсарбег. Чи? 
3 а р и ф ф æ. Стъалы. Хорз адæм афтæ куы сæфой, уæд ма ар- 
выл цы баззайдзæн? Фæлурс æхсидæвтæ? 
Æхсарбег (бахуды). Хорз адæм мæлгæ куыд кæнынц, гуыргæ 
дæр афтæ. Арвыл кæддæриддæр уыдзæнис ирд стъалытæ. 
3 а р и ф ф æ (æрæджиау). Æхсарбег... Цыдæр дын куы зæгъон, 
уæд мæм нæ фæхæрам уыдзынæ? 
Æхсарбег. Мæгъа. Зæгъ уал æй. 
3 а р и ф ф æ. Иу хо ма дын уа, уый дæ нæ фæнды?.. Цæуыннæ 
исты дзурыс? 
Æхсарбег. Райсом нæ ’хсæвыцъæхыл цæуын хъæуы... Афы- 
нæй кæн. 
211 

3 а р и ф ф æ. Мæ фарстæн мын дзуапп нæ радтай. 
Æхсарбег. Цæй æфсымæр дын дæн æз... Афтæ... Афтæ ’нæн- 
хъæлæджы фембæлдыстæм, æндæр... Афынæй кæн, æз бæхмæ акæ- 
сон. 
Æхсарбег нарæг схизæны аууон фæвæййы. Зариффæ иудзæвгар æгуыппæ- 
гæй баззайы. Фæстагмæ саргъы баз йæ хъæбысмæ нылхъивы, йæ кæуын йæ хъуыр- 
мæ схæццæ вæййы, стæй, гъæйдæ-гъа, рарæмудзы. 
Сценæ æрталынг вæййы. 
ФÆНДЗÆМ НЫВ 
Цыппæрæм нывы бынат. Сæумæрайсом. Æхсарбег, къæйдурыл банцой 
кæнгæйæ, фынæй кæны. Хъуысы æхсæрдзæны иугæндзон уынæр. Лæппуйæн йæ 
цæстытæ байгом вæййынц æмæ уайтæккæ йæ къæхтыл алæууы. Ахъахъхъæны 
йæ алыварс. Йæ цуры афтид нымæтмæ фæкомкоммæ вæййы. Скатай. Тагъд- 
тагъд лæбырды тигъмæ фæцæуæг. 
Æхсарбег. Зариффæ!.. (Фæзуатырахизварс, стыр къæйдуры 
цур цыдæр ауыны. Нызгъоры къæйдуры цурмæ. Дуры рæбынæй сисы 
Зариффæйы къаба. Тарстхуызæй йæм кæсы.) Зариффæ!.. Зари!.. 
(Æхсæрдзæны рдæм фæкомкоммæ уæвгæйæ, æваст цавддурау баззайы. 
Æхсæрдзæны уынæр хъæрдæрсей райхъуысы. Лæппу дзагъырдзастæй ра- 
зилы æмæ, нызджы къаба йæ къухтæй æрхауы, афтæмæй къæйдурæй 
зæхмæ сабыргай æрхилы. Цыма цыдæр стыр диссаг федта, уыййау цсе- 
стытæ æбæрæг ранмæ дзагъырæй баззайынц. Æхсæрдзæны уынæр. Чы- 
сыл рæстæджы фæстæ късейдуры рсебынæй разыны Зариффæйы сæр. 
3 а р и ф ф æ. Æхсарбег! (Лсеппу фестъæлфы.) Цæмæй фæтарстæ? 
Мæ къаба ма мæм радæтт. (Æхсарбег æнæдзургæйæ къаба сисы семæ 
йæ къæйдуры рæбынмæ баппары.) Бузныг... Ацырдæм ма ракæс, хорз? 
Лæппу фесты. Райсы йæ саргъы бæх. Кæсы йæм. Цыдæртæ йын архай- 
ынмæ рахъавы. Æрæвæры йæ. Сласы йæ хъама. Йæ цуры цы ныллæг тала-бæ- 
ласгонд ис, уымæй уис ралыг кæны. Æрбады. Уисæй цыдæртæ амайынмæ ар- 
хайы. Уис аппары. Фесты та. Цоппайгæнгæ йæ мидбынат дыууæрдæм рацу-бацу 
кæны. Æрбады. 
Зариффæ (фæзыны къæйдуры рæбынæй, йæ дзыкку лсемары). 
Дæ райсом хорз, Æхсарбег! (Ксесы йсем.) Исты кодтай? 
Æхсарбег (йæ цæстæнгас дзыхизы). Кæм уыдтæ? 
3 а р и ф ф æ. Уæртæ æхсæрдзæны мæхи ныннадтон. Дон ахæм 
уазал у æмæ дзы раст буар судзы. 
Æхсарбег. Цæмæн ацыдтæ æнæ бафæрсгæ? 
3 а р и ф ф æ. Ахæм адджын фынæй кодтай æмæ дæ мæ цæст 
нæ бауарзта райхъал кæнын. (Йæ мидбылхудгæ, Æхсарбеджы фарсмсе 
æрбады). 
Æхсарбег(дарддсер абады). Райхъал мæ кодтаис... Ныр нæ 
изæрмилтæм ам бадын бахъæудзæн... Æнхъæлмæ кæсын. 
3 а р и ф ф æ. Æнхъæлмæ кæсдзыстæм. 
Æхсарбег. Цы уавæры дæ, уый æмбаргæ кæныс?.. Скъæфгæ 
212 

дæ ракодтой дæ фыды фæндонæй. Æз та дæ исгæ бакодтон — æнæ- 
зонгæ нæлгоймаг. Ацы хабар дыууæ мыггагыл куы айхъуыса, уæд 
нæм цы ’нхъæлмæ кæсы, уый хатыс?.. Сылгоймаг дæ... Хохаг... 
Æгъдауы сæрты ахызтыстæм æз дæр æмæ ды дæр. 
Зариффæ (бахуды). Йæ хойы сæрыл цы ’фсымæр рахæцы, 
уый цæй æгьдау халы? 
Æхсарбег. Цæйæфсымæрдындæнæз?.. Кæрæдзийырæстмæ 
зонгæ дæр куы нæ кæнæм. 
3 а р и ф ф æ (сабыр хъæлæсæй). Фæсмон кæныс? 
Æхсарбег. Цæуыл? 
3 а р и ф ф æ. Скъæфджытæй мæ кæй байстай, ууыл. 
Æхсарбег. Цæуын хъæуы. Фæсвæдты нæ кæд ничи бафип- 
паид. 
3 а р и ф ф æ. Мæ фарстæн мын дзуапп нæ радтай. 
Æхсарбег. Цæмæй фæсмонгонд ма фæуæм, æз дæр ууыл ар- 
хайын, Зариффæ! (Чызг ныхъхъус вæййы.) Цæуæм... Цæуæм, зæгъын!.. 
3 а р и ф ф æ. Ацу. 
Æхсарбег. Куыд?.. Ды та? 
Зариффæ.Æз куы цæуон, уæддæр иунæгæй. 
Æхсарбег. Цымæ кæййонг фæцæуинаг дæ иунæгæй? 
Зариффæ. Ис мын мадырвадæлтæ. 
Æхсарбег. Кæм цæрынц? 
3 а р и ф ф æ. Фæсхох. 
Æхсарбег. Кæм?! 
3 а р и ф ф æ. Æфцæджы фале. 
Æхсарбег. Æдылы фæдæ?.. Цы дзурыс, уый æмбаргæ кæ- 
ныс? Куыд фæцæуинаг дæ иунæгæй фæсхохмæ? Кæйуонг фæхæццæ 
уыдзынæ? 
3 а р и ф ф æ. Кæд нæ фесæфин. 
Æхсарбег. Æз дæ байстон скъæфджыты къухæй æмæ дыл 
дзуапп дæр æз хъуамæ дæттон!.. 
3 а р и ф ф æ. Хонæг дæм ничи арвыста. 
Æхсарбег. Цы?! 
3 а р и ф ф æ. Фехъуыстай мæ. 
Æхсарбег. Афтæ у?.. Гъемæ, бар дæхи! (Йæнымæтæмæхор- 
дзентæ фелвасы, йæ бæхы саргъ йе ’фщегыл баппары.)Хуъщау æвди- 
сæн, мæ цæсгом дæ разы сыгъдæг у! (Рæвдзгомау нарæг схизæны 
фæаууон вæййы. Райхъуысы бæхы къæхты хъæр). 
Зариффæ æнæдзургæ бацæуы, Æхсарбегæй кæрдæгыл цы уадындз баззад, 
уый цурмæ. Кæсы йæм иудзæвгар. Сисы йæ. Сценæ æрталынг вæййы. Цыбыр 
рæстæджы фæстæ сценæ ногæй срухс. Æхсарбег æмæ Зариффæйы бынат у аф- 
тид. Райхъуысы бæхы къæхты хъæр. Нарæг æрхизæны фæзыны Æхсарбег. Лæппу 
йæ алыварс афæлгæсы, стæй рæвдзгомау æрхизы фæзуатмæ. 
Æхсарбег. Зариффæ!.. (Фæзуат ахъахъхъæны, бацæуы къæй- 
дуры цурмсе.) Зариффæ, де ’мбæхсæн бынат дын зонын... Цæй, ных- 
хатыр мын кæн мæ цæхгæр ми... Ды дæр хорз дæ... Смæсты мæ 
кодтай, æмæ... Иунæгæй тæссаг у хохы... Ам сырдæй фылдæр цы 
ис, æмæ... Зариффæ!.. (Къæйдуры чъылдыммæ бацæуы, фæлæ уай- 
213 

тæккæ фæстæмæ тарстхуызæй рахизы.) Зариффæ!.. Æтт, æнхъæл- 
дæн æмæ дæ... (Адæргæй сербады. 
Уыцы рæстæг фæзыны Зариффæ. Чызгæн йæ къухы мæнтæджы егъау сыф 
лалымгондæй. Зариффæ хъуызгæ бацæуы лæппуйы цурмæ. 
3 а р и ф ф æ. Æхсарбег/ (Лæппу чызджы æнæнхъæлæджы ныхасмæ 
хæрдмæ фæхауы, кæсгæйæ баззайы Зариффæмсе. Чызг æм лалымгонд 
мæнтæджы сыф бадаргъ кæны.) Аназ уазал дон. 
Æхсарбег (зына-нæзына йсе мидбыл бахуды). Бузныг, За- 
риффæ!.. (Лæппу мæнтæджы сыфæй дон нуазынмæ куыд æргуыбыр 
кæнЫу афтæ йын чызг йæ цæсгомыл уазал дон скалы. Лæппу æнсен- 
хъæлæджы сагъдауæй аззайы, фæлсе йæ чызджы цъсехснаг худт йæ- 
химсе æрцæуын кæны.) Афтæ у? 
Зариффæ (худы). Афтæ, афтæ, тæргай гоппа! 
Æхсарбег, мæнтæджы сыфы ма цы дон аззад, уый чызджы сæрыл рауадзы. 
Чызгæн адæргæй йæ цъагьаст ссæуы. Æхсарбег дзы алидзы, чызг æй ссуры. 
Къæдзæхы астæу, чысыл фæзуаты, чызг æмæ лæппу, гæлæбутау, кæрæдзийы 
расур-басур кæнынц. Гъа-ныр Æхсарбег Зариффæйы баййафа, зæгъгæ, афтæ 
чызг йæхи фæсайы, æмæ лæппу кæрдæгыл дæлгоммæ ныххауы. Чызджы цъæхс- 
наг худт та уæлвæзты айзæлы. Лæппу фесты. Амбæхсы къæйдурты аууон. Чызг 
лæппуйы куы нæуал суыны, уæд йæ алыварс ахъахъхъæны. Скатай.Æрызгьоры 
фæстæмæ йæ фæд-фæд. Чызджы тæккæ раз Æхсарбег æваст йæ сæр къæйдуртæй 
радары. Чызг фæтæрсы, фæлæ лæппуйы худгæ цæсгом ауынгæйæ йæ зонгуытыл 
æрхауы. Æхсарбег йæ армы дзаг сырх-сырхид æрыскъæфтæ Зариффæмæ бада- 
ры. Чызг дзы иу гага сисы, лæппуйæн æй адары. Дыккаг æрыскъæф куыддæр йæ 
дзыхмæ схæссы, афтæ йын лæппу армыдзаг рæгъæд æрыскъæфтæ йæ цæсгомыл 
айзæрды, йæхæдæг, худгæйæ, лидзæг фæвæййы. Чызг æй асуры. Хъазынц дыууæ 
æвзонг уды сæ сабибонты хъæзтытæй. Ферох сæ ис се знон, сæ фидæн. Æхсар- 
бег чызджы расуры, баййафы йæ, æнæнхъæлæджы йæ йæ хъæбысмæ фелвасы. Иу- 
дзæвгар дыууæйæ дæр æгуыппæгæй аззайынц. Лæппу йæ йæ хъæбысæй суæгъд кæны. 
Зариффæ (æрæджиау, æфссермхуызсей). Куыд тагъд æризæр! 
Æмбаргæ дæр æй нæ бакодтон. 
Æхсарбег (скæсы арвмæ). Изæр бæргæ нæма у, фæлæ... Дзæгъæлы 
нæ радымдта цæгатæй. 
3 а р и ф ф æ (лæппуйы уæхскыл банцой кæны). Уазал мын у. 
Æхсарбег (арвмæкæсгæйæбакатайкæны). Къæвдауыдзæн... 
Тæрккъæвда... Уый хорз нæу. Цæуын хъæуы ардыгæй. 
3 а р и ф ф æ. Кæдæм? 
Æхсарбег. Нæхимæ уал дæ акæнон... Рæстæгмæ. Стæй дæ 
фæсхохмæ, дæ мадырвадæлтæм дæр фæхæццæ кæндзынæн. 
3 а р и ф ф æ (лæппумæ йсехи нылхъивы).Ъузныг\ 
Æхсарбег ныхситт кæны. Райхъуысы йæ бæхы мыр-мыр. 
Æхсарбег (Зариффæмæ). Цæуæм. 
С а б а н (фæзыны нарæг æрхизæны тигъыл). Æгæр нæ тагъд кæ- 
нут, фæсивæд? 
Зариффæ (адæргæй). Сабан?! 
Сабан. Сабан, мæ мад, мæ фыдыстæн, Сабан!.. Уæууа, сагъ- 
дауæй куы баззадыстут уый? (Зариффæмæ.) Афтæ ’нхъæлдтай, къæ- 
214 

бæда, дæ хæзгулы хъæбысы дæхи мыггагмæ ирхæфсдзынæ? Алцæ- 
мæн дæр бæрц вæййы, стæй афон. 
3 а р и ф ф æ (йæ зонгуытыл æрхауы). Курын дæ, Хуыцауæй ку- 
рæгау, суадз мæнæй дæ мæстытæ, кæд дæ фæнды, кæрдихтæ мæ 
ныккæн, æз алцæуыл дæр разы... Æрмæст ацы лæппуйы ауадз йæ 
фæндагыл. Уый ницы аххосджын у. Курын дæ, Сабан!.. 
Æхсарбег (бардзырды хуызы). Зариффæ, сыст уæлæмæ! 
С а б а н. Нæ, мæ хуры чысылтæ! Цы цæсгом мын фæчъизи 
кодтат, уый æрмæстдæр тугæй ссæудзæн. Æз ардыгæй хъуамæ сыгь- 
дæг цæсгомимæ ацæуон. 
Æхсарбег. Ауадз нæ нæфæндагыл, хорз лæг. Тыхмийæхъуыд- 
даг нæ рæзы. Æз акæндзынæн чызджы йæ хæдзармæ. Уый фæстæ 
дæ кæд æгъдауыл исты фæнда, уæд дæ амонд æмæ дæхæдæг... Ауадз 
нæ, хорз лæг, курын дæ. 
Сабан. Æгъдауыл,и? Æнæрæгъыдзыд, де ’хсæв мæ усагимæ 
арвыстай, æмæ мын æй уый фæстæ æгьдауыл хæссын кæныс? 
Æхсарбег. Ард дын хæрын, ацы чызгимæ Хуыцауы раз нæ 
цæсгæмттæ сыгъдæг сты. 
Сабан. Кæцæй фæдæ мæ фæндагыл, æнамонд гуырд? Хай- 
уанмæ мæ къух сисын куы никуы бакуымдта мæ зæрдæ, уæд мæ 
лæгмар цæмæн аразыс?.. Ацы фæндаг нæ дыууæйæн къуындæг у. 
Фæстæмæ дзы нæ иуæн нал ис раздæхæн. Цы дæм ис хотыхæй? 
Æхсарбег. Цæмæн дзы хъæуы хотыхты сæр? Туг куы нæ да- 
рæм кæрæдзийæ. 
С а б а н. Ныхъхъус у!.. Фæсмон кæнын, дæ туг дын дойныйæн 
цæуыннæ банызтон. 
Зариффæ (æрлæууы Сабаны раз). Акæн мæ демæ... Æз разы 
дæн дæ бинойнаг суæвыныл, æрмæст... 
Æхсарбег. Зариффæ! 
Зариффæ. Æцæгæйдæр, Хуыцау адæймагæн цы хъысмæт 
скæрды, уымæй никуыдæм ис фæлидзæн... (Сабанæн.) Акæн мæ 
демæ. 
С а б а н (мæстæлгшдæй бахуды). Акæндзынæн. Æрмæст мæ хæ- 
дзармæ нал. Уæтæрмæ! Мæ фыййауттæм! Уадз æмæ дæ се ’ххормаг 
суадзой!.. Уæдæ куыд æнхъæлдтай, къæбæда, йе ’хсæв кæйдæр нæл- 
гоймагимæ чи арвыста, уый мæ къонайы рæбын æрлæууын кæнон? 
Фæлæ уал фыццаг хъуамæ мæ зæрдæйы тыппыртæ суадзон! (Æхсар- 
бегмæ.) Цы дæм ис хæцæнгарзæй? 
Æхсарбег. Æхсæнгарз æмæ хъама. 
С а б а н. Дæ хъуыддаг раст. Æхсæнгарзæй уал бавзарæм. Æз, 
куыд æфхæрдбаййафæг, афтæ фыццаг æхсты бар исын мæхимæ. 
Æрлæуу уартæ къæдзæхрæбын æмæ дæ хъысмæт бавзар... Цы мæм 
кæсыс? Тæрсыс дæ удæн,и? 
Æхсарбег æнæдзургæйæ къæйдуры рæбын æрлæууы. 
Зариффæ. Æхсарбег!!! (Сабаны цур йæ зонгуытыл æрхауы.) 
Нæ хъæуы, Сабан!.. Фæлтау мæн фехс, аххосджын æз дæн. 
Æхсарбег. Зариффæ, сыстуæлæмæ!.. Макуы лæуудæзонгуы- 
215 

тыл, хъусыс мæ, макуы!.. Ды сыгъдæгуд дæ... Æз дын бирæ цы- 
дæртæ фæдзырдтаин бæргæ... Хорзæй баззай. 
С а б а н (йсе мидбыл мæсты худт бакæны). Æнамонд гуырд, уæд- 
дæр дæ сæрыстырдзинад нæ сафыс... Хуыцау, табу дæхицæн, нæ 
мæ фæндьщ мæ къухтæ туджы амæнтын, фæлæ мын æндæр мадзал 
нал ис... (Ие хсæнгарз Æхсарбегмæ ныддары.) Фæкæс дæхимæ, æна- 
монд гуырд! 
3 а р и ф ф æ. Нæ-æ-æ-æ-æ!.. 
Фæцыд гæрах. Æхсарбег йæ мидбынат лæугæйæ баззад. 
С а б а н (æрхæндæгæй, йæхиирен дзурæгау). Хуыцау дын ма ныб- 
бара, дæ амонд та дæ разæй куы фæци... (Æрæвæры йе хсæнгарз, 
бацæуы къæйдуры иурмæ. Æрлæууы.) Дæ амонд бахæр. Фехс. Ныр дæ 
рад у. 
Æхсарбег (иудзæвгар фæкæсы Сабанмæ. Æрæджиау, Зариф- 
фæмæ). Цæуæм, Зариффæ. 
С а б а н. Цы?! Æнхъæлдæн мын мæ ныхас нæ бамбæрстай. Дык- 
каг æхсты бар мæн у. Мæнæ дæн дæ комкоммæ ронбæгъдæй. Фехс 
мæ, æмæ фервæзæм кæрæдзийæ! 
Æхсарбег.Æз Хуыцау нæ дæн, адæймаджы цард исын мæнмæ 
нæ кæсы. 
Сабан. Цард?.. Бецау, мæ сау туг мæ хъæлæсæй нæ кæлы, 
зæгьгæ, уæд мын æгас æнхъæл стут? Гормон, йæ цæсгом кæмæн 
фæчъизи кодтай, йæ кад, йæ намыс цъыфы кæмæн сæвдылдтай, 
йæ сомбоны цардвæндаг кæмæн ныххæлæттаг, йæ худинаджы хъæр 
комæй коммæ кæмæн айхъуыст, уый ма цæрæг адæймагыл нымай- 
ыс? Нæ, мæ хур, æз мард дæн. Мæ марæг та - ды! Алцыдæр дын 
бантыст, лæппу! Баззад ма дын хæрз чысыл. Нылхъив де ’хсæнгар- 
зы мæнгвæдæг, æмæ æз дæр мæ хъизæмæрттæй фервæзон!.. Курын 
дæ, фехс мæ! Ма мæ ныууадз ам ме стыр маст æмæ худинагимæ. 
Ау, хохаг лæппу куы дæ, уæд æй куыннæ ’мбарыс, мæлæтдзаг уды 
хъизæмарæй фервæзынæн йæ хуыздæр хос нæмыг кæй у. (Æрхауы 
йæ зонгуытыл.) Уу, гормон, амар мæ кæронмæ!.. Иу нæмыг!.. Хъу- 
сыс мæ, иунæг нæмыг!.. 
Æхсарбег (æрхæндæгæй). Æз лæгмар нæ дæн... Цæуæм, За- 
риффæ. 
Лæппу æмæ чызг нарæг схизæныл фæраст вæййынц. 
Сабан (ныууынæргъы). Гъы, куыдзы тугæй æхсад! (Хъамалвæ- 
стæй сызгъоры лæппу æмæ чызджы фæстæ). 
3 а р и ф ф æ (ауыны Сабаны). Æх-сар-бег!!! 
Сабан, лæппуйы хъамайæ барæхойынмæ куыд хъавы, афтæ Æхсарбег йæхи 
фæсайы.Сабан йæхи нал бауромы æмæ къæдзæхрæбынæй асхъиуы. 
Æхсарбег (кæсы къæдзæхрæбынæй бынмæ.Йæхуд сисы). Хуы- 
цау дын хатыргæнæг фæуæд. 
Дымгæйы футтытæ æмæ арвнæрды гыбар-гыбур хъæрдæрæй-хъæрдæр хъуы- 
сынц. Чызгæмæ лæппу къæдзæхрæбынты фæаууон вæййынц. Райхьуысы бæхы къæх- 
ты хъæр. Арвы ферттывд æмæ йæ тыхджын къæр-къæрмæ сценæ æрталынг вæййы. 
216 

ÆХСÆЗÆМ НЫВ 
Фыццаг нывы бынат. Кувæндон. Хъуысы дымгæйы знæт уынæр, къæвдайы 
сæх-сæх, арвы ферттывдтытæ. Æваст арв хæстæг ран ныннæры. Райхъуысы бæхы 
удаист мыр-мыр æмæ Æхсарбеджы тарст хъæр. 
Æхсарбег (къæдзæхы аууонæй). За-ри-ф-фæ!.. (Чысыл рæс- 
тседжы фæстæ лæппу Зариффæйы йæ хъæбысы æрбахæссы. Бæласы 
бын æй æрæвæры.) Зариффæ!.. Зариффæ! 
3 а р и ф ф æ (скæсы). Кæм дæн? 
Æхсарбег.Матæрс, Зариффæ, уый æз дæн -Æхсарбег. Бæхы 
къах фæндагыл фæбырыд æмæ... Дæхи нæ ныццавтай? 
Зариффæ (бахудыныл архайы.) Куыд ахаудыстæм, нæ? 
Æхсарбег. Тыхсгæ ма кæн, Зариффæ...Æздæфæхæццæ кæн- 
дзынæн... Мемæ мацæмæй тæрс... Ныртæккæ... Ныртæккæ искуы 
фæсвæд ран ссардзыстæм... Къæвда кæм нæ уара... Ма стыхс, За- 
риффæ, ма стыхс. 
3 а р и ф ф æ (Æхсарбеджы æнцæйтты сысты). Ницы мын уыд, 
цæмæй фæтарстæ? (Арв та ферттивы, нызг йæхи Æхсарбеджы хъсе- 
бысмæ баппары). Уауу! 
Æхсарбег (Зариффæйырусылйæкьухæрхæссы). Ныддонластдæ. 
3 а р и ф ф æ. Ды дæр... Дæ буар æгасæй дæр ризы... Уазал дын у? 
Æхсарбег. Нæ. 
3 а р и ф ф æ. Уæдæ? 
Æхсарбег. Ницы... уый... афтæ... (Чызджы йæхицæй иуварс 
ассонæгау кæны.) Æз бæхмæ фæсидон. (Ныкъкъуыззитт кæны.Бæх 
ын цавæрдæр сонт мыр-мырæй дзуапп ратты.) Æрфæн!.. Цыдæр ыл 
æрбамбæлд, æнхъæлдæн!.. (Къæдзæхрæбынмæ атындзы.) Æрфæн... 
Æрфæн, цы дыл æрбамбæлд?.. Сыст... Сыст уæлæмæ, мæ хур... 
Æрфæн!.. (Бæхы тæригъæддаг мыр-мыр райхъуысы.Лæппу кæуынхъæ- 
лæсæй.) Æнхъæлдæн æмæ дæ бабын кодтон, Æрфæн. 
3 а р и ф ф æ. Цы кодта Æрфæн? 
Æхсарбег. Йæ къах... лыстæг мур баци. (Йæ фæсронæй йе 
хсæнгарз сласы.Кæуынхъæлæсæй.)Нь\ббар мын, Æрфæн... (Късе- 
дзæхрæбынмæ йæ ’хссенгарз ныддары.Райхъуысы гæрах.) 
Зариффæ (сонтæй Æхсарбеджы риуыл тымбылкъухæй ра- 
лсеууы). Цæмæн æй амардтай?!. Цæмæн?.. Цæмæн?.. Цæмæн?.. 
Æхсарбег (чызджы къухтæ æрцахсы). Удæгасæй йæ уæддæр 
нæ хæрдзысты бирæгътæ! (Æрбады къæйдурыл, йæ армытъæпæнтæй 
йæ цæсгом бамбæрзы.Бæрæг у, йæ кæуындзæг тыххæй кæй уромы, уый.) 
3 а р и ф ф æ (Æхсарбеджы фарсмæ æрбады). Ныххатыр мын кæн, 
Æхсарбег... Мæн тыххæй дæ сæрыл куырой разилын кодтай... (Пау- 
зæйы фæстæ.) Куыд ницы дзурыс?.. Зæгь исты. 
Арв та ферттивы. 
Æхсарбег.О Хуыцау! 
3 а р и ф ф æ. Цы у? 
Æхсарбег. Нæфæндагæй фæиппæрд стæм. Ногæйта кувæн- 
217 

дон... Ардæм хурныгуылды фæстæ цæуыны бар никæмæн ис... Су- 
анг дзуарылæгæн дæр... Цæуæм, цæуæм ардыгæй... (Æхсарбег æмæ 
Зариффæ ацæуынмæ куыд рахъавынц, афтсе хæстæг рансей райхъуы- 
сы бирæгъты зæрдæхапæн ниуд.) 
3 а р и ф ф æ (тарстхуызæй). Уый та циу? 
Æхсарбег. Бирæгьтæ... Кæд, дам, цæфæй нæ мæлыс, уæд ма 
дын... Æхгæд сты нæ фæндæгтæ. Ам нæ æхсæвиуат кæнын бахъæу- 
дзæн. 
3 а р и ф ф æ. Ацæуæм ардыгæй... Хъусыс мæ, Æхсарбег?.. Цæ- 
уæм... тæрсгæ кæнын, йæ фыдæх ныл... Ацæуæм, Æхсарбег! (Лæп- 
пуйы риуыл адæргæй нынныхæст.) 
Æхсарбег (къуызгæйæ). Ма тæрс... Ма тæрс, Зариффæ. Табу 
йæхицæн. Чи зоны, дзуарæн йæхи фæндон у мах суазæг кæнын... 
Хъусыс, иуырдыгæй арв æмæ зæхх кæрæдзи хойынц, иннæрдыгæй - 
бирæгьты бал... Афтæмæй кæййонг фæцæудзыстæм? Уартæ хатæны 
дæлбазыр бандон... Уым нæ уары. Цом уырдæм. (Бакæны йæ дзуары 
хатæны дæлбазырмæ.) Ам уал æрбад. Уæдмæ бон дæр кæндзæн. 
3 а р и ф фæ. Сбад ды дæр... Тæрсгæ кæнын... Бад афтæ! 
Æхсарбег. Хорз, Зариффæ, хорз... (Дæрддзсефгомау æрбады 
даргъ бандоныл). 
3 а р и ф ф æ. Дард мæм цæмæн сбадтæ, Æхсарбег? 
Æхсарбег (тыхсы). Афтæ хъæуы. 
Арвы ферттывд хатæны къул ныррухс кæны. 
Зариффæ (йæхи Æхсарбегмæ баппары). Уауу!.. Уый та цы 
уыди? 
Æхсарбег. Кæцы? 
3 а р и ф ф æ. Уалæ къулыл! 
Æхсарбег. Цы дзы федтай? 
3 а р и ф ф æ (йæхи ноджы тынгдæр нылхъивы лæппумæ). Цыдæр 
æнахуыр ныв! 
Æхсарбег (чызджыкъуызгææрбахъæбыскæны). Матæрс, уый 
дæ цæстытыл ауад. 
Зариффæ (йæхи нылхъивы лæппуйы риумæ). Дæ зæрдæ цы 
гуыпп-гуыпп кæны! Ды дæр тæрсгæ кæныс? 
Æхсарбег. Æвæццæгæн. 
3 а р и ф ф æ. Ды — тæрсгæ?! 
Æхсарбег.Æз мæхицæй тæрсын. 
Зариффæ. Нæ дæ ’мбарын. 
Æхсарбег. Зариффæ... (Йæ къухтæ сæхигъдауæй нызгылузæ- 
лын райдайынц. Къух андзæвы Зариффæйы русыл, уæхсчытыл, астæ- 
уыл. Æваст, цыма цыдæр æвирхъау фыдракæнд ракодта, уыййау лæппу 
фестъæлфы æмæ йæ къухтæ хæрдмæ фæхъил кæны). 
Зариффæ. Цы?.. Цы ’рцыди? 
Æхсарбег. Ницы!.. Курын дæ, фалдæр абад. 
3 а р и ф ф æ. Цæмæн? 
Æхсарбег. Уымæн æмæ... Уымæн æмæ нæлгоймаг дæн. 
3 а р и ф ф æ (не ’мбары). Æмæ цы? 
Æхсарбег (фесты). Æз... Æз тигъæй акæсон. 
218 

Зариффæ. Ма ацу! Куыд мæ уадзыс иунæгæй? Фыртæссæй 
æрбамæлон, уый дæ фæнды?.. (Æхсарбег æрбады семæ йæхи хатæны 
къулыл банцой кæны.) Истытæ дзур, тæрсгæ кæнын æгуыппæгæй... 
Цы ныхъхъус дæ, Æхсарбег?.. Исты кодтай? 
Æхсарбег (исдугмæ йæ иресгом йсе армытъæпæнæй бамбæрзы). 
Ницы. 
Дардæй та райхъуысы бирæгьты ниуын. 
3 а р и ф ф æ (æрæджиау). Æхсарбег, ацæгъд-ма мын дæ уадын- 
дзæй. 
Æхсарбег. Къæвдайы уынæрмæ дзы ницы фехъусдзынæ. 
Зариффæ. Æз дæм хæстæг сбаддзыиæн. Æрмæст та мæ ма 
фæтæрс. (Æхсарбегмсе хæстæг бабады. Лсеппу йсе цухъайы ронæй рай- 
сы уадындз. Цæгъды дзы. Уадындзы зæлтсем Зариффсе Æхсарбеджы 
риуыл йсе ссер серæвсеры. Хъусы. Æваст лсеппу йсе цсегъдын фсеуадзы. 
Фесты. Чызджы цæстытæм комкоммæ ныккæсы. Чызглæппуйы сена- 
хуыр цæстсенгасмсе сысты). 
Æхсарбег. Зариффæ... 
3 а р и ф ф æ. Ахæм æнахуыр каст мæм цæмæн кæныс, Æхсарбег? 
Æхсарбег. Зариффæ... Хуыцауæй курæгаудæ курынæмæ мæм 
байхъус... Байхъус мæм лæмбынæг... Æз дæм... Æз дæм, Зариффæ, 
æфсымæры зæрдæ нæ дарын. 
3 а р и ф ф æ. Æхсарбег, тæрсгæ дæ кæнын. 
Æхсарбег. Ма мæ тæрс, байхъус мæм кæронмæ... (Къæдзæх- 
рсебын фæзыны Сабан. Лæг у тугсерхæмттæ, йæ цухъхъа — пырхытæ. 
Сабан, дзойтсегæнгæ, къседзсехы тигъыл банцой кæны. Бæрæг у, тыха- 
мселттæй кæйлсеууы йæ късехтыл, уый.) Зариффæ, цыфæнды дæр мæ 
рахон — цъаммар, æнаккаг, лæджы намыс æгадгæнæг... цыфæнды 
дæр... Æрмæст æй зон, зон æй, Зариффæ, æз дæ... Æз дæ бирæ... 
Райхъуысы гæрах. Æхсарбег фæцуды. 
Зариффæ (удаистæй). Æх-сар-бе-е-ег!!! (Базгъоры лсеппумæ 
æмсе йсе дселарм балæууы). 
Æхсарбег (тыхамселттæй).Æнæрайы нæмыг... Кæронмæ мæ 
дзурын уæд та бауагътаис... (Бæласы зæнгыл усеззаугай зсехмсе æрлсе- 
сæгау кæны.) 
Сабан (тыххеей дзуры). Табу... дæхицæн... Хуыцау... æгадæй 
нæ цæуын... мæрдтæм... (Къседзсехрсебын дселгоммсе ныххауы.) 
3 а р и ф ф æ (хæхты йсе дзыназгсе хъæлсес айхъуысы). Æх-са-а-а- 
р-бе-е-ег!.. 
Арв ныннæры. Къæвдайы сæх-сæх не ’нцайы. Райхъуысы та бирæгъты зæр- 
дæскъуынæн ниуд. Уынæр куыд сабырдæр кæны, афтæ райхъуысы уадындзы 
фæлмæн цагъд. Уадындзы зæлтæ куыд хъæрдæрæй хъуысынц, афтæ мынæг кæ- 
нынц иннæ уынæртæ, стæй фæстагмæ нал фæхъуысынц. Сценæ ныррухс вæййы. 
Зариффæ, Æхсарбеджы сæр йæ риумæ балхъивгæйæ, бады бæласы бын. Афтæ зы- 
ны, цыма сæ дыууæ дæр цавддуртæ фестадысты. Уадындзы зæлтæ æваст æрдæгыл 
аскъуыйынц. Сценæ æрталынг вæййы. 
Кæрон. 

САЛДЛÆГ 
Дыууæархайдон, фондзнывон комеди 
АРХАЙДЖЫТÆ: 
С а н д ы р - хæдзары хицау 
Зæирæ - йæ бинойнаг 
Сослан — сæ фырт 
М и л у с я - Зæирæйы мад 
Б ы д з е г - салд лæг 
Агуындæ - лæггадгæнæг чызг 
А з æ м æ т — æрдзсгарæг 
Максимилиан - ацæргæ лæг 
ФЫЦЦАГ АРХАЙД 
ФЫЦЦАГ НЫВ 
Хохы рæсугьд кæмттæй иуы, æрæджы чи райрæзт, ахæм дачæты поселок. 
Сценæйы - аив арæзт дачæйы кæрт. Бæрæг у, ацы ран хъæздыг бинонтæ кæй 
цæрынц, уый. Рахизырдыгæй, хæдзармæ бахизæнмæ зынынц бæрзонд асинтæ. 
Кæрты астæу - рæсугьд беседкæ. Беседкæйы - сгьол, йæ алыварс рог быд бан- 
дæттæ. Кæрт кæрæй кæронмæ бæрзонд быруйæ æхгæд. Сæумæрайсом. Асинтæй 
æрхизы Сандыр. Нæлгоймаг хъавгæ бацæуы, кæрты быруйы рæбын цы аив 
æлвыд къутæртæ ис, уыдонæй иумæ. Нæлгоймаг йæ алыварс афæлгæсы, къутæрты 
фæстæйæ сисы коньячы авг. Фегом ын кæны йæ сæр æмæ дзы хъуырæй цалдæр 
ахъаззаг хуыппы скæны, стæй йæ фæстæмæ къугæрты амбæхсы. Уыцы рæстæг 
беседкæмæ рахизы лæггадгæнæг æрыгон чызг Агуындæ æмæ архайы бинон- 
тæн аходæн банывыл кæныныл. Алы бандоны акомкоммæ дæр стьолыл æрæвæры 
тæбæгьтæ, бæрзонд рюмкæтæ, вазæ дыргьтимæ æмæ афтæ дарддæр. 
С а н д ы р (лæггадгæнæгмæ). Агуындæ, дæ райсом хорз, мæ къона! 
Агуы ндæ. Уæуу, куы мæ фæтæрсын кодтай, Сандыр Иласо- 
вич! Кæй райсом, уый хорзæх! 
С а н д ы р. Сæумæрайсом та дæ къæхтыл куы дæ! Фынæй та ма 
кæд фæкæныс? 
Агуындæ. Мæ куыст ахæм у, Сандыр Иласович. Стæй фы- 
нæйы бирæ дæр пайда нæу. 
С а н д ы р. Иттæг раст зæгъыс, Агуындæ! Зæгъæм, æз отпусчы 
дæн. Мæнæ мæ бинонтимæ, кæдæй-уæдæй, дачæмæ рацыдтæн, 
зæгъын, иу мæй мæ фæллад суадзон, фæлæ уæддæр сæумæцъык- 
кæй мæ цæстытæ фегом вæййынц. 
220 

А г у ы н д æ. Æдзух куыстыл хъуыды кæнын дæр хорз нæу, Сан- 
дыр Иласович. 
Сандыр. Уый афтæ у, бæргæ, фæлæ дзы æгæр арф баленк 
кодтон. Мæ бинонтæн къæбæры фаг куы уаид, зæгъгæ, аленчытæ 
кодтон. Ирон лæджы нæ зоныс? Мæнæ ма гъай, стæй та - уый, 
иннæ. Куыдзы фæллад бавæййын, фæлæ мæ куыст ахæм низ у, æмæ 
дзы иугæр фæрынчын дæ, уæд ын хос нал вæййы. Дысон дæ рудзын- 
гæй æнафонтæм рухс калди. Исты цымыдисаг чиныгыл фæхæст дæ? 
Агуындæ. Нæ. Фæззæджы мæ зæрды ахуырмæ бацæуын ис. 
Мæхи фæлварæнтæм цæттæ кæнын. Дохтыры куыст мæ зæрдæмæ 
тынг цæуы. Æртæ хатты бафæлвæрдтон, фæлæ та никуы æмæ ницы. 
С а н д ы р. Зондджын чызджы каст куы кæныс, уæд, ау, фæл- 
варæнтæ раттын дæ бон нæ баци? 
Агуындæ. Ныртæккæ зонд кæй ницы ахады, уый дын мæ 
амонын куы нæ хъæуы, Сандыр Иласович. Сымахмæ дæр уымæн 
дæн, кæд зæгъын, иу-дыууæ капеччы бакусин æмæ сæ æнæфсисты 
хъуыры ауадзин. 
С а н д ы р. Уæдæ, уæдæ! Цы дуг скодта, æвæдза! Æнæ æхца ду- 
ары къæсæрæй дæр нæ рахиздзынæ. Фæкæсинаг чызг бæргæ дæ, 
фæлæ мæм цы капеччытæ уыд, уыдон цыдæр хъуыддаджы ауагь- 
тон æмæ... 
Агуындæ. Уæууа, Сандыр Иласович, æмæ дæ æз æхца куы 
нæ курын. Афтæ, ныхас рацыд æмæ дын мæ хъуыды загътон. 
С а н д ы р. Гъемæ бахатыр кæн. Ныхæстыл дæ ныддардтон. Не 
’фсин мæ куы фæрса, уæд ын, цæугæдонмæ мæхи найынмæ кæй 
цæуын, уый ма зæгъ. Дохтырты та мæм æрбамидæг кæндзæн. 
Агуы ндæ. Хорз, Сандыр Иласович. Иу къофи уад та ацым- 
дтаис. 
С а н д ы р. Къофи афонмæ зындзынæн. 
Ацæуы. Хæдзарæй райхъуысы Зæирæйы хъæлæс. 
Зæирæйы хъæлæс. Уæртæ чызг! Агуындæ, мæ халат цы 
фæцис? 
Агуындæ (хæдзармæ). Ваннæйы йæ ныууагътай дысон. 
Зæирæйы хъæлæс. Æмæ мæм кæртæй цы дзурыс? Рахæсс 
мын æй! 
Агуындæ хæдзармæ бахизы. Чысыл рæстæджы фæстæ хæдзарæй рацæуы 
æрыгон лæппу Сослан. Лæппуйæн йæ хъустыл егъау наушниктæ конд, йæ 
къухы айфон-телефон. Сослан, наушниктæй цы музыкæ зæлы, уый ритммæ, 
кафт схонæн кæмæн нæй, ахæм схъиуд-змæлдтытæ кæнгæ, уыцы иу рæстæг те- 
лефонæй цыдæр цымыдис хъазт кæныныл йæ удæй бацæуы. Лæппу бсседкæйы 
бандæттæй иуыл æрбады, фæлæ йæ фесхъиуд-фесхъиудæй не ’нцайы, телефонæй йæ 
цæстытæ нæ исгæйæ. Хæдзарæй рахизыиц Зæирæ æмæ Агуындæ. 
Зæирæ. Ныр мын дыккаг хатт не ’рбахастай мæ халат мæ 
уатмæ. Уый хорз нæу, чызг. 
Агуындæ. Бахатыр кæн, Зæирæ Азарбековнæ. 
Зæирæ. Дæ мызд ацы мæй куы фæкъаддæр уа, уæд иу ма 
бадис кæн. Кæм и кæ Сандыр та? 
А г у ы н д æ. Цæугæдонмæ ацыд. 
221 

3 æ и р æ. Найынмæ?! 
Агуындæ. Нæ. Сыгъдæг уæлдæфæй, дам, аулæфон. 
3 æ и р æ. Йæ хъæуккаг митæ куыннæ уадзы! Тыххæй-фыдæй 
йын дачæ саразын кодтон æд джакузи, æд æндæр, ай та нын была- 
мыхъ цæугæдонмæ сагъуыди. Сосик, дæ райсом хорз!.. Сосик! (Со- 
слан нæдæр хъусгæ никæйы кæны, нæдæр уынгæ, йæхи дунейы аны- 
гъуылд æмæ дарддæр айфонсей хъазы музыкæмæ фесхъиу-фесхъиугæнгæ). 
А г у ы н д æ. Аходæн рахæссон? 
Зæирæ. Нæма. Æххæст мæ бинонтæ æрбамбырд уой. Кæм и 
мамæ та? Æнæуи боныцъæхтыл куы рабады. 
Агуындæ. Уазæгæм ис Милусямæ. 
3 æ и р æ. Чи та у? Æгас комы зæрочд ус нал ныууагьта. Ардæм 
æм бырынц æмæ бырыиц. Хæдзар нæ, фæлæ — ривæддон! 
Агуы ндæ. Милусяйы уазæг цыма нæлгоймаг у. 
Зæирæ. Нæлгоймаг?.. ЦавæР нæлгоймаг? 
Агуындæ. Нæ зонын. Иæ кæнгæ ’фсымæр æй рахуыдта. 
Зæирæ. Æгьгьа, уæдæ! Кæнгæ ’фсымæр ма нæм нæ уыди! 
Хæдзарæй рæвдзгомау рахизы къæсхуыртæ ацæргæ нæлгоймаг. Зæронд лæ- 
гыл ис хъулон-мулон шортытæ æмæ сæхингæс æнæдыс хæдон. Йæ сæрыл - рог 
шляпæ. 
Зæронд лæг (беседкæйы адæмы ауынгæйæ йæ шляпæ фелвасы 
æмæ сын йæ сæрæй акувы). Бонжур!.. (Кулдуары ’рдæм фæцæйцæугæйæ 
хæрхæмбæлд фæвæййы Сандырыл.) Пардон! (Кулдуар фæаууон всеййы.) 
С а н д ы р (нæлгоймаджы фæстæ кæсы). Гъай та нын чи у? 
3 æ и р æ. Мамæйы уазæг у. Йæ кæнгæ ’фсымæр. 
Сандыр. Кæнгæ ’фсымæр, йа!.. Мæ рæстæджы сæ æндæр 
цыдæр хуыдтой. 
3 æ и р æ. Уымæй та цы зæгьынмæ хъавыс? 
Сандыр. Æвзæрæй ницы. Замманай каис мын уаид! 
3 æ и р æ. Гъер сывæллоны раз цы дзыхæй дзурыс? (Агуындæмæ.) 
Ды та цы ныззыхъхъыр дæ, цымæ!.. (Сандырмæ.) Уæвгæ мын мæ 
мады никуы уарзтай. Æдзух æм æцæгæлоны цæстæй кастæ. 
Сандыр. Тæригьæд ныхас. Æз мады ад Милусяйæ куы бан- 
къардтон. Йæхæдæг дæр мæ, фыццæгты, фырбуцæн йæ сахъат си- 
ахс куы хуыдта! Дæумæ, дам, романтикæ нæй, æмæ, дам, сахъат 
адæймаг дæ. Уæртæ лæппу, уыцы хъусæнтæ-ма дæ хъустæй раппар, 
бакъуырма уыдзынæ! 
Зæирæ. Ныууадз сывæллоны йæ адыл. Йæ каникулты рæс- 
тæг æй баулæфын дæр ма бауадз! 
С а н д ы р. Омæ, уыцы гыбар-гыбуры бæсты æрдзмæ куы хъуса, 
уæд ын гуыбынниз у? Айхъус-ма, цъиутæ цы дзæбæх зарынц, уымæ. 
Зæирæ. Цъиутæм ды хъус. Адон æрыгон фæлтæр сты, æмæ 
æндæр у сæ зондахаст. Мæнæ дæ карæн куы суа, уæд ын цъиуты уаст 
дæр никæдæм ирвæздзæн. Ныр та сывæллоны йæ адыл ныууадз. 
С а н д ы р. Сывæллон... Æз уый карæнæй хъæдæй сугтæ ластон 
хæрæгуæрдонæй. 
С о с л а н (айфонæй, цыма кæуылдæр автомат ауагъта, уыййау 
йæ цæстытæ ныхъхъоппæг вæййынц æмæ йæ хъæр райхъуысы). Та-та- 
та-та-та!.. Ес, ес, ес!.. Фокю-ю-ю! 
222 

Хæдзарæй рацæуы Милуся. Сылгоймаг кæд дзæвгар азты хицау у, уæддæр, 
йæ дарæсмæ гæсгæ бæрæг у, йæ кар кæй ницæмæ дары, уый. Милусяйыл ис 
райдзаст хъулæттæ тюник-къаба, сырх-сырхид хæлаф æмæ фæтæн сæрдыгон шляпæ. 
М и л у с я . Уæ райсомтæ хорз! (Бинонтæ йæм цымыдисæй кæ- 
сынц.) Зæгьын, уæ райсомтæ хорз! 
С а н д ы р (йæхимсе æрцæуæгау кæны). Бузныг!.. Æрбад, дæ хор- 
зæхæй. 
М и л у с я. Бузныг! (Æрбады стъолы уæлхьус. Райсы даргъ, фæлæ 
лыстæг лулæ, сигарет дзы атъыссы, арт ыл бандзары семæ тамакойы 
фæздæг адджынæн сулæфтытæ кæны.) Ахæм кæстытæ мæм цæмæн 
кæнут? Мæ хуыз йæ чемы нæу?.. Уый, æвæццæгæн, æгъуыссæгæй у. 
Бауырнæд уæ, дысон бонмæ мæ цæстытæ цъынд дæр нæ баисты. 
С а н д ы р (йæхицæн дзурæгау). Мæнæй ма... 
Зæирæ. Мамæ, ницы зæгьинаг нын дæ? 
Милуся. Дæн. Къофи мын иннæ хæттытæй фæхъæбæрдæр 
кæнут. Нæ мæ фæнды æмæ боныгон афынæй уон. 
3 æ и р æ. (Агуындæмæ). Сагъдауæй цы лæууыс? Марадз, ахо- 
дæны кой бакæн. (Агуындæ хæдзармæ бахизы.) Мамæ, æрдæбон дæ 
уатæй нæлгоймаг рахызт. Æмбарын æй, дæ кармæ гæсгæ дын ма- 
химæ æнкъард у. Омæ хон дæхи цахъхъæн сылгоймæгты — табуаф- 
си. Фæлæ - нæлгоймаг? Уымæй дæр æхсæв дæ уаты... Мæнмæ 
гæсгæ, уый бынтон аив нæу. 
С а н д ы р (аивæй). Æз уал цæхæрадонмæ акæсон. 
3 æ и р æ. Æнцад бад!.. 
С о с л а н (æвæццæгæн, айфонæй хъазт рамбылдта). Пипец! 
3 æ и р æ (Сосланмæ). Ды дæр! 
М и л у с я . Ды, æвæццæгæн, Максимилианы кой кæныс О, уый 
хуымæтæг адæймаг нæу!.. Легендæ!.. Иумæ ахуыр кодтам театралон 
институты. Цы лæппу уыди! Чызджытæ йæм рады лæууыдысты. Фæлæ 
сæ иумæ дæр йæ хъус не ’рдардта. Мæн уарзта. Æмбарут?... Мæн! Йе 
стипендийы капеччытæй иу мын дидинджытæ балхæдта. Æниу, 
æмдзæрæны, мæ рудзынджы бын цал æмæ цал серенадæйы азарыд! 
Æмæ йын цы хъæлæс уыд! Шаляпин!.. Уый, мæнæ дæ лæгау, къæ- 
лæтджынтæм нæ бæллыд. Макс æндæр цыдæр уыд. Романтик! 
Сандыр. Милуся, бахатыр кæн, фæлæ... 
М и л у с я (цыма Сандыры хъусгæ дæр нæ фæкодта). Фæстаг 
курсæй йæ фæсырдтой. Гуылывзаг, дам, у. Æдылытæ, уды сыгъдæг- 
дзинадмæ кæсын хъæуы, æвзаджы мыртæм нæ, фæлæ!.. Знон ыл 
уартæ санаторийы цур хæрхæмбæлд фæдæн. Йæ улæфт уадзынмæ 
ссыд. Базыдта мæ уайтæккæ дæр! 
С о с л а н (айфонимæ архайы). Блин, блин, блин/.. (Милуся куыд 
дзуры, афтæ Агуындæ подносы къофи рахæссы æмæ сæ стъолыл æвæры). 
М илуся . Дысон бонмæ мын йæ хабæрттæ фæкодта. Цыппар 
усы йын уыд. Фæлæ дзы иуимæ дæр йæ амонд не ссардта. Æмæ уæ 
цы нæ уырны? Романтик кæддæриддæр æнамонд вæййы. 
Сандыр (хындэ/сылæгæй). Æмæ, кæй зæгьын æй хъæуы, дæ 
зæрдæ ногæй пиллон арт суагьта! 
Сослан (хъазы). Ныммæл!!! 
Милуся. Сымах æй нæ бамбардзыстут. Уый банкъарынæн 
223 

дæ уд хъуамæ уæлдæр къæпхæнтыл лæууа. Уый бирæты бон нæу, 
мулк цасфæнды дæ сæрты куы кæла, уæддæр. 
Сандыр. Уæдæ, уæдæ! Сымах нын уæлбикъ адæм стут! 
Æххормаггуыбын генитæ! Сымах чи бамбардзæн?!. Уыцы хуызæ- 
нæй уал æмæ уал азы театры куы фæкуыстай, уæд дын иу адæм- 
мыггаг роль куыд никуы радтой, уæлдæр къæпхæны хицау! 
3 æ и р æ. Сандыр! 
М и л у с я. Уымæн æмæ дзы дæу хуызæн æнæджелбетт адæм 
куыстой хицæуттæй. Æз сæ мæ сæрмæ хæсгæ дæр нæ кодтон. Тæ- 
ригьæд адæм! Уды бæрзонддæр æмæ сыгьдæгдæр къæпхæн уыдо- 
нæн зын бамбарæн уыд! 
3 æ и р æ. Мамæ, курын дæ, ма та райдай. (Дуары дэæнгæрæг рай- 
хьуысы.) Сæумæцъыккæй цымæ йæ дзæгьæл къæхтæ кæй æрбахастой? 
Сандыр (бахуды). Кæд, мыййаг, нæ романтикæй исты фе- 
рох? Æз æм ныртæккæ акæсдзынæн. 
Кулдуармæ ахизы, байгом æй кæны. Кулдуарæй æрбазыны, Сандыры карæн 
чи у, ахæм нæлгоймаг. 
Азæмæт. Бахатыр кæнут, афтæ раджы уæ кæй тыхсын кæ- 
нын. (Сандырмæ лæмбынæг кæсы.) Дæ хорзæхæй, Сандыр нæ дæ? 
Сандыр (кæсы йсем). Азæмæт?.. Уый ды дæ, Азæмæт?!. Не 
’фсин, ракæс-ма, мæнæ нæм Хуыцау кæй æрбахаста! Мæ хъаймæты 
æмкурсон! 
Зæирæ (æнæбары). 0, Азæмæт, уазæг — Хуыцауы уазæг. 
С а н д ы р. Рахиз мидæмæ, Азæмæт, къæсæргæрон цы лæууыс?.. 
Мидæмæ, мидæмæ. Мæнæ-ма ам æрбад. Базонгæ у, уый Зæирæйы 
мад у. 
М и л у с я (йæ къух æм пьа кæныны æввонг дары). Милуся Саве- 
льевнæ! 
Азæмæт (сылгоймаджы къухрайсы). Тынг æхсызгон мын у! 
С а н д ы р. Уый та нæ лæппу у. Сослан, уазæгæн салам ратт. 
Сослан айфонæй йæ цæст нæ исы, афтæмæй Азæмæтмæ йæ къух бадаргь кæны. 
С о с л а н (айфонмæ кæсы). Дæ мадæн!.. Фæхæрд дæн! 
Стъолы уæлхъусæй сысты, бацæуы хæдзары асинтæм, æрбады дзы чъылды- 
мырдæм иу къæпхæныл æмæ дарддæр йæ хъазты кой кæны. 
Сандыр (Азæмæтмæ). Цæй, дзур, ды хур, цы къæвда? Кæм 
дæ? Цы куыст кæныс? Иу-дæс азы дæ нал федтон. 
Азæмæт. Æрдз хъахъхъæнын раздæрау. Мæ зæрдæ йыл не 
сифтон. 
С а н д ы р. Ома, мæнау. Æмбарын дын де ’лхыскъ ныхас, фæлæ 
æрдзмæ уарзондзинадæй бинонтæ фæдарæн нæй, Азæмæт. Мæн дæр 
фæндид, хохы сыгьдæг уæлдæфмæ тезгьо кæнын, фæлæ цард иу хатт 
йедтæмæ нæ вæййы, æмæ дзы хъуамæ сыдæй ма мæлай. Гъер дзур, 
цы Хуыцау дæ ’рбахаста мæнмæ. Хуымæтæджы мæм нæ фæзындаис. 
А з æ м æ т. Раст зæгьгæйæ, ам дæр дын хæдзар ис, уый æз зонгæ 
дæр нæ кодтон. Иу диттой уавæры бахаудыстæм æмæ, фыццагдæр 
нæ размæ цы хæдзар фæци, уый кулдуар бахостон. 
Сандыр. Уагæры цы уавæр у, афтæ тынг цæмæй батыхсай? 
224 

Азæмæт. Цæвиттон, ме ’мкусæгимæ уалæ цъити бæрæггæ- 
нынмæ ссыдыстæм. Кæсæм æмæ цъитийæ иу къæртт хицæнæй 
лæууы. Йæ мидæг та кæд уыдис нæлгоймаг. 
С а н д ы р. Нæлгоймаг? 
А з æ м æ т. О, нæлгоймаг. Салд лæг. Иу-дыууæ æнусы йыл цæу- 
дзæн, фæлæ цыма знон ныссалд, афтæмæй баззад. 
С а н д ы р. Диссаг! Æмæ^йæ уырдæм цы Хуыцау схастаид? 
Азæмæт. Нæ зонын. Йæ дарæсмæ гæсгæ гæвзыкк, мæгуыр 
лæг. Мæн хъуыдыйæ, фыййау уыдаид. Йæ лæдзæгдæр, мæгуыр, йæ 
фарсмæ ныхъхъандзал. 
М ил уся. Уый, чй зоны, адæмы чъизи æмæ сау зæрдæтæй чи 
фæлыгьд, ахæм уыд. Романтик! Мæ зæрдæ йæ ’нкъары. 
Сандыр. Милуся, бахатыр кæн, фæлæ цы «тик» уыди, уый 
æнæ мах дæр æвзарæг уыдзæн. Дæуæн алы сæрхъипп дæр романтик у. 
Милуся. Алы æнусæн дæр йæхи романтиктæ уыд, фæлæ сæ 
къуымых зонд адæм никуы æмбæрстой, сæрхъиппы нæмттæ дæр 
сыл дæлджинæгадæм æвæрдтой!.. (Азæмæтмæ)Æмæ цы баци уыцы 
Дон Кихот? 
Азæмæт. Ракъахтам æй. Зæгъын, мæгуыр фыййау наукон 
иртæстытæн ногæй ницы æрхæсдзæн, фæлæ йæ йæ сыджыты хай- 
ыл уæдцæр сæмбæлын кæнæм. Ардæмты йæ фæхастам ме ’мба- 
лимæ, дарддæр нæ бон нал баци. Салд адæймаг уæззау у. 
С а н д ы р. Мæ бон уын цæмæй у баххуыс? 
Азæмæт. Тыхсын уæ кæнын, фæлæ, зæгъын, цалынмæ ма- 
шинæ агурæм, уæдмæ йæ сымахмæ куы фæуадзиккам. 
С а н д ы р. Ома, кæй фæуадзиккат? Салд лæджы?! 
А з æ м æ т. Иунæг бон. Уæдмæ зындзыстæм. 
3 æ и р æ. Дис дыл кæнын, Азæмæт. Нырма нæ дачæйæн æртæ 
чъирийы дæр куы нæма акуывтам, уæд нын нæ ног кæрты кæйдæр 
мард куыд æвæрын кæныс? 
А з æ м æ т. Омæ, æз дæр афтæ куы нæ зæгъын æмæ йæ кад æмæ 
радæй бавæрат. Мæнæ уал æй искуы фæсвæд æрæвæриккам, дзæгьæл 
куыйтæ йæ куыд нæ ныдздзæллаг кæной, афтæ. Уæдмæ кæд æрта- 
ид. И, Сандыр? 
С а н д ы р. Нæ зонын, Азæмæт, дæхицæн уæлдай куыстытæ цы 
аразыс. Уартæ милицæмæ фæдзур æмæ йæ уыдон бапълан кæндзы- 
сты. Сæ хуыздæр куыст ма цы у. 
А з æ м æ т. Уыдон «бапълан» кæндзысты. Стæй мæ иу афæдз та 
ракæ-бакæйыл схæддзысты. Куыд уыди, цы уыди... Слестгæнæг исты 
цъаммар куы разына, уæд ма мыл лæгмары ном дæр ныххуырсдзæн. 
М и л у с я. Азæмæт, мæ къона, уартæ ма йæ мæ уатмæ бахæсс. 
Æз абаддзынæн йæ цуры. Адон дæлджинæг адæм сты, зæрдæтæ 
сын нæй. Романтикæ цы у, уымæн мур дæр ницы ’мбарынц. 
3 æ и р æ. Мамæ! 
М и л у с я. Цы мамæ?.. Кæйымæ аныхас кæнон, уый мын уæд- 
дæр уыдзæн. Æмдзæвгæтæ йын бакæсдзынæн. Æз ма йыл кæугæ 
дæр акæндзынæн уæ фыдæнæн! (Паузæ). 
Азæмæт (уæззаугай сысты). Бахатыр кæн, Сандыр. Мæн 
фыдæй уæ аходæн ныууазал. Хорзæй баззай!.. (Фæцæйцæуы). 
15* 
225 

С а н д ы р Фæлæуу, цæй!.. (Паузæ.) Рахæсс дæ марды. Æрмæст 
иу боны æмгъуыдмæ! 
А з æ м æ т. Бузныг, Сандыр. Мæнæ мæ визиткæ. Мыййаг исты, 
уæд мæм иу телефонæй æрбадзур. 
Дæтты йæм визиткæ. 
Сценæ æрталынг вæййы. 
ДЫККАГ НЫВ 
Фыццаг нывы бынат. Кæрты фæлгонцæй ницы аивта. Æрмæст кæрты иу 
къуымы, бæрзонд быруйы рæбын, æрдæгæмбæрзтæй хуыссы салд лæг. Нæлгой- 
магæн йæ къæхты æмæ къухты фæтасæнтæ ныхъхъандзал сты, сраст кæнын нал 
комынц æмæ афтæ зыны, цыма æрдæгбадт кæнгæйæ йæ къухтæ кувынæввонг 
систа. Салд лæгыл æмпъызтытæ дæрдджын куырæт, фырдæрдджынæй чи алæ- 
бырд, ахæм зæнгæйттæ æрчъи дзабырты тъыст. Йæ сæрыл, хурмæ чи сивта, ахæм 
æбæрæгхуыз нымæтхуд. Салд лæджы фарсмæ бады Милуся. 
М и л у с я (æбæрæг ранмæ нымдзаст вæййы æмæ, цыма йæхицæн 
дзуры, уыййау). Æвæдза, ды диссаджы рæстæг цардтæ! Уæд нæма 
уыди хæдтулгæтæ, телефонтæ, интернет. Адæм кæрæдзимæ уазæг- 
уаты цыдысты. Арæзтой хъазтизæртæ, цагьтой фортепьянотыл, ка- 
стысты æмдзæвгæтæ. Романтикæ!.. Уæд уарзондзинад дæр æндæр 
уыди. Бæрзонд! Уæлмонц!.. Уæвгæ, уыцы хабæрттæ ды мæнæй хуыз- 
дæр зондзынæ. Дæуæн дæр, æвæццæгæн, уарзон чызг уыди. Гъы, 
гæды, гæды, ницы дзурыс, и? Уыдаид, уыдаид. Мæ цæстытыл уайы... 
Бал-маскарад. Ды — сау-сауид фракы... Жабо... Сау атласæй — ба- 
бочкæ. Дæ акомкоммæ - æнæзонгæ æвзонг чызг æрвхуыз къабайы. 
Ды йæм кæсыс. Уый дæр дæм йæ къæлæт æрфгуыты бынæй скæсы. 
Йæ мидбыл бахуды зына-нæзына. Ды йæ цæстæнгасæй фæрсыс: 
«Дæ ном цы хуыйны, ме ’нæзонгæ æхсин?» Уый бахуды æмæ аивæй 
йæ къухмæрзæн паркет пъолмæ æрæппары. Ды къухмæрзæн фел- 
васыс, бахæссыс æй чызгмæ. Уæ къухтæ кæрæдзийыл андзæвынц. 
Уæ зæрдæтæ сæхи къултыл хойынц. Ды зæгъыс: «Мæ ном...». Дæ 
ном куыд у?.. Нæ, нæ, ма мын æй зæгь! Æз æй мæхæдæг базондзы- 
нæн. Леонардо. Нæ? Франческо!..Æви Валдемир?.. Ех, Валдемир, 
Валдемир! Æвæдза, уыцы рæстæг нæмттæ дæр уалдай рæсугьд уыды- 
сты. (Паузæ. Милуся хъуыдыты аныгъуылы. Æрæджиау.) 
Æз куы нсе судзон цырагъау, 
Ды куынæ судзай цырагъау, 
Талынг чи срухс кæндзæн уæд? 
Хатыс, Валдемир, цы арф хъуыды дзы ис æвæрд? Ам уыцы 
хъуыды не ’мбарынц. Ам адæм дæлджинæг сты. Уæлмонцад сæм 
нæй. Æхца йæ баивта. 
Кулдуарæй фæзыны Максимилиан. Нæлгоймаджы къухы дæргъæй-дæргъмæ 
цавæрдæр æнахуыр дидинæг. 
Максимилиан. Мамзель!.. (Дидинæг сылгоймагмæ бадаргъ 
кæны). 
226 

Милуся (дидинæг райсы). Ах, Максимилиан, куыд уæздан 
уыдтæ, ахæмæй баззадтæ. 
Максимилиан. Ды дæр нæаивтай, Милуся! (Йæкъухæн ын 
пъа кæны. Салд лæгмæ фæкомкоммæ вæййы.) Ай чи у? Бомж? 
Милуся. Нæ, нæ!.. Цытæ дзурыс! Уый Валдемир у. Дворя- 
нин! Бал-маскарады уыдис. Ныффæллад, мæгуыр, æмæ афынæй. 
Максимилиан (салдлæгмæдыэæрдыггагкасткæны).Дюрянин? 
Милуся. Кæнæ та — къняз. Цæй, цы уæлдай у? Сæйрагдæр, 
йæ дадзинты уæздан туг цæвы. Бæлццонхуыз дын ис, Макс. 
Максимилиан. Ах, Милуся, Милуся, æвæццæгæн дæ не 
зноны ныхас æрбайрох ис. Хурхоры æхсæрдзæн фенынмæ мæ 
куы хуыдтай. 
Милуся. О, Макс, куыд ницы дæ рох кæны. Æмæ сфæраз- 
дзыстæм? Дæрддзæфгомау у. 
Максимилиан. Кæм нæ фæразай, уым дæ мæ къухты схæс- 
дзынæн. 
Милуся (бахуды). О, Макс, Макс, цы дæ, уымæй æгасæй 
дæр галант!.. Цæуæм! (Салд лæгмæ.) Валдемир, æнкъард ма кæн. 
Мах тагьд фездæхдзыстæм. 
Ацæуынц, кæрæдзийы къухтыл хæщæ. Чысыл рæстæджы фæстæ хæдзарæй 
рацæуы Агуындæ. Чызг, йæ къухы подносыл цы тæбæгьтæ æмæ кæрдтæ рахаста, 
уыдон беседкæйы стьолыл æрæвæры. Фæкомкоммæ вæййы салд лæгмæ. Кæсы 
йæм иудзæвгар, стæй йын æмбæрзæнæй йæ цæсгом^ бамбæрзы æмæ æд поднос 
хæдзармæ бацæуы. Кулдуарæй æрбахизы Сослан. Йæ айфон æмæ наушниктæ 
беседкæйы стъолмæ баппары, бандоныл мæсты бадт æркæны. Чысыл рæстæ- 
джы фæстæ райхъуысы дзæнгæрæг. Сослан айфон райсы, æркæсы йæм, стæй йæ 
йæ хъусыл авæры. 
Сослан. Цæй, цымæ, мын цы зæгьдзынæ? Цы ’фсон дын 
уыдис, цæмæй æз дæумæ дыууæ сахаты æдылыйы лæуд кæнон ав- 
тобусы æрлæууæны! Дæуæй афтæ, æз дебил дæн, цы мæ хъазыс?.. 
Такси баххуырстаис!.. Ницæмæн мæ хъæуынц дæ хатыртæ! Æз 
нырмæ иу сылмæ дæр уыйбæрц никуы æнхъæлмæ кастæн. Фестæм 
нæ ныхас! Агилдз у! (Телефон стъолмæ баппары.) Гацца!.. 
Мæстыйæ кæрты дыууæрдæм цоппай сисы. Æваст фæкомкоммæ вæййы салд 
лæгмæ. Бацæуы йæм. Йæ ’мбæрзæн ын йæ уæлæйæ феппары. Кæсы йæм. Цыдæр 
ахъуыдыйы фæстæ, салд лæджы къулмæ банцой кæны, беседкæмæ бацæуы, стъолæй 
цалдæр карды райсы, салд лæгæй дæрддзæф æрлæууы, кардæй салд лæгмæ ныхъ- 
хъавы, куыддæр кард фехсынмæ ахъавы, афтæ райхъуысы Агуындæйы тарст хъæр. 
Агуындæ (хæдзары асинтыл лæууы). Ма фехс!!! 
С о с л а н (чызгмæ дисгæнгæ скæсы). Цæмæй фæтарстæ? Мард 
у, нæ йын фæрисдзæн. 
Агуындæ (йæ къухæй йын кæрдтæ стоны). Адæймаг у цы- 
фæндыйæ дæр. А-дæй-маг! 
С о с л а н (цыма йæ фыццаг хатт федта, уый каст æм кæны). 
Цы рæсугъд цæстытæ дын ис. Дæ ном та цы хуыйны? 
Агуындæ. Гъермæ йæ кæм нæ базыдтай, уым дæ ницæмæн 
уал хъæуы. 
Сослан. Ого! Цы сæрыстыр стæм!.. Ахсæв-ма иу дæ уаты 
дуар ма сæхгæн. 
227 

Агуындæ. Ома? 
С о с л а н. Тынг дзæбæх дæр мæ бамбæрстай. Фондз мины дын 
фаг сты? 
А г у ы н д æ (бацæуы йæм хæстсег, стæй йын æваст йсе уадул 
ныддауы. Сослан иудзæвгар сагьдауæй аззайы). Ахсæв дæ дуар фидар 
сæхгæн, науæд дын операци скæндзынæн кæцыдæр ран, мæнæ 
ацы кардæй. (Хседзармсе бацсеуы.) 
Сослан йæ фæстæ кæсгæйæ баззайы. Кулдуарæй æрбахизынц Сандыр æмæ 
Зæирæ. 
Зæирæ. Мæ къæхтæ мæ быны нал цæуынц. Мæнæ лæг, гьер 
ма мын уыцы Созыры кой куы скæнай, уæд дæм дзыхæй дæр нал 
сдзурдзынæн. Мæлæты хабедзен! Уазæг дæ хæдзармæ фæхуыдтай, 
уæд ын æгьдау скæн! Гъай та!.. Федтай, нæ разы нын фынгыл цы 
æрæвæрдта? Цæхджын джитъритæ æмæ цыхт! Мырчо, кæд дæ рæ- 
быны ницы ис, уæд дæ чи хонæг кæны! Цæхджын джитъри никуы 
федтон? Æнæджелбетт! 
Сандыр. Уæуу, хæрынмæ нæ нæ фæхуыдта. Сыхæгтæ стæм, 
æмæ кæрæдзийы хуыздæр базоныны охыл, æндæр... 
3 æ и р æ (йсе ныхас ын айсы). Æз дæр гуыбыны кой нæ кæнын. 
Фæлæ адæймагæн цы кад кæнынц, йæ фынгæвæрд дæр уый вæййы. 
Гъемæ нын скад кодта йæ цæхджын джитъритæй. Мæ уд æххорма- 
гæй схауы. Кæм и кæ, нæ лæггадгæнæг та? Сос, Агуындæйы не 
’руыдтай? 
Сослан ницы дзуры. 
С а н д ы р. Лæппу, дæ мад дæумæ дзуры, дæумæ! Дæ дзыхы дон 
ис?.. Искуы ма, адæмау, бинонтимæ ’рбад æмæ истæуыл аныхас кæн! 
Сослан. Цæуыл, папæ? Цæхджын джитъритыл? Нычъчъырт 
уын сыл кодтон!.. Аныхас кæн!.. Цыма сымах мемæ мæлæты ны- 
хасгæнаг стут! Мæхи зонынхъом куы дæн, уæдæй абонмæ мæ иу 
бафæрсæг куы нæ ис, гьама, лæппу, цы фæндтæ дæм ис, цы сты дæ 
бæллицтæ, дæ сагьæстæ. А дунемæ мæ цæмæ рауагътат, уый уæхæ- 
дæг дæр куы нæ бамбæрстат. Цæмæ мæ ныййардтат, кæд уæ мæнмæ 
не ’вдæлд, уæд?.. Гъемæ цæрут уæ джитъритимæ!.. (Тагьдгомау кул- 
дуарсей феддсе вæййы.) 
Зæирæ (йæ фæстсе ксесы). Цы кодта, цы? 
С а н д ы р. Цы хъуамæ кæна? Къулбадæг ахуыр æй скодтай æмæ 
фырбуцæй чъыллиппытæ кæны! Нæ йæм хъусыс? Нычъчъырт, дам, 
уын кодтон уæ джитъритыл! Абон джитъритыл, райсом та нын 
нæхиуыл нычъчъырт кæндзæн! 
Зæи рæ. Цæй, бынтон æй ма стынг кæн. Сывæллон тæргæйт- 
тæй фылдæр цы кæны. (Салд лæгмсе фсекомкоммсе всеййы.) Уауу, мæ 
фыдбылызтæ дæ хай, кæд мын мæ уд мæ къæхты бын цы ауайын 
кодтай! Ацы мардæн адде кæнын афон нæма у, æви? Уæд та нæм 
уазæг фæзынд, уæд ын цы ’фсон хъуамæ скæнæм? Мæнæ нæм Сан- 
дыры хæрæфырт уазæгуаты ссыд æмæ фынæй кæны, и? 
С а н д ы р (цсеуылдæр ахьуыдыйы фæстæ ксесы салд лæгмсе). Не 
’фсин!.. Уæ не ’фсин! Куыд загътай? Мæ хæрæфырт уазæгуаты ссыд? 
Ауыстæн, зонды къуыбар дæ! 
228 

3 æ и р æ. Цымæ цæуыл цин кæныс? Азæмæт куы нæ фæзына, 
уæд æй нæхи ныгæнгæ æрцæудзæн, уый зоныс? 
С а н д ы р (хинхудт бакæны йæ мидбыл). Æмæ йæ баныгæн- 
дзыстæм. Куыд æмбæлы, афтæ. Кад æмæ радимæ. 
3 æ и р æ. Уымæй та цы зæгъынмæ хъавыс? 
Сандыр. Не ’фсин, мæ фæндыл куы сразы уаис, уæд нын 
дуне мулк бакусынæн замманай фадат уаид. 
3 æ и р æ. Ома? 
С а н д ы р. Ома, мæнæ ацы салд лæджы нæ хæрæфырты ’фсон 
йе нусон бынаты бавæриккам. 
3 æ и р æ. Кæй бавæриккам? Куыд бавæриккам? Цыдæр дæ не 
’мбарын? Дæ хъуыды-ма фæбæлвырддæр кæн. 
Сандыр. Уæуу, мæнæ къуырма!.. Мæ хæрæфырт Сыбыры 
бинаг къæй ахæстоны бады, уьтй зоныс. Фарон та йын фынддæс 
азы куы нысхуыстой! 
3 æ и р æ. Æмæ? 
С а н д ы р. Æмæ, æмæ!.. Зæгъдзыстæм, чидæр æй уым, ахæсто- 
ны, амардта, зæгъгæ. Йæ мард та йын ардæм сластой. Мæнмæ. Сæ 
хъуыддæгтæ мæнæй аразгæ кæмæн сты, ахæм адæм хæрх! Куыннæ 
хъуамæ фæзыной мæ хæрæфырты зианмæ ме ’фсæрмæй? Уæдæ де 
’фсымæры фæстæ дæр куыннæ ныххæррæтт кæндзысты уæллæгтæ! 
И, не’фсин? 
3 æ и р æ. Худæгæй марыс. Йæ чырынмæ йæм уæдцæр нæ кæс- 
дзысты? Кæм дæ хæрæфырт, кæм та - æнæхæдзар фыййау. 
С а н д ы р. Æмæ мын чи федта цæсгомæй мæ хæрæфырты? Ахæ- 
стонæй æддæмæ куы нæ цæуы!.. Гъе, не ’фсин, мæ нымадмæ гæсгæ 
æрмæст списыччытæй нæ сыгьдæг æфтиаг милуанæй агæпп ласдзæн. 
3 æ и р æ. О, фæлæ марды хæрдзтæ дæр гыццыл не сты, Сандыр. 
С а н д ы р. Цæй, кæд нæ йе ’вæрæн бон бахъæуа иу гæлмхæрд 
гал. Нозтытæ — йедтæ уалæ Хъызылбегæн йæ бакой, æндæр мæнæн 
алæггадæн йæ былыцъæрттæ куы хæры. Суанг ма дын цæхджын 
джитъритæ дæр самал кæндзæн. 
3 æ и р æ. Æнæрай сæ фæкæн! 
С а н д ы р. Мæнæ сабатизæртæ, дыууисæдз бонтæ-йедтæ, уыдо- 
ны кой дзы нæ уыдзæн. Чи мæ фæрса, уымæн зæгьдзынæн, мæ 
куысты бынатмæ гæсгæ ме статус нæ амоны зæронд æгьдæуттыл 
хæцын. Цæй, куыд дæм кæсы мæ фæнд? 
Зæирæ. Хъуыды кæнынмæ сæрæн дæ, бæргæ. Фæлæ нæ би- 
нонты зæрдæмæ фæцæуа дæ фæнд, мæгьа. 
Сандыр. Цæй, цавæр бинонтæ?.. Лæггадгæнæг чызджы-иу 
цалдæр бонмæ йæ хæдзармæ арвитдзынæ. Дæ фæллад, зæгь, суадз. 
Лæппуйæн дæр исты æрхъуыды кæндзыстæм. Уартæ йын ног хъа- 
зæн балхæндзыстæм æмæ ам цытæ цæуы, уый æмбаргæ дæр нæ 
бакæндзæн. 
3 æ и р æ. Æмæ мæ мад та? 
С а н д ы р. Дæ ’рра мадимæ хабар зындæр у. Ноджы ма йыл иу 
йæхи хуызæн сæрхъипп бафтыд. Зианы рæстæг æм ардæм шортик- 
ты мидæг куы фæзына, уæд нæ хъуыддаг хæлдзæн. 
3 æ и р æ. Уæд та йæ исты курортмæ арвитиккам? 
229 

Сандыр. Зонды къуыбар!.. Арвит æй санаторимæ. Æрмæст 
ардыгæй дард. Науæд сæпп-сæпгæнгæ ам æрбалæудзæн. Ме ’нæ- 
зонгæ, мыййаг, куы нæ у. 
3 æ и р æ. Хорз, уый дын мæ бар. Æмæ йæ кæд æвæрæм? 
С а н д ы р. Мæ нымадмæ гæсгæ хуыцаубонмæ æртайдзæн. Адæ- 
мæн дæр улæфты бон у, æмæ нæм фылдæрæй æрбацæудзысты. Æз 
ныртæккæ Азæмæтмæ телефонæй бадзурдзынæн, мауал ссу, ба- 
вæрдтам æй нæхæдæг, зæгъгæ, æмæ уæд бæстондæр ауынаффæ кæн- 
дзыстæм. 
Хæдзарæй рацæуы Агуындæ. 
Агуындæ. Сихор ныр рахæссон, æви фæстæдæр? 
Зæирæ. Рахæсс истытæ, мæ гæккуыри схауы æххормагæй. 
Агуындæ хæдзармæ бацæуы. 
Сандыр (йæ дзыппыдаргæ телефон сисы. Визиткæмæ гæсгæ 
телефоны кънопкæтæ æлхьивы). Алло?.. Азæмæт?.. Нæ, нæ, маши- 
нæйы тыххæй мауал тыхс. Æртади, мæгуыр, æмæ йæ йæ сыджытыл 
сæмбæлын кодтам. Бавæрдтам æй, зæгьын, уæлмæрды, куыд æмбæ- 
лы, афтæ. Табуафси, табуафси. Бузныг! Ды дæр амæй фæстæмæ, 
цины хабæрттæ хъус. Нал, нал, ардæм цæуын дæ нал хъæуы, дæхи 
хабæрттæ кæн. Бузныг, хорзæй баззай! 
Сандыр æмæ Зæирæ кæрæдзимæ бакæсынц æмæ сæ алчидæр йæ мидбыл 
хинхудт бакæны. Уыцы рæстæг салд лæгæн йæ къухтæ æмæ къæхтæ сабыргай 
сраст вæййынц. Лæг йæ мидбынат базмæлы, йæ цæстытæ байгом вæййынц, стæй 
сабыргай рабады. 
Быдзег (Сандыр æмæ Зæирæмæ кæсы). Салам, хорз адæм!.. 
Мæ фосы дзуг мын нæ федтат? 
Сандыр æмæ Зæирæ иудзæвгар цавддуртау фæвæййынц æмæ дзагъырдзæс- 
тæй Быдзегмæ кæсынц. 
Зæирæ (æрæджиау). Дæдæй, мæ бон!.. (Бауадзыг всеййы). 
Сандыр (адæргæй). Тфу, тфу, тфу - дæлимонтæ дæ хай!.. 
Тфу, тфу, тфу!.. Хæстæг мæм ма ’рбацу!!! 
Сандыр йæхиуыл тагъд-тагъд дзуæрттæ æфтауы. Хæдзарæй рахизы Агуындæ. 
Чызгæн, Быдзеджы ауынгæйæ, йæ поднос, гыбар-гыбургæнгæ, йæ къухтæй æрхауы. 
Сценæ сабыргай æрталынг вæййы. 
ÆРТЫККАГ НЫВ 
Дыккаг нывы бынат. Сценæ иуцасдæр рæстæг у афтид. Чысыл рæстæджы 
фæстæ Сандыр хъавгæ, йæ алыварс фæлгæсгæ, асинтæй æрхизы. Йæ фæстæ хъуызгæ 
рацæуы Зæирæ дæр. 
Зæирæ (асинтыл, сусæгæй). Уым нæй? 
С а н д ы р (уый дæр ныллæг хъæлæсæй). Цыма нæй. 
3 æ и р æ. Цыма нæй, æви бæлвырд нæй? 
С а н д ы р. Мæнмæ гæсгæ, бæлвырд нæй. Уартæ кулдуар гомæй 
баззад. Æвæццæгæн дын дæ хъæррахстæй фæтарст æмæ афардæг. 
230 

3 æ и р æ (рацæуы уæндондæрæй). Мæ фыдбылызтæ йæ хай! Чы- 
сыл ма бахъæуа, мæ уд мæ къæхты бынæй ма агæпп ласа. Дæлдæр 
ныххауæд Азæмæт дæр, кæд нæ йæ салд фыййауæй зæрдæскъуыдтæ 
цы фæкодта! 
С а н д ы р. Цымæ цы фæуыдаид? Салд лæгæй зæгъын. 
3 æ и р æ. Мæ хæдзары къæсæрæй мауал æрбахизæд æмæ дæл- 
дзæх дæр фæуæд. Нæ замманай фæндтæ дæр ма нын æрбайхæлдта. 
Сандыр. Хорз æмæ хъæргæнæг нæма арвыстон. Афтæмæй, 
йæ ныгæнæн бон адæмы ’хсæн йæ чырыны рабадт, зæгъгæ... Мæ 
худинаджы хъæр айхъуыстаид. Ацы хъуыддаг куыд ничи базона, 
ууыл бацархайын хъæуы. Уартæ Агуындæйæн дæр зæгъ æмæ йæ 
дзыхыл хæца. Ницы федтам, ницы фехъуыстам. 
Кулдуарæй тагьдгомау æрбахизы Сослан. Уыцы иу цыдæй бацæуы, раздæр 
салд лæг кæм хуыссыд, уыцы бынатмæ. Нæлгоймаг цы æмбæрзæнæй æмбæрзт уыд, 
уый фелвасы, кæсы йæм. 
С о с л а н. Уый уыд! 
зГ„дрП^ч«? 
Сослан. Салд лæг. 
С а н д ы р. Кæм æй федтай? 
С о с л а н. Уартæ цæугæдоны был бадтæн. Гъай мæм кæуылты 
æрбацыд, Хуыцау йæ зонæг. Мæ уæхск мын æрхоста æмæ мæ фæр- 
сы: «Ам фосы дзуг никуы ’руыдтай?» Фырдиссагæй мæ дзых схæ- 
лиу кæнынæн дæр нал уыдтæн. 
3 æ и р æ. Æмæ, æмæ?.. Цы фæци? 
С о с л а н. Дзуапп ын куы нæ радтон, уæд мыл йæ къух ауыгь- 
та æмæ уалæ Хурхор-æхсæрдзæнты ’рдæм фæцæуæг. 
Зæирæ. Хуыцауæй разы!.. Кæд æфцæгæй фæфале уаид æмæ 
æххормаг сырдты амæттаг бауид. 
С о с л а н. Мамæ, ахæм тугдзыхæй дæ нæ зыдтон. Тæригъæд у, 
кæдæм æй сырдты амæтгаг кæныс? Æппын ницы, адæймаг уæддæр у. 
3 æ и р æ. Ды адæймаг кæй хоныс, уый уа-а-артæ дыууæ æнусы 
размæ цард. Ам æй цы хъуыддаг ис, йæ карæнтæн се стæгдар дæр 
куы нæуал ис, уæд? 
С о с л а н. Æнусты ’хсæн кæй фæдзæгъæл ис, уым йæ аххос цы ис? 
С а н д ы р. Мах аххос дæр дзы ницы ис, лæппу. Алчидæр хъу- 
амæ, Хуыцау ын цы рæстæг саккаг кодта, уыцы арæнты цæра. Уый 
мах æрхъуыды нæу, æрдз афтæ домы. 
А г у ы н д æ (рацæуы къæсæргæронмæ). Æхсæвæр уын цы саразон? 
3 æ и р æ. Гъер нæ тæккæ æхсæвæрыл куы стæм! Гъай мæнæ 
нæ тарст къуыримæ дæр куы не ссæудзæн., уæд. Мæнæ дæ тæ- 
бæгътæ бафснай æмæ сæрибар дæ. Æз мæхи иучысыл куы не ’ру- 
адзон, уæд мæ уд схаудзæн. Сандыр, цом-ма, мæ давлени мын абар, 
мæ сæры дзæхст-дзæхст нал æнцайы. 
Сандыр æмæ Зæирæ хæдзармæ бацæуынц. Агуындæ беседкæйы стъол 
æфснайы. Сослан æм кæсы. 
С о с л а н (æрæджиау). Агуындæ. Мæ зæрды дæ хатыр ракурын 
ис. (Лгуындæ ницы дзуры.) Хæрзаг зæгъыс, кæцырдыгæй мæ хъæ- 
231 

уынц дæ хатыртæ. Ме ’хсæрварс мын куы ныддаудтай, уæд æз 
бирæ фæхъуыды кодтон. Канд дæуыл нæ. Мæхиуыл дæр. Мæ цар- 
дыл. Ницы уæвгæйæ, мæхицæй цыдæр арæзтон. Худæг дæр у, фæлæ 
мыл дæ къухæй цы гæрах сæмбæлд, уый мæ мæхимæ æрцæуын код- 
та. Мæ цард, кинойау, мæ цæстыты раз азгъордта. Æмæ дзы цы 
федтон? Мурдæр ницы! Зæгъæн ис, æмæ абоны уонг мæ царды 
бонтæ, дзæгъæл гæрахау, мæ иувæрсты аивгьуыдтой... Бузныг, 
Агуындæ! Мæ цæстæй мæ ракæсын кодтай. (Чызг ницы дзуры.) 
Уæвгæ, сæнттæ цæгъдын, æндæр цы. 
Сослан æрæджиау уæззаугай сысты æмæ хæдзары ’рдæм фæцæуæг вæййы. 
Агуындæ (йæхицæн дзурсегау). Раздахын æй хъуыд. 
С о с л а н. Цы?.. Кæй раздахын? 
Агуы ндæ. Фыййауы. Афтæ куы загътай, доны был мыл ам- 
бæлд. 
С о с л а н. Амбæлд, о. Фæлæ... Цы хуызы йæ хъуамæ раздæхта- 
ин? Кæдæм? 
Агуындæ. Тæригьæд у. Искуы ныдздзæгьæл уыдзæн. 
Сослан. Уый, мæнмæ гæсгæ, раджы ныдздзæгьæл. Дыууæ 
æнусы размæ цъитийы куы ныссалд, уæдæй нырмæ у дзæгъæл. 
Хъыгагæн, мах бон ын ницуал у. Кæд йæ буар райгас, уæддæр йæ 
уд уым баззад, йæхи æнусы (Паузсе.) Ахæм каст мæм цæмæ кæ- 
ныс? Раст цы нæ загътон? 
Агу ы ндæ. Дæ ныхасты фидар рæстдзинад ис, ай-гъай. Къух 
бакæнæн дæр дзы ницæмæ ис. Æрмæст, уый дæр мах хуызæн адæй- 
маг кæй у, уый дæ ферох. 
С о с л а н. Мæ фыды фыд дæр уыдис адæймаг. Фæлæ йæ афон 
куы ’рхæццæ, уæд йе ’цæг дунемæ афардæг. Уый æрдз æмæ рæс- 
тæджы домæн у. 
Атуынйх(æрæджиау). Куыддæр мæм компьютеры хуызæн 
кæсыс. 
Сослан. Ома? 
А г у ы н д æ. Уым дæр «магьз» бавæрынц сæрмагонд нысанимæ, 
æмæ йæ дихтæ куы ныккæнай, уæддæр æндæр хъуыдыйыл нæ ны- 
хæддзæн. 
Сослан. Бузныг! Диссаджы комплимент мын скодтай. 
Æрмæст, иуæй-иу хатт, компьютеры коммæ дæр бакæсын хъæуы. 
Зæгъæм, раздæхтам æй. Æрцарди не ’хсæн. Дарддæр та? Йæ дуне- 
йыл цивилизацийы хъæр чи никуы фехъуыста, уый мах дуджы 
куыд цæрын кæныс? Чысыл саби ма куы уаид, уæд - гьа. Фæлæ 
кæд федтай, хъомыл хъæддаг сырдæй æрмахуыр фос аразгæ? 
А гу ы н дæ (йæхицæн дзурæгау). Хъæддаг сырд... Хъæддаг сырдтæ 
— уый мæнæ мах стæм. Адæймаджы миниуджытæ кæмæ нал баззад. 
С о с л а н . Кæм хъæуа, уым мæм разындзæн уыцы миниуджытæ 
дæр, Агуындæ. 
А г у ы н д æ. Компьютерау. 
, С о с л а н . Хъыг мын у, мæ хъуыды мын кæй не ’мбарыс. 
А г у ы н д æ. Чи зоны. Æвæццæгæн, æз дæр æгæр айрæджы код- 
тон а дунемæ. Чи зоны, мæ рæстæджы нæ райгуырдтæн. 
232 

С о с л а н. Цæмæн зæгъыс? 
А г у ы н д æ. Уымæн æмæ мæнæй дæр хæдзарон фос никуы ра- 
уайдзæн. 
Сослан (æрхæндæгæй). Æз дæр мæ рæстæджы нæ райгуырд- 
тæн æмæ куыд акæнон?.. Хаттæй хатт мæхицæй æдылы дæр ма 
саразын, цæмæй а дунейы мæхи æнцондæрæй æнкъарон. 
Агуындæ (æрæджиау). Уе ’хсæвæр - цæттæ. Исчи мæ куы 
фæрса, уæд, зæгъ, мæгуыр фыййауы агурæг ацыд. 
С о с л а н. Цытæ дзурыс? Иунæгæй кæдæмты фæцæудзынæ? 
Агу ы ндæ. Амы бьшæттæ мын зындгонд сты. Кæд нæ фесæ- 
фин. Хорзæй баззай! 
С о с л а н (æрæджиау). Фæлæуу, Агуындæ!.. Æз дæр — демæ! 
Кулдуар байгом вæййы. Дуарæй æрбазыны Милуся. 
Милуся (дуары ’рдæм). Рахиз, рахиз, Валдемир, ног чындзау 
цы ныфсæрмы дæ? Максимилиан, йæ цонгыл-ма йын рахæц. (Кул- 
дуарæй æрбахизынц Быдзег, йæ фæстæ — Максимилиан.) Мæнæ дын 
адон та ме сиахс æмæ мæ чызджы бынæттæ!.. Уæвгæ дын сæ цы 
амонын? Фынæй ам куы кодтай. Сослан, сагьдауæй куы баззадтæ, 
фæхон нæ уазæджы мидæмæ. Агуындæ, мæ къона, уазæгæн йæ разы 
истытæ авæр. Дыууæ сæдæ азы бæрц къæбæры хъæстæ дæр нæма у. 
Æццæй нæ, Валдемир? 
Быдзег. Мæ ном Быдзег хуыйны, æхсин. 
Милуся. Нæ, нæ, уыцы ном дæ дæлджинæг кæны. Мæнмæ 
Валдемир ном хуыздæр кæсы. Уæлмонцаг дзы фылдæр ис. Афтæ 
нæу, Максимилиан? 
Максимилиан.Æнæмæнг. Мæнæнхатыр, санаторимæмын 
æрæджы кæны, æхсæвæрмæ. 
М и л у с я. Уыцы æхсæвæр ам дæр скæнæн ис. 
Максимилиан. Нæ, нæ, мæ режим нæ халын. Райсом - 
Сырхдур-суандонмæ, куыд баныхас кодтам, афтæ. (Йæ къухæн ын 
пьа кæны.) Хæрзфынтæ, Милуся Савельевнæ! (Ацæуы). 
Быдзег(#æ фæстæ ксесы). Æхсин, ацы лæг рынчын у, æвæц- 
цæгæн, мæгуыр. 
М илуся. Чи? Макс?.. Мæ къонайыл, Валдемир, цæмæн дæм 
афтæ фæкаст? 
Б ы д з е г. Мах хъæуы дæр уыдис иу ахæм. Рынчын уыд сæрæй. 
Уый дæр-иу, мæгуырæг, йæ хæлафы счъилтæ йæ уæраджы сæрмæ 
стылдта æмæ-иу афтæмæй хъæуы уынгты сыллынк-сыллынкгæнгæ 
æрцæйуади. 
М и л у с я. О Валдемир, æнæфенд ма у. Нæ дыл фидауы! Уыдон 
шортытæ сты. Ныртæккæ нæлгоймæгтæ сæрдыгон ахæмтæ фæдарынц. 
Сослан худы. 
Б ы д з е г. Цыбырдыс хæлæфтæ? 
Милуся. Шор-ты-тæ! 
Б ы д з е г. Æмæ сылгоймæгтæ та? 
М и л у с я. Сылгоймæгтæ цы? 
Б ы д з е г (амоны Агуындæмæ). Уæртæ уыцы дзæбæх чызгæн дæр 
йæ уæраджы сæртæ гом куы сты. 
233 

Агуындæ катайгæнгæ йæ къабайы кæрæттыл æрхæц-æрхæц байдайы. Сослан 
худынæй не ’нцайы. 
М и л у с я . О Валдемир, Валдемир! Æгæр афынæй дæ, æмæ цар- 
дæй иучысыл фæстейы аззадтæ. Фæлæ ницы кæны! Мах дæ иунæг 
къуыримæ паркетыл полонез акафын кæндзыстæм. Ныр та уал, 
Валдемир, мæнæ мæ фарсмæ абад, æз дын дæ хабæрттæ ракæнон. 
Быдзег Нæ, нæ, цытæ дзурыс, æхсин, мæнæн уæздæтты 
фарсмæ бадын не ’мбæлы. 
Сослан та худæгæй бакъæцæл вæййы. 
М и л у с я . Валдемир, дæхи адæмы ’хсæн ма дæлджинæг кæн! 
(Сослаимæ кæсы.) Ам, лæмбынæг ахъуыды кæнгæйæ, æз æмæ дæ- 
уæй уæздандæр нæй. 
С о с л а н . Сбад, Быдзег, мах ныртæккæ демократийы цæрæм. 
Б ы д з е г. Демократийы? Ахæм хъæу никуыма фехъуыстон. 
Сослан. Ды нырма бирæ цыдæртæ фехъусдзынæ, уæздан 
Быдзег. 
Агуындæ (Быдзегмæ). Æрбад, дæ хорзæхæй. Æз уын æхсæ- 
вæр фенон. 
Хæдзармæ фæцæуæг вæййы. Быдзег бандоны кæрон æрбады. Бæрæг у, «уæз- 
дæтты» раз ын бадын зын кæй у. 
С о с л а н . Бабу, æмæ дæ уæздан уазæгыл кæм амбæлдтæ? 
М илуся. Æхсæрдзæны бынæй дын Максимæ рацæйцæуæм. 
Кæсæм, æмæ дын нæ акомкоммæ Валдемир куы ссæйцæуид. Мæ 
фосы дзуг, дам, агурын. Зæгъын, цæй фосы дзуг, дæхи цæмæн дæл- 
джинæг кæныс? Ды хъуамæ æрттиваг паркетыл менуэт кафай. 
Быдзег. Бахатыр кæн, æхсин, фæлæ мæ, æвæццæгæн, кæи- 
мæдæр фæхæццæ кодтай. Æз хуымæтæг фыййау дæн. Ме ’лдары 
дзуг хизын. Иугыццыл афынæй дæн цъитийы рæбын, æмæ мæ 
дзуг цыдæр æрбаисты. Æнæ мæ дзуг ме ’лдармæ куы фæцæуон, уæд 
мæ... Бузныг, кæй мæ суазæг кодтат, уый тыххæй. Ныр мæ ауадзут 
æмæ уыцы фос бацагурон. 
Сослан. Бабу, æвæццæгæн ын йæ уавæр бынтон лæмбынæг 
нæ бамбарын кодтай дæ Валдемирæн. (Быдзегмæ.) Дæ фосы дзуг 
мауал агур, хорз лæг. Уыдон уартæ дыууæсæдæ азы размæ кæйдæр 
хъуырты аирвæзтысты. 
Б ы д з е г. Ау, абырджытæ сæ фæтардтаиккой?.. Уæд бабын дæн. 
Ме ’лдармæ ма цы цæсгомæй... 
Сослан (йæ ныхас ын айсы). Де ’лдарæй мауал тæрс. Уымæн 
йе стæгдар дæр нал ис. 
Б ы д з е г. Цы хъазаг дæ! Ме ’лдары знон дæр ма дзæбæхæй 
куы ныууагътон. Ехсæй дæр ма мыл куы ’рцыди, мæ сæгь дуцгæ, 
дам, ма дæ куы баййафон, уæд дын, зæгъы, дæ сæр ралыг кæндзы- 
нæн. Омæ цы бакæнон? Лæг æххормагæй дæр кæдмæ фæраза? 
М илуся . Дæхиуыл тугтæ ма мыс, Валдемир! 
Сослан (ацы хатт æнæхъазгсейæ.) Быдзег, байхъус мæм. 
Æрмæст тынг лæмбынæг. Ды цы цъитийы бын бафынæй дæ, уый 
дыл разæй кодта. Ды йæ мидæг баззадтæ æмæ ныссалдтæ. Уæдæй 
234 

абонмæ рацыд дыууæ фондзыссæдз азы. Æмбарыс? Дыууæ фондз- 
ыссæдз азы!.. Ныр дæ ссардæуыд. Ракъахтой дæ цъитийæ. Мæнæ 
ам хъандзалæй иуцасдæр ахуыссыдтæ. Æртæфстæ æмæ ногæй рай- 
гас дæ. Æмбарыс мæ, Быдзег?.. Ныр æндæр дуг у, æндæр рæстæг. 
Дæ бафынæйæ абонмæ цыппар фæлтæры ацыдис се ’цæг дунемæ. 
Б ы д з е г (Сосланмæ куыд хъусы, афтæ йæ цæсгомы хуыз ивы). 
Æхсин, ацы лæппу хъазгæ нæ кæны?.. Хъазы мæ, нæ?.. Æхсин?.. 
М и л у с я. Дæхиуыл фæхæц, Валдемир! Ды, мæнæ мæнау, хъи- 
зæмæрттæн гуырд дæ, æмæ нæ, Чырыстиау, фæразын хъæуы. 
Б ы д з е г. Ау, уый та куыд?.. Никуы уал фендзынæн мæ хъæу- 
бæсты?.. Мæ мады?.. Мæ фосы дзуг?.. Мæ урсбоцъо сæгь Бодзы?.. 
Æваст бадзойтæ кæны æмæ уадзыгæй æрхауы. Милуся æмæ йæм Сослан 
базгьорынц. 
М и л у с я. Мæ хæдзар куыд уыд!.. Валдемир!.. Сослан, марадз дон! 
Хæдзары къæсæрæй рацæйцæуынц Сандыр æмæ Зæирæ. 
Зæирæ (ауыны Быдзеджы уадзыгæй). Дæддæй, мæ бон, гъай 
та куы у!.. Амарди та?! 
Сценæ сабыргай æрталынг вæййы. 
ДЫККАГ АРХАЙД 
ЦЫППÆРÆМ НЫВ 
Æртыккаг архайды бынат. Сæумæрайсом. Кæрты беседкæйы бады Зæирæ. 
Сылгоймаг у тыхстхуыз, йæ сæр хисæрфæнæй баст. Йæ цуры лæууы Агуындæ 
æмæ сылгоймагæн танометрæй йæ туджы æлхъывдад бары. Кæрты, беседкæйы 
цурты дыууæрдæм катайгæнгæ рацу-бацу кæны Сандыр. 
Зæирæ (Агуындæмæ). Цас у? 
Агуындæ. Цы ’мбæлы, уымæй чысыл уæлдæр. 
3 æ и р æ. Кæд æй раст не сбарстай? Мæ сæры дзæхст-дзæхст 
фæсхохмæ куы хъуысы!.. Иухатт-ма мын æй абар. 
Сандыр. Уæуу, æрсабыр у, мæнæ ус. Ницæйы тыххæй дæ 
нервытæ цы скусын кодтай, уый бæрæг дын нæй? 
3æ и рæ. Ницæйы тыххæй, дам! Мæ кæрты мын кæйдæр мард 
æрæвæрын кодта. Æртæфсти æмæ райгас, уый йын фаг нæ уыдис, 
фæлæ ма мын æй мæ хæдзары къæсæрæй дæр бахизын кодта! Æмæ 
федтай, цытæ бакуыста?! 
С а н д ы р. Омæ цæмæй хæйрæг уыдтæн, бынтон ахæм хъæддаг 
разындзæн, уый! 
3 æ и р æ. Люстрæйы рухсæй фæтарст æмæ сынтæджы бын кæй 
скуыси, уымæн ма бабыхсæн уыди. Фæлæ, хæйрæджытæ уæм æрба- 
бырсынц рудзынгæй, зæгъгæ, метр æмæ ’рдæджы дæргъæн телеви- 
зорыл йæ лæдзæг куы фæкодта æмæ йæ куы базгьæлæнтæ ласта, 
уæд мæ зæрдæ фæрсгай куыннæ фæхауди!.. Нæ, уыцы хъæддаджы 
ма мын иу æхсæв куы фенын кæнай, уæд мæ кæнæ инфаркт ныц- 
цæвдзæн, кæнæ инсульт! 
235 

С а н д ы р. Йæхæдæг дæр хорзау нал фæци. Æмбисæхсæв фæ- 
дуарæддæ æмæ цы ’рбаци, хæйрæг йæ зонæг. 
3 æ и р æ. Мæ къæсæрæй мауал æрбахизæд, æндæр авд дæлдзæ- 
хы дæр ныххауæд! (Агуындсемæ.) Дæ Хуыцаумæ скæс, цавæр æлхъывд 
мын бакодтай мæ цонг! 
А г у ы н д æ. Хатыр. (Танометры æлхъывд суадзы). 
Сандыр. Дæлдзæх ныххауинаг Азæмæт у, кæйдæр салд 
фыййауы мын мæ кæрты чи ныууагъта. Ныр уыцы гæвзыкк 
фыййауы фæндагыл исчи куы æрурома æмæ йæ куы бафæрса, кæ- 
цæй цæуыс уыцы хуызæнæй, зæгьгæ, æмæ нын афтæмæй нæ хæдзар- 
мæ куы бацамона, уæд æгас дзыллæтæн койаг нæ фæуыдзыстæм? 
Зæирæ. Цымæ цы койаг фæуыдзыстæм? Кæд уыцы хъæддаг 
дæ тугхæстæг нæу. 
С а н д ы р. Иæ рахæцæн дæр уый мидæг ис. Кæй бауырндзæн, 
дыууæ æнусы салдæй чи фæхуыссыд, уыцы адæймаг фæстæмæ кæй 
райгас ис, уый? Адæмы æвзæгтæ та даргь сты. Къæхтæ ’мæ ма йыл 
къухтæ бафтаудзысты. Стæй уæд - милицæ, прокуратурæ, цымыдис 
журналисттæ. Мæ замманай куысты нырма ныр æрфидар дæн, æмæ 
мын ныртæккæ сæ дам-думтæ зианы хос йеддæмæ ницы фæуыдзысты. 
3 æ и р æ. Æмæ уæдæ дæ зæрды цы ис? Пъæлицæмæ бадзурæм, 
мæнæ нæ маймули фесæфт æмæ нын æй ссарут, зæгъгæ? 
Сандыр (ахъуыдыйы фæстæ). Пъæлицæмæ?.. Пъæлицæмæ дæр 
бадзурдзыстæм. Æрмæст æндæр хъуыддаджы фæдыл. 
Зæирæ. Ома? 
Сандыр. Зæгъæм, пъæлицæмæ куы фехъусын кæниккам, 
дысон нæ чидæр фæкъахта, зæгьгæ. Уартæ сын саст телевизор дæр 
равдисиккам. 
Зæирæ. Ома... 
Сандыр. Ома, дысон нæм иу абырæг æрбахызт, æмпъызт 
куырæты, цы каппеччытæ нæм уыд, уыдон нын рамбырд кодта... 
Зæирæ (йæ ныхас ын айсы). Стæй лидзынвæнд куыд кодта, 
афтæ нын нæ телевизор йæ сæрыл ахаста. Уыцы гыццыл сæры дын 
цас зонд ис, цас! 
С а н д ы р. Куыд дæм кæсы, баууæнддзысты ныл? 
3 æ и р æ. Чи дæ æмæ цы бынат ахсыс, стæй ме ’фсымæр чи у, 
уый куы базоной, уæд ма сын цы не ’уæндгæ Ис. 
Сандыр. Æвдисæнтæ дæр æрмæст нæхæдæг. Лæппу_дысон 
хæдзары нæ уыд, уæдæ дæ мад дæр йæ экскурсийы фæстæ мæрдон 
фынæй баци. Мæнæ нын Агуындæ дæр нæ ныхæсты рæстдзинад 
бафидар кæндзæн. Æццæй нæ? 
А г у ы н д æ (тæбæгътимæ архайы). Æмæ уый æбуалгь ми нæу, 
Сандыр Иласович? 
Зæирæ. Нæу!.. Бинонты æнцойдзинадæн цыфæнды мадзал 
дæр бæззы. 
А г у ы н д æ. Суанг гæды ныхас дæр? 
3 æ и р æ. О, суанг гæды ныхас дæр! 
А г у ы н д æ. Æз сайын нæ зонын. 
Зæ и рæ (мæстæлгъæдæй). Гъемæ хорз!.. Хорз. Мæ зæрдыл æй 
бадардзынæн. 
236 

С а н д ы р (Агуындсемæ). Сайыны сæр дзы ницæмæн хъæуы. Мах 
дæр удхортæ, мыййаг, не стæм. Фæлæ... Ахъуыды-ма кæн, иунæг 
æхсæв нæм фæци æмæ федтай, æддæуæлæ нæ ауайын кодта. Дард- 
дæр йæ сæры цы фæмидæг уыдзæн, Хуыцау йæ зонæг. Гъемæ афтæ 
бакæнæм æмæ уæхск дæр куыннæ басудза, стæй физонæг дæр. 
Пъæлицæйы æрбацыды размæ иуцасдæр рæстæг дæхи бафæсвæд 
кæндзынæ. Бауырнæд дæ, фыддзæсгом никæйы цур уыдзынæ, 
уымæн æмæ уыцы салд лæг ардæм æрбацæуын йæ ныфс нал æрба- 
хæсдзæн. 
Б ы д з е г (дуарæй æрбакасти). Цы фестут, мæ уæздан фысымтæ? 
Зæирæ (удаистæй). Мæ хæдзар куыд уыди, мæнæ та и! 
Б ы д з е г (хъавгæ ’рбахызти). Хатыр, мæ уæздан æлдар, де ’ва- 
стæй фæрæт райстон. Дысон куы батыхстыстут, уæд мæхицæн загь- 
тон, зæгъын, мæ уæздан фысымты тухæнæй цы марон, фæлтау 
мæхицæн иу мусонг кауæй сбидзынæн æмæ ме ’хсæвтæ мæхи лыс- 
гæны æрвитдзынæн. 
3 æ и р æ (Сандырмæ, аивæй). Цы нындзыг дæ? Исты йын зæгъ. 
Б ы д з е г. Цы диссæгтæ федтон, уыдон уын куыннæ дзурын!.. 
Ардыгæй куы ацыдтæн, уæд, зæгьын, мæ мусонгæн уистæ куы ра- 
кæнин. Кæсын æмæ дын фæндагыл файтон æртулы. Рæсугъд, 
æрттывтытæ калдта, цыппар цалхы йыл, фæлæ диссаг уый уыди, 
æмæ йыл бæхтæ ивтыгъд нæ уыд. Йæхæдæг цыди!.. Мæнæй афтæ, 
уырдыджы йæхигъдауæй ратылд. Æз æйтæ-уыйтæ нал фæкодтон, 
фæлæ йæм базгъордтон, фæстейы йыл ныдцæвдæг дæн, зæгъын, 
æй бауромон. Куыннæ стæй! Мæ фазыл иуцасдæр абырыдтæн, 
стæй йæ суагьтон. Гъай цы диссаг у, зæгъгæ, дæр нæма ахъуыды 
кодтон, афтæ дын иннæ файтон хæрды куы сцæйтулид. Уый дæр 
æнæ бæхтæ. Уалынмæ æртыккаг, цыппæрæм. Фырдиссагæй мæ 
сурхид акалд. Цæугæдоны ’рдæм мæхи байстон, зæгьын, мæхи æрæх- 
сон æмæ та ам дæр ног диссаг!.. Хæйрæджытæ: сылæй, нæлæй — 
бæгьнæг, сæ худинæгтæ цыдæр хæцъилы гæппæлтæй æмбæрзт, аф- 
тæмæй доны был чи йæхи найы, чи физонджытæ кæны, чи та къо- 
рийæ хъазы. Æтт, мæ хæсгæ мæрдтæ, зæгьын, хæйрæджытæ æргом 
рацыдысты! Цæй уистæ æмæ ма цæй æндæр. Уырдыгæй ардæм тъæ- 
бæрттæй фæлыгътæн! 
Зæирæ. Калм, дам, битъынайæ тарст æмæ йæ хуынчъы раз 
æрзади!.. Мæнæ лæг, дæ дзыхы дон ис? 
Быдзег (Зæирæмæ). Уæздан æхсин, ма мæсты кæн. Уæ уаты 
рудзынг уын асастон æмæ йыл сæттын. Æвæццæгæн мæ мæ цæс- 
тытæ фæсайдтой. Афтæ мæм фæкаст, цыма дзы цавæрдæр абырæг 
мæнæ не ’лдармæ хъримаг ныддардта... 
3 æ и р æ. Хорз рудзынг у, метр æмæ æрдæджы дæргьæн теле- 
визор! 
Быдзег. Телевизор?.. Æз ахæм ныхас нæ зонын. Цы у теле- 
визор? 
3æ и рæ. Нæ лæг, цы ныхъхъус дæ, цæй аргъ уыдис, уый йын 
уæддæр бамбарын кæн! 
Сандыр йæ къух ауигъы æмæ беседкæйы бандоныл мæсты бадт æркæны. 
Зæирæ мæстыйæ хæдзары фæмидæг пæййы. 
237 

Агуындæ (Быдзеджы цымыдис цæстæнгасмæ). Уый, мæнæ 
аргьæутты арвайдæн кæй фæхонынц, ахæм дзаума у. Æмбарыс, дард 
кæмдæрты цыдæриддæр хабарæй æрцæуы, уыдон ам телевизорæй 
фæзынынц. 
Быдзег. Уанцон нæу!.. Уымæн уæвæн куыд ис? Аргьæутты 
дунейы куы нæ цæрæм, мыййаг. 
А г у ы н д æ. Баууæнд мыл, Быдзег. 
Былзег(æрæджиау, Агуындæмæ). Зынаргь у?.. Арвайдæнæй 
зæгъын. 
А г у ы н д æ. Аслам нæу. 
Зæирæ (хæдзарæй). Уæртæ чызг, рацу-ма, фæкæс мæм. 
Агуындæ хæдзармæ бацæуы. 
Бы дзег (къæмдзæстыгæй). Ма мæм смæсты у, мæ буц æлдар. 
Бафидцзынæн дын æй. Фæнды дæ, уæд дын дæ фосы дзуг афæдзы 
дæргъы лæвар фæхиздзынæн. 
С а н д ы р. Мæнмæ фосы дзуг нæй. 
Б ы д з е г. Уæд та дæ бæхты рæгьау. 
С а н д ы р. Нæй мæм нæдæр фосы дзуг, нæдæр бæхты рæгьау, 
нæдæр стуртæ, нæдæр сæгьтæ, нæдæр зæххы хæйттæ, нæдæр хъæдтæ, 
нæдæр уыгæрдæнтæ. Ницы мæм ис ахæмæй, гукк! 
Б ы д з е г. Куыд нæй?.. (Дисгæнгсе.) Уæдæ ацы галуантæ цæмæй 
сарæзтай?.. (Кæсы йæм иудзæвгар.) Давгæ кæныс? 
С а н д ы р. Галуантæ æндæр хуызы дæр ис саразæн. 
Б ы д з е г (дисгæнгæ). Индзылер дæ? 
С а н д ы р. Ома? 
Б ы д з е г. Мæ хъæуккаг дæр индзылер уыд. Раздæр дины скъола 
фæци, стæй Бетъырбухмæ ацыд индзылерыл ахуыр кæнынмæ. Кусгæ 
дæр уым баззад. Алы мæй дæр сæхимæ æрвыста æртæ сомы æмæ 
цыппар абазийы. Хъæздыг лæг уыд! 
С а н д ы р. Нæ дæн инженер дæр. 
Б ы д з е г (аивæй йæм кæсы). А-а-а, уыдонæй дæ? 
С а н д ы р. Кæцытæй? 
Б ы д з е г. Дины кусджытæй. Махæн нæ сауджын иу саргьауæк- 
каг сомырдæг иста. Мæ мæйы мызд! 
Сандыр. Æз цы куыст кæнын, мæ хур акæнай, ахæм куыст 
дæ рæстæджы нæ чындæуыд. Мæнæн мæ иу къухæвæрд де ’лдæрт- 
ты æмæ инженерты афæдзы мыздæй фылдæр у. Бамбæрстай? 
Быдзег (дисгæнгæ). Пъырыстыфæй кусыс?! Диссаг, мæхи сæр 
æй куыннæ ’рцахста. Махæн нæ фондз хъæуæн иу пъырыстыф уыдис. 
Æнæ арахъы дурын æмæ карчы мард дуарæй æрбакæсын дæр ни- 
кæйы уагъта. Бахатыр мын кæн мæ къæйных ныхас, уæздан æлд... 
пъырыстыф, фæлæ æз хъæздыг адæммæ никуы бахæлæг кодтон. 
Æдзух сагъæсты, хъуыдыты, уæдæ мæ мулк куыд фæфылдæр кæ- 
нон, зæгъгæ. Æхсæв, мæгуыр сæ бон, фыны дæр сæ улупатимæ 
архайынц. Иуæй-иутæ дзы зæрдæскъуыд дæр фæвæййынц, сæ бирæ 
исæй капекк куы фæхъæуы, уæд. Уый æмæ дын фыййауы куыст! 
Рындзыл бад, быдираг дидинджыты астæу, æмæ зæрдæрухсæй дæ 
238 

фосы дзугмæ кæс. Раст зæгъгæйæ, зымæгон зындæргомау вæййы, 
фæлæ фæразæн ис. 
С а н д ы р (кæсы Быдзегмæ, стæй, цæуылдсер ахьуыдыйы фæстсе, 
серседжиау). Уæдæ зæгъыс, фыййауы куыст? 
Быдзег. Е-е-е-е, уымæн дзы æмбал нæй, æвæдза! 
С а н д ы р Гъемæ тынг хорз! Æгайтма мын æй мæ зæрдыл æр- 
лæууын кодтай. Уыдзæн дын фыййауы куыст! (Мобильник сисы æма 
йын тагъд-тагъд йсе кънопкæтæ æлхъивы.) Алло, Таймураз дæ?.. 
Сандыр дæн Саухалаты. Бузныг, иумæййагæй!.. Цæмæн дæм дзу- 
рын. Хохы фосы дзугтæ куы дардтай. Ис ма дæм дзы?.. Нæ, нæ, 
кусартæн мæ нæ хъæуы. Зæгъын, замманай фыййау æгуыстæй бады, 
æмæ... Уæлдæр ахуырад? (Бакæсы Быдзегмсе.) Мæнмæ гæсгæ — нæй. 
Æмæ фыййауы уæлдæр ахуырад чердæм бахъуыд?.. Нырыккон до- 
мæнтæ, зæгъыс?... Компьютер хъуамæ зона?.. Нæ, уый ахæм ха- 
бæрттæ йæ фыныдæр никуы федта. Ницы кæны, цæмæн зæгъыс?! 
Хорзæй баззай! (Иæхицæн дзурæгау.) Æрхæццæ стæм, фыййау ком- 
пьютерыл куы нæ зона, уæд æй куыстмæ нал исынц. 
Быдзег (уæды онг Сандырмæ цымыдисеей кæсы). Мæ хынц- 
фарст мын ныббар, фæлæ... Дæ хъусыл цы æрттиваг къопп авæрд- 
тай, уый циу? Дардмæ дзурæн арвайдæн? 
С а н д ы р. Æнхъæлдæн цыдæртæ ’мбарын райдыдтай. 
Б ы д з е г. Æмæ дзы мæ мадмæ адзурæн нæй? 
Сандыр. Нæй. 
Быдзег. Хъыгаг у. Адзырдтаин æм, æмæ мæм йæ зæрдæ нал 
æхсайдтаид. Мæ фосы дзугæй дæр æй афарстаин. Æнæ фос нал 
базондзынæн. 
Сандыр (ксесы йсем). Уæд та дæ... Нæ, уым дæр рациимæ 
архайын хъæуы. Цы дæ фæкæнон, уæдæ? (Агуындсе тыхстхуызсей 
рацæуы семæ ксерты къуымты цыдсер агурыныл схæцы.) Исты дæ фе- 
сæфт, Агуындæ? 
Агу ы н дæ. Мæнæй ницы, фæлæ Зæирæ Азарбековнæ йæ кос- 
метичкæ нал ары. Цы фæуыдаид, ам дæр куы никуы зыны?.. Уæ 
цæст ыл никуы æрхæцыд? 
Сандыр. Ам, мæнмæ гæсгæ, ахæмæй ницы уыд. (Быдзегмсе.) 
Ды ницы федтай? 
Б ы д з е г. Бахатыр кæнут, фæлæ цы агурут, уый дзæбæх нæ 
бамбæрстон. Гæсмæвдисгæ цы у? 
А г у ы н д æ. Чыссæъ æрмæст стырдæр. 
Б ы д з е г. Чыссæ? Иæ ном ын бæргæ фехъуыстон, фæлæ, куы 
цæрын, уæдæй нырмæ мæ къухы никуыма уыд. 
3 æ и р æ (рацæуы). Нæй кæрты дæр? 
Агуындæ. Нæй. 
Зæирæ. Ай-гьай нæй, ахæм арвистоны цæрæм! Хæдзар нæ, 
фæлæ вагзал! Кæм цы абырæг æмæ цæствæлдахæг ис, уыдон мæ 
хæдзары байдзаг сты! 
Сандыр. Не ’фсин!.. 
Зæирæ. Цы, не ’фсин? Цы, не ’фсин?.. Адон мын иууылдæр 
дæ митæ сты! Дæ дæлбартæн æдзух бытъу-бытъу куы кæнай, уæд 
сæрмæ хизынц, уый нæ зоныс? 
239 

С а н д ы р. Уæуу, кæд æй искуы фæуагьтай? Уæдæ ам давæг чи 
у, нæ хæдзарæй судзин куы никуы фесæфт, уæд? 
3 æ и р æ. Чи у... Чи хъуамæ уа? Æхца æхсызгон кæй хъæуы, уый! 
А г у ы н д æ. Мæнмæ цæмæн кæсыс? Мæныл кæныс гуырысхо?! 
Зæирæ. Уæдæ зæххы скъуыды аирвæзтысты?.. Цыбырдзыр- 
дæй афтæ, ныртæккæ мæ косметичкæ æд æхца, мæнæ ам, стъолыл 
куы нæ фенон, уæд дзурын пъæлицæмæ. Уыдон æй рабæрæг кæн- 
дзысты. Къæрных хъуамæ ахæстоны бада, цæмæй искæйы мулкмæ 
ма ныхила. 
Сандыр. Не ’фсин!.. 
3 æ и р æ. Æз мæ ныхас фæдæн. 
Быдзег. Хатыр, мæ буц æхсин. Уыцы æхца æз райстон. 
Сандыр. Ды?!. 
Быдзег. О, æз. Хæдзар мын нæй, æмæ, зæгъын, искуы иу 
къуым... Ацы чызджы дзæгъæлы бафхæрдтай. 
Зæирæ. Æмæ кæм сты ме ’хца?.. Дæу нæ фæрсын, цы сæ 
фæкодтай, абырæг? 
Б ы д з е г. Мæ куырæты дзыпп хуынкъ разынд æмæ мын... Фæлæ 
ма тыхс, æз уæм лæвар фæкусдзынæн, цасдæриддæр хъæуа, уый- 
бæрц. 
3 æ и р æ. Сандыр, фæдзур ныртæккæ пъæлицæмæ/ 
Кулдуарæй æрбахизы Сослан. 
С о с л а н. Мамæ, мæнæ мын Дзерассæ дæ косметичкæ рарвы- 
ста. Дуканийы дам ын баззад. (Иууылдæр сагьдауæй аззайынц) Ток 
уæ ныццавта, джихæй мæм цы кæсут? 
Зæирæ (райсы Сосланы къухæй косметинкæ. Быдзегмæ). Са- 
йын хорз нæу, мæнæ лæппу! (Сосланмæ.) Марадз дæхи ахс , аходæн 
афон у. (Агуындæмæ.) Чызг, дæ фынджы кой бакæн. (Хæдзармæ ба- 
хизынц Сосланимæ). 
Быдзег (æрæджиау). Иу хъуыддаг не ’мбарын, æмæ дæ, зæ- 
гъын, куы афæрсин. Ацы хæдзармæ уазæгуаты æрбацыдтæ? 
С а н д ы р. Ома? 
Быдзег.Нæ зонын, фæлæ мæ рæстæджы бинонты сæр нæл- 
гоймаг уыд. Ам та дыл дæ сылыстæг абухы. Цæмæн? Уæ рæстæг 
ахæм у? 
Сандыр (æрхæндæгæй). Цæмæн? Уымæн æмæ æз... (Йæ къух 
ауигъы.) Исчи мæ куы агура, уæд далæ доны был бадын. 
Б ы д з е г. Æз та? 
Сандыр. Ды цы? 
Б ы д з е г. Æз та мæхи чердæм фæкæнон? Цы фæуон? 
Сандыр. Нæ зонын. Исты дын æрхъуыды кæндзынæн фæс- 
тæдæр. (Ацæуы). 
Б ы д з е г (Сандыры фæстæ кæсы). Æвæдза, ацы лæг æнамонд 
адæймаг у. 
А г у ы н д æ. Ома? 
Быдзег. Иунæг у. Зыбыты иунæг. Цæй, хорзæй баззай, бæс- 
тырæсугъд. Æз дæр мæ фæндаджы кой кæнон. 
240 

А г у ы н д æ. Кæдæм фæцæуинаг дæ, иу хæстæг, иу зонгæ дын 
куынæ ис? 
Б ы д з е г. Адæм хорз сты, Агуындæ. Кæд мæ исчи суазæг кæ- 
нид. Ау, аслам кусæг никæйуал хъæуы? Ды дæхи хъахъхъæн. Ацы 
хæдзары æфсин, мæнмæ гæсгæ, иннæтæй у. 
А г у ы н д æ. Кæцытæй? 
Быдзег. Ау, нæ уыныс, пецы суг нæ сæвæры, афтæмæй дзы 
арт ссудзы. Дæуæй афтæ, кæцæй цæуы уыцы цъæх арт? Зæххы бы- 
нæй! Дæлимонтæй! Науæд йе ’рттиваг бæлæгьмæ хъарм дон кæцæй 
ракæлы? Уый дæр зæххы бынæй!.. Уый хуымæтæджы нæу. Æвæц- 
цæгæн хæйрæджытимæ баст у. 
А г у ы н д æ (бахуды). Бузныг. 
Быдзег. Бузныг? Цæй тыххæй? 
А г у ы н д æ. Мæн тыххæй дæхиуыл тугтæ фæмысыдтæ. 
Б ы д з е г. Азымджын кæй нæ дæ, уый æнкъардтон. 
Агуындæ. Куыдæй? Рæстмæ мæ зонгæ дæр куы нæ кæныс. 
Б ы д з е г. Дæ цæстытыл бæрæг уыд. 
А г у ы н д æ. Мæ цæстытыл?! 
Быдзег. Ахæм æнæхин цæстыты хицау æнæуаг ми никуы 
бакæндзæн. Хорзæй баззай, Агуындæ. (Фæцæйцсеуы). 
Агуындæ (аваст). Быдзег!.. 
Б ы д з е г (йсе мидбынат æрлæууы, ракæсы йæм). Цы, Агуындæ? 
Агуындæ (цы зæгьа, уый нсе зоны). Зæгъын... Зæгъын, уыцы 
арт æмæ хъарм дон дæлимонты не сты. Уыдон... Уыдон хæтæлты 
мидæг цæуынц. (Æрæджиау.) Дæ ацыд мæ нæ фæнды. 
Быдзег (бахуды). Куыст куыддæр ссарон, афтæ дæ... Афтæ 
дæ абæрæг кæндзынæн. Ныр та... Фæндараст мын зæгъ. 
Агуындæ. Фæлæуу!.. Фæндагмæ дын исты уæддæр фенон 
(Базгъоры хæдзармæ. Быдзег иуцасдсер йсе фæстсе кæсы, стæй сабыр- 
гай кулдуарæй ахизы. Тагъдгомау хæдзарæй рауайы Агуындæ. Быдзе- 
гыл йæ цсест куы нæуал серхæцы, усед сагъдауæй баззайы. Фæстагмæ 
йсехицæн дзурæгау.) Фæндараст, Быдзег. 
Хæдзарæй рахизы Сослан. 
С о с л а н (Агуындæмсе). Исты ’рцыд? 
Агуындæ. Ницы. 
С о с л а н . Уæдæ кæуындзаст цæмæн дæ? 
Агуындæ. Мæ мидбыл цæмæй бахудон, ахæмæй дæр мыл 
ницы ’рцыд. 
С о с л а н. Æмæ дын æз æхсызгон хабар куы фехъусын кæнон, 
уæд та?.. Бахуддзынæ мæм дæ мидбыл? 
Агуындæ. Мæ мидбылхудт дæ цæмæн бахъуыд? 
С о с л а н . Цæмæй мæм де ’ргом раздахай. 
Агуындæ. Хатыр, ныртæккæ мæ хъазынмæ не ’вдæлы. 
С о с л а н . Æмæ æз дæр хъазгæ куы нæ кæнын. Дысон хæдзары 
кæй тыххæй нæ уыдтæн, уымæй мæ цæуыннæ фæрсыс? 
Агуындæ. Мæн цы хъуыддæг, кæм вæййыс, уымæй? 
Сослан. Дæу тыххæй, Агуындæ!.. 0,о, дæ бæллиц дын сæх- 
хæст кодтон! 
А г у ы н д æ. Цыдæр дæ не ’мбарын. 
16* 
241 

С о с л а н. Цæмæй мæ бамбарай, уый тыххæй уал иу диссаджы 
аргъаумæ байхъус. Цæвиттон, цардис æмæ уыдис, æмбал кæмæн 
нæй, ахæм алæмæты чызг. Уый ахæм диссаджы аив уыдис, æмæ 
йын йæ рæсугъддзинадмæ суанг дидинджытæ дæр ма хæлæг код- 
той. Æрмæст æдзух йæ хурынгæс цæсгом уыд сагьæсхуыз. Уымæн 
æмæ йæ сæйрагдæр бæллиц не ’ххæст кодта. Бæстырæсугьды фæн- 
дыд дохтыр суæвын, фæлæ йæ къухы не ’фтыд æмæ йын йæ сонт 
зæрдæ æрхæндæг æхсыдта. Фæлæ, дам, фыдбон æмæ фыдлæг бирæ 
нæ хæссынц. Разындис, чызджы рæсугъддзинады уацары чи ба- 
хауд, ахæм лæппу. Уый бавдæлд æмæ дохтырты дохтырмæ бахатыд, 
цæмæй йын, йæ удæй фылдæр кæй бауарзта, уыцы бæстырæсугъды 
райса дохтырты скъоламæ. Æнцон нæ уыди лæппуйæн дохтырты 
дохтыры сразы кæнын, фæлæ йын бантысти. Æмæ ныр нæ бæсты- 
рæсугьд фыццæгæм сентябры суыдзæн медицинон академийы сту- 
денткæ! .. Цæй - куыд?.. 
Агуындæ. Цы - куыд? 
Сослан. Куыд кæсын, афтæмæй мын мæ аргьауы мидис нæ 
бамбæрстай. Студенткæ дæ! Бахаудтай медакадемимæ! 
А г у ы н д æ. Хъазгæ мæ кæныс? 
Сослан. Нæ хъазын. Ректормæ уыдтæн знон. Асайдтон æй. 
Зæгъын, мæ фыды тынг фæнды, цæмæй йæ хæрæфырт, ома ды, 
ахуыр кæна медакадемийы. Бирæ фæракæ-бакæ кодта, фæлæ мын 
уæддæр сразы. Кæд, дам, мын дæ фыд иу ахсджиаг гæххæттыл йæ 
къух æрæвæра, уæд, дам, табуафси. Зæгъын, мæ фыд йæ хæрæ- 
фырты тыххæй йæ уд дæр ратдзæн! 
А г у ы н д æ. Æз дæ фыдæн ницы бавæййын. 
Сослан. Уый ницы давы, Агуындæ! Сæйрагдæр — дæ бæл- 
лиц сæххæст. Уый фæстæ мæ фыдæн алæгъзтæ кæндзынæн, æмæ 
ректоры гæххæттыл йæ къух авæрдзæн. Цæй, кæм сты дæ башкæтæ 
æмæ гæбошкæтæ? Мæ цæстытæ бацъынд кодтон! 
Агуы ндæ. Бузныг, Сослан, фæлæ... Цæрæнбон мæ зæрдæмæ 
кæй хæссон, мæн ахæм хæрзиуæг нæ хъæуы. 
Сослан. Цы?! 
А г у ы н д æ. Æз ахæм хуызы ахуырыл разы нæ дæн. 
С о с л а н. Æдылы ма у! Амбырд кæн дæ гæххæттытæ, райсом 
дæм ректор æнхъæлмæ кæсы! 
А г у ы н д æ. Бузныг, Сослан. Хатыр, мæн тыххæй кæй бафыдæ- 
бон кодтай, уымæй, фæлæ мæхи хъаруйæ исты амæлтгæ кæндзынæн. 
С о с л а н (кæсы йæм, æрæджиау). Зæгъ-ма, Агуындæ, æрмæст 
æргом. Дæ цæхгæр «нæ» -йы азым æз дæн? 
Агу ы ндæ. Сослан, æмбарын æй, цы зæрдæ мæм дарыс, уый. 
Фæлæ мæ фæндид, цæмæй дæхицæн мацы ныфс æвæрай. Махæн 
иумæййагæй ницы ис. Ды дæхи дунейы цæрыс, æз мæхи. Курын дæ, 
ууыл нæ ныхас фæуæм æмæ йæм здæхгæ дæр макуыуал ракæнæм. 
3 æ и р æ (шдзарсей). Цы фæдæ, уæртæ чызг, аходæны кой бакæн! 
А г у ы н д æ (Сосланмсё). Хатыр. 
Хæдзармæ бацæуы. Сослан иудзæвгар хъусæй алæууы, стæй йæ риуы дзыппæй 
сисы йæ телефон, бацæуы беседкæмæ, æрбады æмæ айфоны цавæрдæр хъазт сиф- 
тындзы. Хæдзарæй рахизы Зæирæ, йæ фæдыл æд поднос фæзыны Агуындæ дæр. 
242 

Зæ и рæ. Сос, дæ фыд та кæм æрбадæлдзæх, аходæн ма хицæ- 
нæй кæндзæнис? 
С о с л а н (айфонимсе архайы). Дæ мады... 
3 æ и р æ (Агуындæмæ). Фæдзур мамæмæ дæр æмæ иухатт афо- 
ныл раггуырса. Цавæр бинонтæ стут, иумæ уын æрбамбырд куы 
нал æнтысы! 
М и л у с я (рахизы хæдзарсей, йсе къухы гæххæтты сыф). Уæ рай- 
сом хорз! Мæнæн хъæбæр къофи! Дысон бонмæ мæ мæ уæлмонц 
фынæй кæнын нæ бауагьта. 
Зæирæ (удаистсей). Уый та ма нын чи у? 
М и л у с я. Ды йæ нæ бамбардзынæ... Æмдзæвгæ ныффыстон!.. 
Фыццаг хатт! Æмбарут, фыццаг хатт! 
Зæирæ. Мамæ, дæ уатмæ алы дзæгъæлдзуты мауал хон дын 
бæргæ загьтон. Цалынмæ нæ ничима фæкъахта, уæдмæ дæ ахуыр 
нæ халыс!.. Сос, дæ фыд кæм и? 
С о с л а н (айфонæй хьазы). Афтæ дын, афтæ дын, афтæ дын!.. 
Милуся (кæсыæмдзæвгæ). 
Уарзт райгуыры къæвдайы хьарм æртæхтæй, 
Ухурты хурæн иу къæртты æнгæс. 
Уый исбон нæу, нæ дих кæны гсебсезтæй, 
Нсе ленк кæны уæлæрвты куыд цсергсес... 
Милуся æмдзæвгæ куыд кæсы, афтæ кулдуарæй æрбахизы Сандыр. Бæрæг у, 
нæлгоймаг къуымæлдзæф кæй у, уый. 
С а н д ы р. Бадут,и?.. Цин кæнут?.. Нуазут, хæрут!.. Цæуыннæ 
хæрат, цæуыннæ цæрат, ахæм хæрæг ссардтат! Хæрæг - кусгæ, бæхтæ 
- хæргæ!.. 
3 æ и р æ. Мæ хæдзар куыд уыд! Сандыр, нуазгæ бакодтай? 
С а н д ы р. О, банызтон, æмæ цы? Бар кæмæй хъуамæ райсон? 
Дæуæй? Æмæ ацы хæдзары нæлгоймаг чи у? Ды æви æз? Дæу нæ 
фæрсын: ам нæлгоймаг чи у? 
3 æ и р æ. Дæ рæсыд игæр ма уый хъуаг уыди! 
Сандыр. Цицц! 
М и л у с я (дыуусе загъдгæнæджы ницæмсе даргæйæ кæсы дард- 
дсер йе ’мдзсевгæ). 
Ызгъоры арвсен йе ’рдыныл уый сиргсе, 
Ссеусехсидт ын ыслæвар кодта рон. 
Уарзт нсеу лсеваргонд, наусед байсгсе, 
Изсер нсе хаты, нсей йын бон. 
Сослан (Милуся куыд дзуры, уыцы рсестæг, айфоны хъазгæ). 
Дæ мадæн, дæ мадæн, дæ мадæн!... 
С а н д ы р. Ныхъхъус у, уаллон! 
3 æ и р æ. Цытæ дзурыс сывæллонмæ?.. 
С а н д ы р. Ды дæр! 
Зæирæ. Цы, дам?!. Слæг дæ, и?.. Дæ хъæлæс фемæхст, нæ?.. 
Кæй руаджы, уый дæ рох кæнын райдыдта, и? Дзæгъæлы нæ акæ- 
нынц, хæрæджы сæр, дам, фынгмæ хастæуы. 
С а н д ы р (йсе ныхас ын æрдæгыл аскъуыны). Цицц! 
243 

Агуындæ (Сандырмæ). Цы дын рауадзон? Цай, къофи? 
С а н д ы р. Дæ къофийæ дын мæ тъæнгтæ æхсын? Коньяк ра- 
хæс уартæ хæдзарæй! 
3 æ и р æ. Уæуу, уæртæ лæг. Нæй дын нуазæн. Дохтыр дын куыд 
загъта, уый дæ... 
Сандыр. Цицц!.. Нычъчъыртт дын кодтон дæ дохтыртыл!.. 
Стæй дæхиуыл дæр. Æрхæццæ стæм! Цавæрдæр æнæхсæст фыййау 
мын уайдзæфтæ райдыдта! Мæ хæдзарæн хицау æз дæн, уый йæм, 
акæс-ма, дызæрдыггагфæкаст!.. Суагътон уын уæ рохтæ æмæ мын 
мæ сæрыл сбаддыстут! Кæм цы сæмпъæрчи ис, уыдон та мын уай- 
дзæфтыл схæцыдысты!.. 
3 æ и р æ. Мауал дзы раздæхæд, мæ бинонты цард мын æддæг- 
мидæг чи ауайын кодта! Фæлæуут, æз уе ’ппæты дæр уæ гаччы аба- 
дын кæндзынæн!.. 
Сослан (айфонимсе архайы). Та-та-та-та-та!.. Ес, ес, ес!.. 
Фокю-ю-ю! 
М и л у с я (уыцы иу рæстæг йе ’мдзæвгæ кæсын нæ уадзы, кæд æм 
хъусæг нæй, уæддæр). 
...Нсе вæййы уый егъау, кæнæ хæрз чысыл, 
Уый уарзт у, уарзт! Домбай семæ æдых . 
Нсе зоны ’мбæхсын, не ’мбары хатыр, 
Куы ’взарай йыл козбау митæй дæ тыхтсе. 
Сандыр (хъæрæй). Рахæссут мын нозт, загьтон! 
Кулдуарæй хъавгæ ’рбахизы Максимилиан. Нæлгоймаг ацы хатт у бæрæгбонарæзт. 
Максимилиан (къуызгæ). Æмбæлы?.. Уæ бон хорз!.. 
Сандыр. 0!.. Мæнæ ма иу хæддзу! Рахиз, дæ хорзæхæй, ме 
’мсиахсаг, дуаргæрон цы схъандзал дæ? 
Максимилиан. Хатыр. Дзæбæх дæ нæ бамбæрстон. 
Сослан (айфонимæ архайы). Пипец! Гей мовер! 
С а н д ы р. Æрхиз, зæгъын, дæ бæхæй, мæнæ мæ фарсмæ æрбад 
æмæ фæйнæ ныххырхæм!.. Не ’фсин, æз кæмæ дзурын! Нозт æрæ- 
вæр фынгыл! 
3 æ и р æ. Судзгæ емынæ бануаз! (Ацсеуы хæдзармæ. Уайтагъд 
коньяны авгимсе раздсехы.) Гъа, дæ быны къæйтæ бануаз, иу дохтыр 
дæр дын хосгæнæг куыд нал фæуа! 
М и л у с я (уьщы иу рсестæг). 
Уарзт иубон бахойдзæн дсе удмсе, 
Цсемсей дзы баззайа бынтон. 
Æрлæудзæн бон. Нсе уалдзседжы хъсермудмсе 
Хæрам сертайдзсен, райхселдзсен фсендон. 
С а н д ы р (Максимилианмæ). Æмбæлæггаг, йæ тæккæ бынтæй! 
Максимилиан. Загътон дын, хорз лæг, нæ нуазын. 
Сандыр. Дæ сæрмæ мæ нæ хæссыс, и? Дæ цæсты дæр ничи 
дæн, нæ? (Скæуынæввонг). Хо-о-орз!.. Æз ничи дæн!.. Ничи!.. Гъемæ 
бавдæлут, æмæ уегас дæр фесæфут мæ цæсты разæй!.. Фесæфут! 
Йæ кæуын нал бауромы, йæ къухтæй йæ сæр бамбæхсы, фæлæ йыл йæ уæхс- 
чыты фесхъиу-фесхъиу комдзогæй цæуы. 
244 

М и л у с я (уьщы иу рсестæг). 
Уарзт райгуыры къæвдайы хъарм æртæхтæй, 
Ухурты хурæн иу късертты æнгæс. 
Уый исбон нæу, нæ дих кæны гæбæзтæй, 
Нæ ленк кæны уæлæрвты куыд цæргсес... 
Максимилиан. Хатыр, фæлæ мæнæн ме ’рбацыды сæр 
æндæр у. Фæнды мæ, цæмæй нæ Милусяимæ Хуыцауыл бафæ- 
дзæхсат. Æз къухдарæн æрбахастон! (Иууылдæр æдзсемæй аззайынц. 
Максимилиан Милусяйы раз серзоныг всеййы æмæ къухдарсены къан- 
нæг къопп байгом ксены.) Милуся, зоныс æй, цы зæрдæ дæм да- 
рын, уый. Фæнды мæ, цæмæй нæ цард баиу кæнæм. Баком мын, 
Милуся! 
М илуся. Уайых æрбауай, Максимилиан. Æз ацы ныхæстæм 
рагæй æнхъæлмæ кастæн. Æрмæст... Æрмæст мын сæ мæхицæн 
загьтаис. Иунæгæй. Адон... Адон дын уæддæр ницы бамбардзысты. 
Йæ зæрдæ ауынгæг вæййы æмæ хæдзармæ фæцæуы. 
С о с л а н (айфонимсе архайы). Пипец! 
Кулдуарæй, цуттытæгæнгæ ’рбахизы Быдзег. Нæлгоймагæн йæ цæсгом тугæр- 
хæмттæ, йæ куырæты дыс скъуыд. 
Агуындæ. Быдзег?! Цы кодтай, Быдзег?.. 
Быдзег (бахудыныл архайы). Уæ хъæуы къобортæ мыл тым- 
был къухтæй æркалдтой (Кулдуары рсебын серхауы). 
Сценæ æрталынг вæййы. 
ФÆНДЗÆМ НЫВ 
Цыппæрæм нывы бынат. Изæрмилтæ. Быдзег, беседкæйы цы бандæттæ ис, 
уыдон иугай-дыгай рарæгъ кæны æмæ дзы йæхицæн сынтæггонд аразы. Афæлвары 
дзы æрхуыссынмæ. 
Быдзег (йсехицæн). Мæ хъæмпын лыстæнимæ йæ, кæй зæ- 
гьын^æй хъæуы, абарæн нæй, фæлæ уал дзы æркъул кæнæн уыдзæ- 
ни. Йæ, иунæг кадджын Хуыцау, райсом та ныл дзæбæхæй сбон 
кæн. Мæхи дуг æмæ мæ мæ бинонтæм раздах фæстæмæ, иунæг 
кадджын Хуыцау, æмæ дын мæ уд дæ къæхты бын авæрдзынæн, 
табу дæхицæн æрбауа! 
Æрхуыссынмæ куыд хъавы, афтæ хæдзарæй рацæуы Агуындæ. Чызгæн йæ иу 
къухы стыргомау сумкæ, иннæ къухы - поднос хæринæгтимæ. 
Агуындæ. Фынæй нæма кæныс, Быдзег? 
Б ы д з е г. Кæд нæма. 
А г у ы н д æ. Куыд дæ? 
Быдзег. Хуыцауæй разы, куыдз къуылыхæй нæ мæлы. 
А г у ы н д æ. Гъемæ тынг хорз. Мæнæ исты акомдзаг кæн, стæй 
дын дæ цæфтæм базилдзынæн. 
Быдзег. Бузныг, Агуындæ! Мæхи фынæйы размæ Хуыцауыл 
245 

бафæдзæхстон. Махмæ уый фæстæ комдзаг кæнын нал фæччы. Дæ 
хордзентæ демæ куы рахастай? Балцы цæуыс? 
А г у ы н д æ. Цæуинаг дæн а хæдзарæй. 
Б ы д з е г. Бынтондæр? 
А г у ы н д æ. Бынтондæр. Æрбад-ма, æз дын дæ цæфтæм æркæ- 
сон. 
Б ы д з е г. Куы дын загътон, куыдз къуылыхæй нæ мæлы. Æмæ 
кæдæм рабалц кодтай? Хæдзар дын ис? Бинонтæ? 
А г у ы н д æ. Ис. Мад, кæстæр хо. Мæ фыд фæндаггон фыдбы- 
лызы фæмард цалдæр азы размæ. Дæ цæсгомы цъæррæмыгъст 
иугыццыл адуддзæн, фæлæ бабыхс. Ам дын риссы? 
Быдзег. Нæ риссы. Фæндаггон фыдбылыз та циу? Фæнда- 
гыл зæйы бын фæци? 
Агуындæ. Нæ. Мæ фыд йæ куыстæй рацæйцыд. Уынджы 
цæхгæрмæ куыд фæцæйхызт, афтæ йыл иу нозтджын сылгоймаг 
йæ хæдтулгæ баскъæрдта. Дæ фыдгул дæр афтæ... 
Б ы д з е г. Æвæццæгæн дæ раст нæ бамбæрстон. Нозтджын сыл- 
гоймаг загьтай? 
А г у ы н д æ. Бынты быны расыг. 
Б ы д з е г. Цы нæ зæгъдзынæ! Куыд хъуамæ сиса сылгоймаг 
йæ дзыхмæ нозт?^Уый сæфты хабар куы у! 
А г у ы н д æ. Йæ къух дæм чи систа, уыдоны бахъуыды кодтай? 
Б ы д з е г. Мæ фыны дæр сæ никуы федтон. Ардыгæй куы ацыд- 
тæн, уæд сыхи-сых фæзылдтæн, зæгьын, мæхицæн къæбæрваг куыст 
уæддæр ссарон. Кæй дуар нæ бахостон. Чи мыл йæ куыдзы суагъ- 
та, чи мыл худæгæй марди. Иу та мын йæ быруйы сæрты стæг 
раппæрста. Ахсын, дам, æмæ адде у! Фæстагмæ иу цыхцырæджы 
бынмæ бафтыдтæн. Зæгьын, ам мæхи куы æрæхсин. Куыддæр мæ 
иу æрчъи раластон, афтæ дыууæ къобор лæппулæджы мæ уæлхъус 
алæууыдысты. Кæйдæр зæххыл, дам, лæвар дæ фæллад куыд уа- 
дзыс? Зæгъын, ацы бынæттæ Хуыцауы сконд сты, фидын сын нæ 
хъæуы. Ралæууыдысты мыл, чи къахæй, чи къухæй. (Бахудыныл ар- 
хайы.) Цæй, æз цыфæнды фæуон, фæлæ ды та?.. Ардыгæй куы 
фæхауæццаг уай, уæд ма дын дæ мад, дæ хойы чи дардзæн? 
Агуы ндæ. Æндæр куыстмæ цæуын. Зæрæдты хæдзармæ. 
Б ы д з е г. Уый та ма цавæр ха^дзар у? Дзæбæх дæ не ’мбарын. 
А г у ы н д æ. Ис ахæм хæдзар. Йæ зæронд мад, кæнæ фыдæй чи 
бафæлмæцы, уый йæ уырдæм ратты æмæ сæм зилынц сæ амæлæты 
бонмæ. 
Быдзег. Куыд ратты? Дзаумæттæ, мыййаг, куы нæ сты. Ау, 
æмæ сыл уый фæстæ хъоды ничи бакæны? 
Агуындæ. Ничи. Ам уыцы ныхас ферох ис. 
Быдзег (æрæджиау). Диссаджы дуг ныккодта! Мыййаг уыл 
æрæджы исты рын сыстад? 
А г у ы н д æ. Цæмæн зæгъыс? 
Быдзег. Мæ фыдæй хъуыстон. Адæмыл, дам, рын куы сыс- 
ты, уæд кæрæдзимæ сызнæт вæййынц. Нал тæригъæд фæзонынц, 
нал æфсарм. Стæй знон уалæ къуыппæй акастæн дæлвæзмæ. Егъау 
246 

бæстыхæйттæ, дæргьæй-дæргьмæ фосдарæн уæтæртæ. Фæлæ сеп- 
пæт дæр пырх, дæрæнгонд. Æниу уæлмæрдтæ та? Дзæнхъа дурæй 
рæсугьд цыртытæ. Æрмæст дзы стæмтыл ис карджын адæмы нывтæ, 
иннæтæ иууылдæр æрыгæттæ, æрыгæттæ, æрыгæттæ... Уый циу? 
Агуындæ (бахуды). Цивилизаци. 
Б ы д з е г. Цы у сивилисдзатдзи? 
А г у ы н д æ. Аваритæ, наркотиктæ, хъæбæр нозт, сæрибар уарзт, 
инсульттæ, инфарктæ æмæ ма бирæ нырыккон хъылматæ. 
Б ы д з е г. Æмæ сын сдзæбæх кæнæн нæй? Ау, æнæбæх къареттæ 
куы аразут, æнæ сугæй уæм арт куы судзы, æхсæв уæм бонау цырæгь- 
тæй куы ныррухс вæййы, уæд уыцы хъылматæн уæ бон куыд ницы у? 
А г у ы н д æ. Хъуыддаг уый мидæг ис, æмæ уыцы низтæй сдзæ- 
бæх никæйы фæнды. 
Б ы д з е г (æршндæгæй). Дæу дæр? 
Агуындæ. Нæзонын. Чи зоны, мæн дæр. Цæй, мæнæн афон 
у. Ды иучысыл бабыхс. Чи зоны æмæ ныл сахуыр уай. Стæй... 
Стæй дæ мемæ акæндзынæн. 
Б ы д з е г (бахуды). Зæрæдты хæдзармæ? 
А г у ы н д æ. Фендзыстæм, Быдзег. 
Б ы д з е г. Æнкъард мын уыдзæн æнæ дæу, фæлæ дын «ма ацу» 
зæгъын дæр мæ зæрдæ нæ комы. 
А г у ы н д æ. Бузныг, Быдзег. Хорзæй баззай дын нæ зæгъын. 
Мах нырма фембæлдзыстæм. 
Тагъд-тагьд йæ сумкæ фелвасы æмæ кулдуарæй ахизы. Быдзег иудзæвгар 
æрхæндæгæй бадгæ баззайы. Чысыл рæстæджы фæстæ кулдуары дуар байгом 
вæййы æмæ дзы хъавгæ ’рбахизы Максимилиан. Нæлгоймаг лыстæг дур фелвасы 
æмæ йæ хъавгæ хæдзары рудзынгæй иуыл фехсы. 
Максимилиан (аивæй). Милуся!.. 
Быдзег. Рудзынг сæттыс, хорз лæг, æмæ фиддойнаг фæуы- 
дзынæ.. 
Максимилиан (фестъæлфы). О, бахатыр кæн, салд лæг, нæ 
дæ федтон. 
Б ы д з е г. Салд сымах стут, сылгоймагыл йæ бон кæмæн нæ цæуы. 
Максимилиан. Хатыр, дзæбæх дæ нæ бамбæрстон. 
Б ы д з е г. Дæ ном та мæ ферох. 
Максимилиан. Мæ ном — Хъазмæхæмæт. 
Б ы д з е г. Æмæ дæ нæ зæронд æндæр цыдæр куы хуыдта. 
Максимилиан. О, уый алкæуыл дæр йæхирдыгон нæмттæ 
æвæры. Æз ын Максимилиан дæн. Мах артистты скъолайы иумæ 
ахуыр кодтам. Æз дзы бирæ нæ афæстиат дæн, æмæ уæдæй нырмæ 
кæрæдзийы нал федтам, писмотæ цы фыстам, æндæр. 
Б ы д з е г. Уагæры кæм цæрыс? 
Максимилиан. Норильскы. 
Б ы д з е г. Ахæм хъæу никуы фехъуыстон. Дард у ардыгæй? 
Максимилиан. Куыд дын æй бацамонон? Зæгъæм, ам хур 
куы скæсы, уæд уым та ныгуылгæ акæны. 
Б ы д з е г. Цы хъазаг дæ. Бæх дæм ис? 
Максимилиан. Бæх? 
247 

Быдзег. О. Дугъон. 
Максимилиан. Бæх нæй. Машинæйыл дæн. 
Б ы д з е г. Машинæ, уый мæнæ хæдтулгæ къарет? 
Максимилиан. 0! «Ока»! 
Быдзег. Уæдæ иучысыл фæгæдзæ кæн, æз — ныртæккæ. 
Хæдзармæ бацæуы. 
Максимилиан (йæхицæн). Мæлæты цымыдис нæу!.. Кæм 
цæрыс?.. Бæх дæм ис, йед дæм ис... 
Хæдзарæй рацæуы Быдзег. Нæлгоймаг йæ хъæбысы рахæссы, адджын фынæй 
чи кæны, уыцы Милусяйы. 
Быдзег (Максимшшанмæ). Цæй, цы мæм ныккастæ? Айс дæ 
усаджы, науæд ныртæккæ мæ астæу дыууæ дихы фæуыдзæн. 
Максимилиан (ницымбарæджы каст кæны). Уый циу?! 
Б ы д з е г. Куырм дæ? Дæ уарзон сылгоймаджы нал зоныс? 
Максимилиан. Цæмæ йæ рахастай? 
Быдзег. Цæмæ, цæмæ. (Хъазгæйæ.) Батутæ йыл кæн. 
Максимилиан. Цæстдзыд фæци? 
Б ы д з е г. Мæнæ цы къуырма ис! Аскъæф æй! 
Максимилиан. Куыд? Куыд аскъæф? 
Быдзег. Куыд, куыд, Дæ къареты йæ баппар. Нæ фыдæлтæ 
куыд кодтой, афтæ! 
Максимилиан. Æнæ йæхи бафæрсгæйæ?.. Уый аив нæу! 
Б ы д з е г. Уæуу, мауал цоппай кæн, мæ уæраджы фæтасæнтæ 
мæ быны дзойтæ кæнын райдыдтой. 
Максимилиан. Ома... Мæнæдиссаг!..Тыхæскъæфтæйкуыд 
акæнон? 
Быдзег. Афтæ у?.. Уæдæ йæ æз, кæцæй рахастон, уырдæм 
фæстæмæ фæхæссын. 
Фæхæссы йæ хæдзары ’рдæм. 
Максимилиан. Фæлæуу! 
Быдзег. Гъе уый æндæр хъуыддаг у! (Йæ хъæбысы йын æй 
авæры.) Хæц, æмæ æмзай, æмзæронд баут!.. Цæмæ ма лæууыс, ныр- 
тæккæ фæдисæттæ ралæгæрддзысты. 
Максимилиан. Мæнæ диссаг! Гал дæ, хъуг дæ, уæддæр, 
дам, ныззай!.. Бахатыр кæн, Милуся, тыхыскъæфт дæ кæнын, фæлæ 
мын æндæр амал нал ис. 
Сылгоймаг йæ хъæбысы, афтæмæй дуарæддæ фæвæййы. 
Быдзег (сæ фæдыл). Гъæ, Уастырджи, рæствæндаг сæ фæ- 
кæн!.. Гъер афынæй кæнын дæр æмбæлы. 
Бандæттимæ куыд архайы, афтæ хæдзарæй рахизы Сослан. 
С о с л а н . Фынæй нæма кæныс? 
Быдзег. Нæма. 
С о с л а н. Дæ фарсмæ куы абадон, уæд исты кæны? 
Быдзег. Ницы. (Сослан æрбады Быдзеджы фарсмæ. Иудзæв- 
гар хьусæй абадынц.) Дæ хуыссæг фæлыгъд цыдæр у. 
248 

Сослан (æрхæндæгсей). Фæлыгъд. 
Б ы д з е г. Дæ низæй рагæй сæйыс? 
С о с л а н. Цавæр низæй? 
Быдзег. Ис ахæм низ. Уарзондзинад хуыйны. 
Сослан. Цæмæй мын зоныс мæ низыхатт? 
Б ы д з е г. Куырм нæ дæн. 
Иудзæвгар та æдзæмæй бадынц. 
Сослан. Æз æй уæддæр нæ ныууаддзынæн. Гæнæн куы нал 
уа, уæд æй скъæфгæ дæр акæндзынæн. 
Быдзег. Нæ, ам скъæфтæй хъуыддаг нæ сырæздзæн. Уарзон 
адæймаг дæм мыггагмæ æнæуынон цæстæй кæса, уый зындоны 
цардæй æвирхъаудæр у. 
С о с л а н. Уæдæ куыд бакæнон? 
Быдзег. Кæддæр нæ хъæубæсты æлдары фырт бауарзта, йæ 
фыды дæлбар чи уыд, ахæм мæгуыр лæгæн йæ чызджы. Æлдар уый 
базонгæйæ цæхæртæ калдта, фæлæ бирæ ракæ-бакæйы фæстæ сразы 
йæ фырты фæндоныл. Барвыста минæвæрттæ, уæдæ цы уыдаид. 
Фæлæ чызг, марадз зæгьай, не сразы. Дыккаг хатт барвыста æлдар 
минæвæрттæ, æртыккаг хатт — нæ, нæ разы кæны чызг. Сæрыстыр 
кæм нæ уыд не ’лдар. Фæсырдта мæгуыр бинонты хъæубæстæй. Æнæ- 
сæттон чызджы та кæсгон æлдарæн ныллæвар кодта кæркгæсæй. 
С о с л а н. Æмæ уæд æлдары фырт цы баци? 
Б ы д з е г. Фæцыд Кæсæгмæ йæ фыды æвастæй æмæ йæ уарзон 
чызджы фарсмæ уый дæр кæркгæсæй ныллæуыд. Афæдзмæ кæрæ- 
дзийыл æрхъæцмæ дæр нал хъæцыдысты. Æлдарæн ма цы гæнæн 
уыд æмæ гуыпп-чындзæхсæв сарæзта. 
С о с л а н. Уымæй цы зæгъынмæ хъавыс? 
Быдзег. Цы ма мæ фæрсыс, хорз мæ куы бамбæрстай. 
С о с л а н (æрæджиау). Кæдæм ацыд Агуындæ? 
Б ы д з е г. Мæнæ дурзæрдæ адæм се ’нæбон ныййарджыты кæ- 
дæм баппарынц, уырдæм, зæрæдты хæдзармæ. Фæцу йæм, кæд æй 
зæрдæйæ уарзыс, уæд. 
С о с л а н. Бузныг, Быдзег! Ды куырыхон адæймаг дæ, æвæдза! 
Б ы д з е г (серхеендсегæй бахуды). Цы бакæнон. Дыууæ фондзыс- 
сæдз азы мыл цæуы, дæхи загъдау. 
С о с л а н. Æз дæ мæхицæн къухылхæцæг скæндзынæн, кæсгæ 
ма-иу фæкæн. 
Быдзег. Дæуæн — нæ, Агуындæйæн - табуафси! 
С о с л а н. Æз ам нал дæн! 
Быдзег. Фæндараст. (Сослан тагьдгомау кулдуарæй ахизы. 
Быдзег йæ фæстсе æнкъардæй ксесы, стæй иудзæвгар æдзæмæй бадгсе 
баззайы.) Цæй хуыссæг æмæ ма цæй æндæр... 
Хæдзарæй рацæуы Сандыр. Нæлгоймагæн йæ иу къухы афтид гом чемодан, 
иннæ къухы цонгыл - йæ дарæсæй цыдæртæ ауыгъд. 
С а н д ы р. Фынæй нæма кæныс? 
Б ы д з е г. Дыууæ æнусы фæфынæй кодтон, фаг нæу?.. Кæдæм- 
дæр рабалц кодтай, мæ буц æлдар. 
249 

С а н д ы р. Гъе уый курæг дæ дæн, æмæ мæ æлдар ма хон. Ис 
мын ном! Уæвгæ... (Йæ къух ауигъы). 
Б ы д з е г. Кæдæмдæр рабалц кодтай, Сандыр. 
Сандыр. Рабалц кодтон. Цæугæ кæнын а хæдзарæй. Бын- 
тондæр! 
Б ы д з е г. Бынтондæр? Бафæрсын аип ма уæд, дæхимæ афтæ 
цæуыл смæсты дæ? 
С а н д ы р. Уымæн æмæ... Уымæн æмæ ничи дæн! 
Б ы д з е г. Куыд ничи? Дæ пъачпырт фесæфт? 
С а н д ы р. Нæ фесæфт мæ паспорт. Сæфгæ мæ лæгдзинад фæ- 
кодта, æмбарыс? Мæ лæгдзинад! 
Быдзег. Дæ лæгдзинад, йа!.. Æмæ уыцы хъуыддаг æнцон 
срастгæнæн куы у. Æнгузтæ хæр мыдимæ! Мæ сыхаг Тæкка дæр 
уыцы низæй сади. Дæсны йын бацамыдта ацы хос. Уæллæй, уый 
фæстæ сын дыууадæс сывæллоны райгуырд. 
Сандыр. Уæуу, хъуыддаг уый мидæг нæй!.. Мæ ус мæ зæр- 
дæмæ нал цæуы æмæ дзы цæугæ кæнын, гукк! 
Быдзег. Диссаджы лæг дæ!.. Дæ ус дæ зæрдæмæ нал цæуы 
æмæ йæ арвит йæ къонамæ. Дæхи хæдзарæй кæдæм цæуыс? 
Сандыр. Мæхи хæдзар... Кæм ис мæхи хæдзар? Адон иууыл- 
дæр уартæ нæ ус-бирæгъы сты. Мæнмæ дзы ныхасы бар дæр нæ 
хауы! 
Б ы д з е г. Уый та куыд? Мидæгмоймæ йæм æрбацыдтæ? 
С а н д ы р. Зæгьæн ис, æмæ, о. 
Б ы д з е г. Омæ дæ лæджы тæф рауадз! Сылгоймаг тæрсгæ куы 
нæ кæна, уæд сæрмæ хизы. 
С а н д ы р. Рауагьтон та йæ абон дæр. Æмæ дзы цы смарзтон?.. 
Ме ’хсæрварс мын ныдцаудта! 
Б ы д з е г. Гъе-е-е-е, иугæр дæм сылгоймаг йæ къух систа, уæд 
ын йæ кæлмæрзæн дæ сæрыл ныккæн. 
С а н д ы р. Ныртæккæ хъазыныл нæ дæн. 
Б ы д з е г. Æмæ æз дæр хъазгæ куы нæ кæнын. Бафæлвар, æмæ 
кæд зондджын сылгоймаг разына, уæд дæ бамбардзæн. 
С а н д ы р. Æз мæ сæрыл сылгоймаджы кæлмæрзæн?! Уый ни- 
куы уыдзæн! 
Б ы д з е г. Уæд та мемæ цом. 
С а н д ы р. Кæдæм? 
Б ы д з е г. Комæй-коммæ фæзилæм. Кæд искуы фыййауы куыст 
ссариккам. Фосы дзугтæ иумæ хиздзыстæм сæрвæтты. Никæмæй 
даргæ ницы кæндзынæ, ничи дын дæ уадул цæвдзæн. Сæрибар 
уæвынæй хуыздæр ницы ис, æвæдза!.. Цæй, куыд? 
3 æ и р æ (хæдзарæй рацæуы). Уæ Хуыцауы хатырæй, мæ бинон- 
ты мын дымгæ ахаста, æви кæм дæлдзæх ныххаудысты?.. Уæртæ 
лæг, ды дæр сæ нæ федтай? Мадæй, фыртæй, лæггадгæнæгæй-иу 
дæр дзы хæдзары куы нæ ис. Сандыр, дæу фæрсын, нæ мæ хъусыс? 
С а н д ы р. Æндæр мын ницы зæгъинаг дæ? 
3 æ и р æ. Цы дын хъуамæ зæгъон? 
250 

Сандыр. Ницы?.. (Зæирæйы уæхсчытыл цы кæлмæрзæн 
æппæрст ис, уый йæ сæрыл абæтты.) Ныр дæр мын ницы зæгъ- 
дзынæ? 
3 æ и р æ. Дæ сæры зонд фæцыд, уæртæ лæг? Цы дын хъуамæ 
зæгьон? 
Сандыр. Ме ’хсæрварс мын кæй ныддаудтай, уый тыххæй 
мæ, зæгъын, кæд хатыр куринаг дæ. 
Зæирæ. Æмæ дын нæ хъуыдис?.. Æз дыл уацауал азы фу-фу 
куы кæнын. Хуыздæр дохтыртæ, хуыздæр санаторитæм куы згьо- 
рын демæ, кæд дæ низæфхæрд игæр сдзæбæх уаид, зæгьгæ. Æвзаргæ 
хæринæгтæ дын куы дарын. Æхсæв дын дæ улæфтмæ куы хъусын, 
мацы мын кæнайы тасæй. Уæд ды та? Ныннызта мын бæгуы лæ- 
гау!.. Маст дæ бацыдис, уæд æй мæнæн дæр зæгь. Ау, дæ фарсмæ 
уал азы куы фæцардтæн, нæ сæртæ иумæ куы сурс сты, уæд дæ нæ 
бамбардзынæн? Æви мын бынтон дурзæрдæ æнхъæл дæ?.. (Йсе зеердсе 
суынгæг вæййы.) Де ’хсæрварс дæр дын уымæн ныддаудтон æмæ... 
æмæ мын æцæгæлон нæ дæ, Сандыр!.. 
Сандыр (иудзæвгар Зæирсемæ кæсгæйæ баззайы, æрæджиау). 
Бахатыр мын кæн, Зæирæ. (Æрбахъæбыс сей ксены.) Зонд хатт зæр- 
дæйы коммæ нал фæкæсы, æмæ... Ныббар мын, Зæирæ. 
3 æ и р æ (кæуындзастæй). Ды дæр хорз дæ. Амбырд мын кодта 
йæ дзаумæттæ. Кæдæм фæцæуинаг дæ?.. Цы фæуыдзынæ æнæ мæн? 
С а н д ы р. Ницы. Æвæццæгæн, ницы. 
3 æ и р æ. Уæвгæ мæхи аххос дæр дзы бирæ ис. Æгæр бирæ бартæ 
райстон мæ къухмæ, дæуыл хъуыды кæнгæйæ. Суанг нæлгойма- 
джы бартæ дæр. Ныххатыр кæн, Сандыр. 
С а н д ы р. Бузныг, Зæирæ. 
Б ы д з е г. Гъе уый æндæр хъуыддаг у, гье! 
С а н д ы р. Бузныг дын, Быдзег. Ды тынг хорз адæймаг дæ. Æз 
дын æнæмæнг куыст дæр ссардзынæн, стæй бынат дæр. 
Быдзег. Хуыцауы арфæ, Сандыр! Фæлæ, куыд фæзæгъынц, 
алчидæр хъуамæ йæхи сæгьтæ хиза. Цыфæнды куыст, цавæрфæн- 
ды бынат мын куы ссарай, уæддæр дзы нæ бафæраздзынæн. Æз ам 
æцæгæлон дæн, зноны бонау. Зноны бонæн та раздахæн нал вæййы. 
Цæуон, цы цъитийы цурæй мæ рахастæуыд, уырдæм фæстæмæ. Кæд 
Хуыцау ныддæлæ-уæлæ кæнид, æмæ мæ ногæй мæхи дугмæ разда- 
хид. Цы зæгъон абонæй? Хорз сты, кæй зæгъын æй хъæуы, хæдтул- 
гæтæ, арвæйдæнтæ, æнæсуг арт. Фæлæ уыдон ницы сты адæймагæн 
йæхи цур. Хуыцау адæймагæй хуыздæр ницыма сарæзта, стæй, æвæц- 
цæгæн, нал сараздзæн. Ма йын рох кæнут йæ фæдзæхст. Аргь кæ- 
нут кæрæдзийæн, хорз адæм. Уарзут кæрæдзийы. 
Сабыргай кулдуарæй ахизы. 
Сценæ сабыргай æрталынг вæййы. 
Кæрон. 

’ШШШШШШШ. 
ДдНЬ 
ШВШВВШк 
КЪАФЕТТЫ КЪОПП 
Æхсæз нывæй арсезт комеды 
АРХАЙДЖЫТÆ: 
Гæлæу 
Зифæ 
Æнæхæдзар 
Тасолтан 
Азæ 
Æхсарбег 
Б а р ы с б и 
Сона 
Алан 
Зæринæ 
ФЫЦЦАГ АРХАЙД 
ФЫЦЦАГ НЫВ 
Хæдзары уат. Уат уадиссаг фæлгонц нæу. Ис дзы стъол, йæ алыварс цалдæр 
бандоны. Рæбындæр - зæронд къамод. Уаты пъолыл, йæ хуыз раджы чи сифта, 
ахæм палас æппæрст. Уаты астæу лæууы, йæ кары чи бацыд, ахæм сылгоймаг. 
Схонæм æй Зифæ. Зифæ иу къухæй пылесосæй архайы паласы рыгтæ сыгьдæг 
кæныныл, иннæ къухæй телефоны хæтæлыл хæцы æмæ кæимæдæр дзуры. 
Зифæ. Цæй машинæйы бадын, мæнæ мæ хæлддзаг пылесо- 
сæй нæ зæронд палас сæрфын... О, о, уæ фыды мадæй йын чи 
баззад, уый... Куыннæ мын æрцæттæ кодта де ’фсымæр машинæ, 
мæ хъустæ ныхъхъил кодтон! Фатъимæт, мачи мæ-иу рахъаст кæ- 
нæд, иубон дын де ’фсымæрæн «давай, до свидания» куы зæгьон, 
уæд. Гъай мæ уд у æмæ мæ бон нал у ахæм цардæй!.^ Хæты? Фæл- 
тау куы хæтид æмæ хæдзармæ капекк куы хæссид... Йæ куысты йæ 
фæуæлдæр кодтой æмæ цы? Уый дам ме статус фæуæлдæр, фæлæ, 
зæгъы, мæ мызд афтæмæй баззад. Æрбаппары мæм йæ фондз мины, 
гъа, мæйваг, дам, сæ скæн!.. Мæхи мызды капеччытæ ме студент 
цотæн куы нæ ’рвитин, уæд ма гьа, фæлæ фондз минæй хæдзар 
даргæ кæд федтай? Знон мæ куысты хицауæн йæ гуырæнбон уыди. 
Фырæфсæрмæй цы фæуыдаин, уый нал зыдтон. Хорз æмæ нæ лæ- 
гæн къамоды лагъз гомæй аззад. Æнæуи йын фидар æхгæд вæййы. 
252 

Асгæрстон лагъз æмæ дзы къафетты къопп ссардтон. Уыцы къоп- 
пимæ ацыдтæн куывдмæ, æндæр худинаг кодтон... Цæмæ дæм 
дзурын, Фатъимæт. Цалынмæ нæ лæг йæ мызд иса, уæдмæ мын 
иу-дыууæ мины æфстау нæ авæрдзынæ? Куыддæр нæ лæг... Дæхæ- 
дæг хæстæ дарыс, зæгъыс... Гъемæ бахатыр кæн... Нæ, нæ, цæуыл 
дæм хъуамæ смæсты уон, æмбарын æй, мæхæдæг дæр уыцы уавæры 
вæййын... Хорзæй баззай! (Телефоны хæтæл стъолмæ баппары). 
Хæрзбын бауæд уæ пъарод хойæ, æфсымæрæй, кæд иу æфстау дæр 
дарыс! 
Дуарæй æрбахизы Гæлæу. 
Гæлæу. Не ’фсин, кæимæ та загъд кæныс, кæ? 
3ифæ. Уæртæ нæ мыстытимæ, æндæр кæимæ? 
Гæлæу. Гъы, æмæ цы зæгъынц нæ мыстытæ? 
3 и ф æ. Уæ дзадцжын фынгтæй, дам, иу къæбæр уæддæр æрха- 
уæд зæхмæ. Сыдæй мæлынц æмæ хæдзары хицауæн нал мад ныу- 
уагътой, нал фыд. Æлгьитынц! 
Гæлæу. Уыдонæн се ’лгъыст сæхи, фæлæ ды тыхсгæ ма кæн, 
не ’фсин! Иу чысыл ма багæдзæ кæн, æмæ дын æз ахæм сюрприз 
сараздзынæн, ахæм! Фырдиссагæй дæ цæстытæ сæ къуырфытæй 
куыд рагæпп ласой! 
Зифæ. Хорз сюрпризтæ мын аразыс алы мæй дæ фæндзгай 
минтимæ! Æз ма гьа, мæнæй цыфæнды фод, фæлæ де ’ххормаг 
студенттыл уæддæр ахъуыды кæн. Нæ сæ федтай, айразмæ кани- 
култы куы ссыдысты, уæд? Иумæ сæ сбар, уæд дыууæ пуды дæр 
нал ласынц. Уартæ мæ Мытыл фырдиссагæй фæрсгæ дæр ма акод- 
та, дæ цот, дам, концлагеры уыдысты? 
Гæлæу. Уæуу, ма та райдай! Загътон дын, гыццыл бабыхсут, 
стæй уын алцыдæр уыдзæн. Особняк- хæдзар дæр, машинæ дæр, 
дзадджын фынгтæ дæр... Мæ цæстытыл уайы, дæ уатæй-иу куы 
рацæуай æмæ иу къæсæргæрон цæссыджы хуызæн сыгьдæг бассей- 
ны дæхи куы баппарай, фурттытæ гæнгæ!.. Гъе-е-е, дзæнæт, не 
’фсин, дзæиæт! 
3 и фæ. Дæ фынтæ дæ ма фæсайæд, дзæнæты хицау! 
Дуар æрбахостæуыд. 
Гæлæу. Марадз-ма, йæ дзæгъæл къæхтæ кæй æрбахастой? 
Зифæ дуар бакæны. Къæсæргæрон лæууы, йæ хуызмæ гæсгæ хæдзар кæмæн 
нæй, ахæм æнæдаст, чъизи дзаумæтты фæлыст нæлгоймаг. 
Æнæхæдзар. Фарн уæ хъæрмуд къонайы, хорз адæм... 
Гæлæу. Æгъгъа, уæдæ! Нæ кæрц ма дыс хъуаг уыди! Æгас 
æрцу дæ фароны фистимæ! Цы зæгъдзынæ? 
Æнæхæдзар. Лæгæн йæ кондмæ ма кæсут. Хаттæй хатт Уас- 
тырджи дæр рацæуы адæмы ’хсæнмæ мæгуыр лæджы дарæсы. 
Гæлæу. Гъемæ дæм тынг зæрдиагæй хъусын, мæ Уастырджи! 
Æнæхæдзар. Табу йæхицæн, æз мæхи^йемæ нæбарын, стæй 
уæ бирæ дæр нæ батыхсын кæндзынæн. (Йæ хызынмæ нывналы). 
Уидыг... Сыгъдæг æвзист... Хæрз асламæй. 
253 

Гæлæу. Гъы, кæцы бырæтты йæ ссардтай, цымæ? 
Æнæхæдзар. Гъе-е, хорз лæг, бырæттæм кæй раппæрстæ- 
вæййы, уыцы дзаумæттæ хатт сæ раппарджытæй бирæ сыгъдæгдæр 
разынынц... Уæд та - гуыдыр! Æд дæгьæл, мæнæ! Зæронд у, фæлæ 
фидар! Ныртæккæ ахæмтæ нал кæнынц. Милуантæ куы ’мбæхсай, 
уæддæр ацы гуыдыримæ зæрдæхсайгæ никуы уыдзынæ... Уæвгæ, 
æз гуыдыртæ нæ уарзын. Кæм сын æмбæлы, уым сæ не ’рцауынд- 
дзынæ. Зæгьæм, адæймаджы монцтыл, йе ’нæфсисдзинадыл, на- 
уæд - йе ’наккаг митыл...Нæй? Уæд та цырыхъхъытæ!.. Дæ зæр- 
дæмæ нæ цæуынц? Нырма дарынмæ гъæйттæй баззынц. Сæ каб- 
луктæ сын раив æмæ дæ бинойнаджы рæсугъд гæккытыл диссаджы 
фидыд кæниккой! 
Гæлæу (æваст). Хъус-ма, æгæртæ нæ кæныс? Фесæф ныр- 
тæккæ мæ цæсты разæй æд бырон, æд дзæнгæда! Ничи йæм кæсы! 
Мæ бинойнаджы «гæккытыл» мын йæ цæст чи нæ авæры! 
Æнæхæдзар. Бузныг, зæрдæхæлар адæймаг, дæ уæздан ны- 
хасæй... Гъе, фæлæ, бырæттæ канд бырондонмæ кæй аппарынц, 
уыдон нæ вæййынц. Царды бирæ ис, æрттивгæ чи кæны, ахæм 
бырæттæ дæр. 
Гæлæу. Ам ма дæ? 
Æнæхæдзар.Æз алы ран дæр дæн... Хорзæй баззаиут. 
Ацæуы. 
3 и фæ. Цыдæр æнахуыр у ацы лæг... Йæ ныхæстæ дæр цыдæр 
дæлгоммæ. 
Г æ л æ у. Хæрæджы дымæг у! Бæр-бæр кæнынмæ алчидæр дæс- 
ны у. Ды мын хъуыддагæй равдис дæхи, хъуыддагæй! 
3 и ф æ. О, мæнæ дæуау! 
Гæлæу. Цицц! Ма та райдай! Мæн дзæгьæл дзæнгæдатæм не 
’вдæлы. Фен мын исты сихорæн, мæ машинæ цъуппдзагæй дуармæ 
лæууы. Рейсы та цæуын. Оренбургмæ. 
3 и ф æ. Рейсыты иннæтæ дæр фæцæуынц, фæлæ дзы дæу хуы- 
зæн фæстæмæ афтидæй ничи раздæхы. Уартæ-ма Солтанбегмæ ба- 
кæс. Уый дæр дæу хуызæн дальнобойщик у, фæлæ цы галуантæ 
аскъæрдта. 
Гæлæу. Уæуу, мах дæр сæ аскъæрдзыстæм, чысыл бабыхс. 
3 и ф æ. Аскъæрдзынæ, уæдæ нæ аскъæрдзынæ. Æрмæст æндæр 
ран... Ды ныфсытæ æвæрын йеддæмæ ницы зоныс. Хатт мæм афтæ 
фæкæсы, цыма де ’хцатæ мæнæй æмбæхсыс. 
Гæлæу. Уæуу, ницы ’мбæхсын! Макæ дын зæгъын, науæд дæ 
иу бон мæ фарсмæ сбадын кæндзынæн, фæндагыл цас цъулбертæ 
ис, уыдон дæхи цæстæй куыд фенай, афтæ. 
3ифæ. Уыдон та ма цавæр цъулбертæ сты? 
Гæлæу. Цавæр куы зæгьай, уæд гаишниккæй, контролерæй, 
хæрæджы дымæгæй... Бафæлвар-ма уыдонæй иунæгæн дæр йæ дзып- 
пы капекк ма атъыссын. Масты хай дæ бакæндзысты, суанг ахæс- 
тоны уонг. Уæллæй, афтæ вæййы, æмæ мæм хатт бензинæн дæр 
æхца нал сфаг вæййы... Цæй, бирæ ма мæ дардзынæ? Исты мын 
фен, нæ мæ ’вдæлы. 
254 

3 и фæ. Цы дын фенон, мæ къæбиц йæ былтæй куы нæ ракæл- 
ракæл кæны, мыййаг... Уæртæ ма дзы æртæ айчы ис. Хъайла дын 
акæнон? 
Гæлæу. Марадз! 
Зифæ ацæуы. Гæлæу сылгоймаджы фæстæ дуар ахгæны, йæ алыварс ахъахъ- 
хъæны, йæ пиджаччы дзыппæй фелвасы æхцайы гуцъула, тагъд-тагъд сæ аны- 
майы. Бауайы къамодмæ, йæ лагъзтæй йын иу раласы, лагъз асгары æмæ æваст 
цавддурау баззайы. Нæлгоймаг тагъд-тагъд къамоды иннæ лагъзытæ дæр фегом 
кæны, цы дзаума дзы æфснайд ис, уыдон сонтæй скалы. Иудзæвгар джихæй 
аззайы. Йæ тарст цæсгомыл бæрæг у, цыдæр фыдбылыз ыл кæй сæмбæлд. 
Гæлæу (æрæджиау удаистæй). Не ’фси-и-ин!!! 
3 и ф æ (цæлгæнæнæй). Цы хабар та у? 
Г æ л æ у. Ардæм-ма рацу!.. Рæвдз! 
Зифæ (рацæуы). Цæй, цы кодтай, ток дæ ныццавта? 
Г æ л æ у (æдзынæг æм кæсы). Цы фæци? 
3 и ф æ. Мæ хæдзар... Чи? 
Г æ л æ у. Цы йæ фæкодтай?! 
Зифæ. Кæй? 
Гæлæу. Мæнæ... Къамоды лагъзы... Къафетты къопп!.. Цы 
фæцис? 
Зифæ. Тфу, мæ фыдбылызтæ дæ хай, кæд мæ цы фæтæрсын 
кодтай. Мæнæй афтæ... 
Гæлæу (сылгоймаджы тæрттыл фсехæцы). Цы фæкодтай къа- 
фетты къопп, дæу нæ фæрсын?! 
3 ифæ. Уæуу, знон æй уæртæ мæ хицауæн ахастон... Тасолта- 
нæн... Иæ гуырæнбонмæ... 
Гæл æу. Цы-ы-ы?!. (Уæнтæхъилæй бандоныл ныххауы). Бабын 
мæ кодтай... 
3 ифæ. Уæртæ лæг, бынтондæр дæ сæры зонд фæлыгьд, æви? 
Цавæр богьтæ сты! Къафетты къопп йеддæма исты у? 
Гæлæу. Бабын мæ кодтай, мæнæ ус! Уыцы къоппы къафеттæ 
нæ уыдис, нæ, хæлиудзых! 
Зифæ. Уæдæ? 
Гæлæу. Уæдæ, уæдæ... Уæдæмæ — æхца! Цæрæнбонты кæй 
фембырд кодтон, уыцы капеччытæ!.. Фараст милуаны æмæ фондз- 
сæдæ æвдай фондз мины.. (Йæ зæрдæ ауынгæг вæййы.) Уæуу, мæнæ 
мæ бирæ фæндтæ мæ хъуыры куыд фæбадтысты! 
Зифæ (адæргæй). Дæдæй, мæ хæдзар куыд уыди... 
Гæлæу. О, о, дæ хæдзар уыдис æмæ нал ис... Нал ис нæдæр 
особняк, нал дæр машинæ, бассейн дæр бахус! Кæйдæр къухты сæ 
фæсагътай, сæрхъипп! 
3ифæ (бахъарсег кæны). Омæ цæмæй хæйрæг уыдтæн, ды цæ- 
рæнбон æхцатæ æмбæхсыс, уымæн, мæ бон бакалди! Къафетты 
къопп æмæ къафетты къопп... Мæнæй та сæ цы ’мбæхстай, мæнæй? 
Гæ л æу. Ме дылы сæрæй дын сюрприз арæзтон, æмæ мын æй 
дæхæдæг ацарæзтай, хæдзарсаф! 
3 ифæ. Мæнæ куыд бадæм... Ма бадæм афтæ!.. Æз ныртæккæ 
мæхи арæвдз кæндзынæн æмæ комкоммæ - мæ хицаумæ... Знонæй 
255 

абонмæ ницы фæуыдаид уыцы къафетты къопп. Хъуыдцаг ын лæм- 
бынæг бамбарын кæндзынæн æмæ мæ къафетты къопп фæстæмæ 
райсдзынæн. 
Гæлæу (æдзынæгæм кæсы). О, Хуыцау, ды адæмæн зонд куы 
уæрстай, уæд дзы цымæ ацы сылгоймагæн хай цæуыннæ фæкод- 
тай?.. Хъуыддаг ын лæмбынæг бамбарын кæндзынæ, и? Уый дæр, 
мæгуыр, цæссыг æрæппардзæн, æмæ дын къафетты къопп æд æхца 
дæ къухты фæсаддзæн, хатыртæ кургæ... Æнæсæрымагъз! 
3 и ф æ. Омæ уæдæ куыд акæнон? 
Гæлæу. Никуыд! Цы кæнинаг уыдтæ, уый бакодтай! Ныр бад 
мæнæ дæ уаты æмæ макæимæ ма дæр дзургæ кæн, ма дæр дзуапп 
дæтт. Ницы федтай, ницы фехъуыстай. Бамбæрстай?.. Æз цæуын, 
æмæ мын кæд Хуыцауы цæст бауарза, уæд мæ фæллой раздахыныл 
бафæлвардзынæн. 
Ацæуы. Зифæ иудзæвгар æдзæмæй алæууы, стæй æнæбон хауд æркæны бандо- 
ныл. Сценæ æрталынг вæййы. 
ДЫККАГ НЫВ 
Хæдзары кæртæн йæ иу фарс. Кæрты фæлыстмæ гæсгæ бæрæг у, ацы хæдза- 
ры цардхъом бинонтæ кæй цæры, уымæй. Кæрты, хъеллаугæнæн къæлæтджы- 
ны бады Тасолтан æмæ къофи цымы. Нæлгоймагæн йæ сæрыл цы хисæрфæн 
баст ис, уымæй бæрæг у, фæснозты фæстæ йæхи бынтон хорз кæй не ’нкъары, 
уымæй. Тасолтаны уæлхъус лæууы йæ бинойнаг Азæ. Сылгоймаджы къухы поднос 
къафетты къопп æмæ къофифыцæн туркæимæ. 
Азæ. Цæй, куыд? Нæма дын фенцондæр? 
Тасолтан. Нæма... Ацы нозтчиæрхъуыды кодта, уый дæл- 
дæр ныххауæд! Цыма мæ дзæккорæй хойынц, уыййау мæ сæры 
дзæхст-дзæхст цæуы. 
А з æ. Омæ дæхи иучысыл бахъахъхъæдтаис. Алкæимæ дзы хи- 
цæнтæй æнæ нуазгæ нæ уыд? 
Тасолтан. Цы хуызы? Мæ гуырæнбонмæ уазджытæ æрба- 
хуыдтон æмæ ма бафæлвар алкæимæ дæр фæйнæ сыкъайы ма ба- 
нуазын. Уæллæй, «нагъ» кæмæн зæгъай, уый дæм дзыхæй дæр нал 
сдзурдзæн. Уыцы «нагь» зæгъын мæ бон кæмæн нæ уыд, уыдон цас 
уыдысты, уый дæхæдæг федтай. Чи дзы олигарх у, чи хъæугæ лæг... 
Фырнозтæй куыд нæ нытътъæпп ластон, ууыл ныр дæр ма дис 
кæнын... Уæуу, дæдæй!.. 
Азæ. Уый бæргæ æмбарын, фæлæ... Мæнæ дæ уазджытæй иу 
куыддæр мæ зæрдæмæ нæ фæцыд. Ныллæг чи уыд, æмдымбыл. 
Мæнæ йæ сæры хилтæ йæ къæбутæй чи сфаста йæ гæмæх сæрыл. 
Цъæх костюмтæ йыл куы уыд... 
Тасолтан. Созыры фыртæй зæгъыс? 
Азæ. Кæй фырт у, уымæн ницы зонын, фæлæ цалдæр куы 
анызта, уæд мыл йæхи рахаф-бахаф систа. Алхыскъ мæ кодта, уый 
йын фаг нæ уыд, фæлæ ма мæ, мæнæ ацы ран йæ хуылыдз къухтæй 
дæр асгæрста. 
256 

Тасолтан (бахуды). Уымыты дæ æз дæр асгарын, æмæ дын 
исты вæййы? 
Азæ. Омæ ды мæ лæг дæ! 
Тасолтан. Уый та хъæугæ адæймагу! Уæлейы бады, æмæ дæ 
кæмфæнды куы сгара, уæддæр фæразын хъæуы... Æз дæр уыцы иу 
кабинеты кæдмæ баддзынæн? Афон у уæлдæр къæпхæнмæ схизы- 
нæн. Стæй, кæд дæ йæ базонын фæнды, уæд мын знон уыцы хуы- 
лыдз къух мæ пиджаччы дзыппы дæс мины атьыста. 
Азæ. Сомтæ? 
Тасолтан. Евротæ! 
Азæ. Мæ хæдзар, æмæ ма йæхи списоччы дæр куы ныффыс- 
сын кодта! 
Тасолтан. Гъеркæсыс? Дыта, асгæрстамæ, алхыскъмæкод- 
та!.. Хæдæгай, æркастæ уыцы списоччытæм? Исты дзы æртагьди? 
Азæ. Бынтон лæмбынæг сæм нæма ’ркастæн, фæлæ дзы цыма 
дзæвгар ис. 
Тасолтан. Рахæсс-ма сæ æмæ сæ иумæ æрнымайæм. 
Азæ. Ныртæккæ. (Поднос стъолыл æрæвæры æмæ ацæуы). 
Тасолтан (йæ бинойнаджы фæстæ кæсы). Гъы, ничи кæсы 
Созыры фыртмæ! Мæ усмæ мын бацыбæл!.. Ницы кæны, мæнæ дæ 
пенсимæ арвитой, стæй мын сар дæ сæр кæны! {Кулдуары дзæнгæ- 
рæг райхьуысы.) Кæцы дæ? Мидæмæ! 
Кулдуарæй æрбахизы рæстæмбис кары лæг. Нæлгоймагыл аив костюм, 
галстук, йæ къухы дипломат. 
Æхсарбег. Дæ бон хорз, Тасолтан Адзгериевич! 
Тасолтан. Кæй бон у, уый хорзæх... Хатыр, зонгæ стæм? 
Æхсарбег. Не стæм æмæ базонгæ уæм. Æз дæн уæлæ нæ 
вице-премьеры курьер. Мæ ном — Æхсарбег. Æхсарбегты Æхсар- 
бег! Арфæ дын кæнын зноны гуырæнбоны фæдыл. Хатыр, афтид- 
къухæй дæм кæй æрбауадтæн, уый тыххæй. 
Тасолтан. Æрбад нæм, Æхсарбег. Иу аназдзынæ? 
Æхсарбег. Нæ, нæ, бадынмæ мæ нæ равдæлдзæн. Стæй ну- 
азгæ дæр нæ кæнын. Æз дæм хъуыддаджы фæдыл æрбауадтæн. 
Тасолтан. Хъусын дæм. 
Æхсарбег. Хъуыддагуый мидæг ис, æмæ мын вице-премьер 
бахæс кодта, цæмæй йæ ды йæ кабинеты абæрæг кæнай, куыддæр 
дæ равдæла, афтæ. 
Тасолтан.Æмæ, цымæ, вице-премьерыафтææхсызгон цæмæ 
бахъуыдтæн? 
Æхсарбег. Гъе уый дын нæ зæгъдзынæн, Тасолтан Адзгери- 
евич, уымæн æмæ йæ нæ зонын. 
Тасолтан (цалдæргæххæттынсехцайыйынйæпиджанныдзып- 
пы атъыссы). Афтæмæй та? 
Æхсарбег. Уæууа, Тасолтан Адзгериевич, нæ хъуыди... Ма 
мæ схъæр кæн, Тасолтан Адзгериевич, фæлæ дын цыма медаль 
радтынмæ хъавынц. 
Тасолтан. Медаль зæгьыс?.. Цавæр медаль? 
17* 
257 

Æхсарбег. «Во Славу Отчизны»! 
Тасолтан. Æндæр ницы? 
Æхсарбег. Ммм... Цæмæйдæр ма дын дæ зæрдæ балхæнинаг 
у, фæлæ дын æй мæ бон рагацау зæгъын нæу. Протоколмæ гæсгæ 
йæ хъуамæ вице-премьерæн йæхицæй фехъусай. 
Тасолтан (йсе дзыппы та йын сехца атъыссы). Ницы зонын, 
ницы фехъуыстон. 
Æхсарбег. Уæууа, нæ хъуыди, нæ хъуыди... Гъер мæ ды мæ 
куыстæй исын кæныс, Тасолтан Адзгериевич. Мæ мард фен, чи 
мæ схъæр кæна! 
Тасолтан Аба-бау. 
Æхсарбег (суссегсей). Бынат дын скодта мæ хицау. 
Тасолтан. Бына-а-ат?! 
Æхсарбег. Бынат, бынат, Тасолтан Адзгериевич! 
Тасолтан. Кæм? 
Æхсарбег. Уалæ, нæ адæмы хуыздæртæ кæм сты, уым. 
Тасолтан. Министрады?! 
Æхсарбег. Цæмæн министрады? Куы дын æй загътон, адæ- 
мы хуыздæртæ кæм ныгæд сты, уым... Намысы аллейы. 
Тасолтан (адæргæй). Кæ-æ-æм?! 
Æхсарбег. Аллея Славы... Уæууа, Тасолтан Адзгериевич, дæ 
хуыз куы фæцыд. Исты кодтай? 
Тасолтан. Нæ, нæ, ницы... Куыддæр æнæнхъæлæджы ... 
Æхсарбег. Гъер лæмбынæг ахъуыдыгæнгæйæ, æнæ мæлгæ 
дуне нæй. Æмæ лæгæн уæлæуыл цы кад уыдис, йæ мæлæты фæстæ 
дæр ын хъуамæ ахæм аргь чындæуа. Намысы Аллейæ та мæрдтæн у, 
мæнæ æгæстæн Рублевкæ куыд у, раст афтæ.Уырдæм бирæ бæлджытæ 
ис. Гъемæ, цæмæн хъуамæ хуыссай ды, Тасолтан Адзгериевич, æмдзæ- 
рæны хуызæн иумæййаг уæлмæрдты, кæд æмæ дын гæнæн ис, адæ- 
мы хуыздæртæ кæм сты, уым æрхуыссынæн. Стæй, зæгьæм, уыцы 
бынат дæ зæрдæмæ куы нæ цæуа, уæд æй ауæй кæнæн дæр ис. Кæд 
дæ фæнды, уæд дын æз дзæбæх клиент дæр ссардзынæн. 
Тасолтан. Бузныг, мæ зæрдæ мын алхæдтай... Дæ ном та мæ 
ферох. 
Æхсарбег.Æхсарбег... ÆхсарбегтыÆхсарбег, вице-премье- 
ры курьер. 
Тасолтан (подносæй къафетты къопп сисы семсе йсе дæтты 
Æхсарбегмæ). Айс. Дæ бинойнаджы дзы фæхынцдзынæ. 
Æхсарбег. Уæууа, Тасолтан Адзгериевич, бынтондæр мæ куы 
скъулбадæг кодтай... Нæ хъуыди, нæ хъуыди... (Къафетты къопп 
райсы). 
Тасолтан. Фæндараст, Æхсарбег. 
Æхсарбег. Ды тынг рæдау адæймаг дæ, Тасолтан Адзгерие- 
вич. (Ливæй.) Мыййаг дæ министрады сусæг хабæрттæй исты зо- 
нын куы бахъæуа, уæд — табуафси. Мæнæ дын мæ визиткæ. Æрмæст 
мæ макæмæн схъæр кæн... Хорзæй баззай! 
Ацæуы. Хæдзарæй рацæуы Азæ. 
258 

Азæ. Чи дын уыд, чи? 
Тасолтан. Вице-премьеры фæсдзæуин. Бынат, дам, дын 
скодта мæ хицау, æмæ мæм хæрзæггурæггаг фæци. 
Азæ. Мæ хæдзар!.. Кæм? 
Тасолтан. Ардыгæй райсоммæ куы фæхъуыды кæнай, уæд- 
дæр æй нæ базондзынæ. 
Азæ. Министрады? 
Тасолтан. Нæ, Рублевкæйы. 
Азæ. Ахæцыдтæ та дæ хъазæн ныхæстыл. Фенцондæр дын ис, 
уый бæрæг у. Гъа, мæнæ дæ гуырæнбоны списоктæ. Анымадтон сæ 
æмæ дыууæ милуанæй ахызтысты. 
Тасолтан. Федтай, дытахъуыр-хъуыр кодтай: «Цастææлхæ- 
ныс, цас хардз кæныс?» Æхца ’хцамæ цæуы, Азыккæ, уый рох ма 
кæн... Æри-ма, цымыдисагæй дзы исты ис? 
Азæ (дæтты йæм гæххæтыттæ). Куыд загътай, афтæ рауад. 
Хъæугæ лæгтæ фылдæр, де ’рвадæлтæ - рæстæмбис. Фæлæ худæг 
мæнæ дæ кусджыты список у. Алчидæр дзы йæ фондз мины баха- 
ста, фæлæ дзы мæнæ йæхи иу цавæрдæр Зифæ ныффыста, æмæ 
худæгæй амардтæн. 
Тасолтан. Цы кодта? Иннæтæй фылдæр ныффыста? 
Азæ. Куыннæ стæй! (Амоны списоччы). Мæнæ кæсыс: Сынкъаты 
Зифæ — къафетты къопп!.. Æхцайæ рæвдз нæ дæ, уæд дæ хæдзары 
бад, чи дæ лæвæрттæгæнæг кæны. 
Тасолтан. Мæнмæ гæсгæ мын уыцы Зифæйæ зæрдиагдæр 
лæвар ничи ракодта. 
Азæ. Уымæй та цы зæгьынмæ хъавыс? 
Тасолтан. Ахъуыды-макæн, сылгоймагмæ капеккнæй, уæд- 
дæр йæ сывæллæтты хъуырæй къафетты къопп стыдта æмæ йæ 
мæнмæ, йæ хицаумæ, ’рбахаста! Уæллæй, ам лæг ма уæд, æз ын йæ 
мæйы мызд дыууæ хатты куы нæ фæфылдæр кæнон! 
Азæ. Комкоммæ-ма мæм æрбакæс... Чи дын у? 
Тасолтан. Ома? 
Азæ. Дæ хæзгултæй та мачи уæд! 
Тасолтан. Мæ мард фен, кæд æй цæсгомæй дæр хъуыды 
кæнын. 
Азæ. Гъы, гæды, гæды, иу юбкæ дæ куы нæ ирвæзы, уæд æй 
куыннæ хъуамæ хъуыды кæнай. 
Тасолтан. Ма та райдай... Мæнæн дæу йеддæмæ ничи ис, 
гукк! 
Кулдуары дзæнгæрæджы хъæр райхъуысы. 
Азæ. Искæмæ ’нхъæлмæ кæсыс? 
Тасолтан. Куынæ... Марадз-ма, кæд та хицауадæй искæйы 
фæсдзæуин у. 
Азæ ахизы. Чысыл рæстæджы фæстæ ’рбахизы Гæлæуимæ. Нæлгоймагæн йæ 
къухты стыргомау, хъæбæр гæххæттæй арæзт къопп. 
Гæ л æу (æразгæ цингæнгæ). Гъемæ дæ бон хорз, Тасолтан Адз- 
гериевич, æмæ ма иу-сæдæ азы амондджын гуырæнбонтæ кæн! 
259 

Тасолтан. Бузныг... Хатыр бакæн, хорз лæг, дзæбæх дæ нал 
хъуыды кæнын. 
Г æ л æ у. Диссаг нæу, уымæн æмæ абоны уонг зонгæ нæма стæм... 
Æз дæм мæ усы тыххæй æрбауадтæн... Фæхудинаг мæ кодта! 
Тасолтан. Бахатыр кæн, хорз лæг, фæлæ дЫн цыма адрис 
фæивддзаг. Милицæ дыууæ уынджы фалдæр ис. 
Г æ л æ у. Нæ, нæ, раст æрбацыдтæн... Мæ усы худинаг хъуамæ 
дæ цуры сраст кæнон. 
Тасолтан. Хорз лæг... 
Гæлæу (йсе ныхас ын айсы). Мæ ном Гæлæу хуыйны. 
Тасолтан. Бахатыр кæн, Гæлæу, фæлæ дæ дæ ус кæй фæху- 
динаг кодта, уым æз цы аххосджын дæн? 
Гæлæу. Ды ницы. Уымæн æмæ сылгоймагыл сæр куы нæ уа, 
уæд æндæр цæмæйдæр райдайы хъуыды кæнын. 
Азæ (цымыдисæй). Афтæ, афтæ, афтæ... Дæ хъуыды куы фæ- 
бæлвырддæр кæнис, хорз лæг. 
Гæлæу. Мæ ном Гæлæу хуыйны. 
Тасолтан. Уæуу, хъуыддаг цæй мидæг ис, уый-ма комкоммæ 
зæгь, Гæлæу! 
Гæлæу. Хъуыддаг уый мидæг ис, æмæ мæ бинойнаг Зифæ 
дæумæ кусы. 
Азæ. Нæ загьтон, нæ!.. 
Тасолтан (Гæлæумсе). Æмæ? 
Гæл æу. Æмæ дын знон дæ гуырæнбонмæ кæд æрбахаста къа- 
фетты къопп! Фæхудинаг мæ кодта! 
Азæ (фæфыдæнхъæл). Æндæр ницы? 
Гæлæу. Æз дæр æй раст афтæ бафарстон. Æмæ, дам, мæ рæ- 
быны æндæр ницы уыд. Худинаггæнæг, зæгъын, мæнæн загътаис 
æмæ дæм æхцайæ фæкастаин. Куыд ахастай Тасолтаны хуызæн 
лæгæн къафетты къопп, кæд дын сывæллон нæу! (Тасолтаныл ху- 
дæг бахæцы.) Худ, худ, Тасолтан Адзгериевич, уымæн æмæ фæху- 
динаг дæн! Искуы дæр ма Иратаманы хицауæн къафетты къопп 
æрбахæсгæ уыди? 
Тасолтан. Хорз лæг... 
Гæлæу. Мæ ном Гæлæу хуыйны. 
Тасолтан. Гъемæ Гæлæу дæр фест, фæлæ дын раст куы зæ- 
гъон, уæд мын знон цы лæвæрттæ рачындæуыд, уыдонæй мæнæн 
дæ бинойнаджы къафетты къоппæй æхсызгондæр никæцы уыд. 
Г æ л æ у (удаистæй). Байгом æй кодтай?! 
Тасолтан. Нæ, æз адджинаг нæ уарзын. Гъе, Гæлæу, хъуыд- 
даг лæварæн йæ ас, йæ аргьæй нæу, фæлæ йæ цы зæрдæйыуагæй 
дæттыс, уый у сæйрагдæр. 
Гæл æу. Гъемæ дын, Тасолтан Адзгериевич, тынг зæрдиагæй, 
мæхи номæй дæр, стæй мæ усы номæй дæр кæнын мæнæ ацы лæ- 
вар. Æрмæст мын уыцы къафетты къопп фæстæмæ радт æмæ йæ 
бырæтты ныппарон! 
Тасолтан. Уый циу? 
Гæлæу. Къофиссæн агрегат. Фирмæ «Шик Шанхай»! 

Тасолтан. Хорз лæг... 
Гæлæу. Мæ ном Гæлæу хуыйны. 
Тасолтан. Æмæ дæм куыд кæсы, Гæлæу, дæ къофиссæн аг- 
регат мæ самондджын кæндзæн? 
Гæлæу. Бахатыр кæн, нæ дæ бамбæрстон. 
Тасолтан. Ахæсс фæстæмæ дæ агрегат, мæнæн дæ биной- 
наджы лæвар дæр фаг у. Фестæм нæ ныхас. Мæн не ’вдæлы. 
Гæлæу (йæ зонгуытыл æрхауы). Ма мæ бабын кæн, Тасолтан 
Адзгериевич, айс мын мæ лæвар æмæ мын уыцы къафетты къопп 
фæстæмæ ратт, науæд!.. Науæд æй мæ зæрдæмæ хæсдзынæн! 
Тасолтан. Дæ Хуыцауы хатырæй, уыцы къафетты къоппыл 
цы сдиссаг дæ? Кæд дын дзы æхцайы пачкæтæ нæй! 
Гæлæу. Нæй, нæй, цæй æхцайы кой кæныс! Æз... Æз йæд 
дæн... кадыл хæст. Æмæ мæ усы рæдыд куы нæ сраст кæнон, уæд 
мыггагмæ чъизи цæсгомимæ баззайдзынæн. Айс мын мæ лæвар, 
Хуыцауæй курæгау дæ курын! 
Тасолтан. Азæ, дæХуыцауы хатырæй, рахæсс-ма йын уыцы 
æнæбайрайгæ къафетты къопп, мæ уды бон дзы куы нæуал у! 
Азæ. Æмæ дын æй æрдæбон куы рахастон къофиимæ. Мæнæ 
стъолыл куы уыд. 
Тасолтан. Стъолыл, зæгъыс?.. А-а-а, уыцы къопп æз алæ- 
вар кодтон. 
Гæлæу (акъæзæнæг). Кæ-æ-æмæн? 
Тасолтан. Нæ вице-премьеры курьерæн... Цыдæр хуынди, 
цыдæр... О, Æхсарбегты Æхсарбег. Ауыстæн, æхца йæ удæй фыл- 
дæр уарзы!.. (Гæлæу бадзойтæ кæны.) Гъей, гъей, цы кодтай?... Азæ, 
марадз, дон! Дæ уд исын мæ хæдзармæ цы ’рбахастай? Ратдзыстæм 
дын æндæр къафетты къопп! Гъей, дæумæ дзурын! 
Гæлæу (мæлпæгхъæлæсæй). Бабын мæ кодта мæ ус... (Сысты, 
цы кьопп æрбахаста, уый йсе дæларм акæны.) Хæрзбын мæ бакодта 
мæ сæрхъипп ус... (Цуттытæгæнгæ кулдуарæй ахизы). 
Тасолтан (йсефæстæкæсы, æрæджиау).Æвæдза, зæххыл цас 
сæрхъæн адæм цæры. 
А з æ. Уæдæ, уæдæ. Дæлæмæ дæр, уæлæмæ дæр — къафетты къопп. 
Тасолтан. Марадз-ма, мæ дарæс мын арæвдз кæн, æз мини- 
страдмæ суайон мæ хæрзиуджытæм. 
Азæ ахизы. Кулдуарæй йæ сæр æрбадары Æнæхæдзар. 
Æнæхæдзар. Фарн а хæдзары! Уидыг нæ балхæндзынæ? 
Æвзист! Антиквариат! Хæрз асламæй!.. 
Тасолтан. Хорз лæг, мæ дуар мын æддæрдыгæй куы ’рбах- 
гæнис. Æви дæм куыд кæсы, æз ма æвзист уидыг хъуаг дæн, нæ? 
Æнæхæдзар. Дæ бакастмæ гæсгæ, нæ дæ. Фæлæ мæм, дæу 
чи бахъæудзæн, ахæм дзаума дæр ис. Раст зæгьгæйæ, дзаума йæ 
зынтæй рахонæн ис, фæлæ бахъуаджы заман, æмбал кæмæн нæй, 
ахæм гæххæтт. 
Тасолтан. Уый та ма цавæр гæххæтт у? 
Æнæхæдзар (сисы йсехордзенæй гæххæтт). Мæнæ, æррадо- 
нæй справкæ. Æд мыхуыр, æд къухфыст. Бахъуаджы сахат, мæнæ 
261 

ацы ран дæ ном, дæ мыггаг афысс, æмæ цыфæнды бæрнондзина- 
дæй дæр асæрибар уыдзынæ. 
Тасолтан. Æмæ дæм куыд кæсы, ахæм гæххæтт мæ искуы 
бахъæудзæн? 
Æнæхæдзар. Цард доны къусæй уæлдай нæу. Абон дыл хур 
кæсы, райсом — тæрккъæвда. Зондджын лæгæн хъуамæ йæ алы къах- 
дзæф дæр бонраздæр бæлвырд уа. Фæцудыдтай, æмæ дæ фæстæ чи 
цæуы, уыдон дæ акъабæзтæ кæнынмæ хъавынц, зæгъгæ, уæд сæм 
ацы справка февдис, æмæ ма дын, бауырнæд дæ, суанг лæвæрттæ 
дæр фæкæндзысты... Нæ дæ хъæуы? Бынтон дзæгьæлы. Хорзæй 
баззай. (Фсецæйцæуы). 
Тасолтан. Фæлæуу!.. Цас у йæ аргъ. 
Æнæхæдзар. Нырмауал - лæвар. Куы дæ бахъæуа, уæддæм 
зындзынæн. (Гæххæтт Тасолтаны къухты фсецсевы, стæй ацсеуы). 
Тасолтан (гæххæтмæкæсы). Не ’фсин, цæй, цы фæдæ, уыцы 
дарæс æлхæнгæ кæныс? 
Сценæ сабыргай æрталынг вæййы. 
ÆРТЫККАГ НЫВ 
Дохтыры кабинет. Кабинеты стъол, бандæттæ, тъахтин... Кабинеты, стъолы 
фарсмæ, бады дохтыр Сона. 
Сона (телефонæй дзуры). Гъемæ, уæдæ, афтæ бакæн, Борик, 
æмæ кæд бадгæ кæныс, уæд фæгæпп лас, кæд лæугæ кæныс, уæд та 
рæвдз - мæ кабинетмæ... Цы, цы, дæ сæр та мæ бахъуыд! Ис 
клиент æмæ йын йæ хабар ацаразын хъæуы... О, о, айразмæйы 
хуызæн... Бæлвырддæр? Балвырддæр мæ кабинеты аныхас кæн- 
дзыстæм. Борик, телефонæй дын цы хъуамæ зæгъон?.. Хорз, 
æнхъæлмæ дæм кæсын. (Хæтсел æрсевсеры.) Гъы, ничи кæсы ацы 
ветеринармæ дæр. Хъуамæ мын æдзух мæ дзыхмæ кæсай, гъай та ма 
мæм фарстатæ дæттыныл схæцы... Йæ, Хуыцау, мæ фæнд та мын 
фæрæстмæ кæн æмæ та дын сызгъæрин тæбæгъты бакувдзынæн. (Дуар 
сербахостсеуыд.) Æгьгьа, мæ клиент фæзынд. Мидæмæ! (Дуарсей йæ 
ссер æрбадары Æнæхæдзар.) Тфу, мæ фыдбылызтæ дæ хай! 
Æнæхæдзар. Хорзус, гуыдыр нæбалхæндзынæ?Æддæгьæл. 
Зæронд у, фæлæ фидар! Ныртæккæ ахæмтæ нал кæнынц. Мæнæ! 
Уæллæй, милуантæ куы ’мбæхсай, уæддæр ацы гуыдыримæ зæр- 
дæхсайгæ никуы фæуыдзынæ. 
С о н а. Хорз лæг, дзæбæхдæр-ма мæм æрбакæс. Æз дохтыр 
дæн. Кæцæй мæм хъуамæ ’рхауа милуантæ? Æнæбон рынчынтæй? 
Æмæ мæ цæсгом нæма бахордтон. 
Æнæхæдзар. Цы нæ вæййы, лæгæн гæртам дæр авæрынц. 
С о н а. Гæртамтæ чи исы, мæ хур, уыдон фалдæр цæрынц. Ам 
сæ ма агур. Ады ран мулкæй нæ, фæлæ удæй хъæздыг чи у, ахæмтæ 
кусынц. Фæндараст... 
Æнæхæдзар. Хорзсылгоймаджы кастбæргæ кæныс, фæлæ... 
С о н а. Фæлæ? 
262 

Æнæхæдзар (сусæгæй). Дæцæстытæрадав-бадав ма кæн, исчи 
дæ хуыснæг фæхондзæн, кæнæ цæствæлдахæг. 
С о н а. Ам ма дæ? Айс мæнæ туман æмæ мын дæхи мауал фе- 
нын кæн. 
Æнæхæдзар.Æз мæгуыргур нæ дæн, хорз ус. Хæдзар мын 
нæй, фæлæ мæхи дарынхъом дæн. Дæуæн та дæ раст хъуыддæгтæ 
дæхи фæндиаг, мæ хур. (Дуарæй фæаууон вæййы). 
С о н а (кæсæнмæ бакæсы). Цæстытæ цы вæййынц, ахæмтæ сты... 
Цы нæ зæгьдзæн æнæбакæнæг! (Дуар æрбахостæуы.) Мидæмæ! 
Кабинетмæ ’рбахизы Æхсарбег. 
Æхсарбег. Фарн а бынаты! Ды, æвæццæгæн, Сона Саламге- 
риевнæ дæ, кæд нæ рæдийын, уæд. 
С о н а. Арфæгонд у... Сона мæ хон. Афтæ хуымæтæгдæр у. Æз 
мæ рынчынтæн дæр бар нæ дæттын, цæмæй мæм мæ фыды но- 
мимæ дзурой. Ды та... 
Æхсарбег.ÆхсарбегтыÆхсарбег, вице-премьеры курьер. Мæ 
фыд Гæбилæн мын анализтæ куы скодтай. Ацы бонмæ ныхасгонд 
уыдыстæм æмæ дæ, зæгъын, абæрæг кæнон. 
Сона. Зонын, зонын. Сызгьæрин лæг, дам, у Гæбил, бæргæ, 
фæлæ... 
Æхсарбег. Фæлæ?.. Мацы мæ бамбæхс. 
С о н а. Бæргæ, Æхсарбег, дæ зæрдæ дын истæмæй куы барухс 
кæнин, фæлæ æз ард бахордтон, Гиппократы ард , æмæ гæды ны- 
хас зæгъын мæ бон нæу. Хъыгагæн, мæ гуырысхо æцæг разынд. 
Æхсарбег. Ома? 
Сона (йæ цæссыгтсе асæрфы).. Мæнæ йæ анализтæ... Зæрдæ 
цæмæй барухс уа, ахæмæй дзы ницы ис. Цы дын æй сусæг кæнон, 
фидар дæ фæлæууын хъæуы, дæ фыдмæ æвзæр низ фæзынд... Мæ 
нымадмæ гæсгæ ма кæд ахæсса дыууæ-æртæ мæйы. 
Æхсарбег. Уый та куыд?!. Ау, ницуал амал ын ис? 
С о н а. Амал цæмæн нæй, ахæм нæ вæййы, фæлæ... Низ ныр- 
ма ныр фæзынди, æмæ йын æвæстиатæй операци куы нæ счын- 
дæуа, уæд уый ахæм æнæхайыры цыдæр у, æмæ уайтагьд æгас буа- 
рыл дæр анхъæвзы. 
Æхсарбег. Бузныг, Сона! Тæккæ райсом мæ хицауæн зæгь- 
дзынæн, æмæ... Уымæн Мæскуыйы бирæ зонгæтæ ис. Ау, куыннæ 
йæм хъуамæ фæкæсой? 
Сона. Гъе, Æхсарбег, куы дын æй загътон; низ нырма йæ 
тæккæ фæзындыл ис. Ды цалынмæ дæ хицауимæ ныхас кæнай, уый 
йæ мæскуыйаг хæлæрттимæ, уыдон дохтыртимæ... Дохтыртæ дæр кæд 
сразы уой, уæд ын æваст кæм акæндзысты операци. Рады йæ сæвæр- 
дзысты иу цыппар-фондз мæйы æмгьуыдмæ. Уæдмæ низ йæ куыст 
бакæндзæн æмæ ма цæй операци æмæ цæй æндæр. Æмбарыс мæ? 
Æхсарбег. Æмбарын. 
С о н а. Бауырнæд дæ, мæхи зæрдæ дæр ыл куы нæ риссид, уæд 
дын ахæм ныхæстæ дæр нæ кæнин. Мæ рынчынтæй исчи куы 
фæхъæуы, уæд æхсæв-бонмæ мæ кæуынæй нæ банцайын. 
263 

Æхсарбег.Æрсабыру, дæхорзæхæй, Сона... Уæдæ куыд акæ- 
нон? Зæгъ, Сона, æмæ мæнæй цыдæриддæр аразгæ у, уый сараз- 
дзынæн. 
С о н а, Æз дохтыр дæн, мæ хур, æмæ мæ рынчынты сдзæбæхы 
охыл мæ уд дæр нæ бавгъау кæндзынæн. Уый æцæг дохтыр йед- 
тæмæ ничи бамбардзæн. Уымæ гæсгæ мæм иу фæнд ис, æмæ йыл 
кæд сразы уай, уæд дæ фыд цæрдзæн. 
Æхсарбег. Зæгъ æй, Сона. Уæллæй, мæ фыды тыххæй æз 
мæхи дæр æрбамардзынæн, мæхи! 
Сона. Хи марыны сæр дзы ницæмæн хъæуы. Хъуыддаг уый 
мидæг ис, æмæ мемæ мединституты иу курсы ахуыр кодта дисса- 
джы æвзыгъд лæппу. Уый ахæм сæрæн уыд, æмæ куыддæр ахуыр 
фæци, афтæ йæ мæскуыйæгтæ сæхирдыгæй фæкодтой. Уыйфæстæ 
йæ фæхуыдтой Германмæ. Уым æгас Европæйы йæ кой айхъуыст. 
Уæллæй, операци кæнынмæ йæм суанг Америкæй дæр æрбахæццæ 
вæййынц. Дæ фыд цы низæй сæйы, раст ахæмтæ дзæбæх кæны. 
Æхсарбег. Уæдæ мæ фыд дæр Германмæ ласинагу, зæгъыс? 
С о н а. Цæмæн Германмæ? Ам ис уыцы дохтыр. Отпуск ссыд 
йæ райгуырæн бæстæмæ. Знон ыл æнæнхъæлæджы амбæлдтæн. Дæ 
фыды кой йын ракодтон æмæ мын ныфс бавæрдта. 
Æхсарбег. Мадзур?!.Æцæгзæгьыс, æви?.. Ех, æвæдза, цымæ 
дын дæ хорздзинæдтæ цæмæй бафиддзынæн?.. Уæллæй, мæ фыдæн 
фырт ма фестон, æз дæ вице-премьерæн куы нæ раппæлон! Уадз 
æмæ дын медаль саккаг кæна. 
Сона (фестъæлфæгау кæны). Мæ кой кæнын никуы хъæуы, 
Æхсарбег! Раст дæ нæ бамбардзысты... Мæн ницы хъæуы, нæдæр 
медаль, нæдæр æхца. Æз ард бахордтон! Гиппократы ард! 
Æхсарбег. Бахатыр кæн, бафхæрдтон дæ. 
Сона. Ницы кæны... (Гæххæттыл цыдæр афыссы æмæ йæ 
Æхсарбегмæ бадсетты). 
Æхсарбег. Адон цы сты? Дæ телефоны номыртæ? 
Сона. Нæ. Уыцы лæг тынг стыр специалист кæй у, уымæ 
гæсгæ уыйбæрц домы. 
Æхсарбег. Огъо! 
С о н а. Бауырнæд дæ, Æхсарбег, æз дзы мæ дзыппы иунæг ка- 
пекк дæр нæ сæвæрдзынæн. Уæдæ зынаргь хостæ, зынаргь инстру- 
менттæ дæр лæвар кæм сты. Мæ комкоммæ ныхас мын ныббар, 
фæлæ дæ фыдæн йæ зианы хæрдзтæ къаддæр не слæудзысты. 
Æхсарбег. Уый бæргææмбарын, фæлæ ныртæккæ мæ дзыпп 
уыйбæрц нæма амоны. Ма мæм смæсты у. Кæд сразы уыдзæн уыцы 
дохтыр, уæд уал ын мæнæ æмбис. (Дсетты йæм æхцайы пачкæ). 
Иннæ æмбис та, а дыууæ боны мæ машинæ æрбауæй кæндзынæн, 
æмæ дын сæ дæ къухы анымайдзынæн. 
С о н а (æхцаæфснайы). Зæгъдзынæн ын æмæ фæлæудзæн... Цы 
сты æхцатæ? Гæххæтт! Сæйрагдæр æнæниздзинад у! 
Æхсарбег. Мæ мад, мæ фыдыстæн, ды тынгдохтыр дæ! Уæл- 
лæй, мæ сæр дæ бæрзæндты хæссын! 
264 

Сона. Цæй, цæй, ма мæ ’фсæрмы кæн. 
Æхсарбег. Кæд æрбакæнон мæ фыды? 
С о н а. Æвæстиатæй! Алы сахат дæр йе ’нæниздзинадæн тæссаг у! 
Æхсарбег. Бамбæрстон. Ныртæккæ йææрбахæццæ кæндзы- 
нæн. 
Дохтыры кабинстмæ æрбахизы Барысби. Нæлгоймагыл дохтыры халат. 
Сона. О! Кæй кой кæнай - къæсæрмæ! Базонгæ ут! Берлины 
Отто Брауны клиникæйы сæйраг хирург Кæрддзæмты Барис! 
Æхсарбег (Барысбийы къух райсы). Тынг æхсызгон мын у! 
Æхсарбегты Æхсарбег, вице-премьеры курьер! 
Барысби. Æхсызгон мын у! (Сонамæ.) Цы рынчыны кой 
кодтай, уый фырт у, æнхъæлдæн? 
С о н а. Æнæмæнг афтæ. 
Б а р ы с б и (Æхсарбегмæ). Æнамонд низ у. Фæлæ Сонайы ру- 
аджы афоныл æрцыд бæрæггонд. Адзæбæх æй кæндзыстæм. Гаран- 
ти — нæуæдз фараст проценты. Мæ куыстæн æхца кæй домын, уый 
тыххæй та — хатыр. Зимбабвейы мæгуыртæн мæ зæрды клиникæ 
саразын ис æмæ мæ фæрæзтæ тынг æхсызгон хъæуынц. 
Æхсарбег (разæнгардæй). Зимбабвейы мæгуыртæн мæ уд сæ 
фæхъхъау! 
Б а р ы с б и . Операци кæнæн уат цæттæ у. Каст дæ фыдмæ у. 
Æхсарбег (йсе цæстытæ доны разылдысты). Цымæ зæххыл 
сымах хуызæн адæм куы нæ цæрид, уæд дуне нæ бабын уаид? Буз- 
ныг уын! Æрмæст уæ иу хъуыддаг фæдзæхсын. Тынг зындзырд у 
мæ фыд, стæй хивæнд. Операцийы кой куы фехъуса, уæд йæ къæхтæ 
ныссаддзæн, фæлæ йæм ма хъусут. Уæхимæ куыд растдæр кæса, 
афтæ архайут. 
С о н а. Уый тыххæй ма тыхс. Фыццаг рынчын нын нæу, мыйй- 
аг. Æццæй нæ, Борис Акимович? 
Б а р ы с б и . Афтæ, афтæ. 
Æхсарбег. Бузныг! Ныртæккæ йæ ’рбахæццæ кæндзынæн. 
(Фæцсейцæуы). О, хæдæгай!.. (Йсе къухы цы пакетгонд ис, уый Со- 
намæ дæтты). Адон дæуæн. 
С о н а. Уый циу? 
Æхсарбег. Ницы. Къафетты къопп. Дæ дзых дзы а адджын 
кæндзынæ. 
С о н а (къафетты къопп райсы). Гæртамы хуызы ма уæд? 
Æхсарбег. Цытæдзурыс? Цæй гæртам? Дæлæмæдæр, уæлæмæ 
дæр — къафетты къопп... Уæдæ æз лидзон. (Ацсеуы). 
С о н а (худы). Цæй, куыд, Борик? Дзæбæх æй нæ арæгьæд код- 
тон? 
Б а р ы с б и. Фæстаг хатт ма мын фæуæд ацы аферæ. Хъусыс 
мæ, Сона? Ахæстоны бамбийон, уый мæн æппындæр нæ фæнды. 
Ацы цæствæлдахæн миты тыххæй иуæй-иу хатт мæхицæй мæ уд- 
хæссæг фенын. 
С о н а. Тыхсгæ дæр ма ма кæн, Борик! Алцыдæр мын хъуыды- 
гонд у. Стæй дзы тæссагæй цы ис, уый-ма зæгъ. Ныртæккæ дæм йæ 
фыды æрбакæндзæн. Ды йын, операцийы æфсон, йæ тæны сæрмæ 
265 

иу гыццыл уаддзаг фæлыг кæндзынæ, фæстæмæ йæ ахуыйдзынæ 
æмæ дæ улупа дæ дзыппы. 
Б а р ы с б и . Ома йын уый дæхæдæг дæр акодтаис. Дыууæ ми- 
нуты куыст йедцæмæ ма у? 
С о н а. Мæхæдæг туджы уындæй уадзыг кæнын, цал хатты дын 
загьтон. 
Б а р ы с б и . Æз та фæдфæливæн митæй. Фæлтау уалæ мæ рай- 
гуырæн хъæу Тæгæрджыны кусдзынæн фельшерæй. 
С о н а. Æмæ æз та æнæ дæу цы хъуамæ фæуон? (Æрбахъæбыс 
æй кæны). Иу операци ма æмæ фæцæуæм Канарæмæ. Баулæфдзыс- 
тæм. Стæй бон цæуы æмæ фарн йемæ хæссы. Афтæ нæу, Берлины 
сæйраг клиникæйы хуыздæр хирург Борис Акимович? 
Б а р ы с б и. О, Берлин, йæд... Ды ма мæ академик дæр рахон- 
дзынæ. 
С о н а. Ды мæнæн академик дæр дæ, стæй мæ удлæууæн дæр. 
(Хъæбыс ын кæны. Кабынеты дуарæй йсе сæр æрбадары Гæлæу). 
Г æ л æ у. Æмбæлы уæм? 
Сона. Не ’мбæлы! Нæ уыныс, консилиум нæм ис! 
Гæлæу. Бахатыр кæнут, бирæ уæ нæ бахъыгдардзынæн. Кæд 
нæ рæдийын, уæд ды Сона дæ. 
С о н а. Сона дæн æмæ цы? 
Гæлæу. Æз дæм мæнæ йæд... Æхсарбегты Æхсарбеджы тых- 
хæй æрбауадтæн... Мæнæ вице-премьеры курьер... Къафетты къопп 
дæм куы ныууагъта. 
С о н а. А-а-а, ды йæ фыд дæ, нæ? 
Гæлæу. Йæ фыд?!. (Фæцарæхсы). О, афтæ дæр фæуæд... Йæ 
фыд дæн, уæдæ йæд дæн... Æмæ дын къафетты къоппы кой кæнын... 
Сона (йæ ныхас ын айсы). Дæ ном Гæ... Гæ... 
Гæлæу. Гæлæу! 
С о н а. Рахиз мидæмæ, Гæлæу, мах дæумæ куы æнхъæлмæ кæ- 
сæм!.. Æрбад, дæ хорзæхæй. 
Гæлæу (тъахтины кæрон æрбады). Æмæ цы фæци? 
Б а р ы с б и. Чи? Дæ фырт? 
Г æ л æ у. Мæ фыртæй мæ сæр хойын? Къафетты къопп!.. Фæху- 
динаг мæ кодта! Æз ын афтæ зæгъын, дохтырæн къафетты къопп хæс- 
сын худинаг у. Гъай мæм, марадз зæгь, байхъуса. Гъемæ мæхæдæг 
æрбауадтæн, цæмæй йын йæ рæдыд сраст кæнон. Мæнæ! (Дæтты 
Сонамæ, йемæ цы къопп æрбахаста, уый). Къафетгы къоппы бæсты йæ 
’рбахастон. Уадиссаг нæу, фæлæ зæрдæалхæнынæн цастæ хъæуы. 
С о н а. Уый циу? 
Гæлæу. Къофиссæн агрегат «Шик-Шанхай»!.. Æриут уыцы 
æнæбайрайгæ къафетты къопп æмæ йæ æз бырæтты скуыси кæнон. 
Исчи дæр ма, йæ рæстæг кæмæн аивгьуыдта, ахæм къафеттæ дох- 
тырæн хæссы? 
С о н а (фæлмæн бахуды). Къафетты къопп дæр нын никæдæм 
аирвæздзæн, фæлæ мæнæ тъахтиныл дæхи куы руадзис. 
Г æ л æ у. Тъахтиныл та цæмæн? 
С о н а. Дæ хуыз мæ зæрдæмæ нæ цæуы. Акæс-ма, дæ хид дæр 
рацæппузыртæ кодта. Снерв кодтай, æвæццæгæн? 
266 

Гæлæу. Снерв кæнынæн дæр бирæ хъæуы? Фæхудинаг мæ 
кодта! Ам ма ис? Къафетты къоппæй зæгьын. 
С о н а. Ам ис, ам, фæлæ уал æрхуысс. Ныртæккæ дæ мах гыц- 
цыл лæппуйæ агæпп кæнын ласдзыстæм, æмæ сæпп кæндзынæ, 
сæпп, дæ къафетты къоппимæ!.. Гъа-ма, мæнæ ацы улæфæн дæ 
цæсгомыл бакæн. (Наркозы масксе йæм дары). 
Гæлæу. Уый циу? 
Б а р ы с б и. Ницы. Кислород. Дзæбæх дзы сулæфтытæ кæн æмæ 
дын фенцондæр уыдзæн. 
Гæлæу. Къафетты къопп уæ ма ферох уæд. 
С о н а. Хорз, хорз. (Наркозы маскæ йыл бакæны). Гъер ма дзы 
ахъаззаг сулæфтытæ кæн... Афтæ, гье... (Гæлæу цалдæр сулæфты 
фæстæ афынсей вæййы).Борик, дæ клиент срæгъæд! Марадз, æрба- 
лыгтæ йæ лас. 
Барысби йæ цæсгомыл дохтыры маскæ бакæны, райсы скальпель æмæ Гæлæу- 
мæ бакъахдзæф кæны. 
Сценæ сабыргай æрталынг вæййы. 
ЦЫППÆРÆМ НЫВ 
Иууатон фатер. Уаты ис стъол, бандæттæ, шифонер æмæ къаннæг диван. 
Æрыгон лæппулæг Алан тагъдгомау йæ дарæс кæны. Йæ фыртагъдæй йын 
æнтысгæ дæр ницыуал кæны. Цæлгæнæнæй рахизы æрыгон сылгоймаг Зæринæ. 
3 æ р и н æ. Алан, къофи уæддæр ацым, æххормагæй куыд цæуыс? 
Ал а н. Нæй мын уыйбæрц рæстæг, æнæуи дæр байрæджы код- 
тон. Бæргæ дын загътон, будильник сараз, зæгъгæ!.. Гъер марадз!.. 
Зæринæ. Ферох мæ. Цæй, уыцы дæс-фынддæс минуты куы 
айрæджы кæнай, уæд цас диссаг у? 
Ал а н . Зæри, Ирыстоны нал стæм æмæ ферох кæн уыцы ны- 
хас. Нæхимæ сахат куы байрæджы кодтаин, уæддæр мæ зонгæ дæр 
ничи бакодтаид. Ам æндæр æгъдау ис. Нæй дзы æрæджытæ кæ- 
нæн. Уæлдайдæр мæ куысты фыццаг бонты... Цæй, цы фæци уыцы 
æнæбайрайгæ галстук? 
Зæринæ. Шифонеры... Нæ зонын, ам куыдтæ цæрдзыстæм. 
Лæг кæимæ адзура, ахæм дæр дзы нæй. Знон мæнæ нæ акомкоммæ 
цы дуар ис, уый бахостон, зæгъын, æз уæ ног сыхаг дæн æмæ ба- 
зонгæ уæм. Сылгоймаг мæм ракаст, сæрæй къæхтæм мæ йæ цæс- 
тæнгасæй абарста, стæй мын мæ фындзы бын дуар ахгæдта. 
Алан. Сахуыр уыдзынæ. Ам иууылдæр афтæтæ цæрынц... 
Фæкæс-ма мæм, мæ галстук нылхынцъытæ! 
3 æ р и н æ. Мæнмæ гæсгæ, ацы горæты иу ирон дæр нæ цæры. 
А л а н. Тынг хорз у! Хиуæттæй цас дарддæр уай, уыйбæрц хуыз- 
дæр. Ирыстоны цардыстæм æмæ дзы цы смарстам? Дыууæ дипло- 
мы хицау дæн æмæ цы? Уал азы æгуыстæй фæбадтæн. Адæммыггаг 
куыст куыддæр фæзыны, афтæ дзы сæхиуæтты фæтъыссынц. Арæх- 
сы уыцы куысты, нæ арæхсы, уый сæйрагдæр нæу. Сæйрагдæр - 
267 

хион у! Стæй, лæг искуы иу капекк бакуыста, уæд уыдон та зиантæ 
æмæ чындзæхсæвты баззайынц... Цавæр æлхъывд æй бакодтай, 
ныххурх уыдзынæн! 
3 æ р и н æ. Хатыр... Мæнмæ та афтæ фæкаст æмæ нæ рацыды 
сæр æндæр уыд. 
Алан. Райдыдтай та?.. Нæ чындзæхсæвы фæстæ дæр дæ йæ 
цæст нæ иста. Куыд хъуамæ акодтаин? 
3 æ р и н æ. Мæныл дæр дызæрдыг кодтай? 
Ал ан . Ацы шифонеры дуар цæуыннæ æхгæны? 
Зæринæ. Фæдзырдтон цавæрдæр мебельщикмæ, кæд абон 
фæзынид... Изæрмæ дæ нал фендзынæн? 
Алан (æрбахъæбыс æй кæны). Мæнæн дæр æнкъард уыдзæн 
æнæ дæу... Цæй, цæй, цæссыгтæ — нæ... Рæствæндаг мын зæгъ! 
Зæринæ. Алан... 
Алан. Цы ма? 
3æ р и н æ. Иу хабар дын зæгьдзынæн, æрмæст... Æрмæст фыр- 
цинæй дæ зæрдæ мацы кæнæд. 
А л а н. Цы у? Дæ мад нын нæ фæстæ æхца рарвыста? 
Зæринæ. Нæ... Мæнмæ гæсгæ нын... Мæнмæ гæсгæ нын сы- 
вæллон уыдзæн. 
А л а н. Æмæ уым диссагæй цы ис? Лæг æмæ усæн хъуамæ цот 
рацæуа... Мæнæй афтæ ма... 
Зæринæ (æрхæндæгæй). Фæндараст... 
А л а н. Æз ам нал дæн! (Ацсеуы.) 
Зæринæ иудзæвгар йæ фæстæ кæсы. Райхъуысы мобильникы дзæнгæрæг. 
Зæринæ. Алло... Мамæ?.. Бузныг, мамæ, алцыдæр хорз у... 
Ссардтам бынат дæр. Иууатон фатеры уал æрцардыстæм... Алан 
дæр ацыд абон йæ ног куыстмæ... Ма тыхс, мамæ, æрсабыр уы- 
дзæн. Ам мыл кæимæ гуырысхо кæна, ахæмтæ нæй... Мæхæдæг 
дæр ног къуыри райдайдзынæн кусын... Хорз, хорз, мамæ... (Дуары 
дзæнгæрæг райхъуысы.) Æнхъæлдæн, мæ мебельщик фæзынд, æз æм 
акæсон, дзæбæх уал у. мамæ... 
Зæринæ мобильник диванмæ баппары æмæ дуар гом кæнынмæ фæвæййы. 
Дуаргæрон лæууы Гæлæу. 
Гæлæу. Дæ бон хорз! Бахатыр кæн, мæн Зæринæ хъæуы. 
3 æ р и н æ. Уауу, ирон дæ? 
Гæлæу. Ирон дæн, уæдæ йед дæн... Зæринæ ды дæ? 
3 æ р и н æ. О, уый æз дæн. Ды та, мæнмæ гæсгæ... 
Гæлæу (йсе ныхас ын айсы). Гæлæу! 
3 æ р и н æ. Цы хорз у! Æз та афтæ ’нхъæлдтон, ацы горæты иу 
ирон дæр нæ цæры. 
Гæлæу. Мидæмæ мын зæгъдзынæ, æвæццæгæн. 
Зæринæ. О, кæй зæгъын æй хъæуы. Мидæмæ рахиз... Цай, 
къофи? Хъæбæр нозт нæм нæй æмæ бахатыр кæн. 
Гæлæу. Нæ, нæ, бузныг. Æз æхсгæ уад æрбакодтон. Мæ по- 
езд дыууæ сахаты фæстæ араст уыдзæн, уымæ гæсгæ дын ме ’рба- 
цыды сæр цыбырæй... 

3 æ р и н æ. Омæ кæд тагъд кæныс, уæд уæртæ ис. (Амоны ши- 
фонермæ). 
Гæлæу. Бахатыр кæн, дзæбæх дæ нæ бамбæрстон. 
3 æ р и н æ. Хъуыддаг уый мидæг ис æмæ шифонеры дуар æнæуи 
хорз æхгæны. Фæлæ нæ хæдзары рæзты трамвай куыддæр фæцæй- 
цæуы, афтæ та йæ дуар фегом вæййы. Уадиссаг ацаразинаг нæу, 
фæлæ йын мæхи бон ницы у. 
Гæлæу. Ома йæ æз ацаразон зæгъынмæ хъавыс? 
3 æ р и н æ. О, дзургæ дæр дæм уымæн фæкодтон. 
Гæлæу. Хм... (Ахъуыды кæны.) Уæдæ, зæгъыс, шифонеры 
дуар?.. Гъемæ тынг хорз. Æркæсдзыстæм æм, искуыма нæ. Æрмæст 
дзырдæй. Æз дын дæ шифонеры дуар ацараздзынæн, ды та мын 
къафетты къопп балæвар кæндзынæ. Къафетты къопп дæм разын- 
дзæн, кæй зæгъын æй хъæуы, нæ? 
3 æ р и н æ. Къафетты къопп? 
Гæлæу. О... Мæ уд, мæ дзæцц адджинаг у. Мæ гыццылæй 
нырмæ къафеттæ бирæ уарзын. Уæдæ баныхас кодтам? 
3 æ р и н æ. Кæй зæгъын æй хъæуы. Къафетты къоппæй æнцон- 
дæр та цы ис. 
Гæлæу. Уæдæ дæм отверткæ дæр уыдзæн. 
3 æ р и н æ. О, мæнæ. (Дæтты йæм отверткæ). 
Гæлæу (шифонеримæ архайы). Æмæ дæ ардæм цы Хуыцау ра- 
хаста, мæнæ хорз чызг? 
3 æ р и н æ. Мæ сæрыхицауимæ рацыдыстæм куысты фæдыл. 
Нæхимæ, дæхæдæг æй зоныс, куыст ссарын зынгомау у. 
Гæлæу. Цæттæ у! Рахæс дæ къафетты къопп! 
3 æ р и н æ. Нал гом кæндзæн? 
Гæлæу. Мæнмæ гæсгæ - нал. 
3 æ р и н æ. Уæд та банхъæлмæ кæсиккам трамвайы фæзындмæ. 
Куы та фегом уа. 
Гæлæу. Гъемæ хорз. Æз шифонеры абаддзынæн æмæ ма кæд 
йæ хъæрæй байгом уа, уæд ын йæ аххос æнцондæрæй раиртасдзы- 
нæн. Тагьд уыдзæн уыцы трамвай? 
3 æ р и н æ. О, арæх цæуынц. 
Гæ л æу. Гъемæ мыл уæдæ дуар æрбахгæн. (Бахизы шифонермæ. 
Зæринæ йыл дуар бахгæны. Райхьуысы дуары дзæнгæрæг. Сылгоймаг 
уаты дуар байгом кæны. Уатмæ ’рбахизы Алан). 
Алан. Мæ фыр талф-тулфæй мæ мæ паспорт æрбайрох ис. 
Æрдæгфæндагæй раздæхтæн. Дæ цæст ыл никуы æрхæцыд? 
3 æ р и н æ. Куынæ. 
Алан. Кæд шифонеры ис? (Шифонеры дуар байгом кæны. 
Ауыны Гæлæуы. Кæрæдзимæ иудзсевгар сагъдауæй кæсынц). 
Гæлæу (æрæджиау). Салам... 
Ал а н. Æгьгьа, уæдæ!.. Ды та нын чи дæ? 
Гæлæу. Гæлæу... 
Ал ан . Гæлæу!.. Æмæ цы кусыс ды, Гæлæу, мæ шифонеры?! 
Гæлæу (адæргæй). Нæ дæ бауырндзæн, фæлæ... Трамваймæ 
æнхъæлмæ кæсын. 
Алан. Трамваймæ, и? 
269 

Гæлæу. О... Тагьд уыдзæн, цымæ? 
Алан. Ныртæккæ йæ æз фæтагъд кæндзынæн... Зæри, гьай 
махæн чи у? 
3 æ р и н æ. Куы дын дзырдтон, мебельщикмæ фæдзырдтон... 
Алан (йæ ныхас ын айсы). Æмæ дæм Ирыстонæй схæццæ, и? 
Зæринæ. Алан! 
Ал ан . Мæ фарстæн мын дзуапп нæ радтай! 
3 æ р и н æ. Алан, дызæрдыг мыл кæныс?.. Хъуыды та йыл куыд 
акодтай, хъуыды?! 
Гæлæу. Бахатыр кæн, фæлæ æз... 
Алан. Сыбыртт!.. (Зæринæмæ). Дызæрдыг? Æмæ ма дызæр- 
дыгта цы вæййы? Мæ къæсæрæй нæма ахызтæн, афтæмæй мæ уаты 
æндæр нæлгоймаг февзæрд. Фæстæмæ фездæхтæн, æмæ шифонеры 
скуыси... Трамваймæ, дам, æнхъæлмæ кæсын! Анекдот!.. 
Гæлæу. Мæ мард фен, кæд трамваймæ не ’нхъæлмæ кастæн! 
Зæринæ. Алан, цытæ дзурыс, уый æмбаргæ кæныс? Бакæс- 
ма йын йæ кармæ, кæд дæ сæры зонд бынтондæр нæ фæцыд, уæд! 
Мæ фыды цахъхъæн у! 
Алан. Æмæ цы?.. Фыды цахъхъæнтæ рæдаудæр вæййынц. 
Æццæй нæ, хорз лæг? Цы куыстгæнæг дæ, цы? Банкир, олигарх, 
æви министр? Дзур, цæмæй йын балхæдтай йæ зæрдæ! Æрттиваг 
цацатæй, шубæйæ, машинæйæ?..А-а-а, дачæйæ?! 
3 æ р и н æ. Алан, иу æдылы ныхас^ма, æмæ мæ нал федтай. 
Гæлæу. Æз дальнобойщик дæн. Йæдтæ фæласын... Кæм сæ- 
кæр, кæм водкæ... Ис мын ус, сывæллæттæ. (Амоны Зæринæмæ.) 
Адоны мæт мæн рагæй нал ис... Цыбырдзырдæй, мæ къафетты къопп 
мын æриут, æмæ æз мæ хæдзар ссарон. 
Алан. Цы загътай, цы?.. Къафетты къопп?.. Æндæр ницы?! 
(Зæринæмæ.) Къафетты къоппæй дæ балхæдта?.. Къафетты къоп- 
пæй?!. Æз та йæ, мæ мæгуыр зæрдæйæ, Ирыстонæй ракодтон, уæдæ 
йæ зæгъын исчи йæ мулк, йæ бирæ бынтæй куы бацыбæл кæна. 
Машинæ ма, гъа, кæнæ — дачæ. Фæлæ — къафетты къопп?!. Цæй 
асламыл мæ ныууæй кодтай!.. 
3 æ р и н æ. Фесæф! 
Алан. Цы?! 
3 æ р и н æ. Куыд нал дæ фенон, афтæ бакæн. 
А л а н. Æз никуыдæм цæуинаг дæн! 
Зæринæ. Уæд та æз ацæудзынæн. (Йæ дзаумæттæ сембырд 
кæнынмсе фæвсеййы). 
Гæлæу. Фæлæуут-ма, гыццыл ницæйы тыххæй кæрæдзимæ 
цы фестут?.. Хорз чызг, ардæм цæугæйæ дын дæ фыды хо Срна 
фæндагмæ цы къафетты къопп нывæрдта, æз уымæ ссыдтæн. Йæ- 
дæн мын баззад - зæрдылдарынæн... Мæ мадæй!.. Тынг зынаргь 
мын у!.. Ратт мын æй, æмæ æз ацæуон. 
Алан. Уыцы аргьау гъер ахъуыды кодтай? Æви мын бынтон 
сæрхъæн æнхъæл стут?.. Зæринæ, дзаумæттæ сæ бынаты нывæр... 
Æз дæумæ дзурын, дæ дзаума сæ бынаты бафснай! 
3 æ р и н æ. Хæстæг мæм ма цу!.. Хорз, æмæ цы дæ, уый рагацау 
270 

базыдтон. (Гæлæумæ.) Уыцы къафетты къопп поезды проводни- 
цæйæн радтон. (Апанмæ.) Хорзæй баззай, Отелло! 
Алан. Æрлæуу, Зæринæ, æрлæуу, курын дæ, науæд... 
Зæринæ. Науæд... 
Ал ан. Науæд мæ дæ цæсты кæронæй дæр нал фендзынæ! 
3 æ р и н æ. Ды та - мæн. (Æд чемодан ахизы). 
Алан (йæ фæстæ). Зæринæ, раздæх!.. Курын дæ, раздæх!.. 
Зæри!..(катайгæнгæ уаты къуымты ссирæг вæййы. Фæстагмæ уæз- 
заугай диваныл æрбады. Паузæ. Райхъуысы дуары дзæнгæрæг.) Раз- 
дæхт... Зæри раздæхт! (Дуар рæвдзгомау байгом кæны. Къæсæргæрон 
лæууы Æнæхæдзар). 
Æнæхæдзар. Фарн а фæрныг хæдзары!.. Æвзист уидыг, зæ- 
ронд гуыдыр, авдæны сыппа... Хæрз асламæй... Уæд та ногбоны 
маскæ. Мæнæ... Дæ цæсгомыл æй бакæн æмæ æдзух мидбылхудгæ 
уыдзынæ... 
А л а н. Хынджылæг мæ кæныс? Мæ бинонты цард æрбайхæлд, 
гъай та ма мын уидгуытæ æмæ гуыдырты кой кæны!.. Фесæф, на- 
уæд мæ маст дæуыл ныккалдзынæн. 
Æнæхæдзар. 0,о, бинонты цард хъахъхъæнинагу. Фæлæ ма 
тыхс, ахæм дзаума дæр мæм ис. Мæнæ зæронд цæфхад. Дæ дуары 
сæрмæ йæ ныххой, æмæ дæ дæ Бынаты бардуаг дæ бинойнагимæ 
йæ къухты рахæсс-бахæсс кæндзæн. 
Алан. Фесæф ардыгæй, загьтон! 
Æнæхæдзар. Дзæгъæлы... Æууæндын хъæуы... Æнæууæнк 
цард хъизæмар у, зындон... Хорз, хорз, цæуын... Мæнæ цæфхад ам 
уадзын. Бахъæудзæн дæ. (Ацæуы. Алан цæфхад райсы, кæсы йæм, 
стæй йæ мастæлгъæдæй къуыммæ баппары. Лаузæ). 
Гæлæу (æрæджиау). Цæй, мæнæн дæр афон у. 
А л а н (йæхимæ æрцæуæгау кæны). Цы?! 
Гæлæу. Зæгъын, ацæуон... Поездмæ мын æрæджы кæны. 
Ал а н. Поездмæ?.. (Сахатмææркæсы.) Æцæг дæр... Поезд аца- 
фон куы вæййы... (Æваст). Ныхас бакодтат? 
Гæлæу. Нæ дæ бамбæрстон. Кæимæ? 
Ал ан. Мæ усимæ!.. Уæ билеттæ дæр, кæй зæгьын æй хъæуы, 
иу купемæ сты! Гъе, ме дылы сæр, ме дылы сæр, нырма мæм ныр 
бэхъардта. Замманай спектакль ахъазыдыстут... Фæлæ ницы кæны. 
Йæ кæронбæттæн уæддæр мæнырдыгонау уыдзæн. Фæкæс-ма иу! 
Æрбацæуæн дуар дæгьæлæй æрæхгæны, стæй йæ хæлафы рон феппары. 
Гæлæу (удаистæй). Дæ зæрды цы ис, уæртæ лæппу?! 
Алан. Ноджы ма мæ фæрсгæ кæны!.. Мæ бинонты цард мын 
æрбайхæлдта æмæ, дам, мын поездмæ æрæджы кæны! Нæ, мæ хур 
акæнай, дæу ардыгæй хъуамæ хæсгæ акæной. Стæй поездмæ нæ, 
фæлæ моргмæ!.. 
Гæл æу (йæхи дзыхизы). Хæстæг мæм ма цу!.. Ма ныццæв, ног 
операцигонд дæн!... Дæхи æрæмбар, мæнæ лæппу!.. 
Ал а н . Æрлæуу æмæ дæ амарон!.. Æрлæуу!.. 
Алан, Гæлæуы, ронæй йæм æвзидгх» уаты къуымты расур-басур сисы. 
Сценæ сабыргай æрталынг вæййы. 
271 

ФÆНДЗÆМ НЫВ 
Авансценæ. Ам ис, вокзалты куыд вæййы, афтæ, цалдæр даргь бандоны. 
Адæм, авансценæйы, æд сумкæтæ æмæ чемодантæ дыууæрдæм кæнынц. Репро- 
дукторæй райхъуысы: «Вниманию встречающих, на первый путь железнодо- 
рожного вокзала города Хабаровск прибывает скорый поезд «Минеральные 
Воды-Владивосток». Стоянка поезда - восемь минут. Будьте осторожны! По- 
вторяю: на первый путь железнодорожного вокзала Хабаровск прибывает ско- 
рый поезд «Минеральные Воды-Владивосток». Стоянка поезда — восемь ми- 
нут!» Райхъуысы поезды уасын, стæй йæ цæлхыты хъыррыст. Чысыл рæстæджы 
фæстæ - пъæлицæйаджы æхситт æмæ йæ тызмæг хъæлæс: «А ну убирайся с 
перрона, нечего тут бомжам окалачиваться!» Чысыл рæстæджы фæстæ авансце- 
нæмæ дыууæ лæдзæджы æнцæйтты фæзыны Гæлæу. Нæлгоймагæн йæ 
цæсты бынтæ - цъæх, йæ сæр, раджы чи счъизи, ахæм бинтæй баст. 
Г æ л æ у (усеззаугай бандæттæй иуыл æрбады. Мселлсег хъæлæссей 
йсехицсен дзурæгау). Æ, дæ быны хъæр макуы айхъуыса, не ’фсин, 
кæд мын цытæ бавзарын кодтай! Уæрæсейы цы нæ къуымæй рака- 
стæн, ахæм дзы нал баззад... Гъы, къафетты къоппытæ лæвар кæ- 
нын фыццагдæр кæй сæр æрцахста, уый мæ тæригъæдæй дæлдæр 
ныххауа! Уымæй, цалынмæ мæ къафетты къоппы хицæуттæй иуы 
агурын, уæдмæ йæ иннæмæн алæвар кæнынц. Гъа, гъеныр ыл фæ- 
хæст дæн, зæгьгæ, афтæ та, кæсагау, мæ тæккæ фындзы бынты 
ацъыввытт ласы. Æмæ кæмæ не смидæг дæн! Чи мæ йæ усы хъузон 
рахуыдта, чи къæрных, чи цæствæлдахæг, æмæ та мын мæ фæрстæ 
банымайынц... Уал надæн бафæраздзынæн, уый мæ уырнгæ дæр 
никуы бакодтаид... Нал, нал мæ хъæуынц ме ’хцатæ дæр, мæ хæ- 
дзар ма æгасæй куы ссарин... Фæлæ, куыдæй? Гъай, дзулы къæбæр 
цæмæй балхæнон, уый мæм куы нæ ис, уæд поездмæ билет уæддæр 
нæ хъæуы?.. Ех, тæхуды, гьер не ’фсины конд къабускайы цæх- 
джынæй дзæбæх ныммерсытæ кæн хъыррыст-хъыррыстгæнгæ!.. 
(Фсекомкоммæ всеййы, бандоныл ксей ныууагъдсеуыд, уыцы худмæ). Гъай 
мын, æвæццæгæн, Хуыцауы лæвар у. Бузныг, ме Сфæлдисæг, уый 
æнхъæл дæр дæ нæ уыдтæн! (Худ йсе ссерыл аксены, стæй йæ, цсеуыл- 
дсер ахъуыдыйы фæстсе, сисы æмсе йсе йсе късехты бын серсевсеры.) Л юди 
добрые, сам я не местный, отстал от поезда... Помогите, кто чем 
может... Люди добрые, помогите собрать на билет... (Гæлсеуы рсез- 
ты ни фæцсейцсеуы, уыдон сем ксесгсе дсер нсе раксенынц). Люди доб- 
рые... Иу дæр уæ мауал уæд, къуркъултæ!.. Иу ма уæ йæ дзыппæй 
капекк сисæд, заргæ ма уын акæнон?.. (Ахъуыды кæны.) Заргæ?.. 
Æмæ цы кæны, заргæ дæр акæндзынæн. (Зары). 
Ссердæй-зымсегсей 
Гуыбыр-тызмæгæй, 
Йсе ксерцы мидсег, гъей! 
Ныхасы бады 
Зæронд Хъуыбады, 
Нсе фæндырдзсегъдсег, гъей! 
Ксейдсер дзсегъæлзад 
Лсеппуйæ баззад 
272 

Йæ сау бындурыл, гъей! 
Кæдæм-иу бафтыд, 
Уым-иу фæкафыд 
Кæрдзыны мурыл, гъей!.. 
Адæм дыууæрдæм куыд цæуынц, афтæ йын йæ худы æхца ’ппарынц. 
Адæмæй иу (Гсежуыиурæрлæууы). Накакомязыкепесня,отец? 
Гæлæу. Итальяно! 
Адæмæй иу. Красиво! 
Гæлæу. Граций, синьеор! Мæ зард фæкæн! (Дарддæр зары). 
Уæд фос куыд уарзта,- 
Фæсал сын ласта 
Йæ салд æрнъийæ, гъей!.. 
Йсе зард нæ уагъта, 
Фæндыр ыскъахта 
Бæрзбызычъийæ, гъей!.. 
Уыцы рæстæг адæмæй чидæр Гæлæуы худ æд æхца фелвасы æмæ лидзæг 
фæвæййы. 
Гæлæу. Гъей, гъей!.. Кæдæм фæлидзыс, дæ мардæн бахъæ- 
уой!.. Помогите, грабят!.. Гъер марадз, мæ хурхыуадындзтæ дæр ма 
Хуыцауы дзæгьæлы фæуасын кодтон!.. Гъе, Гæлæу, æнхъæлдæн дæ 
мард Уæрæсейы къуымтæй иуы æбæрæгæй фесæфдзæн. 
Æнæхæдзар (фæзыны). Хорз лæг, фарн дæм бадзурæд, фæлæ 
мын цыма мæ сынтæг æрцахстай, афтæ дæм нæ кæсы? 
Гæлæу. Уæлдæфæй улæфыны бар мын ис?!. Бузныг!.. Ай цы 
хабар у, цы? Чи мæ нæмгæ кæны, чи мæ перронæй суры, чи мын мæ 
худ скъæфы... Ныр та ды!.. Цавæр сынтæг? Кæд дæ баулæфын фæнды, 
уæд ацу дæ хæдзармæ æмæ дæхи сынтæгыл мæрдвынæй дæр бауы! 
Æнæхæдзар. (Гæлæуы фарсмæ ’рбады). Ратардтой дæ? 
Гæлæу. Цы? 
Æнæхæдзар. Дæ хæдзарæй дæ, зæгъын, рассырдтой? 
Г æ л æ у. Цæмæ дæм афтæ кæсы? 
Æнæхæдзар. Æнамонд адæймаг дардмæ дæр бæрæг у. 
Г æ л æ у. Æмæ ды кæд ахæм амондджын дæ, уæд мæ фæдыл цы 
зилыс? Иу къуымæй ракæс, æмæ та — ды, иннæ ран балæуу, æмæ 
мæ фарсмæ февзæрыс. Мæнæй дæ цы хъæуы, уый-ма мын зæгъ! 
Æнæхæдзар (бахуды). Уый æз нæ вæййын, хорз лæг. Мæ 
хуызæттæ бирæ ис а дунейы. Иу ном нын ис: æнæхæдзар, æмæ дæм 
уымæн фæкæсы, цыма нæ цæсгом дæр иу у. 
Гæлæу. Æмæ, уыцы хуызæнæй, ме ’взагыл цæмæн дзурыс? 
Æнæхæдзар. Æнæхæдзар алы ’взагæй дæр дзуры, мæ хур... 
Цыдæр маст дын, цыма, дæ зæрдæ æхсыны? 
Гæлæу. Искæйы маст кæй бахъуыди. 
Æнæхæдзар. Ма зæгъ... Адæймаг хъуамæ йæ зæрдæйы 
æлхынцъ искæмæн райхала. Уæд лæгæн æнцондæр вæййы. 
Гæ л æ у. Уæдæ, уæдæ!. Æз дæуæн мæ хъæстытæ куы фæкæнон, 
уæд, цæвиттон, ме ’хцатæ фæстæмæ сæхи къахæй куыннæ æрбаз- 
гьордзысты! 
18* 
273 

Æнæхæдзар. Æхца дæ фесæфт? Æмæ ууыл цы сагьæс кæ- 
ныс? Уыдонæн се ’гьдау афтæ у. Куыд æрбацæуынц, фæстæмæ дæр 
афтæ феддæ вæййынц. Æвзæр сылгоймагау, дзæгьæлкъах сты. Маст 
æмæ фыдæхы хос!.. Кæд ахсæв ам æхсæвиуат кæныс, уæд уартæ 
уыцы даргь бандон сæрибар у. 
Гæлæу (зæрдæсастæй). Цæргæбонты кæй фембырд кодтон... 
Мæ бинонты хурхытыл дæр ма бахæцыдтæн. Сæ хъуыры сын къæбæ- 
ры мур нал уагътон, уæдæ мын бабирæ уой, æмæ цæрынтæ райдай- 
дзынæн... Доны къусы сæфт æрбакодтой. 
Æнæхæдзар. Гъер кæсыс? Дæ митæ Хуыцауы зæрдæмæ нæ 
фæцыдысты æмæ дæ раст фæндагыл сарæзта. 
Гæлæу. Хорз раст фæндаг у! Мæнæ æнæ ’хцайы каппек, сы- 
дæй мæлгæ, Владивосточы вокзалы бадын! 
Æнæхæдзар. Уый дынфæлварæн у. Хуыцауæй! Цæмæй, æцæг 
хъæздыгдзинад цы у, уый банкъарай... (Йæ ронæй арахьы авг сла- 
сы.) Иу нуазыс? 
Гæлæу. Ныртæккæ мæ тæккæ нуазыныл куы дæн мæнæ! 
Æнæхæдзар. Гъемæ дæ куыд фæнды, афтæ. Æз аназдзы- 
нæн. (Агуывзæмæ нозт рауадзы, зæхмæ дзы цалдæр æртахы æркалы, 
стæй йæ ануазы). 
Гæлæу (кæсы йæм). Бафæрсын аипп ма уæд, фæлæ... Рухс 
кæмæн кæныс? 
Æнæхæдзар. Мæ бинонтæн. Мæ ус, мæ фырт, мæ цоты цот 
дыууæйæ... 
Гæлæу. Æмæ... Дæ бинонтæ... 
Æнæхæдзар (йæсæрбатилы, ома, «о», стсейæрæджиауæрхæн- 
дæгæй). Мæ фырт, йе ’намондæн, æхцайæ хъазтыл фæцалх. Кази- 
нотæ, къамтæ... Хæсты бын ныцци. Уый фæстæ - хъаугьатæ, æртхъи- 
рæнтæ... Хæс кæмæй дардта, уыдон сæ бон куы базыдтой, уæд нын 
иу æхсæв нæ хæдзарыл арт бандзæрстой... Хæдзар æд бинонтæ... 
Æз уыцы рæстæг вахтæйы уыдтæн... Иунæг æхсæв æнæ хæдзар, æнæ 
бинонтæ аззадтæн... (Лæг ныхъхъус вæййы, цыма та йе ’намонды бон 
йæ зæрдыл æрлæууыд, уый хуызæн). 
Гæлæу (æрæджиау). Рауадз. 
Æнæхæдзар. Æмæ куы нæ нуæзтай? 
Г æ л æ у. Дæ бинонтæн дын рухс зæгъон. 
Æнæхæдзар (нозт ынуадзы). Гъе-е, ме ’фсымæр, æхца фыд- 
былыз у. Макуы йын бабæл йæ бирæмæ, уымæн æмæ дзы лæг æфсис 
нæ зоны. Æнæфсис адæймаг та æнамонд у... (Гæлæу нуазæнæй цал- 
дæр æртахы зæхмæ æртадзы, стæй йæ æнæдзургæйæ ануазы.) Иу ма? 
Гæлæу. Нал. Ме ’ххормаг гуыбын мын басыгьта. 
Æнæхæдзар. Уæдæ дын мæ уынаффæ... Фæцу дæ бинон- 
тæм, ме ’фсымæры гæбаз. Æнæ уыдон фесæфдзынæ. 
Гæлæу. Мæ бон нæу... Фистæгæй дард у. 
Æнæхæдзар. Æмæ поездтыл рын сыстад? 
Гæлæу. Поездæн билет хъæуы, билетæн та — æхца. 
, Æнæхæдзар (сисы йæдзыппæй нъизи къухмæрзæн, райхалы йæ 
æмсе йæ мидæг цы æхцатæ ис, уыдон Гæлæумæ бадаргъ кæны). Айс. 
Адон дын фаг уыдзысты. 
274 

Гæлæу Цытæ дзурыс?! Æз дæуæй æхца... 
Æнæхæдзар (йæ иыхас ын айсы). Айс, айс... Æз къæбæры 
фаг алыхатт дæр самал кæнын. Дæу æхсызгондæр хъæуынц... Цæй, 
айс... Лæвар дын сæ нæ кæнын, искуы иу мæн хуызæн æнæхæдза- 
рæн балæггад кæндзынæ... Айс, дæумæ дзурын.^ 
Гæлæу (æхца æнæбары райсы). Бузныг... Йæд у... Дæ ном 
мын уæддæр зæгь. 
Æнæхæдзар. Мæ ном - æнæхæдзар... Фæтагьд кæн. Дæ по- 
езд ивгьуыйы. 
Гæлæу. Хорзæй баззай,.. ме ’фсымæр. 
Æнæхæдзар. Фæндараст. 
Гæлæу йæ дыууæ лæдзæджы æнцæйтты ацæуы. Æнæхæдзар йæ фæстæ кæсы. 
Райхъуысы вокзалы дикторы хъæлæс: «Уважаемые пассажиры! С первого пути 
железнодорожного вокзала «Хабаровск» отправляется поезд «Владивосток — 
Минеральные Воды». Будьте осторожны!.. Повторяю...» 
Сценæ сабыргай æрталынг вæййы. 
ÆХСÆЗÆМ НЫВ 
Фыццаг нывы бынат. Уаты цы цалдæр ног хæдзары дзаумайы фæзынд, уымæй 
фæцардхъомдæр. Зифæ бады диваныл æмæ телефонæй дзуры. 
3 и фæ. Нæ, нæ, куысты нæ уыдтæн, абон мын улæфты бон у. 
Æвæццæгæн нæ сыхæгтæм ауадтæн æмæ дын дæ дзæнгæрæг уымæн 
нæ фехъуыстон. Нæ сыхаг Ладемырæн йæ лæппу, мæгуыр, тыхст у. 
Æвзæр низ æм фæзынд æмæ сæйы. Адæймаджы зæрдæ ныккæрзы 
йæ уындæй. Хæрзæрыгон лæппу æмæ... Нæ лæгæй зæгъыс?.. Нæй, 
уæдæй абонмæ дзы ницы хабар хъуысы. Фæстаг хатт ма нæм Биро- 
биджанæй æрбадзырдта æмæ уый фæстæ нал йæ кой райхъуыст, нал 
йæ хъæр... Лæппу йæхи рæвдз кæны, райсом æм цæуы агурæг. (Йсе 
зæрдæ бауынгæг вæййы.) Уыцы æнæбайрайгæ ’хца йæ бабын кодта. 
Йæ мæгуыр стагдар ма уæддæр куы сæмбæлид йæ фыды уæзæгыл... 
Бузныг, Хуыцаумæ кувдзыстæм, æндæр ма нын цы гæнгæ у. 
Уатмæ æрбахизæн дуар байгом вæййы. Къæсæргæрон дыууæ лæдзæджы 
æнцæйтты лæууы Гæлæу. 
Гæлæу (мæллæг хъæлæсæй). Не ’фси-и-ин... 
3 и ф æ (сонтæй йæм кæсы). Мæ хæдзар куыд уыд!.. Нæ лæг нæ дæ?! 
Гæ л æу. Дæ лæг дæн, уæдæ йæд дæн... 
3 и ф æ. Мæ бон куыд бакалд, æмæ уый цæй хуызæн дæ? Зонгæ 
дæр дæ куы нал бакодтон... 
Г æ л æ у (бахудыныл архайы). Хъæздыг кæндзынæн, мæ бонæй уон. 
3 ифæ. Мæнæ куыд лæууын... Фырдиссагæй мыл цыма пъæззы 
ныббадт... Мидæмæ рахиз, къæсæргæрон цы лæууыс?.. Æри-ма, фæ- 
кæсон дæм... Мæ хæдзар, исты дæ риссы, лæдджытæй та цы кæныс? 
Гæлæу. Цы кæнын... Де рагъыл дын æрцæуон, æндæр цы! 
Зифæ. Уæууа, нæ лæг, чи та ма йæ бинонтыл бацин кæны... 
Мæнæ ма ам, фæлмæныл, æрбад. Афтæ, гье... Мæгуыры сау бонтæ, 
уый куыд ныммæллæг дæ... 
275 

Гæлæу. Курорты нæ уыдтæн... Цы бадæн, зæгъгæ мæ, æфсо- 
ны фарст уæддæр бакæн. 
3 ифæ. Цы ма дæ фæрсон, куырм куы нæ дæн... (Гæлæуы сонт 
фæкастмæ). Гъы, æмæ цы бадæ? 
Гæлæу. Ницы!.. Уыцы къафетты къопп, æд æхца, цыма ду- 
гъон бæх у, уый згьорд кодта мæ разæй. Хабаровскы мын йæ фæд 
æрбайсæфти... 
3 и ф æ. Цæй, дæлдзæх фæуæд уыцы æхца. Æгайтма дæхæдæг 
сæрæгас дæ. Лæппу та ма райсоммæ билет райста. Агурæг дæм цыди, 
мæгуырæг. 
Гæлæу. Куыд сты, куыд? Нæ цотæй зæгьын. 
3ифæ. Тынг хорз, нæ лæг. Дыууæйæ дæр ахуыр фесты. Дис- 
саджы дзæбæх куыстыты ныллæууыдысты... Нæ чызгыл цыма дзу- 
рæг ис. Бакой мын кодта йæхæдæг дæр. 
Гæлæу. Цафон ын у, нырма сывæллон куы у! 
3 и ф æ. Мæ хæдзар! Æз уын уæ хæдзармæ цал аздзыдæй ба- 
къахдзæф кодтон? 
Гæлæу. Æмæ ма йæ чи хъуыды кæны? 
3ифæ. Дыууæ æмæ ссæдзаздзыдæй. Нæ чызгыл та ныр цып- 
пар æмæ ссæдз азы цæуы. 
Гæлæу. Хуыцауыхæй, уый бæрц ыл цæуы?.. Æмæ чи у йæ 
курæг? Исты сæмпæрчъи ма уæд. 
3 ифæ. Симоны фырт, Сауаты. Ахуыр дæр иумæ кодтой. 
Гæлæу. Сауаты Симон, уый уæлæ... (Амоны æнгуылдзæй 
уæлæмæ). 
3 и ф æ. Уый, нæ лæг, уый! 
Гæлæу. Ау, æмæ мах чызгмæ ’рхаудысты? 
3 ифæ. Гъы, мæнæ лæг, алцы æхцайæ нæ фæбарстæуы. Иу та 
ма дзы уарзондзинад вæййы. 
Гæлæу. Диссагæй цы кæныс... Дæ куыст дæ ныууадзын 
бахъæудзæн. 
3 и ф æ. Цæмæн уæд? 
Гæлæу. Ахæм сиахсæн йæ усы мад хуымæтæг кусæг уа, уый 
аив кæм уыдзæн. 
Зифæ. Æз, мæ хур акæнай, уыцы къафетты къопп хицауы 
гуырæнбонмæ куы бахастон, уæд мын уый фæстæ мæ мызд дыууæ 
хатты фæфылдæр кодта. Уый фæстæ та мæ цехы хицауæй авæрдта. 
Гæлæу. Уанцон нæу! Гъай уыл мæ фæстæ хур куы ракаст! 
3 ифæ. Гъер цытæ дзурыс, Гæлæ?.. Гъе-е, æз дæ ацыды фæстæ 
цас цæссыг фæкалдтон. Æхсæв-иу мыл куы сбон ис, дæумæ ’нхъæлмæ 
кæсгæйæ, уæдæ ныртæккæ ’рбахиздзынæ нæ къæсæрæй, уæдæ ныр- 
тæккæ... Гъе-е-е... Уæуу, мæнæ куыд лæууын! Æххормаг уыдзынæ, 
æз та дæ ныхæстыл ныддардтон. Цы дын ацæттæ кæнон, Гæлæ? 
Г æ л æ у. Дæ конд къабускайы цæхджын дын æрæмысьщтæн, Зифæ. 
3 ифæ. Мæ боныл... Иу къусы дзаг ма дзы уыд æмæ йæ абон 
уæртæ Ладемыры фыртæн куы бадавтон. Мæгуыр йæ бон, къабус- 
кайы цæхджын æрцагуырдта йæ зæрдæ. 
Гæлæу. Цы кодта Ладемыры фырт, цæмæй мæгуыр у? 

Зифæ. Уæвгæ йын ды йæ хабар кæцæй зондзынæ... Онколо- 
ги... Цынæ дохтыр, цынæ профессорæн æй фенын кодтой... Ни- 
куы мæ ницы. Фæсарæнтæм, дам, æй аласут, уым, зæгьы йæ сдзæ- 
бæх кæндзысты. Бæргæ аласиккой сæ иунæг хъæбулы арвыкæ- 
ронмæ дæр, фæлæ цæмæ бавналой? Сæ рæбын афтид. Гъемæ ба- 
дынц æмæ, сæ хъæбул бонæй-бонмæ куыд тайы, уымæ, цæссыг 
калгæ, кæсынц. Скъола уæддæр куы фæуыдаид каст... Уæууа, мæнæ 
та куыд бадын! Хъайла дын уæддæр акæнон. (Зифæ цæлгсенсенмсе 
куыд акъахдзсеф кæны, афтæ дуар æрбахостæуыд.) Ды бад, нæ лæг, 
æз æм акæсдзынæн. 
Дуар байгом кæны. Къæсæргæрон лæууы Æнæхæдзар. 
Æнæхæдзар. Фарн а хæдзары! Æнгуырстантæ, судзинтæ, 
зæлдаг æндæхтæ... Кæд уæм, чи нал хъæуы, ахæм уæлæдарæс ис, 
уæд сæ уыдоныл баивдзынæн... 
Гæлæу (ксесы йсем æдзынсег). Уый ды дæ?! 
Æнæхæдзар. Хатыр, зонгæ стæм? 
Гæлæу. Куыннæма! Владивосточы вокзалы мын билет куы 
балхæдтай!.. Дзæбæх-ма мæм æрбакæс! Нал мæ хъуыды кæныс? 
Æнæхæдзар. Бахатыр кæн, хорз лæг, фæлæ дын кæимæдæр 
фæхæццæ дæн. Æз ахæм дард ран мæ фыны дæр никуы уыдтæн. 
Гæлæу. Никуы уыдтæ, зæгъыс? 
Æнæхæдзар. Никуы... Цæй, кæд уæ мæнæй ницы хъæуы, 
уæд мæ фæндаджы кой кæнон. 
Гæ л æу. Фæлæуу... Нæ, фæлæ-ма мæнæ мæ фарсмæ æрбад, æмæ 
нын цалынмæ не ’фсин фынг æвæра, уæдмæ фæйнæ бануазæм. 
Æнæхæдзар. Хъазгæ мæ кæныс? 
Гæлæу. Куынæ. 
Æнæхæдзар. Уæдæ мæ дæ фарсмæ куыд бадын кæныс? 
Гæлæу. Афтæ!.. Абадæм, ануазæм æмæ кæрæдзийæн нæ хъæ- 
стытæ фæкæнæм. Æнамонд адæм уæддæр кæрæдзи хуыздæр æмба- 
рынц. 
Æнæхæдзар. Тæригьæд ныхас цæмæн зæгъыс? Куыд хоныс 
дæхи æнамонд? Ис дын хæдзар, бинойнаг. Уæдæ дын сывæллæттæ 
дæр уыдзæн. 
Гæл æу. Уый афтæ у, бæргæ, фæлæ... Уæд та куыд мæ уазæг, 
афтæ!.. Рахиз, рахиз, æфсæрмы ма кæн. Не ’фсин, нозт уал æрæ- 
вæр, цалынмæ нын истытæ цæттæ кæнай, уæдмæ. (Зифсе фынгыл 
севсеры нозт æмæ комдзаг аксенынсен хæринаг.) Цæй, æрбад æмæ кæ- 
рæдзийы хуыздæр базонæм. Мæ ном - Гæлæу. Дæуæн та? 
Æнæхæдзар. Æнæбакæнинагæн цæй ном вæййы? Бомж мæ 
хон, иннæтау. 
Гæлæу. Ау, ном дын никуы уыди? 
Æнæхæдзар. Уыди кæддæр, фæлæ йæфесæфтон, хъыгагæн... 
Гæлæу. Худæгæй марыс! Номæн куыд ис сæфæн? Сабийæ 
дын æй де метрикæйы æрфыссынц, зæрондæй та — дæ цыртыл. 
Æнæхæдзар. Ды цæй кой кæныс, уый фæстæмæ фæкæсы- 
нæн у æрмæст. Ном — æндæр цыдæр у, æвæдза... Цæй, нуазæм, 
æви куыд? 
277 

Гæлæу (рауадзы нозт). Дæ ном фæстæмæ куыд раздæха, уый 
амонд дæ уæд! (Ануазы). 
Æнæхæдзар. Бузныг, Гæлæу. Раст зæгъгæйæ, дæ фынгмæ 
мæ куы фæхуыдтай, уæд мæхимæ адæймаг æркастæн... Дæ бинон- 
ты цардæй бафсæд. Уымæй хъæздыгдæрдзинад а дуне ницы ис. 
(Ануазы.) Цæй, дæ бæркад бирæ, мæнæн та хатыр, мæ фæндаг кæ- 
нон дарддæр. 
Гæлæу. Уый та куыд? Иунæг нуазæныл?.. 
Æнæхæдзар. Бузныг, æз нæ фæнуазын. Уыцы иу дæр де 
’фсæрмæй, æндæр... Хорзæй баззай. 
Г æ л æ у. Гъемæ рæсугъд фæндæгтыл фæцу! 
Æнæхæдзар (фæцæйцæуы, стæйæрлæууы). О, хæдæгай... (Йæ 
хызынæй кьафетты кьопп сисы, стьолыл æй æрæвæры.) Уый — де 
’фсинæн. Уадз æмæ дзы йæ дзых аадджын кæна. 
Гæлæу. Уæуу, уый та ма дзы чердæм хъуыди! 
Æнæхæдзар. Амондджын бонтæ уыл кæнæд! (Аиреуы). 
Гæлæу (кьафетты кьопмæ куыд фæкомкоммæ вæййы, афтсе 
адæргæй йæлæдзджытæ йæ дселæрмттæй æрхауынц). Не ’фси-и-ин!.. 
Зифæ (цæлгæнæнæй разгьоры). Мæ хæдзарыл, цы кодтай, ца- 
вæр хъæр у! 
Гæлæу (кьафеттыкьоппæй йæцæстнал исы). Мæнæ... Мæнæ... 
Мæ къафетты къопп! Байгом-ма йæ кæн, кæд мæ мæ цæстытæ сай- 
ынц! 
3 ифæ. Мæгуыры сау бонтæ!.. Уый у! 
Къафетты къопп фегом кæны. Къоппæй æхцайы пачкæтæ æркæлынц. Гæлæу 
æмæ Зифæ иуцасдæр рæстæг æдзæмæй баззайынц. 
Гæлæу (æрæджиау). Не ’фсин... 
Зифæ. Гъы. 
Г æ л æ у. Рудзынгæй-ма акæс. Кæд уыцы æнæхæдзар нæма фæ- 
аууон, уæд æм фæдзурæм. Уадз æмæ йæ хай ахæсса. 
Зифæ (кæсы). Нал зыны. Æвæццæгæн, ацыд. 
Гæлæу. Зифæ... 
Зифæ. Мæ боныл... Мæ ном мын куы никуы дзырдтай. 
Гæлæу. Зифæ... 
Зифæ. Цы, Гæлæ? 
Гæлæу. Диссаг дæм нæ кæсы?.. Мæ уд цæуыл фæхордтон, 
уыцы æхцатæ мæм фæстæмæ раздæхтысты, æз та сыл цин дæр нæ 
кæнын. Уæлдай мын нал у. Цы сты, цы нæ - мурмæ дæр сæ нæ 
дарын. 
3 и ф æ. Æз дæр, Гæлæ. Диссаг... 
Гæ л æу. Æвæццæгæн, мæ цард-цæрæнбонты æз амонд æндæр 
цыдæр хуыдтон, æмæ кæсыс... И, Зифæ? 
3 и ф æ. Æвæццæгæн... Гæлæ... 
Гæлæу. Гъы. 
3 и ф æ. Уæд та йæм фæстæмæ раздæхиккам? Амондæй зæгъын. 
Гæлæу. Кæцæй райдайæм? 
Зифæ. «Не ’фсины» бæсты мæм мæ номæй куы дзырдтай, 
уырдыгæй. 
278 

Гæлæу. Æмæ нын æгæр нæ байрæджы? 1æрсын, куы нал æй 
аййафæм. 
Зифæ. Амондæн æрæджы никуы вæййы, æвæдза. 
Гæлæу. Æз разы дæн, Зифæ. 
3 и фæ. Æз дæр, Гæлæ... (Амоны сехцатсем.) Æмæ адон цы фæ- 
кæнæм? 
Гæл æу (иудзæвгарæхцатæм кæсы). Зифæ, афтæ куы загьтай, 
на сыхаг Ладемыры фырт тыхст рынчын у, зæгьгæ. 
3 и фæ. Гъе-е, де знагыл дæр уыцы бон макуы æркæнæд. 
Гæлæу. Фæсарæнты йын операци хъæуы нæ загьтай? 
Зифæ. Уыдон æй адзæбæх кæниккой, бæргæ... Фæлæуу, фæ- 
лæуу, ома... 
Гæлæу. Раст мæ бамбæрстай. Æз къуылых-къуылых куыд 
фæцæудзынæн, фæлæ сæм сæ ды фæхæццæ кæн. 
Зифæ. Гæлæ... 
Гæлæу. Цы ма? 
3 ифæ. Æмæ лæдзæджы æнцæйтты куы нал дæ. 
Гæлæу (æркæсы йсехимсе). Диссаг... Мæ рыстытæ дæр цыдæр 
куы фесты!.. Ай циу, Зифæ? 
3 и фæ. Чи зоны нын Хуыцау ног фæндаг амоны... Уæд та йыл 
акъахдзæф кæниккам? 
Гæл æу (райсы кьафетты къопп æд сехца). Уæдæ уал Ладемы- 
ры фыртæй райдайæм! 
Гæлæу æмæ Зифæ куыд акъахдзæф кæнынц, афтæ дуар йæхигьдауæй байгом 
вæййы. Дыууæйæ дæр, рухс кæцæй кæлы, уыцы дуарæй ахизынц. 
Сценæ сабыргай æртапынг вæййы. 
Кæрон. 

чиныджыис 
Рæстæгмæ ус 5 
Сау лæппу 41 
Бомж 71 
Амынæты 105 
Æз дæр дæ куы уарзын 133 
Ханты цагьд 166 
Кавказаг новеллæ 195 
Салдлæг 220 
Къафæтты къопп 252 
Литературно-художественное издание 
АЙЛАРОВ АСАХМАТ АРЫПХАПОВИЧ 
И я тебя люблю... 
Пьесы на осетинском языке 
Редактор 
З.У. ДЗУЦЕВА 
Художник 
Н.Ф. ВАСИЛЕНКО 
Технический редактор 
А.В. ЯДЫКИНА 
Компьютерная верстка 
Д.О. АМБАЛОВОЙ 
Сдано в набор 07.08.17. Подписано к печати 11.12.17. 
Формат бумаги 60х90)/1б. Бум. офс. N9 1. Гарн. шрифта «Таймс». 
Печать офсетная. Усл.-п.л. 17,5. Учетно-изд. л. 18,79. 
Тираж 300 экз. Заказ №480 от 19.12.2017 г. С 29. 
Комитет по печати и массовых коммуникаций 
Республики Ссверная Осетия-Алания. 
ГУП «Издательство «Ир», 362040, г. Владикавказ, проспект Мира, 25. 
Отпечатано в типографии ООО «Медиа-Полнс», 344038, 
г. Ростов-на-Дону, ир. М. Нагибина, 14а. 


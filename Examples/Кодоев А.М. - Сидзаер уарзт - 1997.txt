Къодоты 
Альберт 
Ш8Ш 
ДЗÆУДЖЫХЪÆУ «ИР» 1997 

84 Осет 
К-6 
13ВК 5-7534-0733-1 
Къодоты А. 
К—62 Сидзæр уарзт: Æмдзæвгæтæ- 
Дзæуджыхъæу: Ир, 1997—88 ф. 
Кодоев А. М. 
Грусть любви 
Лирический герой стихов, вошедших в этот 
сборник, молодой человек, который старается 
осмыслить окружающий его мир. 
к 4702500202-1 1д_д? 
• М131(03)-97 
84 0сет 
13ВН 5-7534-0733-1 © Кодоев А. М. 1997 

# 
# * * 
Æцæгæй дæр, æнусон зарæг нæй... 
Хæссы йæ зæрдæ дуртыл хойгæ суадон... 
Фæлæ йæ фæндаг азты армæй над у, 
Æмæ йæ хойынц дымгæ æмæ зæй. 
Йæхи ирхæфсы Зæххы удæй мæй... 
Йæхи ирхæфсы Зæххы къори зардæй. 
Æнхъæлыс, уый æмæлæт кæнæ кад у?— 
Нæ!—уый хъæрзынц нæ фыдæлтæ мæрдтæй. 
Уæдæ мæ ма дом зарæг ’мæ зæрдæ. 
Уæлдайдæр абон: рæстæг мын мæ дзых 
Куы сæхгæдта нæ фыдæлты æфхæрдæй, 
Йæ тых куы ’взары дымгæйыл мæ ных, 
Æмæ куы сты нæ хъуыддæгты фыдвæдæй 
Поэт—æдзæм, Хуыцæуттæ та—æдых. 
1983 аз. 
3 

* * * 
Ма тыхс, мæ лымæн, царды фæзилæнтæ 
Зонын æз дæр. 
Дарын æдзухдæр цæттæйæ мæ пирæнтæ, 
Рустæ — мæцъæл. 
Райстон мæ къухтæм Рæстдзинад тырысайæн, 
Хотыхæн—Уарзт. 
Бастъæла уастæн, йæ фыдызæхх чи сайы, 
Чи тауы маст! 
Ма тæрс, мæ лымæн, йæ хизæн Уæлахизæн 
Зоны мæ бæх. 
Фæлæ, Хуыцæуттæ, æгадæй куыд бахизæм 
Ацы хатт Зæхх?!. 
1983 аз 
* * * 
Ме ’фсьмæрæн 
Уастырджи де ’мбал! Бауæд дæ бон 
Царды цæрын æмæ цардыл æууæндын!.. 
Хъусыс—дæ сæраппонд базарыд бон?— 
Бон дыл æууæнды, цард дыл æууæнды. 
Хъусыс, куыд дæм сиды дуджы хъæрзын?— 
Сфæлдах дæ зæрдæ—зарæг уа, хъарæг! 
Тмæст дæ æдзухдæр йæ базыры бын 
Уастырджи дарæд, Уастырджи дарæд! 
Хъусыс, гуыргуыргæнгæ, Дунейы зæй 
Скодта йæ разæй, бирæгъау, ниугæ... 
Спырх у! Ныййазæл нæ дуджы хъæрæй, 
Азты, æнусты лæджы цытмæ сидгæ! 
4 

Хур. Æмæ мæй. Æмæ се ’хсæн та—рис: 
Тасы къæндзыйыл Дунейы хъецъро... 
Рисы хъæргæнæгæй зилæд дæ сис! 
Уастырджи де ’мдзу, Уастырджи де ’мдзу! 
Чи зоны, рисгæ дæ уд, стæй дæ цард 
’Нæхъуаджы не сты, бынтон сидзæр не сты. 
Чи зоны, искуы кæмæндæр дæ зард 
Феста æвдадзы хос, раулæфт феста. 
Куыйтæ рæйынц, зæгъыс?—Ссардтай бæллæх!— 
Иу бон сæ бон у, дæ бон та — æнустæ. 
Сфæлдах дæ зæрдæ, цыты фатæй тæх! 
Уадз ’мæ лæзæрой рыджы сæ хъустæ... 
’Нхъæлыс, цы мæрддаг у царды куырой?— 
Хорæн ызнаг у, ссадæн та йе ’мбал. 
Бузныг сын зæгъ, уæдæ, уадз ’мæ рæйой. 
Уастырджи де ’мбал, Уастырджи де ’мбал! 
1983 аз. 
* * * 
Уысм—цæстмæхъус, уысм—куырыхон. 
Уысм—дымысдæр, уысм—лæгмар. 
Уысм—нæ поэттау чъылыхдон. 
Уысм—цагъайраг, уысм—æлдар. 
Хъилхъус Рæстæджы дымæг, 
Стæ-ма, зæрдæйæн цы хæссыс? 
Хъоппæг цæстыты цы ’мбæхсыс— 
Царды цъыс-цъыс йе мæлæт? 
5 

Кæд мæнгард дæ. Кæд дæ бон 
У, уысангæнаг мыдадзау, 
Тмахуыр хъазæнтау, æргом 
Цардæй, адæймагæй хъазын. 
Кæд лæгмар дæ. Кæд дæ бон 
У нæ туг нуазын, æхсырау, 
Цардæй саразын зындон, 
Зæххы арæцугъын былæй... 
Кæд цыфæнды дæр дæ ды, 
Нæ, уæддæр дыл зæрдæ ’ууæнды: 
Абон дунейы хыгъды 
Дæу мæн фесафын нæ фæнды. 
1983 аз 
* * V? 
Куыддæр сын рæстæг ратты бар— 
Уæнгрогæй се ’нæбары балцæй 
(уæвгæ, бæллиццаг у сæ хал) 
Ыздæхынц цъиутæ æмæ уалдзæг. 
Æмæ сæ сыгъдæг удты цин 
Æнæвнæлд дунейы буарыл 
Ыссары амонды кæри, 
Ыссары зарæг æмæ зары. 
Раст афтæ сыздæхтæн æз дæр, 
Æмæ дæ диссаджы буарыл 
Цссардтон амонды мыртæ, 
Ыссардтон зарæг—æмæ зарын. 
1983 аз 
6 

* * * 
Куыд худæг у, рæстæг, ыстæм хатт дæ хъазт!.. 
Йæ дзыккутæ райхæлдта æхсæв. 
Лæджы фарн, æнхъæлцау, бæллиц æмæ уарзт, 
Мæ зæрдæ уын дзуры: хæрзæхсæв. 
Уырны мæ: æнустæн бæркад æмæ кад 
Ныууадздзыстæм мах дæр нæ фæстæ. 
Уырны мæ: нæу уæгъды уæ фæрцы мæ цард; 
Иæ цæсгом ыссардзæн нæ бæстæ. 
Уырны мæ: ис царды æууæнкæн бынат; 
Ис хуры цæстысыгæн барæн, 
Хъынцъымыл уæ улæфтæй бандзарæн арт, 
Æнæмæтæй амондыл зарæн. 
Ныууадз уæдæ тагъддæр дæ сагъæс мæнау! 
Фыдбылызæй бахизæм зæххы! 
Йæ саулохы бастæй кæм дары Хуыцау, 
Уым хъуамæ фæхизон мæ бæхы. 
Уым самайон хъуамæ нæ дзыллæйæн фынг 
Лæджы фарн, баеллиц æмæ уарзтæй. 
Уым раскъæфон хъуамæ рæстдзинадæй зынг. 
Йæ къубал ыслыг кæнон мастæн. 
Ныууадз уæдæ, рæстæг, рæстæгмæ дæ хъазт: 
Фæсайдтой дæ цард æмæ æхсæв. 
Мæ сагсæр Ирыстон! Мæ сагъæс, мæ уарзт! 
Сæркъулæй дæм дзурын: хæрзæхсæв... 
1992 аз. 
7 

* * 
Уæлдай буц никуы уыдтæн цардæн. 
Фынккалгæ Рæстæджы фыцын. 
Нæ тæрсын рис æмæ æгадæй. 
Фæлæ мыстулæгæй тæрсын. 
Тæрсын сæтæлæг æмæ митæй, 
Тæрсын мæ зæрдæйæн цæстæй. 
Сæрхъæн у зæхх, æмæ йæ митæй 
Йæхи æрцауындздзæни мæй. 
Тæрсын, куы баззайон уæ разæй. 
Тæрсын, куы амæла мæ мад, 
Æмæ мæ цин æмæ уæлахиз 
Бынтон куы бамбæхсой сæ ад. 
Нæ тæрсын хахуыр æмæ низæй— 
Мæ зæрдæ рагæй у ыссывд. 
Фæлæ мыл бахæцыди ризæг. 
Мыййаг, куы разынон фæлывд. 
Тæрсын бæллæхы ’взыстæй бонæн. 
Тæрсын, куы фехæла нæ цард, 
Æмæ хъынцъым æмæ фæсмонæн 
Куы фæуа амæттаг мæ зард. 
Тæрсын сывæллоны цæссыгæй. 
Тæрсын, куы ныммур уа мæ нау. 
Æмæ мын уаддымсы æрфыгыл 
Мæ зонд куы фæхæсса Хуыцау. 
Тæрсын: лæджы зæрдæ æнкъардæй 
Нырма æгæр зилы зæххыл, 
Æмæ мæ бахъæудзæни зардæй 
Ныккалын Рæстæгæн йæ тыл. 
8 

Нæ тæрсын тохы бон ызнагæй. 
Тæппуд нæ дæн... Фæлæ тæрсын: 
Æдасæй иу бон дæр, хъыгагæн, 
Мæ бон нæ бауыдзæн цæрын. 
1987 аз 
V? Ус Ус 
Ныддаргъ и мигъæн дымгæмæ йæ хъазт... 
Æрхуым у бон... Мæ зæрдæ дæр æрхуым у. 
Цы ма мын баззад?.. Рис æмæ хъæрахст?: 
«Уæууæй, лæгæн лæгæй цæрын куыд зын у!» 
Мæ алыварс мæликкæй зилы загъд. 
Дæрæнгонд зондыл саха къæвда уары. 
Лæхъир гæххæттау алæбырд мæ зард, 
Æмæ фыццаг хатт нал арын Хуыцауы... 
1982 аз 
!< V? V? 
Кæс-ма, куыд къæбæда у бон!— 
Тæры мæ... Удхарæй мæ мары. 
Йæ ных ын зарæгæй цæвон?.. 
Фæлæ мæ зæрдæ зардæн нал у. 
Лæджы цæст рагæй у æлгъин; 
Йæ къæбæр цух-мухгæнгæ бары. 
Уæддæр нæм тынг арæх у цин... 
Фæлæ мæ зæрдæ цинæн нал у. 
Мæ лымæн, ма мæ ракæн хъаст— 
Кæс-ма, мæ уæлмæрдты дзы цал и!— 
Зынаргъ у, чи зоны, дæ уарзт... 
Фæлæ мæ зæрдæ уарзтæн нал у. 
9 

Хуыцаумæ иу хорздзинад ис: 
Йæ маст æппыныдзух дæр хъал у. 
Æмæ нæ цух нæ уадзы рис... 
Фæлæ мæ зæрдæ рисæн нал у. 
Мæ сæр æдзæлгъæды хæссын. 
Лæгмæ былысчъилæй æвналын. 
Къæйных у, чи зоны, уæ фын... 
Фæлæ мæ зæрдæ дисæн нал у. 
Цæй, цард, цыфæнды дæр мын кæн! 
Налат у бон, дæуæн та бар и. 
Бынтон раст, чи зоны, нæ дæн... 
Фæлæ мæ зæрдæ цардæн нал у. 
1984 аз 
* * * 
Хурæн у йæ бон, мæ хур, 
Тавын æмæ тавы. 
У хуыснæгæн давд йæ хъул 
Æмæ рæстæг давы. 
Бон та бон у. У йæ бон 
Рухсæй, кæнæ пъæззæй 
’Нхъæвзын рæстæгæн йæ ком, 
У æмæ æнхъæвзы. 
Уæд мæнæй цы домыс ды?— 
Рæстæджы бæркадæн 
Схæссын бафæрæзтон сы... 
Æмæ бухъхъæй бадын. 
1984 аз 
10 

* * * 
Йæ хъыджы чи цæуы дæ фынæн!.. 
Фæсмонæй арæх истон хуын. 
Æмæ йæ хорз зонын, мæ лымæн,— 
Зын у æнæ уарзтæй цæрын. 
Дæ риуæй царды зæрдæ сыхгæ. 
Æмæ куы фæцæймæла хур, 
Уæд мын мæ рис æмæ мæ хъыгтæ 
Дæ цæсты гагуытæй фæсур. 
Æмæ куы ссыгъдæг уа мæ развæд, 
Уæд ногæй самайон мæ нау. 
Цыма мæ зæрдæйыл уæларвæй 
Нырма ныр æрхызти Хуыцау. 
1991 аз 
•к Ус Ус 
Куырмы цонгау фæхъуызы бон кæдæмдæр... 
Æмæ фæдзæхсын дауджытæн мæхи: 
Цы нæ вæййы!.. Цыдæртæ цард нывæнды, 
Æмæ, мæ-гъа, йæ зæрдæйы цы и! 
Уæд та ма дур мæ улæфтæй дæр тулы. 
Уæд та ма æхсæв иннæтæй фæци 
Æмæ мæ суры царды риуæй, хурау,— 
Цы йын зонын, йæ зæрдæйы цы и! 
Æфсин у æрдз. Лæджы уд та къæбиц у, 
Æмæ дзы фарн кæддæриддæр уыди. 
Фæлæ ныфсытæ нал уæндын бæллиццæй, 
Цы йын зонын, йæ зæрдæйы цы и! 
11 

Кæнæ дæ уарзт... Фæзминаг у, бæгуыдæр. 
Уæллæй, мæ удæн удыхос фæци! 
Бæргæ зæгъин: æнæ дæуæй мæгуыр дæн. 
Фæлæ, мæ-гьа, дæ зæрдæйы цы и!?. 
Бæргæ дын зæгъин фидарæй: хæрзæхсæв! 
Бæргæ фæхæссин исчердæм мæхи. 
Фæлæ, мæ-гъа, уæд та ма дæ мæ хъысмæт... 
Цы йын зонын, дæ зæрдæйы цы и! 
Мæ дзырдтыл къæм хуымæтæджы нæ бады: 
Нывыл рæстдзинад а зæххыл кæм и?! 
Цæрæнбонты кæрæдзи ’ргæвдынц адæм: 
Уæд та ма, дам, йæ зæрдæйы цы и. 
Æмæ, фæткъуыйау, хуры тын куы тонат, 
Уæд ма-иу афтæ бафæрсут уæхи: 
«0, раст у — цард гæды митæ дæр зоны, 
Фæлæ мæнмæ фæзминагæй цы и? » 
Сæргуыбырæй уæ мады лæггад фидут: 
Æцæг фæдзæхсут дауджытыл уæхи. 
Мæ мæрдтыстæн, фыркъæбæда у фидæн, 
Æмæ, мæ-гъа, йæ зæрдæйы цы и! 
1982 аз 
* * V? 
Куыд худæг у дæ худт!—Мæ цæстыты хъæбысы 
Æрфæлыста йæхи, мæ улæфтимæ симы. 
КУыд худæг у дæ ном—йæ базыртæ мæм тилы. 
Куыд худæг у дæ къух—йæ раулæфт мæм хъуысы. 
12 

Ысдзурын мæ фæнды... Цæстысыгау мæ дзырд 
Æд цин æмæ æд рис ныссæдздзæни мæ хъуыры. 
Куыд худæг у нæ уарзт!—Æрцахста мæ æмæ... 
Æвдадзы хосау мæн æд хъуыдытæ ныхъуыры. 
Куыд худæг у мæ уд!—Рæсуг боны æддейæ, 
Гуырысхойыл лæугæ ысрасыг и дæ фæдтæй. 
Куыд худæг у дæ был мæ цæстытæм мæстыйæ! 
Дæ былы былы был куыд худæг у мæ зæрдæ!... 
1989 аз 
V? * * 
Уары... Сахкъæвдайы дымгæ 
Уафы хъарæджы тынæй. 
Уый, æвæццæгæн, йæ чызгад 
Мысы мигъы батæм мæй. 
Дуне къæвдайы рæвдыдæй 
Фыны бафснайдта йæ сæр. 
’Рмæст ма Зæххы кæхцыл зилы, 
Хъуысы цавæрдæр уынæр. 
Цымæ циу?.. Хъынцъымы улæфт? 
Æви тарст уыджы хъæрахст? 
Æви мæйы риуæй скалдта 
Монцы сонт дзæнгæда уарзт? 
Æви райхъал кодта ’вдиуты 
Бутъи рæстæджы сым-сым? 
Æви къæвда?.. Æви дымгæ?.. 
Æви зæрдæйы кæуын?.. 
1982 аз 
13 

V? * * 
Райхъал ысты хæхтæ. 
Хуры цæст фæзынд. 
Пумпуси æврæгътæн 
Диссаг у сæ уынд. 
Уадымсимæ хъазы 
Сабийау нæ бал, 
Раст цыма ивазы 
Амонды йæ хал. 
Æртæхæн йæ байæ 
Нал лæууы зæххыл, 
Цард æмæ Хуыцауы 
Ардауы ныфсыл. 
Мауал бад хъуынтъызæй, 
Фарны нуазæн сис, — 
Уалдзæгæн йæ хызы 
Худинаг у рис. 
Мауал бад æнкъардæй, 
Ацы хатт æз дæр 
Кад æмæ æгадæй 
Равзæрстон хуыздæр. 
Уалдзæг у мæ хъузон; 
Диссаг у йæ хуын! — 
Зæрдæйы æмпъузы 
Амонды тæбын. 
Зафдæйæн æрхаста 
Уарзтимæ æнцой, 
Катай æмæ мастæн 
Фæсæфта сæ кой. 

ферох мæ и сагъæс, 
ферох мæ и рис. 
Дисгæнгæ мæм ма кæс — 
Цас диссаг у дис?.. 
Царды фарн фыдæхæн 
Никуы уыд æмбас. 
Чи нæ у æнæхин? 
Чи нæ у æдас?.. 
Чи нæ у зæгъынхъом 
Фидæнæн йæ уарзт?.. 
Рæстæгæн йæ фынчы 
Мауал агур маст. 
Мауал бад æнкъардæй, 
Бирæ у дæ бон: 
Бавдæл æмæ цардæй 
Бацагур фæсмон. 
Бавдæл æмæ тагъд-тагъд 
Анымай лæгæн, 
Амонд æмæ уарзтæй 
Цас хъæуы ныфсæн, 
Цас хъæуы дæ батæй 
Ракурын æфстау, 
Цалынмæ мын катай 
Не ссардта мæ нау. 
Цалынмæ та зæрдæ, 
Рæстæгæй æппæрст, 
Рис æмæ æфхæрдæн 
Не ’рцыди æхсæст... 
15 

Ма мын тæрс уæнгмардæй, 
Ацы хатт æз дæр 
Рыст æмæ фæлладай 
Нал хæссын мæ сæр. 
1985 аз. 
* * * 
Æнустæм дæ батæй 
Куыннæ уон дæрзæг, 
Мæ зæрдæйы катай, 
Мæ зæрдæйы мæт?!. 
Рæсугъд у Ирыстон, 
Рæсугъд дæ ды дæр. 
Мæнæн та уæ рыстæй 
Æрхалас мæ сæр. 
Мæныл та фæтых и 
Йæ хин митæй маст. 
Ныр дæр та æдых у 
Йæ чырсæй мæ каст. 
Ныр дæр та мæ хъазы 
Йæ сонт сæнтты зæй, 
Йæ ныхтæ мæ садзы 
Хъæрццыгъайау мæй. 
Ныр дæр та мæ суры 
Йæ стад риуæй зæхх, 
Сынтау мын лæбуры 
Мæ удмæ бæллæх. 
Уæддæр мæ фыдæнхъæл 
Нæ кæны Хуыцау. 
Хæссы мæ сæ фæрсты 
Мæ иунæджы нау. 
16 

Уæддæр ма фæразы 
Фынк калын мæ цард. 
Æнустимæ хъазы 
Сæ сæрты мæ зард. 
Мыггагмæ дæ батæй 
Куыннæ уон дæрзæг, 
Мæ зæрдæйы катай, 
Мæ зæрдæйы мæт. 
1992 аз 
* * * 
Бонæн йæ цæсгом нал зыны сыгæй. 
Сыг æмæ сыгыл мæ зæрдæ цæссыгæй, 
Хъонц æмæ халон, хъæр æмæ хъарæг, 
Халоны хъæры фæхуыдуг мæ зарæг. 
Бардызта Зæххы зымæг сым-сымæй, 
Тоны йæ къубал уæлдæф мæ ныфсæн, 
Æрдзы дæндæгты мæ аууон ныссæдздзæн. 
Зымæг æддейæ, Риуы дæр зымæг. 
Дымгæ мæ былтыл хъазау ысхъæлæй 
Дауын мæ рихи: чи у мæ марæг?!. 
Цъилау ныззилгæ халæтты хъæры 
Хъулон хъæбулæй фæхуыдуг мæ Зарæг! 
Сдзурдзынæн ризгæ Мæ уд уæ схъыг и, 
Лдæмæй, Митæй, Уарзты æрфыгæй. 
Здæхынц мæ дзырдтæ рисæй фæстæмæ, 
Арв дæр РÆСТÆГМÆ, цард дæр РÆСТÆГМÆ. 
17 

Бонæн йæ цæсгом нал зыны сыгæй, 
Сыг æмæ сыгыл мæ зæрдæ цæссыгæй. 
Хъонц æмæ халон, хъæр æмæ хъарæг, 
Халоны хъæры фæхуыдуг мæ зарæг?.. 
1983 аз 
* V? * 
Нæ, æцæгæй дæр, сæрра и рæстæг!— 
Бон фæцæуы. Фæцæуыс ды дæр. 
Æмæ горæты уынгты дæ фæстæ 
Лидзы сидзæр цæссыгæй мæ хъæр. 
Хъæр ныммæлдзæн! Стæй сагъæс дæр афтæ. 
Фæлæ зарæгæн амæлæн нæй. 
Раст у рæстæг,—дзуæрттæ йыл бафтау,— 
Хур фæмард. Фæлæ райгуырди мæй. 
1985 аз 
* 1е * 
Хъуыды ма йæ кæныс, тæбæкк мыдадзау бон 
Куыд батади æваст дæ цæстыты цæхæрæй?.. 
Куыд нал уыди нæ уарзт дæ тæрккытæй дзырдхъом, 
Æмæ æваст йæхи куыд ыссардта мæтъæлы?.. 
Хъуыды ма йæ кæныс, йæ фæстаг тыхтæй уарзт 
Куыд агуырдта дæуæй фæсмон æмæ тæригъæд? 
Куыд ныппырх и йæ уд дæ зæрдæйæн йæ тигъыл? 
Куыд баззади хуысгæ дæ къæхты бын йæ фарст?.. 
18 

Хъуыды ма йын кæныс йæ цæстытæ, йæ рис? 
Йæ туджы суадæттæ йæ зæрдæйы хъуырдухæн? 
Дæ цæстыты кæл-кæл, æмæ дæ тæлтæг къухыл 
Дыдзыхуры фæсмон, дыдзыхуры фæдис?.. 
Хъуыды ма мын кæныс мæ уд æмæ мæ уарзт?.. 
Цы хуызæн фæдæн, уый дæ цæстытыл нæ уайы?.. 
Хъуыды ма йæ кæныс, фæлывд арæзт æхцайау, 
Куыд æрттывта дæ уд, куыд æргом уыд йæ хъазт?.. 
Цы дыл æрцыди ныр?.. Цы мæ агурыс ныр?.. 
Къæссавæлдæхт фæдæ. Къуылых куыдзау мæ цуры 
Лæууыс, æмæ дæ цæст рæвдыды муртæ куры... 
Зæгъ-ма, цæмæн у здæхт лæджы цæфмæ дæ тыл? 
Æви æндæр у ныр мæ зæрдæ?.. Йе мæ уд? 
Æви æндæр дæ ды?.. Æрæджыйау ыссыгътæ?.. 
Нæ йæ зонын, дæуæй цы зæд хъазы, цы тыхтæ. 
Æз уый зонын æрмæсг. æз раджы фæдæн сыгъд. 
Ныууадз, уæдæ, ныууадз! Æрæмбырд кæн дæ хыз. 
Фæуæд, дын бон дæр бон! Фæуæд дын уæрх уæрæхдæр! 
Мæ зæрдæйы та цы?!. Ыссардзынæ æрмæстдæр: 
«Хъуыды ма йæ кæныс?.. Хъуыды ма йæ кæныс?..» 
1984 аз 
* * * 
Иугæр царды зæрдæ къахыс 
Æмæ азылдтæ лæгæй, 
Уæд мæ уарзт æмæ мæ сагъæс 
Хъуамæ бамбæхсон дæуæй. 
19 

Сыгъд дæ сæраппонд мæ зæрдæ, 
Цыд мæ рахиз фарс Хуыцау, 
Æмæ катайы æфхæрдæй 
Дурдзæф чи кодта мæнау?!.. 
Арвæй агуырдтон зæринфæд, 
Зæххæй агуырдтон æнцой, 
Æмæ зæдтæн æмæ зинтæн 
Кодтон иудадзыг дæ кой. 
Растдæр арсы хъуынау арцæй 
Бадти рæстæгæн йæ хъуын. 
Хинæй хъахъхъæдтон дæ дзæццы, 
Мастæй хъахъхъæдтон мæ фын. 
Зæххы бадомдтон мæ батæй, 
Уыд Хъуыцæуттимæ мæ хъазт. 
ыд дæ галиу фарс мæ катай, 
ыд дæ рахиз фарс мæ уарзт. 
Фæлæ кæд, мыййаг, æцæгдæр 
Абон азылдтæ мæнæй, 
Уæд мæ уарзт æмæ мæ зæрдæ 
Хъуамæ бахизон дæуæй. 
1989 аз 
* * V? 
Дывæрццыг нæу, мæ хур, дæ бон 
У бирæ, тынг бирæ дæ уарзтæй. 
Дæ бон у иу уысммæ дæ кастæй 
Дзæнæтæй саразын зындон. 
Дæ бон у ноджыдæр фылдæр: 
Дæ бон у бауромын рæстæг. 
Æмæ, мæ мадыстæн, ныр дæр 
Кæсынæй не ’фсæдын дæ фæстæ. 
з 
20 

Дæ къахайст диссаг у, бæгуы,— 
Цы зæд, цы дауджыты лæвар у?!. 
Дæ æгьдты фезмæлдæй лæгыл 
Фæлывдæй рацæуы йæ хъару. 
Дæ гуыр... 0, диссаг у дæ гуыр! 
Сæттын ыл: рæстæджы куырдадзæй 
Нырма гуыры номыл зæххыл 
Дæ гуырæй диссагдæр нæ рацыд. 
Кæнæ дæ риу!.. Кæнæ дæ худт!.. 
Æниу, дæрдтыл дын сæ цы дзурын?— 
Зæгъ-ма йæ, иу уысм дæр мæ уд 
Кæд уыди худынхъом дæ цуры?.. 
Дывæрццыг нæу, уæдæ, дæ бон 
У бирæ, тынг бирæ, мæ лымæн. 
Фæлæ йæ ма рох кæн: зындон 
Цæрдуд æрымысыд мæстджынæй. 
Дæхи мæ судздза уарзтæй хиз! 
Хуыцау дæ хъахъхъæнæд мæ мастæй! 
Зæгъгæ мæ ракъахтай, уæд риз, 
Уæд сар дæ сæр кæны мæ уарзтæй! 
Дæуау æз саузæрдæ нæ дæн, 
Æмæ дæ не ’рдомдзынæн дзуапмæ. 
Æз дæ ныууадздзынæн цæргæ 
Дæ мæнг, дæ хуыскъ ныфсыты артмæ. 
Фæлæ дæ Рæстæг æмæ Уарзт 
Дзæнæтæй ’рласдзысты дæ хъустæй, 
Æмæ дæ райсдзысты мæ маст, 
Зындон дын фестдзысты æнустæ. 
1982 аз 
21 

V? * * 
Хъуыр-хъуыр кæны, зæронд усау, нæ дуг, 
Цыма сæ цардæй схъуырмæ ысты адæм, 
Цыма йæ хуртыл алæгæрдын цардæн 
Нæ дугмæ каст, нæ зивæджы хæс у. 
Хъуыр-хъуыр кæнæм ды дæр æмæ æз дæр, 
(фæстейæ зайын худинаг кæм нæ у), 
Цыма дæуæн дæ биинаг цæттæ у, 
Æз та мæ зæрдæ задау ссад фæдæн. 
Æнустæн табу! — Бирæ сси сæ бон, 
Уæларвмæ систой адæм æмæ царды. 
Фæлæ нæ дуг гæвзыкк æмæ мæнгард у, 
Æмæ мæ зæрдæ нал вæййы дзырдхъом. 
Æмæ мæ хъуыры бастъæлы мæ хъæр. 
Хъуыр-хъуыр кæнын, зæронд усау, æз дæр... 
Йæ цардæй стыхст, æвæццæгæн, нæ цард,— 
Хъуыр-хъуыр кæны, гуыр-гуыр кæны цыренæй. 
Кæй ма æндавынц фарн æмæ бæркад!— 
Нæ дуг ысхæцыд зæппадзыл чепена... 
Уæллæй, мæнгард у адæймаг, мæнгард!— 
Дæ хъуыды, фатау, арвы риумæ схауæд, 
Дæ къухы бафтæд фидæн æмæ кад,.. 
Дæ ахсæн та дæ зæххы бынмæ сайæд! 
Æнустæн табу. Бирæ сси сæ бон. 
Фæлæ нæ дуг!.. Зæронд джинсау ихсыйы... 
Бынат дзы нал ис Зонд æмæ Хъуыдыйæн. 
Æмæ мæ зæрдæ нал вæййы дзырдхъом. 
Æмæ мæ хъуыры бастъæлы мæ хъæр. 
Хъуыр-хъуыр кæнын, зæронд усау, æз дæр... 
1983 аз 
22 

* * * 
Сылгоймагыл куы фæтых вæййы уарзт, 
Куы йæ бамбары, бамбæхсæн дзы нæй, 
Уæд райгуыры йæ фæстаг тыхтæй фарсг. 
«Цымæ цы хъæуы зæрдæйы мæнæй?..» 
Ыстæм хатт сырд æрбады, æмæ сырд 
Йæ хъуыдытæ ысрæдийы хъæрæй, 
(йæ цæсгом — рис, æнусон рис йæ дзырд): 
«Цымæ цы хъæуы адæмы мæнæй?!» 
Æгъуыссæг... Æмæ æхсæвы кæлæн... 
Æмæ мæ сæры иу хъуыды дæр нæй... 
«Цы у нæ цард? Кæдæм цæуæм? Цæмæн? 
Æмæ цы хъæуы рæстæджы мæнæй?..» 
1983 аз 
* * * 
Райхъал бон æмæ бонимæ уарзт. 
Уалдзæг зæххæн йæ риутæм æвналы... 
Нал у, знонау, уый зымæгæй тарст 
Æмæ æрдзæн йæ дзыккутæ халы... 
Хур йæ хъарм тынтæй хæхтыл æртыхст 
Æмæ дзуры лæджы удæн фидæн, 
Фæлæ нал дæн йæ ныхæстæй тыхст,— 
Абон зæрдæ нæ уарзы йæхи дæр. 
Ау, цæмæн сайынц фидæнæй мæн, 
Иугæр абон мæ удæй æмбæхст у?!. 
Ис уæнтæхъилæй размæ цæуæн, 
Фæлæ чи цæудзæн кувæг мæ фæстæ?.. 
23 

Нæй мæ зæрдæйы цин æмæ уарзт, 
Æмæ нал дæн æнхъæлцау мæ разæй. 
Цард, æцæгæйдæр разынди хъазт, 
Æмæ зæрдæ та баззади хъазæн. 
1990 аз 
* * * 
Зымæгон бон цъыф мит æмæ зæгъæй 
Æрцахста зæххы, хойы йын йæ тыл. 
Йæ ихдзæф уырзтыл дунейау мæ уд, 
Мæлæтдзаг цæфæй тугомгæ нæты. 
Мæ ныфсыл мын къæйных зымæг фæхæст, 
Æрцахста йæ, хъынцъымæй йæ хынцы. 
Фæллад хæрæгæй, дунейау, мæ уд, 
Гуыргуыргæнгæ сæрсæфæнмæ тындзы. 
1984 аз 
-к * V»- 
Ма мæ, ка мæ кæн фыдæнхъæл!— 
Зонын маст хæссын æз дæр. 
Зæрдæ срасыг и дæ сæнттæй, 
Фæлæ не срасыг мæ сæр. 
Сис мæ зæрдæйæ дæ уырзтæ, 
Царды ма ардау лæгыл! — 
Угфзты чи кæны чъылбыстæ, 
Уый фæд сафæг у зæххыл. 
24 

Батай цадæггай мæ батæй, 
Басудз уарзты зынгæй бон. 
Æмæ сагъæс æмæ катай 
Сырд мæ зæрдæйæ фæуон. 
Стæй уæд срасыг у сæ фынтæй, 
Науæд сар кæны дæ сæр!.. 
Ма кæ, ма мæ кæн фыдæнхъæл!— 
Зонын маст хæссын æз дæр. 
1987 аз 
V? V? V.- 
Фæцæуы бон... Хуыцауыстæн, мæ бон 
Уыдис зæгъын хуыздæр æмæ цъæхснагдæр. 
Зæгъæм, зæгъын: уыд хуры лæппу бон. 
Фæлæ, хъыгагæн, мæйы лæппу разынд. 
Кæнæ зæгъын, кæй нæ бацис йæ бон 
Ныййарын бонæн цард, æмæ йæ сывæр 
Кæй фæхæссы хъынцъымы армыл зæххæй... 
Мæ мæрдтыстæн, уыдис мæ бон зæгъын: 
Нырма зæххыл поэт æмæ сывæллон 
Сæ тугдадзинтæ карды комæй хизынц. 
Зæгъын дæуæн, æмæ зæгъын мæхицæн, 
Нæ цард кæй нæу нывыл æмæ фæзминаг. 
Зæгъын фылдæр. Ысфæлдахын мæ зæрдæ 
Æмæ дзы ссарын кад æмæ æрхæндæг, 
Цæстысыг, уарзт, бæллæх æмæ фыдæх; 
Æнусты рыг, æнусты цъыф ыссарын. 
Фæлæ фæцæуы бон, æмæ тæрсын: 
Мыййаг, кæд цард дæр бонимæ фæцæуы, 
Æмæ ныхъуырын дымгæйау мæ маст, 
Æмæ ныддардтон дымгæмæ мæ зæрдæ. 
1983 аз 
25 

V? * * 
Нæ, абон æз бынтон сидзæр нæ дæн. 
Ивæзы бон фæсмоны роны чъиуау, 
Фæлæ мæ удæн худыны хос нал у, 
Æмæ фæсырдтон уарзты комæй катай, 
Æмæ мæ хъысмæт нал кæнын æлгъыстаг. 
Нæ, абон æз бынтон сидзæр нæ дæн. 
Фыццаг хатт абон фидæны æмбудын. 
Уынын, кæй ис рæстдзинады фæд царды. 
Æмбарын хорз. Æмæ дæу дæр æмбарын. 
Цы ис зæххыл лæджы цардæй егъаудæр? 
Цы у нæ цард?.. Кæдæм нæ кæны рæстæг? 
Кæй хъуыд дæ уарзт? Дæ рис æмæ дæ цæссыг? 
Дæ зæрдæйы тыбар-тыбур кæй хъуыди?.. 
Нæ, абон æз бынтон сидзæр нæ дæн. 
Мæ бон у абон Рæстæгимæ дзурын, 
Ныуазын цин, лæвар кæнын мæ зæрдæ, 
Дзыуапп ыссарын уарзтæн æмæ цардæн, 
Æмæ мæ фынгмæ дунейы æрхонын. 
Нæ, абон æз бынтон сидзæр нæ дæн. 
1985аз 
Ус V? Ус 
Нæ! Æз налат амонды цинтæй 
Кæйдæртау къулбадæг нæ дæн. 
Йæ худт, йæ зæрдæскъæфт, йæ хинтæ 
Мæнæй æмбæхст ысты ныр дæр. 
26 

Уæддæр зæрдæрухсæй дæ цуры 
фырдисы цæстытæй лæууын. 
Хуыцауæй иунæг амонд курын: 
Æрмæстдæр у, æрмæст дæ уын. 
Æрмæст мын ма хæлæг кæн уафын 
Мæ рохст, мæ мæнг ныфсыты тын, 
Æмæ дæ сау цæстыты арфмæ 
Æгуыппæг табуйæ кæсын... 
1981 аз 
* V? * 
Цæуыс... Цы дын кæнон, мæ лымæн?!. 
Мæ бон дæ бауромын нæу. 
Мæ къæбæр сидзæрæй хæрдзынæн, 
Уæддæр нæ ралгъитдзынæн дæу. 
Цæуыс... Цы дын бакæнон, гъемæ?!. 
Зæгъын дын табу æмæ уарзт. 
Мæрдтæм æй ахæсдзынæн мемæ, 
Кæй дæн сæргуыбыр æмæ саст. 
1883 аз 
* * * 
Йæхицæн чи нæ кæны аргъ, 
Уый хъуамæ ма кæса фæстæмæ. 
Кæд уыди царды фæндаг даргъ? 
Кæд уыди царды фарн рæстæгмæ?.. 
27 

Дзырдтон дын фидæн æмæ уарзт, 
Фæлæ дæ зæрдæ разынд хивæнд... 
Лæджы кæм бакъуым кæны маст, 
Уым амонд никуы кæны ривæд. 
1985 аз 
* * * 
Скæс-ма, цас тых цæуы арвæй!.. 
Стæй куыд мæйрухс у, кæс-ма. 
Уый мæ зæрдæйæн йæ уавæр 
Уарзт æнæмæнгæй зыдта. 
Уарзт æй хорз зоны—дæ уарзтæй 
Ис дыууæ фæндаг æрмæсп 
Иу дзы лакъон хæссы мастæй, 
Иннæ рухсæй у нывæзт. 
1992 аз 
* * * 
Мæ цæст мын нал къахы æнтъыснæг, 
Æмæ йæ нал къахын æз дæр. 
Быхсын æнæхъинцъæй мæ хъысмæт, 
Хæссын æвæлмасæй мæ сæр. 
Лæзæрынц хураууон мæ фæндтæ. 
Ныддардтон дымгæмæ мæ уд... 
Фæлæ уын чи дæтты мæ сæнттæ?!.. 
Тæхут, мæ хъуыдытæ, тæхут!.. 
1990 аз 
28 

* * V? 
Нæ, нæ тыхсын 
Æз дæуæй. 
Худы æхсæв, 
Худы мæй... 
Раст у: барст у 
Цардæн уарзт — 
Ды мæ фарс дæ, 
Æз—дæ фарс. 
Тары катай 
Хъуысы дард: 
Сонт нæ батæ, 
Сонт нæ кафт. 
Сонт дæ зæнгтæ. 
Сонт дæ арм. 
Тыхст мæ цæнгтæ 
Рыст мæ царм. 
Æз дæ хъæр дæн, 
Ды мæ ниуд. 
Гом мæ зæрдæ, 
Гом дæ риу... 
Нæ! — зындгонд у 
Цардæн уарзт, — 
Ды бæрзонд дæ, 
Æз — бынкаст. 
Сур дæ гом риу, 
Тыхст мæ ных. 
Нал дæ бон у, 
Нал мæ тых... 
29 

Нæ, нæ тыхсын 
Æз дæуæй:.. 
Худы æхсæв, 
Худы мæй... 
1989 аз 
* * * 
Бамбарæм кæрæдзи, 
Акæс-ма: зыдæй 
Агуры йæ къæдзил 
Арвы риуыл мæй... 
Мауал сæтт дæ астæу— 
Дзурдзынæн æй ныр: 
Ницы ис дæ уарзтæй 
Барджындæр зæххыл. 
Мигъ æмæ хъуытазæй 
Хохы сæрыл худ, 
Цæй æмæ ысласæм 
Сагъæсæн йæ уд. 
Цæй æмæ æгъдауыл 
Банымайæм уарзт, 
Дам-думæн йæ аууон 
Никуы вæййы раст. 
Царды уд æй зоны, 
Зоныс æй ды дæр: 
«Даргъ æхсæв фыдбонæй 
Зæрдæйæн хуыздæр...» 
30 

Ма мын дзур æууæнкыл — 
Бамбæрстон æй ныр: 
Ницы ис дæ зæнгтæй 
Диссагдæр зæххыл. 
Мауал сæтт дæ астæу, 
Лфтæ цауд нæ дæн, 
Барæвдз кæн нæ уарзтæн 
Стъалытæй хуыссæн... 
Мауал лæуу æнкъардæй, 
Мауал кæс мæнмæ.... 
Цас диссаг у, уагæр, 
Уарзын æви нæ?!. 
1980 аз 
V»* ’к V? 
Дæ хъуыды ахæлиу и митыл... 
Зæгъыс мын: «Тынг тыхджын у звæд». 
Зæгъыс: «Куы ’рзымæг кæны, уæд 
Æддейы не ссардзынæ цъиуты. 
Фæлæ куы æрцæуы сæ рад, 
Куыддæр æруалдзæг кæны, афтæ 
Сæ цин, сæ зард æмæ сæ кафтæй 
Хъæдыл дæр разайы æвзаг. 
Зæгъ æй дæхæдæп дайуаг нæу, 
Йæ афон уалдзæг кæй у уарзтæн: 
Уæдæ ма иу чысыл фæлæуу, 
Æмæ дæ ’рбауадздзынæн ’ввахсдæр». 
Фæдæ дæ дзырд. Æма дын дзуапп... 
Æниу... цæттæ куы у дæ разы: 
Нæ фарсмæ сырддонцъиу æрбадт 
Æмæ хъæлæсыдзаг ныззарыд. 
1980 аз 
31 

* V? * 
Ныддаргъ и бон, цыма Хуыцау 
Ысхæцыд рæстæгимæ кейфыл... 
Цыма дзы ферох и: æфстау 
Нæй райсæн нæхайыры нервтæн. 
Бæллæх у, удхæссæг хæсау, 
Куы стыхсы адæймаг йæ цардæй. 
Бæллæх у, хæйрæг æмæ адæм 
Æваст куы разынынц рæдау. 
Бæллæх у, теуайау зæмбын... 
Бæллæх у ’нхъæлмæ кæсын тармæ, 
Цæмæй дын зокъотау йæ армыл 
Дæ ристæ амбырд кæна фын. 
1984 аз 
* * * 
Æрдз æррайы магъзау ’нхъизы... 
Хур фæкуырис. Бон фæмард. 
Фæлæ зæрдæ ацы изæр 
Нæу уырзы йас дæр æнкъард. 
Зæрдæ амонды рæвдыдтæм 
У кæдæй-уæдæй цæттæ. 
Къухтæ—хуры тынтæй ’взыгъддæр; 
Былтæ — диссаджы мыртæ! 
1982 аз 
32 

* * V? 
Рæстæджы сæфтæгыл 
Лмонды цæфхæдтæ... 
Суынгæг и мæ зæрдæ 
Бонрæфты уæ фæдтæй. 
Суынгæг и мæ зæрдæ — 
Бамбæрста йæ рæдыд 
Æмæ мын æфхæрдæй 
Лраст и дæ фæдыл... 
Цыма дымгæ тагъд-тагъд 
Зæрдæйæн йæ хъусы 
Сусæгæй цы загъта: 
Лмбæл, æви—Рухсаг? 
1981 аз 
* * V? 
Тыхсыс... Уæвгæ нырма цыт дæ. 
Дæ цæсты кадджын у дæ хъомыс. 
Мæлдзыгау, абухтыл фæдæ, 
Дæ хъысмæтæй цыдæртæ домыс. 
Æрчъиц!.. Æрбад! Дæхиуыл ’рхуд: 
Йæ тæрхон рæстæгæн цæттæ у!.. 
Æмæ дæ бауырнæд, мæ хур, —. 
Дæ разыдзинад æй нæ хъæуы. 
1983 аз 
Кæм дæ агуырон ныр?! Мæ цæстыты?.. Мæ зонды? 
Мæ уды тухиты?.. Мæ зæрдæйы фæнычы?.. 
Куы æртылдтæ (...кæдæм?..) мæ бонимæ бæрзондæй 
Мæ хъысмæты фæрскыл гадзрахаты цæссыгæй!.. 
Кæм уæ агурон ныр, мæ бон æмæ мæ æхсæв? 
Мæ уды тухиты?.. Мæ зæрдæйы фæнычы?.. 
2Сидзæруарзт 33 

Нæ! Нæ! — Æгьгьæд фæуæд! Æлгъыст фæу, мæ 
хъысмæт! 
Мæ зæрдæ! тулгæ кæн фæлывд рисы фа&рдыгæй 
Налат боны фæрскыл! — йæ къух дæм 
дары 
Рохуаъ, 
1984 аз 
Дæ дзырд æгæр ныддаргъ, уæллæй... 
Дæ уд гадзрахатмæ цæттæ у. 
Æмæ йæ не ’мбарын, мæнæй 
Дæ дыбал-дыбулы цы хъæуы?!. 
Ныхъхъус и дымгæ... Кауыл ’рбадт; 
Йæ худт ныхъуыры хур нæ сæрмæ... 
Цыма йæ ’мбарынц — æз дæумæ 
Кæсын æндæр цæмæдæр ’нхъæлмæ. 
1983 аз 
Уг Уг * 
Сихæн... Хинæйдзаг мæйдары 
Сæлы гуыргæ-гуырын сым. 
Арв мæ Зæххы зæрдæ тары 
Сты æдзард æмæ æрхуым. 
Бамыр цард... Мæ уд ма ^рмæстдæр 
Тары сидзæрæй хæты, 
Иунæгдзинады къæлæтты 
Сонт йæ гæндзæхтæ цæгъды. 
1982 аз 
34 

* * * 
Уары мит... Уары мит 
Цардыл, адæймаджы номыл... 
Куы æлгъыстæй, куы фæсмонæй, 
Уары мит, уары мит... 
Дымгæ цæстытыл хъызгæ 
Миты тъыфылтæ ныхасы, 
Æмæ, раст дзырдау, лæгæн 
Царды фесæфынæй тас у. 
Зæгъын, суагъта мæ мæ уарзт... 
Фæлæ кæм! — хъынцъымы ссыртыл 
Боны армукъайы ’васт 
Ногæй арвыдзаг ысдзырдта. 
Уары мит... Уары мит 
Цардыл, адæймаджы номыл. 
Куы æлгъыстæй, куы фæсмонæй, 
Уары мит, уары мит... 
1982 аз 
* * * 
Æнæнхъæлæджы рис... 
Æмæ мæ зæрдæ стыхсти. 
Мæ уатмæ мын, куыдзау, 
Лæбуры сонтæй æхсæв. 
Цы ’рцыд?! Цы фæци дуне?!. 
Æви хъаймæтæй Зæххы 
35 

Сæ быны скодтой ’васт 
Заууат æмæ æнæсыпп? 
Æви ныллæууыд тары 
Йæ хурхыл цардæн Ницы? 
Æви мæ уд кæуынмæ 
Сывæллонау æмхиц у? 
Æви Æнусты Рис 
Æваст мæ риуы сдзырдта?!. 
Фæлæ уæд æхсæв циу? 
Æмæ цы сты дæ дзырдтæ? 
Æмбугъула мæ тас — 
Мæ цæстыты æмбисæй. 
Нæ зоны, æхсæв циу, 
Фæлæ мæ зæрдæ риссы... 
1980 аз 
Хохмæ 
Хæстæй йыл рацыдысты мигътæ, 
Фæлæ æрцыдысты дæрæн. 
Цы йын у хохæн та! — Сæртмихæй 
Лæууыд, лæууы æмæ лæудзæн. 
Æмæ, æцæгæй дæр, цы скарк дæн! — 
Хъынцъымæй, тухийæ — цы стут! — 
Дæрæнгонд ’рцæудзыстут сымах дæр. 
Ныууадз дæ хъуырдухæн, мæ уд! 
1981 аз 
36 

* * * 
Тырныдта Зæхмæ хур... 
Ысбаста йын йæ къах 
Æвирхъауы цæлхдур — 
Тæригъæддаджы ’врагъ. 
Гъе афтæ мах дæр расг. 
Тырныс мæм, æмæ цы?!. 
Кæлæхы галау ахст, 
Гуырысхойы мæцыс. 
Тырнын дæм... Æмæ цы?!. 
Ныцъцъист мæ кодта фарст: 
«Куыд бамбаргæ дæ ды, 
Æмæ цы у дæ уарзт?» 
1980 аз 
* * * 
Йе ’рфгуыты æрдынтæ 
Æхсæвы тыргъы 
Рæстæджы зæрдæйæ 
Срæмыгътой: «Бæгуы!» 
Рæстæг цы?.. Мæ боныл! — 
Бабын дæн æз дæр — 
Йе ’рфгуыты æрдынтæй 
Разылди мæ сæр... 
Уды хосау, растдæр, 
Æхсæвы тыргъы 
Зæрдæйы æрхъуыди — 
Базон-ма йæ — цы? 
1982 аз 

* * * 
Уыдис мæ уд бæрзонд æмæ сыгъдæг; 
Нæ зыдта мæт, нæ йæм цыдис æмгæрон 
Йæ хин æмæ йæ сонт митимæ лæг, 
Æмæ йын уыд Хуыцауы цъасс æгæрон. 
Ныр у мæ уд нæ уæлмæрдтæй фыддæр. 
Тыхсы дзы цæст, нæ йæ нымайы бон дæр. 
Кæд йемыдзаг у ингæнтæй, уæддæр 
Æппынæдзух дæр ног нывондтæн гом у. 
Æрмæст дзы нæй дæ зæрдæйæн бынат, 
Мæ фæстаг ныфс, дæуæй ма хæцын цардыл. 
Цы фæнды кæн, æрмæст мын фадат ратт — 
Фæстаг хатт цардæн бузныг зæгъын зардæй. 
1992 аз 
V? V? V? 
Уæллæй, сæрсæфæны мæ ’ппарынц 
Йæ сæнттæ, йе ’рфгуытæ, йæ ба. 
Уынын æй — бабын дæн, æррайау, 
Уынын æппæтдæр, фæлæ гъа!.. 
Мæ фыдгул бацæуæд йæ хъыджы: 
Тæхын! Кæм ма мыл хæцы цæст! 
Æмæ цы уыд æмæ цы уыдзæн, 
Уый хæйрæг равзардзæн æрмæст!.. 
198% аз 
38 

* * * 
Худы мæй... Æмæ æхсæвæн бамбарæн нæй. 
Тайы мит... Æмæ лидзы лæджы цæст дзырдæй. 
Зары тар... Æмæ рæстæг цавддурæй лæууы... 
Зары тар, æмæ зæрдæйы уарзын фæнды. 
Ис, хъыгагæн, кæрон. Фæлæ хорзæх у бон. 
Зон фæсмон, æмæ уарзты цыфæндыдæр хон; 
Лидз хъыгæй... Фæлæ адæмæй бамбæхсæн нæй... 
Цард цæуы... Æмæ цардæн æнæ фæугæ нæй. 
Уæдæ мауал кæн мæт æмæ рæстæгæн сæтт. 
Ис мæлæт. Фæлæ хорз у нæ фæндтæн къæлæт. 
Ис Хуыцауæн æндæрг, æмæ уарзтæн фæлхат, 
Фæлæ а Зæхх дыууæ хатт нæ’басудздзæн арт. 
Стон дæ зæрдæйæ рис, стон дæ риуæй хъынцъым! — 
Царды чи у хæддзу? æмæ чи у фысым?!.. 
Худы мæй æмæ дзуры йæ хъуыды хъæрæй: 
«Цард цæуы... Æмæ цардæн æнæ фæугæ нæй». 
1991 аз 
* * * 
Æнæнхъæлæджы æхсæвы мæхи 
Ыссардзынæн мæ хъуыдыты цагъарæй. 
Æмæ мыл тар ныццæвдзæни йæхи. 
Æмæ мæ зæрдæ суынгæг уыдзæн тарæй. 
Æлгъыстаджы «Кæдæм?» æмæ «Цæмæн?» 
Æмæ сæ фæстæ: «Никуыдæм?». Стæй — «Ницы?» 
39 

Цымæ æндæр æхсызгондæр цыдæр 
Нæ разындзæни æхсæвы къæбицы?.. 
Уæддæр та фарст!.. Æмæ цы уа, уый уæд! — 
Цыренæй лидзын æхсæвы къæбицæй. 
Фæлæ мыл тар гадзрахаты зæвæт 
Фæстейæ 'хсы:«Кæдæм?».«Цы дæ?».. Стæй—«ницы!» 
Æмæ мыл худынц стъалытæ... Цæмæн? 
1982 аз 
V? Н; V»* 
Тæхуды, чи зоны æнцой!.. 
Æмæ йæ уды фæрцы царды 
Кæй хизынц маст æмæ фыдгой, 
Йæ хъуыды чи нæ зилы дардыл. 
Тæхуды, чи нæ федта уарзт!.. 
Æмæ сывæллонау йæ зæрдæ 
Кæмæн у хуры армæй фаст, 
Йæ дзоныгъ чи рæвдз кæны сæрды. 
Кæй бон у иу бонæй цæрын; 
Мысайнаг чи нæ фиды рисæн; 
Æмæ Тæрхоны бон йæ фын 
Кæй бон у бахæссын æвдисæн. 
Нæ лидзы рæстæгæй тæргай. 
Æмæ йæ рæстæг дæр нæ фауы. 
Йæхицæн никуы домы хай, 
Нæдæр фæсмон, нæдæр Хуыцауæй. 
1982 аз 
40 

* * V? 
Бæргæ, куы нæ хæссин къæсхуыр, 
Куы рæхсин булæмæргъау зарын!.. 
Уæд донæй ранхъæвзин мæ хъуыр, 
Æмæ дзы зарды уд ыссарин. 
Уæд цардæй саразин дзæнæт. 
Дзырд æм нæ бауадзин æввахс дæр. 
Цæмæй нæ ма хъыгдара мæт, 
Цæмæй дæ бахъахъхъæнон уарзтæй. 
Æмæ куы бацæттæ уай ды, 
Уæд сисин сусæгæй мæ армæй: 
Дæ къæйных цæстытæн фæткъуы, 
Дæ хивæнд зæрдæйæн та калмы. 
1991 аз 
* * V? 
Æддейæ, æхсæвы фæндæй, 
Зæхх бахауд зымæджы куыройы... 
Фæхъæхъхъаг дымгæ... Сонтæй уад, 
Хæцъилау дуне къултыл хойы. 
Æмæ, куырм цъиуау, æрдз ’мæ зæхх 
Фыццаг хатт тасы ахæст фесты... 
Фæлæ хъæхъхъаг уад æмæ тас 
Дæуæн дæ хъуыраны фыст не сты. 
Кæсагау аселф кодтай ды. 
Фыдмонцы уылæны фынчыты 
Хъылдым кæныс, мæ хур, æмæ 
Лæхурыс сомытæ тыччытау... 
Æмæ цы уæлдай у мæнæн, 
Цы ’рцыди дунейæн йæ уырзтыл?!. 
Цы кусынц зымæг æмæ уад, 
Æмæ дæ хъуыраны цы фыст и?!. 
41 

Æмæ цы уæлдай у мæнæн, 
Мæ уд кæй фæцух ис æууæнкæй?.. 
Мæ сайд мын раст кæнынц, уæллæй, 
Дæ цæстытæ æмæ дæ зæнгтæ!.. 
1981 аз 
Мæ бон уыд хинæй цæуын зæдтыл, 
Æмæ рæстдзинадæн æд уарзт 
Мæ удæй аразын æвгъæддон, 
Цæмæй йыл ма фæтых уа маст; 
Йæ уатæй раласын Хуыцауы 
Æмæ йæ бафæрсын æргом, 
Мæлæт, æрхæндæг æмæ дауæн 
Цæмæн у царды зæрдæ гом?.. 
Ныр дæр нæма фæцыд мæ хъару, 
Ныр дæр ма иу æхсты фаг дæн. 
Мæ фæндаг намысæн æмбар у, 
Мæ уд ма зонгæ у ныфсæн. 
Нырма дæр зарæг æмæ уарзтæй 
Мæ зæрдæ раздæрау фыцы, 
Æмæ мын цин дæ, æви хин дæ— 
Зæгъ-ма, дæ кæлæнтæ цы сты?!. 
1990 аз. 
42 

Фарста 
Кæд тынг рæдийы рæстæг, 
Уæддæр мын æй зæгъут— 
Цы фæуыдзæн мæ фæстæ, 
Æппынфæстаг, мæ уд? 
Кæд æм мæлæт нæ кæсы, 
Уæд разы дæн æз дæр 
Бæгъæввадæй фæхæссын 
Цæрæнбонты мæ сæр. 
Уæд мæ нæ хъæуы кад дæр, 
Мæ фæндыр уын дæттын — 
Мæ тухитæ дæр къаддæр, 
Æнæниздæр мæ фын. 
Дзæнæт æм кæсы разæй?.. 
Уæ фæхъхъау уæд мæ уд!.. 
Æз, ай-айдæр, дæн разы, 
Сымах та мын цæрут. 
Фæлæ, мыййаг, кæд кусы 
Йæ сæраппонд зындон, 
Уæд ын мæхæдæг рухсаг 
Мæхи къухæй зæгъон. 
Уæд рохуатæн æнкъардæй 
(Хуыздæр хос мын кæм и?) 
Йæ къалиуыл мæ зардæй 
Æрцауындзон мæхи. 
Æгæр бирæ нæ домы, 
Мæ мадыстæн, мæ зард — 
Зæгъут мын æй æргомæй, 
Кæдæм мæ хоны цард?.. 
43 

Æмæ кæд раст у рæстæг, 
Уæддæр мын æй зæгъут: 
«Уæ хорзæхæй мæ фæстæ 
Цы фæуыдзæн мæ уд?..» 
1993 аз 
* * * 
Тар фæбæзджындæр и царвæй, 
Уынгты цъиуызмæлæг нæй. 
’Рмæст ма мигъты бынæй арвыл 
Стæм хатт раленк кæны мæй. 
Æмæ, тарст цъиуау, мæ риуы 
Зæрдæ ’рбауынгæг æваст, 
Цыма дард мæимæ иумæ 
Цардæй никуы уыди хаст. 
Зæххыл нал лæууы мæ зонд дæр... 
Ехх, цы хъал уыдтæн кæддæр!.. 
Ныр хъынцъымы къултыл сонтæй 
Хойын мæимæ мæ сæр... 
1993 аз 
*Л* V? V? 
Нæ, уæгъды нæ тыхсын!— 
Нæ мæ хъуыд цæуын. 
Ныр дæр ма йын мысын 
Йæ цæстыты зын. 
Кæд дард дæн йæ цурæй, 
Уæддæр мын йæ рис, 
Æндæразы хурау, 
Фæсмойнаг фæцис. 
44 

Мæхи ма цы сайын? — 
Хъынцъым мæм уæнды. 
Ехх, зæрдæ, цæрай мын, 
Куыд мæгуыр дæ, куы!.. 
1990 аз 
Афтæтæ 
Йæ цæсгом у мæ сæрау урс, 
Йæ дзыккутæ та — сау. 
Кæд мæн хуыздæр зоны цыппурс. 
Уæддæр мын у Хуыцау. 
Хъыгæй йын хъахъхъæнын йæ фын, 
Цæссыгæй та йæ худт. 
Мæ уарзт ын табуйæн хæссын, 
Лæварæн та мæ уд. 
Йæ сæрмæ алцыдæр хæссы 
Йæ сæрвæлтау мæ сæр... 
Уæддæр мыл худæгæй мæлы — 
Зæронд, дам, дæ æгæр. 
Мæ къæбæр уый тыххæй у хус, 
Цы бакæнон, зæгъ-ма?!. 
Йæ цæсгом у рæумитау урс, 
Йæ зæрдæ та къуырма. 
Мæхи хъæддых кæнын уæддæр, 
Фæлæ мæ зæрдæ у 
Йæ цуры арвимæ æмсæр, 
Æнæ уымæй — æрду. 
Куы йын фæлындын уарзтæй бон, 
Куы дзы фæлидзын дард... 
Куы та йын амæнты фæсмон 
Ныфсæмхæццæ мæ зард. 
45 

Фæлæ цæуылфæндыдæр кус, 
Кæдæмфæнды фæхау, 
Уæддæр мæ сæр уыдзæни урс, 
Йæ дзыккутæ та — сау! 
1993 аз 
* * * 
Раст у, тынг раст у, сæттын, — 
Диссаг у дæ зæрдæ. 
Фæлæ нæу мæ бон зæгъын, 
Хорз æви æвзæр дæ. 
Дæ æппæтæй дæр æххæст, 
Цы уындæй, цы кондæй. 
Ис дæм иу аипп æрмæеп 
Тынг хъал дæ дæ зондæй. 
Цыма рагæй дæр йæ куыст 
Демæ кодта Рæстæг. 
Уыйау иудадзыг дæ тыхст 
Хиуыл у æрмæстдæр... 
Æмæ нæу мæ бон зæгъын, 
Хорз æви æвзæр дæ, 
Фæлæ иу цыдæр уынын: 
Диссаг у дæ зæрдæ. 
1993 аз 
46 

Фæстаг зарæг 
Цы дыл æрцыд, зæгъ-ма мын æй? 
Цæуыл кæныс тæргай?.. 
Мæ рæдыдтæ мын ма нымай, 
Мæ хæрзтæ мын нымай. 
Нæ зонд æмæ нæ хъуыддæгтæ 
Кæд нæ уыдысты уæрст? 
Фæлæ мæнæн мæ хъуыдытæ 
Дæуыл ысты æрмæст. 
Мæ ныфс куыд хæссин зарынмæ, — 
Зæгъгæ мын ды нæ дæ?.. 
Дæ цæстыты ныххауынмæ 
Кæд нæ уыдтæн цæттæ?!. 
Æмæ, мыййаг, куы бахъæуа, 
Куы мыл фæтых уа бон, 
Уæд мын мæ зæрдæ катайæ 
Æнæдзургæ ыстон. 
Дæ фæрцы хæцын а зæххыл, 
Дæумæ здæхт дæн ныр дæр. 
Зын мын у цардмæ раздæхын, 
Фæлæ тырнын уæддæр. 
Æмæ, мыййаг, куы бахъæуа, 
Куы мæ ссара зындон, 
Уæд мын мæ уд дæ арфæйæ 
Мæлæты къухтæй стон... 
Цы дыл æрцыд, зæгъ-ма мын æй, 
Кæмæ кæныс тæргай?!. 
Мæ рæдыдтæ мын ма нымай, 
Мæ цæфтæ мын нымай. 
1994 аз 
47 

Рæсугъд у бон: фæлмæнхъуын æмæ хъулон. 
Дзыгъуыртæ хæхтæ. Бæлæстæ та бур. 
Фæллад бæлццонау Терчы бын мæ цуры 
Дзæгъæлтæгæнгæ афынæй и хур. 
Йæ хид фæрдгуытау апырх ис йæ фындзыл, 
Æмæ йæ уындæй разылди мæ сæр. 
Æмæ, уæллæй, йæ ирд кувæндон æрдзæн 
Нæ чъизи кæнын ацы хатт æз дæр. 
Лæууын æдзæм... Мæ дзыхæй дзырд нæ хауы. 
Мæ мæрдтыстæн, фыццаг хатт æй уынын, — 
Куыд бирæ стæм, куыд дард ыстæм Хуыцауæй, 
Æмæ куыд ыстæм царды раз зылын. 
1993 аз 
Ус V? * 
Нæ!.. Æз, мæ аууонимæ дзургæ, 
Куыдзæмгад нал кæнын мæ цард, — 
Зæгъгæ мæ зулчъытæ нæ комынц, 
Уæддæр кæдæм ирвæзын дард: 
Мæнæн дæ сау цæстыты руаджы 
Мæ хъысмæт рагæй у бæрæг — 
Дæ хивæнд зæрдæйы, мæ лымæн, 
Мæ зæрдæ рагæй у ныгæд. 
1981\аз 
48 

Дæумæ æнхъæлмæ кастæн æз, 
Æмæ æнæхъæн бон æлдарæй, 
Рæстæгмар горæты хæтгæ, 
Мæ зæрдæ зымæгимæ зарыд. 
Ныр тар... Фæкæс-ма амæ ды! — 
Мæ дзых мын сæхгæнынмæ хъавы... 
Цæв æй!.. Дæ буарæй йæ цæв! 
Дæ уарзтæй батайын кæн тары. 
1983 аз 
* * * 
Æнæ рисæй дæ цард — æрхæндæг æмæ рис. 
Æнæ рисæй дæ зæрдæ æхсæвæй-бонæй риссы. 
Уадз Æхсæв æмæ Бон сæ кæрæдзи æргæвдæнт, — 
Æрхæндæг æмæ рис — дæ зæрдæйæн æмæлæт. 
Хуыцауыстæн! Хуыцау сывæллонау фæрæдыд: 
Нæ йæ фæндыд, фæлæ — лæгæрды мыл йæ рæдыд, 
Уадз Цард æмæ Мæлæт сæ кæрæдзи æргæвдæнт, — 
Хуыцауы рæдыд у дæ зæрдæйæн æмæлæт. 
1983 аз 
Ме ’фсымæрмæ 
Ныууадз, дæ хорзæхæй, ды дæр 
Сæ адыл рæстæг æмæ царды!.. 
Сæ хъуыды, чи зоны, æнкъард у, 
Фæлæ бæгъæввад у сæ сæр. 
49 

Кæс-ма, куыд раст бакодтон æз: 
Ныууагътон иу афон мæ сæнттæ. 
Лæбурдтой алырдæм мæ цæнгтæ, 
Фæлæ хуыздæрхъуаг уыд мæ хыз. 
Фæзминаг, чи зоны, нæ дæн, 
Фæлæ æнæмæт у мæ зæрдæ. 
Йæ фæрсты ахизын æфхæрдæн, 
Йæ кой дæр нал кæнын цыртæн. 
Хæссын æвæлмасæй мæ ном, 
Сæттын хъынцым æмæ рæдыдыл. 
Æмæ дын ацы хатт мæ хъуыды 
Зæгъын, æфсымæрау, æргом. 
Цæттæ хос ма агур мæнæй, 
Æнцой та адæм æмæ зардæй. 
Йæ зæрдæ чи басыгъта цардæй, 
Уый бирæ нал домы фынтæй. 
1983 аз 
V? -к & 
Дæуимæ — Хуыцау, 
Быхсаг æмæ уарзтæн фæдисон. 
Æнæ дæу ныххауд 
Мæ зæрдæ фæсмон æмæ рисы. 
Уромын мæхи, 
Фæлæ цард дæр мæ фыдæнæн сæрра... 
Æнхъæлцау ма и, 
Фæлæ уый дæр, мæ удау, бызгъуыр у. 
50 

Тыххæй ма хæцын 
Мæхиуыл фæсмонæн йæ хъæрæй. 
Куы зонин кæуын, 
Уæд дун-дуне сисин мæ сæрыл. 
Цы фæдæ, Хуыцау?!.. 
Кæд цардæй нæ азылдтæ барæй, 
Уæд равдис æгьдау 
Æмæ бахиз дæ фырты азарæй. 
Ныххус и мæ хъуыр, 
Æмæ зæрдæ хъынцъымæн дæлгом у. 
Æмбарын æй ныр, 
Цæмæн тæрсынц адæм зындонæй. 
Дæуимæ — Хуыцау, 
Быхсаг æмæ уазтæн фæдисон, 
Æнæ дæу ныххауд 
Мæ зæрдæ фæсмон æмæ рисы. 
1993 аз 
* V? * 
Зæхх æрæнкъард и, мæгуырæг. 
Мæй дзы алыгъди тæргай... 
Дымгæ, рувасы пæлæзы 
Агуры йæхицæн къай... 
Бандзыг хох. Æмæ йын, хъавгæ, 
Мигътæ бамбæрзтой йæ сæр... 
Катай... Зæрдæйы уыхеры... 
Доны маргæйдзаг хæл-хæл... 
1980 аз 
51 

'!( V? V? 
Бæргæ дæм хъусын ацы хатт зæрдæйæ. 
Фæлæ дæ дзырд зæрдæмæдзæугæ нæу. 
Цæмæн хъæуы рæстдзинадыл быцæу, — 
Гуырымыхъхъ дзырд хуыздæр кæй у лæгъстæйæ?!. 
Æрæвæр цард, йæ ныхмæ та дæ зæрдæ 
Æмæ йæ фенай, царды ма кæй ис 
Мæлæты размæ адæмы цæдис, 
Æмæ бынат сæ ныхасы дæуæн дæр. 
Фæззыгон сыфтæр тынг бирæ нæ цæры... 
Цы сты, мæ хур, æмæлæт æмæ кад?!. 
Лæгæн уæлдай у а зæххыл йæ цард, 
Мыййаг, йæ уд куы басудза хæтæлау. 
Ды дæ æндæр. Æмæ аз дæр æндæр дæн. 
Æнхъизыс ды... Мæнæн ма баззад зард... 
Хæссы нæ уалдзæг хуры тынтыл дард, 
Фæлæ нæ зымæг хурх кæны йæ фæндæй. 
Уæдæ куыннæ уон тохмондаг мæ мæтæй?— 
Æгас дуне мæ зæрдæйы хæссын. 
Ныппырх кодтон, цæваг галау, мæ тыл, 
Цæмæй нæ зæххы бахизон заууатæй. 
Æмæ дæм хъусын ацы хатт зæрдæйæ, 
Фæлæ дæ дзырд зæрдæмæдзæугæ нæу. 
Цæмæн хъæуы рæстдзинадыл быцæу,— 
Гуырымыхъхъ дзырд хуыздæр кæй у лæгъстæйæ?! 
1990 аз 
52 

* V? V? 
Рæстæг, чи зоны, мæнтæг у, 
Фæлæ кæд ды дæ мæ рын. 
Уæд, дæ хорзæхæй, рæстæгыл 
Бауадз зæрдæйы тыхсын. 
Нæу нæ пуххаст дуне диссаг, 
Фæлæ разы дæн уæддæр: 
Стæм хатт зæрдæйæн æвдисы 
Хуры хинæйдзаг кæл-кæл. 
Бадын булкъдастæй дæ дæлфæд, 
Уафын амондæн йæ тын. 
Фæлæ, курын дæ, ыстæм хатт 
Бауадз зæрдæйы тыхсын. 
Нæу лæджы зæрдæ фæзминаг, 
Хур та уарзты авдæн нæу, 
Æмæ рис æмæ фыдмийæ, 
Уарзгæ, бахъахъхъæнон дæу. 
1990 аз 
Зулдзых æхсæв 
Æгъгъæд фæуæд!.. Æгæр ныддаргъ нæ уарзт. 
Цæуын хъæуы... Кæрæдзи ма цы сайæм?! 
Фæлæ нын æхсæв не ’рфгуытæм нымдзаст, 
Æмæ æваст нæ цæстыты их тайы. 
Дæ ба мæ байы агуры зыдæй. 
Нæ æнкъарæнтæн аххосæгтæ уидзæм 
Æмæ æмвæнд рæстдзинады ныхтæй 
53 

Æрмæст ма ды,.. «хъæддых» кæныс дæхи, 
Хъыгаг дзырдтæ тых хи сайгæ æппарыс. 
Фæнды мæ демæ ма сразы уон, уый... 
Фæлæ мæ уд... Фæлæ йæ фæндтæ тарæн!... 
Дæ буар у мæ рæвдыдтæм цæттæ, 
Фæуадзæм уал... Фыццаг хатт нын куы нæ у... 
Дыууæ, æртæ уæндон хахх ма — æмæ 
Йæ сурæт зулдзых æхсæвæн цæттæ у. 
1984 аз 
* * * 
Тæхуды, иудадзыг дæр бонæн 
Йæ цæсгом чи хоны сыгъдæг. 
Тæхуды, царды къус æргомæй 
Кæмæн у амондæй къуындæг. 
Тæхуды, чи нæ зоны тухи, 
Кæй тавынц ныфс æмæ æхсар. 
Æмæ кæмæн бафтид йæ къухы 
Æууæнкыл баивын хæрам. 
Тæхуды, чи нæ хъæрзы рисæй; 
Тæхуды, чи нæ федта маст; 
Кæмæн у царды фарн фæдисон, 
Кæмæн у удылхæцæг уарзт. 
1989 аз 
54 

* * V? 
Æвæццæгæн, йæ кой куы скодтой, уæд, 
«Гъе уый дын хур!» Хуыцау æваст куы загъта, 
Уæд хурмæ хъыг æркаст æмæ фæтæвд 
Æмæ нæ барæй сидзæрæй ныууагъта. 
Уæдæ, æндæр куыд бамбаргæ у ай: 
Æнæрлæугæйæ уары æмæ уары... 
Нæ!.. Хур фæлыгъд æнæмæнгæй тæргай — 
Сылгоймаг ахæм ’лхысчъытæ кæм бары?! 
Æмæ, æцæгдæр, цавæр у, æцæг?!— 
Æвирхъау диссаг йе рагъыл куы хæссы. 
Ай мæнæ тасæй тарстдæр куы у лæг, 
Уæд уый цы у — цæстыйæ дæр нæ тæрсы? 
Уæд та йæм хуры маргзæрдæ сæлхæр 
Хæрз чысыл сахъат, тынг чысыл куы ссарид!.. 
Уæддæр æй уарзин, уарзин æй уæддæр, 
Фæлæ кæд уый хыгъд афтæ тынг нæ уарид. 
Сахъат зæгъын?.. Куыдзы кой дæр кæнын! — 
Фæтынгдæр уард, хуыррытгæнгæ æнхъæвзы... 
Хуыцау мæ ’ркъуырæд, кæд лæджы уырнын 
Нæ райдыдта: бынтон хорз дæр нæ бæззы! 
Хуыцау мæ ’ркъуырæд, хъонцы хъинцъау, кæд 
Мæ зæрдæ не сцъæх ’лгъыстаджы къæвдайæ, 
Æмæ мæ амонд амонды фæсвæд 
Æнамондыл нæ райдыдтон нымайын. 
Хуыцау мæ ’ркъуырæд, кæд рæдийын, уæд! — 
Кæсут-ма йæм, мæ удæй мын куыд хъазы. 
Чыр-чыр кæны мæ катайы фæсвæд, 
Йæ пыхцыл сæрæй сах къæвда ныуазы. 
55 

Лæууы æддейæ. Уæларвмæ нымдзаст. 
Хынджылæг скъæры къæвда æмæ хурæй... 
Мæ туг ыскуыста, ферра дæн æваст 
Æмæ йæм сонтæй арвы нæрдау дзурын: 
«Цы сбыттыр дæ?! Нæ хæдзары бынат 
Дæ цæстытæн, дæ хъæлзæнгтæн нæ арыс? 
Нæ йæ уыныс — нæ къаддæр кæны уард? 
Нæ йæ ’мбарыс, дæу аххосæй кæй уары? 
Æрбахиз уатмæ. Бандоныл æрхау! 
Æнаккаг хуры мауал мар дæ риутæй, 
Цæмæй йæ риумæ мауал хæсса фау, 
Цæмæй дæ уындæй ма хæра йæ хъиутæ. 
Цæмæй йын цин йæ фæлмæн къухтæй хъис 
Йæ хъисфæндырыл цадæггай ныссадза. 
Цæмæй дзы искуы ферох уа йæ рис, 
Æмæ нæ къæвда иу чысыл ысуадза». 
Кæм мæм хъусы!.. Бæрæгбонæй лæууы! 
Æрмæст йæ цæсгом иу чысыл фæтар и: 
«Сахъат зæгъыс?... Куыд дурзæрдæ дæ куы!».. 
Сылгоймаг ахæм ’лхысчъытæ кæм бары?! 
1981 аз 
* * * 
Зæрин фæнды звæдтæ, 
Фырцин æмæ зонд 
УыДысты мæнæн дæр 
Дæ фæрцы зындгонд. 
56 

Рæзгæ уды катай, 
Лæппуйы хъæрзын, 
Мæнæн дæр дæ батæй 
Уыдысты адджын. 
Хæдæфсарм æнтысты 
Цæстмæ митæй дард, 
Сырх сæнау æнхъызти 
Мæ зæрдæйы зард. 
Ныр нал дæн сæ хæрзтæй, 
Фæтых мыл и маст, 
Уæддæр мæ йæ фæскъуым 
Нæ ныууагъта уарзт. 
Мæ цæстысыг мизы 
Мæ рустыл æнкъард, 
Уæддæр ма æхсиды 
Мае зæрдæйы зард. 
Уæддæр ма тæхуды, 
Фырцин æмæ зонд, 
Мæнæн дæр дæ фæрцы 
Сты царды зындгонд. 
1990 аз 
ФÆЗЗЫГОН КЪÆВДА 
* * * 
Фыццаг уал хохы ных ысзынг и, 
Фæстæдæр, арвы хъомау раст, 
Æртардта мигъты рæгъау дымгæ, 
Стæй уарын райдыдта æваст. 
57 

Йæ сæрыл зæххы къори систа, 
Йæ хъæлæс рыст æмæ фæсус, 
Фæлæ йæ мондæгтæ куы систа, 
Уæд дымгæ иучысыл фæхъус. 
Хуыссыди дуне дæр æнкъардæй. 
Æрмæст ма къæвдайæн йæ хъæр 
Нæ ристæ рæстæг æмæ цардæн 
Зæгъынмæ хъавыди уæддæр. 
1993 аз 
* V? * 
Хорз у!.. Тынг хорз у, уæллæй, 
Царды дауджытæн фæдзæхсын. 
Хорз у рис æмæ мæтæй 
Дæу мæ хъæбысы æмбæхсын. 
Хорз у уарзын. Хорз у уарзт. 
Æмæ сразы у, мæ лымæн, — 
Хорз у уазалы хъæрахст 
Сурын монц æмæ нæтынæй... 
Хорз у цард дæр, уæдæ цы?!. 
Ис дзы худæн, ис дзы цудæн. 
Ис дзы... базон-ма йæ цы? 
Ис дзы... комивæзт мæ удæн. 
Хорз у иуæй-иу хатт маст. 
Хорз у иуæй-иу хатт сайын... 
Аксын кæсæны дæ фарст, 
Æмæ зæрдæйæ ийайын. 
58 

Хорз у рæстæджы хъуыр-хъуыр. 
Хорз у дур агурын цæндыл... 
Хорз у æхсæвы дæ гуыр, 
Æмæ æхсæвыл æууæндын. 
Хорз у алцыдæр, уæллæй!.. 
Уæдæ мауал дау дæ хъуынтæ, 
Цард цæуы. Æмæ йын нæй 
Дарддæр буц кæнæн нæ зынтæ. 
1985 аз 
* * V? 
Уырны мæ, уæгъды хæссыс хъалгонд! — 
Куы фæуа иу афон мæ цард, 
Уæд дын цæстырухс æмæ амонд 
Æнæмæнг разындзæн мæ зард. 
Æмæ куы сфæлмæцай хъынцъымæй, 
Куы стыхса адæмæй дæ кар, 
Уаед мын æгомыгæй, мæ лымæн, 
Мæ ингæн сусæгæй ыссар. 
Зæгъ-иу мын ризгæ армæй — «рухсаг», 
Ныккæ мын ризгæ былтæй ба, 
Æмæ дын сусæгæй дæ хъусы 
Мæ зæрдæ «уарзын дæ» зæгъа. 
1990 аз 
* V? * 
Фыццаг хатт хур кæм федтон царды, 
Кæм баци «мад» зæгъын мæ бон, 
Фæстæдæр рæстæгмæ мæ зардæй 
Кæм фæдæн дисгæнгæ дзырдхъом. 
59 

Æмæ кæм базыдтам кæрæдзи, 
Нæхи кæм буц кодтам ныфсæй, 
Уым абон Иры уды фæззæг 
Ыскæсын нал уадзы мæтæй. 
Уæддæр мæ рох кæнын нæ фæнды 
Нæдæр нæ ныфс, нæдæр нæ уарзт. 
Фæлæ мæм нал хъусы мæ фæндыр, 
Фæтых мыл царды кæрон маст. 
1992 аз 
*«- -и -и 
Мæ саузæрдæ бæстæ, 
Цæмæн мын у зын 
Æрхæндæджы цæсты 
Дæ сусæг хъæрзын?.. 
Зæгъ-ма мын, цы цух дæ? 
Фыдсылау нæргæ, 
Цæмæн дæ æдзухдæр 
Æфхæрдмæ цæттæ? 
Цæмæн дын у, маргау, 
Лæджы амонд зын? 
Цæмæн кæныс, уагæр? 
Дæ фыртты тыхсын? 
Хæссыс нын æрмæстдæр 
Фæсмон æмæ маст. 
Дæ зæрдæ цъыфдзаст у, 
Тызмæг у дæ уарзт. 
Рæстдзинадæй дард дæ, 
Нæ зоныс фырцин. 
Кæйдæр кадыл мард дæ, 
Фæлывд æмæ ’лгъин. 
60 

Уæддæр мын дæ катай 
Фæсырдта мæ фын, 
Уæддæр та мæ ссардта 
Дæ сусæг хъæрзын. 
Уæддæр та мæ ссардта 
Дæ сидзæр хъæрзын. 
Мæ зæрдæ мын скъахта 
Дæ зæрдæйы зын. 
1992 аз 
Бон фæци æмæ фесæфта хуры — 
Хауы арвыл дæлдæрæй-дæлдæр. 
Фæлæ зæрдæйæн фидæныл дзуры, 
Æмæ зилы цæмæндæр мæ сæр... 
Бон фæци... æмæ уартæ фæцæуы... 
Горæт басыгъта уарзтæй йæ уд. 
Æмæ адæмы бирæ нæ хъæуы, 
Сты сæ фæндтæ цæмæндæр тæппуд. 
Зилынц рухс агур тары мæ адæм 
Æмæ курынц Хуыцауæй æдзæм: 
Къуым ыссарын сæ удтæн фæлладæй 
Æмæ рогæй фæцæуын мæрдтæм. 
Ссудзут рухсытæ тагъддæр мæ уынджы, 
Æмæ ссарон мæ развæд æз дæр!.. 
Мах дæр басыгъта рæстæг йæ зынгæй, 
Фæлæ зилы цæмæндæр мæ сæр. 
1991 аз 

Хъазы зæххæй 
Хъулау бон. 
Куы зæххон у, 
Куы æрвон. 
Цинæй калд у, 
Рисæй—схъæл. 
Куы æнкъард у, 
Куы мæцъæл. 
Лфтæ мах дæр: 
Лухæм маст. 
Чи нæ тарст у, 
Чи ныфсхаст. 
Чи нæ марг у, 
Чи цъаммар. 
Чи кæсаг у, 
Чи лæгмар. 
Уарзт нæ дин у, 
Уарзт — нæ уд. 
Чи нæ хин у, 
Чи — тæппуд. 
Цух цæсгомæй, 
Цух ныфсæй. 
Зонæм домын, 
Зонæм уæй. 
Гом — нæ фæстаг, 
Хуыскъ — нæ зард. 
Марæм рæстæг, 
Марæм цард. 
1992 аз 
62 

V? ■&• V? 
Зилы æмæ зилы 
Æхсæв æви зæхх у? 
Катайы къæдзилæй,— 
Зæрдæ дзы ысцъæх и. 
Зилы æмæ сгары 
Уæлдæфы сым-сымæй. 
Сгары æмæ мары 
Зæрдæйы хъынцъымæй. 
Æхсæв... Æмæ скалди 
Арвы риуæй хъарæг: 
Ссыгъди æмæ цадæг 
Ахуыссыди стъалы. 
«Ссыгъди æмæ нал и... 
Æмæ афтæ растдæр, 
Ссыгъди æмæ хъуамæ 
Ахуысса мæ цард дæр?».. 
Айзæлди мæ катай, 
Фæлæ дзуапп нæ ары. 
Айзæлди мæ катай... 
Фæлæ дзуапп нæ ары... 
Суынгæг и мæ зæрдæ, 
Рисæй тары сгары. 
Суынгæг и мæ зæрдæ, 
Фæлæ дзуапп нæ ары. 
«Кæд, мыййаг, рæдийын? 
Кæд, мыййаг, нывондæн 
Риссын æмæ сийын 
Рæстæгæй нывгонд у?!. 
63 

Кæд — мыййаг, рæдийын? 
Кæд, мыййаг, дæ уарзтæй 
Рæстæджы æргъиуыл 
Фидæнимæ баст дæн». 
Айзæлди мæ катай, 
Фæлæ дзуапп нæ ары. 
Дымгæ та йæ батæй 
Мæйы риутæ сгары. 
Суынгæг зæрдæ, стынг и 
Катайы къæдзилæй... 
Æхсæв та ифтыгъдæй 
Зилы æмæ зилы... 
1982 аз 
* * V? 
Уарзт кæй у уæндон æмæ гæмæл, 
Уый зæрондæй базыдта мæ уд дæр. 
Адæймагæй бамбæхстон мæ сæр... 
Фæлæ зæрдæ суынгæг и дæ худтæй. 
Мигъ йæ уд куыд бахæры лæгæн, 
Фæлæ стæй куыд ныппырх вæййы хурæй, 
Афтæ æз дæ цæстытæй фæдæн. 
Æмæ зæрдæ нал комы дæ цурæй. 
Нæ, нырма нæма фæци мæ цард! 
Ис нырма фæндаг ыссарæн тары. 
Ис зæххыл дæ улæфтæн бынат... 
Æмæ зæрдæ судздза уарзтæй зары. 
1989 аз 
64 

Дæ цæстыты арфæй 
Мæ удмæ нымдзаст 
Ирыстоны арфæ, 
Ирыстоны уарзт. 
Йæ дæллагхъуыр уарзтæн 
Бынтон сыгъдæг нæу... 
Куыд фæразы, уастæн, 
Лæджы зæрдæ дæу?!. 
Хæссынц мын лæварæн 
Фырцин æмæ маст, 
Дæ зæрдæйы барæн, 
Дæ зæрдæйы уарзт. 
Мыййаг дæ йæ зынгæй 
Куы басудза хур, 
Уæд-иу мын æрцъындæй 
Мæ удмæ фæдзур. 
Уæларвон хæзгулæн 
Зæххон у йæ хъазт. 
Йæ ныхкъуырæг хурæн 
Фæуыдзæн мæ уарзт. 
Мыййаг дын дæ зæрдæ 
Куы къаха фæсмон. 
Уæд-иу мæ æфхæрдæй 
Дæ цурмæ фæхон. 
Мыййаг дæ сæртмихæй 
Куы рæхойа уад, 
Уæд тарст æмæ джихæй 
Мæ фарсмæ æрбад. 
3 Сидзæр уарзт 

Бæллæх æмæ уады 
Фæсурдзæни дард 
Дæ зæрдæйы кадæн 
Мæ зæрдæйы зард. 
Нæрдзæни, хъуытазау, 
Æнусты мæ фат. 
Ныссадздзæн мыл базыр 
Дæ зæрдæйы арт. 
Дæ цæстыты арфæй 
Мæ удмæ нымдзаст 
Ирыстоны арфæ, 
Ирыстоны уарзт. 
1991 аз 
* * * 
Азтыл арæх уыдтæн бадæг, 
Фæлæ никуы кодтон тагъд. 
Уарзын уалдзæгæн йæ уадындз, 
Уарзын зымæгæн йæ загъд. 
Худгæ хуры тынæй хъазын, 
Катай никуы уыд мæ дин. 
Хонын Рæстæджы мæ базыр, 
Æрдзæй аразын æфсин. 
Уарзтæн зонгæ у мæ фæндыр. 
Гом у амондæн мæ риу. 
Зонын: мастимæ йæ фæндаг 
Цардæн арæх вæййы иу. 
Стæй йæ хорз зонын: цыбыр у. 
Ис нæ алкæмæн дæр рад. 
Райсом рæстæгæн йæ хъуыры 
Хурау ахуысдзæн мæ цард. 
66 

Фæлæ нал тыхсын йæ койæ. 
Рухс у ацы хатт мæ рис. 
Зæрдæ амонды æргом у, 
У дæ удимæ цæдис. 
Æмæ хорз зонын мæ фидæн, 
Стæй мæ фидарæй уырны: 
Æз нæ баззайдзынæн хидыл, 
Фæлæ баззайдзынæ ды. 
Æмæ арвы риуæй цардæй 
Хур куы агура бæркад, 
Уæд дæ зæрдæйы мæ зардæй 
Ногæй райдайдзæн мæ цард. 
1992 аз 
Цыбырдзырдæй 
Уæллæй, мæ лымæн, сæфтмæ цæуы зæхх!— 
Хæрæг ма ис, фæлæ æдылы нал и. 
Йæхицæй денджыз аразы æртæх, 
Æмæ къуырттон карк агæпп кодта уари. 
Уæллæй, мæ лымæн, сæфтмæ цæуы уарзт! — 
Хуыцау ма и, фæлæ хуыцæуттæ нал и. 
Йæ гаччы абадт сабыргай нæ хъазт, 
Æмæ нæ дасы иу дасæнæй суари. 
1992 аз 
67 

Хъазынц хуры тынтæй хæхтæ, 
Сты сæ урс цæстытæ цъынд. 
Æмæ зæрдæйæн цæмæндæр 
У уæлдай адджын сæ уынд. 
Афтæ адæмы ыстæм хатт 
Хъазгæ бакуырм кæны уарзт, 
Цыма цард æмæ Хуыцауæн 
Сты нæ худинæгтæ барст. 
1: V? V,- 
Стæм хатт тарст æмæ зыдæй 
Мигъ куыд хъазы хурæй 
(арсау архайы тыхæй, 
бирæгъау лæбуры), 
Афтæ, сауæрфыг, ды дæр 
Хъазыдтæ мæ удæй... 
Фæлæ сонт зæрдæйыл сæр 
Алы хатт нæ худы. 
Æмæ ныр кæй рад у, цæй?! — 
Хур куыд хъазы мигъæй, 
Афтæ хъазын æз дæуæй 
Зæрдæйæн йæ тигъæй. 
1985 аз 
* V? V? 
Растдæр уаллонау къæдзойæ 
Сбырыд арвы риуыл мæй. 
Æмæ амондæн йæ сусæг 
Домы уарзтæй ’мæ мæнæй. 
68 

Нæ! Нæ йæ зæгъдзынæн мæйæн, 
Рухс кæцæй радавта цард, 
Чи у амондæн йæ сусæг, 
Чи у зæрдæйæн йæ зард. 
1986 аз 
* V? * 
Царды алы къуым дæр зонын, 
Фæлæ нæу мæ бон зæгъын, 
Чи у хъару дæттæг бонæн, 
Хурæн чи халы йæ тын. 
Судзгæ уарзты хæстæ фидын, 
Нæу мæ царды фæндаг раст, 
Фæлæ фарон æмæ фидæн 
Сты мæ тугдадзинтæй баст. 
1990 аз 
V? V? -.: 
Багъæц!.. Цас фæразыс, уагæр?!. 
Ма кæ зæрдæмæ тæргай. 
Æз дæ сусæгæй, хуыснæгау, 
Цинæй никуы давтон хай. 
Фæлæ ацы хатт мæ уарзтæн 
Ссар дæ зæрдæйы бынат. 
Пъайæн базонай йæ ахстон, 
Цардæн базонай йæ ад. 
Зон æй, — зæрдæйæн бæрæг у: 
Цинæй никуы фендзæн хай, 
Цардмæ чи кæсы тызмæгæй, 
Уарзтмæ чи кæны тæргай. 
1985 аз 

* * * 
Æхсæв, хорзæх дæ, цы дæ? — 
Мауал кæс мæ удмæ! 
Нал дæн фидæнмæ цæттæ. 
Нал зонын тæхуды. 
Зилынц: денджыз агур дон, 
Амонд агур адæм. 
Æмæ иууылдæр кæрон 
Ссардзысты сæ рады. 
1986 аз 
* * * 
Раст у: адæймаг кæрæф у. 
Раст у, чи зоны, дæ худт. 
Нæу оынтон æнæмаст рæстæг. 
Нæу бынтон сыгъдæг мæ уд. 
У къæдзæ-мæдзæ мæ фæндаг, 
У къуыхцы-мыхцы мæ зард. 
Фæлæ раст æмæ æнæкъæм, 
Стæ-ма, чи рахондзæн цард?! 
1987 аз 
* V? * 
Бадын Терчы был æнкъардæй... 
Дон дæр нал хæссы сыгъдæг. 
Фæлæ адæм æмæ цардæй 
Бирæ нал агуры лæг. 
Хурæн нал судзын йæ хъазтæй, 
Зилдух нал зоны мæ хъæр, 
Тмæст ма, зивæггæнгæ, уарзтæй 
Стæм хатт разилы мæ сæр. 
1987аз 
70 

# * * 
Дзидзидай æфсæстæй 
Дзидзийæ куыд хъазы, 
Афтæ ма куыддæртæй 
Фенды уысм ивазын. 
Хинæй мыл æдзæсгом 
Рацыдысты азтæ: 
Раздæрау цъынд цæстæй 
Нал ныгъуылын уарзты. 
1989 аз 
* V? * 
Хæрзбон... Хуыздæр амонд дæ хай, 
Хæлар дын уæд мæ уарзт. 
Зыдтай, бæгуыдæр æй зыдтай, 
Куыд тых мыл у дæ каст. 
Йæ къух мæм арæх дардта арв, 
Ныфсы дзæкъул та цард, 
Мæ хуыссæг уыд æдзухдæр тарф, 
Æнæмæт уыд мæ зард. 
Ныр мын мæ царды уаргъ фæзын, 
Ныууагъта мæ мæ фын. 
Æмæ мæ фæндырæй, сæттын, 
Мæхæдæг дæр тыхсын. 
Фæлæ уæддæр дæ цыдæй рай. 
Дзырдхъом дæм ма уæд маст. 
Хæрзбон... Хуыздæр амонд дæ хай. 
Хæлар дын уæд мæ уарзт. 
1993 аз 

V? V? V? 
Сайут, никуы уыд амонд тæссонд! 
Стæ-ма, чи у уæ хъуыддæгтæй разы?.. 
Ау, уæхи фаг куы нæ у уæ зонд, 
Уæд куыд хъавут лæджы удæй хъазын?!. 
Æви нал и рæстдзинад зæххыл? 
Æмæ рæстæг дæр нал у йæ сæрæн, 
Æмæ рацыд фæлывдæй ныфсыл, 
Æмæ сарæзта зæххæй æмдзæрæн?.. 
Нæ, нæ мæ уырны, сæрра уа цард, 
Æмæ бафтой уæ къухты уæ фæндтæ. 
Кæд, æцæгдæр, уæ фарс у рæстад, 
Уæд цæмæн кæнут уал аз æфсæнттæ? 
Нæй фæстæмæ куырм галау бырсæн; 
Нæй лæджы удæн фаджысау ссæндæн. 
Ис ыссарæн къæлæттæ ныфсæн, 
Фæлæ цардмæ Хуыцау дæр нæ уæнды. 
Стæй рæстдзинадæй бамбæхсæн нæй, — 
Æрдзæн алцыдæр баст æмæ барст у. 
Ис рæстæгмæ цæсткъахæн хъыгæй, 
Фæлæ цардæн йæ раззæрдæ уарзт у. 
1992 аз 
V? Ч! Ч! 
Дзындзыйы тæмæнтау 
Кæмæн уыди зард, 
Уый царды кæйдæртау 
Нæ кæны æнкъард. 
72 

Уый агуры цардæй 
Æрмæстдæр фырцин. 
Лæбурынц æм дардæй 
Хæлæг æмæ хин. 
Æнæрцæфæй царды 
Мæ зæрдæ хæссын; 
Фæсайын æй зардæй, 
Нæ йæм уадзын рын. 
Рæвдауы йæ сагъæс, 
Рæвдауы йæ бон... 
Мæ фыдæлты намыс, 
Дæ фæхъхъау фæуон! 
Нæртон хæхты худын, 
Зæрин хуры тын, 
Нырма дæр мæ удæн 
Сты царды адджын. 
Æппæтдæр фæразын, 
Мæ фæндаг уæрæх. 
Æнæкæрон уарзын 
Мæ фыдæлты зæхх. 
Мæ сагсæр Ирыстон, 
Уынын дын дæ зын: 
Дæ зæрдæ чъылбыстæ, 
Дæ цæстытæ — рын. 
Куыд фæтыхстæ, уагæр? 
Хæрх фидар фæлæуу! 
Фыдох æмæ знагæн 
Нæ ратдзынæн дæу. 

Лæджы фарн Хуыцауы 
Кæм дары фысым, 
Уым хъуамæ ыссарон 
Дæ рыст удæн къуым. 
Зæрдæрухсæй дарын 
Хъынцъыммæ мæ риу. 
Бæллæхы ниуд тары 
Нæртон удæн циу?!. 
Мæ зæрдæ гæмæхтæ, 
Чызджы уарзтау змур. 
Рæвдауынц мæ хæхтæ, 
Рæвдауы мæ хур. 
Цы фæдæ, мæ лымæн! 
Фæзын мæм ды дæр! 
Дыууæйæн цæрынæн 
Кæм нæ у хуыздæр. 
Фæсурæм нæ сагъæс, 
Фæсурæм фæсмон... 
Мæ зæрдæйы намыс, 
Дæ фæхъхъау фæуон. 
Рæстдзинады къускау 
Кæмæн уыди зард, 
Уый рæстæг æнусты 
Фæхæсдзæни дард. 
1991 аз 
74 

Мæмадмæ 
Цæстмæ ми, хахуыр æмæ хинæй 
Цæттæ уыд алцæмæ дæр лæг. 
Цы ис лæджы царды фæзминаг, 
Æмæ лæджы уды сыгъдæг? 
Нæ хъысмæт хъазæнхъул у азтæн. 
Дзæгъæл цæстысыгæй мæ цард 
Æнæхин, гоби, фæлæ растæй 
Йæ русыл рæстæгæн ныссалд. 
Сыгъдæг уд никуы фефты цæсты. 
Уæлдайдæр низы хос куы уой — 
Кæмæн æргом, кæмæн æмбæхстæй, — 
Йæ уынд, йæ зонд æмæ йæ кой. 
Фæлæ уæнгмард æви фæлладæй 
Уыдтæн кæддæриддæр ныфсхаст, — 
Зыдтон æй, рис æмæ æгадæй 
Дæ фыртты хъахъхъæны дæ уарзт. 
Æмæ, æнæрцæфæй, дæ армæй, 
Дæ ныфсæй зæрдæйы хынцгæ, 
Цыдтæн уæлахизæй хæраммæ, 
Фæлæ кæддæриддæр—дæумæ. 
Уыргæфтыд никуы фæдæн мастæй, 
Фæрæзтон алцыдæр дæуау. 
Æрмæстдæр иу хъуыддагæй тарстæн — 
Дæу мын куы бафхæра Хуыцау. 
Æмæ куы бацыдтæ дæ кары, 
Уæд мыл куыд бауагътай къæлæт?!. 
Хуыцау дæ бахызта азарæй, 
Фæндаг дæм базыдта мæлæт! 
1987 аз 
75 

V»- V? V? 
Мæ комулæфтæй райхъал кодтон боны, 
Æмæ йæ хъæрæй райхъал дæ ды дæр... 
Кæд мæ дæ уарзт мæ рох сæнттæм нæ хоны, 
Уæддæр цы ис дæ улæфтæй хуыздæр?!. 
Мæтаг у рухс, стæй æхсæв дæр мæтаг у. 
Уæддæр нæ хæссын катаймæ мæ сæр. 
Дæу тыххæй цард æнхъæлцауæн хъæстаг у, 
Фæлæ цы ис дæ цæстытæй хуыздæр?!. 
Цæуынц кæдæмдæр бонтæй хъазгæ азтæ, 
Æмæ кæнынц нæ хъæдгæмттæ фылдæр. 
Уæллæй, сæ уæзæй нал тасы мæ астæу, 
Фæлæ цы ис мæ хъысмæтæй хуыздæр?!. 
Æнæ ныфсæй сырддонцъиу дæр нæ зары. 
Зыдтон æз дæр бæллицты тахт кæддæр. 
Ныр мæ Хуыцау йæ сы...мæ дæр нæ дары... 
Фæлæ цы ис мæ амондæй хуыздæр?!. 
Сæттын ыл: уарзтæй зæххы къори тарст у. 
Лысчъытæй сты йæ цагъартæ фылдæр. 
Уæллæй, æз дæр йæ мидбылхудтæй ахст дæн... 
Фæлæ цы ис мæ уацарæй хуыздæр! 
Мæ лымæн, зæхх нæ цæссыгтæй рæсыд у. 
Кæс-ма, йæ къæхтыл нал лæууы ныр дæр... 
Рæдыд у Цард. Стæй Рæстæг дæр рæдыд у... 
Фæлæ цы ис сæ рæдыдæй хуыздæр?!. 
Куыннæ и, стæ-ма, дунейыл æрзилæн? 
Куыннæ и схизæн стъалытæй уæлдæр? 
76 

Йæ цæсгом ивгæ зæххы къори зилы, 
Фæлæ цы ис нæ хæхбæстæй хуыздæр?!. 
Уырны мæ: хорз у алцыдæр йæ кары. 
Дæхи куыд уадзыс искæмæй дæлдæр? 
Дæ худæй хуыздæр, чи зоны, ыссарай, 
Фæлæ цы ис ныййарæгæй хуыздæр?!. 
0, раст у: цард нæ фæстаг фынæй дард у. 
Йæ лыскъ зæрдæ йын хорз зонын æз дæр. 
Фæлæ цы ис гадзрахатæй æнаддæр?!. 
Æмæ цы ис фыдызæххæй хуыздæр?!. 
Зæххыл æнæ дон рихи дæр нæ зайы... 
Уæдæ куыд хæссыс хин митæм дæ сæр?!. 
Мæ бон дæр у æхсæвæй-бонæй сайын, 
Фæлæ цы ис лæгдзинадæй хуыздæр?!. 
Дæ фыдызæххыл ма тигъ кæн дæ зæрдæ, — 
Мæрдты дæр дæ ыссардзæни йæ хъæр. 
Цымæ цы ис æгъатырдæр æфхæрдæй? 
Æмæ цы ис сыгъдæг уарзтæй хуыздæр?!. 
1992 аз 
V? V? V? 
Тыгъд у мæ рудзынг, 
Мæ уд — æхгæд. 
Къæрццгæнгæ судзы 
Мæ разы сæрд. 
Йæ зæрдæ гом у, 
Йæ цæст та цъынд... 
Кæцæй у зонгæ 
Лæгæн йæ уынд?.. 
77 

Кæсын æм дардæй, 
Ныхын мæ тыл... 
Мыййаг, кæд раздæр 
Уыдтæн зæххыл?.. 
Æхгæд ран цъилау 
Куыд зилы бындз, 
Раст афтæ зилы 
Фæлхатæй æрдз. 
Нæдæр æргом у, 
Нæдæр афтид. 
Æзнонæй соммæ 
Нывæнды хид. 
Фæлхат йæ маст у, 
Фæлхат йæ рис. 
Цыдæр йæ хъазты 
Кæлæнæй ис. 
Лæджы йæ фæдыл 
Кæны уæнгрог, 
Фæлæ йæхæдæг 
Нæ кæны ног. 
Æниу, йæ бартыл 
Куыд кæнон мæт? — 
Кæд цард фæлхат у 
Уæд нæй мæлæт. 
Лæууын æнкъардæй, 
Ныхын мæ тыл, 
Мæхи мæ зардæй 
Бæттын ныфсыл. 
Æххæссын кастæй 
Мæ разыл дард... 
78 

Фæлхат мæ уарзт у, 
Фæлхат мæ цард. 
Тыгъд у мæ рудзынг, 
Мæ уд — æхгæд. 
Къæрццгæнгæ судзы 
Мæ разы сæрд. 
1993 аз 
V? V? V? 
Лæгæн йæ фыццаг знаг у сæн... 
Æцæг дзы хорз сæтты мæ дойны. 
Къæмдзæстыг, чи зоны, нæ дæн, 
Фæлæ цæстмæ митæ нæ зонын. 
Кæнын мæ фæлмасимæ тох, 
Хуыцауæй фарны хорзæх домын. 
Фæлæ йæ никуы кæнын рох: 
Мæлæт цæстмæ митæ нæ зоны. 
Фæллойыл никуы уыдтæн мард. 
Мæ зæрдæ ихы ныхтыл тонын... 
Ысхонин уарзты къæбиц цард, 
Фæлæ цæстмæ митæ нæ зонын. 
Зын у хæрдмæ хилын æдзух. 
Зындæр та — туджы зæй уромын. 
Æз дæр сыл ауигъин мæ къух, 
Фæлæ цæстмæ митæ нæ зонын. 
Уыдыстæм фидар æмæ раст. 
Ныр нæ гæбæр хæрæгау тонынц. 
Зæгъин: рæстæгмæ у нæ маст... 
Фæлæ цæстмæ митæ нæ зонын. 
79 

Ирыстон, ма мæ ракæн хъаст, — 
Цæссыгæй чи сæтты йæ дойны?!. 
Зæгъин дын: диссаг у дæ уарзт. 
Фæлæ цæстмæ митæ нæ зонын. 
Цæудзынæн иу афон æз дæр. 
Мæ уд дæр рæстæгæн бырон у. 
Мæлæты рахонин хуыздæр, 
Фæлæ цæстмæ митæ нæ зонын. 
Æмæ куы фехсойон мæ цард, 
Уæд-иу мæ ма ныппар зындоны. 
Зæгъ-иу: «Бæллиццаг уыд йæ зард, 
Фæлæ цæстмæ митæ нæ зонын». 
Зæгъ-иу мын хуры тынæй рухс. 
Уæллæй, мæ царды сæр ды уыдтæ. 
Зæгъ-иу: «Цæф сæгуытау ныхъхъус, 
Фæлæ цæстмæ митæ нæ зыдта». 
V? V? V? 
Лидзын удаистæй сæрдæй, 
Фæлæ Рæстæгæн быхсын. 
Æз дæ зæрдæйæн йæ сæр дæн, 
Ды мæ зæрдæйæн йæ рын. 
Зонд куыст у. Æмæ фыдзондæй 
Халын фарсты фæстæ фарсг. 
Зæрдæ уарзтæн у нывондгонд 
Æви зæрдæйæн у уарзт? 
Цардæн сфæлдахын йæ лæгъзтæ 
Хъавы Рæстæгимæ цæст: 
Фидæн адæмæй æмбæхст у 
Æви цардæй у æмбæхст? 
80 

Зилы зæххы къори ’хсæрау, 
Æмæ хаттæй-хатт тыхсын: 
Дуне Рæстæгæн йæ сæр у 
Æви Рæстæгæн йæ бын? 
Домын дауджыты дзыуапмæ, 
Зæдтæй агурын дзыуапп: 
Цардæн адæймаг йæ апп у 
Æви Рæстæг у йæ апп? 
Зонд куыст у. Æмæ тæссондæй 
Халын фарсты фæстæ фарст: 
Тарст у зæххы къори зондæй 
Æви зондимæ у баст?.. 
Дзырд кæд фæуыдзæни зæрдæ!.. 
Фæлæ хорз зонын мæ рын: 
Ды мæ хъысмæтæн йæ сæр дæ, 
Æз дæ хъысмæтæн—йæ бын. 
1991 аз 
Ме хæлармæ 
Фыццаг хатт, мæ лымæн, 
(зылын дæн, сæттын), 
Дæ ристæй мæ зæрдæ 
Нæ комы тыхсын. 
Фыццаг хатт ыссардтон 
Мæ гæвзæн æфсон. 
Æууæнк æмæ уарзтæй 
Фæсайдтон мæ мон. 
81 

Ныууагътон мæ сæнттæ 
(фæндон хорз кæм и), 
Мæ зардæй æнæмæт 
Ирхæфсын мæхи. 
Æнхъæлцауы фынгыл 
Мæ рæстæг хæрын, 
Мæ исæй сæрыстыр, 
Мæ быхстæй ныфсджын. 
Æрмæст ма ыстæм хатт 
Ыстыхсы мæ зард, — 
Кæй хъæуы мæ зæрдæ? 
Кæй хъæуы мæ цард?.. 
Æрмæст ма ыстæм хатт 
(зылын у? хæппуд) 
Гæлæбуйау растдæр 
Ыстыхсы мæ уд. 
Фæкæнынц мæ мастæн 
Рæстæгмæ дзырддаг 
Йæ мысынтæй зæрдæ, 
Йæ бустæй мæ цард. 
Уæддæр сын мæ сæрмæ 
Нæ хæссын сæ цин, — 
Æхсæст ’мæ уырыдæй 
Куыннæ уон æлгъиа?.. 
Тых мыл ысты рагæй 
Фæсмон æмæ рис. 
Уæддæр сæ мæ удæн 
Нæ кæйын цæдис. 
82 

Ыссардтон мæхицæн 
Хъынцъымгæрон къуым, 
Æрвитын мæ бонтæ 
Хæрдгæбигæ уым. 
Хуыцау æмæ зæдтæн 
(хуыздæр хос кæм и?) 
Мæ зард æмæ уарзтæй 
Фæдзæхсын мæхи. 
Ныууагътон мæ сæнттæ 
Мæ фæндтимæ дард, — 
Кæй хъæуы мæ зæрдæ?!. 
Кæй хъæуы мæ зард?! 
1991 аз 
* * V? 
Чи мын ратдзæни дзыуапп — 
Дыргъ у дыргъ, æви йæ апп? 
Абон сом у æви знон? 
Æхсæв циу? Цы маргъ у бон? 
Æмæ зæрдæйы хызы 
Рæстæг кæцырдæм тындзы?.. 
Стæй йæ хорз куы зонын — лæг 
У зæххыл уысммæ цæрæг, 
Уæд цæмæн у удæн бон 
Афтæ ’хцон ’мæ афтæ ’нцон?.. 
1983 аз 

Фæндараст 
Ирон адæммæ бирæ хорз поэттæ ис — Грис, 
Нафи, Цæрукъаты Алыксандр, Бестауты Геуæрги, 
Малиты Васо, Джыккайты Шамил, Хъодзаты Æхсар 
— ацы поэтты хуыздæр æмдзæвгæтæ кæддæриддæр 
мæнмæ æвзæрын кодтой æнæкæрон сæрыстырдзи- 
над. Афтæ иннæ поэттæй дæр бирæтæм бакастæн 
хицæн хорз æмдзæвгæтæ. Фæлæ мæ æрыгонæй Ма- 
литы Васойы «Фат æмæ æрдыи», стæй Бестауты 
Геуæргийы «Уадтымыгъ»-æй фылдæр дисы никæй 
чингуытæ бафтыдтой. Куы-иу сæ кастæн, уæд-иу фыр 
цин æмæ фыр сæрыстырдзинадæй мæ цæссыг мæ 
уадултыл тылд, Уый уыди зæрдæйы бæрæгбон. Къодо- 
ты Альберты чиныг «Сидзæр уарзт» æрыгонæй куы 
бакастаин, гъеуæддæр афтæ цип кодтаии, афтæ 
сæрыстыр уыдаин. Ныр та дзы мæ бон афтæ зæгъын 
у: фæстаг ссæдз азы ирои ’æвзагыл цы поэтикои 
чингуытæ бакастæн (кæсгæ та се ’ппæты дæр кæнын), 
уыдоиæи Альберты фыццаг чиныг у сæ тæккæ ху- 
ыздæртæй, арф философон хъуыдытæ кæм ис æмæ 
адæймаджы сагъæстыл чи бафтаудзæи, ахæм. 
... Мæ дзырдтыл къæм хуымæтæджы нæ бады: 
Нывыл рæстдзииад а зæххыл кæм и?! 
Цæрæнбопты кæрæдзи ’ргæвдыпц адæм: 
Уæд та ма, дам, йæ зæрдæйы цы и. 
Æмæ, фæткъуыйау, хуры тын куы тонат, 
Уæд ма-иу афтæ бафæрсут уæхи: 
«О, раст у — цард гæды митæ дæр зоны, 
Фæлæ мæнмæ фæзмипагæй цы и?» 
Мæн фидарæй уырны, ирон литературæмæ æрба- 
цыд æцæг курдиатджыи поэт, æмæ йыи мæ зæрдæ 
зæгъы стыр æнтыстытæ. 
Фæндараст у, Альберт, ирон поэзийы æргъау Галу- 
апмæ! 
84 
Уалыты Лаврент 

ЧИНЫДЖЫ ИС: 
«Æцæгæй дæр, æнусон зарæг нæй .» 
«Ма тыхс, мæ лымæн, царды фæзилæнты...» 
«Уастырджи де ’мбал’ Бауæд дæ бон ..» 
«Уысм — цæстмæхъус, уысм —куырыхон...» 
«Куыддæр сын рæстæг ратгы бар.. » 
«Куыд худæг у, рæстæг, ыстæм хатт дæ хъазт!.» 
«Уæлдай буц никуы уыдтæн цардæн...» 
«Ныддаргь и мигьæн дымгæмæ йæ хъазт..» 
«Кæс-ма, куыд къæбæда у бон’ » 
«Хурæн у йæ бон, мæ хур.. » 
«Йæ хьыджы чи цæуы дæ фынæн!.» 
«Куырмы цонгау фæхъуызы бон кæдæмдæр.. » 
«Куыд худæг у дæ худт! — Мæ цæстыты хъæбысы 
«Уары... Сахкъæвдайы дымгæ » 
«Райхъал ысты хæхтæ » 
«Æнустæм дæ батæй. » 
«Бонæн йæ цæсгом нал зыны сыгæй » 
«Нæ, æцæгæй дæр, сæрра и рæстæг’. » 
«Хъуыды ма йæ кæныс, тæбæкк мыдадзау, бон .» 
«Иугæр царды зæрдæ къахыс » 
«Дывæрццыг нæу, мæ хур, дæ бон » 
«Хъуыр-хъуыр кæны, зæронд усау, нæ дуг » 
«Сылгоймагыл куы фæтых вæййы уарзт.. » 
«Райхъал бон, æмæ бонимæ уарзт .» 
«Зымæгон бон цъыф мит æмæ зæгьæй » 
«Ма кæ, ма мæ кæн фыдæнхъæл’ » 
«Фæцæуы бон Хуыцауыстæн, мæ бон » 
85 

«Нæ, абон æз бынтон сидзæр нæ дæн... » 
«Нæ! Æз налат амонды цинтæй... » 
«Цæуыс... Цы дын кæнон, мæ лымæн?!..» 
«Йæхицæн чи нæ кæны аргь...» 
«Скæс-ма: цас тых цæуы арвæй’..» 
«Мæ цæст мын нал къахы æнтъыснæг . » 
«Нæ, нæ тыхсын .. » 
«Бамбарæм кæрæдзи...» 
«Дæ хъуыды ахæлиу и митыл...» 
«Ньцщаргь и бон, цыма Хуыцау...» 
«Æрдз æррайы магьзау ’нхъизы...» 
«Рæстæджы сæфтæгыл...» 
«Тыхсыс... Уæвгæ, нырма цыт дæ...» 
«Кæм дæ агурон ныр?! Мæ цæстыты?.. Мæ зонды?.. 
«Дæ дзырд æгæр ныддаргь, уæллæй...» 
«Сихæн... Хинæйдзаг мæйдары...» 
«Уары мит... Уары мит...» 
«Æнæнхъæлæджы рис...» 
Хохмæ. 
«Тырныдта Зæхмæ хур...» 
«Йе ’рфгуыты æрдынтæ...» 
«Уыдис мæ уд бæрзонд æмæ сыгьдæг...» 
«Уæллæй, сæрсæфæны мæ ’ппарынц.. » 
«Худы мæй... Æмæ æхсæвæн бамбарæн нæй..» 
«Æнæнхъæлæджы æхсæвы мæхи...» 
«Тæхуды, чи зоны æнцой!..» 
«Бæргæ, куы нæ хæссин къæсхуыр...» 
«Æддейæ, æхсæвы фæндæй .» 
«Мæ бон уыд хинæй цæуын зæдтыл...» 
Фарста. 
«Тар фæбæзджындæр и царвæй..» 
«Нæ, уæгьды нæ тыхсын!..» 
Афтæтæ. 
«Раст у, тынг раст у, сæтгын, —» 
Фæстаг зарæг. 
«Рæсугьд у бон: фæлмæнхъуын æмæ хъулон...» 
«Нæ!.. Æз мæ аууонимæ дзургæ.. 
«Дæумæ æнхъæлмæ кастæн æз...» 
«Æнæ рисæй дæ цард — æрхæндæг æмæ рис » 
Ме ’фсымæрмæ. 

50 
51 
52 
53 
54 
55 
56 
57 
58 
59 
60 
61 
62 
63 
64 
65 
66 
67 
68 
69 
70 
71 
72 
75 
76 
77 
79 
80 
81 
83 
«Дæуимæ —Хуыцау...» 
«Зæхх æрæнкъард и, мæгуырæг...» 
«Бæргæ дæм хъусын ацы хатг зæрдæйæ...* 
«Рæстæг, чи зоны, мæнтæг у...» 
Зулдзых æхсæв. 
«Тæхуды, иудадзыг дæр бонæн...» 
«Æвæццæгæн, йæ кой куы скодтой, уæд.. 
«Зæрин фæнды звæдтæ...» 
Фæззыгон къæвда. 
«Хорз у!.. Тынг хорз у, уæллæй...» 
«Уырны мæ, уæгьды хæссыс хъалгонд!..» 
«Фыццаг хатт хур кæм федтон царды ..» 
«Мæ саузæрдæ бæстæ...» 
«Бон фæци æмæ фесæфта хуры...» 
«Хъазы зæххæй..» 
«Зилы æмæ зилы...» 
«Уарзт кæй у уæндон æмæ гæмæл ..» 
«Дæ цæстыты арфæй...» 
«Азтыл арæх уыдтæн бадæг...» 
Цыбырдзырдæй. 
«Хъазынц хуры тынтæй хæхтæ ..» 
«Стæм хатт тарст æмæ зыдæй...» 
«Растдæр уаллонау къæдзойæ...» 
«Царды алы къуым дæр зонын...» 
«Багьæц!.. Цас фæразыс, уагæр?!.» 
«Æхсæв, хорзæх дæ, цы дæ? — » 
«Раст у: адæймаг кæрæф у...» 
«Бадын Терчы был æнкъардæй...» 
«Дзидзидай æфсæстæй...» 
«Хæрзбон... Хуыздæр амонд дæ хай...» 
...Сайут, никуы уыд амонд тæссонд!..» 
«Дзындзыйы тæмæнтау..» 
Мæ мадмæ. 
«Мæ комулæфтæй райхъал кодтон боны.. 
«Тыгьд у мæ рудзынг...» 
«Лæгæн йæ фыццаг знаг у сæн. » 
«Лидзын удаистæй сæрдæй ..» 
Мæ хæлармæ 
«Чи мын ратдзæни дзыуапп .» 

Кодоев Лльберт Махарович 
ГРУСТЬ ЛЮБВИ 
Стихи на осетинском языке 
Редактор Л Е Валиев 
Художник и художественный редактор Г. 3. Чеджемты 
Технический редактор А. В. Ядыкина 
Корректор Е. А. Икаева 
ИБ № 2698 
Сдано о набор 05 01 97 Подписано к печати 29 05 87 Формат бумаги 70x901/32 
Бум тип № I Гарн шрифта Музл Печать офсетная Усл п л 3,21 Учетно-изд 
листовЗ.ОЗ Тираж500экз Заказ№2001 С I 
Издательство «Ир» Министерства печати и информации РСО-Алания, 362040, г 
Владикавказ, проспект Мира, 25 
Республиканское издательско-полиграфическое предприятие им В А Гассиева 
Министерства печати и информации РСО Алания, 362011, г Владикавказ, 
ул Тельмана, 16 


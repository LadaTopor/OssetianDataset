• - ,:--'.Гл*1.- *(;,1вг,^" _.ж..^ ,,г^0глг.-- 

Къадзаты Станислав 
*$Ь 
ДЗÆУДЖЫХЪÆУ 
2015 

ББК84(2Рос=Осе) 
К-13 
Къадзаты С. 
К—13 Дыууæ хуры æхсæн [Текст]: æмдзæв- 
гæтæ /Станислав Къадзаты — Дзæу- 
джыхъæу: Ир, 2015 — 287 ф. 
Кадзаев С.С. 
Меж двух светил 
15ВМ978-5 7534 1473 1 
Имя Станислава Кадзаева хорошо известно 
осетинскому чнтателю. Он — нстнннын патрнот н 
достоннын сын своего народа. 
Стнхи, вошедшне в соорннк, отражают граж- 
данскую познцню поэта — быть честным, правдн- 
вым, открытым. Вся его поэзня проннзана духом 
патрнотнзма, чувством любвн н прнвязанностн к 
свонм корням, родному языку, ко всему, что вби- 
рает в себя понятне Ир. 
^ 4702470000-7 л ... й//оол,_п \ 
КМ131(03)-159"15 84(2Рос-Осс) 
© ГУП «Издательство «Ир», орнгннал-макет, 2015 
© Кадзаев С.С., 2015 
© Анларов В.М., оформленне, 2015 
15ВМ978 5 7534 1473 1 

АЛÆМÆТЫ УИД/ЕПÆ 
* * * 
Мæн райхъал кодта Музæ, 
Мæн райхъал кодта Дзырд — 
Æмæ ныррухс мæ рудзынг, 
Сæнайы хох, быдыр. 
Ныррухс мæ уды байбын, 
Ныррухс æгомыг арв. 
Поэзийы æрвайдæн 
Фынау фæсырдта тар. 
Мыдыбындзытау къусбар 
Мæ хъуыдытæ тæхынц, 
Сæууон хурау æнустæй 
Зæрин муртæ хæссынц. 
Кæм нæ балæууынц уайтагъд, 
Кæм нæ агурынц мыд! 
Æз дæн сæ куыстæй райгонд — 
Цыкура сты, фæрдыг. 
22.09.12 
5 

^хци^" 
* * * 
Æвзонгад аныгьуылд цъæх тары, 
Йæ буц хæрзтæ уыдысты мин: 
Æрмгуырой дæр мын кодта зарæг, 
Æлхуый дæр мын æлвыста цин. 
Нæ зиугуыст идæдзтæн — цæвæгæй, 
Зæронд устытæн састам суг... 
Нæ хъазт та стынг и хъæл-лæдзæгæй — 
Кæнæм кæрæдзийы лæхъуг... 
Ныр дæр мæ уыцы цинтæ тавынц: 
Мæ тæлы диссæгтæм тылдис... 
Мæ уисын бæх чъыллиппæй кафыд, 
Сыхæгты чызг ыл кодта дис... 
Нæ хъæууон царды цас уыд амонд! 
Нæ сыгьдæг царды цас уыд рухс! 
Тæхуды, уыцы тавиц абон, — 
Йæ маргæй фервæзид æнус!.. 
01.04.2006 

«Зæрин», «зæридау», «дзир-дзур» — 
Цы дзырдтæ нæм ис, цы! 
Цыма кæсы зæрин хур, 
Йæ тавсæй уд хынцы. 
Фæлæ нын уый — дæ фæрцы, 
О мад, сыгьзæрин мад — 
Дæ фарнæй у æнæрцæф 
Нæ мадæлон æвзаг. 
Дæуæй райдайы алцы, 
Нæ цин æмæ нæ фæд, 
Æмæ-иу царды балцы 
Дæ фæндйаг алцы уæд! 
2007 
* * * 
Æз райсомæй куы сыстын, 
Мæ риуæй стæхы стыфау 
Мæ бæллицты рæсугъддæр: 
«Хуыцау æмæ Бæстыфарн, 
Уæ фæдзæхст уæд Ирыстон, 
Уæ фæдзæхст уæнт нæ удтæ!» 
15.02.2012 

ИРЫСТОНЫ ЗАРÆГ 
Бæрзонд Уæлладжырæн — нæ арфæ... 
Ацæмæз бахъомыл ис ам, 
Къоста, сыгъзæрин зарæг уафгæ, 
Йæ хорзæх байтыдта, йæ хъарм. 
Базард: 
Дыуусе Ирæн у иу йæ зæрдæ, 
Цъæхбазыр Терк ша у нæ уд. 
Куыд лæууынц риу-семриу нсе хæхгпæ, 
Гъе, афшæ — Ир, къуыдар, дыгур. 
Дыгургом урссæр хæхты астæу — 
Зæдбадæн, табуйаг къæсæр. 
Нана-Задæлеск ам йæ уарзты 
Нæ уидаг бануæрста кæддæр. 
Базард. 
Цы ма ис Чъребайæ Цхинвалы? 
Нæртон адæм, æгæрон ныфс. 
О байрай, ног бæстæйы стъалы! 
Ды махæн фарны рухс хæссыс. 
Базард. 
Æнустæм иумæйаг — нæ артдзæст, 
Хæссæд æм алчидæр йæ суг 
Æмæ æнгом зæрдæты тавсæй 
Фæлдисæм иумæ фарны дуг. 
Базард: 

> 
-& 
4* 
< 
УÆЛАХИЗЫ РУХС 
Триптих 
I 
Сыгъзæрин фæлтæр - табуйаг, нæртон, 
Сыгьзæрин фæлтæр, о, 
фæлæ — фыдкъахыр. 
Сæхицæн скодтой тох-цæхæры ном, 
Цæмæй кæса сæрибары хур махыл. 
II 
Нæ нæртон фыдæлтæм 
Уыд иунæг тæраз: 
«Тыхджындæр мæлæтæй — 
Фыдызæхмæ уарзт. 
Ныббырста нæ бæстæм 
Фашисттæн сæ бардз. 
Нæ бæсты сæрвæлтау — 
Фæстаджы зын балц. 
Тæлæтæн нæ дæттæм 
Нæ къонаты тавс. 
Нæ хъæдтæ, нæ дæттыл — 
Нæ зæрдæтæ баст. 
Нæ хæхтæ, нæ фæзтæ 
Нæ удтæн — æвдадз. 
Тыхджындæр мæлæтæй — 
Фыдызæхмæ уарзт!» 
Йæ хъæбулты фæрцы 
Фыдызæхх — æгас! 
Тыхджындæр мæлæтæй — 
Мысинæгты тавс. 
9 

III 
Цæрæм æмæ нæ зæрдыл дарæм, 
Нæ зæххыл сау ызды куыд уарыд. 
Нæртон фæлтæр уæд систой зарæг, 
Цæразонтау цыдысты тохмæ, 
Фæлæ дзы цал басыгьди, оххай! 
Нæ рисæн ницæмæй и сбарæн. 
Нæ удты уыдонæн — цыртдзæвæн, 
Йæ цъуппæй стъалытыл æндзæвы. 
Цæрæм æмæ нæ зæрдыл дарæм, 
Цæмæй нæ фæндаг размæ дарæм. 
КЪОСТА 
Нæ хурзæрин, нæ бонрухс, 
Чырыстийы фæдон, 
Нæртон æвзаг, ирон уд 
Дæ фæрцы сты цæрдхъом. 
Ныр алкæй хæс дæр — ахæм: 
Куыд уа нæ фæндаг раст — 
Къостайы рухсæй саход, 
Йæ фæрныг хæсæй райс. 
2009 

> 
** 
«У 
« 
КИРОВЫХЪÆУЫ ЗАРÆГ 
Фыдæлты уæзæг — сыгьзæрин ахстон, 
Нæ хъомыс махæн — дæ нæртон тавсæй. 
Нæ уарзон Киров, Бухарин, Къардиу, 
Нæ куыст, нæ ахуыр — дæ ном, дæ кадæн. 
Зæрæмæг, Цъæйæн, уæд Мамысонæн, 
Цытджын Зыругæн — сæ хорз фæдонтæ. 
Тæргай нæ уыди сæ ралыгьд хæхтæй, 
Уый цардагур уыд парахат зæхмæ. 
Рæз хаста колхоз хъазуат фæллойæ, 
Хæдзæрттæм ивылд бæркадæй, сойæ. 
Германы сау хæст æваст ныннæрыд, 
Дæ буц хъæбултæ цыдысты стæры. 
Фыдæлты намыс у махæн хохау, 
Сæ иуы ном дæр æвгьау у рохæн. 
Сæ сахъ лæгдзинад нæ зæрдыл дарæм, 
Сæ конд тæразæй нæ цард куы барæм. 
Нæ уарзон Къардиу, Бухарин, Киров, 
Куыд хорз фидауыс йæ астæу Ирæн! 
Мах рæз куы хастам дæ хъарм хъæбысы, 
Чызгæй, лæппуйæ æдзух дæу мысæм. 
Æндæр — дæ уæлдæф, æндæр — дæ дон дæр, 
Хъæуккаджы фендæй цы уа æхцондæр! 
11 

Сыгьдæг Бæлдæрæн - Хуыцауы дзуарæн 
Мах алы уалдзæг йæ ном ыссарæм. 
Кæны фæндараст дæ рухс къæсæртæй 
Фæрныг хистæрты, рæсугьд кæстæрты. 
Нæ райгуырæн хъæу — нæ ныфсы стъалы - 
Æнусы бонтæм цæхæртæ калæд! 
18.01.07 
* * * 
Цымыдисмæ æнахуыр цинтæ хауы: 
Мæ сабидуг уыд минцæстон мæнæн — 
О цас уыди хуынчъытæ, цас, нæ кауы, 
Æмæ-иу нал уыд гудзитæн фæуæн. 
Æз-иу сæ кастæн радыгæй æддæмæ - 
Нæ райдзаст уынг, нæ хистæрты бæстæмæ, 
Æхцон уыд алчи, алцыдæр мæ цæстæн 
Æмæ мæ тохси бадтис алкæд фыр... 
Тæхуды, кауы иу хуынкъæй æрмæстдæр 
Фæстæмæ бакæс сабидугмæ ныр! 
04.10.96 

т* 
«у 
< 
ТУАТЫ ВИКИЙЫ ЗАРÆГ 
Хæхтæн сæ цъуппытæ — цатыртау, 
Ризы зæлдаг кæрдæг уадымсæй. 
Зарæг куы сисынц хъæбатыртыл, 
Риу уæд фæндырау куы адымсы. 
Сусæны — Теркæн йæ ивылæн — 
Ногæй йæ тызмæг уаг равдыста. 
Илæлæй, гье-мардзæ, илæлæй — 
Немыц æвиппайд æрбабырстой! 
Дон, дам, йæ рагон фæд агуры, 
Туг дæр нæ рох кæны ратæдзæн. 
Туаты афицер куы бадзуры: 
«Знагæн Фыдызæхх нæ ратдзыстæм!» 
Мигьтæ Сæнайы хох бамбæрзтой, 
Дымгæ сæ пакъуытау ассывта. 
Викторы сагсуртæ абырстой, 
Знаджы æвиппайды афсæрстой. 
Хъæды кæрон, дам, цъæх байбынау — 
Фосæн йæ сихоры буцдарæн. 
Фашисттыл хæстæн йæ райдианы 
Скодта Викийы къорд тугуарæн. 
Сау хохы дурзæрдæ ма хонут — 
Сау хох хъæбатыртыл сау дары. 
Туаты Викийыл уæззау тохы, 
Оххай, йæ рухс дуне баталынг! 
Рæстæгæн йе ’ртхъирæн — рохуатæй, 
Фæлæ нæ уæнды хъæбатыртæм. 
Гъæйтт-мардзæ кироваг тохдзауыл 
Зарæг æнусбонтæм зардзыстæм! 
13 

РАГБОНТÆЙ 
1 
Уый урс мигь нæ ленк кæны рагьыл — 
Уый сау лæппу хизы йæ фос! 
Мысинæгты рухсдæр, зынаргъдæр, 
Æвдадзау — мæ зæрдæйæн хос. 
2 
Сæнтурс уæрыччытæ — къæбæлдзыг, 
Мæ зæрдæ дæр сæ халдих — 
Нæрæмон æмæ хъæлдзæг, 
Фырцинæй риуы кафыд. 
Куыд цъæх-сатæг уыд кæрдæг! 
Уæрыччытæ — куыд цæрдæг! 
Куыд апырх ысты рагьыл, 
Æгоммæгæс æврагъау! 
Æрлæууыди мæ зæрдыл, 
Куыд ахста цыхт мæ мад, 
Куыд-иу кодта æмбырд 
Уæлахсæджы фæзгьæртæ, 
Фæлмæн дзургæ, рæвдаугæ, 
Йæ мидбылхудтæй тавгæ... 
Æмæ æз дæр, гъе, афтæ, 
Мæ мады мадзал уафгæ, 
Куы хъахъхъæдтон мæ рæгъау — 
Уæлахсæджы фæзгъæртау, 
Мæ уæрыччыты хъавгæ, 
Фæлмæн дзургæ, рæвдаугæ 
Куы кодтон астæумæ тымбыл. 
05.04.13 

* 
т* 
«У 
« 
* * * 
1 
Нæ хъæуы иунæг цъай дæр нал ис, 
Сæ цъæх цæстытæ саугуырм ысты ныр. 
Æвзонгад уыдонæй куыд хъал уыд — 
Сæ доны кодтой мин хуры зыр-зыр! 
2 
Нæ цъай йæ къæбиц уыди арвæн, 
Йæ сыгьдæг рухсæй басгуыхт цъæх. 
Æз-иу дзы бедра систон афтæ, 
Куыннæ дзы акæла æртах... 
3 
Бæргæ, хуыдтон æз удæгас нæ цъай, 
Фæлæ нæ цард фыдæхæй слами — 
Æмæ фæлыгьди цъайты дон тæргай, 
Æмæ дзы иунæг дæр куы нал и... 
4 
Ныр зæлгæ сабидуг йæхæдæг 
Куы фестад ахæм цъай - æрвыг, 
Йæ норст зынгæй сыгъдæг — мæ зæрдæ, 
О макуы бастъæла йæ фын!.. 
28.09.07 
15 

т^^ли*^* 
ГÆДИАТЫ ЦОМАХЪÆН 
1 
Поэты фырт поэт куы суа, 
Куы цæуа зæдты зиумæ, 
Уæд чи разынд хуындзау — 
Йæхæдæг Музæ, ’ви Хуыцау, 
Æви сæ дыууæ иумæ?.. 
2 
Уæвгæ, цыфæндыйæ дæр туг 
Мæрдтæм нæ комы — 
Фæлæууы сахъ кæстæр уырдыг 
Фыдæлты номæн. 
2007 
ДЗЕСЫ-ФЫРТ 
Оххай, Куыдзæгæн йæ «Хорхæссæг» 
Басгуыхт æнусбонтæм хурхæссæг! 
Хурхæссæг цъенгæ хуыдалынгæй — 
Уыцы дыууæ уды уаз зынгæй 
Фесты дыууæ фылдæр стъалытæ... 
25.10.07 
16 

т^ 
«у 
ЦÆРУКЪАТЫ АЛЫКСАНДР 
I 
Сæттын нæ бакуымдта, æрми дæр. 
Куы кодта дымгæ бæстæ хус, 
Уæд цъитийау йæ æрвыг ирдгæ 
Æрхаста сатæг æмæ рухс. 
II 
Зындон-арты æвзæгтæй 
Йæ цæсгомыл — цы фæдтæ! 
Цы æрфытæм ныккæсы! 
Цы бæрзæндтæм æххæссы! 
Фыдæхы хох рæмудзы, 
Йæ удæй арв æмпъузы. 
2007 
17 

«у 
< 
НАФИЙÆН 
Нарты Дуне. Залты мит. Æхсон. 
Базыдтон сæ бастдзинад дæ фæрцы. 
Ехх, цы цæссыгтæй куыдта Сырдон — 
Цъенгæ цъити рауади сæ цæххæй... 
Рагбонты æвидигæ кæлæн. 
Кодтон-иу Сырдонæн æз тæригъæд... 
Раздæхтай йæ сыгъдæг ном мæнæн, 
Ратыдтай йæ худинаджы мигьæй. 
Сæвæрдтай нæ ивгьуыдмæ цъæх хид, 
Дугты ’хсæнты айгæрстай фын-фæндаг, 
Æмæ ныр, куыддæр æруары мит, — 
Нарты равгæй байдзаг вæййы зæрдæ. 
Залты мит æрмæст уазалæн нæу, 
Залты мит — æвронггæнæн цъæх рухсæн. 
Равзæрста Ныхас-Уастырджи дæу — 
Æмæ сси Сырдоны сгуыхт æгьуыстаг. 
Стъалы-дзырдтæ иууылдæр — æгас, 
Ссыгьтай сæ æнусон цардæн, 
Æмæ уыцы дард зымæджы балц 
Айтынг ис Æрфæны фæдау арвыл. 
01.01.06 

> 
т& 
4* 
< 
ХДЦЖЕТЫ ТАЙМУРАЗ 
Æз мæ уалдзæг райдайын дæуæй, 
О мæ уд-æфсымæр, байрай! 
Бамынæг дæ нæртон дзырдæн нæй — 
У фыццаг æрвнæрдау райгæ. 
Уалдзæгау нæ уыд дæ уды хин, 
Радта дын йæ хъомыс тавсæн, 
Æмæ ныр кæнынц дæ дзырдтæ дзинг, 
Раст цыма налхъуыт-налмастæ. 
2009 
ФÆСТАГ АМАЗОНКÆ 
Хостыхьоты Зинæйæн 
Куыд къахыр дæн, куыд къахыр дæн дæуæй, 
Мæ поэт-хо, мæ хох-æфсымæр! 
Æгæсты æхсæн, ехх, дæу хуызæн нæй — 
Тыххæй мæ раласис цъысымæй. 
Мæ поэт-хо, дæумæ дзурын мæрдтæм — 
Мæрдон æгæсты не ’вдæлы мæнмæ. 
О Зинæ, Зинæ, курын дæ хатыр, 
Ныббар, кæй дæм сидын æххуысмæ. 
Дæ зæрдæйау цæхæркалгæ — дæ Дзырд, 
Нæртон ныфс басгуыхти æгьуыстаг. 
2012 
19 

ÆГЪУЫЗАРЫ-ФЫРТÆН 
1 
Цы фæдæ, Таймураз — 
Кæм та кæныс цуан? 
Ды алкæддæр — хурварс, 
Рæстдзинады хъан. 
Нæ фæлтæр дæ разы 
Нæ лæууы æмриу, 
Ныббар нын нæ азым, — 
Кæй нæ кæнæм зиу. 
2 
Фæливын нæй дæ туджы, 
Дæ конды нæй сæттын, 
Нæ фæлурс, æгьуыз дуджы 
Тæккæ хуызджындæр — ды. 
О не ’мдугон Таймураз — 
Æгьуызартæй Алгьуызон! 
21.04.07 

т^^^и^* 
Хъæмæ, хъæмæ, нæ хъæумæ! 
Кæм мæм кæсынц æнхъæлмæ 
Мæ рагбонты бæлæстæ, 
Нæ обæуттæ, нæ фæзтæ. 
Уым — дзуццæгбадæг дуртæ, 
Уым — дидинджыты хуртуан. 
Уырдыглæууæг цыртытæ, 
Сæ уыраугæ фыстытæ... 
Хъæмæ, хъæмæ, нæ хъæумæ! 
Кæм мæм кæсынц æнхъæлмæ 
Мæ æдзæстхиз æрдхæрдтæ, 
Куыд сæ мысы мæ зæрдæ! 
Нæ найæны цъæх байбын... 
Дæ цæстыты æрвайдæн, 
Мæйвæндагау — нæ къахвæд — 
Мæ удæн нæй зынаргъдæр. 
Уым рог уддзæф — мыдамæст — 
Нæ фембæлдтæй нæ бафсæст... 
Хъæмæ, хъæмæ, нæ хъæумæ! 
Нæ рагбонты къæсæрмæ! 
15.03.08 
21 

4* 
< 
ИРЫСТОН 
I 
Хуыцауы æфхæрд сой у. 
Адæмон ныхас 
Мæн куырмæджы бафхæрыс æдзухдæр, 
Растæн цыма бахæрыс кæндыс — 
Де ’взæрты æгьатыр къухтæй 
Мæн куыдзы къахæй нæмыс. 
О, мæнæн ды рагæй дæр Хуыцау дæ, 
О, фæлæ куынæ у де ’фхæрд сой — 
Риссагдæр куы ницы ис, уæззаудæр, 
Басгуыхт маст мæ зæрдæйæн хъæдхой. 
03.06.2012 
II 
Мæ зæрдæ бакъуырын дæ ихтыл, 
Уæу-уау, сæрдасæнау — сæ тигътæ! 
Дæ ихтыл бакъуырын мæ зæрдæ, 
Уæддæр та акалы цæхæртæ. 
Дæ зинты къух тыхджындæр разынд, 
Уæддæр дæ уарзын, уарзын, уарзын... 
01.10.11 

«а « 
СÆУУОН УАЗÆГ 
1 
Æрбадтис урс бæлон мæ рудзынгыл, 
Кæны лæмарæгау йæ хъынцъым. 
Мæ ирд, мæ сæууон уазæг, бузныг дын — 
Зæлдаг æууæнкæй мæн куы хынцыс! 
Йæ аккаг æз цы ссарон а къæсы, 
Фысым куы разындтæн — æдзæттæ, 
Лæварæн дзы мæнæй цы ахæссай, 
Цæмæй дын алхæнон дæ зæрдæ? 
2 
Куыннæ кæнон арфæ æз хур-зынгæн — 
Сæуæхсид тырысайау систа! 
Нæ хъæуы та авгбазыр рудзгуытæ 
Йæ размæ пæррæстытæ систой... 
15.02.03 

* * * 
Суадон, ауæдз æмæ талайæн 
Æз мæ зонгуытыл æрлæууын, 
Сагьæс уæд сæ цинæй атайы, 
Ног та мæм цæрын æрцæуы. 
Тала, ауæдз æмæ суадонæн 
Æз мæ зонгуытыл æрлæууын 
Æмæ афæлгæсын дарддæрмæ, 
Айтындзы Æууæнк æрвæрдын! 
Ауæдз, суадон æмæ талайæн 
Зоныгыл æркæнын æз, 
Уд сæ бархъомысæй барайы, 
Уд сæ алдзæй хæссы рæз. 
Суадон, тала æмæ ауæдзæн 
Акувын ныллæг мæ сæрæй. 
Алцыдæр нæ бон уæд бауыдзæн, 
Уыдон нын фæрнæй куы цæрой. 
2004 азы май 

^М^Й^Г^ 
* * * 
Йæ фæскъуымтæ, йæ байбынтæ 
Куынæ зонай дзырдæн, 
Нæ уыдзæн уæд æрвайдæнау, 
Уæд хитдзæни куырмæй... 
Йæ фæлгьуызтæ, йæ цъæх рындзтæ 
Куынæ уынай дзырдæн, 
Нæ уыдзæн уæд ыстæхынæн, 
Нæ фестдзæни зырнæг. 
* * * 
— Ирон æвзаг - нæ Райгуырæн, 
Ирон æвзаг — нæ уидаг, 
Ирон æвзаг - нæ арвайдæн, 
Ирон æвзаг - нæ фидæн. 
Ирон æвзаг — нæ Райгуырæн, 
Нæ зæхх дæр ды, нæ арв дæр. 
Куыд дын ракæнæм арфæ? 
— Куы мыл дзурат, уæд райгонд дæн, 
Кæннод æгасæй мард дæн. 
2007 

«у 
< 
ДОНБЕГГЫРТЫ ÆЛГЬЫСТ 
Кæрæдзийы кæрдтыл бафтæнт, уастæн, 
Уæршджы фырттæ —Æхсар æмсе Æхсæртæг! 
Нарты кадджытæ 
Донбеттырты æлгъыст 
Нæ тугыл æрцыд фыст. 
Кæдæй йын фидæм хъалон! 
О бабын кодта цалы! 
Нæ пиллон арт йæ тыхæй 
Фæкъаддæр ис æртдзыхæй. 
Донбеттырты æлгъыст 
Нæ тугыл æрцыд фыст. 
Нæ рæзæнтæ нын айста, 
Нæ базыртæ дзы - бастау. 
О цас фæзынд нæ бæрцыл! 
Йæ сау фыдæх — цæрæццаг. 
Донбеттырты æлгъыст 
Нæ дугыл æрцыд фыст. 
Нæ уидæгтæ æхсыны, 
Нæ фæндæгтæ æлвыны. 
Æдзух хæрæм кæрæдзи, 
Нæ фыдгултæн — нæргæ цин. 
Донбеттырты æлгъыст 
Нæ тугыл æрцыд фыст. 
Кæдмæ йын хъалон фидæм?! 
Æтт! Бахизæм дзы фидæн! 
1996 

* * * 
Человек, равнодушный 
к родному языку, — дикарь. 
К. Паустовский 
Удсегасæй ма амæл. 
Хистæрты фæдзæхст 
Се ’взаг чи нæ зоны, уыдон 
Сты мæрдон æгас, 
Рæзы афтæмæй нæ сырддон, 
Растдæр та — зæппадз. 
Удæгасæй мæрдтæ 
Мулчы фынтæй — буц. 
Ехх, «уæздан» хъæддæгтæ, 
Нал уæ хъæуы рухс! 
2012 
Дунейы, дам, диссæгтæ ис авд, 
Ноджы ма сæм чидæртæ æфтауы, 
Æмæ æз сæ иуы дæр нæ фауын, 
Фæлæ иу ныхас мæнмæ дæр хауы: 
Раст куынæ у диссæгты нымад, 
Мады зæрдæ — диссæгты фыццаг! 
2007 
27 

Нæ хæхты урс цæсгомæй 
Куы бахордтон æз ард: 
Рæстдзинады хæстонæй 
Куыд арвитон мæ цард, 
Сæрибары ыстъалы 
Кæй исдзынæн бæрзонд, 
Дæрдты куыд лидза талынг, 
Æвронг куыд уа нæ зонд. 
Дæлимонтæн нæ сæттын, 
Нæ царды хъамыл циу! 
Нæртон тых мын куы дæтты 
Нæ рагфыдæлты зиу. 
21.05.12 
* * * 
Куы басгуыхти нæ дуг Балсæджы цалх, 
Куы дзæнгæл ласы уидæггæ æвирхъау, 
Цы хъæуы уæд æхсызгондæрæн мах? 
Йæ ныхмæ нæм цы ис фæтыгæй цирхъау? 
Ирон æгьдау, нæ мадæлон æвзаг, 
Нæ иудзинад — нæ сыгъзæрин гæнах. 
28 

* В*~\„ п »^-*3 « 
* * * 
Æмæ, дам, мады къух нæ риссы!.. 
Мæ Ирыстон, куы дæ хуыдтон мæ мад, 
Мæ табуиаг, куы дын кодтон лæггад, 
Куыд мæ ныццавтай худгæ 
Дæ ницæйæгты къухтæй?! 
Дæ цæф - уыраугæ-дудгæ. 
Дæ сау фыдæх — кæй дзыхæй? 
Цæмæн, цæмæн, цæй тыххæй? 
Æмæ, дам, мады цæф нæ риссы... 
2011 
* * * 
Лæгдзинады æрттигьау 
Æртæтигьон фыстæг 
Æртахти хæсты мигьæй, 
Цæссыгау у сыгьдæг. 
О бакæс æй, нæ кæстæр, 
Куыд банкъарай йæ равг — 
Нæры уым тохы рæстæг, 
Нæртон зæрдæйы цавд! 
29 

* * * 
Мæ сагьæс, саузымау, ныдцаргъ, 
Фæлæ мын у уæддæр зынаргь, 
Мыдæй мын адцжындæр у, ирд — 
Дæ номыл у, мæ уарзон Ир! 
Дæ хъысмæт рагæй у мылаз, 
Дæ фырттæй ферох и сæ хæс, 
Уæддæр цъæх цъенгæйы фæраз — 
Хæсдзæн та хуры бæндæн рæз. 
Зынг-уалдзæг аивдзæн дæ равг, 
Тæрккъæвда рацæгьддзæн æууæнк, 
Дæ удæн ралæудзæн йæ рад, 
Дæ фæндаг нал уыдзæни мæнг. 
09.12.2003 

""^^ииГ’^ 
ÆХСАР ÆМÆ ШАМИЛ 
I 
Хæцынц дыууæ хохы фырытау — 
Æмæ хылычъы дуртæ цин кæнынц... 
Нæ адæмы нæртондæр фырттæ 
Кæрæдзийæн куыд фестынц сындз! 
Уæдæ цы фæкæной сæ хъару — 
Сæ сонт зæрдæтæ агурынц тымыгъ, 
Сæхицæн аккаг знаг нæ арынц — 
Æндæр кæимæ бавзарой сæ тых?!. 
II 
Хæцынц фырытау Сау хох æмæ Урс хох, 
Кæрæдзийы кæнынц рæхуыстæй буц. 
Дуртулайæн йæ зæрдæ абадт хурварс: 
«Гъæййи, кæрæдзийæн нæ барынц цъус!.. 
III 
Цы кæнут, Урс хох æмæ Сау хох — 
Цæй алфæн самадтат уæззау тох? 
Куы стут Ирыстонæн йæ фидауц, 
Куы стут нæ фидæнæн йæ уидаг... 
Уæу-уау, цытæ хæссут уæ сæрмæ? 
Куы зилы Пакъуындзæ уæ сæрмæ... 
14.05.11 

**\. * п^*3 —< 
СЫГЬЗÆРИН ТÆРАЗ 
(Зарæг) 
Æрдхорды хурæн нæй ныгуылæн — 
Уадз дуне æхсæвы ныгьуылæд, 
Уæддæр æмгары хур æрвастæу 
Æууæнкæн, цинæн æмæ тавсæн. 
Базард: 
Æмгары зæрдæ алкæй тавæд, 
Нæ Ирыстонæн амонд уафæд! 
Ис фарнæн иунæг тæраз-барæн — 
Бсеззеед-иу алнидæр æмгарæн! 
Кæрæдзимæ тырнынц нæ удтæ — 
Цы ма уа дунейы рæсугьддæр! 
Кæрæдзийæн нæртон лæггадæй - 
Сыгьзæрин рæзæнтæ нæ цардæн. 
Базард. 
Кæсут-ма тархъæды бæлæстæм — 
Сæ къалиутæ кæрæдзиуыл æрмхæстау. 
Милуангай стъалытæ дæр иумæ 
Куы рацæуынц æрдхæрæн зиумæ. 
Базард. 
Лæууынц нæ урс хæхтæ уæхски-уæхск, 
Сæ гæнах уымæн у бæллиццаг. 
Гъе, афтæ мах дæр, цæй, сæ номæй 
Цæуæм нæ фидæнмæ æнгомæй! 
Базард. 

^Чци^ 
КЪАЦИЙЫ БÆЛАС 
Боциты Къабегæн 
Цæй диссаг у йæ тавиц! 
Куыд фæлмæн у йæ рухс! 
Нæ сых йæ быны бадынц, — 
Йæхицæй та ныббуц. 
Фæрныг бæлас — æнусон — 
Мысинæггы къæбиц. 
Цы сусхъæд у, цы урс зæд — 
Нæ ис æмæ нæ бис! 
Æртæйæ дæр йæ зæнгыл 
Кæм æххæстыстæм мах! 
О цас мæргьты æмдзæрæн! 
О цас фæндтæн — паддзах! 
Йæ пæлæхсар дæлбазыр 
Мах иумæ хастам рæз. 
Куыд дзинг кодта хъуытазау 
Йæ сыфтæры хъæлæс! 
Йæ фæрцы мах — æмзæрдæ, 
Йæ къалиутау — æмдин, 
Йæ зæрин сыфты хæрдгæ — 
Нæ сабидуджы нимб. 
Ныр дæр æхцон — йæ тавиц, 
Йæ цъæх сыфты зæлланг. 
Æнусы ’мбай кæд баци, 
Уæддæр æвзонг — йæ равг. 
Нæ аивта æппындæр 
Нæ рагбонты бæлас — 
^ Къа/датм Стаиислан 
33 

Мæ удыл та йæ бынмæ 
Сыгьзæрин хур æркаст. 
Нæ къахвæндагыл мæнæ 
Нæ ивгъуыдмæ цæуын, 
Фыццаг уарзты уæлтæмæн 
Куы сног кодта йæ фын... 
Нæ сабидуджы зæрдæ — 
Къацийы бæлас, цæр! 
Мæ рагбонты хæлæрттæн 
Уырдыг лæууыс ныр дæр. 
29.08.12 
* * * 
Мысинæгтæ мысайнæгтау — æвæрд, 
Мæ кувæндоны ницы ис зынаргъдæр. 
Йæ тæккæ цъуппыл андзыг и мæ сæрд, 
Мæ царды фæндаг ныр дæлæмæ — рагъыл. 
Мысинæгтæ мысайнæгтау — æфснайд, 
Сæ рухс фæйлауæн — азтимæ æхцондæр. 
Æрмæст ма уыдонæй нæ зонын сайд, 
Сæ фæрцы рог — мæ сагьæсты æфсондз дæр. 
Сæ тавицæй цæрæццаг — зæрдæ, уд, 
Æрбайсафынц мæ маст, мæ ристæ. 
Мæ бæллицтæн сæ базыртæ — рæсугъд — 
Мысинæгты сыгъзæрин систæй. 
3105.98 

АРФÆ 
1 
Ирыстон, нæ фыды уæзæг! 
Дæ тавсæй — нæ фæндтæ, нæ фæндаг, 
Фæлтæргай — дæ сыгьзæрин цæг, 
Сæ хъысмæт дæ цинæй нывæндæд! 
Ирыстон, нæ райгуырæн зæхх, 
Уæд хæхтау æнусон дæ амонд! 
Уæнт уалдзæг дæ быдыртæ цъæх, 
Сæрд та-иу мæнæуæй фæйлауæнт! 
2 
Ирон лæг, кæмдæриддæр дæ, 
Уæд алкæддæр Уастырджи де ’мбал! 
Ныууагътай цъæх уынгæг кæмттæ, 
Сæ азæлд та алкæддæр — демæ. 
Нæ хæхты æмвæзыл дæ равг 
Дæлвæзты уа, денджызты — алкæм. 
Дæ удæн зынг цъититы авг 
У айдæнау, чъизи йæ ма кæн! 
3 
Сатанайы фæдон, æхсин, 
Нæ дуджы марг зæрдæмæ ма уадз! 
Дæ хæстæ нæ царды сты мин, 
Сыгьзæрин æвзартæн - дæ ауæдз. 
Уæд де стырдæр хотых æфсарм, 
Дæ арынджы пух хыссæ тулæд! 

О хъахъхъæн нæ къонайы хъарм, 
Дæ авдæнæй ног хуртæ худæнт! 
Куыд нæм рæзой а æмæ о-тæ, 
Куыд-иу бæззой хурæн дæр цотæн! 
1997 
55 
Дыууæ фондзы мын сæвæрдтой мæ азтæ, 
Æз та дзы иу дæр не ’вæрын мæхицæн. 
Уырдыг лæууыдтæн Рухсæн æмæ Уарзтæн, 
Æндæр мæ царды ницы ис бæллиццаг. 
Дыууæ фондзы мын сæвæрдта мæ афон, 
Мæ сонт уд та æндæр нымæцтæ уафы: 
Мæ фондзтæ — базыртæ, æфсондз дæр, 
Фæлæ мæ цин кæнид нæргæ, — 
Æхсызгонæн æз ацы фондзтæ 
Дыууæтыл баивин, бæргæ! 
Куы алæууиккой хъен сæ сæрыл, 
Мæ уд цы амондæй æрцæрид!.. 
2010 

* ^\л « п^** « 
ÆДЗАРД ХÆСТОНТÆ 
Цы ма сæ баззад, цы? 
Æппындæр ницы, ницы. 
Æрмæст зынгхуыст бæллицтæ, 
Уыраугæ рис æмæ цæссыггæ, 
Æгомыг, химæхъус цыртытæ. 
Æрмæст мысинæггæ, æрхæндæг къамтæ, — 
Айдагь уыдон сæ нæртон удты хъармæй. 
Цы ма сæ баззад, цы? 
Æппындæр ницы, ницы. 
Æрмæст зынгхуыст бæллицтæ. 
Æртæтигьон фыстæджытæ, æрттигьтау, 
Æнусты ’хсæнты фидæнмæ тæхдзысты, 
Сæ рæнхъыты, тæрккъæвдайы цъæх мигьтау, 
Мылазон тар, æууæнчы рухс хæсдзысты. 
Цы ма сæ баззад, цы? 
Æрмæст æнусон арт, 
Æрдхæрæн намыс æмæ цыт? 
Цы ма сæ баззад, цы? 
УÆЛАХИЗÆМÆ... ЦАРД!.. 
2001, 9 июнь 

> 
•& 
4* 
Ныууагьтон мæ аргьау, 
Ныууагьтон мæ къæс, 
Мæ базыртæ маргъау 
Кæм ысхастой рæз. 
Æрхауди мæм сгуыйау 
Уæд ахуыры рад, 
Æрвыстон Мæскуыйы 
Æрыгонæй цард. 
Уым — дистæ-тæмæстæ, 
Æддæгуæлæ цин. 
Мæскуы мын йæ хæрзтæй 
Куы лæвæрдта мин. 
Йæ рæвдыд, йæ уарзтæй — 
Æрмæджы фынтæ, 
Уæладзгуытæй кастæн 
Цæргæсау бынмæ. 
Мæ амонды уарди — 
Мæ зæххыл уæддæр, 
Ныр бамбæрстон — Къардиу* 
Æппæтæй уæлдæр!.. 
11.12.03 
* Къардиу — Кировыхъæуы фыццаг ном. 

^в__*_*^ 
Кæцæй уа уыцы рухс мæйдары? 
Цы арт, цы зæды хай, цы дзуарæй? 
Зæринæй мигьты ’хсæнты хъары, 
Мæ уд мын сфæйлыдта бындзарæй. 
Хуыдалынджы ма уыцы рухс — кæцæй? 
Йæ урс фынтæ мын дзуры цыма мæй. 
Цыма фыдæхнизæн йæ кой дæр нæй 
Æмæ цæры нæ дун-дуне фæрнæй. 
Кæцæй уа уыцы рухс мæйдары? 
Цыма мын дидинджытæ зарынц. 
Цыма мыл ацы зæры кары 
Æвзонджы бонтæй цин-зæгъ уары. 
Фæлæ куыдæй, цымæ, цæй фæрцы? 
Фыццаг уарзт ахæм у, æнæрцæф. 
Фыццаг уарзт зæрдæйы нæ фæрсы, 
Нæ удыл рагцинæй æртæфсы. 
2013 

> 
■г* 
«г 
« 
* * * 
А я все жду и жду... свое былое. 
Х.Р.Хименес 
Кæсын мæ ивгъуыдмæ æнхъæлмæ, — 
Цыма та ралæудзæн фæстæмæ, 
Цыма мæ сабидуг — фæлтæхæн — 
Æмæ та мæргьтимæ æртæхдзæн. 
Уæдæ цы фынтæ уыдтон хъалæй! 
Уæдæ цы байраг тахт цапуалæй! 
Йæ ныхы урс-урсид зыгъар мын 
Уыд иууыл стъалытæй зынаргъдæр. 
Уый фестад диссаг Бонвæрнон мæнæн — 
Æдзух мын калы рагбонтæй тæмæн. 
Цыма та ралæудзæн фæстæмæ, — 
Кæсын мæ ивгъуыдмæ æнхъæлмæ. 
Цыма мæ цардуалдзæг — фæлтæхæн — 
Æмæ та мæргьтимæ æртæхдзæн... 
Мæнæн ныр нал уыдзæн фæцудæн — 
Æнкъарын базырты цъæх уддзæф. 
07.04.14 
40 

АРВÆРТТЫВДЫ ХАЛДИХ 
* * * 
Тæхынц æмдзæвгæтæ мæ рудзынгмæ, 
Сæууон æртæхау — цинзæл, хурдзыдæй. 
Тæхынц мæ рудзынгмæ æмдзæвгæтæ, — 
Цыма сæ урс удтæ æхсæрдзæнтæн. 
Хуыцауæй, стъалытæй куыд райгонд дæн — 
Сæ фæрцы мын Дзырды дуар байгом ис. 
Уæлæрвтæ, Музæйæ куыд бузныг дæн — 
Æцæг поэзи у сæ уд-зынгæй. 
Уæлтæмæн, арфæ дын куыд ракæнон? 
Мæ хъуыды — нæ, мæ цард дæр хъахъхъæныс. 
02.09.13 
41 

ДЗÆГЬÆЛ ХЪРИХЪУПП 
Йæ илæлæй, йæ уасын 
Зæрдæйы уидаг ласы. 
Цъæх мигьты ’хсæн фæдзæгъæл, 
Йæ тухæнтæ — хæрздзæгьæл. 
Цæмæн зилы нæ сæрты? 
Цы зæгъын ис йæ зæрды? 
Дзæгьæл зæрныджы уасын 
Æвæры зæхмæ асин. 
Æваст мæ сæры фегуырд - 
Нæ адæмыл у йе ’рдиаг: 
Кæд уый нæ УАРЗТЫ УД у, 
Нæ зæды хай, нæ дуду? 
Куыд æфхæрд у, куыд сидзæр! 
Куыннæ кæна фæдисхъæр — 
Нæ фыдæх æй æвзоны, 
Гæдзæ, хатыр нæ зонæм. 
Æтт, сраст кæнæм нæ рæдыд — 
Куыд фервæза нæ зæрныг! 
04.10.12 

2> **\- « *^*ъ * 
Сыгьдæг æртæх мысайнагæн — нæ разы, 
Нырма нын æй Хуыцауы цæст куы уарзы. 
Уым ног боны цин мин хуызæй æрттивы, 
Уый дон-фæрдгуытæм хуры пиллон ссивы. 
Уæлæрвты рухс уым дзир-дзурæй куы хъазы, 
Зæлдаг тынтæ дæ зæрдæмæ ивазы. 
Сыгьдæг æртæх мысайнагæн — дæ цуры, 
Цæмæй дæ зæрдæ «оммен» кæна хурæн. 
29.04,09 
* * * 
Мит хылы-мылытæй уары, 
Фæлæ сауфыст нæу уæддæр, 
Уый цыфыддæр фыдгул - тарæн, 
Хоны урс зиумæ дæу дæр. 
Мит хылы-мылытæй уары, 
Фæлæ урсфыст у уæддæр. 
Мит йæ алæмæты буарæй 
Зæхх кæны сыгьдæг, уæлдæр. 
18.01.10 
43 

* * * 
Рартæх мыл кæн, Ивгъуыд, 
Рацасад дæ рухс! 
Кæн сынчытæ, цин-хуыд 
Уд æмæ æнус! 
Феста, уадз, мæ зæрдæ 
Тары ныхмæ хур! 
Царды хин-хæрæмттæн 
Бастъæла сæ хъургь. 
Уадз æмæ мæ дзырдтæ 
Акалой тæмæн, 
Басудзой Цъыбырттау 
Дунейæн йæ мæнг! 
22.1111 
* * * 
Стыр Хуыцау, мæ дзырдæн 
Уыцы хæрзтæ ратт: 
Суадонæн — йæ сыгьдæг, 
Арвæн та — йæ арф. 
Хурау уæд йæ цæхæр, 
Уидæгтау — йæ тых, 
Уарийау куыд тæха 
Сау мигьты сæрты! 
2007 

* * * 
Тагьд мæм фæсиддзысты уидæгтæ, 
Арвæн зæгьдзынæн хæрзбон, 
0, фæлæ царды зæрин тæггæн 
Ницы у хæйрæджы бон. 
Зæдтæн фылдæр у сæ бархъомыс, 
Се ’вджид — нæ райгуырæн зæхх, 
Ног зиумæ уалдзæджы рахонынц, — 
Æмæ та адардзæн цъæх. 
Тагъд мæм фæсиддзысты уидæгтæ, 
Хурæн зæгъдзынæн хæрзбон, 
О, фæлæ царды зæрин тæгтæн 
Никуы уыдзæни кæрон. 
Ме стъалы зилдзæн æрвгæрæтты, 
Ног дзырд æфтаудзæн æфсир, 
Дарддæр цæрдзысты мæ хæлæрттæ, 
Дарддæр цæрдзæни мæ Ир! 
2006 

* * * 
Дæ хъысмæт нæ мæлдзæн дæ мæтæй — 
Хъызтæй дæм æвзиддзæн тызмæг, 
Æрвитдзæн дæ алкæд дæлæты, 
Дæ цардæй æлвисдзæн зымæг. 
О ма басæтт, ма цу æрхуымæй! 
Æмгъуыдтæ, дызæрдыг ныууадз — 
Дæ хъысмæты дзаджджындæр хуымы 
Черменау дæ гутон ныссадз! 
05.12.04 
Куыннæ кæнон ахæмтыл дис — 
Хъæр кæнын куы хъæуы фæдис, 
Уæд уыдон та «алолай» зарынц — 
Фынæйы хос адæмæн дарынц! 
Хъæстæ у сæ цард дæр, сæ зард дæр, 
Сæ уагæй нæ бодзты æрцардтой, 
Сæхицæн та — уый у сæйрагдæр — 
Бæллиццаг тæгæнатæ ссардтой. 
15.05.08 

* В*-\„ а л^-*3 « 
* * * 
Æхсар дæн æз. Фæлæ кæм ис Æхсæртæг! 
Хъодзаты Æхсар 
Æхсар, Æхсар, 
Æгайтма дын Æхсæртæг нæй! 
Куы йæ зоныс, цы рауадаид уе ’хсæн — 
Донбеггыртæн æгæр карз уыди се ’лгъыст!.. 
Фæлтау цæр иунæгæй фæрнæй. 
Уæвгæ дын ахæм цард кæд уыди адæн — 
Æмæ тæхыс, нæрыс цæхæрхъис уадыл... 
12.02.08 
* * * 
Давджытæм дауджытау 
Кувы нæ бæстæ. 
Нал нæм у хъауджыдæр 
Цъулбертæй, хæрзтæй. 
Хицæуттæ рагæй дæр 
Махмæ — хуыцæуттау. 
Нал ис нæ адæмы, 
Оххай, хуызæртау!.. 
04.07.07 
47 

Ме сæфт дæ куы федтон, 
Охх, нæ дуджы конд! 
Адæмон газеттæ — 
Хицæуттæн нывонд. 
Иу фарсыл сæ къамтæ — 
Цал хатты мыхуыр! 
Кæд, мыййаг, сахатгай 
Аивынц сæ хуыз? 
Æви стыр хицæуттæн 
Ферохæй тæрсынц? 
Цал ысты æфсæнттæ? — 
Комкоммæ фæрсын. 
2006 
АРФÆЙАГ КУЫДЗ 
Куыннæ йын кæнон арфæ — 
Æгайтма мыл фæхæцыд! 
Фæдзурынц махмæ афтæ: 
Куыдз, дам, куыдзыл нæ хæцы. 
Ныр рабæрæг æнæмæнг, — 
Мæхæдæг куыдз кæй нæ дæн. 
1997 

-& 
4* 
< 
ЦÆЙ ОХЫЛ? 
Ме ’мгар «Рæстдзинад»-ы 
рауагъта уац. Тæригъæд кæны нæ 
«разагъды лæгтæй» иусен, ацы дуг, 
даму æй раууатмæ æртардта, 
(рæлæ баззад сыгъдæгæй. 
Хæлæгæй у дæ дис 
Æви тæригъæдæй? 
Куыд зæгъыс гугын фыс 
Къуыбырхъус бирæгьæй? 
Цытæ хæссыс дæ сæрмæ — 
Кæмæн хæцыс йæ сæрыл?! 
Фæлтау ын хæц йæ къухтыл, 
Кæнæ та хæц дæ дзыхыл... 
Нæ дуг, дам, æй æртардта раууатмæ, 
Уæдæ-ма бацу, ба, йæ галуантæм — 
Цы ис йæ фæсдуар дæ «мæгуырæн», 
Куынæ ис махæн уый нæ рæбыны!.. 
Фæлитойы цы стауыс? 
Æви дæм исты хауы?.. 
2006 
49 

* * * 
Нæ бæстæ та æппæлдыл бафтыд, 
Фæкъадцæр, дам, ис мæгуырты нымæц, 
Цыма хъæздгуытæ систы, афтæ... 
Фæлæ цæмæй фæкъаддæр и сæ бæрц? 
Фыдцæрдтытæй фæкодтой царцу — 
Фæцыдысты фæстаджы балцы... 
17.05.08 
* * * 
Нæ фыдæхæй нæ цард - Сыбыр, 
Нæ фыдæхæй нæ цард — цыбыр. 
Фæлæ кæд фæуыдзæн зын цард, 
Кæд фестдзæни Хъырым, Зынцъар? 
Кæд уыдзæн хурвæлыст, æхцон? 
Куыд фесафæм нæ рын, нæ сон? 
Нæ цард уæд нал уыдзæн мылаз, 
Тырысайау куы сисæм уарзт... 
09.08.03 

* * * 
Динты ’хсæн ныйистæм, 
Алырдæм хæцæм, 
Нал æй зонæм, чи стæм, 
Арахъхъы мæцæм. 
Дзаг фынгтæ куыд уарзæм! 
Сидтытæ нæм — хæрх! 
Афтæмæй нæ ауæдз 
Сонт хурæй — дзæгæр. 
Арахъхъ æмæ динæн 
Иумæйаг цы ис? 
Нозт нын — дудгæ цинæн, 
Не стыр сайд, нæ низ. 
Зинты фыддæр басгуыхт 
Карз арахъхъ, уæууæй! 
Цал царды дзы аскъуыд, — 
Банымайæн нæй! 
Цас цæссыгтæм рахызт, — 
Рауаид сæ фурд! 
Нал æмбарæм рахиз, 
Нал зонæм нæ уд. 
2006 

т^ 
«У 
< 
ДУГИВÆНЫ 
Рыг ма æгæр дæр калæм — 
Нæ развæд дзы нæ уынæм... 
Мах фырхъалæй — 
Сонт, къуыдипп. 
Цас рыг калæм — 
Бады мигь! 
Мигь та ахæм, 
Æмæ зонд 
Цалхæн-малхæн 
У нывонд. 
Ивæм рæстæг, 
Ивæм дуг, 
Ивæм хъæстæ, 
Ивæм туг. 
30.10.07 
52 

'^хцц^ 
* * * 
Нартæнæртæ ({хетксен 
баззад: царды хъуыддаг, 
куыст æмæ фынг. 
Баззади нын Нартæй 
Уаз нымæц — æртæ — 
Уыдон фæрцы цардæй 
Рауайы хæрдгæ. 
Бинонтæ — сæ фыццаг, 
Дыккаг та — фæллой, 
Æртыккаг — фынджы ’гьдау: 
Ракуывд, зарæг, сой. 
Ацы æртæ хорзæн 
Макуы уæд кæрон — 
Уæд æвдадзы хосау 
Фарн хæсдзæни бон! 
2007 
53 

^ 
т^ 
«у 
< 
ХЪОДЗАТЫ ÆХСАР 
Уæ удтæ уын цæмæй хæры, нæ зонын - 
Йæ номы ской дæр уын — цъæх марг! 
Мæнæн та у Рæстдзинады æхсонау, 
Мæнæн та — аргьæутты зынг маргь. 
Æргом йæ ныхмæ рацæуын нæ уæндут — 
Нæртон кард басгуыхти, фæтыг! 
Йæ фæрцы æз Сæрибарыл æууæндын, 
Йæ Дзырд — Цыкурайы фæрдыг. 
Æхсар мæнæн дæр не скодта хæдзæрттæ, 
Фæлæ мæ ныфсæн у æмбал — 
Æцæгæй риссы адæмыл йæ зæрдæ, 
Кæны йæ тарф фынæйæ хъал. 
Уæ цъиувæдис, уæ сусæг тох ныууадзут, 
Уæ сины саст рæстмæ фæцис - 
Йæ фыдæнæн кæрæдзийы ныр уарзут, 
Йæ ныхмæ сарæзтат цæдис. 
Уæ сонт архайд фæнычы зæй куы фестад, 
Æрмæст уын бибитæ — зынаргь, 
Фæлæ уæ хорзæхтæ, уæ нæмттæ не сты 
Æхсары иу сонеты аргъ. 
2006 
54 

Мæлæтæн дæр æхсызгон - 
Мæ урс зæрдæйы цавд, — 
Цъымарайы нæ сызгæ, 
Нæ аивта йæ равг. 
Мæлæт — тæрæзты растдæр — 
Гæдзæ кæны мæнмæ, 
Йæ дис — мæ рис, мæ уарзтыл, 
Нæ хоны мæн хъæмæ. 
Нырма цæгъды мæ зæрдæ 
Нæртон зæлтæй цæхæртæ, 
Нырма куы у мæ уд 
Сыгъдæг фæндтæй рæсугьд. 
22.09.12 
* * * 
Тæхудидæгæй, дурæй конд 
Куы уаин ныр фæлтау! — 
Мæ цинарвæй, мæ хурзæлтæй 
Куы нал баззад æртау. 
Нæма райгуырынц, афтæ 
Мæ бæллицтæн — мæлæт! 
Нæ цард сын — сау хыз уафгæ, 
Æмæ куыд тæхой уæд?! 
2013 азы август 

Оххай, куыннæ кæнон хъаст — 
Фехъуыстон ахæм ныхас: 
«Систы æгæр БИРÆ адæм, 
Цард нын куы нал кæны адæн — 
Не ’ххæссы адæмыл зæхх». 
Фæлæ мæ ныхас та — ахæм: 
«Систы æгæр БИРÆГЪ адæм, 
Мулкниз ныл тауы фыдæх, 
Скодтам нæ зæххæй сырдбадæн». 
05.03.13 
Цас зæрдæтæ — зæххы, 
Цас зынгхуыст бæллицтæ! 
Райсомы æртæхы 
Ферттивы сæ фидыц... 
Цас зæрдæтæ — зæххы! 
Уымæн дары сау?.. 
Цас зæрдæтæ — зæххы! 
Уымæн у рæдау... 
13.08.13 

^^лл^^ 
Ехх, куыд мæгуыр у Арв — 
У нæ уарзтæй йæ рæз! 
У нæ цардæй йæ равг, 
Ныр куы бамбæрстон æз: 
Уд нæ зоны йæ арф, 
Уд нæ зоны йæ хæс, 
Арвы буцдæр хъæбул 
Ссис йæхицæн фыдгул. 
07.08.12 
* * * 
Нæ царды ницы ис уæлдайаг — 
Хъæуы хылычъы дæр нымайын. 
Кæлмыты фæрцы ис Цыкура, 
Æрвæрттывд — сау мигьты фæдон. 
Цæмæн агурыс саутæ хурыл? 
Йæ фæрцы — цард, йæ фæрцы — бон! 
24.02.11 

ЦАРЦИАТÆ 
Охх, афтæ цæрæццаг 
Цæмæн у мæлæт? 
Нæ фыдæхы фæрцы 
Куы цæуæм тæлæт. 
Нæхæдæг куы кæнæм 
Йæ сау куыст дывæр, 
Хæрамы æрвгæлæн — 
Зæххонты фыдæй. 
24.02.13 
* * * 
— Зындоны арт куы тауыс 
Нæ бæстæйы, Артъауыз! 
— Дзæгьæлы мæ æфхæрут — 
Æндзарæг стут уæхæдæг. 
— Бæлгьуыр, Бæлгьуыр, дæ фыдæх 
Куы фæлдахы Фыдызæхх. 
— Ныууадз-ма, стæ — хуымгæнæг 
Куырмæджы стут уæхæдæг. 
07.08.07 

» 
■& 
4* 
< 
ХÆРЗЦЫБЫР ТРИПТИХ 
Истинная правда похожа на ее отсутствие. 
Лао-цзы 
1 
Нæй уæд мах бæстæйæ растдæр — 
Ардыгæй Рæстдзинад хаст у. 
2 
Хуыцауы уæвынад дæр — афгæ, 
Хæрздзагæй дзы Дуне — хæрзафтид... 
3 
Нæ уынæм уæлдæф дæр цæстæй, 
Фæлæ нын цард æнæ уый нæй. 
Гъе, афтæ нæ удæн — Рæстад, 
Æиæ уымæй фосау — нæ цард, 
Фыццагдæр ын уый дæтты ад. 
04.08.2012 
59 

ЗОН ÆЙ УÆДÆ 
Дæ гæвзæн æнцонæй 
Æрхастай æфсонæн: 
«Зæрватыкк дæр хатгай 
Бынозты фæтæхы, 
Йæ урс риуæй хъавгæ 
Куы фендзæвы зæххыл!..». 
Кæй азымы дарыс, 
Мæгуыртæг, ды афтæ?! 
Дæ хилын куыд барыс 
Зæрватыччы тахтыл? 
Бынты дæр йæ тахтыл 
Лæджы цæст нæ хæцы — 
Уый тагьддæр у фатæй, 
Йæ зардау — æнæрхъæц!.. 
06.09.07 

9 **^^зии<^ * 
БЕСЛÆН 
I 
Тыхджын уæвгæйæ мах 
Цæмæн ьтстæм æдых, æнæбон? 
Куыд ассæста Балсæджы цалх 
Нæ таладон, нæ рæбын?! 
II 
Уæлæнгай дæ, Ирыстон, 
Æгæр фæлмæн æдзух, 
Фыдгултæ дын æлгьыстау 
Дæ бынæй уадзынц рухс. 
III 
Мæлдзыг дæр ма куы хъахъхъæны йæ губакк, 
Мыдыбындз дæр йæ чыргьæдмæ нæ уадзы. 
Цæмæн фæдæ уæд сауæлгъыст, о хурцот — 
Дæ сабитæм куы баххæссыд Артъауыз?!. 
IV 
Тæргай ныл кæнынц стъалытæ, 
Тæргай ныл кæны арв — 
Зæххон бæллæхтæ цал ысты! 
Куы бын кæнæм нæ цард. 
Хæстытæй хъазы адæймаг 
Сывæллонау нырма — 
Йæ сау фыдæхы амæттаг, 
Зæрдæйæ — куырм, къуырма. 
Беслæн, Беслæн, — нæ худинаг, 
Æгьуыстаг судзгæ рис. 
Куыд нын уа афтæ хур-фидæн, 
Æргом куы цæуы цъист?! 
2004 

> 
7* 
4* 
< 
ФÆСТАГ ФÆРÆЗ 
I 
Илæлæй! Нæ Иры цъассы, 
Оххай-гъе, хъыцъыдон цас и! 
Акалд Иры дзыхъхъ йæ былтæй 
Судзгæ рис æмæ цæссыгтæй. 
II 
Арвы куыси, стъалыкæхц — нæ сæрмæ, 
Фарнæн кæд æрбазылди нæ хъæрмæ — 
Фисынмæдзæуджытæ уый, Лæдæртæ* — 
Сиды ныр зæлдаг дзингæй лæгдæртæм: 
«Рацæут-ма, цæй, нæрæмон зиумæ! 
Фаззæттау мæныл æрхæцут иумæ — 
Арв уæм дары, гъе-мардзæ, æвзист къус 
Æмæ Иры сау хъыцъыдон сисут!..» 
2005 
* Большая медведица. 

* * * 
Йæ хуыз цы фæцис Арвæн? 
Нæдæр цъæх у, нæ арф у. 
Куы нал ахады цæсты, 
Цъымарайы ызмæстау. 
Кæд аххосджын — нæхæдæг — 
Тæргай кæд у нæ зæххыл? 
Нæ зыд æмæ фыдæхæй 
Фæцис кæд Арв зæрдæхæлд? 
Йæ хуыз цы фæцис Арвæн — 
Æгьуыз цæмæн у афтæ? 
Куы кæнын алкæд йестæн, 
Мæ уд ын копрадз фестæд!.. 
2006 

«з « 
О чем шумите вы, 
О чем беспамятствуете? 
Марина Цветаева 
1 
Цъиувæдис, цъæлхъæрæй 
Чи амбулдзæн мах?! 
Охх, нæ царды сæргьы — 
Хин, хæлæг, хæлмаг! 
2 
Зыбыты рох — нæ хæстæ, 
Зыбыты рох — нæ рæз. 
Сайтаны бар — нæ рæстæг, 
Æхца та йын — фæрæз. 
3 
Цъиувæдис, цъæлхъæрмæ 
Мах хуызæн кæм ис?! 
Нал дарæм нæ зæрдыл 
Зæрдæты цæдис. 
Рох ма нæ цы нæ у? 
Монц æмæ гуыбын. 
Афтæмæй — æнæуд, 
Афтæмæй — хæрзбын. 
02.03.2007 

5«—ч^л « л^— а 
ДИССАГ 
Дæ зæрдæйы артæй 
Фысс цардæн йæ ном! 
Мæлæт дæр нæ цардæй 
Куы кæны цæрдхъом... 
У æгæсты зиуæй 
Мæлæтæн йæ цард — 
Куы нал нæ уа иу дæр, 
Мæлæт дæр уæд — мард!.. 
10.08.11 
* * * 
Хиды бынты донау 
Акалди мæ цард, 
Аргьауы кæронау 
Диссаг у йæ равг — 
Алæмæты рухсæй 
Бафтаудзæн бæркад, 
Уды ирд æнустæн 
Ралæудзæн сæ рад... 
Байрай, уæдæ, байрай, 
Афоныл Мæлæт! 
Цардæн ды — æрвайдæн, 
Бахынцыс æппæт. 
23.03.11 
Стаииглав 

-*з « 
* * * 
Сæргуыбырæй бады мæгуыргур, 
Йæ цæстытæ адæмæй ’мбæхсы, 
Йæ хъаст та Хуыцаумæ куы хæссы: 
«Кæдмæ уыдзæн афтæ мæ къуыдыр? 
Мæ цард дæр, мæ хæрд дæр — æдзæххæй. 
О ауадз мæ, суæгъд мæ кæн рæвдздæр, 
Куыд бафтон мæ райгуырæн зæххыл! 
Цы ма у дæ æмгьуыд, дæ гæдзæ?» 
Сæргуыбырæй бады мæгуыргур, 
Йæ цæстытæ цæуджытæй ’мбæхсы, 
Йæ хъысмæт йæ халдих — цæнкуылтæ, 
Йæ худмæ йæ цæссыг æртæдзы... 
19.07.09 
поэт 
Йæ удæй арфдæр 
Куынæ у арв дæр. 
Йæ дис, йæ рисæй 
Хæрдгæ æлвисы, 
Хæссы нæм афтæ 
Хуыцауы арфæ. 
2011 

СÆЙРАГ ФАРСТ 
Фурды уылæн айнæгыл ныппырх, 
Рауади дзы рухс пырхæндæг, фынк. 
Фæлæ, кæс: æрбатæхы æндæр 
Æмæ авæрдта йæ нимб уæлдæр... 
Кæд фæлдисæг алкæмæн дæр афтæ 
Цалдæр хатты царды фæлтæр уафы, 
Рог уылæнтау ивынц кæд кæрæдзи 
Æмæ агурынц æдзух уæлдæр цин?!. 
Афтæ кæд нæ ацы цард дæр махæн 
У уылæнау ног цæф æмæ стахтæн?.. 
Гъе-мардзæ, цы ауæрдæм нæхиуыл — 
Басгуыхæм нæ рухсæй хурæн зиууон!.. 
08.02.08 
* * * 
Дон дæр ма йæ цъитийы ном зоны 
Æмæ сисы урс зарæг йæ номыл — 
Дардыл анæры æхсæрдзæн комы, 
Быдыры дæр ферттивы æхсонау. 
Дон дæр ма нæ рох кæны йæ уидаг, 
Фæлæ балцæй агуры йæ фидæн... 
10.12.10 

Лæджийы фырт Дзамболат бамбæрста: 
«Нæ фæмой шйрæджыты къухы куы ис 
æмæ йæ куыд нæ зонæм мах... 
Мæхион — мæхи, æндæр мæ ницы хьæуы». 
Таурæгьæй 
Хæйрæджы сайд кæддæр 
Уыдис, бецау, нæ фыдæл — 
Æбæркад уыд йæ фыдæй... 
Ныр та нæ рын — æндæр: 
Нæ хицæуттæ - æлгьин, 
Сæ кæрæфæй, сæ зыдæй, 
Цæуæм æдзух æлвыдæй, 
Нæхион нæу нæхи. 
Нæй хицæуттæн æфсис, 
Куынæ кæнынц æлгьæд... 
Кæд зæгьдзыстæм: «Æгьгъæд — 
Уæ хинты дуг фæцис!..»? 
06.10.05 
* * * 
Цæргæсы базыртæ — нæ æргьтæн, 
Йæ рындзтæ сгарынц арвы цъæхæн. 
Нæ мыздæн та уæд — карчы базыртæ, 
Æмæ ма уыдон дæр æрбакъуырдтой. 
Нæ цæргæс-æргътæ арв-тыгъдады зилынц, 
Нæ бæдул-мызд та дзойтæгæнгæ хилы... 

* * * 
Ирыстоны арвæн 
Куы бæззид мæ уд — 
Куыд дзы фæуа арфдæр, 
Сыгьдæгдæр, рæсугьд. 
Фæстаг фыны рухсæн - 
Мæ сау цард, мæ зын, 
Куыд судза æнустæм 
Мæ ныхасы зынг. 
01.1113 
* * * 
Дидинджытæ хурмæ 
Комкоммæ кæсынц. 
Ау, нæ дарынц мурмæ 
Суцца хуры зынг?! 
Нæ, æндæр у сусæг — 
Сты сыгьдæг, рæдау. 
Ахæм бар сыл буцæн 
Баууæндыд Хуыцау. 
22.07.05 

* * * 
Æмбарын æмæ барын 
Бындур æвæрынц фарнæн. 
«Бæргæ» æмæ «æвæдза» 
Нæ дæттынц, нæ, нæргæ цард. 
Фæллой æмæ сæрибар 
Нæртон цардмæ — зæрин дуар. 
2005 
* * * 
Цы зæлгæ райсом у, цы ирд! 
О байрай, удыбæстæ — Ир! 
Æхсиды ног ныфсæй мæ зæрдæ — 
Ныххойы фидæны къæсæртæ. 
Зындоны дæр нæ фестад дур: 
Йæ æрвон ахуыргæнæг — Хур. 
2000 

*^^ли^* 
ЧЕРМЕН ÆМÆ ЗÆРИНÆЙÆН 
1 
Ныббарут-иу йæ æгуыдзæг уæ фыдæн — 
Хæдзары цин нæ банкъардтат мæ фыдæй, 
Зæрыбон дæр нæ цæрæн у æмдзæрæн, 
Нæ залымдуг мæн хуызæтты æфсæры. 
Нæ Ирыстон нымадтон æз хæдзарыл, 
Мæн афтæ буцдæрæн, гье, уымæн дары. 
Æз алы дзырдæй агуырдтон Рæстдзинад, 
Мæ алы къахдзæф барстон адæм-цинæй. 
Мæ хъысмæты фæлварæнтæн хъæцыдтæн, 
Лæвар хъомгæс дыууæ дзугæн фæцыдтæн... 
Уæ разы ныр æгæрон у мæ азым — 
Охх, афтæ цал азы къуындæг-мылазы!.. 
2 
Ма зæгъут, фæсмоны бын фæдæн — 
Хатгай ма фæкæлы саг дæр. 
Ахæм æз фыццаг, мыййаг, нæ дæн, 
О, фæлæ нæ дæн фæстаг дæр... 
3 
Æгьгьæд фæуæд! Æндæр ныхас дæр зонын — 
Иæ хъомыс тары разыны æхсонæн!.. 
Зæрватыккæн дæр у йæ ахстон ахæм — 
У армыйас æрмæст, фæлæ уæддæр 
Иæ лæппынтæн нæ хæцы цæст сæ тахтыл 
Æмæ сæ цъыллинг — сау мигьтæй уæлдæр!.. 
16.09.07 

* * * 
Фыдæлты фарн — æмбисонд, 
Цæуы йыл дуне дисы. 
Цæразонты фæдонтæ - 
Зæрдæйæ æмæ зондæй — 
Мах хъуамæ уæм фæзминаг. 
Æрлæууæм уæдæ иумæ! 
Нæ аивад — зæриндаг — 
Мах хоны фарны зиумæ. 
Нæ урс ауæдз — æнусон, 
Нæ тауинæгтæ — рухсæй. 
2007 
* * * 
Мæ сау бонты дзуар — 
Поэзийы дуар — 
Цъæх арвы къæсæр, 
Æгьуыстаг цæхæр. 
Нæй ницы уæлдæр, — 
Æгайтма дæу дæн. 
17.06.09 

т* 
«г 
4 
* * * 
Поэтыуд тьымы-тъыматæй — арфдæр, 
Йæ байбынтæм шшг куы кæны арв дсер... 
Поэты хур — диссаг — 
Рæстдзинад-фæтыг, 
Ызгæ йæ нæ исы, 
Нæ йыл бады рыг. 
Йæ ис æмæ бис у 
Сæрибары фын. 
Йæ рисæй фæлдисы 
Цыкура-фæрдыг. 
Поэтæй хъæздыгдæр 
Нæ дунетыл нæй — 
Цъæх арвы æрфытæй 
Рухс исы фæрнæй. 
Поэтæй мæгуырдæр 
Нæ дунетыл нæй — 
Зæххонтæ йæ фынгæй 
Куы лидзынц, уæууæй! 
14.12.10 
73 

ÆНАХУЫР ФЫН 
Дуртулайы федтон мæ фыны, 
Куыд хъизæмар кодта йæ зыны — 
Дуртулайæн нал уыди дуртæ, 
Нæ ардта хылычъыйы мур дæр. 
Дыууæрдæмты кодта æррайау — 
Йæ зæрдæ æгуыстæй куыд райа?! 
Уый дурагур афтæ куы бастад — 
Ныййах кодта, бецау, цæф арсау! 
Ыссардта ма иу дур уæддæр — 
Дыууæ къухæй стыдта йæ сæр, 
Дуртула йæхицæй ныр — разы, 
Йæ сырх сæр фæтулы йæ разæй... 

с 
* * * 
Диссаджы сæрсæфæн — 
Хауæм æмæ хауæм! 
Фаджыс нын — хæрздæфæн, 
Хæйрæг нын — Хуыцауæн. 
Æтт, бæргæ фæзæгьæм: 
«Нал и хауæн дарддæр». 
Уыцы ныфс — хæрздзæгъæл, 
Зин-сæрсæфæн — арфдæр. 
Арфдæр у цъæх арвæй, 
Нæй йын бын, æвæдзы, 
Æмæ «тахты» равгæй 
Хъал ыстæм, æвæдза! 
17,08.11 
* * * 
Рухс Уацилла, кæд, мыййаг, 
Нал кæны дæ цæхæр фаг, 
Уæд мæ зынг зæрдæ — дæ бар, 
Рацæгьд дзы фæттæ æрдаг 
Æмæ милмæ сис фыд-тар!.. 

тг 
«у 
< 
НÆ ИВГЬУЫД 
Ивгьуыд боныл хур нæ кæсы. 
Æмбисонд 
Йæ тæригьæд нын хъары, 
Цæмæн æй дарæм тары? 
Цæмæн æй кæнæм рох? 
Куы у рæзæнтæ уарæг, 
Куы у нæ фарны хох. 
Куы баззайа дæрддагæн 
Нæ дард фыдæлты дуг, 
Нæ фидæн уæд мæтаг у, 
Уæд аивдзæн нæ туг. 
Æндарæн æй куыд дарæм, 
Нæхæдæг æй куыд марæм? 
Нæ ивгьуыд у нæ уд. 
Кæд ыл фæкæсы хур? 
Нæ зæрдыл æй куы дарæм, 
Куы йæм цæуæм зынггур. 
Æндæртыл æй куыд уарæм?! 
Нæхæдæг та дзы — тутт. 
Æнæ уый ие стæм — гукк!!! 
76 

—’Чи^5 * 
Ды ДУРÆЙ райгуырдтæ, Сослан, 
Ныр дуртæ гуыры АДÆМÆЙ. 
Дуртæ, дуртæ, дуртæ! 
Дуне — дурты хуртуан. 
Хуртуан нæ, мæ хуртæ — 
Растдæр зæгьын: дуртуан. 
Адæмæн сæ бæсты — 
Дойнагдуртæ ’рмæстдæр. 
Азмæлæн сæ нал ис — 
Удсаф æмæ къахниз. 
Афтæмæй нæ бартæ 
Пъæззымæ куы радтам, 
Дурæндзыг зæрдæтæ 
Нал калынц цæхæртæ 
Æмæ тар йæ роны 
Адæмты æвзоны. 
Дурты дуне, оххай, - 
Цæф æмæ фыдохæй. 
Адæймаг цы фæцис? 
Ууыл у мæ фæдис. 
Æтт, Сослан, дæ хъæстæ — 
Иууылдæр нæ бæстæ! 
Байзæддаг дын Иры 
Хъæдсыфтæрау — бирæ... 
Дуртæ, дуртæ, дуртæ 
Хурты бæсты, хурты. 
Цин кæны Дуртула — 
Тынгдæр уымæн тулы. 
27.08.13 
11 

* **^\Л « ь^**Ъ « 
САГМАРÆГГАГ - СЫЧЪИТÆ 
Галмарæггаг —хьуг. 
Æмбисонд 
Нæ фыдгултæн сæ сау фыдæх æргом у — 
Цы сæрджын саджы амардтой нæ комы! 
Куы йæ хастой æмбисондæн, æрдагæн: 
Уыдис æстдæс сыкъайы уыцы сагæн, 
Йæ хъуын сыгъзæринау — тæмæнтæ калгæ, 
Йæ алы ’рду дæр зæлгæ уыд хъуытазау. 
Цы сæрджын саг æрфæлдæхтой нæ комы! 
Уæддæр ыл сахъ Ир басæттын нæ комы, 
Йæ судзгæ маст хъæбатырæй уромы, 
Фæлæ æмбисонд ног нывæндтæ домы. 
Æмæ ма сагмарæггаг — дугъы диссаг — 
Фыддæр хъалон нæ адæмæй куы исынц, 
Цæмæй нæ зæрдæ ноджы тынгдæр рисса, 
Цæмæй фылдæр фæкъахыр уа Ирыстон. 
Цы сæрджын саджы амардтой нæ комы! 
Сычъитæ ма æстдæс — æфхæрд — йæ номыл!!! 
Нæ бодзтæ та сæ бонæй уой, сæ бонæй — 
Æппындæр НИЦЫ УЫНÆГ, НИЦЫ ЗОНÆГ!.. 
29.01.13 
78 

> 
-с* 
«У 
« 
ТÆХУДИДÆГÆЙ 
I 
Дзедырæн куыннæ ракæнон арфæ, 
Чи кæны йæ къалиуæй дæр уидаг, 
Чи йæ уадзы зæххы риуы арфмæ, 
Чи хъахъхъæны афтæ тынг йæ фидæн! 
Цас уидæгтæ уадзы дзедыр — диссаг! 
Алырдæм йæ царды тын æлвисы. 
Къалиутæ йын канд къалиутæ не сты — 
Уыдон дæр ын уидæгтæ куы фестынц. 
Махæн та нæ уидГг дæр нæ хæцы, 
Пакъуытау нæ рог дымгæ куы хæссы... 
II 
Дзедырæн йæ къалиу дæр 
Уидагау ныххæцы. 
Махæн та нæ уидаг дæр 
Нал хæцы нæ зæххыл. 
03.05.13 
79 

~*^*ли^* 
АЛДЫМБЫД КЪОСТАЙÆН... 
Фыдыбсестæ уæ дзырды сæр куы уа, — 
Фыццаг ныхас-иу мард шстонтæн раттут. 
Ю.Марцинкявичюс. 
I 
Куы-иу цæуа лæгдзинадыл ныхас, 
Уæд-иу Къостайæ райдайут уæ дзырд — 
Уыди Къоста æхсæрдзæнау ныфсхаст 
Æмæ æгас дунейæн басгуыхт фырт. 
II 
Йæ фæлмæн зæрдæ фидардæр уыд хохæй, 
Йæ алы бон дæр йемыдзаг уыд тохæй. 
III 
Табу дын, Нарты ’взаг — Цыкурайы фæрдыг, 
Æгьуыз цард ма ды куы кæныс хуызæнæн, 
Хуыцау дæ радта хур-цотæн хуыздæрæн 
Æмæ дзы Нарон рацагьта æгъуыстаг зынг. 
IV 
Цыма мин зæрдæйы сыгьд йæ риуы, 
О, фæлæ дзы тас нæ зыдта иу дæр. 
V 
Тыхцæрдтытæ йын бадомдтой йæ тыхтæ, 
Тыхцæрдтытæ йын аскъуыдтой йæ цард, 
Фæлæ йæ дзырдтæ стъалытау ыссыгъта, 
Æмæ зæххыл æвидигæ — йæ зард. 
80 

VI 
Къостайы цас уарзæм ныхæстæй! 
Хъуыддагмæ рахизынц... куыннæ стæй!.. 
VII 
Йæ номæй та нæм чи нæ кæны ном! 
Къоста кæй ныхмæ цыд æргом, 
Гъе, уыдоны фæдонтæн ныр 
Сæ тохситæ куы бадынц фыр. 
VIII 
Къостайы цас æфхæрæм, цас! 
Куы фæарфдæр нæ Иры цъасс — 
Нæ хин-хæлæг, хæрамæй 
Нæ рухс фидæн куы марæм. 
IX 
Къостайы ном кæй нæ кæны бæрнон, 
Цæй ныфсæй хонон уыдоны ирон?! 
X 
Нæй алцы иу дзырдæй зæгьæн, 
Уæлдайдæр та Къостайæ. 
Йæ уды рухсæн нæй фæуæн — 
Сæуæхсидæй фæйлауы. 
XI 
Къостайы бон — йæ фарнæй, 
Йæ зæрин уды хъармæй, 
Йæ номæй мах — бæрнондæр 
Æрмæстдæр иунæг бонмæ. 
Бæргæ-иу афтæ алкæд 
Йæ равг куы цæуид хъахъхъæд! 
81 

Куы цæриккам йæ фæндйаг, — 
Нæртон уаид нæ фæндаг. 
XII 
Къоста у нæ арв æмæ зæхх, 
Хуыцау нæм йæ хъæлæсæй дзуры. 
Æркæс-ма дæхимæ дзæбæх 
Къостайы Рæстдзинады хурмæ! 
2009.12.07 
* * * 
Къостайы арвы бын 
Нæма зонæм цæрын. 
Къостайы арвы бын 
У сау фыдæх нæ рын. 
Къостайы арвы бын — 
Цъымара æмæ хъуым. 
Къостайы арвы бын 
Куы схæмпæл и нæ хуым. 
Къостайы арвы бын 
Куы кæнæм йе ’взаг бын. 
Къостайы арвы бын 
Кæм ис нæ фæрныг хуын? 
2008 
82 

■& 
«г 
< 
* * * 
Зæй уæ фæласа, 
нæ тæрхоны лæгтæ... 
Къоста 
Баззадис дæ фæнд фæндæй — 
Нæй тæрхоны лæгтæн зæй. 
Кусджытæ кæнынц дæдæй, 
Оххы радæн ивæн нæй. 
Ехх, Къоста, Къоста, ныббар!.. 
Цард — æнтъыснæг æмæ тар. 
Абон дæр цæрынц фæрнæй, 
Чи кæны йæ бæстæ уæй. 
Давгæ чи кæны фылдæр, 
Чи у хиндæрæй зыддæр, 
Чи у адæмæн фыддæр, 
Уыдонæн сæ цард - хуыздæр. 
О нæ зæд, нæ зæххон дзуар, 
Махæн не ’гуыдзæг ныббар — 
Ауагътам арахъхъ нæ артыл, 
Радтам растæнхъæл нæ бартæ. 
Мах дæ тохы аккаг не стæм, 
Мах фæнык-зæйы бын фестæм. 
20.05.2008 
83 

* * * 
Мæнæн æгуыст — цыфыддæр рын, 
Æнæ куыстæй кæнын рынчын, 
Æрцахсы пъæззыйау мæ уд, 
Æрхуымы бацахсы мæ туг. 
О байрай, хосгæрсты цъæх зиу, 
Æмæ та байгом кæн мæ риу. 
2004 
* * * 
Уæлтæмæн, Уæлтæмæн, 
Кæм райгуырд дæ кæлæн? 
Цы дзæм-дзæм, цы ронг у? 
Цæмæн у æвронгæн? 
Æртæхæй — йæ сыгьдæг, 
Цъæх арвæй — йæ тыгъдад, 
Йæ цæхæр — зынг хурæй, 
Поэтæн — Цыкура. 
2007 

> 
*• 
«у 
« 
* * * 
Æрысгæрста йæ... Фæкуыдта: 
«Мæнæ не стæг куыд лыстæгмæ цæуы/...» 
Нарты кадджытæ 
I 
Не стæг лыстæгмæ куыд цæуы, 
Ууыл æцæг куыд ныр хъæуы. 
Дуг нын нæ хæрзтæ куы ссивы, 
Туг дæр æнцонæй куы ивы. 
Ис ма нын иу цин — фæливын. 
II 
Цы лыстæг у сылыстæг! 
Нæлыстæг дæр ныллыстæг... 
14.02.2008 
85 

У 
« 
диптих 
Они колонны затеншш шжью, 
Надежды наши заглушили ложью, 
Иложе сна нам застелили ложью, 
Забили ложью даже небо божье. 
Пьер-Жан Жув 
I 
Чи хоны хуызæнæн 
Ахæм æгъуыз цард? 
Райста уый хуыздæрæн 
Сайын æмæ давд. 
Чи хоны хуызæнæн 
Ахæм æгьуыз цард? 
Хорз æмæ æвзæрæн 
Иухуызон — сæ кад. 
Чи хоны хуызæнæн 
Ахæм æгъуыз цард? 
Алчидæр — æздæнон, 
Бодзтæ та — мæнгард. 
II 
Бынтон куы сызгæ и нæ кард — 
Æппæт дæр мæнг æмæ мæнгард. 
Фыдызæхх бацахста фыдæх, 
Цæхджын сайдæн нæм цас и цæхх!.. 
2008 

> 
-& 
«г 
< 
МÆ ХЪЫСМÆТ 
I 
Алкæмæн дæр кæн йæ хъуыдцаг, 
Фæлæ хъоргьы цæр дæхуыдтæг. 
II 
Йæхи фаг мæ алчидæр уарзы, 
Фæлæ фæраз, мæ уд, гье-мардзæ! 
Мæ цардæй афтæ бирæ нал и, 
Æмæ дæ уаг æндæрмæ ма ив!.. 
18.10.2008 
* * * 
Мой демон злобный, мысль моя, — 
И в сердце места нет покою. 
Байрон 
Нæ дуне ма хон мæнг - 
Хъуыды дзы ис æцæг: 
Мæ зæд æмæ мæ зин, 
Мæ рис æмæ мæ цин. 
Мæ марг æмæ мæ сой, 
Нæ мæ хъæуы æнцой — 
Зæххыл ма ис фыдох, 
Хъæуы йæ ныхмæ тох. 
13.11.2006 
87 

> 
т* 
«*у 
4 
ХЪАРÆГ - ЗАРÆГЫЛ 
Ирон зарæг, нæртон зарæг, ныббар — 
Дæ номæй чи нæ кæны базар?! 
Дæ бæсты ныр — цъæл-гуыпп æмæ цъæл-зард 
Куывдты, чындзæхсæвты — дæ разæй. 
Ирон зарæг кæны фæдис — 
Уæу-уау, цъæлхъæры бын фæцис! 
Ныббар, фыдæлты буц зарæг, ныббар, 
Къæм абадын кæй бауагътам дæ номыл. 
Æхцаæлвынæн махмæ сси æлдар, 
Æфсарм та уæд сыгъдæг нывæндтæ домы. 
Цы раны бахаудис нæ зарæг — 
Хъæуы йыл абон, мæгуыр, хъарæг! 
2008 
88 

«з « 
* * * 
Лæппутус дуне — гаццатæн нывонд, 
Уæлдайаг ам — æфсарм, лæгдзинад, зонд. 
Ам сайд æмæ тыхтона — тайæн, 
Ам алцæмæн дæр рæз — æхцайæ. 
Уæу-уау, цæстфæлдахæгæн ам — дзæнæт, 
Фæлæ цы фæуа раст адæймаг уæд? 
21.10.08 
* * * 
Я слишком долго начинался. 
Борис Чичибабин 
Ды райдыдтай, ды райдыдтай уæддæр, 
Куынæ райдайынц иннæтæ æппындæр. 
Ды та куы стахтæ алкæмæй уæлдæр, 
Куы басгуыхтæ Рæстдзинады пахуымпар. 
Дæ диссаг дзырды бануæрстай нæ рис, 
Дæ алы рæнхъ дæр мын — æхцон. 
Фæстагмæ афтæ райдыдтай, Барис, 
Æмæ дын нал уыдзæн кæрон. 
01.06.13 
89 

* * * 
Раст хахх акодтон мæ цард, 
Чи зоны, зылын хуыздæр уыд, 
О, фæлæ фыдæлты кард 
Хъахъхъæдтон мæнг арды згæйæ. 
Раст хахх акодтон мæхи, 
Чи зоны, зылын хуыздæр уыд — 
Ацы царды чи нæу хин, 
Уымæн алцыдæр зындæр у. 
Раст хахх акодтон мæ цард, 
Чи зоны, зылын хуыздæр уыд. 
Алкæмæн сыгъдис мæ арт, — 
Дуг ыл сау къахæй ныллæууыд. 
«Дуг» зæгьын куынæ у раст: 
Алкæддæр быркуыйау — рæстæг. 
Ехх, нæ дзы ныдздзурæм уарзт 
Æмæ уад хæссы æрмæстдæр. 
Раст хахх акодтон мæ цард, 
Чи зоны, зылын хуыздæр уыд — 
Фæлæ ис Поэты фарн, 
Уый хуыцæуттæй дæр уæлдæр у. 
2008 

> 
т* 
4* 
< 
ГЪЕУЫЙ ДЫН, ГЬЕ! 
Цы нæ фендзæни адæймаг зæххыл! 
Гæдыйы лæппын, уды къæрттау раст, 
Йæхи рæвдаугæ асæрфта мæныл, 
Æмæ нын исдуг бацайдагь и хъазт. 
Гæппытæ кодта, йе рагьыл тылдис, 
Йæ цæстытæй цы цин кодта уылæн! 
Йæ рæдауыл куыннæ кодтаин дис — 
Йæ зæрдæ дæр йæ хъуынау уыд фæлмæн! 
Цыма мæм зæд рацыд йæ хуызы... 
Фæлæ дын лæппын мæн фæуагьта ’васт 
Æмæ дын бæлæттæм фæхъуызы - 
Фæгæмæл, фезнæт, фестади сырддзаст. 
Цыд аууонау æнæсым, хъавгæ, 
Йæхи цъæх бæлоныл ныццавта... 
Цæмæн у дуне ахæм, охх?! 
Æви æгъуыстаг у фыдох?.. 
15.09.12 
91 

«У 
4 
ДИССАГ 
1 
Кæсгæ-кæсын, уынгæ-уынын 
Нæ развæндаг куынæ уынæм. 
2 
Хуыцауы аххос циу 
Нæ хæйрæджджынты зиу?! 
3 
Цæрæм Артъауызы фынтæй — 
Цы ма нын ракæна фылдæр, 
Цы низ ныл бафтауа фыдцæр — 
Куы стæм кæфхъуындартæй зыддæр... 
22.11.09 

-& 
«*У 
2008 
Уæ бонæй уат, уырытæ, - 
Æнæхъæн аз — уæхи! 
Хæрдзæн æрмæст уæ рынтæ, 
Дæтдзæн тыллæг уæ хин. 
Уæвгæйæ та, æрра дæн — 
Цы у сымахæн аз! 
Æнустæ дæр уæ цардæн 
Дæттынц сæ ис, сæ тавс. 
Ыстъалытæ дæр, арв дæр 
Æдзух куы сты уæ фарс, 
Уæ ис-бисæн, уæ кадæн — 
Нывонд нæ Иры цъасс. 
1103.08 
93 

НЫХАС 
— Поэзийы суадон — 
Кæфхъуындарты бар, 
Лæмарынц сæ сау дон, 
Куы хурх кæнынц арв... 
— Ныууадз-ма дæ марой, 
Ныууадз-ма дæ сар — 
Кæд уыди цъымара 
Æртæхæн æлдар?! 
Сæуæртæх — фæлтæхæн — 
Æнæрцæф, æрвыг. 
Поэзийы хæрдгæ — 
Цыкура-фæрдыг: 
У арвæн йæ цъæхæй, 
У хурæй йæ зынг. 
2008 

> 
■& 
«I 
« 
* * * 
Ис арæн æхсæв æмæ бонæн, 
Ис ауæдз зæххæн æмæ донæн, 
Ис арæн цинæн æмæ мастæн, 
Ис ауæдз цъенгæ æмæ тавсæн, 
Ис арæн о-йæн æмæ нæй-æн, 
Ис арæн хъал æмæ фынæйæн. 
Ехх, уыцы арæнтыл, уæдæмæ, 
Цæхæртæ акалы уæлтæмæн! 
Кæд æй йæ базыртæй æрцахсай, 
Уæд райгуырдзæн æрдхæрæн уацмыс. 
Ис арæн цард æмæ мæлæтæн, 
Ис ауæдз рард æмæ тæлæтæн. 
Ис арæн хъæр æмæ æдзæмæн, 
Ис ауæдз марг æмæ дзæм-дзæмæн, 
Ис арæн бирæ æмæ цъусæн, 
Ис арæн тарæн æмæ рухсæн. 
Ехх, уыцы арæнтыл, уæдæмæ, 
Тæхы йæ уадхъистыл уæлтæмæн! 
Кæд ын йæ цæхæртæ æрцахсай, — 
Уæд райгуырдзæн æрдхæрæн уацмыс. 
30.06.96 
95 

^ 
7& 
«у 
< 
МЕ СТЫРДÆР БÆЛЛИЦ 
1 
Дунескæнæг! 
Лæууын мæ зонгуытыл дæ разы, 
Æз дæм мæхи тыххæй нæ кувын, 
Æз дæ æнахуыр диссаг курын 
Æмæ мын ахъазгæнæг разын, — 
Уыдзынæн дæ мæрдты дæр разы. 
О Сфæлдисæг, 
Кæд афтæ гæнæн ис, — 
Дæ цæст мын бауарзæд хæрзиуæг — 
Зæххыл цыдæриддæр ис низ, 
Мæныл сæ бафтау иууыл. 
Куыд фестон се ’ппæтæн кæрддзæм 
Æмæ сæ ахæссон мæрдтæм, 
Зæххыл куыннæуал уа сæ хъæстæ, 
Куыд цæрой сагсуртæй мæ фæстæ!.. 
2 
Бæргæ, куы фæуид Зин-хæрам мæныл, 
Æндæра сау æхсæрдзæнтæй кæлы. 
Мæныл куы ахуыссид йæ фыдæх-хъæстæ, 
Куы ма баззаид аргьæутты æрмæстдæр, 
Куы фæуид марг-кæлæн мæныл, бæргæ, 
Мæ фæстæ фестид цард нæртон, нæргæ! 
25.09.12 
96 

РÆСТДЗИНАДЫ ФЛТЫЛ 
УАЙДЗÆФ ЦÆРГÆСÆН 
Уæларвы фидауц чи уыд, — 
Бырондонмæ æрхауд. 
Мæ зæрдæ цыма ниуы — 
Цытæ уынын, уæу-уау! 
Цæргæс, цæргæс, куыд фестад 
Æлгъаг дæ нæртон уд?! 
Сæрибар кодта дестæн, 
Дæуæй уыди рæсугьд. 
Цъæх арвы рындзтæ сгарæг, 
Бæрзонд хæхтæн сæ хъан, 
Кæнын дыл еу-сар, хъарæг, 
Дæ гуыбын дын — архъан. 
Куыд аивтай дæ зæрдæ?! 
Куыд аивтай дæ уаг?! 
Куыд æрхаудтæ фæлхæрттæм? 
Æххæст ма райдай хъуахъ... 
06,1112 
4 ЮкЩ.штм Станислап 
97 

^ 
ф 
«у 
< 
ИУ ХАТДЗÆГ - ДЫУУÆ ХУЫЗЫ 
Мах — хæхты цот. 
Нигер 
I 
Бæргæ уыдыстæм хæхты цот кæддæр, 
Уыдыстæм хуры цот дæр раздæр, 
Фæлæ æндæрты кодтам мах уæлдæр, 
Нæхи та се ’мбис дæр нæ уарзтам. 
Нæ зæхх, нæ тавс дæр баисты кæйдæр, 
Нæ рæз нæ фыдæхæй ныббастам. 
Ныр мæнæ дымгæйы цот систæм — 
Хæссы нæ рогæн пакъуы-систау. 
II 
О Хуры цот, о хæхты цот, цы фестут?! 
Уæ нæртон ном, уæ фыдæлтæн цы фестут? 
Сырдтау кæрæдзи уарзынæн куы не стут, 
Уæ хъарутæ кæйдæр хуымты куы фесты. 
Уæ къона уын æцæгæлон куы фестад. 
Сымах ныр дымгæйы цот хонын - 
Хæссы уæ алырдæм æнцонæй. 
2007 
98 

* * * 
Дуне у хуыдиртæст, 
Дуне у рынчын — 
Сау монц ыл куы сирвæзт, 
Уый — æхцайы рын. 
Хæйрæджыты бардуаг 
Цин кæны, гьæййи. 
Охх, зындоны артмæ 
Чи тавы йæхи?! 
1999 
* * * 
Нал хъæуы никæйы фарны дзырд, 
Абон сæйрагдæр у Армы дзыхъ. 
Оххай, æнæбын куы разынди — 
Йе ’дзагыл цал сæры разылди! 
Нал хъæуы никæйы Фарны дзырд, 
Абон фæбæрзонддæр Армы дзыхъ. 
Оххай, æнæфсис куы басгуыхти — 
Йе ’дзагыл цал уды аскъуыди! 
2013 

т* 
«5Г 
< 
* * * 
Россия светла, да темны времена. 
Владимир Костров 
Уæрæсе нын рухс у, 
Йæ дугтæ та — сау, 
Ныффидар æнусты 
Гъе ахæм æгьдау. 
Цæмæн, цымæ, афтæ? 
Кæмæ хæссæм хъаст? 
Нæхи къухæй уафгæ — 
Нæ фыдæх, нæ маст. 
Нæ царды куы нал ис 
Мæлæт дæр лæвар, 
Æрцахста æхца-низ 
Къæппæгау нæ цард. 
Уæйгæнджыты бæстæ — 
Æхцайæн нывонд, 
Куы сафы нæ хъæстæ, 
Куы сафы нæ зонд. 
05.1103 
100 

т^^ициГ^ 
* * * 
Моя нежность погубила меня. 
Артюр Рсмбо 
Куыннæ уа бæллиццаг фыдгултæн нæ уаг, 
Нæхæдæг нæхицæн — цыфыддæр ызнаг! 
Мæ ноггæнæн суадон куы фестад цъæх марг, 
Мæ сыгьдæг зæдбадæн - хæйрæджыты цад. 
Мæ гуцъайы, оххай, куы нал цæуы маст. 
Куыд марут фыдохæй мæ сыгъзæрин уарзт?! 
Рæдауæй æрратæн паддзахæн бæззын — 
Зæрдæйæ къуырматæн дзæнгæрæг цæгьдын. 
Мæ удæн йæ иунæг æмбæхсын уæддæр, 
Нæ адæмы зиу-фарн — мæ цардæй уæлдæр. 
Мæ хъарæгæй зардæн кæд уыдзæн кæрон?! 
Мæ зæрдæйы саутæ кæд сисдзæни Бон? 
Куыннæ уон æрхæндæг, цы ма уилон хъул, 
Нæхицæн нæхæдæг — цыфыдцæр фыдгул! 
2012 майы август 
101 

ИРОН АДÆМ 
Кæмæндæр — чындз, 
Нæхицæн — сындз. 
Кæмæндæр — мыд, 
Нæхицæн — фыд. 
Кæмæндæр — уарзт, 
Нæхицæн — маст. 
2005 
Адæм, дам, æрвайдæн — 
Афтæ уыд кæддæр. 
Нал æвзарынц адæм 
Хорз æмæ æвзæр. 
Ныр æхцайы фæрцы 
Маст дыргътæ — хæрзад, 
Давæг у æнæрцæф, 
Марæг та — æхсад... 
26.06.07 

т^ 
«у 
< 
ТЕЛЕУЫНÆН 
Растленье душ и пустота... 
Федор Тютчсв 
Телеэкран настоящее искусст- 
во заменяет эрзацем, крайне 
опасным для здоровья обще- 
ства, нации, ее будущего. 
Виктор Кожемяко 
Телевидение убивает не толь- 
ко себя, оно убивает нас. 
Валерий Рокотов 
Йемыдзаг у Афтид, 
Цас кæлæнтæ уафы! 
Гаффутт æмæ туттæй 
Дзаг кæны нæ удтæ. 
Ничи йæ хъыгдары, 
Тары нæ куы дары. 
Ехх, куыд хъал у Афтид — 
Циу йæ цуры мафи! 
У æгæрон арвау, 
Адджындæр фын-маргау. 
Нæ, йæхи нæ мары, 
Удтыл цъутта дары, 
Цал хуызы фæливы! 
Фарны муртæ ссивы. 
Ничи йæ хъыгдары, 
Родтæм бæстæ дары. 
2013 
103 

УÆУУÆЙ! 
Къоста, Достоевский, Бальзак... 
Бырондон сæ чингуытæй — дзаг! 
Нæ уын дзурын, оххай, фыдфын — 
Æрцахста нæ хæйрæджы рын. 
Есенин, Толстой, Пастернак... 
Бырондон сæ чингуытæй - дзаг! 
Сæ тæригьæд удæн — рæхуыстау, 
Фæстаг ныфс, цырагьау, æрхуыссы... 
2012 
* * * 
Нæ дуг зындонцадæй куы фыцы, 
Уæддæр нæ уалдзæг-цин нæ сысы - 
Сыгъзæрин фæззæджы хъæбысы 
Цæй хорз у ивгъуыд бонтæ мысын! 
Уый удæн — ноггæнæг, тыхдæттæг 
Æмæ зындон-зинты ныхсæттæг. 

> 
т* 
«у 
« 
ИРЫСТОНМÆ 
Цы нæртон дзырдæй райхъал кæнон дæу? 
Цы фынæйы хос бадардтой дæуæн? 
Дæлдзиныг дæ кæнынц, дæ удæй хъазынц, 
Фæлæ куы дæ цæуылфæнды дæр разы... 
Ныллыг кодтой йæ рæбыныл дæ уидаг. 
Беслæны дын куы басыгьтой дæ фидæн... 
(Дæ хъуырæй дын куы фелвасынц дæ комдзаг, 
Ныууадзынц ма дын фæлхæртгæ ’мæ омдзæг...) 
Фынæйы хостæ цал ысты, дæдæй! 
Ау, райхъалы хос иунæг-иу дæр нæй?! 
13.06.04 
* * * 
Батрадзы фаг нæ кæнæм, 
Сосланы фаг — æгæр! 
Нæ зыд æмæ нæ кæлæн 
Куы ивынц цард цæхгæр. 
Цæй цард ма, уæвгæ?! Хъамыл, 
Цъымара куы у, хъуым. 
Цæттæйæ дар дæ хъама, 
Хæрæгæй кæн дæ хуым!.. 
01.06.2008 
105 

т* 
«5Г 
< 
* * * 
Мах фæзшшшы стæм. 
Цæголты Георги 
Уарзæм мах фæзилæн, 
Уайтагьддæр фæзилæм, 
Зилæм æмæ зилæм, 
Мидбынаты цъилау. 
Оххай-гъе, сæрзилæн! 
Охх-уæууæй, зылд-расыг... 
Масты чъиу æууилæм 
Мах æдзæугæ балцы. 
Ацы бæстæ — диссаг, 
Рис ын нал у риссаг. 
Басæттын нæ уæндæм — 
Ферох и нæ фæндаг. 
2002 
106 

* * * 
Рæстдзинады тæмæн — 
Мæ иунæг хур мæнæн. 
Зæххыл сыгьдæг цы ис, 
Куы цæуынц уыдон цъист. 
Æхца æмæ гæлдæр, 
Цы уæ хъæуы æндæр! 
Æлгьин æмæ фæлывд — 
Хæйрæгимæ æмгуывд. 
Ныббуц йæхицæй Тар: 
«Æз — дунейы æлдар!» 
Дзæгъæлы у йæ цин — 
Рæстдзинады фæринк 
Куы акалы цæхæр, 
Уæд додойаг — йæ сæр! 
Рæстдзинады тæмæн — 
Мæ иунæг удлæууæн. 
10.12.06 

^^хци^ 
«Хæст ма уæд, æндæра 
Цыфæнды дæр уæд!» - 
Гъе, ахæм - нæ тæраз, 
Нæ диссагдæр фæнд. 
Æнæ хæстæй царды 
Ис уыйбæрц фыдæх, - 
Зындоны цъæх арты 
Куы судзы нæ зæхх. 
«Хæст ма уæд, æндæра 
Цыфæнды дæр уæд!» — 
Гъе, афтæ куы цæрæм, 
Нæ рухс фæндтæ — стъæлд. 
Æргом хæст кæй нæ ис, — 
Нæ ис уый, нæ бис, 
Куы сæххæст нæ бæллиц — 
ЦЫФÆНДЫ ДÆР ис!.. 
21.10.06 

«ЭЛЕКТРОЦИНК» 
1 
Йæ пайдайæ йæ марг, йæ хъылма 
Куы фесты мин хатты фылдæр. 
Ирыстон уыдонæй - йæ хъуырмæ, 
Уæрæсейы хъæуы уæддæр. 
2 
Кæд афтæ у æцæгдæр, майдыма, — 
Нæй айсæн заводæн нæ зæххæй, 
Уæд та Ирыстон айсут ардыгæй, — 
Æнцондæр уыцы хæс, æвæдзы!.. 
2006 
* * * 
Кæфхъуындар у дæ уарзон, 
Йæ цуры тъепа — æз. 
Нæ рæстæг ын æвдадзау 
Дæтты æмбисонд рæз. 
Кæфхъуындартæн сæ туджы — 
Хæлоф, æхцайы рын. 
Кæфхъуындартæ нæ дуджы 
Кæрæдзийы хæрынц... 
2009 

ÆНАХУЫР ЦЫРТДЗÆВÆН 
Ныртæккæ уын диссаг 
Æрхæсдзынæн æз. 
Къоста 
Диссаг — не знæгтæ цыртдзæвæн 
Скодтой водкæйы цъæх авгæн! 
Тынг бæрзонд — æндзæвы арвыл. 
Охх, ныффыстой йыл фыдæнæн 
Ахæм «арфæйы» ныхæстæ: 
«Стыр бузныг, арахъхъ, нæ хæстæ 
Ды æххæст кæныс дывæрæй — 
Сафыс сын сæ фарн, сæ хъæстæ!..» 
2005 
Цардыл ма цы дзурон - 
Равдыста хъæбæр: 
Давæгæн — æртхурон, 
Кусæгæн — къæбæр. 
Хицæуттæн сæ давдмæ 
Къухбакæнæн нæй, 
Закъæттæ сын афтæ 
Сты æрми фæрнæй. 
110 
2006 

«Нуазгæ кодта, нуазгæ!» — 
фехъусын нæ иуæй-иу хистæр- 
тæй, Хаджеты Таймуразыл 
ныхас куырауайы, уæд. 
I 
Ныр сæ уæддæр ныууадзут 
Уæ ницæйаг ныхæстæ! 
Уæд та сымах дæр нуазут 
Æмæ уыл Музæ ’рвæсса... 
II 
Цы ма зæгъат, цы ма зæгъат æндæр?! 
Уый нал фæуыдзæн ингæнæй дæлдæр, 
Æххуырсут ма йыл уайдзæфтæ уæдцæр, 
Фæлæ куы фæци стъалытæй уæлдæр... 
2005 
О дунейы хъæздыгдæр бæстæ, 
Кæд ма мын фидцзынæ мæ хæстæ? 
Куыстон, нæ ауæрстон мæхиуыл, 
Уæддæр дыууæ къахæй куы чиуын. 
Бæргæ, куы уаин ахæм иунæг, 
Фæлæ рæстæгтæ афтæ — иууыл... 
03.09.07 
111 

-**- 
ÆНДÆР АРВ 
Нæ Ивгьуыд айтынг ис æгæрон арвау, 
Куыннæ, куыннæ йыл кæнон дис — 
Уым баиу ысты хъарæг æмæ аргьау, 
Уым — цинты хур, уым — дудгæ рис! 
Цæхæртæ калы уыцы арвыл Марс, 
Фыдæх нын хаста æмæ маст. 
Фæлæ йыл Бонвæрнон дæр ис, 
Æууæнкæн, фарнæн уый сыгьдис. 
Кæнæм æфсæрмы уыцы Арвæй хъуамæ, 
Нæ цард нæ уыдзæн уæд хæйрæджджын, хъамыл. 
2003 
* * * 
Хицауы шофыр дæр — хицау, 
Уый дæр æлвыны дзæбæх, 
Уымæн дæр а цард — бæллиццаг, 
Алкæд фыццаг у йæ бæх. 
Хицауы шофыр дæр — хицау. 
Цæй-ма, цæмæй кæнынц хицæн? 
Рацæуынц райсомæй зиумæ, 
Изæрæй цуаны дæр — иумæ... 
Хицауы шофыр дæр — хицау, 
Уымæн дæр бæстæ — къæбицгом. 
2005 
112 

’Ч^и^ 
ЦАРЦИАТÆ 
Не игравшие сроду — 
вместо шаха поставили мат. 
И душа, и природа, 
и отчизна — уже не формат. 
Надежда Кондакова 
Ныр культурæйæн — МАТ, 
Ныр халтурæ — формат. 
Ныр паддзах у гламур, 
Уый — ХАМурæй ХЛАМур. 
Уарзт дæр нал у формат, 
Ныр — хъæддаг монцты рад. 
Охх, фæстауæрц дæр циу?! 
Ныр къуыввитты — нæ зиу. 
Ныр хъуыддæгтæ — æгад, 
Ныр хъуыдатт у формат. 
2012 
113 

^^иииГ^ 
МÆГУЫРГУР 
Фистæг чи у, уыдон 
Сты æмбал дæ удæн, 
Фистæг чи у, уыдон 
Раздæхынц дæ худмæ... 
Иннæтæ — дзыхджынтæ, 
Иннæтæ — бæхджынтæ, 
Иннæтæ — дзыхджынтæ, 
Иннæтæ — цытджынтæ, 
Уадæмдзу уæрдæттыл 
У сæ сыффытт гьæйттæй. 
Сты къуыдипп фырхъалæй, 
Бирæ у сæ бон: 
Хур бон дыл рыг калынц, 
Асæсты та — дон... 
2003 
114 

СЫРХЫТÆ ÆМÆ УРСЫТÆ 
Урсытæ ’мæ сырхыты 
Цавæр Сайтан сцыргъ кодта?! 
Урсытæ ’мæ сырхытæ, уæу-уау, 
Сау тохæй куы систы сау... 
Сырхытæн дæр урс уыд се стæг, 
Урсытæн дæр сырх — сæ туг, 
О, фæлæ фæлывды фесты, 
Апырдта сæ залым-дуг. 
Урсытæ ’мæ сырхытæ 
Самадтой уæззау тох — 
Рауади сæ цыртытæй 
Уарзон зæххыл сау хъæд... 
Урсытæ ’мæ сырхыты 
Буц нывæндтæ цас хъуыд! 
Атахтысты рухс фынтæ — 
Тугыл дуг куы аскъуыд. 
09.07.08 

> 
т^ 
«У 
4 
* * * 
Главные разбошшки не на больших 
дорогах промышляют. 
Дьего дс Торрес-и-Вильярроэль 
1 
Сæйраг абырæг фæндæгтæн æвгьау у — 
Куы суазал уа, куы йыл æрцæуа исты... 
У аивдæр йæ тыхтона, æгьдауыл, 
Нæ царды куывды табуйаг у, хистæр. 
II 
Æппæты стырдæр стигьджытæн 
Нæ бæстæ алкæд — мигъджындæр... 
Æппæты стырдæр давджытæн 
Сæ буц нæмттæ дæр — кадджындæр... 
Нæ паддзахад сыл ауæрды, 
Сæ бæсты расты аууæрды... 
2012 
116 

-& 
щ^ь^Д_Л*<^~ 
Дæ уды дзæбæхæн 
Уырыйæ цæрыс, 
Дæ хойраг æдзæххæй 
Ныгьуылдæй хæрыс. 
Кæд дæм уыдис уазæг? 
Кæмæн дæ æххуыс? 
Дæ гуыбыны цъассæн, 
Дæ зыдæн - æххуырст.. 
14.09.07 
Куыд сахуыр ыстæм сайдыл! 
Куыннæ уа Дуне мæнг? 
Уысмон хæзнаты пайда 
Куы фесæфта æууæнк. 
Сæйрагдæр систы царды 
Æхца æмæ гуыбын, 
Нæ дуг кæрæф, мæнгардæн 
Нывæнды цины тын. 
2008 
117 

> 
-& 
«т 
< 
Нæ райгуырын хуыздæр уыдис æппæтæй. 
А. Исаакян 
Нæ райгуырын хуыздæр уыдис, бæргæ! 
Фæлæ кæд райгуырдтæ, уæд та — цæргæ! 
Цæр адæймагæй афтæ, — 
Дæ тавсæй хурыл дæр куыд бафта. 
Куыд уа æдзух дæ сæр 
Дæ гуыбынæй уæлдæр. 
25.06.10 
КЪОСТАЛАБÆЙЫ 
Ныр уыцы рæстæг ниуы 
Тъымы-тъымайау — дард, 
Куы уыд мæ удæн зиууон 
Уæлтæмæны цъæх арт. 
Ныр уыцы уысмтæй иуыл 
Æз раттин иууыл цард... 
24.03.10 
118 

КЛЫЧКОВ СЕРГЕЙÆН 
Ис мын алы равгæн дæр поэт, 
Фæззæг мын дæуимæ баст у. 
Сауæй дæр куыд тæмæн калы пелтъ, 
Афтæ у дæ рис дæр уарзтæй... 
Фæззæгæн йæ ацыды — уæлмонц — 
Равдыстай æрхæндæг рухсæй, 
Ног хæрдгæйæ бур зæды фæлгонц 
Баззади дæ уацмысты æнустæм. 
2002 азы 23 июль 
* * * 
Сæлфынæгимæ сагьæстæ 
Куы сагъуыдысты а бæстыл. 
Æдзух — мылазы ахæсты, 
Тæхы цъæх ирдгæ мах фæрсты. 
Кæм дæ, тæрккъæвда, цавæр дæ?! 
Ды иунæг хос — нæ уавæрæн. 
Дæ цæхæртыл цы ауæрдыс — 
Ныффæрак кæн нæ сау рæхыс!.. 
2005 азы декабрь 

* * * 
I 
Урсы, дам, сау хон, 
Сауы та — урс. 
Афтæ ныл сагьуыд 
Зинты æнус. 
Сауы, дам, урс хон, 
Урсы та — сау, 
Гъеуæд дын буцæн 
Арв дæр — хуындзау. 
Урсы, дам, сау хон, 
Сауы та — урс. 
Бæстæйыл — гамхуд, 
Хæйрæгæй — буц. 
Сауы, дам, урс хон, 
Урсы та — сау. 
Афтæ нæ здухы 
Зинты æгьдау. 
II 
Дуне — хуыдалынг, 
Зæрдæтæ — сау. 
Раст ныхас — стъалы — 
Хурæй хуындзау. 
Байрай, мæ зæрдæ — 
Басгуых æхсон! 
Фарны цæхæртæй 
Райхъал кæн бон! 
23.02.12 

ЦЪЫРЦЪЫРАГÆМÆ «ПОЭТ» 
Цы у цъырцъырагæн йæ ас, 
Уæддæр йæ ныфсы хъомыс — цас! 
Нæ аивта йæ зæлгæ уаст — 
Дæтты зымæгон дæр йæ тавс. 
У тъæнджы дæр йæ хъæлæс ахæм — 
Цæгьды æрдхæрæны рухс махæн. 
Ды та йæ цуры дæ уæйыг, 
Фæлæ æнæныфс дæ, уæййаг. 
Фæздæгау уайтæккæ фæтасыс 
Æмæ та ног хъæлæсæй суасыс. 
Фæивта рæстæг, зæгьгæ, афтæ 
Æваст æндæр æппæлдыл бафтыс. 
О, цал дын ис хъæлæстæ, цал?! — 
Нæ бодзтæ цал ысты, гъе, уал. 
Кæмæн дзы н’ ацъапп ластай одæ! 
Æмæ куы рацъипп ластай ном дæр. 
Цъырцъыраг дæр поэт — мæнæн, 
Фæлæ æвгьау у ацы ном дæуæн. 
Поэт йæ лæгдзинадæй — хохау, 
Поэт — йæ адæмсæрыл тохæй. 
06.02.08 

* * * 
Хъоды бакодтам æфсармыл, 
Алцыдæр дзыппæй у, армæй. 
Ехх, цы ма баззад нæ уазæй? 
Уадзынц ныл нæ монцтæ сау зæй, 
Иблис нæ тыччытау хъазы, 
Ныр гуыбын цæуы нæ разæй. 
Хъоды бакодтам нæ удыл — 
Рохуаты уырауы-дуды. 
2000 
* * * 
Рацарæзт кæмæн уыд? 
Сафджытæн — 
Фесты цал хатты фыддæр! 
Рацарæзт кæмæн уыд? 
Давджытæн — 
Давынц мин хатты фылдæр! 
2001 

* * * 
Къулын радио, къулын, 
Охх, бынтон фæкъул и. 
Телын радио, бузныг! 
Нал хъæуы дæ уд-зынг. 
Адæм дæ куыд уарзтой! 
Цард дæ дзырдæй барстой, 
Буц лæггадæй, тавсæй 
Дзыллæты куы бастай. 
Бакодтой дыл хъоды, 
Фестадтæ ныр гоби, 
Бахъуыд дæ æппарын, 
Оххай-гъе, ныббар нын! 
Чи дæ ’ркодта нæймæ, 
Уыдон сты уæрæйдæ. 
2009 
УАЙДЗÆФ 
Сæдæ цæдæй фылдæр — мæ дис, 
Кæимæ скодтай, кæ, цæдис?! 
Сымахæн иумæйаг цы ис? 
Кæимæ скодтай, кæ, æмдзæхдон? 
Куынæ ис адæймаг æдзæхдæр... 

«г 
4 
* * * 
Фигаро ам, 
Фигароуым. 
Бомаршс 
Гæртам куыд фæсырдта æфсарм! 
Гæртам куыд байтыдта хæрам! 
Уæрæсейы коррупци 
Фæарæхдæр хъæрмхуыппæй. 
Гæртам ис ам, гæртам ис уым! 
Нæ цард дзы — хъамыл æмæ хъуым. 
30.07.07 
* * * 
Арахъхъы сæрты скæнæм хид 
Æмæ нæхион уа нæхи, 
Лæгæрдæм науæд афтæ 
Йæ цъæх цъымара-тарфы. 
Æгъатыр у йæ байбын, 
О, цал уды дзы бабын!.. 
2007 

«у 
< 
СЫКЪАТЫ ÆМБИСОНД 
Зæрæбег дзаг сыкъа куыд бирæ уарзта! 
Йæ лæгдзинад дæр уымæй барста. 
Сыкъайæ йæ фæндыд æрмæстдæр 
Æххæст кæнын йæ иууыл хæстæ. 
Хъыджы, бæрæгбоны уа, къаты — 
Æрмæст арахъхъ, æрмæст сыкъатæ! 
Æмæ æмбисондæн куы баззад — 
Йæ сæрыл дæр сыкъатæ разад!.. 
* * * 
Нæртон уарæг шехицæн хай нæ уадзы. 
Æмбисонд 
Нæртон уарæг, цы фæдæ? 
О, раст уарæг, кæм дæ?! 
Уæ бæсты ныр — фыдвæлтæр, 
Сæ зæрдæтæ — кæлмхæрд. 
У иннæрдæм сæ барæн, 
Ныр арвыдзаг — сæ хин. 
Охх, афтæ зонынц уарын — 
Æппæт хæйттæ сæхи!.. 
125 

«У 
« 
* * * 
Два на мирууменя врага... 
Голод голодных — и сытость сытых! 
Марина Цветаева 
1 
Куыд ис цæрæн æнцад-æнцойæ, 
Куы сæфынц уыйбæрц адæм, уæд?! 
Хуыдуг куы кæнынц иутæ сойы, 
Уæд стонгæй — иннæты мæлæт... 
2 
Иутæм, бецау, ницы ис, уæддæр 
«Дзаг нæм у» æдзух фæдзурынц. 
Фагæй алцы иннæтæм фылдæр, 
«Нæй-нæй!» афтæмæй лæхурынц. 
Гъемæ, Стыр Хуыцау, мæ фæнд 
Фестын кæн дæ фарнæй арфæ: 
«Алкæй цард дæр ахæм суæд, 
Чи куыд дзуры алкæд, афтæ!..». 
2003 

ÆЦÆГДЗИНАД 
Сæ ронбастмæ дæр не стæм 
Нæ фыдæлтæн, уæууæй! 
Сæ фарн нын уæнгæл фестад, 
Цæрæм кæйдæр фынтæй. 
Цы ма нын ис нæ зæххæй?! 
Уæддæр куы у дæуццаг... 
Кæйдæр дугьты нæ бæхтæ 
Цæуынц æдзух фыццаг. 
Сæ астæумæ дæр не стæм 
Нæ фыдæлтæн, уæууæй! 
Сæ нæртон æгьдау, се ’фсарм 
Куы дзыназынц бынæй. 
Хæлæг æмæ нæм сайд та 
Тырысайау — бæрзонд. 
Цы хæйрæг уыд, цы Сайтан 
Куыд нын айста нæ зонд?! 
Кæны æхца-зин нестæн, 
Паддзах нын у уæцъæф, 
Лæгау лæг разынд не ’хсæн, 
Уæд æй кæнæм æмцæф. 
Кæйдæр хуымы æхсырфæй 
Нæй махæн, нæ, æмбал! 
Нæхи хуым та — æгуыстæй, 
Хæмпæлгæрдæг дзы — хъан. 
Кæйдæр уæрдоны зарæм 
Кæйдæр зарæг хъæрæй. 
Сæ аууон дæр нæ арæм 
Нæ фыдæлтæн, уæууæй! 
15.06.13 

> 
т^ 
«т 
« 
БАТРАДЗ* 
I 
Нæртон бæгьатыр хохрындзæй фæлгæсы, 
Йæ уд, йæ зондæй дунетыл æххæссы. 
Куыд фидауы нæ урссæр хæхты астæу — 
Цыма нæ бæсты фарн йæ хуызы растад! 
II 
Батрадз уæлдæр у Нартæй 
Рæсугъд, æдзæстхиз цардæй, 
Йæ удсыгъдæг, йæ уазæй, 
Рæстдзинады тæразæй. 
Йæ цæстыты цæхæрæй 
Кæны хæрам дзæгæрæг. 
Йæ лæгдзинад, йæ ныфсæй 
Æрвон кадæг ныффыста. 
III 
Лæгау лæгæй — лæгдзинад, 
Лæгау лæгæй — рæстдзинад, 
Лæгау лæгæй — сæрибар, 
Æууæнк, æфсарм, æгьдау — 
Нæ фидæнмæ — зæрин дуар, 
Нæртон дугæй — хуындзау. 
2009 
* Дзанайты Азанбеджы ныв «Нарты Батрадз»-мæ 
кæсгæйæ. 
128 

р- 
т* 
«у 
4 
* * * 
Два света: мужество и братство. 
Габриэль Одизио 
Дыууæ рухсы — дыууæ хурау — бæргæ! 
Фæлæ нæ зæххæй дард ысты кæмдæр. 
Цыма æппындæр никуы скæсынц ам, — 
Сæ бæсты нын — æхца æмæ хæрам. 
Нæ амондæн æртыккаг хур дæр ис, 
Уый уарзт у, алæмæты уарзт. 
Куы скæнæм уыцы хуртæй мах цæдис, 
Уæд нал уыдзæн Ирыстон цъасс. 
15.05.13 
Рæстæг, дам, у ахæм, 
Фæлæ рæстæг — махæй. 
Гъе-мардзæ, æмгæрттæ, 
Мах — йæ уд, йæ зæрдæ! 
Бауадзæм дзы туг — 
Сфæлдисæм дзы дуг!.. 
Я Кп^ад.чаты Стаииглан 
129 

> 
т 
4* 
< 
СТЫР НЫХАС 
Стыр Ныхас, йæ ном — йæ уæлæ: 
Не сырæзт æндæр уæлæмæ. 
Ахæм низ ыл бахæцыд — 
Стыр ныхæстыл ахæцыд. 
Диссаг у йæ хъуыдаттæй, 
Худæг у йæ хъуыддæгтæй. 
Уæвгæ йыл цы кæнут дис — 
Охх, йæ номы бын фæцъист, 
Стыр дзырдты фæхъхъау фæцис! 
22.11.13 
* * * 
Зæгьут-иу: «Фервæзтис йæ зынтæй, 
Фæлыгьд йæ алæмæты фынтæм... 
Ныууагьта ам Зæрдæйы Зарæг, 
Ныр базондзæн, цы ис фæсарæн». 
Кæугæ-иу ма кæнут æппындæр, 
Мæ ингæн уырдæм дæр уæ тынтæй 
Уыдзæнис рухс, 
Уыдзæнис буц, 
Æрмæст-иу уæд сыгъдæг уæ арв, 
Хæрзаудæн та уæд мæ бар... 
Зæгьут-иу «Фервæзти йæ зынтæй, 
Мæрдты ныр хъал уыдзæн йæ фынтæй». 
2014 азы сентябрь 
130 

* * * 
Уæ рухс цæсгом, хæхтæ, 
Цы ’мбæхсут мæнæй? 
Хъысмæты фыдæхы 
Уæ азым куы нæй? 
Фыдгулæн дæр ма уæд 
Мæ иунæджы цард! 
Дæхицæн дæр ма уæнд 
Хъæр кæнын дæ равг. 
Зындоны фæлварæн — 
Уæлæуыл мæнæн, 
Мæн бануæрста тары 
Сайтаны кæлæн. 
Мæ растæй кæй кодтон 
Мæнг Дуне æцæг, 
Гъеуый фыдæй — хъоды, 
Гъеуый фыдæй — цъæт. 
Мæ фарсылæвзаг дæр 
Куы нал у мæ фарс, 
Уæд ма мын ызнæггæ 
Куыннæ кæной маст! 
Фыдæхы æфсондзæй 
Дæлдзиныг — мæ хур. 
Нæ уынынц нæ бодзтæ 
Рæстагæтгы хъургь. 
Æмкусæг, æмгарæй — 
Сæ къуымты æмбæхст, 
Мæ хъысмæты тарæй 
Фæцъæх и сæ цæст. 
Сæрдасæны комыл — 
Мæ царды фæндаг, 
Нæртон ныфс мæ домы, 
Мæ зæрдæ дзы — дзаг! 
13.01.2013 

^хци^ 
диптих 
1 
Цы зинтæ æмæ сихтæ 
Нывæндынц афтæ цард: 
Æркалынæввонг — мигътæ, 
Æрцæвынæввонг — арв! 
Цы куырой ма — мæ сæрæн?! 
Цы тымыгь ма — мæ удæн?! 
Куы нал кæнын мæ сæрæн, 
Мæ цард — уыраугæ-дудгæ. 
Цы у уæддæр мæ азым? 
Цы у уæддæр мæ аххос? 
Ныр ацал-ауал азы 
Мæ уд куы ’ййафы сау хост. 
Кæм ис мæ фыдты уидаг? 
Кæй тæригъæдтæ фидын?.. 
30,07.11 
II 
Мæ дард фыдæлтæй чи фæрæдыд афтæ, 
Сæ аххос цавæр уыди уагæр, 
Æмæ сæ фæдон ахæм зынты рафта, 
Æппындæр ма суæгъд уа зын равгæй?! 
О иунæг стыр Хуыцау, кæнын дын табу, 
Мæныл фæуæд фыдæхы фиддон, 
Куыннæ уа къахыр кæстæртæн сæ амонд, 
Куыд уа сæ къухы царды идон. 
27.12.10 
132 

* * * 
Чи загьта мæ сæрыл иу дзырд?! 
Ме ’гасæй мæ сæрмæ — зин-цырт. 
Знагæй мæ нæ фæцис амонд, 
Уымæн мыл ныддаргь и сау бон. 
Тохмæ чи цæуы æргомæй, 
Уымæ дзурин хорзы номæй. 
Ехх, æргом фыдгул лæвар у — 
Комкоммæ цæвы йæ хъару! 
Ме знæггæ та — сусæг, оххай, 
Архайынц хъæстæ фыдохæй. 
Уд сыхырна у сæ фæттæй, 
Дарынц се ’рдынтæ æмбæхстæй. 
Чи загьта мæ сæрыл иу дзырд?! 
Афтæмæй мæ ныхмæ — зиудых... 
2012 

ТРИПТИХ 
1 
Бынты-быны æвзæртæ 
Æрцахстой царды рындз. 
Фæлитойтæн — цъæхсæртæ, 
Нæ бындуртæ хæрынц. 
Дæлимонтимæ хæсты 
Мæнæн хатыртæ нæй — 
Бæрзонд у ныр мæ цæсты 
Сыбыры бинаг къæй. 
Мæ уарзон Иры — диссаг - 
Æз хаст дæн, афтæ хаст, — 
Æмæ дывыдон рисæй 
Фыцы мæ судзгæ маст! 
2 
Мæ раст ныхасы тыххæй 
Фæзылын ис мæ фырт. 
Чиновниктæ-мæтыхтæн 
Уæнгæл у арвы дзырд. 
Уæ сау хъæстæ фыдæхæй 
Куыд басыгьтат мæ уд! 
Уæхимæ дæр ыздæхдзæн — 
Кæндзыстут дзы хуыдуг. 
3 
Æрцахста мæ уæ зин-кæлæн — 
Æлгьин ыстут, мæнгард: 
Æнæтуг æргæвст чи кæны, — 
Цæмæн æй хъæуа кард!.. 

Уæ хин-хæрам — æвидигæ, 
Куынæ йын ис кæрон, 
Уæдцæр мæ зæрин уидæгтæн 
Куы ницы у уæ бон! 
Ныййарæгау сæ бануæрста 
Йæ нæртон уды Ир, 
Цæрæццаг тау та суадздзысты, 
Уыдзæн мæ фæндаг ирд. 
23.11.12 
* * * 
I 
Оххай-гъе, цæй сауæлгъыст фæдæн, 
Тавсæн ма мын — цъитийы цъæх арт! 
АЦÆУИН, фæлæ мын НÆЙ ЦÆУÆН, 
БАЗЗАИН, фæлæ мын НÆЙ БЫНАТ. 
Афтæ æз — дыууæ хæсы æхсæн, 
Æмæ ивазынц дыууæрдæм мæн... 
II 
Оххай-гье, цæй сауæлгьыст фæдæн - 
Удæгасæй баныгæдтой мæн, 
О, фæлæ мын ничи дзуры рухсаг, 
Мард дæр ма куы вæййы уымæй буцдæр... 
2011 

^^хци^ 
МÆ «ХÆРЗГÆНДЖЫТÆН 
Урс хохæй — урс дур — 
Сахуырстат сауæй: 
Афтæ «фырбуцæй» - 
Зинты æгьдауæй. 
Уе ’нтыст — рæстæгмæ, 
Исдугмæ — уе ’лхынцъ: 
Дур та фæстæмæ 
Равдисдзæн йе ’цæг. 
Дурæн уæ сау куыст 
Ма дзурæд «рухсаг» — 
Ссæудзæн йæ ахуырст, 
Разындзæн урсæй. 
Калдзæн цæхæртæ, 
Райдзæн йæ зæрдæ. 
01.07.11 

* * * 
Хъæбатырæй мæм ме ’рдхæрдтæ 
Куыд хорз фæлгæсынц дардæй! 
Куыд, дам, фæразы йе ’фхæрды 
Уæлон зындоны арты? 
Хъæбатырæй мæм ме ’мбæлттæ 
Куыд хорз фæлгæсынц — диссаг! 
Сайтанæн, дам, нæ фембылди 
Нæргæ-уыраугæ рисы? 
Нæ фысджытæй дæр разы дæн — 
Сæхинымæр фæфæрсынц — 
Æруагьта, дам, йæ базыртæ 
Æви тæхы цæргæсау?.. 
Æгайтма афтæ иууылдæр 
Хъæддых ысты мæ мастæн, 
Сæ зæрдæтæ цы фиуы тыхт, — 
Бæззид æнусон уафсæн!.. 
Мæ фырт мæ фæстæ равзæрста 
Хуыцауы дзырд, рæстуд цард, 
Гъе уый фыдæй НЫР бавзæрстам 
Æртынæм азты суцца. 
2012 

Цынæ хуызы мæ марынц, 
Уæдцæр ма дæн æгас. 
Мæ уд тымыгьтæм дарынц, 
Уæддæр йæ Хуыцау — Уарзт. 
«Æййи» кæнут, сæлхæртæ! 
Дæлимонтæй — уæ туг. 
Æрцахстат мын мæ зæрдæ, 
Æрцахстат мын мæ уд. 
Мæ хъæбулы æфхæрдæй 
Дывæр ахæсты — æз. 
Фæсайдта уæ уæ зæрдæ — 
Нæ мын айстат мæ рæз. 
Мæ уæлтæмæны артæн 
Цы бауыдзæн уæ бон? 
Йæ уидæгтæ — уæларвы, 
Æвидигæ — йæ ронг. 
18.06.13 

ФÆЗЫН! 
Чи сæвæрдта къæппæг, — 
Гъе-мардзæ, кæм дæ?! 
Охх, æлвасгæ цъæтæн 
Амæттаг фæдæн! 
Ферох у фыдгулæй — 
Карздæр нæй æлгъыст. 
Къæппæджы мыдулæй 
Алы уысм — рæхуыст. 
Чи сæвæрдта афтæ 
Ацы къæппæг, охх?! 
Удæн — сау фæлварæн, 
Риуыл цыма - хох. 
Зæрдæйæн йæ тæпп-тæпп 
Ивазы мæ зын. 
Чи сæвæрдта къæппæг, — 
Гъе-мардзæ, фæзын! 
Цардудæй — зындоны, 
Сау хъысмæт — зæппадз. 
Амар мæ кæронмæ, 
Науæд та мæ суадз!.. 
2012 

^^хци^5 
ДИССАДЖЫ ХÆЛÆГ 
1 
Куыд хæлæг кæнын мæрдтæм 
Æз — удæгасæй мард! 
Куыд къуындæг у мæ кæрддзæм! 
Куыд уазал у мæ арт! 
Куыд хæлæг кæнын мæрдтæм 
Мæрдон æгасæй æз! 
Мæ бæллицтæн, мæ фæндтæн 
Куыд аскъуыдтой сæ рæз! 
2 
Æнæхъуаджы æфхæрдæн 
Кæм уа æвдадзы рухс? 
Мæн иу хъуыды æргæвды 
Æнæ кардæй æдзух: 
«Дзæгьæлы уыд мæ архайд, 
Дзæгьæлы уыд мæ зард, 
Кæд хæйрæг у зынаргьдæр, 
Кæд нал хъæуы цъæх арв...». 
Ау, у æцæгдæр афтæ — 
Нæу ницы расты бон, 
Сайтан кæны уынаффæ, 
Руймон кæны тæрхон?! 
3 
Куыд хæлæг кæнын мæрдтæм 
Æз — удæгасæй мард! 

Куыд къуындæг у мæ кæрддзæм! 
Куыд уазал у мæ арт! 
Зынудисæн — æгæрон — 
Ныр цалæм аз — уæу-уау! 
Уæззау мигьы — æрвгæрон, 
Мæ къона дæр — сæнтсау. 
Мæ хъæбулы æфхæрдæй 
Æз сау рисæн — цагъар. 
Уыраугæ маст æрвнæрдæй 
Фæйлауы уды арв. 
Мæ цард æгасæй — сайраг, 
Зындоны фыдтæй — буц. 
Æцæг мæрдтæ хуыздæйраг — 
Фæзæгьынц ма сын рухс. 
2012 
Сау рæстæг — ронбæгъд — 
Зæрдæйæн хъоргьау. 
Скæнæг, дæ хорзæх! 
Ратт мын æрдхордæн 
Ныфс æмæ тавсæн 
Уонæхсар, расты! 
Ратг мын хуыздæрæн 
Знаг дæр хуызæнæн!.. 
2007 
141 

поэт 
Ис цъитийау Арвæн 
Нæртон хæрæфырт, 
У кардæй кæрдагдæр 
Поэтæн йæ дзырд. 
Фæринкæй фæрныгдæр — 
Рæстдзинады кард, 
Цыкурайы дзырдæй — 
Сæуæхсиды арт. 
Сæрибары дугæн 
Æвæры бындур. 
О байрай æнустæм, 
Рæстдзинады хур! 
30.07.2011 
* * * 
Тавиц нæй фæсмоны, 
О, фæлæ уæддæр 
Иунæг уый дæ номыл — 
Амонды къæсæр. 
Æмæ зæрдæ сайын 
Ивгьуыды фынæй — 
Сабийау куы райы 
Дард хуры тынæй, 
Æмæ сагьæс тайы 
Таппузтæ-фынкæй. 
18.01.03 

-& 
«т 
4 
* * * 
Слишком начальны... 
Сердцу ни радуги и ни гонца. 
Д. Андреев 
Нæ уæ хъæуы райдайæн, 
Сайтан уæ куыд райгонд у!.. 
Нæ уæ хъæуы фидиуæг, 
Нæ уæ хъæуы уац, 
Нæ уæ хъæуы балц, 
Нæ уæ хъæуы уаз, 
Ныхасы æвдадз. 
Куыд райдайат афтæмæй?! 
Нæ уæ хъæуы рæз, 
Нæ уæ хъæуы буд, 
Нæ уæ хъæуы æрдз, 
Нæ уæ хъæуы уд. 
14.12.13 
143 

> 
-& 
-*зг 
« 
* * * 
Йæ рис нæ хъæр кæны хæрис, 
Фæлæ йæ хынцмæ кæрз ныккæрзы. 
Æз дæр бæргæ ’мбæхсын мæ рис, 
Фæлæ фæзынди саутæ бæрзыл, 
Фæлæ фæтар и мæнæ арв 
Æмæ та фемæхсти йæ цæссыг. 
У махæн иумæйаг нæ равг, 
Нæ хуынтæ иу куывдмæ куы хæссæм. 
Йæ зæрдæ а дунейæн — иу, 
Уæд мах та иумæ стæм йæ тæггæ, 
Æмæ куы кæнæм уарзты зиу, 
Уæд ног дуг айтындздзæн йæ хæрдгæ, — 
Уыдзæн æрвæрдынау рæсугьд, 
Æрцæрдзæн алкæмæн йæ уд. 
31.07.13 
144 

КЪАХЫР СОНЕТ 
Æхстуад мæм ма кæнæд мæлæт дæр, 
Мыййаг мын арвæрттывд куы нæу... 
Фæлæ куынæуал хъæуон дæу, 
Куы хитой сидзæрæй мæ фæндтæ, 
Куы скъуымых уой мæ дзырды фæттæ, 
Куы кæна ме ’рдынбос зæу-зæу, 
Куы мæ араза цард быдзæу, 
Хуыцау куы нал райа мæ фæдтæй, 
Æртæхæд-иу мæм гьеуæд, гъе, мæлæт, 
Æхсæртæггатау, иуцæфон æрмæст — 
Æваст куыд фæцъынд уа мæ цæст!.. 
27.09.96 
* * * 
Уæззау цæфæй хъæсдарæг 
Ныдздзинг кодта, ныззарыд. 
Уæ сау фыдæх, кæлæнтæ — 
Мæ хъысмæты дæлæты! 
Нæ тæрсы Урс хох уадæй, 
Мæ уæлтæмæн æфсад у — 
Тæхы, нæргæ-уыраугæ, 
Рæстаг мыггæгтæ таугæ. 
2011 

* * * 
Нæ дзиглоты рæсгæг, 
Нæ уаллæтты дуг 
Цы уадзы йæ фæстæ — 
Цы фæндаг, цы туг? 
Цы ма нын нæ фæтчы? 
Цы ма нын у мамм? 
Куы дарæм нæ фæдджи, 
Куы дарæм нæ арм. 
Хуыцауы бынат нæм 
Æрцахста æхца, 
Нæ бартæ йæм радтам, 
Нæ сæртæ дзы — сар. 
Нæ удтæ дзы — афтид, 
Нæ зæрдæтæ — сау. 
Цы фыдæх ныл бафтыд, 
Уый — Тарæн хуындзау. 
Рæстæвзарæн рæстæг, 
Рæстытæ та — цъус, 
Куыд зын у цæргæстæн 
Хæрамы æнус! 
2014 

> 
-& 
«у 
4 
Светаю. Светаем... 
Хайме Лабастида 
Кæдæй ивайæм, кæ! 
Куы не стæм скæсынæн, ысрухсæн, 
Нæ хурхæтæн та — кæм?! 
Мылазы ивæзынц æнустæ. 
Кæдæй ивайæм, кæ! 
Куы не стæм скæсынæн, ысбонæн 
Æмæ нын тар — кæрддзæм, 
Æмæ кæрæдзийы æвзонæм. 
Кæдæй ивайæм, кæ! 
Фæлæ ыскæсынæн куы не стæм, 
Уæддæр нын ис æууæнк — 
Цъæх арвыл Бонвæрнон куы фестад... 
23.08.12 
147 

«5 « 
* * * 
Уыд райдайæны Дзырд, 
Хуыцауы Дзырд, æрвон, 
Уый ирвæзынæн уыд, 
Уый кодта мах æвронг. 
Ныхасæн — уавæр, афон, 
Æппæтдæр уымæй уафæм, — 
Æмбæрста уый фыдæл — 
Фæлмæн ныхас у мыд, 
Уыдис дзырдыл гуыххæл, 
Мæгьæлда йæ нæ хъуыд. 
Уыд райдайæны Дзырд, 
Фæлæ цы рауад ныр? 
Ныр — дам-дум æмæ тауыс, 
Цы у сæ цуры марг?! 
Ныр — фидис æмæ уайдзæф, 
Цы у сæ цуры кард?! 
Дзæнгæда ныр, æппæлд, 
Сæ цуры циу æрвнæрд?! 
Дзæгьæл дзырдæй нын бафсис нæй. 
Уыд райдайæны Дзырд, 
Фæлæ тæрсын, тæрсын, — 
Нæ кæрон дæр куы уа дзырдæй!.. 
21.11.03 

^цци^ 
АРФÆ «ÆЛГЬЫСТÆЙ» 
1 
Кæнын дыл урс хъарæг, Ирыстон, 
Дæ рухс фидæныл æз уæддæр æууæндын. 
Кæд мæ цъымарайы нытътъыстай, 
Уæддæр мын стъалытæй уæлдæр дæ. 
2 
Мæ дис, мæ хъизæмар, мæ рыстæй 
Ныффыстон буц арфæ «æлгьыстæй»: 
Мæ тæригьæдæй райхъал уай, Ирыстон! 
Мæ тæригьæдæй ракæсай дæ цæстæй! 
Мæ тæригьæдæй хъахъхъæнай дæ фыртты! 
Дæ мидызнæгтæ басудзой цъыбырттау! 
Дæ хъæбулты ныййарæгау рæвдауай 
Æмæ дзы иу дæр макуы уа уæлдайаг! 
Дæ фæлитойтæн басудза сæ гамхуд! 
Цæуа бæрзæндты алкæддæр дæ цардхур. 
Сыгъзæрин фест мæ тæригъæдæй, Ир, 
Зæлдаг куыд уа дæ фæндаг æмæ ирд! 
2013 
149 

диптих 
1 
Агурын мæ зардæй 
Æз Æрфæны фæд. 
Цас сыгьдæгдæр цардæй — 
Афоныл мæлæт!.. 
Агурын мæ уарзтæй 
Æз Хуыцауы равг. 
Цас у цардæй растдæр 
Сау мæлæты арм!.. 
2 
Уарзын æз мæ кæрон, 
О, фæлæ æрвгæрон... 
Дардмæ уал ын кувын: 
«Ма аскъуын мæ хурфын! 
Уафы ма мæ зæрдæ 
Уарзты зæрин хæрдгæ». 
04.03.2012 

ДЫУУÆ ХУРЫ ÆХСÆН 
АЛДЫМБЫД ЭЛЬЗÆЙÆН(1) 
Ныббарут мын, адæм, 
Уæ фарнуæд фынæй — 
Мæ эæрдæйы равгæн 
Æнæ зæгъгæ нæй. 
Куыдæй ма сраст кæнон мæ рæдыд? 
Цæмæй ма бацуазон мæ маст? 
Хуыдтон æз хох-мæсыг нæ мæгуыр, 
Хуыдтон æз хурты хур нæ уарзт. 
Фæлæ гæдыйы къах цыбыр у, 
Хъысмæтæн табуйаг цы ис? — 
Æваст ныл схъызыди Сыбырæй, 
Дæ хъомыс сау низæй фæцъист. 
Цыхуыздæр дохтыр æмæ хостæ! 
Мæскуы дæр разынди æдых — 
Мæлæт нæ къæсæртæ ныххоста, 
Нæ цинæй нал аззад æртдзых. 
Куыд цæрон афтæмæй, цы кæнон? 
Æдзух нæ ивгьуыдмæ — мæ каст, 
Кæны мыл абон та æрвгæлæн, 
Куы ниуы сидзæрæй нæ уарзт. 
Куыдæй ма сраст кæнон мæ рæдыд? 
Цæмæй ма бацуазон мæ маст? 
Æнæ дæу цъитийау — нæ рæбын, 
Æнæ дæу ингæнау — нæ цъасс. 
01.11.09 
151 

* * * 
Фæдзæхстон дæ, бæргæ, æхсæвæй-бонæй 
Хуыцау æмæ йæ зæдтыл. 
Æз иу фæнд цагьтон зæрдæйæ æхсонау — 
Куыд та дæ уа æгæссад. 
Эльзæйы ныхас * 
Ме Стыр Мад мæм сиды — 
Ауадзут мæ Зæхмæ! 
Удæн та йæ фидæн - 
Арвы сыгьдæг цъæхы... 
* * * 
Мæ къæхтыл ма куыд лæууын, 
Уый не ’мбарын, уæууæй — 
Мæ иу æмбис уæлæуыл, 
Мæ иннæ ’мбис бынæй! 
* * * 
Нæ зæлдаг ивгьуыдæй æмпъузын цард, 
Дæу мысын ма мæ удæн — хос. 
Куы бакæнын сылгоймагæн лæггад, — 
Цыма дæуæн фæвæййын хорз. 
* * * 
Дæ зæрдæйы сыгъзæрин тавсæй 
Уыдысты ме ’хсæвтæ дæр хурдзыд — 
Ныр та мæ хурхæтæн дæр баргъæвст, 
Куыд ма мæ батава дæ дур-цырт?! 
* Йæ мæлæты размæ кодта ахæм ныхæстæ 
(04.10.09) 
152 

Æнæбары мæ цæст 
Дæу хуызæттыл æндзæвы 
Æмæ та судзгæ рыст 
Мæ зæрдæсæр ныццæвы... 
Зæрдæ иудадзыг дæуимæ дзуры, 
Цом æмæ та абадон дæ цуры, 
Авæрон дæ ингæныл мæ арм, 
Банкъарон дæ сыджытæн йæ хъарм. 
УИДÆГТÆМ КУРДИАТ 
Дзуары бон куыд у, 
марды бон дæр афпке. 
Адæмон ныхас 
Уидæгты бон ноджыдæр фылдæр у, 
Æтт, куы бырсынц сау дæлдзæхмæ стæры! 
Ницы зонын уидæгтæй фæрныгдæр, 
Хонын сæ цыкурайы фæрдгуытæ. 
Зæххы бын куыд лæггад кæныиц арвæн! 
Бæлæстæ уырдыг куыд лæууынц цардæн! 
Уидæгтæн — мæ табу æмæ арфæ, 
О, фæлæ ма ног мæ фæндтыл бафтыд: 
«Æтт, Хуыцауæй курæгау уæ курын, 
У мæ фæндон агургæ — нæ аргæ: 
Ракæнут-ма уыцы хорз уæ фарнæй — 
Ма уадзут æрыгæтты уæ ЦУРМÆ!» 
2009 
153 

АЛДЫМБЫД ЭЛЬЗÆЙÆН (2) 
Дæ сидзæры бонтæ 
Æмпъызтай ныфсæй, 
Дæ сидзæры бонтæ 
Æмпъызтай куыстæй. 
Нæ уагьтай дæхимæ 
Æрхæндæг æввахс. 
Уыд алкæддæр цинæн 
Дæ хъæлдзæг ныхас. 
* * * 
Дæ сау цæстыты тарфы 
Цы пиллон арт сыгъдис, 
Мæ цин уыд уый, мæ арфæ, 
Мæ ис æмæ мæ бис. 
* * * 
Хæдзармæ никуы ’вдæлди мæн 
Æхсæны хабæрттæй, æгьдауæй. 
Дæ уаргь дывæр уыдис дæуæн, 
Фæлæ дын чи ’нхъæл уыд æрхауын... 
* * * 
Мæ зæды хай, цы фæдæ? 
Куы фæтахтæ тæргай, 
Уыраугæ маст, æрхæндæг 
Мæ цард куы кæнынц най... 

* * * 
Куыд дард мæм дæ, мæ зæрдæ - 
Ези, Ези, мæ хур?! 
Дæ ингæны къæсæрмæ 
Тындзы, тæхы мæ уд. 
Æнцад куыд хуыссыс афтæ? 
Дæ кусинæгтæ — цас! 
Æнæ дæу хæдзар — афтид, 
Æнæ дæу хæдзар — хаст. 
Дæ дыууæ къухы афтæ 
Куыд фæразынц æгуыст?! 
Дæ зæрдæ, цинтæ уафгæ, 
Кæмæн у уым æххуыс?.. 
Ды нæ куы схуыстай размæ, 
Ды ныл æвæрдтай хæс. 
Дæ æууæнк æмæ тавсæй 
Мæ Музæ хаста рæз. 
Куыд дард мæм дæ, мæ зæрдæ, 
Мæ фыдбоны рæсугъд?! 
Дæ ингæнæн йæ сæрмæ, 
Цыртдзæвæнау — мæ уд. 
* * * 
«Нæ хæдзар, бинонтæ, хъæмæ» — 
Ныр уазал ацы дзырдтæ, афтид. 
Æнхъæлмæ ма кæсын дæумæ, 
Цыма мын дард балцы дæ, афтæ. 
Дæ сынтæг буц арæзт, уæууæй, 
Дæ сидзæр дзаумæттæ — къæмдзæстыг: 
Æппын сæ хицау зынæг нæй, 
Фæлæ йæм раздæрау цæттæ сты. 
155 

Дæ дзабыртæ рæнхъæй лæууынц, 
Фæлæ сын иу къахдзæф куы нал и... 
Мæ рухс мысинæггæ тæлфынц — 
Æрмæст ма уыдон ныр мæ хъалæн. 
Дæ къамтыл ахæссын мæ цæст, 
Æмæ та айдзаг вæййы донæй. 
Ныр мах — мæлæты къухæй уæрст, 
Фæлæ нæ ахицæн кæй бон у?! 
* * * 
Федтон та дæ фыны дысон, — 
Ехх, цы урс æхсæв æрвыстон! 
Нал аззад æртау мæ рыстæй, 
Демæ царды тын æлвыстон. 
Федтон та дæ дысон фыны, 
Райхъал мын, дæдæй, цы зын уыд — 
Сног та сты фæсмон, æрхуым... 
Федтон та дæ дысон фыны, 
Охх, куы баззадаин уым!.. 
Цы баивдзæн дæ рæдау? 
Уыд хурæн дæр бæллиццаг. 
Ныр алцыдæр — æнæ дæу, 
Фæлæ æнæ дæу — ницы. 
* * * 
Куыдæй дыл дарон сау, 
Мæ хил куы у сæнтурс, 
Æви зæгьы Хуыцау: 
«У тары бындур рухс...»? 
156 

Цæссыгты рухсмæ цас и фенæн?! 
Фæсмоны арты цас и тавс?! 
Куы фестад рис цыфыддæр демон, 
Куы судзы мин хурау мæ маст... 
* * * 
Хаугæ сыфтæн бауромæн нæй, 
Къалиутыл сæ нæй ныхасæн, 
Æмæ тауы рухс æрхæндæг мæй, 
Цыма «рухсаг» дзуры уарзтæн... 
Уыд мæ зæрдæ минмырон фæндыр, 
Уыд мæ цард дæ тавсæй хуртуан. 
Оххай-гье, мæ сидзæр зæрдæ ныр 
Агуры дæ фæдтæ дуртыл. 
1109.2009 
* * * 
Нæ уарзты æхсонмæ 
Хæлæг кодта хур дæр. 
Ныр дæр ма дæ номæй 
Сылгоймæгтæм дзурын. 
* * * 
Мæ зæрдæ мын сау маст 
Куы баууылдта иууыл, — 
Мæ налхъуыт, мæ налмас 
Хылычъыйыл ивын... 

* * * 
Авд арвы ис не ’хсæн, 
О, фæлæ уæддæр 
Æз куы кæнын де ’стæн 
Раздæрау ныр дæр. 
Авд арвы ис не ’хсæн, 
О, фæлæ дæ рухс 
Сау æгьуыстаг фестад, 
Тар æхсæв дзы — буц... 
Охх, ацы диссаг фынтæ, ацы! 
Цæсты мын бафтауынц мæ цард, 
Кæй у æгьуызæй ницы-мацы, 
Кæй мæм дæ Бонвæрнонау дард... 
Цы цинтæ рацæгъдынц æхсонау! 
Фынтæ куы нал уынин фæлтау, 
Мæ мæгуыр афтæ уæд нæ зонин, 
Мæ цард мæм нал зынид фыдтар. 
Хæлынбыттыр изæрмилтæ æхснуды, — 
Кæд уый мæрддзæггæ сты мæ удæн?.. 
* * * 
Донхæрис хæрдмæ кæсын нæ зоны, 
Ногæй та йæ уидæгтæм нымдзаст, 
Уый дæр кæд мæнау фæсмон æвзоны, 
Æмæ мысы иудадзыг йæ уарзт?.. 
158 

* * * 
Æппæт къалиутæй ивæзы мæнмæ 
Нæ ивгьуыды дыргьдон. 
Цы хуызы ма дæ раздахон хъæмæ? 
Куыд асайон фыдбон?.. 
* * * 
Ехх, мæхи фæсмонæй марын, 
Амæлын — хуыздæр. 
Цыма ингæны цъæх тары 
Демæ дæн æз дæр. 
* * * 
Хъысмæт мæм кæд цыфæнды тызмæг разынд, 
Уæддæр æм нæй мæ фыдæхмæ дæгьæл — 
Ирон зарæг мыл айтындздзæн йæ базыр, 
Ирон дзырд мæ нæ ныууадздзæн дзæгьæл. 
Æнæ дæу 
Охх, дæ ацыд мыл куы фæзынд афтæ — 
Иры дзыхъхъ мын авд хатты фæарфдæр!.. 
Адæргæй цытæ ’ййафы мæ сæр! 
Уалдзæг нал и, налдæр — фæззæг, сæрд. 
Ивы зымæджы зымæг æрмæстдæр — 
Ахæм у мæ цъенгæ цард дæ фæстæ. 
* * * 
Нæма дзы уыд афтæ ныббæтгæ, 
Нæма дзы уыд афтæ ныхасгæ — 
Æз агурын доныл дæ фæдтæ, 
Æз агурын арвыл нæ ахстон... 
159 

ХЪЫСМÆТ 
I 
Дæ фæнд цы уыд, цы уыд дæ нысан? 
Æгæр дæр ма дæ къухы бафтыд — 
Мæ уд зындон-цады куы фыцы, 
Мæ зæрдæ сау сагъæстæй рафтыд. 
II 
Куы дæн æнæуи дæр Æфхæрдтæй, 
Куы нал и хуры тавс мæ сæрды, 
Рæгъæд куы нал кæны мæ дыргъ, 
Цы ма мыл калыс уæд дæ пырх?! 
Хъусын хърихъуппыты хъæр, 
О, фæлæ сæ цæст нæ ахсы. 
Афгае мын ды дæр - кæмдæр, 
Фæлæ уд цæры дæ тавсæй. 
Раджы ацыдтæ мæнæй, 
Фæлæ баззад, баззад азæлд, 
Уымæн бамынæг куы нæй — 
Зæрдæйыл кæлы æвдадзæй... 
1109.10 

Р’ 
-& 
4* 
< 
ТРИПТИХ ЭЛЬЗÆЙÆН 
1 
Цыма дæ мæлæтæй фæцис мæ цард дæр, 
Гъе, афтæ ныр мæхимæ дард дæн, 
Куы нал мæ хъæуы хуры рухс, йæ арт дæр, 
Нæ кæны зæрдæйы рис къаддæр. 
Цыма дæ мæлæтæй мæ цард дæр аскъуыд — 
Куы нал æндавы ницуал мæн. 
Уæу-уау, мæ зæрдæйы дæуимæ цас хъуыд! 
Ныр алцыдæр — уæлдай мæнæн. 
2 
Мæ сау-сауид уарди, 
Мæ урс-урсид цин, 
Æнæ дæу цæй цард и, 
Æнæ дæу цы и?! 
Цы тымыгьы азар, 
Цы æлгьысты сар?! 
Нæ ивгьуыды азæлд — 
Мæ амонд, мæ цард... 
3 
Дæ цыртдзæвæн мæ уды 
Уыраугæ куы у, дудгæ... 
Мæ зæрдæйы дæ сурæт — 
Фæлмæн фæззыгон хурау. 
2009 
’’ Кьлуцаты Стаииглан 
161 

> 
7!»" 
-*у 
« 
* * * 
Мылазон фæлмы аныгьуылди ивгьуыд, 
Уæддæр ма мæм æрвиты рухс. 
Гъе, афтæ арв дæр стъалытæй у ифтыгьд — 
Кæнынц нæ рагцæхæрæй буц. 
* * * 
Мæ Ирыстон, мæ уарзт дæм нæу фæлтæхæн — 
Æз дæу мæрдты дæр хондзынæн мæ мад. 
Дыууæ метыры балхæдтон дæ зæххæй 
Æз развæлгьау - мæ ингæны бынат... 
Уæууæй, уæууæй! Цы фæкæнон мæ цард?! 
Мæ хъысмæт ныр æвзалыйæ фæсаудæр. 
Мæ сагьæстæй мылазон кæнын арв, 
Мæ дудгæ мастæй зæхх кæнын уæззаудæр... 
* * * 
Æмæ æрлæууыдтæн мæ ингæны къæсæрыл, 
Æмæ æррайау сау мæлæтмæ сидтæн, 
Фæлæ сæнтурс базыр ды айтыгьтай мæ сæрмæ, 
Æмæ та уарзт ныггуыпп ласта æхсидгæ. 
162 

«5 < 
* * * 
I 
Мæ хъысмæтæн, уастæн, цы зæгьон - 
Бынтондæр ныссуйтæ мæ цард: 
Цæмæн хъуыдис уалдзæг зымæгон?! 
Цæмæн хъуыдис ихы сæр арт?! 
Уæвгæйæ та алцыдæр арвыл 
Æрцæуы зынг дамгьæтæй фыст. 
Æвидигæ цард æмæ зардæн, 
Мæ зæрдæ, цъæх сыгъдонæй сыст! 
20.12.2009 
II 
Хъысмæт мæ цъист кæнынмæ хъавы 
Æмæ мын ног хъизæмар уафы, 
Æмæ та мæнæ — ног фæлварæн, 
Фæлæ тыхджындæр у мæ зарæг. 
Мæ риуы — уалдзæджы цъæх зæрдæ, 
Æмæ та акалдзæн цæхæртæ. 
31.12.2009 
163 

ЗАРÆГ 
Уары залты мит мæныл, 
Фæлæ хур кæсæд дæуыл! 
Тауæд дыл сыгъзæрин рухс, 
Фидæн дæ куыд кæна буц. 
Мæй дын алолай кæнæд, — 
Урс фынтæ уындзынæ уæд. 
Афтæ дын зæгъын, чызгай: 
«Иууыл зынтæ дæр — мæ хай! 
Цинтæ та дæттын дæуæн. 
Уарзтæн макуы уæд фæуæн! 
Рагæй не стæм иумæ мах, 
Фæлæ тулы царды цалх. 
Амонд дын æдзух хæссæд, 
Райгонд у мæ уд дæр уæд — 
Тавдзæни мæн дæр дæ цин, 
Залты мит дæр гъеуæд циу?!» 
19.01.2010 

«з « 
поэзи 
...Но брезжил над нами 
Какой-то божественный свет, 
Какое-то легкое пламя, 
Которому имени нет. 
Георгий Адамович 
Æцæгдæр - цы рухс у?! 
Æцæгдæр - цы арт?! 
Куы тавы æнустæ, 
Куы арф кæны арв. 
Йæ цæхæрæй — зæрдæ, 
Йæ сыгьдæгæй — уд. 
Мæ иунæг изæртæ 
Йæ уазæй — рæсуг. 
* * * 
Арвистонæй арвыстон мæ цард, 
О, фæлæ дзы арв уыдис фыццаг. 
Цас фесæфтон æз мæ царды, цас! 
Фæлæ бахызтон уæддæр мæ уарзт, 
Уымæн æмæ ссардтон дæу, мæ зæд... 
Ныр мæ хъысмæт тардзæгъдæн кæнæд!.. 
165 

**-^А^"^ 
* * * 
Может быть, для того, 
чтобы прийти к женщине, я 
иду в противоположную от нее 
сторону. 
Кобо Абэ 
Æз лидзын мæхицæй, 
Æз лидзын дæуæй, 
Уæддæр нын фæхицæн 
Нæ уыд æмæ нæй. 
Цыфæнды фæндаг дæр 
Куы зилы дæумæ, 
Мæ хъысмæты магмæ, 
Мæ царды дзæм-дзæм. 
Дæуимæ æнæ дæу 
Куыд зын у мæнæн, 
Мæ зæрин Зæрæда, 
Мæ уарзты кæлæн! 
13.02.2010 
0 ма мыл ауæрд, ма кæн! 
Мæ цард у афтари ныккæнд. 
Дæ рухс йæ тарæй хъахъхъæн, 
Фæстаг цæф — ирвæзæн — ныккæн!.. 
166 

-*^>^и>^* 
Мæ хъуырмæ афардæг дæн зæххы, 
Уæддæр ма мыл хæцыс хæрдмæ. 
Цъæх уалдзæг мæм дæ фæрцы здæхы, 
Мæ цардæй аразыс хæрдгæ. 
Зæгь-ма: куыд дын ракæнон арфæ, 
Цæмæй дын бакæнон лæггад? 
Мæ къуындæг уд парахат, арвау, 
Кæнынц дæ зæлдаг рухс, дæ зард. 
27.02.2010 
* * # 
Мæ хъысмæт фæззæгау фæрайдзаст 
Æмæ æппæтдæр у мæ бон. 
Зæрин рухсæй мæ зæрдæ байдзаг — 
Ды дæ мæ аргъауы кæрон. 
Кæрон та ахæм, æмæ диссаг — 
Куы сси æппæт хæрзтæн сæ сæр. 
Мæ зæрдæйæн йæ саутæ систа, 
Куы фестад ног уарзты къæсæр... 
167 

* * * 
Куыд дын зæгьон мæ уарзт, 
Куыд мæ бамбарай, афтæ? 
Кæс-ма: куыд арф у арв, 
Фæлæ мæ уарзт у арфдæр. 
Куыд дын зæгъон мæ маст, 
Куыд дæм бахъара, афтæ? 
Æнæдон цъайы хъаст — 
Бырондонæй куы рафты... 
Куыд дын зæгьон мæ цин, 
Куыд æй банкъарай, афтæ? 
Сæууон æртæхы дзинг 
Гъеуымæй куы у уафгæ. 
24.03.2010 
Цы уалдзæг, цы аргъау дæ радтой мæнæн, 
Ныр уыдонæн нал и æнустæм фæуæн - 
Æвзонг æмæ рухсæн — сæ хъомыс, сæ тавс. 
О байрай, Уæлтæмæн! Дæ хуыздæр ном — 
Уарзт. 
168 

* * * 
Дæ сыгьзæрин бæласыл, 
Ау, иунæг къалиу нæй, 
Мæнмæ кæцы æртаса? — 
Куы мæлын æз бынæй! 
Æнæ дæу дуне — афтид, 
У хурзæрин дæр сау. 
Мæ уд дæ фæдыл рафтыд, - 
Йæ кæдцæры хуындзау. 
Дæ зæрдæ у мæ цардхур, 
Дæ уд — мæ арвы хай. 
Æви, куы фестон цавддур, - 
Гъеуымæй у дæ рай? 
Фæстаг хатт ма дæм сидын 
0, фехъус мын мæ дзырд! 
Æнæ дæу суыдзæн фидæн 
Мæнæн æнусон цырт. 
13.03.2010 
* * * 
Мæнг дунейы цы нæ у мæнг? 
Æрмæстдæр уарзт, æрмæстдæр уарзт. 
Йæ диссаджы фын у æцæг — 
Æмæ йæ ахс, æмæ йæ ахс!.. 

ДЫУУÆ ХУРЫ ÆХСÆН 
Фæдзæгьæл дæн дыууæ хуры æхсæн. 
Сæ иу мын аныгуылд, уæддæр мæ тавы, 
Бедухайау мыл йе ’ххуысы хай бафты 
Æмæ кæны мæрдтæй цæрæццаг мæн. 
Æргом мын куы у иннæйы тæмæн — 
Зæриндаг мын йæ зæлдаг тынтæй уафы, 
Æмæ фыццаг уарзтæй мæ уд куы сафтид, 
Йæ арв-цæстытæ уæд ныццавтой мæн. 
Дæтты мын тавс æвидигæ ныфсæн. 
Мæ рис æмæ мæ цин бийынц бæндæн... 
Фæдзæгьæл дæн дыууæ хуры æхсæн. 
* * * 
Саузымау мæ хъысмæт иууыл — 
Уазал æмæ тарæн зиууон. 
Фæлæ ды фæзындтæ мæнæ — 
Рухсы, амонды уæлтæмæн — 
Зæрдæ ног зарæг ныззарыд 
Æмæ тар æваст фæтары. 
28.12.09 

~^<1-а_Л^~ 
Салам дæр нал æмæ хæрзбон дæр — 
Æваст æрбайсæфтæ фынау, 
Æмæ мæ уды иууыл гонтыл 
Былар куы бафтыдта фыдуад. 
Мæнæн ма иунæг фæнд — мæ зæрды: 
Зæдау мын бауарзæд дæ цæст — 
Æврагьæй аленк кæн дæ сæрты, 
Дæ русыл цин-цæссыгæй ’рлæс... 
13.08.12 
Царды зæрдæ дурау 
У мæнмæ, уæддæр 
Хурхæтæны хурау 
Уарзты цин — уæлдæр, 
Сагъæстыл цъæх мигьтау 
Бафтыдта былар, 
Рухскалгæ æрттигътæй 
Асыгъдæг ис арв. 
23.12.2011 
171 

'^ци^^ 
Фæндаг дын амонын мæхицæй — 
Цы бæттыс сæфтимæ дæ цард?! 
Мæнæн ды рухс зæдау — бæллиццаг, 
Фæлæ зындонæй у мæ арт. 
Кæны мыл дудгæ маст æрвгæлæн 
Æмæ мæ равгыл ма кæн дис — 
Дæу ма йæ амæттаг цы кæнон? 
Цæмæн дæ басудза мæ рис? 
Æнæ мæн дын уыдзæн æнцондæр 
Æмæ кæнын мæхицæн зын — 
Мæ зæрдæ сау фæсмон æвзондзæн, 
Уæддæр цæуын дæуæй, цæуын... 
Мæй бамбæхст мигьты фæстæ ахсæв: 
Кæны мæ фæндоныл тæргай — 
Мæ уарзт нывондæн æз æрхастон, 
Ныббар мын, хорз амонд — дæ хай!.. 
28.09.12 

р~ 
-& 
«у 
< 
ÆРМÆСТДÆР ДЫ 
Дæхи дæр асайдтай, мæн дæр, 
Фæлæ дын алцыдæр куы барын 
Æмæ дæ азымы нæ дарын — 
Мæнæн дæ удæнцой уæлдæр. 
Дæхи дæр асайдтай, мæн дæр, 
Фæлæ дæ æз уæддæр æмбарын, 
Дæ бон кæй у æндæры ссарын, 
Мæн та куы нал хъæуы æндæр. 
Дæхи дæр асайдтай, мæн дæр — 
Нæ артæй никуы уыд рæсугьддæр. 
Уæддæр æм æз хæсдзынæн сугтæ, 
Йæ зынг нæ ахуысдзæн уæддæр. 
Нæма уыд сæйдтытæй зындæр — 
Дæхи дæр асайдтай, мæн дæр. 
19.08.10 
173 

* * * 
Нæ кауы цас уыдис хуынчъытæ, цас! 
Куынæ мын кодтой, куы, уæддæр 
Дæумæ кæсынæн фаг. 
Гъе, ахæм уыд мæ уарзт — 
Фыццаг, фыццаг, фыццаг... 
Ныр у мæ фæлгæсæн уæлдæр — 
О цас и сгьалытæ цъæх арвыл, цас! 
Фæлæ мын не сты, нæ, уæддæр 
Дæумæ кæсынæн фаг. 
Гъе, ахæм у мæ уарзт, 
Гъе, ахæм у мæ уарзт — 
Фыццаг æмæ фæстаг, 
Фыццаг æмæ фæстаг... 
04.0106 
* * * 
Фыстхалæн зæрдæйæн цы ис — 
Дæ ном мæ зæрдæйыл куы судзы... 
Ды скодтай зинтимæ цæдис — 
Мæ уарзт зындон-артæй рæмудзы. 
Фыстхалæн зæрдæйæн кæм ис — 
Дæ ном мæ зæрдæйыл куы судзы... 
Ды скодтай зæдтимæ цæдис, 
Мæнæн дзæнæт-рухсау — дæ рудзынг. 
09.09.2012 

-& 
4* 
< 
ДЫУУÆ ХУРЫ 
(Зарæг) 
Къæвдайау та æрхæндæг 
Куы фемæхсти æваст, 
Æрымысыд та зæрдæ 
Дæ ныхæстæ, дæ уарзт. 
Базард: 
Дæ цæстытæй мæм арвау 
Дыууæ хуры кæсынц — 
Æрвон хурæй рæдаудæр, 
Æнусон уæд сæ зынг! 
Дæ тавицæй, дæ рухсæй 
Æз — стъалытæй уæлдæр. 
Дæу дæн, дæу дæн æнусмæ, 
Куынæ уай мæн, уæддæр. 
Базард. 
Цæрын фæстаг бæллицæй, 
Цыфæнды уа, уæддæр - 
Нæ удтæн нæй фæхицæн, 
Нæ уарзтæн та — фæуæн. 
Базард. 
Мæ дойныйæн нæй суадон, 
Мæ дойныйæн нæй фурд — 
Æрмæст дæ цин, дæ амонд, 
Æрмæст дæ сыгъдæг уд. 
2008 
175 

^^ли^^ 
* * * 
Æппæты дарддæр мæм ды дæ, 
Уæддæр мæм нæй дæуæй æввахсдæр. 
Æнхъæлдтон — рæстæджы зылдæй 
Йæ тых фæкъаддæр уыдзæн уарзтæн. 
Цыма мæ зæрдæ дæ мæнæн, — 
Нæ комыс сыскъуынын мæ риуæй 
Æмæ дæ цæстыты тæмæн 
Кæны уæлахиз зинты зиуыл... 
10.07.12 
* * * 
Æрра фынæй фæтарстæн — 
Мæ фыны мæ куыд уарзтай! 
Цы арт уыдис, цы пиллон — 
Ныззылдта мæ зынг цъилау! 
Цы зæдæй уыд, цы зинæй — 
Куы басыгьдтæн йæ цинæй! 
Цы рухс уыди, цы кæлæн — 
Æлутонæй æрвгæлæн! 
Æрбайсæфти йæ хъæстæ, 
Куыд ма цæрон йæ фæстæ?.. 
12.02.09 

^^иии^* 
* * * 
Ды фæлмæн зæдау ныррухс кодтай мæ цъасс, 
Фæлæ калыс ихдон ныр мæ артыл. 
Къух-къух ацæуой мæ зæрдæ æмæ Уарзт?! 
Сисдзынæн фæлтау мæ къух æз цардыл... 
Фæлæ нæ, Донбеттырон, нæ сæттын æз — 
Райгуырдис мæ уарзт тæхынæн, Арвæн! 
Ратдзæн уый дæ уд, дæ Музæйæн дæр рæз, 
Ссудздзæнис дæ риуы дæр цъæх артæй. 
29.12.09 
* * * 
Денджызы утæппæт доны 
Нуазынæн иу æртах нæй, 
Оххай, цы кæнон, мæ боныл — 
Афтæ мæ дойны дæуæй. 
Афтæ дæ фурд дæр — æгæрон, 
Дардыл фæйлауы фæрнæй, 
Иунæг мæнæн æм æмгæрон 
Бацæуæн, баввахс куы нæй... 
20.08.12 
XII 

* * * 
Ныгуылæны æврæгьтыл 
Мæ цин æфтауы арт: 
Æрлæууыдтæн дæ зæрдыл — 
Куыд ма кæнон æнкъард?! 
Куыннæ цыдаин дисы, 
Куыннæ кодтаин маст — 
Цæхæрзынг уады хъисыл, 
Æнхъæлдтон, атахт уарзт. 
Фыццаг уарзты уæлтæмæн 
Рæстæгмæ уыд æмбæхст, 
Гъе афтæ ма уæдæмæ 
Фæззыгæнд — миты нуæрст. 
Зымæг-зымæджы дæргъы 
Куыд сусæг уыд йæ фын! 
Ныр хурхъарммæ цъæх хæрдгæ 
Æмгуыдынæй тæлфы. 
Цъæх уалдзæгимæ мæнæ 
Нæ амонд афтæ сног, 
Дæу раздæхта фæстæмæ 
Нæ уарзты сыгьдæг ронг. 
Нæ аскъуыди зæриндаг, 
Нæ ахуыссыди арт. 
О байрай уæдæ, Фидæн! 
О байрай уæдæ, Цард! 
Мæ рæдыд ныр куы зонын: 
Фæлтæхæн у, зæрныг — 
Цъæх уалдзæг та æхсонау 
Цæгъды нæ уарзты зынг. 

* * * 
Кæркæ-мæркæ цæхæртæй 
У зæлгæ райсом буц — 
Куыд сыгьдæг кæны зæрдæ 
Сæууон æртæхы рухс! 
Гъе, афтæ мын дæ бахудт 
Æрвон цинæй у дзаг. 
Цы ма у зинты сау тых, 
Ды мын куы уай паддзах! 
04.05.09 
* * * 
Нæ дунейы, уæууæй, 
Мæнæй мæгуырдæр нæй — 
Æз хасты дæн дæуæй. 
Цы у Сыбыры къæй?! 
Уæззау сагьæсты зæй 
Куы фæхъазыд мæнæй. 
Æз хасты дæн дæуæй, 
Нæ дунейы, уæууæй, 
Мæнæй сидзæрдæр нæй. 
24.10.08 

ФÆСТАГ СУСÆГ 
Ныффыстай сау доныл мæ ном 
Æмæ йæ ахаста кæдæмдæр... 
Æз та дæ Бонвæрнон хуыдтон, 
Ныфсæн мын акалдтай цæхæртæ. 
Ныффыстай сау доныл мæ ном 
Æмæ йæ ахаста кæдæмдæр... 
Мæнæн та арвы дуар уыд гом, 
Куы базыдтон дæ зæлдаг зæрдæ. 
Ныффыстон цъитийыл дæ ном 
Æмæ æвзист цæссыгтæ фестад, 
Æхсæрдзæн басгуыхти нæртон — 
Йæхи сæрсæфæн былæй фехста... 
Ныффыстон суадоныл дæ ном — 
Цы цинæй акалдта тæмæнтæ! 
Фæстаг сусæг кæнын æргом — 
Æз дæу ысфæлдыстон мæ сæнттæй... 
2012 

'^хии^' 
* * * 
Цæмæй дæ бамбæрзон, кæмæй?! 
Мæ къахыр арвау у æгæрон, 
Дæу баивæн мын ис... ДÆУÆЙ, 
Фæлæ мын фестадтæ æрвгæрон, 
Уына йæ цалынмæ мæ цæст, 
Цæудзынæн уымæ æз æрмæст. 
02.12.10 
Уæдæ цæй æлгьыстаг фæдæн — 
Æппæтдæр ивддзаг æмæ мæнг! 
Зæгь-ма, кæм агурон æууæнк? 
Куы сæххæст и Сайтаны фæнд — 
Кæй уарзын, уый нæ уарзы мæн; 
Кæй хъæуын, уый нæ хъæуы мæн. 

* * * 
Мæ уалдзæгæн йæ зæрдæ, 
Мæ Хуыцауы лæвар, 
Дæ цæстыты цæхæртæй 
Ыссыгъд мæ уды арв. 
Дæуæй куынæ и растдæр, 
Мæ табуйаг рæдыд. 
Дæ зæлдаг рухс, дæ уарзтæй 
Мæ фæззæг у рæвдыд. 
Æз нал кæнын дызæрдыг — 
Зæдбадæн у нæ Ир, 
Кæм калыс ды цæхæртæ, 
Дæу хуызæттæ кæм и!.. 
2011 
* * * 
Дæ цæстытæ куы судзой 
Мæнгард дуджы мæнæн, 
Куы мын кала дæ рудзынг 
Мæйдар æхсæв тæмæн, 
Уæйыгау уæд мæ тыхтæн 
Нæ уыдзæни кæрон, 
Цæргæсау уæд тæхдзынæн 
Дæумæ — æхсæв уа, бон. 
07.07.10 

Т’^^ДЛ-^ 
* * * 
Куыд зæгьон рухсаг уарзтæн, 
Куы нæу мæ зæрдæ дур?!. 
Куыд зæгьон рухсаг уарзтæн, 
Куы у йæхæдæг хур?!. 
Куыд зæгьон уарзтæн рухсаг, 
Куы мын у иу æнустæм?!. 
28.03.11 
* * * 
Нæ мæлын, нæ цæрын - 
Гъеуый дын æлгьыст! 
Цы куырой мæ сæрыл 
Нæ зылдта йæ фыст?! 
Нæ царды æгъуызæй 
Мæ зæрдæ фæцъæх, 
Куы басгуыхт Алгъуызон 
Мæ ныхмæ фыдæх. 
Уыраугæ фыд-масты 
Куы кæнын хуыдуг, 
Уæддæр ма дæ уарзтæй 
Цæрæццаг — мæ уд. 
10.08.10 
183 

* * * 
Мæ урс тымыгъ, мæ сау цин, 
Дæ зæрдæйы цы уац и? 
Мæнæн æдзухдæр ног дæ 
Нæртон алæмæт ронгау... 
Мæ сыгъзæрин хæрзиуæг, 
Цæмæн дæн æз хæрзиунæг?! 
* * * 
Æз цæрын дæ тавс, дæ рухсæй, 
Æз цагьайраг дæн æнустæм. 
У дæ фæкаст дæр æрвæрттывд, 
Цыма хур хæссыс дæ æрмтты. 
Æз цагьайрагæй паддзах дæн — 
Уарзтæй стъалытæм ыстахтæн. 
2011 

<*з « 
* * * 
Сказать человеку «я люб- 
лю тебя», — это сказаты « Ты 
никогда неумрешь». 
Марсель 
Цы арвæй дæ, цы фынæй?! 
Цы аргьауæй, цы тынæй?! 
Цы уалдзæгæй, цы сæрдæй?! 
Мæ зæххон зæд, мæ зæрдæ. 
Æрцардтай мæ дæ уарзтæй — 
Кæрон куы нæй дæ тавсæн, 
Кæрон куы нæй дæ рухсæн, 
Æз фестадтæн æнусон... 
04.11.2011 
* * * 
Бындайраг чызг, куыд галиу дæ, 
Æфхæрынмæ — цæттæ. 
Изæрæй уа, сæумæ — 
Мæ уидæгтæ, мæ къалиутæ 
Куы ивæзынц дæумæ... 
185 

* * * 
Тæдзынджыты цыренæй 
У зымæджы кæрон. 
Мæ фыны ма дæ фенын — 
Æндæр цы у мæ бон?!. 
Тæдзынджыты цъæх ерыс 
Зæлдаг дзингæй — рæгъæд. 
Дæ фыны мæ кæй феныс, 
Нæу уый мæнæн æгьгьæд... 
06.03.11 
Ехх, куыд тынг тæрсын дæ уарзтæй! 
Ис дыууæ дæсы нæ астæу — 
Бонтæ не сты, фæлæ азтæ! 
Охх, кæрон куы нæй мæ мастæн — 
Хурау мыл мæйдары скастæ, 
Уæд куыд фæлидзон мæ уарзтæй?! 
20.03.2012 

* * * 
Куыд байуарæм нæ уалдзæг?! 
Куыд байуарæм нæ уарзт?! 
Уæд ныл æнустæм уардзæн 
Сæ тæригъæдæй маст... 
Уæд хурхæтæн дæр фестдзæн 
Æргьæвст, мылаз, мæрдон. 
Цæвдзæн нæ судзгæ ехсæй, 
Тæрккъæвдайау, фæсмон. 
31.08.11 
* * * 
Ау, дæ чъылдыммæ куыд кувон — 
Аларды, мыййаг, нæ дæ! 
У дæ цæсгом худгæ хурау — 
Ма йæ дар æмбæхст кæмдæр! 
Ды æрмæст фынтæн æвгьау дæ, 
Аргьауæй мæм рахиз, цæй! — 
Уарзт нын уалдзыгон æгьдауæн 
Радта рухс амонд фæрнæй. 
28.01.12 

ДÆ ЦÆСТЫТЫ МЕЛОДИ 
Дæ цæстыты мелоди — 
Сæууон æртæхы дзинг. 
Дæ цæстыты мелоди — 
Тæдзынæджы рæу-цин. 
Дæ цæстыты мелоди — 
Цъæх уалдзæджы лæвар. 
Дæ цæстыты мелоди — 
Мæ иунæг уарзт, мæ цард. 
Дæ цæстыты мелоди — 
Нæ мæ хъæуы æндæр. 
Дæ цæстыты мелоди 
У стъалытæй уæлдæр. 
Дæ цæстыты мелоди — 
Мæ буц зæрдæйы гимн. 
Дæ цæстыты мелоди — 
Бæрзонд æврæгъты симд. 
Дæ цæстыты мелоди — 
Сыгьдæг æмæ зæлдаг. 
Дæ цæстыты мелоди — 
Цъæх сыфтæры зæлланг. 
Дæ цæстыты мелоди 
Цы сатæг у, цы ронг! 
Сæтты мæ уды дойны 
Кæны йæ ирд, æвзонг. 
Дæ цæстыты мелоди — 
Сæуæхсиды тæмæн. 
Дæ цæстыты мелоди 
Зæрæхсиды кæлæн. 
Дæ цæстыты мелоди!.. 
Куыннæ уон уымæй хъал — 
Дæ уд æмæ дæ кондæн 
Куы нæй зæххыл æмбал! 
11.07.09 

з>- 
т& 
«у 
< 
ÆРТÆ ДЗЫРДЫ 
(Зарæг) 
Фæдæ та уалдзæгау мæ размæ, 
Æмæ хъызт зымæг фестад сæрд. 
Нæ зоныс ды, мæ сусæг уарзон, 
Кæй дæ мæ удлæууæн, мæ зæд. 
Базард: 
Мæ сусæг амонды Цыкура, 
Нæй уарзтæн арæнтæ, кæрон, 
Фæлæ æртæ дзырды — зын дзурсен — 
Сæхи нæма кæнынц æргом. 
Ныр афтæ цал азы æмбæхстæй 
Æз дарын зæрдæйæн йæ фæнд! 
Фæлæ та ацæуын дæ рæзты: 
Нырма мын арвы дуар — æхгæд. 
Базард. 
Дæ мидбылхудтæй нæй фæлмæндæр, 
Йæ разы хурзæрин дæр циу?! 
Æмæ нæ фембæлды кæлæнтæй 
Зæдбадæн фестади мæ риу. 
Базард. 
Цæй диссаг уыдзæн уыцы изæр, 
Куы ралæууа мæ ныфсы рад! 
Мæ зæрдæ нал уыдзæни сидзæр — 
Мæнæн дæр байгом уыдзæн арв. 
Базард. 
Æмæ æртæ дзырды, бæлæттау, 
Кæндзысты хъарм цинтæ дæуыл, 
Ехх, уыцы сахаты сæрвæлтау 
Мæ азтæ иууылдæр дæттын! 
189 

ХУРЫ ЛÆВАР 
(Зарæг) 
1.3æххонты уæларвон 
Цы кæны зæххыл? 
Мæ зæрдæ мæ армы 
Цырагьау хæссын. 
Дæ уарзтæй мын — Хуссар, 
Дæ мастæй — Цæгат. 
Дæ цæстыты рухсæй — 
Мæ фæндаг, мæ цард. 
Базард: 
Мæ зæрдæйы къалиу, 
Мæ уды æмбал, 
Мæ амонды стьалы, 
Цæхæртæ мын кал! 
Дæуæн мæ цы фæнды, — 
Æмбисæй нын уæд! 
Уыдзæни нæ фæндаг 
Сыгъзæринæй уæд. 
Н.Тæдзынæджы дзингау 
Дæ хъæлæс — æхцон. 
Цъæх уалдзæджы цинæй 
Кæны мæн æрвон. 
Цы базыдтон царды, 
Цы мын дæтгы ныфс? 
Нæ диссаджы артдзæст 
У арвæй æрвыст. 
Базард. 

III. Куыд разы у зæрдæ! 
Цæй рæсугъд у уарзт! 
Дæ хъæлæсы зæлтæ 
Мæ удæн — æвдадз. 
Куыннæ кæнон арфæ 
Мæ хъысмæтæн ныр! 
Лæварæн мын арвæй - 
Дæ уарзты фæндыр. 
Базард: 
Мæ уалдзыгон зарæг, 
Мсе сæрдыгон хъарм, 
Кæрæдзийæ дарæм 
Æрмæстдæр æфсарм. 
Цы дын зæгъы зæрдæ, - 
Мæхицæн дæр уæд! 
Уæд калдзæн цæхæртæ 
Æрфæнау нæ фæд. 
20/2 
Уæддæр ма Скæсæнмæ — мæ каст, 
Цыма фæлтæхæн у мæ уарзт 
Æмæ фæзындзынæ æваст, 
Æмæ æрбайсæфдзæн мæ маст. 
Уæддæр ма Скæсæнмæ кæсын — 
Фæзын, мæ сæфт амонд, фæзын!.. 
25.12.10 
191 

УРСАЗÆЛД 
Мæ зæрдæ у æдзухдæр 
Дæ уылæныл æвæрд, 
Дæ тавс æмæ дæ рухсæй 
Мæнæн зымæг дæр — сæрд. 
Куыннæ цæуон ныр дисы, 
Куыннæ кæнон ныр маст — 
Цæхæрæй уады хъисыл 
Куы атахти нæ уарзт! 
Мæ цæстыл та куы уайыс, 
Мæ сау Æрфæны фæд. 
Кæй хъæбысы æртайыс? 
Кæмæн дæ уарзты зæд? 
Дзæнгæрæджы фæдисау 
Мæ зæрдæйæн — йæ цавд, 
Уæддæр дæ номыл рисæн 
Цæй диссаг у йæ ад! 
Лæууын хæрис бæласау, 
Лæууын уырдыг æдзух 
Мæ рагбонты цъæх уарзтæн, 
Æвидигæ — йæ рухс. 
2013 

МЫСАЙНÆГТЫ СЫГЬДÆГДÆР 
* * * 
Ныффæстйат Уалдзæг 
Æфцæгæн фале, 
Кæд æй нæ уадзынц — 
Нæ фиды хъалон. 
Кæд илциисæн 
Æгæр карз разынд, 
Гæртамы низыл 
Нæу Уалдзæг разы?.. 
04.04.05 
К'"Шкггм Стаииглап 
193 

РАГУАЛДЗÆГ 
Цъæх дæр нæма у уалдзæг, 
Йæ цинтæ та — рæгъæд. 
Зæлдаг тынтæ ныл уардзæн 
Сыгъзæрин хур — нæ зæд. 
Ныр ирдгæ ирдгæ нал у — 
Ныр фестад уддзæф-ронг! 
Нæ удрæбынмæ ’вналы, 
Кæны нæ сахъ, æвзонг. 
2007 
* * * 
Хуры зæлдаг тынтыл 
Уалдзæг æртахт, 
Диссаджы хъал фынтæй 
Сбуц кодта мах. 
Хуры зæрин тынтыл — 
Уарзты фæндаг. 
Уалдзæг йæ цин-фынгтæй — 
Алкæйы фаг. 

УАЛДЗÆДЖЫ АРФÆ 
Цъæх уалдзæджы арфæ — 
Æрмæджы йæ фарн — 
Мæ уд дæр та арвау — 
Æрвыг æмæ арф. 
Æппæтдæр — цæрæццаг, 
Æппæтæн дæр — рæз, 
Цъæх уалдзæджы фæрцы 
Ног райгуырди æрдз. 
Æвзонгæй дæр — гени! 
Йæ уæлтæмæн — цас! 
Кæм нæ йын ис фенæн 
Йæ хъомыс, йæ тавс?! 
20.03.07 
* * * 
Кадджындæр мæ цæсты, 
Цалынмæ цæрон — 
Мин дзæнæты бæсты 
Иу уалдзыгон бон! 
Уд та райгуырд ногæй, 
Зæрдæ зары гимн, 
Цыма уарзты ронгæй 
Дуне кафы симд... 
11.12.07 

'^^и^ 
* * * 
Мысайнæгты сыгьдæгдæр — 
Сæууон æртæх, зæрин, 
Цæй диссаг у йæ хæрдгæ, 
Ыстъалытæ дзы — мин! 
Æрвон дзындзытæй хъазы 
Сæузæрины тæмæн, 
Йæ мин цæстæй цы уарзы 
Сæууон æртæх мæнæн? 
20.05.12 
* * * 
Диссаджы сæрдыгон райсом!.. 
Хъоппæгцæст æртæх 
Хуры зынг йæхимæ райста, 
Ноджы арвы цъæх. 
Арвæрдынтæй пиллон уадзы — 
Фестад донæй арт! 
Гъæй-джиди ’мæ афтæ алдзæн 
Сæрттивæд дæ цард! 
28.06.97 
196 

■& 
«!Г 
4 
ÆХСÆРДЗÆН 
Тоска, и шайна, и услада... 
В.Набоков 
Цы ма уа адджындæр, æхцондæр! 
Дæхæдæг — зных æмæ æхсон дæр, 
Сæнтурс куы фестадтæ æвзонгæй, 
Дæ сатæг диссагдæр у ронгæй — 
Æнæбын сæрсæфæнмæ, коммæ 
Кæныс ды заргæйæ сæррæтт, 
Дæ нывы — цард æмæ мæлæт! 
Хæссыс дæ базыртыл дæ уд, 
Сæна дæуæн сисы йæ худ... 
Дæ урс хъысмæт — бæгуы-бæллиццаг — 
Поэт æй равзæрста йæхицæн... 
18.08.07 
197 

СÆУУОН ÆРТÆХ 
I 
Табуйаг — йæ сыгьдæг, 
Табуйаг - йæ рухс, 
Цал цырагъы ссыгъта 
Арвæрдынтæй буц! 
Райы, худы, хъазы 
Арвы уд мæ разы... 
II 
Цынæхуызон цæппузыр! 
Цынæхуызон фæрдыг! 
Фæйлауы иуæй хур-зынг, 
У иннæ та æрвыг... 
Æппæт цæстытæй ракаст 
Сыгъдæгдзинад фыццаг хатт, 
Сæууон æртæхы хæрдгæ 
Куыд сыгьдæг кæиы зæрдæ!.. 
20.06.03 

* * * 
Цъырцъырагæн цъæх цатыр - 
Æртæсыфон кæрдæг. 
Æртæх-рудзынг — йæ уатæн, 
Йæ къултæ та — зæлдæ. 
Куыннæ цæгьда хæснагыл, 
Йæ хъисфæндыр — æвзист! 
Йæ цин, йæ рухс, йæ равгæй 
Нæртон хай мæн фæцис. 
Цъырцъырагæн — цъæх цатыр, 
Кæндзысты иумæ бур — 
Лæварæн сын куы ратты 
Йæ зæрин хуызæй хур... 
22.07.05 
* * * 
Хуртæ æмæ мæйтæ 
Суадонæй кæсынц. 
Диссаджы цъæх зæлтæ 
Райгæйæ хæссы. 
Суадоны сыгъдæг цин 
Арвы рухсæй — дзаг. 
Суадоны зæлдаг дзинг 
Зæрдæйæн — æвдадз. 

"^^и^^ 
МÆ СÆРДЫГОН ÆРДХОРД 
I 
Æтт, мæ фæйнæгфарс æфсымæр, 
Æтт, мæ болатриу æрдхорд! 
Фервæзын кæн мæн цъысымæй — 
Ацы цард мын фестад хъоргь. 
Атынæг та айтынг Иры, 
Зиууæттæ нæ сæрдæн — цас! 
Галиумæ вæййы дæ сирын, 
Афтæмæй дæ хъуыдцаг — раст... 
II 
Мæ фæйнæгфарс æфсымæр, 
Мæ болатриу æрдхорд, 
Пъæззыйæн уа, хъынцъымæн — 
Къæдзæй куы фæдæ хорз! 
Ныффæйлыдтай æрхæндæг, 
Фæсырдтай уды рис, 
Æрфæлдæхтай бæхгæрдæг, 
Куы фестад хъамбул уис... 
Æрхуымы низ цы фæци? 
Цы фæци низты рад? 
Сæ бæсты ныр — нæргæ цин, 
Сæ бæсты ныр — бæркад!.. 
2001 
200 

тг* 
«У 
« 
У ма мæ цæвæг йæ тыхыл. 
Зоны ма, зоны, кæрдын — 
Райсомы худгæ æртæхыл 
Равдыста зымæджы фын. 
Зары ма ’хситтæй мæ цæвæг — 
Чи ма йæ уромы ныр! 
Гауызау байтыдта кæрдæг 
Фæззæджы размæ дзыгьуыр. 
Уистæ рæнхъытау — зырнæйзылд, 
Базон-ма сусæг уæдæмæ: 
Хосгæрст поэзийы зынгау 
Хосдзауæй домы уæлтæмæн... 
У ма мæ цæвæг нæрæмон, 
У ма мын хосгæрст бæрæгбон. 
2013 азы июль 
201 

АЛÆМÆТЫ РУХС 
Мæ уд та — диссаджы цъæх-ирд, 
Цыма дзы хур найы йæхи. 
Æвиппайды сæрдыгон уарын 
Бæрæгбон фестад Рухсæн, Тарæн. 
Нæрæмон сахкъæвда, ды САХ дæ - 
Мæ зæлдаг рагбонтæй æртахтæ. 
О байрай, рухс мылаз — зæдбадæн! 
Нæрынц уæлæрвтæ дæр дæ кадæн. 
Дæ лæварæй куыннæ уон райгонд — 
Дæ равгæй ног æмдзæвгæ райгуырд. 
2007 

«з « 
* * * 
Атахтис хæлуарæг-тынау сæрд, 
Фæззæгæн йæ кæуындзæг фæкъæртт. 
Мигьты сæрмæ арв-цъуппыл кæмдæр 
Ленк кæны зырнæджытæн сæ хъæр. 
Азæлд ын æрхауынæй тæрсы — 
Ризгæ йæ цъæх базыртыл хæссы... 
Мæргътæн у зæрдæнкъуысæн сæ уаст — 
Уадзынц ам сæ удтæ æмæ уарзт... 
2006 
203 

* * * 
1 
Судзы хур, уырауы, 
Дун-дуне — фæлвых, 
Кæд, мыййаг, Хуыцауыл 
Сау хæйрæг фæтых?! 
Махау кæд уæгъдибар 
Райста хорзæн хур. 
Арвы ’ртахæй ивар 
Скъуыдтæ зæхх ныддур. 
Кæрдæгæн йæ цъæхæй 
Нал аззад æртау, 
Сыфтæрæй дæр зæхмæ 
Цал буры æрхауд! 
Сур уæлдæф - æмбисонд — 
Ардуанау дæрзæг. 
Диссаг — майæмбисы 
Ралæууыд фæззæг! 
2 
Сасир æмæ донæй 
Саразæм къæвда 
Æмæ арв æмбойны 
Агура къæрта. 
Нал зоны кæд уарын 
Адæргæй нæ арв? 
Скæнæм-ма, цæй, барæй 
Стыр фæздæгджын арт! 

Сау фæздæджы хынцмæ 
Мигьтæ скæной зиу, 
Сойдонæй фæхынцой 
Зæххы скъуыдтæ риу. 
2012 
* * * 
I 
Зæлдаг фæззæг — дзæнæтау — 
Хъырмыз æмæ æрвыг, 
Æнтæф сæрды сæрвæлтау — 
Цыкурайы фæрдыг. 
Сыгьзæрин рухс фæйлауы, 
Йæ ирд фæлгьуызтæ — цал! 
Фæрныг фæззæджы науы 
Куыннæ уа зæрдæ хъал! 
II 
Дзæнæты дæр, æвæдзы, 
Нæй ахæм рухс зæрин — 
Мæ зæрдæйæн, æвдадзау, 
Сыфтæры хæрдгæ цин. 
Куыд сыгьдæг у, куыд фæлмæн, 
Куыд райдзаст у, куыд уаз! 
Йæ лæвар мын — уæлтæмæн, 
Æрвыг дзырдтæй — хъуытаз. 
26.10.06 

ФÆЗЗЫГОН ХЪÆД 
Уазалдзæфæй сыфтæ — 
Ноджыдæр рæсугьддæр. 
Цавæр цин сæ ссыгъта 
Алæмæты рухсæй? 
Ахорæнтæ афтæ 
Никуы федтон уафгæ — 
Ирд фæлгьуызты дзир-дзур — 
Морæ, сырх, зæринбур... 
Хур-фæззæджы рон дæр 
Аргъауы кæронау 
Диссаг рухсæй байдзаг, 
Æмæ Дуне — райдзаст. 
Ехх, сыгьзæрин тыргъты 
Не ’фсæдын цæуынæй — 
Аргъуаны зынг-дыргьтæн 
Æз тæрсын фæуынæй!.. 
06.10.05 

* * * 
Минхуызон сыфтæры рухсæй 
Зæрдæ у Хуыцауæй буцдæр. 
Сыфтæ — диссаджы нывæфтыд, 
Нал цæуы æрхуым мæ тæфтыл. 
Ныр мæ равг дæр — афтæ райдзаст, 
Зæрдæ минхуыз цинæй байдзаг. 
Уд дæр арвы цъæхы хынцмæ 
Агуры йæ сыгьдæг рындзтæ. 
2009 

Цæй-ма, бафæзмæм нæ хæхты, 
Сагартæн бæрзонд къæдзæхты! 
Фаззæттау лæууынц уæхски-уæхск, 
Ницы басæтдзæн сæ зиу-дых, 
Дугтæ, сау тымыгьтæ минтæй 
Дзæгьæлы кæнынц æхситдзæф — 
Хæхтæн у сæ туг æхсидгæ. 
2005 
* * * 
Быгьдæгæй райдзаст — 
Фæззыгон хъæд, 
Цыма нын райгас 
Фæстæмæ сæрд. 
Сыгъзæрин афон — 
Æрвыг, зæлдаг, 
Уæлæуыл уафы 
Дзæнæты равг. 
23.09.07 

т^ 
«*г 
« 
* * * 
У мын æнусваг 
Фæззæджы рухс, 
Сыфтæры рустæ 
Мин хуызæй — буц. 
Ног чындзы уатау 
Калы тæмæн, 
Аргъауы артау 
Батавта мæн. 
У мын æнусваг 
Фæззæджы цин, 
Сыфтæры рухсæй 
Уд дæр — зæрин. 
18.10.11 

* * * 
Ахорæнты аргьау - 
Рухсдæр ма цы уа! 
Уымæн й’ алы дамгьæ — 
Хурцæсты зынгау. 
Ахорæнты аргьау — 
Диссагдæр цы уа! 
Ехх, куы уаид даргьдæр — 
Дзуры йæ Хуыцау!.. 
Цал хуызы ис бурæн! 
Цал хуызы — сырхæн! 
Срæгьæд ысты хурмæ 
Сыфтæ дæр, дыргьтау. 
Ацы дыргьтæ — будæн, 
Цæстытæн — æхцон, 
Рухс цæгьды йæ удæй 
Фæззæджы дыргъдон. 
2007 

> 
-& 
<*У 
< 
ДИССАДЖЫ ХОТÆ 
Сты урс бæрзытæ алкæддæр мæ фарс, 
Фæкæнын семæ иудадзыг ныхас — 
О цал хатты сын радзырдтон мæ маст! 
О цал хатты сын ракодтон мæ хъаст! 
Лæмбынæг мæм бæрзытæ, хотау, хъусынц, 
Сæ фæлмæн сæртæ разыйау æнкъусынц. 
Цы фæрсты фидар сыл ис, цы, уæдæмæ — 
Нæма мæм сдзырдтой иунæг хатт фæстæмæ!.. 
2007 
211 

* * * 
Цы диссаджы рæстæг — 
Зæринæй æрвыг! 
О байрай, мæ бæстæ — 
Цыкура-фæрдыг! 
Нæ дæ ’ппæлын — бамбар: 
Дæ æрдз мын - Хуыцау! 
Дæ кæрæфниз аппар — 
Дæу уый кæны цауд. 
Нæ фæззæджы бафæзм — 
Фæлмæн у, рæдау; 
Йæ сатæг-ирд ауæдз 
Мæнæуæй рæвдау!.. 
2007 

^Чци^ 
СÆЙРАГ ФАРСТ 
Фурды уылæн айнæгыл ныппырх, 
Рауади дзы рухс пырхæндæг, фынк. 
Фæлæ, кæс: æрбатæхы æндæр 
Æмæ авæрдта йæ нимб уæлдæр... 
Кæд Фæлдисæг алкæмæн дæр афтæ 
Цалдæр хатты царды фæлтæр уафы, 
Рог уылæнтау ивынц кæд кæрæдзи 
Æмæ агурынц æдзух уæлдæр цин? 
Афтæ кæд нæ ацы цард дæр махæн 
У уылæнау ног цæф æмæ стахтæн?.. 
Гъе-мардзæ, цы ауæрдæм нæхиуыл — 
Басгуыхæм нæ рухсæй хурæн зиууон!.. 
08.02.08 
213 

* * * 
Ехх, цы бонтæ судзы фæззæг — 
Цыма хурзæрин — йæ уæзæг! 
Алæмæт сыфтæры рухсæй 
Æз куы дæн Хуыцауæй буцдæр. 
Ирд-сатæг уæлдæфы ронгæй 
Зæрдæ — цъитийæ æвронгдæр. 
Сыфтæ цал хуызæй — нывæфтыд! 
Нал уæнды æрхуым мæ тæфтыл. 
Фæззæг аргьауы кæронау 
Цас рухс бавæрдта йæ роны! 
Ныр мæ равг дæр — райдзаст афтæ, 
Уый дæр минхуыз цинæй — уафгæ. 
Уд дæр арвы цъæхы хынцмæ 
Агуры йæ сыгъдæг рындзтæ... 
03.10.03 

8>- 
т* 
4* 
4 
ФÆЗЗÆДЖЫ ЛÆВÆРТГÆ 
1 
Цы мæрдон дзæбæх раци фæззæг! 
Фæстаг сахат цы нæртон куывд ныззылдта! 
У зæдтæн дæр æхцон йæ уæзæг, 
Мыдадз цырæгьтау бæлæстæ куы ссыгьта... 
2 
Райдзастдæр цы уа æмæ рæсугьддæр, 
Цинхъæстæ йæ зынгдзæфæй — мæ уд дæр. 
Хурнывæст у фæззæджы æрхæндæг, 
Бануæрста йæ сыфтæры мæ зæрдæ. 
215 

«з « 
* * * 
Æрæгвæззæг лæмары хас, 
Фæлæ ныббуц йæхицæй, 
Цыма йæ уазал доны бас 
Зæххонтæн у бæллиццаг. 
Цы бон та нын — мылаз, лæхъир! 
Æрызгъæлдысты уæнгтæ. 
Æрвгæрон дард кæмдæр — цъæх-ирд 
Фæстаг ныфсæн, æууæнкæн. 
Æмæ куыд чиуа уæд мæ къах, 
Куыд басæтта мæ зæрдæ?! 
Æмæ та уарийæ фæтахт 
Зæрин хуры цæхæртæм. 
03.06.2012 
* * * 
Хуылыдз мит йæхи дæр нæ уарзы, 
Йæхи дæр æвыдæй нæ уадзы, 
Йæхи бынæй сау рухс куы суадзы, 
Йæхи зынгыл ауадзы дон, 
Йæ райгуырд у уымæн кæрон. 
13.04.11 

^ии^ 
ÆРÆГВÆЗЗÆГ 
1 
Бон нæма райгуыры, афтæ 
Мигьтыл сауындзы йæхи, 
Æмæ, бур æрхæндæг уафгæ, 
Уарын рауадзы цъæх хил... 
2 
Бон нæма райдайы, афтæ 
Мигътыл сауындзы йæхи. 
Уд дæр царды ронау - афтид, 
Зинтау хицæуттæ — æлгьин. 
3 
Мигътæ сты уæззаудæр здыйæ, 
Охх, тæссагдæр та — сæ тар! 
Æмæ рæстæджы пъæззыйæ 
Бахиз зæрдæ æмæ зард!.. 
23.03.07 
1\1 

* * * 
Уагъылыйы пиллон 
Мит-урсæн — рæхуыст, 
Хуры къахыр цинæн 
Мыртгæ дæр — æххуыс... 
Уагьылы нæ сæтты, 
Минцæстон — йæ зынг, 
Миты фæрцы сцæттæ — 
Йе ’цæг ад фæзынд. 
Махæн дæр кæд афтæ 
Цъенгæ хъызты рад 
Срæгьæды цин ратты — 
Райсæм не ’цæг ад? 
Æтг, уæдæ, нæ тæрсын 
Дудгæ фыдтæй æз — 
Адæргæй куы хæссынц 
Ме ’фхæрд удæн рæз! 
23.11.09 

* * * 
Рог митæ нæ уарзы мит, 
Хъавгæ у йæ уард, бæстон, 
Сау зæххæн нывæнды нимб, 
Даргъ æхсæвтæн та — æхсон. 
Байста саузымæн йæ рад, 
Суагъта йын йæ бынæй рухс. 
Мæнæ — стъалытæй дзындз-арт! 
Ахсы арвы хъæлæс хъус. 
Дуне афтæ сыгьдæг, ирд — 
Фестади зæдбадæн Ир. 
2009 
* * * 
Тæдзынæг ивазы йæ дзинг, 
Цыма балер кæсаг — зæрин — 
Кæны æвзист доны цъыллинг. 
О байрай, уалдзæджы цъæх цин 
Æмæ цæрæццаг уæд дæ гимн! 
Æртæхтæй судзгæ цин ныххал, 
Зынг-зæлтæ ис дæ зарды цал, 
Дзæбæхтæ ныл æрцæуæд уал!.. 
21.03.05 

* * * 
Ленк кæны уæлæмæ 
Миты размæ зæхх, 
Кувæндонау мæнæ 
Дун-дуне — дзæбæх. 
Арв цæуы дæлæмæ 
Сабыргай, сындæг. 
Митуарды уæлтæмæн 
Арфæйау — сыгьдæг. 
Уый — Хуыцауы арфæ, 
Уый — Хуыцауы рухс. 
Ехх, кæд уыдзæн афтæ 
Царды зæрдæ урс?! 
15.12.07 
* * * 
Бонæн йæ къæсæрыл 
Ногæй дæуæн 
Калы мысайнагæн 
Æртæх тæмæн. 
Райы сыгъдæг цинæй — 
Донæй — æхсон! 
Афтæ æдзæстхизæй 
Арвит дæ бон!.. 

*~ **-\* П и^** ^ 
МИТУАРДЫ ЛÆВАР 
I 
Йæ алы тæпп дæр талынгæн — рæхуыст, 
Сæ цуры стъалытæй цы кæныс?! 
Сыгьдæгдзинадæн раздæхта йæ хуыз, 
Æдзæмæн раздæхта йæ хъæлæс — 
Куыд дзинг кæны æрдхæрæны хъуытаз! 
Йæ дыдзы зæлтæ мит-тæппытау — у&з... 
II 
Зымæгон бон йæ кæронмæ фæхæццæ, 
Нæ дуне цыма фегуыппæг, фæсæццæ... 
Цыма Æдзæм йæхæдæг дæр фæхъус - 
У афтæ сабыр, афтæ сабыр ныр, 
Æмæ дын ахсын райдыдта мæ хъус 
Изæрмилты цъæх базырты сыр-сыр... 
09.01.06 
221 

■& 
«У 
* * * 
Зымæгон æлвæстдæр — 
Æхсæрдзæны хъистæ, 
Цъæхснагдæр хъæлæсæй 
Йæ зарæг куы систа... 
Мæ хæс дæр кæд афтæ 
Нæ рæстæджы хъызты — 
Нæртон ныхас уафгæ, 
Зæриндаг-æлвыстæй, 
Куыд кала цæхæртæ, 
Куыд тæха уыраугæ, 
Æмбисонды зæлтæ 
Уæ зæрдæты таугæ. 
24.12.2011 
222 

тг* 
<*!Г 
« 
* * * 
Уалдзæгхъæстæ райдыдтой 
Зымæгæн йæ бонтæ. 
Хур нæ хъазы сайынтæй — 
Хъал зымæг фæсонт и. 
Хур — æртхуыз — кæдæй-уæдæй, 
Кæс, йæ бæндæн — даргьдæр! 
Базарыд уæрæйдæйæ 
Их-тæдзынæг маргьау. 
Уалдзæджы цъæх нотæтæ — 
Сырддонцъиуты зарды. 
Æмæ уыцы ног зæлтæй 
Зæрдæ дæр æрцарди. 
223 

* * * 
Æтт, цы мæйрухс дæ, цы кæлæн?! 
Цыма Ивгьуыдæй æрвгæлæн — 
Фестад ацы ’хсæв æвзист, 
Равæрдта йæ ис, йæ бис. 
Нал ныууагьта байбын, тар, 
Сауыл бафтыдта былар. 
Урс æхсæвы паддзах мæнæ — 
Цъырцъыраг цæгьды уæлтæмæн. 
Охх, куыннæ йыл цæуон дисы — 
Стъалытæн сæ рухс æлвисы! 
Æтт, мæн дæр дзы хай фæцис — 
Уад-цæхæры ризгæ хъис! 
Уд тæхы алæмæт балцы, 
Ныр уыны, æвзары алцы. 
Хойау мыл æнувыд — Музæ, 
Ныр мæ бар — нæ Дзырды уд-зынг. 
07.08.13 

ДЗЫНДЗЫТÆЙ - ХÆРДГÆ 
МИНИАТЮРÆТÆ 
Поэтæн йæ уæлдæр, 
Йæ рухс нысан циу? 
Сæрибары уæлдæф, 
Рæстдзинады цин. 
— Хуыцау ма нæ куыд быхсы? 
Тæхуды, ацы Дуне растæй фен! 
— Ехх, ууыл та цы тыхсыс — 
Цы ис æнцондæр - слæуу дæ сæрыл хъен!.. 
* * * 
Хъысмæт, хъысмæт, 
Зæгь-ма, куыд кæнон дестæн?! 
Æгæрыстæм 
Мæ фындзыйас дæр не сдæн... 
* * * 
Уæлтæмæн куыд рæдау у абон! 
Йæ фæрцы та ног хъуыды ’рцахстон: 
Бæласæн йæ ФЫЦЦАГ дыргъ — аууон, 
Дæтты йæ ÆНÆДЫРГЬ бæлас дæр!.. 
* * * 
Джыкко та циу дæ цуры — 
Дæхи куы кæныс цитт-цитт! 
Æппæлгæйæ ды хур дæ, 
Æнæуи та — цъæх цъити. 
К|.ад:ютм Стамиглаи 
225 

* * * 
Æруадтæн хъысмæты дæлæты, 
Охх, бамбæрстон ме стыр рæдыд — 
Æз тарстæн мæ цардæн мæлæтæй, 
Тæрсын та йын цардæй куы хъуыд!.. 
* * * 
Мæ зæрдæ — денджызы сæтæлæг — 
Æдзухдæр Ивгьуыдæн хъырны... 
Мæ уд та, урсбазыр цæргæсау, 
Æдзухдæр фидæнмæ тырны... 
* * * 
Хицæуттæн сæхи цард нæй — 
Иудадзыг кæнынц нæ кой, 
Афтæ ныл сæ тыхст «фæрнæй» — 
Фучъийыл æркæнынц сой... 
* * * 
Зæхмæ ницы ’нтысы. 
Адæмон ныхас 
Ацы дзырд уæ рæгъмæ 
Æз хæссын куыд арфæ: 
«Мацы ’нтысæд зæхмæ 
Тауинагæй дарддæр!..». 
* * * 
Где мертвое прекрасно как живое. 
Байрон 
Цъæх-цъæхид у мæ Ивгьуыды бæлас, 
Нæзыйау уый дæр н’ аивта йæ хуыз. 
Йæ фæрцы мын сæууон цинтæ — æгас, 
Тыхст сахат та йыл банцой кæнын æз. 
226 

* * * 
Къуылых лæг, бецау, расыг лæджы хаста, 
Фæлæ кæм цыди расыгæн бæсты 
Æмæ къуылыхмæ ахæм азым хаста: 
«Цы мæ къуыппытæ-дзыхъхъыты хæссыс?!.» 
* * * 
Цы дæ, гьеуымæй дæ фыдæх, 
Мæ цуры макуы кæн гæппытæ — 
Мæн хуызæн чи зоны дæ уæрх, 
Дæргь та дын нæй æппындæр. 
* * * 
Уæрыччы хъус дæр нæй нæ къæсы, 
Уæдцæр та хъамбул уис æрхæссын. 
Цы нæ вæййы — Пегасæн кæд, мыййаг, 
Уæлæрвты нæй уыгæрдæн фаг... 
* * * 
Йæ фындзæй та куы дуцы 
Фæззыгон бон къуымæл, 
Йæхицæй та ныббуц и, 
Мæ уд дæр дзы — уымæл... 
* * * 
О нæрæмон цардагур фæлтæр, 
Хистæр уын фæдзæхсы: 
Иутæ размæ рахæссынц сæ сæр, 
Иннæтæ — сæ къæхтæ!.. 
* * * 
Рацæуынц нæ рæсугъдтæ 
Гомбикъ æмæ гомсинтæй, 
Адæргæй сыл лæппутæ 
Уымæн кæнынц рог цинтæ... 
227 

* * * 
Изæрмилтæ мыл асæрфтой сæхи, 
Æз сын æппындæр не ’мбарын сæ хин: 
Сæ тар — чылауийæ цъæхдæр, 
Фæлæ куы сурс кодтой мæ сæр... 
«ФЫССÆГ» 
0 ма йæ хон, ма йæ хон уаллон — 
Йæхицæй хуымæтæджы хъал у! 
Кæс-ма йæм: нæ хицауы аууон 
Уый сау цæхæр, маргтæмæн калы... 
Алчидæр - йæ къуымы. 
Алчидæр — йæ хъуымы. 
Зиуы кой нæм нал и 
Æмæ бæстæ схъамыл... 
* * * 
Куыд æй хонут нæ хуыздæр?! 
Дæлгом-уæлгом, æвдхуызон, 
Фыд-зыкъуыр у, фыдгæбæр, 
Цъындæй хæры йæ къæбæр. 
* * * 
Риуы галиу дзыппы 
Не ’вæрын æхца — 
Зæрдæйæн йæ зынг гуыпп, 
Уадз, сыгъдæгдæр уа!.. 
228 

* * * 
Æз дзæгьæлы нæ цардтæн — 
Уырдыг лæууыдтæн Артæн. 
Ахъаз кæд нал дæн Хурæн, 
Уæд мæм дæлзæхх фæдзурæд... 
* * * 
Æрвнæрд дæр æй афтæ нæ хойы! 
Дæ ныхас — кæмыты — дзæгьæл! 
Æнæууылдæй зæрдæ рæхойы, 
Цæмæн кæныс афтæ дзæгь-дзæгь? 
* * * 
Иу къæвда æрцахсы иннæйы — 
Уый дын хурхæтæны мæй! 
Гъе-мардзæ, йæ ном нын ивгæ у — 
Донхæтæн æй схонæм, цæй!.. 
* * * 
Цæрын рæсугьд хъуыдытæ уафгæ, 
Цæмæй дæттой фæрныг хъуыддæгтæн рæз. 
Ды та цæмæй зæгьдзынæ афтæ: 
«Нæ уыдис уый, фæлæ йæ скодтон æз!..»? 
АДÆЙМАГ 
Сонт рæдыд куырмæджы ма уадз — 
Дуне дæу сафинаг нæу. 
Саг фæрæты бынæй ауадз, 
Æмæ хъæд уыдзæни дæу... 
* * * 
Æз æгæр хорз дæр нæ уарзын иу удæй. 
Ехх, æгæр сабыр йæхицæн фесты хыз. 
Хорз у лæгьз, фæлæ нæ уарзын итувæрд. 
Хорз — къæбæддзыг, о, фæлæ нæ уарзын пыхс. 
229 

Нæ мæ хъæуынц аслам кад, цыт, — 
Цъæх арвыл копрадзæй куы бафтин!.. 
Мæнæн мæ сæйраг хъуыддаг — ДЗЫРД, 
Æмæ цæрын, куыд ДЗУРЫН, афтæ. 
Бæстæйæн мæ рæстад 
Н’ ацыди бæсты: 
Ехх, мæнæн фыдрæхуыст — 
Арфæйы бæсты!.. 
Мæ цард ма мæ хъæуы дæу уарзынæн, 
Нæ зыдтон амонд æз уæлдæр, 
Фæлæ куынæуал уон, уæддæр 
Дæуыл зæрин къæвдайæ уардзынæн. 
* * * 
Сыгьдæг цæсгом æмæ æфсармæн 
Нæй хурты хурау бамбæрзæн фыдармæй, 
Æмæ Рæстдзинад раздæхтис уæддæр, 
Сæ рухс нæмттæ нын — стъалытæй уæлдæр. 
Уалдзæг та нæ миты бынæй систа, 
Удæн та æрбайсæфти йæ риссаг. 
Алдзæн у йæ алы бон дæр, диссаг, 
Садзы та нæ тынд базыртыл систæ... 
* * * 
Дон дæр йæ рагон фæд агуры, 
Здæхæм нæ уидæгтæм мах дæр — 
Зиуæй куыд кусой нæ цардхурæн, 
Фарнмæ куыд кæнæм нæ къахдзæф. 
230 

* * * 
Уас, цы зæгьон мæ уарзтæн — 
Тардзæгьдæн кæны дæ рухс! 
Къухтæ агурынц дæ астæу, 
Былтæ агурынц дæ рус... 
* * * 
Цы арвы тахтæн! 
Цы зæлтæ ахстон! 
Цæй онг æрхаудтæн 
Ныр базырсастæй!.. 
Цы нын ысты тæтæр! 
Цы нын ысты гунтæ! 
Нæхицæн нæхæдæг — 
Цыфыддæр фыдгултæ. 
* * * 
Цæуылнæ кæныс, ололи, дæ хъарæг? 
Ирæттыл фидауы дæ сау куыд — 
Кæй уæрдоны нæ ныццæлхъ ластам зарæг?! 
Нæхи уæрдон та сугæн бахъуыд... 
* * * 
Сæ Бæрзонддзинад Уидæгтæн 
Ныллæг мæ сæрæй акувын... 
Нæ абон дæр, нæ фидæн дæр 
Сæ нæртон рухсмæ агурæм!.. 
* * * 
Зæххон фæндæгтæ — мин-мин, 
Фæлæ дзы иунæг — Арвмæ. 
Мæ зæрдæйы цавд — гимнау - 
Куы кæны Хурæн арфæ. 
231 

* * * 
Дыууæ цæхæры астæу 
Кæдмæ уыдзæни Ир? 
Нæ ныфс, нæ куыст, нæ уарзтæй 
Йæ фæндаг скæнæм ирд!.. 
* * * 
Мæлæтæй раздæр дæр нæ тарстæн, 
Ныр та дзы нал тæрсын бынтон, 
Фæлæ мæ куыст, мæ рис, мæ уарзтæй 
Хæрнæджы фаг дæр нæу мæ гон... 
* * * 
«Фыццаг бынаты — адæймаг!» — 
Æппæлы та нæ бæстæ, 
Ныр цалæймаг аз, цалæймаг, 
Фæлæ æрмæст — ныхæстæй... 
Йæ сæр, дам, æгæр бæрзонд дары, 
Йæ роцъо ивазы хæрдмæ. 
Тæхуды, куыннæ мæ æмбарут, 
Цы кæнон, куыд кæнон уæдæ — 
Мæ хъуырмæ куы схæццæ цъымара. 
* * * 
Баууæнд мыл дæ зæрдæ 
Иу сахат æрмæстдæр, 
Уыйфæстæ æндæртæм 
Нал кæндзæн кæсгæ дæр... 
* * * 
Ма мæ фæрс, цы уыдзæн 
Фидæны нæ хъæстæ — 
Хæйрæджы куыройы 
Ауагьтам нæ бæстæ... 
232 

МÆ СУСÆГ ЦИНТÆЙ 
Чи бацахста урс-урсид æврæгьтæ? 
Мæйы гуымбыл уыдонæй у кæд? 
Стъалытæ — уæлахсæджы фæзгьæртæ, 
Арвы цъæх та — сылыйы тæнгьæд... 
* * * 
Зындоны дæр нæ сæттын, 
Мæ разæй скодтон тар. 
Нæртон хæс мын нæ дæтты 
Лæмæгь уæвыны бар. 
Царды æз нæ зонын бирæ, 
Иу хъуыддаг бæлвырд, æммыст — 
Бирæгьæн вæййын æз бирæгь, 
О, фæлæ фысæн та — фыс... 
* * * 
Мæ уд нæ разы кæны нæйыл, 
Цыма æрбайсæфдзæн æппæт. 
Æви æрвыг мæлæт нæ вæййы 
Æмæ æппындæр нæй дзæнæт?.. 
* * * 
Куы фæдæн уæ фауты бын ныр, 
Мæ фындзыл куы сæмбæлынц тынгдæр — 
Мæ фындз ма куы нæ уаид стыр, 
Æнцонæй мæ ахæссид дымгæ. 
* * * 
Цы та хъаст кæныс, цæй? 
Нæ рæстæгæн йæ цин — æндæр. 
Æвзæр хабар кæй нæй, 
Гъеуый дын — хабæртты хуыздæр... 
233 

ÆРХЪУЫДЫ 
Ныууагътои бандоныл æхца фырырдæм — 
Йæ ауынæг йæ сисынмæ куыд тырна 
Æмæ йæ царды хорздзинад куыд уырна... 
* * * 
Мызд æмæ мыст — 
Диссаг, æммыст! 
Иу у сæ ас, 
Иу у сæ хъазт — 
Айсæфынц ’васт... 
05.04.07 
* * * 
О уалдзæг - хабæртты хуыздæр! 
Куы кæныс ногæй-ногдæр, 
Æмæ та базырджын æз дæр — 
Дæ алæмæты ронгæй. 
ФЫЦЦЛГ МИТ 
Фонтантæн ахуыссыд сæ зынг, 
Йæ бæсты ныр — дзындзытæ. 
Фыццаг уазал кæны хъыдзы 
Йæ урс-урсид сындзытæй... 
* * * 
Адæм ыстæм, адæм, 
Фæлæ рæстæг — ахæм, 
Æмæ адæмы æхсæн 
Адæймаг — ыстæм... 

ПЕНСИИСÆДЖЫ НЫХАС 
Хъæддых лæууын мæ къахыл, 
Куы бады фыр мæ хъул: 
Дзидзайы бæсты махæн 
Макъаронтимæ — дзул!.. 
* * * 
Уалдзæджы зæлдаг уддзæфæй мæнæ 
Райгуырди мæ зæрдæ ногæй. 
Алкæй фаг дæр хурмæ ис уæлтæмæн, 
Алкæй дæр хынцы йæ ронгæй. 
* * * 
Судзинæн куы уа фæдзæл, 
Уæд йæ фесæфын — зындæр. 
Кæд дæуæн дæр ис кæстæр, 
Уæд фæцæрдзынæ фылдæр. 
* * * 
Нæ фыдæхы артæн 
Фæстиуæг, уæууæй — 
Мæлæт æмæ цардæн 
«Дæу у, мæн у» нæй!.. 
* * * 
Цингæнгæ дын æз уырдыг лæууын, 
О, нæ адæмы уд — не ’взаг! 
Марды сыджыт чи калы дæуыл, 
Царды хос дын уыдон фестæнт!.. 
* * * 
Нæртон дуне рæстдзинадыл лæууыд, 
Нæртон лæгæн гæды зæгьæн нæ уыд. 
Ныр къулгард нæй æмæ æууæнк дæр — нал, 
Ирон лæг ныр дæлимонæн — йæ хъан. 
235 

* * * 
Фарн куыд бахиза уæ къæсæртыл — 
Акасти сæ сæрты зинкæрдæг! 
Цавæр стæрты ныр — уæ кæстæртæ?.. 
Цавæр хисты ныр — уæ хистæртæ?.. 
* * * 
Мæ бынгæнæг - мæ уарзæгой зæрдæ, 
Сæттын нæ бакуымдта фыдæхæн. 
Хæцыдтæн алкæуыл дæр æз хæрдмæ 
Æмæ куы афардæг дæн зæххы... 
* * * 
Кæддæр цы талатимæ хастон рæз, 
Куы систы худхауæн, пæлæхсар, 
Ныр арвæн уыдон уромынц йæ уæз, 
Æз та мæ уæхсчытыл цы хæссын?!. 
Тызмæг ныхас — цыргъыссад хъама, 
О, ма йæ фæцъортт лас — æрлæуу: 
Ныхас ныхасынæн уа хъуамæ, 
Ныхас ныхмæ кæнынæн нæу. 
* * * 
Ахæм бæстæ дунейы ис иунæг — 
Давджытæ дзы ерыс кæнынц зиуы, 
Рагæй дæр хæлæттаг у, хæлæйфаг, 
Стыр диссаг у — уыйбæрц дæр куыд ысфаг!.. 
МÆ ХÆРЗГÆНÆГ 
Æвзонгад у мæ хъахъхъæнæг, 
Йæ цъæх дыргьтæ - рæгьæд! 
Мæнмæ нæ уадзы сабидуг 
Хæрам æмæ хæлæг. 
236 

* * * 
Æз дæр Хуыцаумæ уарзын кувын, 
Мæ сыкъа та æндæр вæййы æцæг: 
Цъæх уалдзæджы уый — бел йе рувæн, 
Сæрдыгон та — зæлланггæнаг цæвæг. 
* * * 
Цъымарайы куыннæ ’вдылæм, 
Нæ цард куыннæ уа дудгæ - 
Поэзимæ кæй æвдæлы?! 
Кæй æвдæлы йæ удмæ?! 
Зинтæ, æвдиутæ, хæйрæджытæ?! 
Уыдонæн — бамбар — æргомдæр сæ хин, 
Уыдон нæ цуры — бæмбæджытæ. 
Адæмæй, адæмæй хъахъхъæн дæхи!.. 
* * * 
- Кæмæн бæззæм фæдонтæн? 
- Сонтæн. 
- Кæмæн бæззæм бындарæн? 
- Тарæн. 
* * * 
1 
Алкæддæр æххæссæм 
Хъарм къухы ныхæстæм. 
2 
Хъарм къухы ныхæстæй 
Рагæй æз æфсæст дæн... 
237 

ÆНЛХУЫР ХЪУЫДЫ 
Мачи дæ хъыгдарæд, 
Макæйы хъыгдар — 
Уый цæй цард у, алæ, — 
Ау, куынæ дæ мард!.. 
* * * 
Хъуыддæгтæ нæм — барстæй, 
Ныхæстæй та — зæй, 
Хъуыдаттæй къуырма стæм, 
Æйчытæ та — нæй. 
СТЪАЛЫНИЗ 
1 
Низтæй нæй тæссагдæр, 
Низтæй нæй æлгьагдæр, 
Алчидæр нæм — стъалы, 
Уæд цæмæн у талынг?! 
2 
Стъалынизæй стъалытæ нæ сæйынц, 
Уый æрмæст — хъæндилты уарзон низ. 
Хай сын, бецау, Музæйæ цы нæ и, 
Уый кæнынц мæнг æрттывдæй тыхист. 
* * * 
Хуызджын телевизор... 
Нæ цард дзы — æгъуыз! 
Хъæддаг монцты низæй — 
Сайтанæн æххуыс. 
238 

* * * 
У кусæгмæ рагæй 
Нæ бæстæ тызмæгдæр — 
Мæлдзыджы уæрагæй 
Йæ къубал лыстæгдæр. 
* * * 
Агуывзæты дзингæй 
Царды хъæр нæ хъусæм, 
Хæйрæджы мæнг цинæй 
Фарнæн дзурæм «рухсаг...» 
* * * 
Уæйгæнæг чи нæу, уый та — давæг! 
Уæвгæ сæ хъауджыдæр цы ис — 
Хæрамæй царды гауыз уафынц, 
Кæнынц Хуыцауы ’взартæ цъист. 
* * * 
Цæхæртæ калы... не згæ, 
Нæ хъуынайæ нымæт æууæрд!.. 
Цæуылнæ райа не знаг — 
Кæнæм йæ фæндиаг фыдвæд. 
* * * 
Бон цыдис æмæ куы хаста фарн. 
Ныр æндæр æмбисонд — ам: 
«Бон цæуы æмæ хæссы... гæртам». 
* * * 
Ацы бæстæ диссаг у, бæгуыдæр, 
Нал ын и цæсгом æппындæр — 
Смæгуырæй тæрсы хъæздгуытæн, 
Схъæздыгæй тæрсы мæгуыртæн... 

ДЗУАПП УЛТАТЫ АЗÆЙÆИ 
Мæн рахуыдтай Ирыстоны мæсыг, 
Фæлæ мæ рæз фылдæр бынмæ фæцыд — 
Нæ бинонтæн дæлæмæдзыд фæдæн, 
Нæ хæдзарæн æз каумих дæр нæ дæн... 
* * * 
Даргь бæдтытæй мах 
Цард кæнæм цыбыр. 
Охх, Балсæджы цалх 
Агуывзæ у ныр!.. 
УÆРÆСЕ 
Нæй дæу хуызæн бæстæ, нæй, 
О, куыд бузныг дæн дæуæй — 
Цас мын фæдæ хорз... къæдзæй!.. 
* * * 
Оххай, адæмы цы маст и — 
Сбарæн ын куы нæй тæразæй — 
Доллæр арвы цъупмæ стахти, 
Сом та абырыд йæ фазыл... 
Уалдзæг нæм ныццавта 
Урс æрттивгæ тел. 
Зæрдæйы йын дзуаппæн 
Исты цæхæр фен!.. 
* * * 
Æгьдауæй нæ тæрсын, 
Арахъхъæй тæрсын, 
Уый зондæй нæ фæрсы, 
Уый — хæйрæджы рын. 
240 

* * * 
Саджы æруайæн зыны. 
Фыдæлты ныхас 
Оххай, цы ма кæныс дис — 
Абон фæивддзаг æппæтдæр! 
Саджы æруайæн кæм ис? — 
Нал зыны бирæгьты фæдтæй... 
Дыгуыстон æгуыст у. 
Æмбисонд 
Бирæтæ дын бантыст — 
Цал куысты æрцахстай... 
Цал бынаты БАДЫС! 
Дудгæ бадай, уастæн!.. 
* * * 
Кировы ’рдæм акæсын, 
Раст цыма мæ удмæ, 
Ацы тызмæг цард-хæсты 
Уый фæрцы нæ цудын. 
* * * 
Æхцайы фыдæх зæхх рæмудзы, 
Æхцайы фыдæх дуне судзы. 
Цы кæныс, адæймаг, æрлæуу! 
Дæ сафинаг зæххон цард нæу. 
ÆЦÆГ ПОЭТ 
Æууæнкæй бавдæлон йæ зæрдæ, 
Уæддæр та акалы цæхæртæ, 
Уæддæр рæстдзинад-сæрыл тохы 
Лæууы æнæфæцудгæ хохау. 
241 

Нæ фынтæн чи фыссы сценари, 
Æз æй куы базонин, куы ссарин, 
Зæгьин ын уæд, цæмæй æдзухдæр 
Нывæнда урс фынтæ дæ рухсæй. 
СÆЙРАГ ФЛРСТ 
Нæ фæндты аккаг не стæм, ау, 
Уæд сæ цæмæн дæтты Хуыцау?! 
Бæллицтæ дæр нын, ау, æвгьау? 
Уæд сыл цæмæн у арв рæдау?! 
Куыд ацæуон мæхицæй? 
Куыд ацæуон дæуæй? 
Куы нал нын ис фæхицæн, 
Ехх, баиу дæр нын нæй. 
Куыд атайы йæхицæй раздæр 
Хуылыдз митæн йæ цин!.. 
Кæд махæн дæр нæ уарзтæн 
Йæ рухс æваст фæци?.. 
* * * 
Хуылыдз митау нæ цин 
Нæ равдыста йæ рухс: 
Ехх, тайынмæ фæци, 
Цæссыгтæй ныл — йæ буц... 
Æтт, уæйгæнджытæ, — уæ рæстæг! 
Ныр фæдæсдывæр уæ хъæстæ, 
Охх, куыд хорз зонут уæ хæстæ! 
Цасы фаг уын суыдзæн бæстæ?.. 
242 

* * * 
Ныхасæй ахæм лæг кæм ис - 
Йæ ныфсыл чи нæ кæндзæн дис! 
Фæлæ фæцыд, зæгьгæ, фæдис, 
Цы фæцис уæд, бецау, кæм ис?!. 
Нæй хосы муртæй асайæн Пегасы, 
Бæхбæттæн дæр ын а зæххыл куы нæй. 
Поэты рæз — Æууæнкæй, Рисæй, Уарзтæй, 
Пегасæн та æвзист бæхбæттæн — Мæй. 
Сойдзырагьы зæрдæ 
У дзындзыйас, мур, 
О, фæлæ йæ хæрдгæ 
Срухс кодта мæ хъургь... 
* * * 
Фæсал дæр ма йæ сæрыл схæцы — 
Кæмæн нæу уалдзæгцин ныфсæн! 
Æмæ та сонт зæрдæ — æнæрхъæц — 
Зынг цавдæй уарзты гимн фысдзæн. 
* * * 
Уæууæй! Куыд кæны цард хъæздыгдæр, 
Гъе, афтæ удæй мах — мæгуырдæр. 
Цы бадт фидæм æдзухдæр фынгтыл?! 
Нæ дзырдтæн не ’ййафæм сæ рыг дæр... 
* * * 
Хин, хæрам æмæ фыдæх — 
Зæрдæ сæ бынтон фæцъæх. 
Ау, æндæрæн не сты адæм?! 
Уæд цæмæн æрхаудтæн ардæм? 
243 

* * * 
Æрмæстдæр хæсты рæстæг мах 
Кæрæдзийы фæуарзæм. 
Фæлæ уæд уый тыххæй, æллах, 
Æдзух хæстытæй хъазæм?!. 
ХÆЙРÆДЖЫТЫ ÆХСÆВ 
Иу æхсæв-иу уыд «кæйдæрты» раздæр, 
Ныр «кæйдæрты» у æнæхъæн аз дæр. 
Оххай-гъе, куыннæ кæнон æрхæндæг, 
Ныр хæйрæджытæй фыддæр — нæхæдæг!.. 
* * * 
Æнусон, æвидигæ уалдзæг — 
Поэзи, поэзи æрмæст, 
Уый стъалытæй дидинæг калдзæн, 
Рæвдаудзæн нæ зæрдæ, нæ цæст. 
Мæ зæрдæ у ирон дзырд, 
Нæ адæм та — мæ уд, 
Мæлæт йæ бынат зондзæн — 
Æнустæм дæн цæрдуд. 
НÆ РÆСТÆГ 
Цинизм — йæ тæккæ цъуппыл, 
Æфсармыл — цъенгæ цъутта, 
Рæстдзинадыл дæр — цъæт, 
Чиновниктæн — дзæнæт. 
* * * 
Цы бавæййы Бибыцæн малусæг — 
Куыд сисы залты мит йæ сæрыл! 
Æмæ та уалдзæджы зæлдаг рухсæй 
Æппæтдæр а зæххыл æрцæры. 
244 

* * * 
Мæ рæдыдтытæ, оххай, 
Куы фестиккой хæдзар, 
Уæд стырдæр уаид хохæй, 
Къуындæг ын уаид арв. 
* * * 
Цæмæн ыскæсы хур уæддæр? 
Цæмæй та феной адæм 
Нæ дунейы хуызтæ. 
Цæмæй та феной адæм 
Кæрæдзийы хуыздæр.... 
* * * 
Цард мын фæззæгмæ фæуæзгæ, 
Ахсы ныр мæ мæгуыр зонд дæр — 
Кафы арты сæрмæ фæздæг, 
Фæлæ артæй нæу бæрзонддæр. 
* * * 
Зæххон æвзаг æрвон зæлтæй у конд, 
Нæ удварн — уым, нæ тых, нæ зонд. 
Уæлæхох чи кæны нæ Дзырдыл, 
Фыддæр, дæлдæр у уый лæгсырдæй. 
* * * 
Агурын фæндаг дæуæй, 
Баххуыс мын кæн, цæй! 
Агурын фæндаг дæуæй, 
Фæлæ ахæм фæндаг нæй... 
ТÆХУДЫ 
Куы фестид мæ зæрдæ 
Рæмудзæн æрмæг, 
Фыдæхæн йæ мæсыг 
Ысрæмудзин уæд!.. 
245 

* * * 
Уалдзæджы цъæх роны 
Иу рæгьæд дыргь зонын, 
Уымæй нæй хæрзадцæр, 
Раттин ыл мæ цард дæр... 
* * * 
Бастъæла мæ зæрдæ - 
Тохмонц ыл фæтых! 
Агуры тæрккъæвда, 
Агуры тымыгь. 
ТÆППУДЫ ЦИН 
Цы ныфс мæм разынд абон 
Нæ карз хицауы разы — 
Мæхинымæр ын загьтон 
Дыууæ хъæбæр ныхасы!.. 
* * * 
Хъæуккагæй каумих дæр зынаргь у, 
Хъæуккагæй дойнагдур дæр — хур. 
О байрай, сабидуджы аргьау! 
Цæуын дæм абон дæр зынггур. 
ПОЭТ 
Кæй ныхмæ кæнут зиу?! 
Кæуыл æндзарут арт?! 
Цæмæн æй хонут иу? 
Йæ фарс куы хæцы Арв... 
Нæ фыдæлтæм уыди ныхас: 
«Рæстдзинад — дунейы тæраз», 
Фæлæ дзы бавдæлон æвиппайд 
Æмæ дзы алцыдæр фæивддзаг. 
246 

ФЫЦЦЛГ ФЫДГÆНÆГ 
Преступник тот, кто разлу- 
чает человека с землей. 
Хосе Марти 
Нæ агьуыд бæстæ нал æфсæды зин-хуынтæй, 
Фæлæ цы ссарæн ис фыдæхæй? 
Фæиппæрд кодта адæймаджы ивгъуыдæй, 
Фæиппæрд кодта адæймаджы зæххæй... 
* * * 
Арвы цъæх куыд баивтай 
Арахъхъы цъæхыл?! 
Дзаг сыкъайæ афтиддæр 
Ницы ис зæххыл. 
АМЫРЫК 
Йæ зыд æмæ йæ хинæй 
Куы фæфыддæр и зинæй. 
Йæ марг æнхъæвзы дардыл, 
Æфтауы дуне арты. 
ФЕДЕРИКО ЛОРКА 
Æцæг поэзи уарзт у, 
Лæгдзинад у, сæрнывонд. 
Æнусбонтæм уый растад 
Дæ хъысмæты, дæ нывы. 
* * * 
Нæртон фæтыгæй у нæ кард — 
Нæ тæрсы згæ æмæ уымæлæй, 
Фæлæ нæ дуг — æлгьин, мæнгард, 
Нæ кард мæнг ныхасæй куы хæлы... 
247 

дисслг 
Мæра мæлæт хæссы бæласæн, 
Фæлæ цæрæн бынат та — цасæн! 
Хъæдхой уа, уыг кæнæ æхсæрæг 
Йæ сау уаты æрцæрынц. 
* * * 
Зæгьинæггæ мæм цас и 
Нæ уарзон Иры цъассæн! 
Фæлæ дæуæн — фылдæр: 
Йæ зæрдæ мын ды дæ. 
* * * 
Нæ рæстæг диссаг у уæддæр, 
Æмæ дзы диссагæй цы нæй: 
Алчидæр йæхи кæны уæлдæр, 
Æмæ иууылдæр — бынæй... 
ИРОНАДÆМ 
Куыннæ уон æз нæ хъысмæтæй æрхæндæг — 
Алтъами йæ апп куыд бахæры йæхæдæг, 
Гъе, афтæ мах хæрæм нæ зæрдæ... 
ДИССАГ 
Бæстæйæн йæ сины саст дæр 
Хъæздгуытæн фæвæййы растæн — 
Бафты ноджыдæр сæ исыл. 
* * * 
Поэтæн ракæн арфæ — 
Йæ чиныг райс дæ къухтæм: 
Дæ уд фæуыдзæн арфдæр, 
Дæ цардвæндаг та — рухсдæр. 

* * * 
Фыссæн сис бирæтæн у рог, 
Фæлæ цæй диссаг дæ, Уæлтæмæн! 
Кæд у цъæх маргимæ дæ ронг, 
Нæ дзы дæттыс уæддæр æвзæрæн. 
* * * 
Кæрæдзийæн нæ хъарджытæ 
Хъæбатырæй кæнæм... 
Сæрибар дуджы зарджытæ 
Цæмæн хъæуынц, кæмæн?! 
* * * 
Дæуыл мæ бафтыдта Хуыцау, 
Æви мæ аппæрста мæхицæй?.. 
Æхсæрдзæны æгьуыстаг хауд 
Поэтæн рагæй дæр — бæллиццаг. 
* * * 
Æз нал зонын, цы у хуыздæр, 
Мæ зæрдæ иууылдæр — хъæдгом. 
Æнцонæй фесафин мæ сæр, 
Фæлæ куыд фесафон мæ ном?!. 
* * * 
Куыд гормон дæн, куыд гормон! — 
Тæрхондон нæу Æрхондон, 
Тæрхондон у Æррадон — 
Гæртамдон у, хæрамдон. 
* * * 
Марды сыджыт цас калдтой мæныл 
Æмæ Сау хохæй, кæс-ма, фæуæлдæр, 
Фæлæ Урс хохæй мæ уд лæууы, 
Уымæн æмæ у йæ уарт уæлтæмæн. 
249 

* * * 
О, как произнесу!.. 
Данте 
Куыд зæгьон æз, мæ зæрдæйы цы ис?! 
Вулканау дзы уыраугæ маст рæмудзы. 
Йæ фаг дзырдтæй куы равдисин мæ рис, 
Сæ цæхæрæй уæд гæххæтт дæр куы ссудзид... 
* * * 
Марина, до!До — детства, до — судьбы, 
до — ре, до речи, до — всего, что после... 
Белла Ахмадулина 
Зæгь-ма, цы бурæмæдз, цы сасм дæ?! 
Ды ма мын бæттыс ивгьуыд æмæ фидæн. 
Кæндзынæн табу Иры цъассæн, 
Кæм равзæрди дæ алæмæты уидаг. 
* * * 
Ацы цард ныртæккæ — 
Мидхæстæй фыддæр, 
Сау фыдæхы къæппæг 
Раст удтыл — зыддæр. 
Цæмæй дæ уа дæ хъысмæт разы, 
Дæ фарнæн басгуыха æхсон, — 
Цыфæнды тагьд куы кæнай размæ, 
Уæддæр фæстæмæ кæсын зон! 
* * * 
Уæу-уау, Ирыстон знаг кæны мæнæй — 
Уæдæ цæмæты ’рхаудтæн, оххай! 
Фæлæ уæддæр фыдæх мæ уды нæй, 
Лæууы тымыгьты ныхмæ хохæй. 
250 

* * * 
Куыд абузы, куыд абухы 
Нæргæ цинæй фантан! 
Цъæх ирдгæ мыл æрбатухы, 
Мæ рохст зæрдæ — йæ хъан. 
* * * 
Цыма нæ райсом нал хъæудзæн цæрын, 
Кæрæдзи цæстытæм кæсын — 
Æхцайæн Тибитау — йæ рын 
Æмæ нæ зинты ’рдæм хæссы. 
* * * 
Æрсдонау — сайд, хæлæгниз, зыд, 
Йæ уд сæ бахизынæн чи у?! 
Чырысти доныл дæр куы цыд, 
Уæд мах та зæххыл дæр куы чиуæм. 
Æхцайæн чи разынд тæндзæгат, 
Йæ зæрдæ чи радта цъæх зинæн, 
Мæ цæсты уыдон сты куыдзæмгад, 
Æнæбон — хæйрæджы къæдзилау... 
* * * 
Хорз цæрынц хæйрæджытæ — 
Бæстæ уыдон баци. 
Сахсæнтæ, къæппæджытæ 
Ам мæгуыртæн цас и! 
* * * 
Куыд цыбыр дзырд у, куыд - 
Дыууæ дамгьæйы: «УД»! 
О, фæлæ куыд арф у, 
Уымæн æмæ АРВ у. 
251 

* * * 
Рæстдзинад нæ судзы, 
Нæ йыл бады рыг. 
Æрвон у йæ уд-зынг, 
Болат у, фæтыг. 
* * * 
Мæнæн мæ уарзтæн нæй кæрон 
Æмæ дын мæнæ уымæн барæн — 
Æз нуазын д’ агуывзæйæ дон 
Æмæ дæ былты ад æнкъарын... 
МÆ РЛГБОНТÆ 
Æрвыгæй, зæринæй 
Уыдысты нывæст. 
Ныр дæр ма сæ цинæй 
Æрттивы мæ цæст. 
* * * 
Нæ кæронæн йæ райдайæн 
Цæй даргь ныццис, цæй даргь! 
Нæ хъизæмар — кæй пайдайæн? 
Æви дзæнæт — йæ аргъ?! 
* * * 
Мæ алы комдзаг дæр мын — мастæн, 
Мæ алы улæфт дæр — рæхуыст, — 
Мæ фырт æнæ аххосæй ахст у, 
Фæлæ йын нæу мæ бон æххуыс. 
* * * 
Рæдыдæй сраст кодтон мæ рæдыд 
Æмæ мæм амонд дæр фæрæдыд, 
Мæлæт дæр нал айсдзæн дæ рæвдыд, — 
Ыссардта ног хъæлæс мæ фæндыр... 
252 

* * * 
Мæ цард — мæгуыргуры æфстæуттæй, 
Гъеуый дын поэт, журналист! 
Нæ давджытæн хæрзтæ — уæлдæйттæй, 
Сыгьдæгдæр та — сау гæвзæй цъист. 
Æтт, куыд рынчын дæн дæуæй! 
А зæххыл хуыздæр низ нæй. 
Ехх, куыннæ кæнон æрхæндæг!.. 
Ды мæ низæн хос — дæхæдæг, 
Фæлæ дард лидзыс мæнæй. 
* * * 
Мæ бон куы уаид бауромын рæстæг, 
Уæд ацы бонæй скæнин æз æнусон, — 
Цæмæй æдзух дæуимæ уон æрмæстдæр 
Æмæ мæ зæрдæ бафсæда дæ рухсæй. 
* * * 
Цæмæн бафыстон ахæм хæс мæ цардæн? 
Цы у мæ рæдыд, йе мæ азым циу? 
Куынæ у афтæ карз зындоны арт дæр, 
Куы кæнынц бæллæхтæ мæ ныхмæ зиу... 
БÆЛЛИЦЦАГ ÆГЪДАУ 
Ис худ, ис рон — 
Æмæ дæ ма уæд рох: 
Лæджы лæг хон 
Æмæ дæ хондзæн хох. 
253 

* * * 
Мæлæт дæр нæу нырма мæ фарс, 
Æндæра фервæзин фыдцардæй... 
Нырма æгьуыстаг у мæ уарзт 
Æмæ йæ ивын ризгæ зардмæ. 
* * * 
Баззадис ма адæмæй æндæрг — 
Хицауад куыннæ уой хъал! 
Цал цармы ис адæмæн уæддæр? 
Цал хатты йæ стигьой, уал... 
ИРЫСТОН 
Дæуæн куы кæнын табу, 
Цы дыл æфты мæ рисæй? 
Кæд уымæй у дæ амонд, 
Уæд дын мæ уд дæр исын... 
КОКАЙТЫ ТОТРАДЗÆН 
Зарæгæн йæ зæрдæ 
Чи зоны дæуау! 
Алæмæты зæлтыл 
Басгуыхтæ рæдау. 
* * * 
Упрозы есть предел. 
Б.Чичибабин 
Поэзийы цъæх арв та — 
Æгæрон æмæ арф, 
Поэзийы тыгъдадмæ 
Хæлæг куы кæны арв. 
254 

* * * 
Мæхи Æфхæрдтæй, цæй, ныффыссон, 
Æндæр мын нал ис, ехх, гæнæн! 
Фæлæ мæ хъаруйæ, мæ ныфсæй 
Хæсанæйы фаг кæд нæ дæн?! 
МÆНГ СТЪАЛЫТÆ 
Тарæн куыд хъырны 
Сæ фæливгæ рухс! 
Афтæ сыхырна — 
Йæ донхастæй буц... 
* * * 
Куырмæджы фыдохæй 
Æгьатырдæр нæй — 
Кæд фæуыдзæн, оххай, 
Уæ дам-думты зæй?! 
* * * 
Не ’взаг мын — ноггæнæг суадон, 
Ницæмæ дарын мæ сау бон. 
Адæмы уарзт мын æвдадзау — 
Уый мæм нæ уадзы мæ адзал. 
УАЛДЗЫГОН РАВГ 
Мæ къухтæ мæм дзыхæй нæ дзурынц, 
Мæ къухтæ мæ дæрзæг куыст курынц. 
Куы ма баххæссид цæвæгмæ мæ къух — 
Æрхуымы бынæй суадзин зæлгæ рухс. 

ХЛТЫРÆЙ 
Ерыс нæм æппæлынæй — 
Мин бæстæйы фаг. 
Хи лæхыл фæкæлынæй 
А бæстæ — фыццаг... 
ИУРÆНХЪОН ÆМДЗÆВГÆ 
Кæй аххос мын у цард?!. 
ЙÆЛЗÆЛД: 
Кæй аххос мын у цард?! 
Куыд худдзæнис мæ мард? 
Æви чъызгæ уыдзæн йæ худт? 
Сæйрагдæр та — 
Кæм тæхдзæнис мæ уд?!. 
24.07.2012 
* * * 
Мæ цъаймæ нæй дæуæн кæсæн — 
Йæ арфæй разилдзæн дæ сæр... 
Мæ рындз дæр не ’рцахсдзæн дæ цæст — 
Мæрддзæст йæхи уыны æрмæст. 
Ницытæ-мацытыл — тох! 
Арвы цъæх галуан та — рох... 
* * * 
Уæрæсе адæмы кæд уыд?.. 
Уæрæсе хъæздгуыты кæд хъуыд?.. 
* * * 
Хорз уæвын зынаргъ ыслæууы хорзæн — 
Смидæг вæййы сæгьлæууæны, хъоргъы. 

* * * 
Хуыцауы бон нæ хъæздгуытыл нæ цæуы 
Æмæ та мæгуыртыл къæдзæй æрцæуы... 
* * * 
Дæ дзыпп куыд уа, дæ гæпп дæр — афтæ, 
У ацы цард æхцайæ уафгæ. 
* * * 
Цы рыг калæм, æвæдза! 
Куыд ма зына нæ фæндаг?! 
* * * 
Не ’взаг куыннæ уа не знаг, 
Ууыл ыслыстæг ме ’взаг. 
Мард нæ дсен, фæлæ мæрдон æгас дæн. 
Нарты Уырызмæджы ныхас 
Охх, мæрдвынæйæ куыд хъал ыстæм! 
Мах мæрдон æгас дæр нал ыстæм... 
* * * 
Поэты зæрдæ хуры фарс — æдзух, 
Хуыдалынгæй дæр рарæдувы рухс... 
* * * 
Оххай, цæуыл ма фæхæца мæ уд — 
Царды æрдузы мын нал и æрду!.. 
* * * 
Мæнг кады нимбæй нал зыны йæхæдæг, 
Æмæ кæд уыдис, мæгуыр, кæ, уæвгæ дæр?! 
1 К»»ад:итм Стапиглап 257 

ЛНТОНИО МАЧАДОЙÆ 
«Ацæуы алцыдæр, баззайы алцы», — 
Афтæ-иу загьтой фыдæлтæ. 
Гъе-мардзæ, цом-ма уæд балцы, — 
Фурдыл куыд зыной нæ фæдтæ!.. 
Охх, цы мæм кæсыс тигьмæ?! 
Æз - дæ цæссыгты рухс, 
Æз дæ мигъы æрттигь дæн, 
Æз — дæ цины æрдуз. 
* * * 
Куыд карз разынд мæ хъысмæт — 
Цы хъоргъы мæ нытътъыста! 
Нæ къæсæрыл — кæйдæр дуар, 
Нæ сæрмæ та — кæйдæр дзуар. 
* * * 
Æрмæст ма бæлæстыл æууæндын — 
Нæ мæнг дунейы сты æцæг, 
Æмæ æдзæугæйæ сæ фæндаг 
У зæдтау раст æмæ сыгъдæг. 
УÆУУÆЙ! 
Нæ къада куырой нал зилы бынтон — 
Кæйдæр куыроймæ ауагьтам нæ дон... 
ЛÆДЖЫХЪÆД АБОН 
Арахъхъæй басыгьтам нæ фидæн, 
Сыкъайы фаг нæм ис лæгдзинад... 
УÆДДÆР 
Хъæбатырæй цæл-фынгæй 
Æрбацыди цъæл фындзæй. 

* * * 
Не ’хсæнады бæллæх-низ — 
Алцыдæр æлхæнæн ис! 
ГРАФОМАНЫ БÆЛЛÆХ 
Ныццавта йæ Пегас, мæгуыр, зæвæтæй 
Æмæ куы мары адæмы йæ сæнттæй... 
Нæ кæны алцæйы фаг лæг, 
Фæлæ лæгдзинады фаг уæд!.. 
ДИССАГ 
Бæрзонд уæлæрвтæ сгарæм, 
Нæхи уд та нæ арæм... 
* * * 
Мæ фыдгулæн ма знаг дæр ма уæд, 
Уыдзæни уæд æнæрæз науæд!.. 
МАСТИСÆГ 
Уæу-уау, æгьатыр ызгæ цадæг 
Кæны æнæтуг æргæвст кардæн!.. 
* * * 
Чырæг тилифон* балхæдта къæзæнæг 
Æмæ куы мæлынц ныр сыдæй йæ зæнæг... 
* * * 
Кæны цъæх арахъхъ сау расыг, — 
Дæлимоны къух аразы. 
*Чырæг тилифон — трубка,сотовыйтелефон. 
259 

* * * 
Æмхуызон нæ иуæн дæр нæй... 
Къоста 
Иуæн йе ’взæр никуы бафтауынц цæсты, 
Иннæмæн йæ хорз нæ фæцæуы бæсты... 
ÆНУСОН ХЪЫБЫЛЛÆ 
Фыдыбæстæ — æппæты разæй 
Æмæ Къоста — нæртонæй, уазæй. 
НÆ ТЫРЫСА, НÆ ГЕРБ 
Уыдысты йыл Дзæбуг æмæ Æхсырф 
Ныр та йыл, ехх, æхца æмæ рæхыс. 
КЪАППА-КЪОППА ОКТЯБРЫ 
Дæ хотæ иууылдæр — цæгæр, 
Цæмæй æхсадтай ды дæ сæр? 
* * * 
Чи нæ кусы, уый нæ цæры. 
Æмбисонд 
Диссæгтæ! Нæ рæстæгæн йæ уаг æндæр — 
Чи нæ кусы, уый нæ цæры, нæ... æвзæр!.. 
МЕ СТЫРДÆР БÆЛЛИЦ 
Дур нæма срæгьæд цæфæн 
Æмæ баззайæд цъæхæй. 
* * * 
Нæ фыдæх, нæ хинæй 
Хуыцау дæр — фæстинон... 

* * * 
Мызды рæстæг — æмбырдæй, 
Æнæуи та — æмпылдæй. 
* * * 
У æвæринаг зæронд, 
Хъахъхъæнинаг у æвзонг. 
Кæрæдзийæн куы цæрæм, 
Уыдзыстæм уæд нæ сæрæн. 
АДÆЙМАГ 
Охх, йæхи дæр мары удхарæй 
Æмæ æрдзæн дæр йæ уд хæры. 
ÆППÆТЫ АРФÆЙАГДÆР 
Цæлхдуртæй чи скæны хæдзар, 
Гъеуый дын, гье, нæртон хъайтар! 
* * * 
Цас хъæуы гуыбыны, цас! 
Æви у æнæбын цъасс? 
* * * 
Цæмæн, цæмæн мæ хонут уе знаг — 
Мæ раст ныхасæй исын уе згæ. 
НÆ ЧИНОВНИКТÆ 
Не ’мбарынц царды хъæр, 
Афтæмæй — царды сæр. 
261 

ÆДЗÆСГОМÆН 
Охх, дæ цæсгомæн, уæууæй, 
Теуамæ дæр фаг ту нæй! 
Нæ хицæуттæм куы хъусай, уæд 
Нæ царды раз цы у дзæнæт! 
Бирæтæ мæ хъысмæтæй нæ домын — 
Сайæнбоны райгуырдтæн, уый зонын... 
* * * 
Æз цы бæласмæ не ’ххсессон, 
уый бахуыскъ уæд! 
Æмбисонд 
Цал бæласы бахуыскъ афтæ! 
Ахæм зондæй — не сæфт уафгæ. 
Поэт æппæтæн дæр æрвад у, 
Фæлæ хæрзæфсымæр та — уадæн. 
ДИССАДЖЫ МАРГЪ 
Дыууæ базыры — Цард æмæ Мæлæт, 
Фæлæ цы хуыйны Маргь йæхæдæг уæд?.. 
ХУЫЗДЖЫН ТЕЛЕВИЗОР 
Ацы дæлимоны дзаума 
Дуне куы æртардта саумæ... 
262 

* * * 
Æвæдза, а царды къуымыхзондæн 
Лыг кæнын фарстатæ куыд æнцон у!.. 
* * * 
Удæн удлæууæн куынæ уа, 
Уæд нæ дунейы куыд лæууа?! 
ХЛТДЗÆГ 
Алцыдæр райдайы Уарзтæй, 
Алцыдæр, алцыдæр... — маст дæр. 
КÆМÆН 
Цы мигъы бацыд бæстæ, 
Уый — давджытæн æрмæстдæр. 
БУРÆЙ САУ 
Афтæ фарст куыд алыг — 
Бур æлыгæй сау лæг?! 
* * * 
Оххай, Иры дзыхъхъ куыд арф у — 
Нал хъусы Хуыцауы арфæ!.. 
ЦÆМÆНУАХÆМ? 
Ирон æхсыр нæ банызта, 
Æндæр авдæн æй ауызта... 
САЙД КÆСТÆРТÆ 
Нæ сæ хъæуы Цыкурайы фæрдыг — 
Цæуынц, мæлынц æндæр цинты фæдыл... 
263 

* * * 
О фæззæг, фæззæг, мауал дæ уа дарæг — 
Мæ зæрдæ дæр куы фестади фæлтæхæн! 
Зæрныджытæ нæ фæразынц сæ хъарæг 
Æмæ лæдæрсы урс æрхуымæй зæхмæ. 
* * * 
Цас нæ цард кæны фыддæр, 
Цас нæ хъæздгуытæ зыддæр, 
Цас нæ мæгуыртæ бындæр, 
Уыйбæрц ме знæгтæ — фылдæр. 
* * * 
Цæхæртæ калы... не згæ, 
Нæ хъуынайæ нымæт æууæрд!.. 
Цæуылнæ райа не знаг — 
Кæнæм йæ фæндиаг фыдвæд. 
ЦАВДЦУР4ДÆМ 
Когда все остальные права 
попраны, право на восстание 
становится бесспорным. 
Томас Пейн 
Нæ дуне-дзыллæйыл — мæ дис: 
Йæ иууыл бартæ дæр — тыхист, 
Йæ тохмæ сыстад уæд кæм ис? 
Æви йын уыцы бар дæр — цъист?! 
Цы суадæттимæ кодтон дзир-дзур, 
Цы бæлæстимæ хастон рæз, 
Ныр дæр нæ аныгуылд сæ цин-хур, 
Ныр дæр йæ тавсæй цæрын æз. 

ФÆСТЛГ КУРДИЛТ 
Фæстæдæр уæд, фæлæ куы нал уон, 
Куы фестин гьеуæд тулдз, йе аууон, 
Кæнæ та хъарм сæрдыгон уарын — 
Фыдæлтæм, уидæгтау, куыд хъарон!.. 
Æз Арвæй дæн хъæздыг æрмæст, — 
Поэзи — йемыдзаг цъæх рухсæй. 
Куыннæ йæ уыны, ау, дæ цæст?! 
Дæ уд цæмæй уыдзæн æнусон? 
ИРОН ÆВЗЛГ 
Цингæнгæ дын æз уырдыг лæууын, 
О нæ адæмы уд — не ’взаг! 
Марды сыджыт чи калы дæуыл, — 
Царды хос дын фестæд! 
* * * 
Дæ дзыхш хæц æмæ дзидза хæрай. 
Адæмон ныхас 
Нæма уыд рæстæджытæй ахæм — 
Тызмæг, æлгьин æмæ мæрддзæст. 
Хæцынц, хæцынц сæ дзыхыл адæм, 
Фæлæ фыдтæ хæрынц æрмæст. 
* * * 
Цæй мæгуыр дæ, Уæрæсе, — 
Фырхъæзныгæй куы сæфыс!.. 
265 

ХÆСТОН ПОЭТТÆ 
Фыццаг ныхасыл аскъуыди сæ ЗАРÆГ, 
Фæлæ уæддæр цæры-нæры йæ АЗÆЛД. 
САГЛÆГТЫ БÆСТЫ 
Ехх, сæрджын сагтæ куы нал ис Иры! 
Уыйхыгъд нæм сæрджын лæгтæ куы сбирæ — 
Давæггаг хъæбыстæ æмæ пъатæй 
Уайтагьд айрæзынц сыкъатæ... 
* * * 
Ам алцы баивтой мæнг цинæй, 
Ам алцы хæйрæгæн — йæ бар. 
Мæ уд нæ уыдзæни дæлдзиныг, 
Мæ хъуыды не суыдзæн цагьар. 
НÆ РÆСТÆДЖЫ ГАКК 
I 
Цæй, цæуыл кæныс тæргай, 
Давын зон — æмæ цæрай!.. 
II 
Кæд давын нæу дæ бон, 
Уæд та дæ бынат зон!.. 
Рахизырдæм акæс æмæ — Гейне!.. 
Галиуырдæм акæс æмæ — гени!.. 
Диссаг — «стъалытæй» нæ зæхх куы байдзаг, 
Афтæмæй нæ цард куынæ у райдзаст... 

* * * 
Нæ хъусæм мах нæ уидæгты фæдисхъæр, 
Нæ хъусæм мах нæ зæрдæйы хъæлæс. 
Зæгь-ма: æнæ фыдæлтæ чи стæм? 
Куыд ма зонæм нæ нысан æмæ хæс? 
* * * 
Нæ цард нын карз æгьдау æвзоны, 
Фæлæ йыл сахуыр дæн æз дæр — 
Æгасæй хорз дзурын нæ зонæм, 
Нæй дзурæн мардæй та æвзæр. 
НЫСТУАН 
Цæмæй дæ удæн уай æмæ дæ сæрæн, 
Дæ зæрдыл дар, мæ фырт, фæрнæй: 
Æнæ хуыцæуттæ ис зæххыл фæцæрæн, 
Фæлæ æнæ сыхæгтæ — нæй. 
ТЫХ-ПОЭТÆН 
Уæлтæмæны æрвыг лæвæрттæй цух дæ, 
Уæддæр гуыппы тыххæй бæлæстæ калдтай. 
Къоста дæумæ нæ раттаид йæ къух дæр, 
Къостайы номыл преми та дын радтой. 
НОГДУГ 
Раппæл дзы — йæ зæрдæ дурау 
У рæдау æмæ фæлмæн — 
Абон алцыдæр ис дзурæн, 
Фæлæ ницы и гæнæн. 
267 

* * * 
Кæфхъуындар, рувас, бындз, 
Хæлуарæг, цъулбер, сыст 
Дæ æууæлтæм бæллынц — 
Фæтæгæн сын бæззыс. 
* * * 
Цы дур расайы зæй, 
Фæвæййы уый бынæй, — 
Йæ рæдыды рæу-уысмæй 
Ныгæд вæййы æнустæм... 
* * * 
Ехх, зын у цæрын рæстæй, 
Дуг — тыхтона, сайдæй. 
Иутæ хауынц тъæпп мæстæй, 
Иннæтæ та — цардæй... 
ИВДЦЗИНАД 
Цы ныхас кодтой раздæр: 
«Дæ хъару ’мæ дæхæдæг!», 
Нæ дуджы уый фæкарздæр — 
«Дæ хъару ’мæ дæ хæйрæг!..» 
* * * 
Цы амонд мæ æрсырдта, 
О, стъæлды фæуа, стъæлды! 
Лæгсырдтæй лидзын сырдтæм, 
Хъæддаг адæмæй — хъæдмæ. 
* * * 
Охх, ироны тынгдæр 
Йе стырзæрдæ ’взоны - 
Чердæм у тыхдымгæ, 
Уый рыг дæр куы зоны!.. 
268 

ФÆЛТАУ 
Не ’хсæн къул йеддæмæ ницы и, 
Æмæ базыдтон дæ ницæйаг... 
Хох фæлтау куы уаид не ’хсæн, 
Дардмæ кодтаин уæд дестæн. 
* * * 
Мæ сагьæсты рифтаг 
Æууæнкæй æмпъузын: 
Нæ царды таг — иу бон, 
Æнустæм — нæ уд-зынг... 
* * * 
Зындоны дæр нæ сæттын, 
Мæ разæй скодтон тар. 
Нæртон хæс мын нæ дæтгы 
Лæмæгъ уæвыны бар. 
* * * 
Дыууæ цæхæры астæу 
Кæдмæ уыдзæни Ир? 
Нæ ныфс, нæ куыст, нæ уарзтæй 
Йæ фæндаг скæнæм ирд!.. 
* * * 
Нæ бæстæ хæйрæгæй фæхиндæр — 
Бынтон æй нал хъæуынц йæ адæм, 
Фæлæ æвзæры фарст уæд ахæм — 
Ау, адæм нал хъæуынц сæхи дæр?! 
* * * 
Куыд дын амардтæн, гъе, Мæлæт, 
Цæрдудæй æз, æмгъуыдæй раздæр! 
Цæуыл ма цин кæндзынæ уæд, 
Куы ’рлæууай цардагур мæ разы?! 
269 

Нæ сау зæххыл цы нæ у сау, 
Мæнг дунейы цы нæ у мæнг, 
Гъеуыдон сты мæнæн Хуыцау, 
Дæттынц мæ зæрдæйæн æууæнк. 
Куыннæ кæнон, оххай, æрхæндæг — 
Æмбарæг мæ архайд куы нæй! 
Мæ уд уын куы дæттын мæхæдæг, 
Цы ма мын æй ласут тыххæй?! 
* * * 
Æрдз кæй у æппæтæй уаздæр, 
Уый мын амыдта быдыр. 
Уарзтон стыр фæндæггæ раздæр, 
Уарзын къахвæндæгтæ ныр. 
Ахæм цард-дзæнæт 
Авд дæлдзæх фæуæд! 
Чи йæ хоны афтæ, 
Уыдон дзы куыд рафтой... 
Нæ зонынц бæлæстæ фæсмон, 
Нæ зонынц бæлæстæ хæлæг, 
Кæд бирæ уымæн у сæ бон? 
Куы уаин афтæ, ехх, хъæлæкк!.. 
* * * 
Иры дзыхъхъ цæмæй кæны бæрзонд, 
Уый дзæбæх нæма ахсы нæ зонд. 
270 

* * * 
Зæрыбонмæ фæкъул мæ цард, 
Ныр хатдзæгау фæзæгьын: 
«Йæ удæн чи кæны лæггад, 
Уый арвæн у хæрзгæнæг». 
* * * 
Къæсхуыр, бынтон къæсхуыр фæдæн 
Æмæ куы не сфаг дæн ФЫДÆН. 
ТÆККÆ ЛХСДЖИЛГДÆР 
Ратт дæхимæ ахæм фарст ды дæр: 
«Иры дзыхъхъ цæмæй кæнын уæлдæр?» 
* * * 
Мæ къæпи рувы, рувы, 
Хæмпæлгæрдæг рæдувы, 
Зæлдаг æвзартæн кувы, 
Цъæх рæзæнтæ сын уафы, 
Сæ алыварс æркафы, 
Сæ фыдгулты сын сафы. 
ТÆРХЪУСЫ РЛВГÆЙ 
Дæ хины мус кæд уыди афтид 
Æмæ та райардтай æфсон: 
Æз, дам, ыл сау дуртæ нæ цавтон, 
Æз, дам, ыл урс дуртæ æхстон... 
271 

Х.Л.Б.Л. 
Охх, кæсын æм джихæй — 
Ахæм нæй æвдгьуызон! 
Артæй æмæ ихæй 
Раппæлы æмхуызон. 
* * * 
Мæ удыл куы кæса 
Ирон дзырды хур, 
Уæд дуне — тæмæссаг, 
Уæд хох-маст дæр — мур. 
ÆРГОМ СУСÆГ 
Чи нæ кæны арвæрдыныл дис! 
Арвæрдыны — авд хуызæн — цæдис, 
Афтæмæй нын æрдз æвдисы — 
Зиуæй вæййы ацы дуне диссаг. 
* * * 
Цæмæй конд у дæ зæрдæ — 
Цы стъалытæ, цы хурæй?! 
Йæ диссаджы цæхæртæй 
Куы фестади Цыкура. 
ИРЫСТОН 
Дæ рæвдыдæй буц дæн, 
Æз — урс хæхты хъан, 
Дæ цъититы рухс мæм 
Мæскуымæ дæр калд. 
ХÆХТЫ ДИССАГ 
Цал хатты сæ цавта арв! 
Гъеуæддæр куы кувынц арвæн, — 
Бануæрстой йæ фæттæ арф 
Урс мысайнæгтау сæ тарфы. 
272 

* * * 
Худы мæм æвзистгагуы æртæх, 
Зæлы зæрдæйы йæ дзир-дзур. 
О, куыд сыгъдæг, табуйаг у зæхх! 
Зæдтæ, рацæут нæм цингур... 
* * * 
Ашрынæй анхъæлмæ кæсын хуыздæр у. 
Æмбисонд 
Ныр цал азы кæсынц æнхъæлмæ адæм! 
Фыдæлты ныхас цас кусы нæ сайдæн! 
О, цас кæсæм, о, цас кæсæм æнхъæлмæ! 
Нæ нæ уыдзæн æндæр амонд, æнхъæлдæн... 
* * * 
Судзы мæ фæндаг, 
Судзы мæ цард. 
Афтæ — кæй фæндæй? 
Чи кæны арт? 
* * * 
Мæ налхъуыт-налмастæн 
Нæу ницæмæй тас. 
Нæртон дзырды тавсæй 
Куыд рухс у мæ цъасс! 
* * * 
Æхстуадæй, скъæфæггагæй, мургай — 
Цыма фыдракæнд у мæ уарзт. 
Куыд ис ныккæнды дарæн хуртуан?! 
Æрвæрдын не ’мбæхсы йæ хъазт... 
273 

УЛРЗОНДЗИНАД 
Дæндæгты дохтыры бауарзта чызг, 
Низæфсон алы бон дохтырмæ цыд, 
Слæууыд æгæр зынаргь уыцы фæндаг — 
Чызгæн йæ комы куы нал ис дæндаг... 
* * * 
Мæ дæрзæг ныхасыл 
Цæмæн кæнут дис? — 
Дыууæ дуджы астæу 
Мæ хъысмæт фæцъист. 
* * * 
Кæд бафиддзæн нæ бæстæ 
Йæ адæмæн йæ хæстæ? 
Кæд зæгьдзысты æдæрсгæ: 
«Нæ сины саст фæрæстмæ»? 
Цы ма мын дæ æвдисинаг 
Фыддæрагæн, хъысмæт?! 
Цы ма нын дæ æлвисинаг, 
Цы сагьæстæ, цы мæт? 
РЛСЫГГÆНЛДЖЫ ХÆРЗГÆНÆГ 
Кæрон-иу куынæ уаид кауæн, 
Мæнæн-иу нæ уаид уæд хауæн!.. 
РÆСТЛДЖЫ ХЪЫСМÆТ 
Рæстæгæн рæстаг 
Уыйбæрц у зынаргьдæр — 
Рахоны йæ саг, 
Сæвæры йыл саргъ дæр!.. 
274 

ФÆСТАГ ХАТДЗÆГ 
Цы мæрддаг уыд нæ цард, 
Уый равдисы нæ мард. 
* * * 
Доз-доз æмæ нахыли, 
Ау, æрмæстдæр махыл и?! 
ЦАРД дын фестон, АФОНЫЛ Мæлæт! 
О, мæлæт дæр нал уыдзынæ уæд... 

* ^\Л * п^-^З « 
Цы дын раттон, Цыкурайы фæрдыг?! 
Нæ хъæуы дæу æппындæр ницы. 
Мæн та дын афтæ балæггад фæнды, — 
Нæ зæдтæн дæр куыд уа бæллиццаг. 
Дæ фæрцы зонын уалдзæджы рæвдыд, 
Мæ уд дæ тавсæй у цæрæццаг. 
Дæ хуызы мæм фæстаг амонд æрцыд, 
Æххæссын стьалытæм йæ фæрцы. 
Мæ Музæйæн ды басгуыхтæ æхсон, 
Дæ рухс мæ зæрдæйæн — æвдадзау. 
Мæ раст рæдыд, нæ кæнын æз фæсмон — 
Æз та дæ ногæй дæр æруадзин. 
2011 
* * * 
Нал ивын мæ фæндаг, 
Нал ивын мæ уаргь — 
Сты Хуыцауы фæндйаг 
Адæмæн зынаргь. 
Нæ, хъæздыг сæ не сдæн, 
Фæлæ уд — æрвыг, 
Дзырд мæ туг у, ме стæг, 
Никуы бады цыг. 
26.04.08 
276 

БÆЛЛИЦ 
Алцæмæн дæр æрдзы 
Ис йæхи нымад, 
Зæрдæйæн у рæвдздæр 
Сахатæй йæ цавд. 
Ау, уæдæ куыд зайы 
Дуджы фæсте уæд?! 
Йе хæс у нымайын 
Афоныл æппæт. 
Гъæй-джиди, мæ фæндæй 
Фестид цард рæсугъд: 
Хуры фаг - нæ зæрдæ, 
Арвы фаг - нæ уд!.. 
17.03.2000 

* * * 
Мæ кæнгæ хо Мæлæт, 
Дæ зæрдæ у мæнмæ. 
Мæ ирвæзынгæнæг, 
Кæд мæ хоныс хъæмæ? 
Нæ фыдæлтæм фæндаг 
Дæ фæрцы ис — зæлдаг, 
Нæ уидæгты бæстæм 
Дæ базыр мæн хæсдзæн. 
Фæлæ дзы ис «фæлæ» — 
Фæгæдзæ кæн, фæлæуу... 
Мæ кæнгæ хо Мæлæт, 
Куы нал мын уа куыстаг, 
Куы нал мæ уа хъæстаг, 
Куы нал зилон цæвæг, 
Ныццæв-иу зæрдæ уæд. 
Мæ кæнгæ хо Мæлæт, 
Нæ мæ хъæуы зындон — 
Уæлæуыл æй уыдтон, 
Нæ мæ хъæуы дзæнæт — 
Æнхъæлмæ уал кæсæд!.. 
07.03.2007 

в*^иииГ^5Г 
* * * 
Ивгьуыдмæ акæс 
Фидæны фарнæн — 
Уидæгтæ сбуц кæн 
Зæрдæйы хъармæй! 
Зиумæ уæм сидæм 
Сомбоны фарнæн — 
Аразгæ фидæн 
Зондæй, æфсармæй. 
Акæс фæстæмæ 
Фидæны рухсæн! 
Алцы — рæстæгмæ, 
Ир та — æнустæм! 
2009 

* *^\Л « ь^*Ъ « 
СÆРГÆНДТÆ 
Алæмæты уидæггæ 
«Мæн райхъал кодта Музæ...» 5 
«Æвзонгад аныгъуылд цъæх тары...» 6 
«Зæрин», «зæридау», «дзир-дзур...» 7 
«Æз райсомæй куы сыстын...» — 
Ирыстоны зарæг 8 
Уæлахизы рухс (триптих) 9 
Къоста 10 
Кировыхъæуы зарæг 11 
«Цымыдисмæ æнахуыр цинтæ хауы...» 12 
Туаты Викийы зарæг 13 
Рагбонтæй 14 
«Нæ хъæуы иунæг цъай дæр...» 15 
Гæдиаты Цомахъæн 16 
Дзесы-фырт — 
Цæрукъаты Алыксандр 17 
Нафийæн 18 
Хаджеты Таймураз 19 
Фæстаг амазонкæ — 
Æгъуызары-фыртæн 20 
«Хъæмæ, хъæмæ, нæ хъæумæ...» 21 
Ирыстон 22 
Сæууон уазæг 23 
«Суадон, ауæдз æмæ талайæн...» 24 
«Йæ фæскъуымтæ, йæ байбынтæ 25 
«Ирон æвзаг — нæ Райгуырæн...» — 
Донбеттырты æлгъыст 26 
«Се ’взаг чи нæ зоны...» 27 
«Дунейы, дам, диссæгтæ ис авд...» — 
«Нæ хæхты урс цæсгомæй...» 28 
«Куы басгуыхти нæ дуг...» — 
«Æмæ, дам, мады къух нæ риссы...» 29 
«Лæгдзинады æрттигъау...» — 
280 

« Мæ сагъæс, саузымау, ныддаргъ...» 30 
/’Кхсар æмæ Шамил 31 
Сыгъзæрин тæраз (Зарæг) 32 
Кьацийы бæлас 33 
« Мысинæгтæ мысайнæгтау...» 34 
Дрфæ 35 
55 36 
Æдзард хæстонтæ 37 
«I [ыууагътон мæ аргъау...» 38 
« Кæцæй уа уыцы рухс мæйдары...» 39 
« К.тсын мæ ивгъуыдмæ æнхъæлмæ...» 40 
Арвæрттывды халдих 
«Тæхынц æмдзæвгæтæ...» 41 
Дзæгъæл хърихъупп 42 
«Сыгъдæг æртæх мысайнагæн...» 43 
« Мит хылы мылытæй уары...» — 
«Рартæх мыл кæн, Ивгъуыд...» 44 
«Стыр Хуыцау, мæ дзырдæн...» — 
«Тагъд мæм фæсиддзысты уидæгтæ...» 45 
«Дæ хъысмæт нæ мæлдзæн дæ мæтæй...» 46 
«Куыннæ кæнон ахæмтыл дис...» — 
«Æхсар, Æхсар...» 47 
«Давджытæм дауджытау...» — 
« Мс сæфт дæ куы федтон...» 48 
Арфæйаг куыдз — 
« Цæ й о х ы л ? » 49 
« Нæ бæстæ та æппæлдыл бафтыд...» 50 
«Нæ фыдæхæй нæ цард — Сыбыр...» — 
«Динты ’хсæн ныйистæм...» 51 
Дугивæны 52 
« Баззади нын Ыартæй...» 53 
Хъодзаты Æхсар 54 
« Мæлæтæн дæр æхсызгон...» 55 
«Тæхудидæгæй, дурæй конд...» — 
«Оххай, куыннæ кæнон хъаст...» 56 
« Цас зæрдæтæ — зæххы...» — 
« Ехх, куыд мæгуыр у Арв...» 57 
«11æ царды ницы ис уæлдайаг...» — 
Царциатæ 58 
281 

«Зындоны арт куы тауыс...» 58 
Хæрзцыбыр триптих 59 
Зои æй уæдæ 60 
Беслæн 61 
Фæстаг фæрæз 62 
« Йæ хуыз цы фæцис Арвæн?..» 63 
«Цъиувæдис, цъæлхъæрæй...» 64 
Диссаг 65 
«Хиды бынты донау...» — 
«Сæргуыбырæй бады мæгуыргур...» 66 
Поэт — 
Сæйраг фарст 67 
«Дои дæр ма йæ цъитийы ном зоны...» — 
«Хæйрæджы сайд кæддæр...» 68 
« Цæргæсы базыртæ — нæ æргътæн...» — 
«Ирыстоны арвæн...» 69 
«Дидинджытæ хурмæ...» — 
«Æмбарын æмæ барын...» 70 
«Цы зæлгæ райсом у, цы ирд...» — 
Чермен æмæ Зæринæйæн 71 
«Фыдæлты фарн — æмбисонд...» 72 
«Мæ сау бонты дзуар...» — 
«Поэты хур — диссаг...» 73 
Æнахуыр фын 74 
«Диссаджы сæрсæфæн...» 75 
«Рухс Уацилла, кæд, мыййаг...» — 
Нæ ивгъуыд 76 
«Дуртæ, дуртæ, дуртæ...» 77 
Сагмарæггаг — сычъитæ 78 
Тæхудидæгæй 79 
Алдымбыд Къостайæн 80 
«Къостайы арвы бын...» 82 
«Баззадис дæ фæнд фæндæй...» 83 
«Мæнæн æгуыст — цыфыддæр рын...» 84 
«Уæлтæмæн, Уæлтæмæн...» — 
«Не стæг лыстæгмæ куыд цæуы...» 85 
Диптих 86 
Мæ хъысмæт 87 
«Нæ дуне ма хон мæнг...» — 
Хъггрæг — зарæгыл 88 
282 

«Лæппутус дуне — гаццатæн нывонд...» 89 
«Ды райдыдтай...» - 
« Раст хахх акодтон мæ цард...» 90 
«Гъсуый дын, гъе!..» 91 
Диссаг 92 
2008 93 
Ныхлс 94 
« Ис арæн æхсæв æмæ бонæн...» 95 
Мс стырдæр бæллиц 96 
Рæстдзинады фатыл 
Уайдзæф цæргæсæн 97 
Иу хатдзæг — дыууæ хуызы 98 
«Дуне у хуыдиртæст...» 99 
«Нал хъæуы никæйы фарны дзырд...» — 
« Уæрæсе нын рухс у...» 100 
«Куыннæ уа бæллиццаг фыдгултæн нæ уаг...».. 101 
Ирон адæм 102 
«Адæм, дам, æрвайдæн...» — 
Телеуынæн 103 
У æууæй! 104 
«Иæ дуг зындонцадæй куы фыцы...» — 
Ирыстонмæ 105 
« Батрадзы фаг нæ кæнæм...» — 
«Уарзæм мах фæзилæн...» 106 
« Рæстдзинады тæмæн...» 107 
«Хæст ма уæд, æндæра...» 108 
« Электроцинк» 109 
«Кæфхъуындар у дæ уарзон...» — 
/Енахуыр цыртдзæвæн 110 
«Цардыл ма цы дзурон...» — 
«Ныр сæ уæддæр ныууадзут...» 111 
«О дунейы хъæздыгдæр бæстæ...» — 
/Ендæрарв 112 
«Хицауы шофыр дæр — хицау...» — 
Царциатæ 113 
М æ гу ы р гу р 114 
Сырхытæ æмæ урсытæ 115 
« Сæйраг абырæг фæндæгтæн æвгъау у...» 116 
«Да? уды дзæбæхæн...» 117 
283 

«Куыд сахуыр ыстæм сайдыл...» 117 
«Нæ райгуырын хуыздæр...» 118 
Къоста Лабæйы — 
Клычков Ссргейæн 119 
«Сæлфынæгимæ сагъæстæ...» — 
«Урсы, дам, сау хон...» 120 
Цъырцъыраг æмæ «поэт» 121 
«Хъоды бакодтам æфсармыл...» 122 
«Рацарæзт кæмæн уыд...» — 
«Къулын радио, къулын...» 123 
У айдзæф — 
« Гæртам куыд фæсырдта æфсарм...» 124 
«Арахъхъы сæрты скæнæм хид...» — 
Сыкъаты æмбисонд 125 
«Нæртон уарæг, цы фæдæ?..» — 
«Куыдисцæрæнæнцад-æнцойæ...» 126 
Æцæгдзинад 127 
Батрадз 128 
«Дыууæ рухсы — дыууæ хурау — бæргæ!..» 129 
«Рæстæг, дам, у ахæм...» — 
Стыр Ныхас 130 
«Зæгъут-иу: «Фервæзтис йæ зынтæй...» — 
«Уæ рухс цæсгом, хæхтæ...» 131 
Диптих 132 
«Чи загъта мæ сæрыл иу дзырд?!.» 133 
Триптих 134 
«Оххай-гъе, цæй сауæлгъыст...» 135 
Мæ «хæрзгæнджытæн» 136 
«Хъæбатырæй мæм ме ’рдхæрдтæ...» 137 
«Цынæ хуызы мæ марынц...» 138 
Фæзын! 139 
Диссаджы хæлæг 140 
«Сау рæстæг — ронбæгъд...» 141 
Поэт 142 
«Тавиц нæй фæсмоны...» — 
«Нæ уæ хъæуы райдайæн...» 143 
«Йæ рис нæ хъæр кæны хæрис...» 144 
Къахыр сонет 145 
«Уæззау цæфæй хъæсдарæг...» — 
«Нæ дзиглоты рæстæг...» 146 
284 

«Кæдæй ивайæм, кæ!..» 147 
«Уыл райдайæны Дзырд...» 148 
Арфæ «æлгъыстæй» 149 
Диптих 150 
Дыууæ хуры æхсæн 
Алдымбыд Эльзæйæн(1) 151 
У идæгтæм курдиат 153 
Ллдымбыд Эльзæйæн (2) 154 
Хъысмæт 160 
«Хъусын хърихъуппыты хъæр...» — 
Триптих Эльзæйæн 161 
« Мæ хъысмæтæн, уастæн, цы зæгъон...» 163 
Зарæг 164 
Поэзи 165 
«Арвистонæй арвыстон...» — 
«Æз лидзын мæхицæй...» 166 
«О ма мыл ауæрд...» — 
« Мæ хъуырмæ афардæг дæн зæххы...» 167 
« Мæ хъысмæт фæззæгау...» — 
« Куыд дын зæгъон мæ уарзт...» 168 
«Цы уалдзæг, цы аргъау дæ радтой мæнæн...» — 
«Дæ сыгъзæрин бæласыл...» 169 
« Мæнг дунейы цы нæ у мæнг?..» — 
Дыууæ хуры æхсæн 170 
«Саузымау мæ хъысмæт...» — 
«Салам дæр нал æмæ хæрзбон дæр...» 171 
«Царды зæрдæ дурау...» — 
« Фæндаг дын амонын мæхицæй...» 172 
Æрмæстдæр ды 173 
«Мæ кауы цас уыдис хуынчъытæ...» 174 
«Фыстхалæн зæрдæйæн цы ис...» — 
Дыууæ хуры (Зарæг) 175 
«Лгппæты дарддæр мæм ды дæ...» 176 
«Æрра фынæй фæтарстæн...» — 
«Ды фæлмæн зæдау...» 177 
«Денджызы утæппæт доны...» — 
«I Тыгуылæны æврæгътыл...» 178 
«Кæркæ-мæркæ цæхæртæй...» 179 
« Нæ дунейы, уæууæй..» — 
285 

Фæстаг сусæг 180 
«Цæмæй дæ бамбæрзон, кæмæй?!.» 181 
«Уæдæ цæй æлгъыстаг фæдæн...» — 
«Мæ уалдзæгæн йæ зæрдæ...» 182 
«Дæ цæстытæ куы судзой...» — 
«Куыд зæгъон рухсаг уарзтæн...» 183 
«Нæ мæлын, нæ цæрын...» — 
«Мæ урс тымыгъ, мæ сау цин...» 184 
«Æз цæрын дæ тавс, дæ рухсæй...» — 
«Цы арвæй дæ, цы фынæй?!.» 185 
«Бындайраг чызг, куыд галиу дæ...» — 
«Тæдзынджыты цыренæй...» 186 
«Ехх, куыд тынг тæрсын дæ уарзтæй!..» — 
«Куыд байуарæм нæ уалдзæг?!.» 187 
«Ау, дæ чъылдыммæ куыд кувон...» — 
Дæ цæстыты мелоди 188 
Æртæ дзырды (Зарæг) 189 
Хуры лæвар (Зарæг) 190 
«Уæддæр ма Скæсæнмæ — мæ каст...» 191 
Урс азæлд 192 
Мысайнæгты сыгъдæгдæр 
«Ныффæстйат уалдзæг...» 193 
Рагуалдзæг 194 
«Хуры зæлдаг тынтыл...» — 
Уалдзæджы арфæ 195 
«Кадджындæр мæ цæсты...» — 
«Мысайнæгтысыгъдæгдæр...» 196 
«Диссаджы сæрдыгон райсом!..» — 
Æхсæрдзæн 197 
Сæууон æртæх 198 
«Цъырцъырагæн цъæх цатыр...» 199 
«Хуртæ æмæ мæйтæ...» — 
Мæ сæрдыгои æрдхорд 200 
«У ма мæ цæвæг йæ тыхыл...» 201 
Алæмæты рухс 202 
«Атахтис хæлуарæг-тынау сæрд...» 203 
«Судзы хур, уырауы...» 204 
«Зæлдаг фæззæг — дзæнæтау...» 205 
Фæззыгон хъæд 206 
286 

«Минхуызон сыфтæры рухсæй...» 207 
«[ 1æй ма, бафæзмæм нæ хæхты...» 208 
«Быгъдæгæй райдзаст...» — 
« У мын æнусваг» 209 
«Ахорæнты аргъау...» 210 
Диссаджы хотæ 211 
«Цы диссаджы рæстæг...» 212 
Сæйраг фарст 213 
«Ехх, цы бонтæ судзы фæззæг...» 214 
Фæззæджы лæвæрттæ 215 
« /Ерæгвæззæг лæмары хас...» 216 
«Хуылыдз мит йæхи дæр нæ уарзы...» — 
/Ерæгвæззæг 217 
« Уагъылыйы пиллон...» 218 
« Рог митæ нæ уарзы мит...» 219 
«Тæдзынæг ивазы йæ дзинг...» — 
«Лснк кæны уæлæмæ...» 220 
« Бонæн йæ къæсæрыл...» — 
Митуарды лæвар 221 
«Зымæгон æлвæстдæр...» 222 
«Уалдзæгхъæстæ райдыдтой...» 223 
«Æтт, цы мæйрухс дæ, цы кæлæн?!.» 224 
Дзындзытæй — хæрдгæ 
Миниатюрæтæ 225—275 
« Цы дын раттон, Цыкурайы фæрдыг?!. >А 276 
« Нал ивын мæ фæндаг...» — 
Бæллиц 277 
«Мæ кæнгæ хо Мæлæт...» 278 
«Ивгъуыдмæ акæс...» 279 

Литературно-художественное издание 
КАДЗАЕВ СТАНИСЛАВ СОБРОНОВИЧ 
Меж двух светил 
Стихи на осетинском языке 
Редактор И.Х. Джанаева 
Художнлк В.М. Айлароа 
ТехническнйредакторÆ В. Ядыкина 
Компыотерная верстка 3. С. Мисиковой 
Сдаио в набор 19.02.15. 
Нодпнсано к пгчатн 0-1.05.15. 
Формат бумаги 75х90'/32. Бум. офс. ЛР> 1. 
Гарн. 111|>И(|ггл «Кно!га$1|ОУ». Почать о<|>сстная. 
Усл.-п.л. 11,25. Учстио изд. л. 8,79. Тираж 300 экз. 
Заказ >314 от 21.10.2015. С 7. 
Министг|м*тпо культуры Рсснублики Ссвсрная Осстия Ллания. 
ГУП «Издатсльство «Ир>, 362040, г. Владикавказ, И|юспгкт Мира, 25. 
Отнгчатано в типографии ООО «Мсдиа Полнс», 
344038, г. Ростои иа Дону. нр. М. Магибина, 14а. 


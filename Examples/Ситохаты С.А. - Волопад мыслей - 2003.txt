Отсканировано 
30 мая 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013азы30майы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Арфæтæ: бæллицтæ, 
хъыдзытæ, æлхысчъытæ 

84 B Рос-Осе) 
С-36 
Вкнигувошли четверостишия, написанные 
поэтом в разные годы. В них автор с помощью 
сатиры и юмора умело разоблачает мошенни- 
ков, тунеядцев, грабителей... Не остаются е 
стороне и те руководители, которые больше 
думают о себе, чем о народе. Острые мысли в 
стихах часто напоминают автора, который 
любит философствовать, и это получается 
у него неплохо. Поэтому и четверостишия чи- 
таются с большим интересом. 
Ситохаты Саламджери 
С-36 Хъуьщыты æхсæрдзæн - Дзæуджыхъæу: 
«Ирыстон», 2003-152 ф. 
Ситохов Саламгерий. Водопад мыслей. 
4702500202—26 _ 
с 4 0,1/пох ,«л, Без °бъявл. 84 B Рос-Осе) 
1Я9@3)—2003 ’ 
)СитоховС. А., 2003 
) Григорян В. С, оформление, 2003 

БÆРКАДДЖЫН АУÆДЗТÆ 
Иугæр, мæ зынаргъ æмдугон, абон дæ къух- 
тæмрайстай Ситохаты Саламджерийыног чи- 
ныг, уæд йæ бакæсгæйæ, æнæмæнг, райгонд 
уыдзынæ. Уæндон ныхас? Нæ. Уæдæ-ма сæ 
уацары бацу, кæддæра дæм денджызы уылæн- 
тау, тыхджын арвы гæрæхтау, нæргæ хуры 
тынтау, рæвдаугæ нæ фæкæсиккой. Сæ нæр- 
тон миниуджытæй дын дзы иу-цалдæры аны- 
мадтон. Уæдæ дзы царды сæйрагдæр фæзи- 
лæнтыл, айдæнмæ кæсæгау, кæй сæмбæл- 
дзынæ, дæ цæстыты раз дæ бирæ зонгæты 
сурæттæ кæй балæудзысты, уый дæр мæ 
уырны. 
Саламджерийы ацы чиныг у не ’рвылбоны 
тухитæ æмæ сагъæстæ, æнкъарæнтæ æмæ 
бæллицтæ æргомæй æвдисæг æхсæрдзæн. 
Автор æхсæнады гуылфæнты никуы адзæ- 
гъæл вæййы. Къæрцхъус у, уынаг, йæ къа- 
хист—уæндон, йæныхас—хæрзцыбыр, фæлæ 
æнцонæмбарæн. Йæ поэзийы æрдынæй цы фат 
атæхы, уый бынатыл уайтагъд сæмбæлы, 
æмæ чиныгкæсæг хъуыдыты аныгъуылы, хъæу- 
гæ хатдзæгмæ æрцæуы. 
5 

Ситохы-фырт йæ зæгъинæгты фылдæр 
хай луары сатирæ æмæ юморы сасирæй. 
Уыимæ дзы æнæхъуаджы дзырд, æнæхъуа- 
джырæнхъ не ссардзынæ. Алкæмæн дæр дзы 
ис йæхи тала, йæхи дыргъ. Гъе афтæ æнгом 
баст сты кæрæдзимæ. Иу зондыл хæст æф- 
сымæртаууæхски-уæхскцæуынц æмæ чиныг- 
кæсæгмæ сæ уæлныхты цымыдисæй хæс- 
сынц авторы æвидигæ хъуыдытæ, йæ мид- 
дунейы æвæрæнтæ. 
Ирон литературæйы абоны минæвæрт- 
тæй бирæтæ фæлварынц цылпаррæнхъонтæ 
фыссыныл. Уыцы æфсондзы бын цæугæйæ 
дзы йæхи чи куыд æнкъары, уый поэзиуарзд- 
жытæ мæнæй æвзæрдæр нæ зонынц, фæлæ 
ныронг Ситохы-фырты комулæфтæй чидæр- 
тæ дард кæй лæууынц, уый мæ бон у хъæрон 
нысанимæ зæгъын. Мæ уыцы хъуыдыимæ 
разы чи нæ у, ахæмтимæ дæр цæттæ дæн 
быцæу ныхасмæ. 
Уæ къонатæ фæрнæйдзаг уæнт, фæлæ 
мах, иронадæм, рагфыдæлтæйнырмæрынчын 
стæм æппæты æвирхъаудæр низ — æдзæст- 
уарзондзинадæй. Ам, нæхи зæххыл нын кæрæ- 
дзи фыдгой мады æхсырæй адджындæр у. 
Æвиппайды дын ахæм цæлхдур авæрдзысты, 
æмæ хæлиудзыхæй аззайдзынæ. Дæ гæндзæх- 
тæ куы тилай, уæддæр дæ иу хъуыдыгæнæг 
налфæуыдзæн. Уыцы тæвагæй æнæхай никуы 
уыдысты не сфæлдыстадон кусджытæ дæр. 
6 

Уый йæхиуыл иу æмæ дыууæ хатты нæ бан- 
къардта Ситохаты Саламджери. Фæлæ йе 
уæнгтæ никуы æруагъта. Цас фылдæр зын- 
тæ æвзæрста, уыйас йæ фыссæн сис кодта 
домбайдæр. 
Саламджери ирон литературæйы куыр- 
дадзмæ уæларвæй не ’рхаудта. Бынтон æв- 
зонг лæппуйæ дзы райдыдта æхсидын. Йæ 
фыццаг æмдзæвгæ мыхуыры фæзынд, æвдæм 
къласы ма куы ахуыр кодта, уæд. Хистæрæй, 
кæстæрæй дзы арфæты дзæкъул ацарæз- 
той. Уæздан, хæдæфсарм скъоладзауыл ба- 
зыртæ базад. Йе ’нкъарæнтæ гæххæтты 
сыгъдæг сыфыл равдисынмæ бавнæлдта дыс- 
вæлдæхтæй. Æмæ Ситохы-фырты æмдзæв- 
гæтæ арæхæй-арæхдæр зынын райдыдтой 
газет «Рæстдзинад», журналтæ «Мах дуг» 
æмæ «Фидиуæджы». Райдайгæ фыссæг цы- 
мыдисæй каст дзыллæйы æмызмæлдмæ. 
Уыцы ранæй арæхстгай иста хъæугæ æр- 
мæг æмæ дзы амайын райдыдта йæхи мæ- 
сыг йæхи æрмдзæфæй. Никæй фæзмыдта. 
Уыцы мæсыгæн йæ быдурарæзтæн тынг 
ахсджиаг разындысты, æвзонг фысджыты 
иумæйаг дыууæ æмбыргондмæ йын цы æм- 
дзæвгæтæ бахастой, уыдон. Фæлæ, дам, 
иумæйаг дзыккайæ хи кас — хæрзаддæр у. 
Ситохы-фырт йæ хæрзвых, хæрзад хойрагæй 
йæ уарзон дзыллæйы фыццаг хатт саходын 
7 

кодта, сыгъдæг дзырдмæ æмхиц адæмыл 
сæмбæлдысты æхсызгонæй... 
Куыдалы зæхкусæг, афтæ алы фыссæгæн 
дæр вæййы йæхи алы фæзуат. Гъе æмæ дзы 
чи куыд сарæхсы, афтæ рауайынц йæ фыдæ- 
бæтты фæстиуджытæ дæр. Саламджерийæн 
йæ фæззыгон най, бæгуыдæр, разæй ис, фæлæ 
нын ныронг нæ зæрдæтæ цас хуынтæй барæв- 
дыдта, уыдон дæр кæуылты сты! 
Дыууадæс чиныгæн дунейы рухс чи фенын 
кодта, ахæм фысджытæ нæм бирæ ис? Уæдæ 
Саламджери та хауы уыдоны номхыгъдмæ. 
Æмдзæвгæтæ, радзырдтæ, уацаутæ, пье- 
сæты автор суæвын иу адæймагæн уæззау 
уаргъ у. Уыцы уаргъ дæр кадимæ хæссы Си- 
тохы-фырт. Ацы ран мын æнæзæгъгæ нæй, 
Саламджерийы алы ног уацмысыл дæр чиныг- 
кæсджытæ кæй сæмбæлынц æргом зæр- 
дæйæ. Уымæн, æмæ уый йæхæдæг дæр ахæм 
у, æмбæхст æм ницы ис. Мæнæ хуымæтæг 
чиныгкæсæг, Красноярскы крайы Дивногорскы 
сахары цæрæг Василий Леус не ’мдзæххонмæ 
цы цæстæй кæсы: «Дорогой Саламгерий Алек- 
сандрович! Прочел Вашу книгу «Зеленая вет- 
ка», и стихи меня просто очаровали душеиз- 
лучением больших человеческих чувств и эмо- 
циональной силой. 
Вы постигли тончайшие особенности мира 
горцев, ихжизни во всех проявлениях... Ваши 
стихи дают не только эстетическое удоелет- 
8 

ворение, как вид искусства, но пробуждают в 
душе читателя самые добрые чувства и тре- 
петнуюлюбовь кжизни, к окружающему миру. 
Спасибо Вам, дорогой поэт, за чудесный род- 
ник Осетии, освеживший душу...» Бауырнæд 
уæ, бирæ фысджытæ ахæм аргъгонды аккаг 
суæвынмæ арæх бæллынц. 
Ныронг уал авторы бирæвæрсыг ав- 
налæнтæн цы дæнцæгтæ æрхастон, уыдон дæр 
комкоммæ дзурæг сты, уымæн йæ фæллойы 
мæсыг куыд сырæзт, йæ хуымзæххы цы мыг- 
гæгтæ байтыдта, уыдон кæуылты æмæ кæ- 
дæмты фæхæццæ сты, сæйрагдæр та — цы 
ад кæнынц, уыдæттыл. 
Нæ фысджыты иумæйаг куырдадзы дард- 
дæр сгарæм Ситохы-фырты æрмдзæф. Хи- 
цæн тæрхæгыл дзы уынæм æлвæст хъуы- 
дытæ. Цалдæргай хъуыдыйæдтæй цас бæр- 
кад тæдзы! Сæ тых дæр уый мидæг ис, адæм 
дæр сæ ныхъуырæгау уымæн кæнынц. Æппæ- 
ты фаг дæр сты. Сæ арæнтæ дæрдтыл 
аивæзтой сæхи. 
Поэты ном чи хæссы, ахæмтæ дæр нæм 
иу æмæ дыууæ нæй. Гъе фæлæ, зарджытæ 
фыссынæн дæр хъæуы сæрмагонд курдиат, 
ноджы ма автор йæ ныхæстæн йæхæдæг куы 
фæфыссы мелодитæ. Ацыран дæр Ситохы- 
фырты хъул сах абадт: йæ циндæттæг зар- 
джытæ арæх райхъуысынц республикон радио 
æмæ телеуынадæй, зарынц сæ куыд профессио- 
9 

налон солисттæ, афтæ нæ хуыздæр хихъæп- 
пæрисадон кьордтæ «Цин», «Суадон» æмæ а.д. 
1995 азы Италийы рацыд дунеон поэзийы ан- 
тологи. Уырдæмхастæрцыдæппæтдунейыбæ- 
стæтæй 120 хуыздæр поэтты æмдзæвгæтæ. 
Алы поэты тыххæй дæр чиныджы цыбырæй 
фыст ис, кæд æмæ кæм райгуырди, цавæр æвза- 
гыл фыссы æмæ афтæ дарддæр. Дыууæ азы 
фæстæ ахæм антологи уагъд æрцыд Англисы 
дæр. Чиныгмæхастæрцыдиивддзингедтæ. Раз- 
дæры автортæн се ’мбисæй фылдæр нал бахау- 
дтой ардæм. 1999 азы ахæм антологи фæзынд 
Францы дæр. Бакæсæн дзы ис дунейы зындгонд 
поэттæй бирæты æмдзæвгæтæ. 
Исчи бафæрсдзæн, уыцы чингуытæ Сито- 
хы-фыртмæ цы бар дарынц, зæгъгæ. Уæ хæр- 
зæггурæггаг — мæн. Бауырнæд уæ — ком- 
коммæ бар! Уымæн æмæ уыцы антологиты 
аккаг бынат ссардта не ’мзæххон Ситохаты 
Саламджери кавказаг дзырды дæснытæ Расул 
Гамзатов, Кайсын Кулиев, Раиса Ахматова, 
Сулейман Стальский, Гамзат Цадаса, Нигер 
æмæДжамалдин Яндиевы æмрæнхъ. Сæрма- 
гондæй фæнысан хъæуы, Ситохы-фырты æм- 
дзæвгæтæ кæй тæлмæц кæнынц стыр курди- 
аты хицау æвзæгтæ зонынмæ, польшæ-йаг 
поэт Ежи Велюньский æмæ францусаг Ноинг Роз- 
мор. Ахæм уæлахиз (æз зæгъын — уæлахиз!) 
нæ ирон фысджытæй кæй къухы бафтыд? 
Саламджерийæн та фæсарæнты дæр йæ ном 
айхъуыст, уырыссаг æвзагмæ тæлмацгондæй 
10 

йын Мæскуыйы цы чингуытæ рауагътой, 
уыдон нал нымайгæйæ. 
Уæрæсейы фысджыты цæдисы уæнг суæв- 
гæйæ, стæй уый размæ дæр, Ситохы-фырт 
кæйдæртау бæрзонд къæлæтджынмæ никуы 
тырныдта, йæ фæллойæ никуы раппæлыд 
æмæ хæрзиуджытæ никæмæй æрдомдта. Уый 
хыгъд автор йе сфæлдыстадон гутоныл фидар- 
дæр æрхæцыд æмæ йæ уарзон адæмæн лите- 
ратурон ауæдзтæ фæлдахынæй нæ фæллайы. 
Уыцы ауæдзтæ арф, æви уæлæнгай сты, уый 
та хъуамæ зæгъиккой Саламджерийæн лите- 
ратурæиртæсджытæ. Фæлæ нæм, хъыга- 
гæн, фæстаг азты иунæг авторы уацмысæн 
дæр аккаг аргъгонд нал цæуы. Ног чиныг куы 
фæзыны, уæд ыл авторæн йæ хорз зонгæтæй 
исчи уæлæнгай, æппæллæн ныхæстæй афæл- 
гæсы, æмæ ууыл хъуыддаг ахицæн вæййы. 
Уыцы фæткыл хæст уæвгæйæ цыфæндыли- 
тературæйæн дæр йæ фидæн гæвзыкк у. 
Æнæмæнг нæ хъæуы, домаг цæстæнгас 
кæмæ уа, уарзæгой æмæ хæлар зæрдæ кæй 
риуы тæлфа, хион æмæ æцæгæлоныл хæст 
зондахастæй цух чи уа, ахæм литературæир- 
тæсджытæ. Искуы, чизоны, фæзыниккой уыцы 
раст лæгтæ, æмæ сæ хъуыдыйы æрцæуид 
Ситохаты Саламджери дæр. Кæд ын, зæгъын, 
йæ бирæвæрсыг сфæлдыстадыл бынду- 
рондæрæй æрлæуиккой æмæ йæ нæхи чи- 
ныгкæсæг бæлвырддæрæй базонид. 
11 

Ситохаты Саламджери æцæг ирон лæг, 
æцæг фыссæг у. Уымæн хæрзæвдисæн — йæ 
алæмæтон ныхасы уаг, йæ диссаджы аив къа- 
хист, йæ нæртон уæздандзинад æмæ, кæй 
зæгъын æй хъæуы, йæ хотыхджын, парахат 
æмæ æргом хъуыдытæй хæрзифтонг æмæ 
хæрзфæлыст литературон уацмыстæ. 
Кæй зæгъын æй хъæуы, цыфæнды куыры- 
хон автормæ дæр ссарын æмбæлы хуыздæр- 
хъуаг фыстытæ. Ома, хуры зæлдаг тынтæ 
дæр зæххы къорийы алы хай иухуызон нæ та- 
вынц. Ситохы-фырт бирæ кусы, йæхиуыл нæ 
ауæрды. Йæзæгъинæгты къуыбылой кæронмæ 
хæлд кæй нæма фæци, йæ сомбон ирддæр æмæ 
рæдаудæр кæй уыдзæн, бирæ арфхъуыдыджын 
æмæ зæрдæагайгæ уацмыстæ ма нын кæй ба- 
лæвар кæндзæн, уый дæр мæ уырны. 
Икъаты Авдул, 
Уæрæсейы журналистты цæдисы 
уæнг, Республикæ Цæгат Ирыстон- 
Аланийы культурайы сгуыхт кусæг 
12 

Цард нæ бары мисхал дæр уæзбынæн, 
Тагьд кæны йæхæдæг дæр æдзух. 
Иу уысм дзы цы раскъæфай, —дæу уыдзæн, 
Иннæуыл-иу ауигь уым дæ кьух. 
*** 
Хохы цъупмæ схизын нæу æнцон, 
Фæлæ схиз, хуыздæр уыдзæни, зон. 
Фæхсыл фæстиатгæнæн нæй, 
Ууылты æрцæуы арæх зæй. 
*** 
Кæмæйдæр фехъуыста, ома, дам, 
Мидбылтыхудт цард кæны тыхджындæр. 
Æмæ диссаг! Уыцы бонæй ардæм 
Никæмæуал бахудти æппындæр. 
*** 
Фауы хæрзты, нал фæзоны ’нцой. 
Цымæ ныр цæуыл у, цæ йæ мæт? 
Хуыздæртæ куы фæныллæгдæр уой, 
Адæммæ ыззындзæни гье уæд. 
13 

*** 
Ис цæуæнтæ тынг бирæ, мæ лымæн, 
Райс дæ хордзен, абалц кæн сæ иуыл. 
Чи нæ цæуы фæндæгтыл, гъе уымæн 
Ацæудзысты фæндæгтæ йæхиуыл. 
*** 
Мады нуазæнтæ-иу лухтой 
Фырттæ. Загьтой-иу, ыскувæм. 
Фæлæ йын йæ фæллад къухтæй 
Никуы райстой сагой, рувæн. 
*** 
Хахуыртæ фыста Быттыр, 
Базæронд... Уæууæй! 
Собесы дуар хойы ныр, 
Пенси, дам, мын нæй. 
*** 
Чи хуыдта йæхи зылын, 
Сраст кодтой уый адæм. 
Чи дзырдта: «Нæ дæн зылын», 
Нал зыны уый ардæм. 
14 

*** 
Ныффыста уый иу ран ныфсытæ æвæргæ: 
«Мæ хуыздæр æмдзæвгæ нæма у æлвыст!» 
Æз та зæгьын афтæ: «Мæ фыццаг æмдзæвгæ 
Нæма у, нæ, абон дæр фыст.» 
*** 
Фæндаг дæттæг нæ уыди, дардæй 
Цыдис, цыдис кæдæмдæр. 
Фæстагмæ йæ ыссардтой мардæй, * 
Уым, фæндагæй — æддæдæр. 
*** 
—Арæх ахоныс Гæбæдзы, 
Алкæд ын кæныс лæгьстæ. 
—Марг æм бирæ ис æмæ дзы, 
Ехх, тæрсгæ кæнын, тæрсгæ! 
*** 
Фæдавтой поэзийæ чидæртæ, 
Чи сæ æрцахса? Куыдæй? 
Ирыстоны критиктæй иумæ дæр 
Смудаг куыдз нæй. 
15 

*** 
Мæнг ныхæстæ нын кодта знон... 
Æнцон нæу дзурын дæр, æнцон. 
Йæ цæсгом ын сырхæй нæ уыдтон. 
Сырх кодтой, чи йæм хъуыста, уыдон. 
*** 
Цыдис æдзухдæр искæйы фæдтыл. 
Уыдис æнæ мæт, касти-иу хæрдты. 
Сæхимæ-иу хатт нал раздæхти лæг, 
Цы йыл æрцыди, уый нæ уыд бæрæг. 
Фæцагуырдтой йæ хионтæ, йæ сых, 
Ныффæлладысты, нал сæм баззад тых. 
Куыд æй ыссардтаиккой? Куыд? 
Æппындæр ын фæдтæ нæ уыд. 
*** 
Тæхудиаг уæд, сыхæгтæ хорз кæмæн и! 
Æз та? Мæнæн, æвæццæгæн, кæлæн и. 
Мæ сыхæгтæ æрбахыл вæййынц уайтагьд. 
Сæ хъæлæба та знон мæ сæрты атахт. 
Фæиргьæвтон сæ, нал уыдтæн ахъаззаг, 
Кæмæдæр сæ мæ хæдоны дыс баззад. 
Кæсынц нырма сæ кæрæдзимæ тигьмæ. 
Сæ куыйтæ та æрвылбон хъазынц иумæ. 
16 

*** 
Уæууа, иу критик æрæджы 
Хордта курдиатджын фыссæджы. 
Иннæ фыссæг бахауд мæты: 
—Циу уый?! Иугай нæ æргæвды! 
Уæвгæ... Хорз хъуыды мæм гуыры... 
Нал уагьта хæринаг хъуыры. 
Смæллæг, иу цыбыр ныхасæй, 
Æмæ баззади æгасæй. 
Ыссывта-иу йæхимæ 
Цыфæнды дæр æдзух. 
Уæдæ къæдзæй йæхирдæм 
Цæмæн баззад йæ къух? 
Адæймаг куы фæцуда, уæд æм 
Февнал, ма йæ бауадз риссын. 
Зон, зындæр уыдзæн дæуæн 
Зæххæй уый уæлæмæ исын. 
Уæдæ куыд тыхджын у мæлдзыг! 
Кæсын... Йæ уаргь дзы — стырдæр. 
17 

Уæддæр нæ кæны, нæ æндзыг. 
Фæллад нæ хаты ’ппындæр. 
Æгайтма ахæм хъару нæй 
Мæ сыхаг лæг Мырхимæ, 
Æндæр æхсæны мулк, дзырдæй, 
Уый хаст фæуид сæхимæ. 
*** 
Рауагьта гени поэзийы графинæй... 
Радта дæм нуазæн, сæрыстыр уыдзынæ. 
Уымæн фæстæмæ ыздахæн нæй афтæмæй, 
Ох-хай, цæмæй йæ æрыдзаг кæндзынæ? 
*** 
Мæн зонгæ поэт аивтындзы дисы, 
Йæ æмдзæвгæтæм мигь куы ’ртæры, уæд. 
Фæдзæгьæл ис уым чиныгкæсæг... Ризы... 
Куыд ма раздæха? Нал уыны йæ фæд. 
Поэты скодтой критиктæ йæ хъуырмæ: 
«Цæмæн фæдзæгьæл чиныгкæсæг? Дзур!» 
Æз та бæллын, бæллын æдзухдæр уымæ, 
Куы скæсид искæд ме ’мдзæвгтæй хур. 
18 

*** 
Æвæццæгæн уыди гъе уыцы таурæгъ раст: 
«Лæг æмæ ус — фæрæты хъæдæй барст». 
Фæрæты хъæд æстæм хатт хъæуы ныр. 
Кæны æрдзон газ пецты хуылф гуыр-гуыр. 
Цæмæй ма барæм ус æмæ лæджы? 
Сыхаг хæдзарæй дымгæ загьд хæссы. 
Хуыцау нæ 
Ралгъыста, 
Æвæццæгæн, 
Нæ балц — 
Дзырдтаг. 
Нæ маст 
Фæйнæрдæм 
Тоны. 
Нæ цæстытæй 
Фæуынæм, 
Хид кæм ис, 
Уæддæр 
Куырмытау 
Бараст вæййæм 
Доны. 
ИУКРИТИКÆН 
Æппæлыс дзы... Дæнцæгтæ дæр æрхастай. 
Æмæ мæм диссаг иу хъуыддаг кæсы. 
19 

Дæ зынаргь бонтæ уисойæ ныммарзтай. 
Дæ кърандас фæллад лæгау хуыссы. 
Дæ дæнцæгты æз не ссардтон хъуыдытæ, 
Дзырдтæ дзы — бирæ, денджыз дæр дзы ис. 
Кæй кой не скодтай, уыцы ’мбæхст рæнхъытæ 
Уыдзысты цауддæр. Цу мæ сыл фæ... из. 
*** 
Мах бирæ хæрзтæм баивазæм къух. 
Нæ бæллиц равзары æхцаты. 
Уæздандзинад та у лæвар æдзух, 
Уæддæр æм стæмтæ лæууынц рады. 
*** 
Цы дзæхст ныл ауади, цы дзæхст! 
Нæ риуты байдзаг и хæрам. 
Уынын, Уæрæсе у æргæвст, 
Фæлæ кæм ис йæ царм? 
*** 
Кæрæдзийы куыд хъыгдарæм æрвылбон, 
Иу иннæмæн æххуыс куы кæнид афтæ, 
Уæд дуне уаид рухс æмæ æрыгон, 
Уæд дунейæн ысхицау уаид арфæ. 
20 

*** 
Рæстæг ногты размæ хоны, 
Зæрæдты — фæстæрдæм. 
Афтæ дун-дунейы роны 
Мах кæнæм дыууæрдæм. 
Худæг кæсы уый мæнмæ, 
Сæр хæссы бæрзæндты. 
Зонд дзы бирæ нæй æмæ 
Уæз бынмæ нæ дæтты. 
ИУМИНИСТРÆН 
Бæрзæйтæм æдзух хылди, 
Стæй æрхауд æмæ фæсонт. 
Уым-иу сæртимæ уыди, 
Фæлæ сæ нæ райста зонд. 
*** 
Йе ’взаг у йæхицæй даргьдæр. 
Рæзыд, иу ныхасæй, тагьддæр. 
Комы арынджы куыд цыд? 
Знон та раирвæзт æддæмæ, 
Калмау ныл ыстыхст æмæ нæ 
Иу æваст фæцъынд. 
21 

ГÆРТАМИСÆГ 
Хуыйæг бахуыдта Хъамботтæн 
Хорз хæлаф ызнон. 
Уый дæр æй йæ уæлæ скодта, 
Бабаста йыл рон. 
Фесчъил кодта исдуг былтæ, 
Загьта: «Курæг дæн — 
Дзыппытæ ысты гыццылтæ, 
Фестырдæр сæ кæн.» 
ЦЫППОРАЗДЗЫД СИДЗÆР 
Йæ мады зæрдæ мин хатты ыскъахта, 
Фæстагмæ амард, ныр ыскуыдта фырт. 
Æгæр раджы йæ сидзæрæй ныууагьта. 
Куыд ма цæрдзæн æнæ йæ пенси, куыд? 
УÆЛÆМÆ НЕ СТАД ХИЦАУ 
Ист æрцыд йæ хорз куыстæй Бæлдæр. 
Къæлæтджынæй не стади уæддæр. 
Тъех дæр æй Хъуыдæбердимæ абон 
Уынгмæ рахаста æд бандон. 
*** 
Уынаффæгæнджытæй та 
Байдзаг 
Кремль. 
22 

Путинæндзы 
Фезмæлæн дæр нал ис. 
Сталин кодта 
Йæхæдæг алцыдæр. 
Ахæм ыстыр арф лæг 
Дунейынал ис. 
*## 
Йæ зонд Гæбилæн бахус и. 
Йæ ныхмæ сдзурын бавзарут. 
Æппындæр, дам, мын ницы у, 
Хицауæй, дам, мæ равзарут. 
*** 
Зæронд ус фыртмæ бадзырдта: 
«Нæ лæг мæлын нæ фæразы. 
Дохтыр Бубуйы ’рбакæнут, 
Йæ уд фелвасдзæн уый руаджы». 
*** 
Адæмы фæллой ачъырхта, 
Миллиард сæвæрдта иу банчы. 
Ныр та фæраст Бæтæхъомæ, 
Нефтмæ йæ къухтæ ивазы. 
23 

ХЪАЗÆГАУ 
Зæгьин Баботтæн иу цыдæр, 
Хъæрæй нæй дзурæн алцæмæн. 
Йæ гуыбын размæ рауагьта, 
Хæстæг æм нал ис бацæуæн. 
*** 
Дзиуыл та сирвæзт уарзты арт... 
Йæ амонд та æвзардзæни, 
Хомæй æрхаста фондз усы, 
Фыхæй дæр та æрдавдзæни. 
*** 
Техъа йæ усыл не ’ууæнды. 
Кæны æдзухдæр сау марой. 
Сахуыр æй кæнæд боксæй, 
Æмæ йæм лæгтæ ма ’вналой. 
*** 
Телевизор нæ байсæфта, 
Ингæнтæ систы хæдзæрттæ. 
Чингуытæ ма ныр чи кæсы? 
Æхсæвгæстæ ’мæ бæлццæттæ. 
24 

*** 
Махыл цуан кæны мæлæт, 
Мах та цуан кæнæм мæлæтыл. 
Ехх, кæд нал сайдзæн йæ фæд 
Мах мæрдтæм йæ фæдыл? 
ÆВЗАГÆЙ МАРД 
Тыхгæнæг ын нæ кодта тых, 
Нæ тарсти ницавæр æзнагæй. 
Фæцардаид æппынкъаддæр æнус, 
Фæлæ йæм иу къæсхуыртæ ус 
Ысхæлиу кодта иунæг хатт йæ дзых, 
Æмæ йæ амардта æвзагæй. 
*** 
Дæ уд йæхи куынæ уарза, уæддæр 
Поэзи искæд бауарзын æмбæлы. 
Стихты уынгты чи цæуа фылдæр, 
Гъе, ахæм гуырд æрæгмæдæр фæмæлы. 
ЦЫРГЬ ДЗУАПП: 
Режиссер: 
Мæ пьесæ æвæрын нæ комы. 
Мæстæлгъæд дæн, риссы мæ игæр. 
25 

О, диссаг! Гæртамхоры ролы 
Мæ артисттæй н’арæхсы иу дæр. 
А р т и с т: 
Дæ зæрдæ ныл цасфæнды худæд, 
Нæй не ’хсæн фæливæг, зыдгæнæг. 
Гъе уыцы гæртамхоры сурæт 
Ды саразис тынг хорз дæхæдæг. 
ИУ ПОЭТЫ КУРДИАТ БÆРНОН ХИЦАУМÆ 
Æрыгон нал дæн, цаэсгом иууыл банцъылдтæ. 
Нытътъæпп-ма кæнут иу преми мæныл дæр. 
Кæд мын гье уæд мæ повесттæ, мæ радзырдтæ 
Каэсиккой адæм тынгдæр. 
*** 
Лæбуры Дзег Дзибусмæ: 
«Цы ми кæныс!? Цы дæ дарын?! 
Цæмæн хъуызыс мæ усмæ? 
Мæхæдæг æм куынæ ’вналын». 
*** 
Лæг ахæстонæй нал куымдта, 
Ныууадзут, дам, мæ м ’агьуысты, 
Цы, дам, цæуон, уæддæр, дам, мæ 
Фæстæмæ ардæм ласдзысты. 
26 

*** 
Бæппийæн уыди авд усы, 
Се ’ппæты дæр уый асырдта. 
Æстæм ус хъайтар разынди, 
Йæхиуыл ын дуар рассыдта. 
Дзибыл йæхицæй феппæлыд 
Уарзон чызгимæ бадгæйæ. 
Ерыскуысты нын раззагу, 
Æрмæст фæсте нымайгæйæ. 
*** 
Гылц нал зоны кæсаг ахсын, 
Йæ къух æнгуырмæ нал тасы. 
Уæдæ Минтæ æнæ ’нгуырæй 
Рихиджын лæг куыд рацахсы. 
*** 
Дзыгийы арахъхъ акалдта 
Иу милиционер а-къуыри. 
Дзырдта ма ус: «Цы бакуыстай?! 
Афтæ лæмæгь куынæ уыди». 
27 

*** 
Аныгуылынц хуримæ, нымбæхсынц 
Адæмтæй сæдæтæ. 
Уый хыгьд хуримæ ыскæсынц 
Ноггуырдтæ, æндæртæ. 
ÆРМÆСТ КУВЫНÆЙ ЦАРД НÆЙ! 
Зæд кæд загъта адæймагæн афтæ: 
«Кув мын арæх, кусгæ ма кæн, ма». 
Царды тынтæ чи кæндзæни уафгæ, 
Къухты ’рвылбон дзаг нуазæн куы уа? 
*** 
Гæртæмттæ иста. Адæм кодтой марой. 
Куыннæ сырх кодта?! Цастæ йæ хъуыди? 
Æзнон æй мардæй Терчы был ыссардтой, 
Йæ хъæлæсы æхцатæ тъыст уыди. 
*** 
Æргомæй -иу нæм хаста хъыг. 
Кæрон нæ уыд йæ хинтæн. 
Æррынчын ныр, нæты, нындзыг, 
Йæ марг фæци йæхирдæм. 
28 

*** 
Фæлтау куынæ кæсин цæстæй! 
Куы дæ ауынын, — ацахсы мæ рын. 
Куы адард вæййыс ды мæнæй, 
Уæд та фæстæмæ райдайын цæрын. 
ИУХИЦАУ 
Уæллæгтæй йын чидæр уыд æлхæд. 
Нал тарст уайдзæфæй, рахуыстæй. 
Стæй фæстагмæ баййæфта æфхæрд, 
Систой йын йæ шофыры йæ куыстæй. 
*** 
Цæмæндæр аскъуыди дæ рæз, 
Дæхи уæларвмæ сивазыс ныр хъавгæ. 
Куы уадзид арв дæлæмæ уæз, 
Гъеуæд хæрдмæ нæ тырнис афтæ. 
*** 
Уæлæуыл уымæн базонæн нæ уыд. 
Кæйдæр бынæттæй-иу нæм каст. 
Нæ кодта, нæ, æппындæр зивæг, 
Фæстагмæ амард æмæ ’ввæст 
Йæхи бынаты смидæг. 
29 

ИУСÆРДАР 
Йæ уынаффæтæй рауад рагь, 
Нæ сыл æххæсы цæст. 
Сæ мусмæ та нæ тæхы маргь, 
Мæнæу дзы армы дзаг æрмæст. 
*** 
Сдæрдта хицæутты зæвæттæ 
Æмæ кодта ’ххæст йæ фæндтæ. 
Фæлæ иу бон цавддурау фæци, 
Ног хицау æнæ къæхтæ уыди. 
*** 
Йæ уæнгты никуы ыссыгъд арт, 
Цæттæйæ агуырдта æппæт дæр. 
Ысхъæлæй дунейыл фæцард, 
Ысхъæлæй акодта мæлгæ дæр. 
*** 
Ауагътой сæ даргъ къухтæ 
Цалдæр лæджы нефты. 
Афтæмæй нæ бюджетмæ 
Иу капекк дæр не ’фты. 
30 

Ох-хай, гъе!.. 
Нал ис 
Иу ран дæр 
Рæстдзинад. 
Æрцард 
Фыдæх 
Нæ фарсмæ. 
Махмæ райдыдтой дæттын 
Хæрзиуджытæ, 
Премитæ 
Фæстæрдыгæй размæ. 
ДЫУУÆУСЫ 
Срасыгта Бохъо æрæджы. 
Зынд та йæм йæ ус дыууæ. 
Загъта: «Кусдзысты мæ бæсты, 
Худдзæн цард æдзух мæнмæ». 
Афынæй, æстæй та ракаст... 
Айхъуыста: «Фæлыгьд Мæди!» 
—Уый фæлидзæд!.. Коммæ нал каст!.. 
Фæлæ иннæ та кæм и?! 
ÆРХЪУЫДЫДЖЫН РЕЖИССЕР 
Сценæйы ысхуыфыди сармадзан... 
Залæй райхъуыст: «Искæйы ныммардзæн! 

Балæбурдта режиссермæ автор: 
— О, зæгь-ма, цæмæн бакодтай афтæ?! 
Нæй мæнæн мæ пьесæйы гæрæхтæ! 
Фен-ма текст. Бакæс æй дзæбæхдæр! 
—Бамбар мæ, æндæр гæнæн нæ уыд. 
Театрдзауты райхъал кæнын хъуыд. 
Иннæ хатт... Сæрыгас ма куы уæм, — 
Къофи-иу сын бацымын кæнæм. 
*** 
Хъулон уарзт æгьгъæд кæнæм нæ «хæрзты», 
Иуæн — чъири, иннæмæн — къæрис, 
Иу барæг фæцагайдта мæ рæзты... 
Дзурынц: «Уый ныхъхъæр кæндзæн: «Фæдис». 
*** 
Цæрын нæма зонæм нырма. 
Мах арæх дзæгьæлы фæтæлфæм. 
Нæ сæйраг кæнинæгтæ та 
Æдзух фæстæдæрмæ æргьæвæм. 
Ыстыр уæлахиз зæрдæ домдта... 
Йæ къухы бафтыд иу райсом зынæй. 
32 

Цæугæ та йæм дзæвгар рæстæг фæкодта, 
Йæхи ’мбарын куы байдыдта, уæдæй. 
*** 
Тагьд-тагьд чи дзуры, гье уыдон 
Систы хицæуттæ, уæууæй! 
Дзыхтæ гьæйтт кæнынц æрвылбон, 
Сæры зонд кæны фынæй. 
*** 
Уарзт дæм æппындæр нæ вæййы, уæддæр 
Арæх фæкæныс ды пъатæ. 
Зæрдæ куынæ кала риуы цæхæр, 
Гъе уæд хъæбыстæ дæр ма кæ. 
*** 
Ды ма тæрс хъаруджын лæгæй, 
Уыдзынæ йæ фарсмæ дæ сæрæн. 
Ис уымæ ыстыр тых, цæмæй 
Дæу ма уадза ’фхæрын æндæрæн. 
*** 
Æдых лæг цы кæсдзæн дæумæ. 
Фыдбылыз уый арæх æрхæссы. 
2 Хъуыдыты æхсæрдзæн 
33 

Тæссаг вæййы уымæн æмæ 
Æдзухдæр йæхицæн фæтæрсы. 
УАЙДЗÆФГÆНАГ ДРАМАТУРГÆН 
Хомдзæфæй йын мачи мацы раттæд. 
Нал уыдзæн йæ уайдзæфтæн фæуæн. 
Афтæмæй йæхæдæг иунæг хатт дæр 
Не сфыхта йæ сюжеттæ хуызæн. 
*** 
Йæ фыст чингуытæм ничи цыд æмгæрон, 
Уæддæр сæ уагьта, нал сын уыд ныккæнæн. 
Æппынвæстаг йæ иу романы кæрон 
Йæхæдæг бакаст адæмы фыдæнæн. 
ÆНАХУЫР КРИТИК 
Алкæмæй æппæлыд, 
Иуы хъæн нæ загьта, 
Ехх, нæ поэтты нын 
Афтæмæй «фæцагьта». 
ФЫЦЦАДЖЫ АХУЫРÆЙ 
Уыдис фыдæлтæм иу ахæм хъуыды, 
Кæй хъустыл н ’ауад уымæн æй зæгьдзынæн: 
34 

«Ды уал мæ ахыртт-хыртт кæн, ды, 
Æз та дæ уый фæстæ ныхдзынæн.» 
Нæ дарæс ныр — сæдæ хатты хуыздæр, 
О, махмæ чъизи дуг куы фæци! 
Ныхынц ма, ох-хай, чидæртæ уæддæр 
Фыццаджы ахуырæй кæрæдзи. 
*** 
Аразы цыдæр йæхицæй, 
Йе змæлд у цæрдæг, 
Афтæмæй йæм нæй æппындæр 
Аразæн æрмæг. 
*** 
Куы сфæлмæца зæронд хъуыдытæй сæр, — 
Сæ бынаты сын ногдæртæ нывæр. 
*** 
Куы фæуиккой сæ кæнинæгтæ адæм, 
Сæ цæуæтæн куынæ уал уаид куыст, 
Гъе уæд йæ кæрон фениккам мах цардæн. 
Зæххон арфæйы раивид æлгъыст. 
35 

*** 
Нæ сахъгуырдтæй куы ссара исчи й ’адзал, 
Уæд-иу æй ма схъæр кæнæм, ма. 
Уадз раздæрау фыдгæнджыты тас уадза, 
Ис ахæмтæ Иры зæххыл нырма. 
*** 
Райгонд не стæм мах нæ кадæй. 
Ничи бæллы мард удтæм фылдæр. 
Уымæн æмæ мах хуызæтты цардæй 
Афæдзы бæрц н* ацæрид куыдз дæр. 
ИУДЕПУТАТÆН 
Афæдзмæ æртæ хæлафы аппæрста, 
Баихсийынц даргь сесситы бадынæй. 
Уый хыгьд нын йæ сæры зондыл ауæрста, 
Тарст йæхицæн парламенты бабынæй. 
*** 
Куы араза сыхаг хæдзар, 
Уæд-иу ын аххуыс кæн, æмбæлы. 
Мæ ныхæстæ дæ зæрдыл дæр: 
Хæдзар æдзух йæ хицауыл нæ кæлы. 
36 

ЧЫЗГАЙМÆ 
Бакæн ма дæ уарзты дуæрттæ абон. 
Фенон, фенон... Чидæр дзы фæкафы. 
Чи зоны, æз дæр дзы цин ыссарон. 
Уæвгæ... Уæвгæ... Амонд мæн нæ тавы. 
*** 
Арахъхъ... Арахъхъ... О, сау сыкъа! 
Мæлæтау дæ тыхджын. 
Ирыстон нын куы срасыг уа, 
Гъе уымæй йын тæрсын. 
*** 
Рæстæг сахат раздæр куы фæкодтой, 
Уæд æввонгхор загьта: 
«Мæ зæрдæ фестади фæндыр! 
Фæци мæм цард æввахсдæр! 
Куывдты, чындзæхсæвты-иу ныр 
Æрæвæрдзысты фынгтæ раздæр». 
*** 
Хицау фыны раппæлыд Гæбицæй: 
«Уый лæг кæй у, ууыл нæй ныхас дæр». 
Эх, Гæбиц ныббузныг и йæхицæй, 
Æмæ схуыссыд дыккаг изæр раздæр. 
37 

*** 
Чи фæтар вæййы æвваст, 
Чи та сабыргай ныгуылы. 
Хъæумæ та мæлæт нымдзаст, 
Иу кæмæдæр цæст ныкъулы. 
*** 
Хорз удæн ыскæндзæн аргь 
Зондджын лæг æрмæстдæр. 
Цауд ыл сæвæрдзæни саргь, 
Сафдзæн ын йæ хъæстæ. 
ИУПОЭТЫКУРДИАТ 
Мæныл дæр ма ныффыс, Барис, мæныл! 
Æмæ мæ кад фæбæрзонддæр уа мигътæй. 
Кæннодæ хомæй баззайдзæн мæ гуыл, 
Йæ мидæг ис цыхты бæсты ыстихтæ. 
*** 
Куы райдайа хицау хъæр кæнын, 
Куы сиса йæ кусæгмæ къух, 
Фæхъæуы гье уый уæд æфхæрын, 
Цæмæй уа къæлæтджынæй цух. 
38 

ИС АХÆМ НЫВГÆНÆГ ДÆР 
Зын æмбарæн у рагæйдæр йæхæдæг, 
Ысты йæ нывтæ ноджыдæр фыддæр. 
Кæдмæ уыдзысты, кæ, æбæрæг? 
Уæвгæ нæ цард дæр не ’мбарæм хуыздæр. 
*** 
Алыбон дæр чи нæ райсы арфæ, 
Цардæн уый нæ бацæудзæн йæ арфмæ. 
*** 
Æхсы йæ къухтæ тынг арæх Микъитт. 
Йæ бон сæ нал у: хид ын кæнынц, хид. 
Мæ маст ысфыхти, фау æм хæссын фау. 
Йæ цæсгом-иу куы хид кæнид фæлтау. 
*** 
Бонæмгьуыдтæ чи кæны æдзух, 
Кусинæгтæ чи аргьæвы райсоммæ, 
Зондæй у йæ сæр гъе уымæн цух,— 
Ма йæ уадзут бандонмæ. 
39 

*** 
Бады адæймаг æнцад. 
Зæрдæ риссы, куыст — ыстыр. 
Лæг йæ куысты фестад арт, — 
Зæрдæ курорты ис ныр. 
*** 
Фæцард нæуæдз азы Гæмæт, 
Фæлæ нæ бамбæрста йæ адæмы. 
О, диссаг! Уыдон дæр æй уæд 
Фæстæмæ сбастой авдæны. 
*** 
Ызмæл, ызмæл, кæннод кæныс хæрзбын. 
Æнцонты ма агур дæ бынат. 
Дæллаг дунемæ ку’ ацæуæм, уæд уым 
Æрвылбон уадздзыстæм нæ фæллад. 
ИУ ПРОЗАИКМÆ 
Фынæйы хос нал хъæуы мæн. 
Æрвитын мæ арфæ дæуæн. 
Дæ чиныгæй ку’ акасын исты, — 
Æртæхы мæм хуыссæг фæдисы. 
40 

*** 
Зæххыл куы сæвзæр вæййынц адæм, 
Вæййы уæд се сæфты сæ хос. 
Кæуын нæхъуысы. ’Нцад цы бадæм? 
Нæ хъуыддаг махæн дæр нæу хорз. 
*** 
Нæ цард — хæрзхæлд. Кæм ма и мызд? 
Цæуынц нæ куыстуæттæ фыддæрмæ. 
Æмæ нын Ельцин радта куыст: 
Æууилæм чъиутæ бон-изæрмæ. 
*** 
Нæ хъæндзинæдтæ мах нæ хæссæм хурмæ, 
Тæрсгæ фæкæнæм уайдзæфтæ ’мæ фаутæй, 
Гъе уымæн цæуæм фæндæгтыл мах зулмæ, 
Гъе уымæн кæсы махмæ амонд дардæй. 
*** 
Афтæ хорз хъазгæ кæд фендис!.. 
Сайгæ, ризгæ, райгæ... 
Уыд Отелло не стыр Цæдис, 
Горбачевта —Яго. 
41 

*** 
Халынмæ дæсны стæм алкæм, 
Фæлæ, уæууа, аразын нæ зонæм. 
Уый хыгьд фæсарæнты банктæм 
Мæй миллиард доллæры ’ссонæм. 
*** 
Чи нæ райсы алыбон дæр арфæ, 
Уый цард у капекк кæнæ та — сом, 
Уæвгæ цардæн цас бафты йæ арфмæ 
’Лгьыстытимæ хорз удты æфсон. 
*** 
Зæйтæн зон 
Сæ цæуæнтæ бæстон. 
Уæд дзы цæрæн 
Уыдзæн дæуæн. 
*** 
Лæппу ’мæ чызг рæсугъд нывгонд куы уой, 
Сæ хъысмæт сын куы сиу кæна сæ хуыссæн. 
Цæмæн ракодтон уыдонæн сæ кой? 
Сæ цот æдзух нæ уыдзысты сæ хуызæн. 
42 

*** 
Уæлæуыл иннæтæй 
Зыдта фылдæр, 
Æмæ йын уыд 
Цæрын зындæр. 
*** 
Ныртæккæ махæн у нæ бæстæ ’фхæрд. 
Ыстыр сæр хæссын нæу æнцон. 
Дæ бæрзæйыл фæлтау гыццыл сæр уæд. 
Æрмæст-иу у мæнгард, хъæцон. 
*** 
Мах кæрæдзи цас хъыгдарæм, уыййас 
Иу иннæмæн æххуыс куы кæнид, уæд 
Йæхи нæ амонд никæд ласид иуварс, 
Йæ æфсондзæй нæ рауæгьд кæнид мæт. 
ПОЭТЫ УАЙДЗÆФ ИУ РЕДАКТОРÆН 
Мыхуыр кæныс æппæт дæр ды фæлвыхæй. 
Хуыздæр уацмыстæн сæхгæныс сæ фæндаг. 
Æз райдыдтон лæмæгъ фыссын дæу тыххæй. 
Дæу хуызæттæй поэзийæн ыстæссаг. 
Хуыздæр редактор хъуамæ æз ыссарон. 
Хуыздæр стихтæ æз фысдзынæн уымæн. 
43 

Ды та дæ цауд, æз хъуамæ уый æмбарон, 
Æмæ дæм цауддæртæ хæсдзынæн. 
**# 
Нæ поэзимæ иу ракæсæг нæй. 
Цымигæнæг у, ацу ’мæ йæ бамбар, 
У нæ критик къорд азы фынæй. 
Цу-ма, сынтæгæй йæ раппар. 
ЗОН 
Ды нæ хохы цъупмæ схылдтæ 
Абон иу кæйдæр æххуысæй, 
Мах ма дæм зынæм гыццылтæ, 
Мæнæ, арф комы хъæбысæй. 
Буц хуызæй кæсыс дæлæмæ: 
Дзурыс: «Алцыдæр мæ быны»... 
Фæлæ зон, дæу иу бон зæхмæ 
Бахъæудзæн фæстæмæ ’рбырын. 
*** 
Цауд поэт дæр бахъæуы, уæллæй. 
Уый у барæн. О, мæ хъуыды бамбар. 
Хорз поэт куыд фыссы, уый цæмæй 
Базонай бæстон, бæлвырд, уæд æй 
Уыимæ цыфæнды афон абар. 
44 

*** 
Лæмæгь фæфыссынц цауд поэттæ уымæн, 
Æмæ фæкæсынц генитæ сæхимæ. 
Фæфыссынц генитæ та хорз гье уымæн, 
Æмæ фæкæсынц тынг лæмæгь сæхимæ. 
ГЪЕУЫЙДЫНКРИТИК 
Кæсы романтæ иу цæстæй, 
Æмдзæвгæтæ та — иннæмæй. 
Зæгьынц, кæсдзæн дыууæ цæстæй 
Хæлæртты стихтæ иннæ мæй. 
##* 
Бадзур хорз лæгмæ: «Цæййаг дæ!» 
Худдзæн, ницы дæм ысдзурдзæн. 
Цауд лæгæн куы зæгьай афтæ: — 
Хъама ’лвæстæй дæм лæбурдзæн. 
*** 
Поэттæ хъуамæ стыр æртытæ уой, 
Сæ тæвд, сæ рухсæй дзыллæтæн дæттой. 
Фæсудзы цауд поэт сындæг, 
Цы ратты адæмæн? Фæздæг. 
45 

*** 
Куыннæ ма фыхти физонæг йæ арты, 
Уæд æй нæ зыдта ничи. 
Ыстæй куы ’рбадти хицауы бынаты, 
Уæд ыл Гæбис ныйичъи. 
*** 
Нæ зæххы минæтæй æфхæрдтам. 
Сæ амæттæгты абон дæр ныгæнæм. 
Нæ зæрдæты цы минæтæ нывæрдтам, 
Гъе уыдонæн та ныр цы кæнæм? 
*** 
Куы фены йæхицæй хуыздæры, 
Уæд иу хъуыды сабухы сæры: 
«Куыд æй ныцъцъист кæнон тагьддæр, 
Мæйрухсæй уæд тар æхсæв даргьдæр». 
ХИЦАУФЫССÆГÆН 
Бæрнон бынæттæм арæх хуыдтой дæу. 
Бæрзæндты-иу фæцайхастай дæ сæр. 
Фæлтау куысты куынæ уыдаис цæу, 
Фæлæ фысгæ куы кодтаис хуыздæр. 
46 

*** 
Вæййы æдзух æнкъард, тыхстхуыз. 
Зæгьынц: «Йæ мады афæдзы бæрц н’ары». 
Цæй æмæ йын æй бацамонон æз: 
Йæ мад ис зæрæдты хæдзары. 
«НИЧИТÆ» 
Æдзухдæр хаста ахæм дзырдты ’ргьом: 
«Гъе уый у ничи! Уый та чи у, чи?!» 
Ис алцæмæндæр райдайæн, кæрон, 
Æмæ гье уый дæр иу афон фæци. 
О, диссаг! Суанг мæ удисгæйæ дæр 
Йæ комарынгæй «ничитæ» ыстахт. 
Æрцыдысты йæм «ничитæ» уæддæр, 
Æмæ йæ аныгæдтой тагьд. 
*** 
Уыдон дæр, уæлæ, Абхазмæ фæзындысты, 
Се ’ххуыс сæ иннæттау хъуыд. 
О, фæлæ уайтагьд фæстæмæ фæзылдысты. 
Тохы быдыры пыхсытæ нæ уыд. 
47 

*** 
Куы фенæм æнæхсæст бæлæстæ, 
Ыстыхсæм нæхи мидæг уæд: 
—Куыд ма кæнынц афтæмæй рæзгæ? 
Хуызæн дыргь кæд ратдзысты, кæд? 
Нæхи хъæнтæ ’мбæхсæм цæмæндæр, 
Æви сыл нæ хæцы нæ цæст? 
Ис ахæмтæ адæмы ’хсæн дæр, 
Нæ вæййынц æппындæр æхсæст. 
*** 
Æрхмæ иу критик нылласта 
Фысджыты бæрзондæй. 
Иннæ сæ фæстæмæ схаста, 
Хонынц æй Мæрзойтæй. 
*** 
Цæмæ фæнды дæр фау хæссы цæхгæр, 
Мæ маст æм алыбон тындзы. 
Йæхи продукци уыд фыдтæй фыддæр, 
0, афтæмæй йæ арвыста чындзы. 
48 

*** 
Уæрæсе кæмæн у фыдыус, 
Амырычы чи уарзы ’гæрон. 
Уый ацæуæд уырдæм, цы ныхъхъус, 
Нæ цард нын цы змæнты æрвылбон. 
*** 
Зондджынты æрцахсын хъæуы тагъддæр! 
Ма хъусут сæ фæндтæм. 
Бауагьтой та æдылытæй цалдæр 
Хицæутты бынæттæм. 
*** 
Лæг куы фæцæуы мæрдтæм, 
Райдайынц дзы ’ппæлын. 
Ам ма мын зæгьут, цы дæн, 
Кæннод æз нæ мæлын. 
*** 
Фæнды дæ, исчитæ дæм кæд 
Кæсой æдзух фыд цæстæй, — 
Ысхорз иу кæн дæхи гъе уæд, 
Æвдис дæ зонд æххæстæй. 
49 

*## 
—Курдиаттæй нæу хъуаг Уырызмæг. 
Баззади йæ фыст мæ сæры. 
—Уый та мын кæцæй ысфыссæг? 
Районы куы цæры. 
*** 
Дзырд «Бæркад»-æй 
Йе сæфт уыны рагæй. 
Не сдзурдзæн фынджы уæлхъус: «Æгьгъæд!» 
Кæд, мыййаг, Мыкалгабыримæ 
Искæд абалц кодтой иумæ, 
Чи зоны, гъе уæд 
Лæджы ’рцæфтæ кодта зæд. 
*** 
Сауджын, дам, Хуыцауы ’рвыст у ардæм, 
Хъуамæ хиза дзыллæты зынтæй. 
Гъе, фæлæ кæд загъта хицауадæн: 
«Бирæтæ цæмæн мæлынц сыдæй?» 
*** 
Лæппу судзы уарзтæй, уæртæ, 
Чызг та у æдзæм, æнæ пъа. 
Фæлæ зæрдæ риуы дуæрттæ 
Хойы ’ддæмæ, уæууа, уæууа! 
50 

*** 
Цыдыстæм размæ, 
Ныр та - фæстæмæ. 
Кæны нæ Путин 
Мæрдтыбæстæмæ. 
ИСК/ЕД 
Сбирæ сты критиктæ махмæ, Ирыстоны, 
Æмæ æнæ критик фестæм бынтон. 
Искæд фæзындзæни иу раст лæг, чи зоны... 
Чи цы у, уый нын зæгьдзæни æргом. 
ÆМДЗÆВГÆТÆ НЫВÆНДÆГÆН 
Нæ лæмæгь критик феппæлыд дæуæй, 
Фæлæ дæм цин нæ бахызти, уæууæй! 
Куы ницы дыл ныффыстаид æппындæр, 
Уæд дзы уыдаис райгонд тынгдæр. 
МÆЗОНГÆЙЫБÆЛЛИЦ 
О, тæхуды, чи фесты дæуæй! 
Æз фæзарин хъæлдзæгæй æнус... 
Цал хатты ысрасыг уон, цæмæй 
Алидза йæ цæгатмæ мæ ус. 
51 

*** 
Цæугæ мард фестади Гаспар, 
Йæ цард анашаимæ сбаста. 
Фæкуыдта йыл йæ фыд дзæвгар, 
Æстæй йæ гæны хуыммæ сласта. 
*** 
Алæзæры адæймаг зæрондæй. 
Уый хыгьд зонд фæфæлгæсы бæрзондæй. 
*** 
Ис ыстонгæн басæттæн, 
(Ма мыл худæнт фендджынтæ). 
Цæйут æмæ н ’ахсæнтæн 
Ралыг кæнæм се ’рдджытæ. 
*** 
Йе ’мдзæвгæтæ рывд кæд вæййынц уымæн, 
Хæмпæлгæрдæг акæсы сæ сæрты. 
Райы сыхаг, цуан та, дам, кæндзынæн 
Уæрццытæ ’мæ тæрхъустыл уым сæрды. 
52 

РАДЖЫ ÆМÆ НЫР 
Усгур каст чындздзон чызгмæ лыстæг, 
Æрфгуытæй-иу райдыдта йæ уарзт. 
Ныр фæзæгъæм, нал нын ис рæстæг, 
Æмæ скæнæм уæрджытæм нæ каст. 
ИУПОЭТЫХЪАСТ 
Ныхилынц мын мæ рæнхъытæм... Уæууæй!.. 
Мæ сæр æгьуыссæгæй нынкъусын. 
Цы чындæуа? Фыссын, фыссын, æстæй 
Хъалагьурæй дæр кусын. 
УСГУРЫ БÆЛЛИЦ 
Фæлтау куы уыдаин сæртæг, 
Æнæуый та хæрзконд, рæсугьд. 
Сæдæ усæн уыдаин лæг, 
Куывды-иу бадтаид мæ уд. 
ДÆУСДЫНТАРСТ 
Дæу артмæ ничи уагьта ’ввахс. 
Кæцæй-иу кастæ? Къуымæй. 
Нæ уыди, нæ, дæ ус æдас... 
Нызтай ыспъиртт æмæ дын тарст, 
Куы ныггуыпп ласай, уымæй. 
53 

*** 
Æдылытæ сбунт кодтой кæддæр, 
Æмæ сæртæ райдыдтой къуырын. 
Цæнгты бар у дун-дуне ныр дæр. 
Цымæ та кæм цæттæ кæнынц рын? 
*** 
Цард зæххыл у алыхуызон, алы, 
Чи ныззары, чи у рыст хъыгтæй. 
Уыдонæн сæ цард цы лæг фæхалы, 
Уымæ ма кæс фидауцы цæстæй. 
*** 
Фесæфт фермерæн йæ рувæн. 
Гъæйтт, фæдис! Хуыцаумæ скувæм! 
Давæг, уадз, æмæ фæтæрса, 
Къæпийы фæстæмæ ’рхæсса. 
Колхоз, трактор ма йын авæр, 
Уæвгæ нæу хуыздæр дæ уавæр. 
*** 
Адæмыл кæмæн вæййы йæ сагъæс, 
Ахæм хицау агуырдтон, уæууæй!.. 
Хъуыстон арæх: «Уыдонæй мах ма фæрс, 
Ахæм лæг ыссардзынæ зынæй». 
54 

УЫДИС АХÆМ ХÆППУДТÆ ДÆР 
Хæстæй ралыгьди сæхимæ 
Фыццагбон, уæууæй! 
Уарзта, дам, сæ хæдзар бирæ, 
Худæн, дам, ыл нæй. 
*** 
Фæнды дæ, исчитæ дæм кæд 
Кæсой æдзух фыд цæстæй, — г 
Ысхорз-иу кæн дæхи гье уæд, 
Æвдис дæ зонд æххæстæй. 
*** 
Хуыссы уæлгоммæ нозтджынæй Иван, 
Йæ быны иу зæронд диван. 
Йæ разы бандоныл йæ минас: 
Картофтæ, нуры, булкъ, æнхъызт кас... 
Уæддæр зæгьы: «У хорз мæ цард. 
Гъе уымæн айхъуысы мæ зард». 
Кæй ис цæрæн зæххыл хуыздæр, 
Æппындæр н *ахсы уый йæ сæр. 
55 

*** 
Кæнын дæм, мæ хæлар, фæдис хъæр, 
Кæн искæуыл хионау катай, 
Æмæ мын куы амæлай искæд, 
Уæд дзæнæтмæ уыцы бон бафтай. 
*** 
Æвзарæн бон та ’рвитдзыстæм... 
Нæ хъæлавстæ та ивдзыстæм 
Сæкæр, ыссад æмæ æндæртыл. 
Тымбыл кьухтæй ма ралæууæм нæ сæртыл. 
*** 
Хъомгæсы фыд хъуыдытæй, 
Чи фæуид хуыдуг? 
Ахуыргонд æдылытæй 
Бахизæм нæ дуг. 
*** 
Куыд фæндыйæ райдыдтой адæм цаэрын, 
Иу иннæуыл нал кæны мæт. 
Æллæх, æллæх, тагъд бон кæндзыстæм хæрзбын! 
Нæ дуæрттæ нын хойы мæлæт. 
56 

*## 
Ирон адæмæн се сæфт ис хæлæджы. 
Уый азарæй бахауæм уынгæджы. 
*** 
Бæллы æдзух Хæмæт 
Куы уаид зондджын, сахъ, 
Куы ’мбулид алы ран 
Æмбæлтты, 
Фæлæ ма чи ’нцъухдзæни уæд 
Сырх сæн, 
Коньяк, арахъхъ 
Изæрыгæтты. 
НУАЗÆН 
Нуазæнæн фæстæмæ нæй ыздахæн. 
У хæрз гыццыл, афтæ ис зæгъæн. 
О, фæлæ йæ фарн æмæ йæ кадæн 
Нæй æппындæр равдæлон кæнæн. 
Иунæг хорзæй хорз зæгьæн куыд ис? 
Уæнт фæлтау сæдæ, æрмæст чысыл 
уæнт цауддæр. 
57 

Уыдон тагьддæр сафдзысты нæ рис. 
Рæздзæн тагьддæр уыдонимæ цард дæр. 
*** 
Хуызæн адæмæн дæтт фæндаг, 
Лæггад сын кæн, дæ хæстæ хъуамæ ’мбарай. 
Фæлæ тæрсын, куы сахуыр уай, мыййаг, 
Фыдгулы цур дæр зонгуытыл куы ’рхауай. 
УАЙДЗÆФ ЦÆСТФÆЛДАХДЖЫТÆН 
Нæ ирон æвзаг хонынц стыр хуын, арфæ. 
Нæ зæрдыл, дам, кæддæриддæр лæууы. 
Æнæуый та фæхъуыды кæнынц афтæ: 
«Æхсызгон нæ хъæуы». 
ЗОНГÆПОЭТÆН 
Йæ алы рæнхъ дæр — йæ уды гага, 
Искæйы стих та — сæ фысы бага. 
Тæрсын æз, искæд фаутæ æвæрæг 
Сæ фысы бага куы суа йæхæдæг. 
Йæхи-иу хордта адæмы сæрвæлтау. 
Ныр уартæ уæлмæрдты йæ обау 
58 

Хæмпæлгæрдæгæй нал зыны, уæууæй! 
Кæндзæн дыккаг мард уым бынæй. 
*** 
Раттаид адæмæн стыр Хуыцау базыртæ, 
Тахтаиккой-иу æдыхстæй бæрзæндты. 
Стæй уæд фæстагмæ зæххон лæгмæ 
бадзырдта: 
«Хæдтæхæг-иу сараз, мæ уд дыл æууæнды». 
*** 
Адæмæн дæттынц сæ иутæ рухс, 
Иннæтæ — парахатæй мæйдар. 
Уыцы мæйдар ку ’аид иуыл урс, — 
Удты дæр нæ уаид гье уæд тар. 
*** 
Уæууæй, уæууæй, цæй диссаг у Гайоз! 
Фæнды йæ, ’рмæстдæр уый куы цæрид хорз, 
Куы-иу мæликкой иннæтæ сыдæй. 
Фынæй нæ кæнын ахæмты мæстæй. 
59 

*** 
Къуымыхты ’хсæн цыфæнды зондджын у, 
Гъе уыдонæй дын ничи скæндзæн аргь: 
Дæхи сæ айс, æндæр ранмæ фæцу, 
Кæннод дыл исчи сæвæрдзæни саргь. 
*** 
Æз — дæуæн, 
Ды — мæнæн. 
Ды — мæнæн, 
Æз —дæуæн. 
Дарддæр дæр куы хæцæм уыцы зондыл афтæ, 
Нæ райсдзыстæм ыстыр Хуыцауæй арфæ. 
*** 
«Мæ куыстæй та мæ фелвæстой, 
— Бадзырдта Дрис Билæханмæ. — 
Æппындæр æз нæ мæт кæнын, 
Сивдзысты мæ уæлдæр ранмæ. 
*** 
—Зæгь-ма, сæр дæ цæмæн хъæуы, цæмæн?— 
—Фæрсы Гæбуккийы Алепкæ. 
—Куыд цæмæн? Дисы ’фтауыс мæн. 
Уæдæ цæуыл дарон мæ къепкæ? 
60 

*** 
Нæ сыхаг чызджы аскъæфти. 
Фыдзонд, дам, у йæ аскъæфæг. 
О, фæлæ разæй чи тахти, 
Уый абон дæр нæма сбæрæг. 
*** 
Чындзæхсæвы та Бусты фырт 
Литрæй нуазы фæскъуымы. 
Сæры ма цæуæд, фæлæ дзы 
Йæ ахсæн та куыннæ скъуыны? 
*** 
Къухдарæнтæ йе ’нгуылдзтыл цыппар, 
Хъусцæгтæ æрттивынц хъустæй хурмæ. 
Сылгоймаг фæзынаргьдæр дзæвгар, 
Нал уæндын æз бацæуын йæ цурмæ. 
*** 
Поэзимæ кæд раттай искæд бон дæ къух, 
Уæд мауал лæуу дыууæ хъуыддаджы ’хсæн. 
Кæнæ риттæтай кæн дæ усимæ æдзух, 
Кæнæ та фысс æмдзæвгæтæ хуызæн. 
61 

*** 
Афоныл иу хатт нæ бафынæй, 
Бирæ ныффыста æмдзæвгæтæ. 
Оххай, поэзийыл афтæмæй 
Никуы акодта æндзæвгæ дæр. 
*** 
Ирон поэтмæ кад æввахс 
Æгасæй никуы ’рцыд æмгæрон. 
Уæдæмæ хъуамæ ацы аз 
Мæхи æз марды ’фсон скæнон. 
*** 
Зондджын лæг цæры хъуыдыты, 
Дзуры иннæтæй уый къаддæр. 
Уый хыгъд уымæн ис йæ дзырдты 
Фарн дæр æмæ арт дæр. 
*** 
Хæлæг кæнынмæ а-дунейыл махæй 
Дæсныдæртæ, цæрдæгдæртæ кæм и? 
Амырхан «Джипп» куы балхæдта зынаргьæй, 
Йæ сыхаг уæд æрцауыгьта йæхи. 
62 

*** 
Адæмтæ нал хатынц хорз æмæ ’взæр, 
Тас у, нæ райсом куы феста изæр. 
Кæсы мæм афтæ, адæймаг цыма 
Вæййы йæхицæй дæр æмбæхст. 
Уæдæ æз дæу куыд ыссарон, зæгь-ма, 
Дæхи куы нæ ары дæ цæст. 
Гæмæх сæримæ ис зæххыл цæрæн, 
Æрæмбæрз æй бæстон дæ худæй. 
Гæмæх зондимæ нæй дæлдæр цæуæн 
Беслан, Хуымæллæг æмæ Брутæй. 
*** 
Яготæй байдзаг и бæстæ, 
Отеллæтæн сæфы сæ хъæстæ. 
Фæдисхъæр нæ кæнæм уæддæр,— 
Нæ зондыл ныффæлдæхт цыдæр. 
63 

### 
Адæмæн сæ хæрд æдзух сæ мæт, 
Ех, ыстонгæй ку’амæлой сæ куысты, 
Уæууа, хъæздгуытæм ма уæд 
Чи цæудзæн уæнтæхъилæй æххуырсты? 
Иу ран сæвæрын хъуыди 
Хъуыдыйады къæдзыгой. 
Депутаттæ йыл къуыри 
Сесситы фæдзырдтой. 
*** 
Сталин ку ’амарди, уæд æм 
Разынд фондз сомы, гæзæмæ. 
Уæууа, уыцы ’хца мæрдтæм 
Фаг нæ уыдис, æмæ нæм 
Сосо ’рбаздæхдзæн фæстæмæ. 
*** 
Алы сæудæджертæй бæстæ у хъуырмæ, 
’Хцатæ сыл уары, гьеуый дын къæвда! 
Бирæтæ нал уæндынц рацæуын уынгмæ, 
Исчи сæ фосау куы ’рбауæй кæна. 
64 

*** 
Цы митæ кæнæм? О, Хуыцау нын ма уа! 
Хæрзиуджытæ æрвылбон уарæм æмæ уарæм! 
О, афтæмæй æртыхст нæ бæстыл заууат, 
Сгуыхтдзинад цырагьрухсмæ дæр н ’арæм. 
*** 
Æвзæр цот нæ нæ уадзы тас, 
У не сæфт афтæмæй æввахс. 
Куы свæййынц фырттæ наркомантæ, 
Уæддæр ма сын фæкæнæм пъатæ. 
*** 
Сæртæ алкæм фестадысты знæгтæ, 
Зонд кæны фынæй. 
Паддзахадæн мах дæттæм ныртæккæ 
Разамынд дзыхтæй. 
*** 
Æфснайд рæтты нæхи хуыздæр фæхатæм, 
Фæлæ мæ алкæд не ’ндавынц гъеуыдон. 
Æрфæнды мæ, нæ ирон театр махæн, 
Куы уаид тынг чъизи æрвылбон. 
3 Хъуыдыты æхсæрдзæн 
65 

*** 
Мах конд ыстæм æртыгай экземпляртæй. 
Йæ уды балц куы аскъуыйа нæ иуæн, 
Уæддæр цæрдзысты иннæтæ сæ цардæй. 
Хуыцауы цотæн никуы ис фæчиуæн. 
КОММУНИСТЫ РÆДЫД 
Хуыцау, дам, нæй, — 
Дзырдтам-иу алы ран 
Зыдæй. 
Æмæ Хуыцау дæр 
Райстæ йе ’фхæрд. 
Æнæ уæззау хæстæй 
Нæ Советон Цæдис 
Йæхи мидæг рызтис, 
Æмæ къуырийы бонмæ 
Фехæлд. 
Æдылы паддзах цас бæллæхтæ ’рхæссы!.. 
Йæ адæмтæ йæ бавзарынц сæхиуыл. 
Æрмæст йæхи нæ бафтауы уый цæсты, 
Йæ бæстæ дæр ма фегад кæны иуыл. 
66 

Куынæуал уа нæ иуæн дæр æхсызгон 
Кæрæдзийы фенд ацы зæххыл, ацы, 
Уæд зонут, зонут, мах цæуæм æрвылбон 
Æнæбары æндзыг дунемæ балцы. 
Цасты баууылдтой фыднизтæ! 
Цасты ахаста мæлæт! 
Хосæн æз куы сбæззин искæд, 
Фестин диссаджы хос уæд. 
Сæрæгас ма куы уыди, куы Дзæмдзæм, 
Кæсын дæр æм нæ уæндыд уæд Дзибудта. 
Ыстæй Дзæмдзæм 
Куы амарди, уæд æм 
Дзибудта 
Уæлмæрдмæ лæбурдта. 
*** 
Йæ усæн чъиуæй мацы ратт хуыздæр, 
Ызнон та йыл йæ маст фæкалдта. 
Гъеуый бынаты цин кæнид æндæр, 
Йæхи йын не ’ууилы, æгайтма. 
67 

*** 
Уарзт дæм бацыд, загътай: «Цæй, ныззарон» 
Базон уал, цы цæхæр ис йæ уырзты. 
Ме ’мбалы мын уарзт ысфыхта фарон, 
Иннæтæ та арыдæй цыдысты. 
*** 
Йæ къухы-иу уыд иу хызын æрмæст, 
Куы-иу цыд базарæй хъæмæ. 
Æрхаста ус, нæ мæ сайы мæ цæст, — 
Хызынтæ йæм æзнон уыдис дыууæ. 
ИУПОЭТÆН 
Æмбæлтты уайдзæфæй у хайджын, 
Нæ, дам, ыййафы цард æппындæр. 
Цы кæна, цы? Пегас нæ комы ахсын, 
Æмæ хæрæгыл асæпп кæны уый дæр. 
У æргьтæ æвæрæг 
Безы фырт Хъæрæу, 
Афтæмæй йæхæдæг 
Сомы аргъ дæр нæу. 
68 

Уæллаг рæнхъы Саламджерийы ныййарджытæ— 
Ситохаты Верычкæ æмæ Алыксандр; дыккаг рæн- 
хъы — Саламджери, йæ хо — Розæ, йе ’фсымæр 
— Сафарбег, бинаг рæнхъы — йе ’фсымæртæ: 
Саханджери æмæ Адылджери, хо — Азæ. 
69 

— Верычкæ, 
ногчындзæй 
Саламджери 

Саламджери æрыгонæй 
71 

Саламджерийы хотæ: Розæ, Азæ æмæ хæрæфырттæ: 
Ритæ æмæ Артур 
72 

1958 аз. Саламджери куыста Культурæйы хæдза- 
ры директорæй Зарайскы, Мæскуыйы облæсты 
73 

*** 
Фæнды мæ тынг, æмдзæвгæтæн сæ хъуыды 
Куы уаид алкæддæр хæрзфых. 
Цæмæй-иу критик фысджыты æмбырды 
Къафетты цъарæй сæхгæна йæ дзых. 
*** 
Йæ кæстæрты размæ нæ уагьта цæуын. 
Йæ сæры магъз лæгæн уæд баци хæрзбын. 
*** 
Чи у сайаг, цъаммар, науæд та — хъæцон, 
Уымæн махмæ у цæрын æнцон. 
НЫРЫККОНУАЙДЗÆФ 
Чи дæ? Нал дæ уарзы иу дæр. 
Дуг дæ рох бæстæм фæтæры. 
Ку ’аис хорз, гьеуæд дын чидæр 
Не ссартаид зонд дæ сæры. 
*** 
Ныхъхъус ыстæм, нæ хъæр кæнæм: «Фæдис!» 
Сæры бæсты нæ къах кæдæмдæр хоны. 
74 

Нæ цæстытæй фæуынæм хид кæм ис, 
Уæддæр куырмытау бараст вæййæм доны. 
*** 
Куыд хорз уаид, æвæдза, уæд, — 
Куынæ-иу уаид адæмæн мæлæт. 
Зæгьид-иу исчи, чи зоны, уæддæр: 
«Цæрын мæм нал цæуы куыддæр». 
Уæдæ уæд æрдзмæ мачи хæссæд фау. 
Цæрæн цæй бæрц и, зоны уый Хуыцау. 
*** 
Бæппи æрхаста фондз усы. 
Кæмæ фæнды дæр базардзæн: 
«Куы уæ алидза искæцы, 
Уæддæр ма мæм дзы баззайдзæн». 
«Винегрет» æрлæууын кæнынц зæрдыл 
Йе ’мдзæвгæтæ, цасфæнды сæ кæс, 
Иуы ад дæ н ’ахондзæн йæ фæдыл, 
Сты хæццæ, кæрæдзийы æнгæс. 
75 

*** 
Ысхицау, сивæзта йæ гуыр, 
Фæлæ йæ гаччы, оххай-гъе, нæ бады. 
Кæй у йæ зонд ныллæг, цыбыр, 
Гъе уый ныр алы бон дæр хаты. 
*** 
Худгæйæ рæсугъддæр вæййы адæймаг, 
Зæрдæйы æрфысым кæны рухс. 
Уæдæ худæд алчидæр хæдзарыдзаг, 
Уадз фæкусой зæрдæтæ æнус. 
БОГАЛЫ КУРДИАТ 
Ресторанмæ бафтыди Медведь. 
Зонгæтæн æхсызгон уыд йæ фенд. 
Саразтой йын кадджын фынг, ыстыр. 
Араст коньяк агуывзæтæм балцы. 
Богал æй йæхимæ ’ввахс нæ уадзы. 
Уыд йæ курдиат Сашæйæн цыбыр: 
«Рахæссут мын иу литр æхсыр». 
Арæх æппæлыд йæ усæй Хымхи, 
Алкæд æй хуримæ барста. 
76 

Нал баурæдта Габола йæхи, 
Иу уазал бон ын æй байста. 
*** 
Йе ’мдзæвгæйæн нæй дзылар æппындæр. 
Ахæссы йæ размæ, куы — фæстæмæ. 
Авторæн зæронды бон фæзындæр, 
Февналы ма адæргæй йæ сæрмæ. 
*** 
Адæмы ысфæлыста Хуыцау, 
Дæлимон та радта низтæ. 
’Рбацæуы нæм, раст, цыма, хуындзау, 
Не ’нкъары æппындæр ристæ. 
*** 
Йæ кæнинæгтæ ничи фæци конд, 
Æндæр къухтæ сæ анывæндынц дарддæр. 
Гъе уый тыххæй у дун-дуне бæрзонд, 
Гъе уый тыххæй нæ мынæг кæны цард дæр. 
*** 
Дарын 
Уымæ 
Рагæй 
77 

Мæ цæст, 
Йе стихтæ 
Кæнынц 
Æбæрæгæй - 
Æбæрæгдæр. 
Сæ раттæг мæ 
Бафтауы 
Дисы 
Æдзух. 
Ысси 
Уыци- 
Уыци 
Йæхæдæг дæр. 
Чи у сайаг, 
Цъаммар, 
Науæдта 
Хъæцон, 
Уымæн 
Махмæ 
Уцæрын 
Æнцон. 
Цард цы фæци? Алчи дзы фæхауæццаг. 
Раппæлæм чысыл фæллойæ стыр дзыхтæй. 
78 

Радтой орден иу хицауæн айфыццаг, 
Цауд кæй куыста бирæ азты, уый тыххæй. 
Бирæ уыд йæ хуылфы марг. 
Уый æддæмæ нал ардта фæндаг. 
Лæгæн уый фæци йæхи ’рдæм, 
Æмæ нал федта йæ фидæн. 
*** 
Дзырдта-иу Брежнев: Нæй Хуыцау æппындæр, 
Æстæй, дам, Уастырджи дæр нæй. 
Йæ уæллаг æфсæр бандзыги уæд тынгдæр, 
Йæ бон-иу дзурын нал уыди хъæрæй. 
Куыд тынг фæнды, куыд тынг кæйдæрты, 
Зындгонд лæг сæ цæмæй æппæла. 
Цæмæй сæ кад бынмæ æлваса ’ндæрты, 
Цæмæй сыл арæх арфæтæ æмбæла. 
79 

*** 
Махæй хъуамæ алчи дæр æмбара, 
Змæлдæй гуыры алы ран дæр цард. 
Уд цæмæй сæдæ азы фæзара, — 
Сыстæд уæд, цæмæ бады æнцад? 
ЗÆНГТÆ НÆ ЗОНЫНЦ, КÆЙ ХÆССЫНЦ 
Гъæй-джиди, зæнгты рыст бафид! 
Оххай, цæстытæ сын ку ’ уаид, 
Зониккой алкæд, кæй хæссынц, 
0, уæд та ’ппындæр нæ бæззынц. 
Исчи кæд ризы сæ митæй, 
Алцы кæд аразынц митæй, — 
Гъе уæд сæ зæнгтæ куыд хæссой? 
Хъуамæ сæ исчитæ ’рфæрсой: 
«Хурхæй цæмæн марут зæнгты? 
Ма хæссут даргь балц уæ сæрты». 
Уыцы зæнгтæ сты тæхудиаг, 
Хорз лæг кæмæн у хæссинаг. 
*** 
Иунæг хорзæй хорз зæгьæн куыд ис? 
Уæнт фæлтау сæдæ, æрмæст чысыл уæнт 
цауддæр. 
Уыдон рæвдздæр сафдзысты нæ рис. 
Рæздзæн тагьддæр уыдонимæ цард дæр. 
80 

*** 
Мæ зонгæ, ех, йæхи куы ’мбарид... 
Æнцъухы водкæ, карз арахъхъ, сырх сæн. 
Фæнды йæ афтæмæй, куы уаид 
Зындгонд лæг дзыллæты æхсæн. 
*** 
Скæс нæ уагьта рагæй дæр 
Бирæты уæлæмæ, 
Афтæмæй йæм адæм та 
Кастысты дæлæмæ. 
*** 
Геор нын æмдзæвгæтæй самадта рагъ. 
Хъыгагæн дзы дон дæр уыдис. 
Фæлæ нын сæ автор уæддæр у зынаргь, 
Хæрзтæ дæр æм иу æргьом ис. 
*** 
Дæ рухс цард дын исчи куы кæна цыбыр, 
Гъе уæд-иу дæ фыдгулæн бакъуыр йæ ных. 
Куы тæрсай, дæ къухтæ куы кæной зыр-зыр, 
Уæд-иу сæ дæ фæстаг уæ фæсдуары ных. 
81 

ЗИЛЫ СÆР НЫР ДÆР 
Дæ иу стих дын бакастæн, æмæ... 
Тыххæй ма бацыдтæн хъæмæ. 
Дыккаг стих дæр бакастæн бæстон,— 
Рынчындонæй мæ рафыстой æзнон. 
Ныр дæр ма зилы сæр, уæууæй! 
Фæлтау нын фысс æмдзæвгæтæ сæнæй. 
Цæмæндæртæн а зæххон царды 
Æрцæуын æнхъæл мах нæ вæййæм. 
Зæрдæйы дзæнгæрджыты цагъды 
Тас не ссарæм æмæ фæвæййæм. 
*** 
Адæймаг хъуыды кæны сæрæй. 
Дзурынæн та циу хуыздæр дзыхæй? 
Уæдæ уæд зæгьæм хъæрæй: 
«У нæ хъуыды кадджындæр дзырдæй». 
ДЫУУÆЙÆИУ 
Кæнæ дзæбæх стихтæ фысс, 
Кæнæ поэттæн кæн æххуыс; 
Сæ уацмыстæ дæм ма уæнт дард, 
Вæййы поэт æнæ кæсджытæй мард. 
82 

Гъе ахæм мæрдтæй не стæм хызт, — 
Уыдзæн ингæнкъахджытæн куыст. 
МÆНГ ДЕМОКРАТТЫ ПЪЛАН 
Уæрæсе сын рæхджы уæйгонд куы фæуа, 
Фæсарæнтæм уæд айсдзысты сæхи. 
Дыккаг хатт та сæ базайраг куы хъæуа, — 
Фæзындзысты. Фæлтæрдзинад сæм и. 
Цырд лæппу, — фæндаггон, 
Космосмæ фæтæхы. 
Зæронд лæг та абон 
Афæрдæг и зæххы. 
*** 
Никуы загьта хорз адæмæй: «Хорз». 
Алы бон сыл хахуыртæ фыста. 
Фыны-иу сæ фестын кодта фос, 
Арæх-иу сæ асфальтыл хызта. 
83 

Ч* 1* *1* 
Фæсарæйнаг дарæсмæ алкæд тырныдтам, 
Йæ аргь-иу ын систам бæрзонд. 
Цæмæ цæуы хъуыддаг, гье уый мах нæ зыдтам. 
Ныр та сын нæ сæрты æвæрæм сæ зонд. 
Мæ зонгæйы та рафаудтай ныр дæр, 
Йæ зондæй, дам, фаестаджы ’рдæм фæхъуыд. 
Уыдаид афтæ, о, фæлæ уæддæр 
Дæуæй æдылы дæр нæ уыд. 
Дам-думтæ 
Мауал уадз 
Дугьы. 
Дзур-иу 
Уый бæсты 
Алкæд 
Нæ хъæнтæ 
Æргомæй, 
Æмæ 
Алы бон 
Уæ хæдзармæ 
Арфæтæ 
Заргæ æмпъухай 
Æргьомæй. 
84 

*** 
Рæдыд куы ’руадзы рæзгæ уд, уæд æй 
Мах уайдзæфты хай бакæнæм, уæууæй! 
Фæлæ куы сдæрой 
Искæйы зæвæттæ 
Урс рихи зæрæдтæ, — 
Нæ хъыгтæн 
Нал вæййы кæрон, 
Куы вæййы се ’хсæн 
Уыдонæн ирон. 
Нæ нын ысси фыссæг Гуыргьохъо, 
Æмæ йыл худæн дæр нæ уыдис. 
Куы-иу æй алхыскъ кодта къогьо, 
Куы та-иу нал ардта фыссæн сис. 
Хъæу курдиаттæ бæстæйæн хорз дæтты, 
Кæнынц сæ ныгæнгæ та горæтты. 
Тауы дам-думтæ Сандыр. 
Бафæллад. Фæкъул и. 
85 

Лæгæн фенцондæр и ныр, 
Балхæдта «Жигули». 
Дотти йæ куыдзы сардыдта Гæмæтыл, — 
Цæйдæр тыххæй йæм тынг мæсты уыди. 
Нæ йæм лæбурдта куыдз, гьеуæд ыл 
Дотти йæхæдæг бауагьта йæхи. 
*** 
Дунейы хæтæнты бирæ фæхатти, 
Фехъуыста зондджын ныхæстæ дзæвгар. 
Фæлæ кæстæры цур никуы æрбадти, 
Никуы йын ракодта иу хорз хабар. 
*** 
Указтæ, бадзырдтæ, уынаффæтæ... 
Кæрон сын нæй. Мæ зонд та мæм фæфæ- 
дис. 
О, кусæг лæг, чердæмфæнды сæ афу кæ, 
Уæддæр сæ мур пайда куынæ ис. 
86 

Рауагьдадмæ сарæзта фæндаг, 
Афтæмæй йæ роман уыд æдзæрæг. 
Уый бæсты йыл бакуыстаид фаг, 
Ссартаид æй редактор йæхæдæг. 
ИУ БУХГАЛТЕРÆН 
Нал æм зыны развæндаг йæ гуыбынæй, 
Афтæмæй куы фæкæла, уæууæй! 
Сис, хирург, уæхи колхоз гье уырдыгæй, 
Науæд махон уым ныцъцъист бынæй. 
*** 
Нæ сахъгуырдтæй куы ссара исчи й ’адзал, 
Уæд-иу æй ма схъæр кæнæм, ма. 
Уадз, раздæрау фыдæзнæгты тас уадза, — 
Ис ахæмтæ Иры дзыхъхъы нырма. 
*** 
Фынæй уыд Буст, куы йæ ’взæрстой сæрдарæй. 
Йæ фыны, дам, сæнæй йæхимæ базыгщи. 
Йæ куыстæй йæ куы асырдтой сæударæй, 
Уæддæр та хъал нæ разынди. 
87 

#*# 
Уынын дæ, ис дыл сæр. 
Ызмæлын ма йæ кæн. 
Кæннод та дын æндæр 
Уынаффæтæ кæндзæн. 
*** 
«Уый нæ зæхх у!» «Уый дæр мах у!»—Додой, 
бустæ... 
Атоны йæ сау рæхыстæ хæст... 
Афтæмæй йæ быдыр ничи кæны кусгæ, 
Фенæм ыл ингæнкьахджытæ ’рмæст. 
Сагьæстимæ ныр нæ бонтæ ’рвитæм. 
Сау мæйдары бамбæхсти нæ фидæн. 
*** 
Хæтæнты, цæуæнты бирæ фæхатти, 
Фехъуыста зондджын ныхæстæ дзæвгар, 
Фæлæ кæстæры цур никуы æрбадти, 
Никуы йын ракодта иу хорз хабар. 
88 

*** 
Лæг куы уа фыдгæнæг, 
Цардхалæн куы кæна, 
Хъуамæ уæд, æнæмæнг, 
Иу афон фæкæла. 
*** 
Никæд уыди цард æнæ цин. 
Стыр кæй у, уый зонæм, 
Афтæмæй æдзух кæрæдзи 
Кæрæттæм ыссонæм. 
*** 
Нæй сау мæнгардæн риуы къæймæ уадзæн, 
Хъыдзы кæнгæйæ дæ ныммардзæн. 
*** 
Зыдта уый хорз дæр æмæ æвзæр дæр, 
Æмæ сæ адæмæн дзырдта, 
Фæлæ йæ не ’мбæрстой цæмæндæр, 
Æмæ йæхимидæг куыдта. 
89 

*** 
Ыстыхсын æз, зын мын вæййы, 
Къæбыла мыл куы фæрæйы. 
Фæлтау мыл куыдз... Фæхæцæд мыл, 
Æгьгьæд хæцут йæ бæттæныл. 
Йæ уæнгты никуы ыссыгъд арт, 
Цæттæйæ агуырдта æппæтдæр. 
Ысхъæлæй дунейыл фæцард, 
Ысхъæлæй акодта мæлгæ дæр. 
БАЛЦЫ 
Къоста цыди кьуылых йæ къахæй, 
Фæлæ нæ аппæрста йæ уаргьæй. 
Фæстагмæ нал уыд цæстыты цæхæр. 
Æнусты сæрты ахызти уæддæр. 
*** 
Ам, махмæ, зондджыны йæхицæн 
Хæдивæгæй нæ кæны хицау. 
Гъе уымæн бабын вæййы фидæн, 
Гъе уымæн цард ныззилы цъилау. 
90 

*** 
Куырм лæг... Йæ фæдыл афæлгæс... 
Ысгары зæхх йæ быны... 
Уæрæсе дæр у уый æнгæс: 
Йæ развæндаг нæ уыны. 
Рæсугьддзинадмæ арæх зæрдæ райы, 
Æмæ йын кувын æз лæугæйæ. 
Уæвгæ рæсугъдтæй генитæ нæ уайы, 
Фæндагыл баззайынц хæтгæйæ. 
Бафæллад кæуынæй, — 
Цæссыг донау калдта. 
Чи баци мæрдфынæй, 
Уый дзы ’хцатæ дардта. 
*** 
Фауы алкæй, зонын, 
Ехх, уæддæр быхсæм, 
Цæйут-ма, йæ зонд ын 
«Новостæй» ныхсæм. 
91 

ПУТИНÆН 
Къостайы «Сидзæргæс»-ы уарзы, 
Æмæ йæ хъуыдытыл хæцы. 
Лыстæг дуртæ нын уый дæр аджы 
Хъæдурты ’фсон фыцы. 
Хъуысы та фæндыры цагъд... æмдзæгьд... 
Хъæлдзæг уæвын тынг фæнды мæн дæр. 
Гъæй-джиди, дæ сагьæстæ ныццæгьд, 
Æмæ иу мæй цинимæ фæцæр! 
*#* 
Сау сагъæстæ зæрдæйы æфснайын, 
Алы ран дæр хъыг æмæ хæрам... 
Царды ад нæ банкъардтон, уæд та йын 
Оххай, искæд фен йæ къам. 
*** 
Дзурынмæ дæсны у тынг, 
Фæлæ нæй йæ дзырдты зынг. 
92 

*** 
Лæг æрхауд цæмæндæр,— 
Дохтырмæ ныхъхъæр кæн! 
Чидæр та кæмæйдæр 
Раппæлыд, æнхъæлдæн. 
ÆРÆДЖЫ РАЙДАЙГÆ АВТОР 
ХЪАСТКОДТА 
Цæуы мæм арæх Фет хуыснæджы, 
Æмæ йын ничи зæгьы: «Ма кæ». 
Ныр та мын ачъырхта æрæджы 
Мæ иу ыстих Петраркæ. 
*** 
- Ам мын риссы, уым мын риссы, — 
Алыбон дзырдта Илас. 
Усы зæрдæ сæнкъуыст, амард, 
Лæг ма у ныр дæр æгас. 
*** 
Дæ фыстытæ сты дон, уæууæй! 
Цы нау дзы сленк кодта фæстагдæр? 
Æппындæр дзы поэзи нæй, 
Ыстæй дзы нæй кæсаг дæр. 
93 

ФЫСТ КЬÆДЗÆХЫЛ 
Хохы цъуппæй ракæсын—дзæнæт! 
Фæлæ ма сис иу хъуыды дæ сæрæй: 
Иугæр къах фæбырыд, зæгьгæ, уæд 
Зæхмæ хаудзынæ уæлдæрæй. 
Зыдта æмдзæвгæтæ нывæндын, 
Фыста æхсæв дæр æмæ бон дæр, 
Фæлæ дзы адæймаг ысуæвын 
Æрбайрох и бынтондæр. 
Кæсын та йæм, уындæй нæу цух. 
Хæссы йæ сæр бæрзæндты ’дзух. 
Æрæджы радта хицауæн цыдæр. 
Æмæ йæ систа хицау уæд уæлдæр. 
ФÆСКЬÆВДА 
Сæрфыс та дæ дзабыртæ кæрты ныр дæр. 
Кæуыл ма ныссæрфтай дæ къæхтæ æндæр? 
94 

*** 
Ачъырхта Хабос поэмæ, 
Фæлæ ничи сбыцæу йемæ. 
Гистта фарон адавта хъыбыл, 
Ахæстоны ’рхауд бынмæ йæ был. 
ФЫСТÆГ ЗОНГÆ ЛÆГМÆ 
Цас кæндзæн дæ зонд фынæй? 
Нал иртасыс хорз æвзæрæй. 
Чи дæ амардта сыдæй, 
Уымæн акувыс дæ сæрæй. 
*** 
Пенси кæцæй у 
Цæрынæн аккаг? 
Пенси у махмæ 
Мæрдтæм фæндаггаг. 
РАЙХЪАЛ У 
Нæ компарти 
Цыдылæрцыд? 
Фæкодтай 
Къордазы 
Фынæй. 
95 

Кæныс ма ноджыдæр 
Хуыр-хуыр дæр, 
Уæддæр дæ 
Райхъалгæнæг нæй. 
*** 
Судзаггаг зианы куы фæхъæуы ставд цæссыг, 
Мах та нæ худындзæг сифтындзæм уаед. 
Стонг лæджы хицау «куыд цæрыс?» куы бафæрсы, 
Бахуды гье уæд, цыма нæу æфхæрд. 
ИУПОЭТÆН 
Йе стихтæ сты адæмон — хæрзгæнæг. 
Адæмон нын не сси ’рмæст йæхæдæг. 
*** 
Ма зæгъут зæронд лæгæн: «Зæронд дæ», — 
Й ’азтæ суанг куы схæццæ уой сæдæмæ. 
Дзурут-иу: «Дзæвгар ма сты дæ бонтæ», — 
Сног уыдзæни сабыргай фæстæмæ. 
ФЫСТ БЛОКНОТЫЛ 
Мæ хæлар, айс мæ лæвар дæр, мæ хуын дæр, 
Фысс-иу дзы, фысс, амал куы уа — фылдæр, 
96 

Гæххæттыл кърандас цас кæна кьуымыхдæр, 
Фæкæны уый хыгьд сæры зонд цыргьдæр. 
*** 
Куы ацахсы цæваг галы нæ цæст, 
Хъæрахстæй уæд нæ сæрыл сисæм бæстæ. 
Фынджы уæлхъус та уый сыкъаты нозт 
Куы ’ркæны дзагдар, — 
Райсæм сæ æдæрсгæ. 
Куы ссудзы стъалы арвы стыр уæрæхы, 
Уæд ацахсы уый уайтагьддæр нæ цæст. 
Нæхимæ, ам, цы стъалытæ ис зæххыл, 
Æрæгмæ фенæм уыдоны æрмæст. 
### 
—Кæм и? 
—Кæм и? 
—Кæм и? 
Æдзухдæр агурыс кæйдæрты. 
Фыццагдæр уал ыссар дæхи, 
Гъестай-иу агур уæд æндæрты. 
4 Хъуыдыты æхсæрдзæн 
97 

*** 
Систæм уынаффæтыл иууылдæр... 
Уыдон хъуыддагæй куы кæниккам, 
Гъе уæд мæлдзгуыты лæппынтыл дæр 
Размæ цæугæйæ нæ кæликкам. 
*** 
Йæ роман афтæ аивæзта, афтæ, 
Æмæ йæхиуыл нал хæцыд æппындæр. 
Цæмæй зыдта, кæцæй æнхъæл уыд автор, 
Кæй фæуыдзæн йæхæдæг та цыбырдæр. 
*** 
Нæ лæвæрдта йæ зондæй... 
Йæ кæстæртæ — къуымых: 
Сæ бæсты ныр зæрондæй 
Уый хардз кæны йæ тых. 
*** 
Æгæр æфсæстæй нал фæкусы ахсæн, 
Æрхъуыды кодтой уымæн хос «Мезим». 
Нæ уыди хабар бонджынтæн зын ахсæн. 
Сæ сау зæрдæтæм баивылди цин. 
98 

*** 
Æппæлы йе ’рдхæрдтæй æрвылбон: 
«Ысты егъау генитæ уыдон!..» 
Йæ хъæлæс дæр нæ хæлы, нæ, 
Дæттынц ын йе ’рдхæрдтæ нæлхæ. 
*** 
Мæ сыхаг цæмæн фæци Дзегты Дзандар? 
Чъындыдæр йæхицæй æппæлынмæ нæй. 
Æрмазстдæр дæ схондзæни сахъгуырд, хъайтар, 
Куы дæ кæна иу сау бон искæмæн уæй. 
*** 
Арæх нæ дымыс тамако дæ уаты, 
Дзаумæттыл, къултыл, дам, фæздæг ысба- 
ды. 
Фæлæ йæ рæуджытæм алыбон уадзыс, 
Цыма зынаргъдæр у рæуджытæй гауыз. 
*** 
Иутæ стыхсынц, критиктæ, дам, нæй. 
Иннæтæ та цин кæнынц. Цæмæн? 
Уымæн æмæ хорз критик, дзырдæй, 
Цауд фысджытæм бадодой кæндзæн 
99 

*** 
Цæхх ын ныччынди даргь уынджы, 
Куы нынцъухы, — ныззары. 
Йæ ус æй, мæгуыр, талынджы 
Йæ хъæрмæ гæсгæ ссары. 
*** 
Сылгоймаджы Хуыцау ыскодта афтæ, 
Цæмæй йæм цот кæнын цæуа, 
Æмæ йæ царды тынтæ уафгæ 
Лæгимæ иу къæсы цæра. 
КУРДИАТЧИНГУЫТÆ УÆЙГÆНÆГМÆ 
Поэт ныууагьта йе стихтæ æрдæг фыхæй, 
Зын мын у, зын, о, бамбарут мæ марой. 
Йæ чингуытæ йын æз æлхæнын уый тыххæй, 
Цæмæй уæ дуканийы ма уой. 
*** 
Чи фæтар вæййы æвваст, 
Чи та сабыргай ныгуылы. 
Хъæумæ та мæлæт нымдзаст, 
Иу кæмæдæр цæст ныкъулы. 
100 

*** 
Цæмæй дын цард уа цинхæссæг, 
Ыстырзæрдæ йыл ма уай, — 
Цу арæхдæр рынчынфæрсæг. 
Уæлмæрдтæм дæр-иу бауай! 
ФЫСТÆГ МÆРДТЫ БÆСТÆМÆ, 
ХЫРХЫТЫ САСИНКЪАМÆ 
Цы ’взаг уыди дæ комарынг, дæ дзыхы? 
Æддæг-мидæг-иу акодтай нæ сыхы. 
Дæ цард кæд аскъуыди, кæд фæци, 
Уæддæр ма тонæм д ’ардыдæй кæрæдзи. 
УЫДАХÆМХИЦАУ 
Систам æй нæ сæрмæ, 
Уыд ын, уыд æхсызгон. 
Стæй ныл уæд дæлæмæ 
Рауагьта цæхджын дон. 
*** 
Чи нæ зоны иуыл хорз йæхи, 
Искæй уый куыд базондзæн æвваст? 
Институт у хорз, фæлæ мæхи 
Гъæй-джиди, кæд фæуыдзынæн каст? 

*** 
Æрцæуæм дунемæ мæгуырæй, 
Бæгьнæг æмæ цыбырæй. 
Æрцæуæм дунемæ рæстæгмæ, 
Мæгуырæй ацæуæм фæстæмæ. 
*** 
Нæуæдзæм аз йæхи адзалмæ радта, 
Цæры ма иунæг йе стихтæй мæ хъусты. 
Фæлтау поэт куы фæцардаид къаддæр, 
Йæ уацмыстæ та — иу-цалдæр æнусы. 
ЦЫ КОДТА? 
—Сауи фæтыхстдæр... Нал у хорз йæ хъуыддаг. 
Тындзы мæрдтæм, фæтарст, фæлæ цæмæй? 
—-Дæ цауд повестæй бакасти ыскъуыддзаг, 
«Уыдзæни ма», фыст дзы уыди бынæй. 
*** 
Фыццаг адæймаг - къахвæндаджы фаззон, 
Хæлар ын уыд*йæ мады ’хсыры хъуыртт. 
Уый сарæзта æнусон цардæн ахстон, 
Нывæрдта уым зæххон бæллицтæн къуыртт. 
102 

*** 
Куы фенын æз, куыд зæронд кæнынц адæм... 
Тæхуды ’рбахæц йе стыр рохтыл цардæн!.. 
Цæуæм сындæггай ардыгæй кæдæмдæр. 
Уæлдай нæу мæгуыртæн цæмæндæр. 
*** 
Дзырдты поэт куыннæ хъæуы, куыннæ! 
Æз-иу йæ бæсты ахæссин йæ уаргь дæр. 
Хъуыдыты поэт у уæддæр мæнмæ 
Сæдæ хатты зынаргьдæр. 
ÆРХЪУЫДЫДЖЫН ПОЭТ 
Схъомыл фауты, никуы фыста цардыл. 
Алыгьд-иу нæ поэзийы дугьтæй. 
Стæй ныффыста бирæ стихтæ ’хцатыл. 
Адæм ын сæ аскъæфтой йæ къухтæй. 
*** 
Ныффыста нæ поэт æрмæстдæр 
Дыууæ хорз стихы. 
Хэврд фесгы сæ дыргътæ, хьыат зымэвг æрхээстæг, 
Уæддæр ма сæ уигьы. 
103 

НЫХАС ДАРГЬ ХИЦАУИМÆ 
Тасгæ нæ кæныс æппындæр, 
Исыс гæртæмттæ æдзух. 
Фæлæ дæ бæрзонд дзыппытæм 
Не ’ххæссы алкæйы къух. 
*** 
Дунемæ цæмæн фæзынд, цы ’рхаста? 
Уыцы хъуыды никуы ’рцыд йæ сæрмæ. 
Стæй йæ уымæй никуы ничи ’рфарста, 
Æмæ ацыд афтæмæй фæстæмæ. 
*** 
Не сдардзæн йæ къухтæй иу хæрдмæ, 
Оххай, цасфæнды йын дзур, 
Иугæр цонг куы сиса, уæд бынмæ 
Дæлармæй æрхаудзæн дур. 
*** 
Бацымдта сæ арахъхъаг Гæбус, 
Аззад ма дзы мигæнæны цъус. 
Йе ’фсин кодта фырмæстæй зыр-зыр. 
Лæг æваст фæразмæ кодта гуыр: 
—Усай, маст дæм дзæгьæлы æвзæры. 
Афтæмæй дæр тынг цæуы мæ сæры. 
104 

*** 
Хицауæн загътон: «Хъæуы мæ æххуыс». 
Афæлурс исдуг, фæлыгъди йæ хуыз. 
Бахъуыд йæхицæн æххуыс кæнын мæн, 
Дохтырмæ уайтагьд фæдисы фæдæн. 
Кæсы мæм афтæ, адæймаг цыма 
Вæййы йæхицæй дæр æмбæхст. 
Уæдæ æз дæу куыд ыссарон, зæгъ-ма, 
Дæхи куы нæ ары дæ цæст. 
Зæххы уидаг афардæг и арф. 
Бæласмæ фæхæстæгдæр и арв. 
*** 
Уый цалдæр хатты бахæцыд 
Ирон æвзаджы хурхыл. 
Йæ цæсгом-иу куыд бахъæцыд... 
Ныххæцут ын йæ къухтыл! 

*** 
Бирæ дуртæ акалдта Быдзиу 
Адæмæн сæ фæндæгтыл. 
Цалхы бынæй фесхъиудта сæ иу, 
Сæмбæлди йæ дæндæгтыл. 
*** 
Цæстытæ махæй 
Алкæуыл дæр и. 
Уæддæр къуырæм 
Кæрæдзиуыл нæхи. 
*** 
Бирæты мæлæт нæ суры, 
А-зæххыл фæцæрынц фаг. 
Стæй Хуыцау бынмæ æрдзуры: 
«Раттут кæстæртæн фæндаг!» 
*** 
Райс, поэт, сатирæйы æхсаргард, 
Æмæ рауадз иу чысыл дæ хид. 
Æз нæ зæгьын искæй гуыбын афад, 
Гоголау дзы сау удтæм æвзид. 
106 

*** 
Цытæ фенæм нæ цæстытæй, гье уыдон 
Куы дзуриккам кæрæдзийæн æргом... 
Уæд сæфид, сæфид царды цин æрвылбон. 
Нæй дзурæн алцы, дзыхыл хæц æнгом. 
ФЫД ЛÆГ 
Куы фены йæхицæй хуыздæры, 
Уæд иу хъуыды сæвзæры сæры: 
«Куыдæй йæ ныцъцъист кæнон тагьддæр». 
Куыд цæрдзыстæм уыимæ дарддæр? 
*** 
Хуыздæрæн хицау обаумæ ысхызт... 
Фæсайд, йæ ныхас адæммæ нæ хъуыст. 
Æмдзæгъд ын кодтой чидæртæ уæддæр, 
Кæй йæ нæ хъуыстой, каст сæм уый хуыздæр. 
*** 
Мах дис кæнынмæ 
Стыр амонд 
Нæ фæци. 
Æмæ нæ зонæм 
Иууыл хорз 
Кæрæдзи. 
107 

*** 
Кæсын дæм æз, рæсугьд дæ тынг. 
Фæнды дæ, зонд дæр дæм куы уаид бирæ. 
Гæнæн нæй уымæн, ма дæм кæсæд хъыг, 
Æппæт хæрзтæ зæххыл нæ хауынц иумæ. 
Цауд фыссæджы ’фхæр дæ дзыхæй, 
Фæлæ зон дæ дзырдтæн арæн. 
Уый йæ цауд уацмысты тыххæй 
Нæй ныццæвæн æмæ марæн. 
*** 
Афон у, ’рхудæм нæхиуыл, 
Иу иннæйы бамбарæд фаг. 
Нæуæд нын не знаг нæ риутыл 
Сараздзæн сосавæндаг. 
*** 
Кæнæм æдзух аваритæ 
Ирон арахъхъы азарæй. 
Сæрдыгон дæр дзы банцъухæм, 
Цыма фæмæлæм уазалæй. 
108 

**# 
Æрвонггæнæнмæ айфыццаг 
Быдтуйы сластой къареты. 
Фæцыди уым йæ зæрдæмæ, 
Иу уат дзы райста аренды. 
Ис ахæм хицау махмæ дæр... 
Куыд нæ фæливы? Цал азы? 
Ныр та нын, мæнæ, ацы мæй 
Клуб ныхæстæй аразы. 
Ус пенси райста аст мæйæн. 
Ысцин йæ лæг Быбылимæ. 
Æлхæдта стыр хъуг базары, — 
Æрбаздæхти хъыбылимæ. 
Сандыр агуры ахæм ус, 
Бæрзæймæ чи нæ схиздзæни, 
Йæ бæрзæйы цæххытæ ис, 
Æмæ иудадзыг рисдзæни. 

*** 
Куы бауарзай искæйы ризгæ, 
Зæгьгæ йын æй ма кæ, æрлæуу, 
Куы схъæр уа, куы раргом уæ искæд, 
Уарзт нал уыдзæн иууылдæр дæу. 
ЗОНГÆПОЭТЫМАСТ 
Æнкъард, зæрдæрыст у. Ныджджих. 
Къуыри йæ хур нæ тавы. 
Уыдис æм иунæг хорз ыстих, 
Фæцис ын уый та давды. 
*** 
Фыссы нын пьесæтæ кæдæй нырмæ!.. 
Дзæвгар ысты, æнæнымæц, сæдæгæйттæ. 
Фæцыдысты уæлдай тынгдæр мæ зæрдæмæ 
Сæ сæргæндтæ. 
*#* 
Дзурынмæ йæ ничи сæтты, 
Бафтауы ныл дистæ. 
Афтæмæй йæ æмдзæвгæты 
Цас вæййы къæристæ! 
110 

*** 
Кæны сæ цард нæлгоймæгтæн цыбырдæр. 
Уым диссагæй нæ уынын, ницы ’ппындæр. 
Сылгоймæгтæн дæр устытæ куы уаид, 
Мæликкой арæх, сагьæстæ сыл уарид. 
*** 
Мах уазджытæ стæм а-зæххыл ныр дæр. 
Кæнæм дыууæрдæм, балцы зынг нæ хуыссы. 
Ныууадздзынæн уæ иу афон æз дæр, 
Фæзындзынæн та ’ндæр искæйы хуызы. 
*** 
Йæ дзыппытæ сты дзаг æхцатæй... 
Йæ лæгæн дæр фæзæгьы: «Бафид». 
Йæхи ыстыхта англисаг цацатæй, 
Йæ уд та у æдзухдæр афтид. 
*** 
Кæд дæ фæнды, цы дæ, уый уай, 
Кæд дыл фæхæцæг хицæутты ’хсæн нæй, 
Уæд тагьддæр вагзалмæ ныууай, — 
Æддæ дæ исчи бамбардзæн, дзырдæй. 
111 

*** 
Зондджын лæг цæры хъуыдыты, 
Дзуры иннæтæй уый къаддæр. 
Уый хыгьд уымæн ис йæ дзырдты 
Фарн дæр æмæ арт дæр. 
Нæй сау мæнгардæн риуы къæймæ уадзæн, 
Хъыдзы кæнгæйæ дæ ныммардзæн. 
*** 
Зыдта уый хорз дæр æмæ ’взæр дæр, 
Æмæ сæ адæмæн дзырдта. 
Фæлæ йæ не ’мбæрстой цæмæндæр, 
Æмæ йæхимидæг куыдта. 
ИУХИЦАУÆН 
Фены ’вваст йæ хæстæджы, 
Хæйттæй уымæн — нарддæр. 
Афтæ у нæ рæстæджы, 
Афтæ уыдзæн дарддæр. 
112 

*** 
Æз, дам, дæн æмгарджын,—фæдзурыс аадзух,— 
Минутмæ, дам, райсын дæс кьухæй фыгщæр. 
Сæхаэдæг куы исиккой адæм дæ къух, — 
Уый уаид саедæ хатгæй ноджы *уыздæр. 
*** 
Немыцæй Горбач дзырдта: 
«Баиу уæнт, куыд хотæ». 
Ам, нæхи бæстæйы та 
Мин дихы ныккодта. 
*** 
Фæдзырдта йæхи тыххæй фалдæр... 
Ныр та нын сæ дзуры дæлдæр. 
Хорз уаид, куы-иу дзурид къаддæр, — 
Кæнгæ та куы кæнид фылдæр. 
*** 
Ацæр иу чысыл, æстæй 
Кæс мæлæтмæ ’нхъæлмæ. 
О, Хуыцау, æркæс-ма, цæй, 
Тарст адæмы хъæрмæ. 
113 

САБИ МАДМÆ ДЗУРЫ... 
«Мамæ, иунæгæй нæ уæндын. 
Къæлныхмæ—дамбаца. 
Уынгмæ ку ’ацæуон, гьеуæд мын 
Лаласдзæн мæ цаца». 
Бæгьнæг къæдзæх — нæлгоймаг, — 
Æппæт дæр ахсы цæст. 
У тар хъæд та сылгоймаг, 
Цынæ дзы ис æмбæхст! 
*** 
О, мæ Ир, дæу уарзын æз æрмæстдæр, 
Æз æдзух дæ цæрайæ цæрын. 
Нæй дæуæн æндæр ранмæ фæхæссæн. 
Мидæгмоймæ дæм цæуын. 
*** 
Цыдис фыдуындтимæ æдзухдæр, 
Æмæ-иу се ’хсæн уыд рæсугьддæр. 
114 

*** 
Фæхæцæг дыл куынæ уа а-зæххыл, гьеуæд 
Дæ зонд цыфæнды тынг кæрдæд. 
Фæлтау нын у æдылы, гье, æрмæст 
Дæуырдæм дарæд иу хицау йæ цæст, 
Зæгьдзысты: «Уымæй зондджындæр лæг нæй. 
Кæдмæ цæрдзыстæм афтæмæй, уæууæй». 
*** 
Куы стыхсай цардæй, уæд 
Дæ уæлхъус алæудзæн мæлæт. 
*** 
Адæмы уындæй мæ катай, мæ мæстытыл 
Ноджыдæр бафты, фæтасынц мæ зæнгтæ. 
Уайтагьд æнæбары ауайынц цæстытыл, 
Хуыскъмæ кæй раппарынц, ахæм кæсæгтæ. 
НЫСТУАНИУПОЭТМÆ 
Дæ уацмыстæ дын иртасынхъом нал ыстæм. 
Фыссын ма райдай гогызтæ ’мæ бабызтæн. 
115 

*** 
Нæ цард у хъулон, стæй тæссонд, 
Йæ фехалæгыл калм фæхæца. 
Кæмæн йæ намыс у бæрзонд, 
Кæмæн та у бæрзонд йæ хæдзар. 
*** 
Дун-дунейæн иу хицау ыссарæм. 
Чи скæнид нæ быцæутæн кæрон. 
Афтæ дихтæй хъизæмæрттæ ’взарæм, 
Адæм хъуамæ ’нгом цæрой, æнгом. 
*** 
Поэзийæн капеччы аргь кæм нал ис, 
Æз алидзин гьеуыцы бæстæй дард. 
Фæлæ мæм искуы дуар куы хойа карз низ, 
Уæд мын фæстæмæ чи ’рласдзæн мæ мард? 
*** 
Хъæздыг лæджы куы ацахса дæ цæст, 
Уæд зон, гьеуым мæгуыртæ дæр уыдзæни. 
Фæлтау æмхуызон уæд нæ цард, нæ рæзт, 
Цæмæй мæлæтмæ ма схойæм кæрæдзи. 
116 

ДАМДУМГÆНÆГМÆ 
Зæгь мæ рæдыд комкоммæ мæхицæн, 
Æз дæуæй ыстыр бузныг уыдзынæн. 
Нæуæд де ’взаг нал кæндзæни уисæн... 
Дам-думты та хъизæмар кæндзынæн. 
*** 
Куы федтон ме стих газеты фыццаг хатт, — 
Ныррухс мæ зæрдæ, стæй ныххостон риу. 
Уæд бамбæрстон, мæ Хуыцау мыл кæй рахатт, 
Кæй мæ амардзæн ме ’мдзæвгæтæй иу. 
*** 
Фæкæл сæдæ хатты, сæдæ, 
Цæйнæфæлтау дæ зонд фæкæла, 
Ис къахæн фелвасæн уæлдæр, 
О, фæлæ зонд та уæд цы кæна? 
*** 
Иу лæг мын дзырдта йæхицæй: «Цауд дæн». 
Æз йæ цуры зонгуытыл æрхаудтæн. 
Ахæм лæгыл фембæлдтæн фыццаг хатт, 
Чи зоны, нæ Хуыцау ныл кæд рахатт... 
Цауд адæмтæ, ау, куыннæ ис не ’хсæн... 
Фæлæ уыдон равзарынхъом не стæм. 
117 

*** 
Кувынмæ йæ ничи ’мбылдта сыхы, 
Алкæмæн дæр амонд зæдтæй домдта. 
Фæлæ куывд куыд цыдаид йæ тыхы, 
Хинымæр-иу «тобæ», «тобæ» кодта. 
*** 
Куы кæниккам нæ цардыл тынгдæр дис, 
Куы йын кæниккам аргь дæр, 
Гыццылдæр уаид а-зæххыл нæ рис. 
Нæ цин та уаид даргьдæр. 
*** 
Диссаг у ацы цард, ацы, 
Адæм мæлгæйæ нæ кæуынц. 
Цыма рæстæгмæйы балцы 
Дардмæ, кæдæмдæр фæцæуынц. 
*** 
Чи фæдисмæ ’рхæццæ вæййы раздæр, 
Чи — куывдмæ... Нæ цæстытæй сæ ’рцахсæм. 
Иу ран, уæууа, бакъæй вæййы дарæс, 
Иннæ ран та — удварн æмæ ахсæн. 
118 

НЫСТУАН, ФОС ЧИ НÆ ДАРЫ, УЫМÆ 
Æхсæв та фестади иуыл мæйдар. 
Бирæгь та ниуы, ыстонг у къуыри. 
Фосы мыггагæй ма истытæ дар, 
Науæд дын ахæсдзæн бирæгь дæхи. 
Куыдфæндыйæ гыццыл рæдыдмæ ма кæс, 
Æстæй дзы макæдæм лидз, ма ’мбæхс. 
Фæлтау æм бабырс, бауигь æй хуызæн, 
Кæннодæ - фестырдæр уыдзæн. 
*** 
Амонд дæ акодта фарон йæ хъæбысы, 
Нал æй рауагьтай уæ кæртæй аеддæмæ. 
Гормон, дæ зæрдæ æндæртыл куыннæ тыхсы?! 
Уымæ ма кастысты чидæртæ ’нхъæлмæ. 
Зонд ма циу лæджы цæсты? 
Баци уый хæрзбын. 
Бæрзæйыл сæры бæсты 
Тагьд уыдзæн гуыбын. 
119 

ХЪАУГЬАГÆНÆГ СЫХÆГТÆН 
Уæ кæрæдзийæн аргь нæ кæнут кæд, 
Кæд аныгьуылут алы хатт быцæуты... 
Фæрсын уæ æз, фæрсæй-фæрстæм ма уæд 
Цы монцæн цæрут горæтты ’мæ хъæуты? 
Чи дæ нæ раппæлы, уыдоны 
Фыны фæдарыс уæ хуыдоны. 
*** 
Фæлтау зæххыл куынæ кæсин цæстæй; 
Куы дæ ауынын, ацахсы мæ рын. 
Куы адард вæййыс, о, сау лæг, мæнæй, 
Фæстæмæ та уæд райдайын цæрын. 
ХУДИНАГ,ХУДИНАП 
Сдæрдта зæвæт... Кодта тухæн... 
Стæй уæд сæвнæлдта уæлдæр... 
Уæууа, байрæджы... Йæ къух ын 
Ракъуырдта æндæр. 
120 

*** 
Фыццагау адæм нал уарзынц кæрæдзи, 
Фæлæ сæ иу дæр зондджындæр нæ фæци. 
Уæд дæ уацмыс цардмæ хурæй дæр æввахсдæр,— 
Стæм хатт зæгьдзæн исчи, хорз у, гье æвзæр. 
Хъуамæ йын Мæскуыйы аргъ ыскæной раздæр, 
Стæй-иу ам, нæхимæ, сдар хæрдмæ дæ сæр. 
АНДРОПОВЫ МЫСГÆЙÆ 
Йæ мард ын аскъæфтой æваст 
Йæ æнусон бæстæмæ. 
Цыма сæ уагьта тас,— 
Куы райгас уа фæстæмæ. 
*** 
Тæссаг монцтæн лæджы зонды 
Нæма ис ныронг ахæстон. 
Кæд уыдзæн уый? Мæхæдæг сын 
Æхсыны тæрхон рахастон. 
121 

*** 
Цас фæцæрæм рыст æмæ æнкъардæй, 
Уый бæрц-иу куы кæниккам, куы худгæ, — 
Не сфæлмæцин царды адджын пъатæй, 
Низтæ мæ нæ кæниккой æмбулгæ. 
*** 
Райгуырди. Æсхъомыли. Фæцарди. 
Амарди. Ныр адæмы ’хсæн нал и. 
Фæлæ никуы ницы аивта æппындæр, 
Цыма не ’рхауд дунейыл йæ рыг дæр. 
*** 
Æнæхсадæй Хуыцауы кой куы скæнай, 
Æскæн гье уæд дæ чъиритæй æнæрай. 
*** 
Æфтауы та мыл иу поэт æрхæндæг, 
Йæ æмдзæвгæтæ баныгæдта, стæй 
Сæ фæстæ амарди йæхæдæг. 
Сæ иуæн дæр цыртдзæвæн нæй. 
122 

*** 
Кæй базæронд дæ, уый мын цин дæтты, 
Дæхæдæг дæр дæ цинтæ ауадз дугьы. 
Цæй бæрц фæцардтæ а -дунейыл ды, 
Уый не ’фты бирæтæн сæ къухы. 
*** 
Йæ даргь романы стыр куырой дæр уыд, 
Гъе уыцы куырой уым æнæмæнг хъуыд. 
Йæ автор хорз зондыл лæууыд: 
Спайда кодта уацмысæн йæ донæй, 
Куырой зилы ’хсæвæй-бонæй. 
*** 
Нæ кæрæдзимæ нал лæууæм ныхасмæ: 
Нæ фæндтæ — райсомæй изæрмæ. 
Æнхъæл вæййæм, цыма фæтындзæм размæ, 
О, афтæмæй цæуæм фæстæмæ. 
*** 
Нæ ирон фысджытæ, 
Стырзæрдæ стут. 
Кæрæдзи фыстытæ 
Цæуылнæ кæсут? 

*** 
Искæмæ кæд дæ фыдæх, 
Ма йæм æрвит додой, хъæр. 
Уый бæсты йæм дзур дзæбæх, 
Уый уыдзæн цæфæй фыддæр. 
*** 
Къухтæ афтæ дæсны исы!.. 
Оххай, бафтауы нæ дисы. 
Мидбыл афтæ фæлмæн худы... 
Алчи йæм кæны тæхуды. 
Ехх, йæ зæрдæ та у сау! 
Ралгьит æй Хуыцау! 
*** 
Æппæтыл макуы ныллæу хиу. 
Кæсдзæн дæм алцы дæр æвгьау... 
Сæдæ дидинæй равзар иу 
Æмæ йæ схудын кæн чызгау. 
*** 
Ус йæ лæгæй ацарæзта уисой, 
Бырæтты ’рдæм йе ’фсины мæрзы. 
Фырт æм дзуры: «Хи уæлæмæ сысхой, 
Авджы саст дæ фæсонты ныхсы». 
124 

ИУХИЦАУÆН 
Нæ мулк фæдавта, ныр йæ мидбыл худы, — 
Æппындæр ыл цæсгомы хъæстæ нал ис. 
Йæхæдæг нын ыстыр Хуыцаумæ скувы: 
«Нæ адæмы мæгуырдзинадæй бахиз!» 
Нæ зæххыл мах нæ кæрæдзийы тонæм, 
Æмæ мæ зæрдæ сау сагьæс ыссы. 
Æндæр планетæтæм нæхи ыссонæм, 
Цыма кæмдæр нæ фыдæх хъуаг ысты. 
Ис ма бирæтæн къæдзилтæ, 
Рувæстæ сæ рахонæм. 
Не сты, не сты бур сæ иутæ, 
Нал сын æсфаг ахорæн. 
*** 
Кæрæдзийы чи уарзы бирæ, гье уыдон 
Кæрæдзийы цинæй фæцæрынц фылдæр. 
Мæнæн та хыл кæнынц мæ сыхæгтæ ’рвылбон, 
Иу иннæйы ацахсы тарф фынты дæр. 
125 

*#* 
Балхæдта фабрик, нырма у æрыгон, 
«Зæдтæ мыл аудынц», — загьта. 
Чи сты, йæ фабричы чи кусы, уыдон? — 
—Раздæр кæй фатертæ къахта. 
*** 
Бафсæст уынаффæтæй, оххай, нæ бæстæ, 
Цард та зæрæстон у, риссы, кæуы. 
Кусы нæ закъæттæй иунæг æрмæстдæр. 
Адæмы исбон куыд давын хъæуы. 
ИУЗОНГÆЙÆН 
Абон та мæм бахудти, фæлæ... 
Уыцы худтмæ цыд мæлын мæнмæ. 
*** 
Иу обаумæ никуы схызт, уыд ахæм, 
Стæй куы ’рсади, бафæдзæхста махæн: 
«Мæн нæ фæнды арвмæ к’ уаин дард, 
Бавæрут-иу хохы сæр мæ мард». 
126 

*** 
Ирыстоны зæххон зæдтæ дзæвгар и, 
Сæ базонынмæ стæм хатт кæнæм тагьд. 
Сæ иу та знон æнæ аргьæй фæтари, 
Кæнæм æрæджиау цæстытимæ загьд. 
*** 
Бонджын та Сочийы загьта: «Гъыгьи!» 
Мæгуыр та къанауы найы йæхи. 
*** 
Царды хæрзтæн ивгьуыд азты 
Аргьгæнæг нæ уыдыстæм. 
Фаджысы ’мæ судзгæ масты 
Уый тыххæй нынныхстыстæм. 
*** 
Мæгуыр адæм хъæздыгдæр ысты удтæй, 
Æмæ ысмæгуыр вæййынц уымæн. 
Фæлæ гъе уæддæр баззайынц рæсугьдæй, 
Вæййы æнцой мæгуыр мæгуырæн. 

*** 
Зонд сæйраг у, ис уæлдæр. 
Бакæс-ма йæм, фен æй, фен. 
Систа æдылы уынæр: 
«Къæхтæ аразынц фылдæр». 
Æмæ слæууыд сæрыл хъен. 
*** 
Маст исын нæу хорз æдзух, 
Цард уыдзæни къуда. 
Ратт дæ фыдгулмæ дæ къух, 
Уадз йæхиуыл худа. 
БЫЦÆУ ПОЭТ: 
Ме стихтæ мын иу кастæн куы бамбара 
Чиныгкæсæг, уæд поэт нæ дæн. 
Ме стихтæ кæсын хъæуы мæнæн 
Къорд хатты, цæмæй сæ зæрдыл бадара. 
ЧИНЫГКÆСÆГ: 
0, поэт, уæд ма мæнæн мæ куыстытæ 
Чи кæндзæн? Цæмæй цæрдзынæн и? 
Ме стъолыл куы уой æдзух дæ фыстытæ... 
Иннæты та чи кæсдзæни, чи? 
128 

*** 
Куыд фæндыйы дзæбæх цæрыныл архайæм, 
Сымахæн æз мæнг ныхæстæ нæ кæнын. 
Тæрсын, тæрсын æз, искæд бон куы райдайæм 
Мах не ’дзард мæрдты худгæйæ ныгæнын. 
*** 
Мин тоннæйы карз арахъхъ йæ дзыхыл 
Ахсæнмæ ныллæгæрзта. Æгъгъæд! 
Уый бæрц нозт куы ракæлид нæ сыхыл, 
Бирæты нæ аласид, гье уæд. 
*** 
Нæ Иры курдиæттæн сæ рухсмæ цæрæм, 
О, уаиккой уыдон фылдæр. 
Фæлæ сын мах се ’мбис ныххуыдуг кæнæм, 
Сæ къухтæ куы сдарынц, уæддæр. 
ДЫВЗАГОН 
Рон, зæгъ-ма, цæмæ ’лхæныс? Уæдæмæ... 
Де ’хца, уадз, дæ дзыппы уæд. 
Расхой ма дæ даргь æвзаг æддæмæ, 
Йе ’мбис ын дæ астæуыл æрбæтт. 
5 Хъуыдыты æхсæрдзæн 
129 

*** 
Ахам æгьдау дун-дунейы ис: 
Мардыл калынц мæр, æлыг, ызмис. 
Мах адæм æндæр ысты, æндæр, 
Мæрдтыл бакалæм цъыф дæр. 
*** 
Царди Гист æдзух хъуыддагхуызæй, 
Никуы бахудт, кодта зын йæ сау удæн. 
Стæй куы бандзыг æфцæгыл йæ азты зæй, — 
Бадзырдта нæм: «Цæй-ма, иу хатт ахудæм!..» 
*** 
Йæ мады ’хсыр ын фаг уыди, 
Æстæй та институт фæдадта. 
Ныртæккæ та дæйы йæхи. 
Кæмæн ма уæ цы радта? 
*** 
Чи нæ тырны хохы тæрттæм, 
Цъититы хæл-хæлмæ. 
Уыдоны бынмæдзыд сæнттæм 
Æрх кæсы æнхъæлмæ. 
130 

*** 
Фæскуыст, гье хуыцаубон хæдзары уæвгæйæ, 
Къæпи кæнæ сагой йæ къухмæ нæ сисы. 
0, уый хыгьд фынджы цур сыкъайыл хæцгæйæ 
Йæ рахиз кьух арæх фæриссы. 
*** 
Абоны бон дæр фæцæуин мæрдтæм, 
Уаид гъеуæддæр æгæрон мæ цин, — 
Дунейы сусæгтæй иу цъус уæддæр 
Царды тыгьдады куы базыдтаин. 
*** 
Йæ масты фæдыл ацыди. Дзырдтам ын: 
«Æрлæуу, æрлæуу!» Нæ нæм байхъуыста ’ппын- 
дæр. 
Йæ баэсты нæм хабар æрбаздæхт: «Бабын». 
Хæцын фæхъæуы масты рохтыл тынгдæр. 
*** 
Карз арахъхъ-иу бадардта йæ сабимæ: 
«Ацаход-ма, дæ лæджы бындзæфхад...» 
Ныр цæры йæ хъæбул сæн, арахъхъимæ... — 
Алыгьд ус йæ цæгатмæ фæндзæм хатт. 
131 

ИУХИЦАУÆН 
Самал кодта фондз фатеры: зардзысты, 
Фæлæ цин нæ ахæсдзæн дзæвгар. 
Иу уат ма йын ахæстоны ссардзысты, 
Уый уыдзæни йе ’нусон хæдзар. 
*** 
Уыд Алхæстмæ фондзыссæдз рæдыды, 
Хицаумæ та иу рæдыд æрмæст. 
Æмæ йын æй иу ыстыр æмбырды 
Бакъæрц кодта цингæнгæ Алхæст. 
Æрдз нæ кæны цард æдзух цыбыртæ. 
Æмæ уæд цæмæн арæх кæлæм? 
Сафынц мах нæ хъаугьатæ, нæ хылтæ... 
Стæй кæрæдзи базæронд кæнæм. 
ЗОНГÆФЫССÆГÆН 
Дзырдтæй хъазынæн цастæ хъæуы зонд! 
Дзырдуатмæ бирæ ис фæндæгтæ. 
Ыстыр хъуыды ма иу хатт сис бæрзонд, 
Æви тæрсыс, куы фефсæрой дæ зæнгтæ. 
132 

*** 
Бонджынтæ, бонджынтæ, мæгуыртæн хъуамæ 
Алкæд уырдыг лæууат, алкæд сæ разы. 
Дзæгьæлы кувут æрвылбон Хуыцаумæ, 
Ис уæм ыстыр исбон уыдоны руаджы. 
Фысджытæ, уæууа, дыууæ къорды фесты; 
Иутæ фысгæ кæнынц бонæй - изæрæй. 
Иннæтæ исынц сæ къамтæ... Кæм не сты!.. 
Науæд та ракæсынц телевизорæй. 
*** 
Мах цыдыстæм стыр амондмæ балцы; 
Арæзтам советон дуджы алцы. 
Агуыридур, хъæдæрмæг æмæ ’ндæртæй, 
Абон та —дзырдтæ æмæ бæрбæртæй. 
*** 
Иу хицау бæрвæндæй ацыд йæ куыстæй, 
Цæй-ма ныууадзæм гье уымæй мыккаг. 
Хабар кæмæй ратахт, уымæн мæ мыздæй 
Раттин æз иу мин хæрзæггурæггаг. 
133 

*** 
Сæрбихъуырæйттæ кæны нæ дуг. 
О, царды цар, бынмæ ныл ма ’рхау! 
Нæ сæртæ зилынц, сысы туг, — 
Нæ цард æцæг у, æви аргьау? 
*** 
Адæмон поэты нæмттæн 
Адæмимæ у сæ уаг. 
Махмæ та сæ иугай лæгтæ 
Скæнынцхиуæтты фыццаг. 
АРАХЪХЪ МЫН 
Ацы карз нозт цас ныццагьта адæмæй! 
Фесафæм æй! Алкæмæ дæр хатын. 
Цалынмæ нæ зæрдæлæууæн авдæнæй 
Не сдзырдта: «Æхсыр цы у? Арахъхъ мын!» 
*** 
Бирæ баззади нæ ирæттæй хæсты, 
Карз нозт нæ ноджы ныццагьта фылдæр. 
Зæрдæ йæ уындæй нырризы, ныккæрзы, 
Сисæм æй дзыхмæ уæддæр. 
134 

*** 
У фыдæбон йе стыр цæджындз цардæн. 
Уд исын дæр тынг зын у, уæууæй!.. 
Чи нæ райгуырд, чи нæ ’рцыди ардæм, 
Уыцы удтæй амондджындæр нæй. 
*** 
Хæст куы ссудзы, — скатай вæййæм адæргæй, 
Удайст хъæртæ: «Сæфдзыстæм!» «Уæууæй!» 
Шофыртæ дæр цъус нæ цæгьдынц адæмæй. 
Уыцы хæст дæр бауромæм, цæй! 
*** 
Ныр зондæн нал ис аргь, 
Æвæрынц та йыл сахсæнтæ. 
Ныр размæ хонынц мах 
Нæ дæндæгтæ, нæ ахсæнтæ. 
*** 
Йæ бæстæйы, йæ хæдзары 
Уарзты монцтæ цы лæг н’ары, 
Æддагонау хи чи ’вдисы, 
Йæ уд йæ фæсдуар уый сисы. 
135 

ИУ ХИЦАУЫ НЫХАС АДÆММÆ 
Хæринаг — цъус, фæлæ уын дон 
Æз рауагьтон, фæфылдæр. 
Æндæр уын ницы у мæ бон, 
Хуыцаумæ кувут тынгдæр. 
*** 
Куыд рæсугьд дзурæм! 
Алчидæр — оратор. 
Æрмæст нæ иу дæр нал аразы цард. 
Хуыцау, æркæс сæм, искæдæм сæ атæр. 
Куы фæтындзæм размæ райгæ, 
Куы фæцагайæм фæстæмæ. 
Цард мæ нал хъæуы, уæд та йын 
Искæд фен йæ къам хæстæгмæ. 
*** 
Халы, халы, пырх кæны æппæт дæр, 
Уымæн æмæ у йæхæдæг хæлд. 
Нал нæм баззад сахъгуырдтæн сæ фæд дæр, 
Уый йеддæмæ баййафид æфхæрд. 
136 

*** 
Нæ миддуне мах арæхдæр куы ’хсиккам 
Хъæрмуст дон æмæ сапонæй дзæбæх, 
Уæд къаддæр уаид дунейыл фыдæх, 
Хуыцауы раз ыслæууынмæ бæззиккам. 
*#* 
Уый бирæты фæсайдта, 
Нæ уыд йæхицæй хиндæр. 
Куы никæйы уал ардта, 
Уæд асайдта йæхи дæр. 
*** 
Хæлардзинады тыххæй 
Лекцитæ лæхуры, 
Афтæмæй йæ сыхæй 
Иумæ дæр нæ дзуры. 
ДЫУУÆ ПОЭТЫ НЫХÆСТÆ 
—Давыс мæ фыстытæй ал ’афон. 
—Давмæдыдæр. 
—Давин дæ, фæлæ дæ ц ’адавон? 
Фысс-ма хуыздæр. 

*** 
Гист фæрасыг и, ныддæргь... 
Касти йæм мæстыйæ дзæргъ. 
—Ныр æз та цы фæуон, и? 
Лами бакодта йæхи. 
Замирæт у фæллойуарзаг, 
Йæ лæг-иу царди уый сойæ. 
Ус æм ысмæсты, иу бон æй 
Рамарзта уынгмæ уисойæ. 
ФÆНДАГЫЛ 
Дзурын та дæм. Байхъус-ма ныхасмæ! 
Сау маст та мæ абон дæр ыссæнды. 
Ахиз иуварс, мауал лæуу мæ размæ, 
Ахиздзынæн кæннодæ дæ сæрты. 
ИУМЕХАНИЗАТОРÆН 
Хор тыдта, фæлæ æвзæр... 
Цас уагьта æрдузтæ! 
Стæй куы фæгæмæх йæ сæр, — 
Кодта ныййарджытыл бустæ. 
138 

*** 
Цардæн йæ фæдджытæ байстой Гайдаритæ. 
Бон сæ дæс хатты дæйынц. 
Афтæмæй бæстæйы гомгуыбын сабитæ 
Стонгæй дзыназынц, мæлынц. 
*** 
Фæкадцта цъыф йæхиуæттыл, йæ эонгавтыл. 
Куыд дæсны ’хста!.. Нæ дзы аирвæэт иу дæр. 
Фæстагмæ схъазр, сæ разы ’рлаэууыд эонгуытыл... 
Гъе уыцы цъыфæй самæста йæхи даэр. 
*** 
Йе ’мдзæвгæты дымгæ ниуы ’рвылбон, 
Дондзаст мигьтæй нал фæзыны рындз. 
Афтæмæй сæ чи фæкæсы, уыдон 
Иу хатт дæр нæ уыдысты хуылыдз. 
ÆСТАЙАЗДЗЫД ЮБИЛЯРÆН 
Зæронд кæй кæнæм, уый тыххæй 
Кæуын хъæуы, ды та... 
Ыскодтай куывд, дæ зарджытæй 
Къуырма кæнын, къуырма. 
139 

*** 
Рæстæг æй тыдта, æмпъызта, 
Афтæмæй æххæст уыд зондæй. 
Иу рæстæг йæхи æдылы схуыдта, 
Æмæ ракасти бæрзондæй. 
Кæд сарæзта лæгау дæ хистæр исты хорз, 
Ды мауал араз ахæм ногæй, 
Гъе уый бæсты æндæр хъуыддагæн сараз хос,— 
Зæгьдзысты адæм: «Уа йæ бонæй!» 
*** 
Алчи нæ йæ гуылы бын æндзары, 
Хомæй баззад иумæйаг кæрдзын. 
Уасы уыг нæ иумæйаг хæдзары, — 
Хъусын, хъусын нацийы хъæрзын. 
*** 
Лæг куы уа фыдгæнæг, 
Цардхалæн куы кæна, 
Хъуамæ уæд æнæмæнг 
Иу афон фæкæла. 
140 

*** 
Никæд уыди цард æнæ цин. 
Хорз кæй у, уый зонæм, 
Уæууа, афтæмæй кæрæдзи 
Кæрæттæм ыссонæм. 
*** 
Цæрыны скъола каст фæдæн, ыгьгьи! 
Мæлæт мæхицæй дард ыссонын. 
Уæвгæ зæххыл æнусон цард кæм и? 
Мæлын дæр зонын хъæуы, зонын. 
*** 
Райгуырæн зæхх уарзыс къамы, 
Афтæ дæр дын у дзæнæт. 
Эхх, йæ хъæндилы, йæ калмы 
Ды цæмæн амарыс уæд? 
*** 
«Хох дæн æз!» — ныхъхъæр кодта Быбыл. 
Афтæмæй та у æрмæст къуыбыр. 
Уæвгæ раст у, рох нæ хъæуы, рох: 
У кьуыбыр чысыл хъæндилæн хох. 

*** 
Лæджы тугкалды чи агуры амонд, 
Кæнынц гьеуыдон дунейы фылдæр. 
Цы ныл æрцыди? Нал хатæм фыдраконд, 
Æмæ кæны нæ цард фыдæй-фыддæр. 
Бирæ ыстæм дунейыл, фæлæ нæ 
Иунæгдæр нæ базыдта цæрын. 
Уый хыгьд мах ныййарц вæййæм дæлæмæ; 
Ничи зоны мах хуызæн мæлын. 
Царды хæрзтæн раздæр азты 
Аргьгæнæг нæ уыдыстæм. 
Фаджысы ’мæ судзгæ масты 
Уый тыххæй нынныхстыстæм. 
*** 
Дæхуыссæгфæлыгьди, дæцæсгом — æууад, 
Дæ катай — æдзухдæр дæ бынтæ. 
Дæ сыхаг мæгуыртæн дæ исбонæй ратт 
Æмæ уæд уындзынæ хæрз фынтæ. 
142 

*** 
Уæлахиздзауæн у йæ цард цыбырдæр. 
Йæ намысæн та нæй фæуæн æппындæр. 
Хахуыртæ фыста æдзух. 
Иу ахæмы бахуыскъ къух. 
Асаст галиу дæр. Уыд зын... 
Къахæй райдыдта фыссын. 
*** 
Бирæтæ ныууагьтой ам, уæлæуыл намыс, 
Иннæтæн сæ фæстæ баззад фаджыс. 
Загъта уаллон: «Фаджыс у хуыздæр. 
Уым-иу бабырдзынæн арф. 
Уауу! Кæмдæр ныннæрыд арв!» 
Цæргæс та фæцæйтахти уæд тындзгæ, 
Арв кæм цавта, уыцы рындзмæ. 
Куы бахаудтæн тыхст уавæры, гьеуæд 
Кæрдзынæрхорд фæмидæг и йæ хъузджы. 
Æфсымæр мын фæдих кодта мæ мæт, 
Æмæ та ныфс фæцагайдта мæ туджы. 
143 

*** 
Дæхицæн цы уарзы дæ зæрдæ, 
Уый макæн æндæрæн хæлæг, 
Æмæ уæд нæ сæнттæ, нæ фæндтæ 
Нæ уыдзысты афтæ ныллæг. 
СТДЖЫТÆ 
Дзыба та бафтыд сæ хæрæндонмæ, 
Ыскодта сихор, куыд вæййы афтæ. 
Цы стджытæ сæмбырд йæ разы фынгыл, 
Ыстыхта уыдон гæххæтты хъавгæ. 
—Цы ис дæ зæрды? — фæрсы йæ пъовыр, — 
Æви кьæлæтау дæ цуры ’ртасон? 
—Хæссын сæ мемæ, кæннод та мын сæ 
Æрæвæрдзыстут мæ цуры райсом. 
ЦЫЗАГЬТАРÆСТÆГ? 
Фембæлдысты хиппæлой поэттæ, 
Фестыдтой сæ кæрæдзийы фаг. 
—Мæн уырны, дæ къухæй фыст къуплеттæм 
Бахæццæ ис генийы тæфаг. 
—Стыр поэттæм ис дæуæн дæр бафтæн, 
Д* алы стих дæр мин азы цæрдзæн. 
Рæстæг сæм фехъуыста æмæ афтæ: 
—Цыма ныр куыннæ афарстой мæн. 
144 

*** 
Фæлитой лæгæй рауайы фыдгæнæг. 
Фыссæджы цур уый райдайы сырх кæнын. 
Фыссæг мæнг ми куы бакæна йæхæдæг, 
Уæд æй фæхъæуы уыцы бон ныгæнын. 
#*# 
Мæ зæрдæ риссы, 
Сæр кæны 
Гуыв-гуыв. 
Мæ хъастмæ 
Нал хъусы 
Мæ лымæн дæр. 
Нæ Къостайыл нын 
Чи фæкалдта цъыф, 
Къостайы преми 
Саккаг кодтой 
Уымæн дæр. 
Чи базыдта зæйтæн 
Се ’ртхъирæн, сæ кæлæн, 
Уыдонæн хæхбæсты 
Никуы уыд зын цæрæн. 

*** 
Уынаффæтæй байдзаг нæ бæстæ, мæ лымæн, 
Нæ хъуыддæгтæн а-зæххыл нал ис бынат. 
Æвæдза, уынаффæ куы бæззид хæрынæн, 
Уæд нæрид æнустæм дунейыл нæ кад. 
АЦЫ НЫХÆСТÆ ФЫСГÆЙÆ 
МÆ ЦÆСТЫТЫЛ АУАДЫСТЫ 
ДЫУУÆХИЦАУЫ 
Иу лæг хохы цъупмæ схызт, 
Ехх, йæ балц фæрæстмæ... 
Уый кадæн-иу арæх хъуыст 
Арфæйы ныхæстæ. 
О, фæлæ уый хохы сæр 
Цас чъизи ныууагьта!.. 
Уый фæстæ ысхызт æндæр 
Æмæ сæ фæхафта. 
*** 
Ис махæн ахæмтæ дæр не ’хсæн, 
Зын цардыл сахуыр вæййынц тынг. 
Нæ зæгъдзысты: «Нæ цардхалæджы фехсæм». 
Куы фæсæйы, уæд ыл фæкæнынц хъыг. 
Дыккаг хатт дæр æй равзарынц сæхицæн 
Ыстыр хицауæй цинимæ, уæууæй! 
146 

Куыд цæрæм семæ? Исчердæм фæлидзæм. 
Нæ бæстыл ракалд худинаджы зæй. 
ЗÆРОНДÆЙ ПОЭЗИМÆ ÆРБАЦЫД 
Стихтæ фыссынмæ йæ не ’вдæлд, кæддæр, 
Хъуыди, дам, мæ бинонтæ дарын. 
Ныр пенсийы рацыд, рæстæг ын — фылдæр. 
Кæцæйдæр та хъуысы йæ зарын. 
Пегас-бæх æрцахсын йæ зæрды уыди, 
Фæлæ йын нæ фæхæст йæ барцыл. 
Нычъчъыллипп ыл кодта. Хъуьщи йын, хъуыди, — 
Зæрондæй кæдæм цыди балцы? 
НЫХАС ИУ СОЛИСТИМÆ 
Хизыс зарджыты æфцæгмæ... 
Хорз кæныс дæ куыст. 
Фæлæ... Радтой дын æрæгмæ 
Айфыццаг дæ мызд. 
Æмæ концертмæ фыдæнæн 
Нал фæзындтæ, нал. 
Адæмæн сæ цин нызгьæлæы. 
Залы хъыг ысмал. 
О, фæтары уай, фæтары! 
Цас домыс? Ныббар... 
Уæдæ булæмæргь куыд зары 
Алыбон лæвар? 
147 

*** 
Пенсимæ нæ комы. Скувы зæдтæм: 
«Аскъуыйæд-иу ам, куысты мæ цард. 
Уæлæ хъуыстгонд адæмы уæлмæрдтæм 
Искуыдæй кæд бахауид мæ мард». 
*** 
—Мæгуырдзинад, кæдæм тындзыс 
Бæгьнæг æмæ мæстыйæ? 
—Ныууадз-ма, цы мæ фæрсыс? 
Мæн рарвыстой Мæскуыйæ. 
*** 
Хæрд æмæ нозты сау азарæй 
Дзыллæтæй бирæ нал ис не ’хсæн. 
Æххуыс куы нæ райсæм адзалæй, 
Нæхæдæг уæд кæрæдзи фехсæм. 
*** 
Æсбастай донимæ дæ цард, 
Донбеттырыл дæ мах нымайæм. 
Дæ алы стихы дæр ис цад, 
Æмæ дзы мах нæхи фæнайæм. 
148 

*** 
Æппæт дæр аразæм ныхæстæй, 
Хъуыддагæй - мурдæр ницы. 
Нæ зонд цæры æмбæхстæй, 
Нæ ныфс фæстæмæ лидзы. 
*** 
Хуры ис кæйдæр мады зæрдæ, 
Уымæн у æнæкæрон йæ хъарм. 
Нæлгоймæгтæ скæсут-ма хæрдмæ, — 
Мауал таут дунейыл хæрам. 
*** 
Не ’взаг мах кæрæдзиуыл бæтты, 
Афтæмæй дзы лидзынц бирæтæ дæрдты. 
ФÆДЗÆХСТ 
Дæ цард фæуьщзæн искæд бон, уырнæд дæ, — 
Дæ фæстæ ма ныууадз бырæттæ. 
149 

*** 
Зондджын адæм æдылыты дарынц, 
Афтæмæй сæ æдылытæ марынц. 
Диссæгтæ! Сæрхъæнтæ ысты кæд, 
Хуыздæрты куыд базонынц гьеуæд? 
*** 
Куы фембæлæм, — ыстигъ кæнут уæхи... 
Сымахæн ныр æцæгæлон ысдæн. 
Фысгæ та ма уæд чи кæндзæни, чи, 
Куы ’нцъухон уемæ карз арахъхъ, гье сæн? 
*** 
Мах тагьд цытæ саразæм, уыдон 
Фæкæнынц афтæ тагьд фæугæ дæр. 
Уæдæ уæд кусæм арæхстгай æрвылбон. 
Кæндзыстæм бирæ уыдонау цæргæ дæр. 

Литературно-художественное издание 
Ситохов Саламгерий Александрович 
ВОДОПАД МЫСЛЕЙ 
Редактор М. А. Будаева 
Художник и художественный редактор 
В. С. Григорян 
Технический редакгор С. X. Гутиева 
Компьютерный набор и верстка 
Э. А. Джидзалова 
Печать с готовых диапозитивов. ЛР№020762. Формат бумаги 70x90’/,,. 
Бум. офсет. Гарнитура «Ариал». Печать офсетная. Усл. пл. 5.41. Уч.иэдл 5. 
Тираж 1000. Заказ № 89. С 26. 
Республиканское издательско-полиграфическое предприятие им. В А Гас- 
сиева Комитета Республики Северная Осетия—Алания по печати и делам 
издательств. 362011, г. Владикавказ, ул. Тельмана, 16. 

Дзæуджыхъæу 
2003 


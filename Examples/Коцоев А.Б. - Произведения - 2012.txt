Уацмыстæ 

Отсканировано 
в августе 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы августы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Коцойты 
Арсен 
Уацмыстæ 

Коцойты 
Арсен 
Уацмыстæ 
Дзæуджыхъæу 
2012 

84BРос=Осе) 
К-94 
Тексты печатаются по изданиям: 
Арсен Коцоев. Собрание сочинений в двух томах. Издатель- 
ство «Ир», Орджоникидзе, 1971—1972. 
Арсен Бибоевич Коцоев. Избранные произведения (из серии 
«Сокровища осетинского художественного слова» на осетин- 
ском языке. Цхинвал, издательство «Иристон», 1984. 
Коцойты А. 
К—94 Уацмыстæ [Текст]: — Дзæуджыхъæу: Ир, 2012 — 527 ф. 
Коцоев А.Б. 
Произведения 
15ВЫ 978-5-7534-1282-9 
В книгу вошли наиболее значимые художественно-публицистические про- 
изведения классика осетинской литературы. 
К 470240000°-204-12 84<2Рос-Осе) 
М131@3)-12 * ’ 
© ГУП РСО-Алания «Издательство «Ир», 2012 
15ВК 978-5-7534-1282-9 © Григорян В.С., оформление, 2012 
4 

ИРОН АИВ ДЗЫРДЫ ЗÆРИНГУЫРД 
(Коцойты Арсены сфæлдыстадыл афæлгæст) 
Коцойты Арсены сфæлдыстад у ирон литературæйæн йæ 
райдайæн стыр къабузтæй, йæ кад æмæ йæ сæрыстырдзинад. 
Арсен ирон кулътурæйы историмæ бацыд аив дзырд æмæ реали- 
стон радзырды зæрингуырдæй. Уый лæмбынæг æмæ хъуыды- 
джынæй æркаст аоæмы цардмæ, мæгуыр адæймаджы хъуæгтæ 
æмæ тырнындзинæдтæм, йæ уды конд æмæ йæ зæрдæйы æнкъа- 
рæнтæм, акаст ын йе ’хсæнадон уавæртæм æмæ сæ нывæфтыд 
кодта йæ уацмысты. Арсен ахæм цардæгас фæлгонцтæ, ахæм 
хуызджын характертæ сфæлдыста йæ заманы æрмæгæй, æмæ 
æнæ уыдон ирон литературæ нæ уаид æнæкъахыр. Арсены рæ- 
дау ахорæнтæ, йе сфæлдыстадон фæрæзтæ æмæ йæ хъæздыг 
традицитæ уыдысты зынгæ æмæ æнæмæнг хъæугæ фæзынд нæ 
аивады историйы. 
Рæстæг цæуы, афонтæ ивынц, ивынц эстетикон æмбарынад 
æмæ æнкъарæнтæ, фæлæ нæ ивайы Арсены уацмысты идейон- 
эстетикон хъару, нæ сæм ивы йæ уарзт ироны зæрдæ. Ахæм у 
йæ курдиаты тых, йе сфæлдыстады удджын фидауц. 
Коцойты Бибойы фырт Арсен (Габоци) райгуырд 1872 азы 
январы 3-аг A6-æм) оон Джызæлы. Фарастаздзыоæй йæ рад- 
той хъæуы райдайæн скъоламæ. Ам фылоæр ахуыр кодтой оины 
чингуытæ, фæлæ дзы зæрдæргъæвд лæппуйы амондæн разынд хорз 
чиныгдон, афтæмæй фæгæрз и чингуытæ кæсыныл. Фæстæдæр 
бацыд Æрыдоны семинармæ, ам тынгдæр айста йæ зæрдæмæ 
литературæ, уæлдайдæр Къостайы зарджытæ. Фараст æмба- 
лимæ иуахæмы Арсен фистæгæй фæцыд Дзæуджыхъæумæ Къос- 
тайы уынынмæ. 
Арсен сывæллонæй рахаста рынчынтæгæнаг, уый аххосæй 
каст нæ фæци семинар дæр. Сыздæхт Джызæлмæ æмæ бавдæлд 
фыссынмæ. Ардыгæй æрвыста алыхуызон уацхъуыдтæ газеттæ 
«Терские ведомости», «Казбек» æмæ æндæртæм. 1895 азæй 
фæстæмæ йын зынын байдыдтой мыхуыры, бафыста-иу сыл йæ 
фæсномыгтæ: «Хабос», «Ботас, «А. К-». 
Уыцы рæстæджы йæ тыхтæ фæлварын байдыдта литера- 
5 

турæйы, ныффыста роман «Фыдæлты æгъдæутты нывæндтæ». 
Ныффыста уырыссагау уацау «Чи у аххосджын?» Дыууæ уац- 
мысæн дæр чиныгуадзæнты, Арсены ныхæстæм гæсгæ, æрцыд 
хорз аргъгонд, фæлæ дзы иуæн дæр нæ бантыст рæгъмæ рацæ- 
уын, нæ баззадысты сæ къухфыстытæ дæр. Æрмæст 1901—1902 
азты йæ къухы бафтыд цалдæр радзырды уырыссаг æвзагыл 
мыхуыры рауадзын — «Хин», «Фидис», «Тутыр» æмæ æндæртæ. 
Семинары фæстæ Арсен цалдæр азы хъæуты куыста ахуыргæ- 
нæгæй. 1899 азы ахуыргæнджыты съезды 2-аг хатт сæмбæлд Къо- 
стайыл. Стыр поэты ныхас ног хъуыдытыл бафтыдта Арсены. 
Зын фæндæгтыл цыдис Арсен революцийы размæ. Скъолайы 
кусгæйæ, йæхи иуварс ласта аргъуанæй, кувынмæ нæ разæнгард 
кодта ахуырдзауты дæр. Уыйадыл æй систой йæ куыстæй. 
Мæгуыр æмæ йыл рынчынæй ивгъуыдтой иунæджы æрхæндæг 
бонтæ. 1902 азы Джызæлы уыд зæхкусджыты сыстад. Сыстад 
æрцыд саст. Хицауад Арсены фæдыл бафтыд, зылынджын æй 
кодтой амидингæнæгæй. Цæрыны бар ын нал уыд Цæгат Ирыс- 
тоны. Афтыд Хуссармæ. Уым ирон скъолаты 4 азы фæкуыста 
ахуыргæнæгæй. Фыста радзырдтæ, æрвыста уацхъуыдтæ Фæс- 
кавказы газеттæм, æвæрдта сæ, йæхи ныхæстæм гæсгæ, «рæс- 
тæджы риссаг Аарстытæ», æвдыста сæ прогрессивон хъуыдытæ, 
хурмæ хаста оынæттон хицауад æмæ дины кусджыты худина- 
джы митæ, дзырдта адæмы хъуæгтæ æмæ сæ тыхстытыл. 
Хуссар Ирæй Арсен афтыд Бетъырбухмæ. «Авзарон, загъ- 
тон, мæ тыхтæ, цард фыцгæ кæм кæны, уым, — фыста фæстæ- 
дæр. Афтæ цардагур æмæ фæндон куыстагур йæхи раппар-бап- 
пар кодта иу ранæй иннæмæ. Уымæй кæд йæ тых саст, уæддæр 
ын фадат уыд дуне йæ алы хуызты фенынæн — уый та у хъæз- 
дыг æрмæг сфæлдыстадæн. 
Стыр горæты йæ фæндтæ нæ ацыдысты æмæ Калакмæ æрыз- 
дæхт. Ног та ралæууыдысты уæззау куысты бонтæ, газетты 
хицæутты ныхмæ тохы бонтæ. «Æз афтæ нымайын, æмæ жур- 
налисты хæс у æхсæнады алы фыддзинады тыххæй хъæлæсы- 
дзагæй хъæр кæнын», — фыста Арсен. 
1910 азы Калачы цæуын байдыдта журнал «Æфсир», редак- 
тор ын уыд Коцойты Арсен. Журнал хъæздыг уыд алыхуызон 
æрмæгæй æхсæнадон-рухсадон фарстыты фæдыл, мыхуыр дзы 
цыдысты ирон æмæ æндæр адæмты фысджыты уацмыстæ, аива- 
дон нывтæ; уацтæ æмæ карикатурæтæ æргом кодтой æхсæна- 
ды хъæнтæ, зианхæссæг æгъдæутты мидис. Ам фыццаг хатт 
фæзындысты Арсены радзырдтæ ирон æвзагыл. 
14-æм номыры фæстæ «Æфсир» æхгæд æрцыд. Арсен та абалц 
кодта Бетъырбухмæ, уым та кусыныл фæлвæрдта газеттæ æмæ 
журналты. 1912 азы куыста корректорæй Ленины «Правда»-йы, 
мыхуыры дзы рауагъта йæхи тæлмацæй дыууæ радзырды — «Цуа- 
нонтæ» æмæ «Хæлæрттæ». 
Бирæ рахау-бахау ма бахъуыд Арсены революцийы агъоммæ, 
6 

бирæ зынтæ федта «царды зилдухæнты». Советон дуджы код- 
та ахсджиаг æхсæнадон-рухсадон куыст. Бирæ хъару радта 
Хуссар .æмæ Цæгат Ирыстоны советон мыхуыры хъуыддаг ны- 
выл саразынæн. Газет «Хурзæрин» æмæ журнал «Фидиуæджы» 
куысты уыди разамынддæттæг. 
Арсены æхсæнадон-рухсадон æмæ сфæлдыстадон куыстæн 
стыр аргъ скодта Советон хицауад: фыссæг 1939 азы хорзæх- 
джын æрцыд орден «Кады нысанæй». 
Коцойты Арсен амард 1944 азы 4 февралы. Цытджынæй йæ 
бавæрдтой Къостайы музейы кæрты. 
Арсены цард æмæ сфæлдыстады тыххæй бирæ фыст ис ирон 
литературæзонæн ахуырады, уыдоны ис арф æмæ раст хат- 
дзæгтæ, ис сæ бирæ къуыхцытæ дæр. Фæлæ ам æнæ зæгъгæ нæй 
фыссæджы сфæлоыстады сæйраг миниуджыты тыххæй. 
Арсен уыо царды трагизмы нывгæнæг, йæ радзырдтæн куыд 
се ’рмæг, афтæ сæ сюжетон арæзт æмæ сæ архайджыты хъыс- 
мæттæ дæр нывæст цæуынц трагедийы ахорæнтæй. Уыцы 
хъуыддаг, иуæй, цыдис, фыссæг цы цард æвдыста, уый æцæгдзи- 
надæй, уый æхсæнад æмæ социалон уавæртæй, иннæмæй та, 
цыдис Арсены сфæлдыстады хиадæй. 
Арсен лыстæг каст царды æгъдæуттæм æмæ фæзындтытæм, 
адæймаджы архайд æмæ йæ уды кондмæ. Уымæ гæсгæ йæ уац- 
мысты æрмæг вæййы бæлвырд æмæ æцæгдзинад, йæ хъайтарты 
зæрдæйы уаг æвдыст фæцæуы парахатæй, реализмы фæрæзтæй, 
йæ фæлгонцты миниуджытæн сæ равзæрæн вæййы æхсæнадон 
уагæвæрдæй. Тугисыны æгъдау уыо æппæт адæмты царды дæр 
бæлвырд историон къæпхæнтыл. Уымæй æнусондæр та у маст 
исыны хъуыддаг. Фæлæ уыдæттæ Арсен æвдисы национ царды 
хуызты, йæ архайджыты хи сæрмагонд удыхъæдмæ гæсгæ. 
Ирмæ фидис фыдбылызæн баззад. Уый тыххæй бирæ æвди- 
сæнтæ ис нæ адæмон сфæлдыстады. «Фидис» схуыдта йæ фыц- 
цаг радзырд Коцойты Арсен дæр, фæстæдæр ыл ногæй бакуыс- 
та æмæ рацыд æндæр сæргондимæ — «Сæумæрайсом». 
«Бафæллади, стыхсти Таймураз йæ цардæй. Нал рухс кæны 
йæ зæрдæ райсом раджы хуры фæзындмæ кæсгæйæ. Нал цин 
кæны оидинæгджын быдырты æмæ цъитиджын хæхты уындæй», 
— афтæ райдыдта радзырд «Сæумæрайсом». Ам бæлвырд уынæм 
дыууæ фарсы — дыууæ æнкъарæны: адæймаджы тыхст æмæ 
æрдзы фиоауц, фыд æмæ хорз. Уыдонæн ис сæрмагонд нысани- 
уæг. Тохы бацæуынц дыууæ тыхы. Ам раргом вæййы фыссæджы 
æхсæнадон æмæ философон цæстæнгас. Æрдзы скондæй адæй- 
маг тырны рухс æмæ рæсугъддзинадмæ, цард æмæ фарнмæ. Фæлæ 
йæ фæндагыл слæууынц талынг тыхтæ — тызмæг æгъдæуттæ 
æмæ сæ фæстиуджытæ: уды чъизидзинад æмæ хæрам. Уыцы 
фембæлд æркæны трагедимæ. 
Таймуразы зæрдæйы цардмæ бæллын тох кæны хæрам æмæ 
7 

мæлæтмæ тырнынимæ. Зæронд лæг рацæуы Ныхасмæ, адæмы 
æхсæн йæхи ирхæфсынмæ. Разы у йе знæгтимæ бафидауыныл 
дæр, кæд йæ уды æфхæры уыцы хъуыдыйæ, уæддæр. Фæлæ чъи- 
зи æмæ хæрам фæзынынц фидисы хуызы æмæ фехалынц, ных- 
хурх кæнынц йæ гуырдзы, цард æмæ æрдз кæмæй сфидыдтаик- 
кой, уыцы æнæнтыст фидыды. 
Æрдзон æнкъарæн ссæст æрцыд къæхты бын. Бамынæг, Тай- 
муразы зæрдæйы цы рухсы цъыртт сæвзæринаг уыд, уый. Уæдæй 
фæстæмæ зæронд лæджы уæлæмæ скаст нал суагътой фидис 
æмæ туг райсыны мондаг. Ам Арсен ныфсджынæй спайда кæны 
романтизмы мадзæлттæй, æмæ уыдон тыхджындæр кæнынц 
реалистон нывты эмоцион хъару. Æнæбон мæлдзой зæрондмæ 
фæзыны йæ мард фырты æндæрг, вæййы тугахуырст, карзæй 
фæдомы туг исын, хъары йæ тæригъæд: иннæ мæрдтæ мæ сæ- 
химæ нæ уадзынц, зæгъгæ. Уыцы ныв та рахизы реалистон бæл- 
вырд хуызтæм: «Хуыссы рынчынæй Таймураз. Асастысты йæ 
уæнгтæ, йæ хъару, асасти йæ зæрдæ, йæ цард ихсийы, цырагъау 
судзы». Мидисæйдзаг дзырдтæ æргом кæнынц, адæймаджы фыд- 
ракондмæ чи тæры, уыцы уавæр. Цы бакæндзæн ахæм тыхсаст 
зæронд? Фæзыны йæ иунæг бындар — фынддæсаздзыд Саукуыдз. 
Хæдзардарæг, сыгъдæгзæрдæ, нырма фæстæзад æгъдæутты мар- 
гæй йæ уо кæмæн нæ фæхъæстæ, уыцы цардбæллон лæппу куы- 
ствæлладæй æрлæууыд йæ фыды раз. Уый уыд зæронды æнхъæл- 
цау æмæ йæ уындæй тар зæрдæмæ бакаст чысыл рухс. 
Ам та хæрхæмбæлд фесты уыцы дыууæ тыхы. Тызмæг лæг 
йæ хъæбулы фæллад уындæй исдуг æрфæлмæн, «æндæр хъуы- 
дытæ дæр ауади йæ сæры», æмæ рæстæгмæ не схъæр кодта 
æбуалгъ низы æфсон, схуыдта йæ тæфсæг. Ам цыма царды хъуы- 
дытæ фæуæлахиз кæнынц мæлæты сагъæстыл. Фæлæ адæйма- 
джы сыгъдæг æнкъарæнты бон, ныййарæджы зæрдæйы бон нæ 
баци сырддон æнкъарæнты сæрты ахизын. Лæг сфæнд кодта 
лæппуйы зæрдæйы «масты æнхъизæн баппарын». Туг исын æрха- 
удта зæронд æнæбон лæгæй цардбæллон сабимæ. Уый мидæг ис 
радзырды трагизмы сæйраг æууæл. Уый та ноджы арфдæр кæны 
мады уавæрæй. Тæрсы мад йæ иунæг хъæбулæн фыдбылызæй, 
катайы бахауд, иннæмæй та, тæригъæд кæны йæ мард лæппу- 
йæн — мæрдтæ йæ сæхимæ нæ уадзынц, зæгъгæ. Мæнг уырнын- 
дзинады æххуысæй хæрам басаста мады уарзт дæр йæ хъæбулмæ. 
Лæппу туг исыны фæнд йæ зæрдæмæ айста, уæд мад скуывта: 
«Хуыцау, не сфæлдисæг, хъуыодæгтæ рæстмæ сараз!» 
Саукуыдз бабадт йе ’фсымæры марджыты раз. Уыд сæрды- 
гон райсом. Хуры скаст рухс æмæ цинтæ хаста дунейæн. «Хъæд 
иууылдæр байдзаг ис зард æмæ æхситтæй. Бирæ хæттыты уыди 
Саукуыдз хъæды, фæлæ йæм нырæй рæсугъддæр дуне никуы 
фæкасти». Уый хъуыста æрдзы хъæлæстæ, уыдта æрдзы фида- 
уц, æмæ йæ дзыхæй сирвæзт фарны хъæлæс: «Цæй хорз у ду- 
нейы цард!» Уыцы рæсугъд нывтæ æмæ уæздан хъуыдыты уæл- 

вæд æрцæудзæн æппæты æнаккагдæр ми — аскьуыйдзæн адæй- 
маджы цард. Ам фыссæг чысыл аивадон фæрæзтæй æвдисы па- 
рахат хьуыдытæ. Иуæйу æрдзон фидауц ныхмæвæрд кæны фы- 
дуынд хъуыддæгтæм, иннæмæй, бæрзонд исы йæ хьайтары уды- 
конд. Царды ад æмæ æрдзы рæсугъд æмбарынæн, уæлдайдæр ахæм 
уавæры, хьæуы стыр удыхьæд. Æмæ Саукуыдз уæздан адæймаг 
кæй у, рæсугъддзинадмæ кæй тырны, афтæмæй йæ марын кæй 
бахъуыд, уыцы уавæрæй фыссæг карз тæрхон хæссы мæлинаг 
æгъдауæн. Лæппуйæн уыцы райсом «йæ зæрдæ афтæ рухс уыди, 
афтæ дзаг уыди цинæй, æмæ хьавыди мæргъты зардыл йæхи 
зард дæр бафтауын». Фæлæ æваст фестьæлфыд уæрдæтты хьæр 
æмæ адæймаджы дзурынмæ... Куыд æй айрох ис йæ цыды сæр! 
Фехæлд уыцы хьуыдыйы фæстæ æрдзы æнцой. Цины райсом 
мæргъты зард раивтой адæмы хьарджытæ. Амардта Саукуыдз 
йæ туджджын Батырадзы дыууæ æфсымæры, йæхимæ йын нал 
фæцарæхст æмæ фæмард уый кьухæй. Хьуыддаг ууыл нæ ахи- 
цæн. Батырадз балæбурдта Саукуыдзы хæдзармæ æмæ йын хуыс- 
сæны сæргæвста йæ рынчын фыд Таймуразы. Адæм базыдтой 
фидисы хабар æмæ загътой: «Хъуыддæгтæ аразæг Хуыцау у... 
Табу йæхицæн!» 
Хуымæтæджы нæ фæци Арсен уыцы дзырдтæй æбуалгъы ту- 
гæйдзаг нывтæ. Уыцы ныхæстæй нæй æмбæхсæн фыдраконды 
аххосæгтæн, хæрамы æгъдæуттæн, дзæгъæлы сæ кæнынц Хуы- 
цауы номæй, — ахæм у фыссæджы хъуыды. 
Тугисыны зианхæссæг æгъдæуттæ аивадон æгъдауæй ноджы 
арфдæр æвдыст цæуынц радзырд «Фынддæс азы» A901). Ам 
хъайтарты архайд æмæ зæрдæйы уагæн социалон бындурæй 
уæлдай ис арф психологон ахаст, æмæ уый ирддæр кæны уацмы- 
сы трагизм. 
Радзырды хьайтар Хъæвдын, йæхæдæг цыма йæхиуыл хъоды 
бакодта, уыйау ныууагъта йæ хæдзар, йæ хьæубæстæ. Æрбадт 
хибар ран, куыройы, æмæ дзы 15 азы арвыста йæ иунæджы бон- 
тæй. Йæ митæ, йæ уавæр, йæ зæрдæйы хаттæй нын æрымысы 
романтизмы геройты. Сагъæстæ æмæ æнкъарæнты сусæг хъазт, 
æбæрæг монцтæ æмæ цыдæр тæссаг сусæгдзинад — уыдон æвдыст 
цæуынц романтизмы ахорæнтæй. Фæлæ æрдзон хуызы равзæ- 
рынц хæххон тызмæг царды æцæг нывтæй. 
Чи у Хъæвдын æмæ цавæр сусæг фæнд хæссы йæ зæрдæйы? 
Уыд хьæубæсты æвзаргæдæр лæппутыл нымад. Уый хайджын уыд, 
ирон адæм лæгæн цы миниуджытæй аргъ кодтой, уыдонæй: хъаз- 
ты фидауц, фæдисы раздзог, куысты фæллад чи нæ зыдта, æгъда- 
уæй æмæ хъаруйæ æххæст чи уыди, ахæм у радзырды хъайтар 
йæ лæппуйы бонты. Суанг ыл йæ хæлæрттæ æмæ йæ бинонтæ 
сæ къух куы ауыгътой, уæддæр адæм цыдысты Хъæвдыны куы- 
роймæ, уымæн æмæ йæ куыст уыди æнæзæрдæхудт. Афтæ зыны, 
цыма райгуырд æрмæст рæсугъд хъуыддæгтæн, æмæ йæ æгъдæут- 
тæ ахæм ранмæ кæй æркодтой, уым ис трагедийы райдайæн. 
9 

Æвирхъау тызмсег уыдысты ирон лседжы этикон сембары- 
надтсе, намыс æмæ сыгъдсег номы нысæнттæ. Хъазты чызгимсе 
симгæйæ, хæдæфсарм лæппуйы æнæбары, чысыл æнарæхст змæлд 
сси фыдæхы суадон. Чызг тæргайæ ацыд хъазты астæуæй, æмæ 
уый стыр æфхæрдæн айстой йе ’фсымæртæ. Æхсæвы бабадты- 
сты Хъæвдыны размæ æмæ йын хистæр æфсымæр Годах хъа- 
майы цæфæй йæ хъус ахауын кодта. Æрцыд фыдраконд. Туг 
тугæй æхсадæуы, — хъуыды кодтой адæм æмæ архайдтой уымæ 
гæсгæ. Амарын æмæ искæй къухæй мард фæуын та иухуызон 
уыдысты, уымæн æмæ марæгæн дæр нæ уыд ирвæзæн тудж- 
джынты къухæй. 
Адæм æнхъæлмæ кастысты, Хъæвдын йæ маст куыд исдзæн, 
уымæ. Зыдтой, æбуалгъ кæй иыдзæн, уый дæр. Фæлæ Хъæвдын 
æцæг цы сфæнд кодта, уый базоныи никæй оон уыд. Лæппу хо- 
тыхæн равзæрста æнхъæлмæ кæсын. Æнæмæнг ис Хъæвдыны уды- 
конды цыдæр граф Монте-Кристойы æиуæлтæй. Йæ уаг нын 
æрымысы Пушкины хъайтар Силъвиойы («Выстрел»). Ныхъхъус 
и, ныссабыр рæстæгмæ, ницæмæ дары йæ хæлæрттæ, йæ мад 
æмæ йæ хоты уайдзæфтæ, нæ хъусы фидистæм, æмæ йыл алчи 
дæр йæ къух ауыгъта. Æгæр тæссаг у йæ сабыр ахаст, уый маст 
исынмæ куы раздæха, уæд нал зондзæн æфсис, Ахиллесы мастау. 
Фыццаг радзырды фыдбылызтæ æрцыдысты сæумæрайсом, 
æрдзы фидауц йæ тæмæны куы вæййы, царды мондаг йæ тыхы 
куы бацæуы, уыцы афон. Дыккаджы дæр фыдбылызтæ райдыд- 
той райдзаст райсом. Æмæ уый хуымæтæджы нæу: сау хъуыд- 
дæгты сау цæсгом рухсы бæлвырддæр зыны. Æвæццæгæн, ацы 
дыууæ уацмысы хуызæн Арсен æрдзы нывтæй никуы спайда код- 
та. «Бæлæстæй æмæ къутæртæй мæргътæ зыланг зардæй цин 
кæнынц боны ралæудыл, хуры скастыл. Дард кæцæйдæр адæй- 
маджы зарын дæр хъуысы. Куыд нæ зара адæймаг дæр, куыд нæ 
рухс кæна йæ зæрдæ дунейы рæсугъддзинæдты уындæй?..» Æрдзы 
фидауцы ныв фыссæг фæцыбыр кæны æвиппайды фарстæй: 
«Фæлæ уый та цы у? Хъуысы хъæр»... Уый уыд фыдохы хъæр, 
æрдзы æмæ царды гармони чи халы, рухсыл талынг чи калы, 
уыцы хъæр: «Йе, Батырадз, Годахы фырт! Рацу ардæм, хæстæ^ 
куы дарæм кæрæдзийæ... Рацу, банымайæм сæ!» 
Суанг ахæм сахат дæр Арсены хъайтар нæ ахызт хохаг лæ- 
джы этикон æгъдæутты сæрты. Уæздан æмæ хиуылхæцгæ сты 
йæ сидт, йе ’ртхъирæнтæ дæр: «Рацу дæхæдæг, кæннод дæм 
фæцæуын уырдæм!» 
Уыцы этикæйыл фидар хæст у Хъæвдыны туджджын Года- 
хы фырт дæр: «Цæуын, Хъæвдын, фæлæ мæм хъама йеддæмæ 
куы ницы ис!» — «Рацу, æз дæр хъамайæ хæцын! — загъта... 
Хъæвдын æмæ топп иуварсмæ аппæрста». 
Раргом Хъæвдыны сусæг фæнд: 15 азы æнхъæлмæ каст, йе 
знаг Годахы фырт кæд слæг уыдзæн, уымæ. Раргом, æнæрцæф 
лæппу маст карздæрæй райсыны сæраппонд кæй быхста уай- 
10 

дзæфтæ, фидистæ, уыцы æвирхъау нысанæн нывонд кæй æрхас- 
та йæ царды хуыздæр азтæ... «Иу ницæййаг адæймаджы ама- 
рынæй мæ маст не ссыдаид», — зæгъы Хъæвдын. Уый уыд йæ 
заманы царды трагикон æцæгдзинад. Къоста йæ очерк «Особа»- 
йы фыста: «Отомститъ за кровъ или, как говорят осетины, 
взятъ свою кровъ, вовсе не значит убитъ самого убийцу, кото- 
рый мог бытъ хромым, косым, горбатым, старым; нужна жерт- 
ва, если не болъше, то>, по крайней мере, равная ее потере. Вот 
почему вся семъя и фамилия такого убийцы попадали в осадное 
положение и если противники были силънее, то без вины винова- 
тые никуда не показывалисъ, пашни и сенокосы их оставалисъ не 
вспаханными и не вскошенными. Хлеб, если он еще был на кор- 
ню, выкашивался или вытаптывался, скотина их падала под 
выстрелами и ударамы шашки». ’ 
Аххосджынæй маст райсын диссаг нæу. Фæлæ-иу æнæ аххо- 
сæй адæмы хуыздæртæ искæй фыдракондæн дзуапдæттæг кæй 
систы, уый мидæг уыд æгъдæутты зианхæссæг мидис, æмæ йын 
Арсен уыдта йæ уидæгтæ. 
Бавзæрста Хъæвдын, кæмæ бæллыд, уыцы æвирхъау æхсыз- 
гондзинад, маст исыны цин, «йæ цæстытыл уади раздæр, йе 
знаг Годах масты бынæй йæ сæр куыд нал схъил кæнозæн», уый. 
Годахы хæстæ æнæазым удæй бафыста йæ фырт. Ам Хъæвдын 
йæ хъæддаг цины ахызт адæймагон арæнтæй, æгæр сырддон сты 
йæ митæ — лæппуйы уæнггай кæнын. Адæмон этикæмæ гæсгæ 
та, цыфыддæр знагимæ дæр не (мбæлы афтæ карз уæвын. 
Сæххæст Хъæвдыны иунæг фæнд, æмæ ууыл ахицæн йæ цар- 
ды нысан. Трагедийы архайд æрцыд йæ кæронмæ. «Фæлæ ныр 
цы? Цы кæндзынæн дарддæр? Искæй ма хъæуы мæ цард?» — 
фæрсы Хъæвдын йæхи. Искæй нырмæ дæр нæ хъуыд, фæлæ ныр 
йæхи дæр нал хъæуы, æмæ йæ бæллæх уый у. 
Ам радзырды архайд райхæлд кæронмæ, хъуамæ йæ сюжет 
ууыл фæуыдаид. Фæлæ кæронмæ нæма ахæццæ фæлгонцы пси- 
хологон райхæлд. Хъæвдын хъуамæ йæхæдæг афæлгæса йæ цар- 
ды фæноагыл, йæхæдæг æрцæуа фæстаг тæрхонмæ. Чи зоны, 
фæндыд ма йæ æрдзы рæсугъдæй фæстаг хатт бафсæдын. Хуы- 
мæтæджы нæ раивтой йæ катайаг фарстытæ æрдзы нывтæй. 
Фæлæ йын цин бавзарæн дæр нал ис: йæ хъуыдытæ йын аскъуыд- 
та ног фарст — «уый та цы у?» Уый уыд кæуын; æнахъом сы- 
вæллон куыдта йе ’фсымæр Батырадзы мардыл, æнæбон æрдиаг 
кодта тæссæй фыддзинады раз. Уый дзæгъæлы тарст йæ удæн 
— Хъæвдын æлгъæд уыд маст исыны цинæй, хъуыди ма йæ æрмæст 
йæхи мæлæт. Фæлæ йæ цæмæн бафæндыд йæхи марын æнахъом 
сабийы къухæй? Йæхи бон саразын цы уыд, йæхицæн цы ’мбæлд, 
уый цæмæн бакодта сывæллоны бар? Цымæ, фыссæгмæ гæсгæ, 
’ Коста Хетагуров. Собрание сочинений в пяти томах, т. IV, АН 
СССР, М. 1960. С. 366. 
11 

уый рæстаг тæрхон уыд, æви дзы арфдæр философон хъуыды 
æвæры? Фыдракæндтæ куы ахицæн сты, уæд ма сыгъдæг са- 
бийæ цæмæн хъуыд лæгмар кæнын? Афтæмæй тæригъæд рæхы- 
сау цæгбæстытæй цæуы фæлтæрæй-фæлтæрмæ, иу удæй ин- 
нæмæ. Нæй йын аскъуыйæн уыцы æхсæнады, уымæн æмæ у йæ 
уавæрты фæстиуæг. 
Ахæм æнæрухс хъуыды æвзæры радзырды кæронбæттæн ны- 
вæй дæр. Топпы хъæрæй банцадысшы сæ зарынæй мæргътæ, атах- 
тысты фыдбылызты ранæй дарддæр æмæ аныгъуылдысты сыф- 
тæры. Зараг мæргъты бæсты фæзындысты сау халæттæ æмæ 
æнхъæлмæ кæсынц холы хæрынмæ. Цард æмæ фидауцы нысæнт- 
ты раивтой мæлæт æмæ сау миты нысæнттæ. 
Фæлæ уый зæгъæн нæй, æмæ Арсены радзырдты ис зæрдæса- 
сты хъуыдытæ. Кæд царды фыоракæндтæ цæуы æхсæнадон 
уавæртæй, кæд адæймаг уыцы уавæрты йæ зæрдæйы хæссы 
хæрам æмæ чъизи фæндтæ, уæддæр сæ фарсмæ объективон æцæг- 
дзинадæй цæры рæсугъд æмæ уæздан хъуыддæгтæм тырнын. 
Арсены курдиаты тых уый мидæг ис, æмæ адæймаджы уды та- 
лынг фæнотæй рæсугъддзинадмæ тырнын æрдзондæр æикъарæ- 
ныл кæй нымайы. Уыцы æнкъарæны уæлахиз та æвдыст цæуы 
æрдзы фидауц æмæ йæ тыхты æнæхæлгæ æнусондзинады. Аф- 
тæмæй фыссæджы уацмысты раргом вæййынц фыдраконд æмæ 
æгъдæутты арф æмбæхст социалон уидæгтæ. Æнæ иу комкоммæ 
ныхас, æнæ цæхгæр азым æрхæсгæйæ, аивадон фæрæзтæй Арсен 
карз тæрхон хæссы æхсæнадон зианхæссæг уагæвæрдæн æмæ 
уымæй схизы æцæг аивады бæрзæндмæ. 
Æддаг бакастæй æндæр уагыл фыст у радзырд «Цуанонтæ» 
A902). Ам нæй æрхæндæг зæрдæйы уаг, уæззау хъуыддæгтæ. 
Уый хыгъд дзаг у хъæлдзæг юморæй, комедийы фæрæзтæй. Чи 
фæлæудзæн æнæ фæхудгæ дыууæ зæронды ныхæстæм, сæ чысыл 
бæллицтæм! 
Дыууæ мæгуыр зæронды æрвылбон сæхи хурмæ тавынц куы 
Тедойы, куы Симоны дуармæ. Сæхи ирхæфсынц сæ лæппуйы 
бонтæ мысынæй, сæхицæй æппæлынæй. Æндæр сын сæ фадат 
ницы дæтты нæдæр исты аразынæн, нæдæр хъуыды кæнынæн, 
нæдæр, майдыма, хи ирхæфсынæн. Фæлæ сын мæнæ фæзынд ног 
койаг: сæ иу каркмæ зилы, иннæ — бабызмæ, «дыууæ зæрондмæх 
ног хъуыдытæ, ног мæт, ног цин фæзынди». Уымæй цыма сæ 
царды цыдæр мидис бацыд. 
Уæвгæ, оыууæ лæгмæ вæййы æндæр ныхæстæ дæр. Æрхæс- 
сынц паддзахы кой, се ’лдары кой. Уыдон сын сты лæгдзинады 
бæрзонддæр æвдисæнтæ. Хæссынц æмбисæндтæ æлдар Гарсева- 
ны зонд æмæ уæздандзинадыл. 
Кæй кой кæнай — къæсæрмæ. Фæзынд æлдар цуанæй æд фæс- 
дзæуинтæ. Зæрæдтæ сыстадысты, систой сæ худтæ, дæттынц 
æгъдау «уæздан» адæмæн. Ничи сæ æрхъуыды кодта, уый та 
уæзданы нысан нæу. Уый нæ, фæлæ сæ æлдары фырт Миха хын- 
12 

джылæг кæны, хуымæтæджы дæлгоммæ ныхæстæ нæ дзуры Те- 
дойы лæдзджыты тыххæй: «Адон дын цы сты? Цыппар къахыл 
цæуын æнцондæр у, нæ? Бæх дæр, гал дæр афтæ фæцæуынц. 
Уыдон фæзмыс?» 
Хъуыддаг ууыл нæ ахицæн. Фæцыд топпы хъæр, æртылд Си- 
моны карк. Симон уый куы ауыдта, уæд «лæдзæгыл арфдæр æрæн- 
цой кодта æмæ æнæзмæлгæйæ, йæ каркмæ кæсгæйæ, баззади». 
Сыхаджы маст худæджы хос фæци сыхагæн. Фæлæ бирæ нæ 
ахаста Тедойы цин дæр, йæ бабыз бахъуыд æлдары дзаджджын 
сихорæн. «Тедо йæ худынæй банцади, худ йæ сæрыл æркодта 
æмæ йæхи уæззау æруагъта бандоныл». 
Тедо адæргæй не ’рбадт. Ам парахатдæр у ныв æмæ дзырд- 
ты мидис. Фыссæг Тедойæн æрмæст йæ хъыг не ’вдисы, фæлæ 
йæ ахаст дæр, кæмæй æппæлыд æмæ йын йæ цин чи айста, уыцы 
æлдармæ. Сыстад æмæ йæ худ систа, уæздан кæй æнхъæлдта, 
уымæн; ныр ын йе *цæг цæсгом куы федта, уæд йæ худ æркодта 
æмæ сбадт. Æрмæст уымæй уыд равдисæн йæ зæрдæйы мас- 
тæн. Хуымæтæг нывты, чысыл аивадон мадзæлттæй фыссæг 
йæ хъайтарты раз систа, уæларвон кæй кодтой, уыцы æлдæрт- 
тæн сæ цæсгæмтты æмбæрзæнтæ. Афтæмæй ацы радзырды дæр 
Арсен аивады фæрæзтæй æвæры йæ рæстæджы стыр социалон 
проблемæ: мæгуыр лæгæн удыхосæн цы чысыл цин фæзыны, уый 
дæр ын æлдарад къæйныхæй атоны. 
Æлгъин, фæлæ ирд ахорæнтæй дæсны фыст сты радзырды 
архайджыты сурæттæ, характертæ сты колоритон æмæ зæр- 
дылдаринаг, дзырдтæ — рæстдзæвин æмæ мидисджын. Æвзаг 
афтæ арæзт у, æмæ дзы нæй иу уæлдай аивадон абарст, афтæ- 
мæй дзы æххæст æвдыст дæуынц фæлгонцтæ, æнкъарæнтæ, 
мидис. Уый та стыр дæсныйады нысан у æмæ фыссæджы къухы 
æфтыди, дзырдыл зæрингуырдау кæй куыста, уый фæрцы. 
(Æрмæст хатгай хуымæтæгмæ æгæр тырнын фыссæджы æркæ- 
ны æвзаджы мæгуырмæ — иу цыбыр абзацы фондз кæнæ фылдæр 
хатты фæзæгъы мидисхæссæг иу дзырд). Уацмысы хицæн вари- 
анттæ куы абарай, уæд бæлвырдæй зыны фыссæджы куыст, 
зыны, йæ дзырд æлвæстдæр æмæ мидисджындæр куыд кодта, 
йæ хъуыды — цыргъдæр æмæ ирддæр, уый. Иууыл аивдæр арæзт 
та сты диалогтæ. Дзырдтæ æмæ сæ интонацитæ (ныхасы уаг) 
афтæ æвæрд сты, æмæ арф æвдисынц архайджыты психологи, 
сæ зæрдæйы уаг. 
Симон каркмæ зилыны фæнд куыд скодта, хорз аргъыл æй 
ауæй чындæуыдзæн, зæгъгæ, афтæ йæ хæлары фарстæн дзуапп 
дæтты: 
— Цы ми кæнын? Мæнæ карк нард кæнын, Джиуæргуыбамæ. 
— Куыннæ стæй! (Нæ дын зыдта, цы, Тедо йæ хæлары хъуыд- 
дæгтæ! — Дж. Ш.Х 
— Уæд цæуылнæ? Бæрæгбонмæ нын исты æргæвдын æнахуыр 
хъуыддаг, мыййаг, куы нæ у! 
13 

Цæйбæрц юмор ис ацы хуымæтæг ныхæсты, цæй хорз зыд- 
той дыууæ зæронды сæ кæрæдзи! Айдæнау кастысты сæ зæрдæ- 
тæм, афтæмæй фæлвæрдтой кæрæдзи мæстæй марыныл. Уым 
ис сæ характерты комизм. 
Цыдæр хицонад ис «Цуанонтæ» æмæ зындгонд радзырд «Ги- 
гойы куаозæны» астæу куыд сæ мидисæй, афтæ сæ аивадон ны- 
вæзтæй дæр. Æрмæст ам фыссæг мæгуыр бинонты бæллицтæ 
сæмбæлын кодта æлдары хъомысыл нæ, фæлæ дины кусджыты 
мæнгардыл. Æлдæртты тыхмитæй сауджынты æнæуаг хъуыд- 
дæгтæ куыд æмбæхстдæр уыдысты дины хæрвы бын, афтæ сын 
Арсен лыстæгдæр æмæ бæстондæр æвзары сæ уидæгтæ, хъавгæ- 
хъавгæ сын сисы сæ цæсгомæмбæрзæнтæ, æмæ се ’цæг цæсгом 
гомгæрццæй аззайы адæмы раз. 
«Куадзæнмæ ма дыууæ мæйы уыди, афтæ Гиго æмæ йæ ус 
Пело æрнымадтой сæ ис, сæ бон: каркæй, бабызæй, хъыбылæй, 
æмæ загътой: 
— Табу Хуыцауæн, ис та нæм. Хъалонтæ-йедтæ куы ахицæн 
кæнæм, уæд ма нæм уæлдай зайы фондз карчы æмæ æртæ хъы- 
былы. 
Афтæ бирæ уæлдай сæм никуы уыди, æмæ тынг фæцин код- 
той лæг æмæ ус». 
Ацы нывæй райдайы уацмыс. Фыццаг дзырдтæй бæрæг у мæ- 
гуыр бинонты æхсæнадон уæззау уавæр, сæ авналæнты къуын- 
дæгдзинад. Æмæ æнæбары папитæ куыннæ уой сæ цины сæр! Сæ 
бæллицтæ æмæ сæ хъуыдытæ дæр уымæн нæ хизынц сæ къуын- 
дæг уавæрты арæнтæй. Æмæ кæд сæ цин, сæ бæллицтæ, сæ 
ныхæстæ куадзæны хъыбылы тыххæй худæг сты, уæддæр не 
сты азымаг. Цардыуагæй аразгæ у зондахаст. Фæлæ уæодæр 
уый зæгъæн ис, æмæ мæгуыр бинонтæ сæ удты сыгъдæгæй (сы- 
хæгтæ сæм хæлæг кæной, уыцы ныхæстæ дæр æнæхæрам сты, 
сæ бæрæгбон нывыл саразой, уымæ тырнынæй æвзæрынц) сты 
зæрдæисгæ адæймæгтæ, сæ уæздандзинадæй лæууынц бирæ уæл- 
дæр сæ тугцъиртæй. 
Дины мæнгдзинад хурмæ хæссын, йæ кусджыты сурæттæ 
бæзджын ахорæнтæй фыссын уыдысты Арсены курдиаты сæй- 
рагдæр нысантæй. Уыцы хъуыддаджы та уыд фæлтæрд æмæ 
стыр дæсны. Сауджын Иосебы сурæт фысгæйæ, фыссæджы цыргъ- 
зонд сатирæ æмæ ирони рахизынц карз гротескмæ, уыимæ ныв 
арæзт цæуы адæмы критикон цæстæнгасæй («Адæм ма ныхасы 
дæр ракæнынц Иосебы гуыбыны кой, фæзæгъынц: раст уæртæ 
Иосебы гуыбыны йас, зæгъгæ»). 
Æнæхсæст, гуыбындзæлæй æвдыст цæуы, «Хуыцауæн кусæм 
æмæ куы фæллайæм, уæддæр хъуамæ «фæллайæм» ма зæгъæм» 
чи дзуры, уыцы сауджын. Фæлæ уыдон æрмæст æддаг æууæлтæ 
сты. Цардæгас адæймаджы фæлгонцæн та хъæуы миддунейы пси- 
хологон уавæртæ равдисын. Æмæ Арсен дæсны аивадон фæзи- 
лæнтæй фегом кæны йæ персонажты зæрдæтæ, сæ хъуыдыты 
14 

æцæг мидис. Бинонты цардыуаджы гæвзыкдзинад равдис, сау- 
джыны зыд раргом кæн, стæй йын уæд æрæмыс йæ сайæн ны- 
хæстæ, йæ «цæстуарзон», «пайдайы» уынаффæтæ — ахæм сюже- 
тон арæзты æххæстæй разынынц дины мæнгдзинад, йæ кусджыты 
дыдзæсгом æмæ дæлгоммæ митæ. «Фыд фаг хæрын хъæуы» — амон 
Гигойы хуызæн мæгуырæн æмæ йын йæ фæстаг комдзаг йæ дзы- 
хæй аскъæф; «Куыдтæ стут, цы стут? Уæ сывæллон та куыд 
у?» — афтæ зæрдиагæй фæрс æмæ сабийы фæстаг цин скъах йæ 
зæрдæйæ, — уыдæттæ сты сауджыны митæ. 
«Цуанонты» æлдар æргомæй байста дыууæ зæронды цин, «Ги- 
гойы куадзæны» сауджын хинæй байста бинонты цин. Дыккаг 
радзырды фæзынд ног архайæг — къаннæг чызг Мела. Саби уыны 
æнаккаг митæ, сæ уæзæй уæлдай тынгдæр фæрыст уый зæрдæ, 
æмæ уымæй фæарфдæр уацмысы эмоцион хъару. 
Дыууæ радзырды архайджытæн нæй трагикон хъысмæттæ, 
нæй сæ æргом тох æмæ тугкалды нывтæ, уый хыгъд æддаг бака- 
стæй хуызджын сты комизмы ахорæнтæй. Фæлæ ам трагизм 
ис хъайтартæн сæ царды мидисы, се ’хсæнадон уавæрты. Адæй- 
маг чысыл ницæмæй амонд кæм уыны, йæ зæрдæйы фæстаг ды- 
дзырухс ын тых æмæ хин кæм хуыссын кæнынц, куыннæ у тра- 
гикон уыцы цард! 
Хуыздæр ран не сты Арсены иннæ хъайтартæ дæр. Кæм- 
фæнды дæр царды цалх æмæ талынг æгъдæуттæ ссæндынц адæй- 
маджы бæллицтæ, хорздзинæдтæм тырнын, сæттынц ын йæ 
зæрдæ, йе сфæлдыстадон хъару. Нæ сæттынц æрмæст цæрыны 
монц æмæ амондмæ æнхъæлмæ кæсыны ныфс. Фадат æмæ фæн- 
диæгтæ нæ фидауынц, се ’хсæн цæуы иугæндзон тох. Уыцы тохы 
райсынц сæхи сæрмагонд хуыз адæймæгты характертæ, сæ пси- 
хикон арæзт æмæ фыссæджы дæсны æрмдзæфæй свæййынц тæл- 
мæнджын фæлгонцтæ. 
Арсен никуы ахызт бæрзонд реалистон аивады домæнтæй, 
æмæ йæ уацмысты идейæтæхæссæг æдзухдæр вæййынц аивадон 
фæлгонцтæ, цыфæнды хъуыдытæ дæр нывæфтыд цæуынц бæл- 
вырд адæймæгты характерты. Сæ фадæттæ, се ’хсæнадон бы- 
нæттæ æмæ архаид куыо алыхуызæттæ сты, афтæ фæйнæ 
хуызоны сты хъайтартæн сæ фæлгонцтæ дæр, æрмæст сæ иу 
кæны, иу цард æмæ-иу рæстæджы цот кæй сты, уыцы историон 
уавæр. Афтæмæй Арсены сфæлдыстады революцийы агъоммæйы 
ирон адæмы цардæн уынæм йæ бирæ фæрстæ; йæ радзырдтæ, 
хицæн къабæзтæ æвдисгæйæ, дæттынц иу царды уæрæх ныв йæ 
алы хуызты. 
Уæззау æмæ сындзæхгæд у, Арсены рæстæджы мæгуыр хохаг 
адæмæй стыр цардмæ ахуыры фæрцы чи тырныдта, уыдон фæн- 
даг. Ахуырдзауты æрхæндæг хъысмæтыл дзургæйæ, фыссæг 
æргом кæны æхсæнады хъæнтæ, адæмы ныллæг æмæ фæстæзад 
зондахаст. Капитализмы тæваг хæццæ кæнын байдыдта ирон 
æхсæнадмæ, уый йæхи уагыл арæзта æппæт дæр: адæймагæн 
15 

аргъ кæнын, бинонты ахаст кæрæдзимæ, æппынфæстаг, уарзт 
дæр. Арсен хурмæ хаста уыцы æгъдæутты реакцион мидис, <рел- 
вæста-иу сæ фæлм уды æнкьарæнтæн æмæ сæ æвдыста се ’цæг 
хуызты. Алцы дæр æхца æмæ бынаты бæрзондæй баргæ кæм 
сси, уым æрдзон æнкьарæнтæ ивд цыдысты мæнгдзинад æмæ са- 
йæн митæй, пайдайы æнхьæлцауæй. Журнал «Æфсиры» иу ка- 
рикатурæйы чызг дзуры йе ’мбалæн, кæнæ афицер куы нæ уа, кæнæ 
студент, уæд мой нæ кæнын, зæгъгæ. Æмæ бады, æнхьæлмæ кæсы. 
Уый у зæрдæйы мæгуырдзинад æмæ кьуындæг зонды æвдисæн. 
Фыдæлты гуманистон æмбисонд «Хуыцауы хорзæхæй адæ- 
мы хорзæх хуыздæр у» рахызт ног арфæмæ: «Падозахы хорзæх 
дæ уæд», кæнæ: «Афицер дæ Хуыцау скæнæд!» 
Хьæуккаг лæппу Тего («Æнæном радзырд», 1903) реалон скьо- 
лайæ каникулты сæхимæ куы ссæуы, уæд ыл уыцы арфæтимæ 
сæмбæлынц адæм, йе ’мгæрттæ йæм хæлæгæй мæлынц, уынгты 
куы фæцæуы, уæд æм чызджытæ фæкæсынц кауы хуынчьытæй. 
Бинонты ’ хсæн уæлдай аргъ ис сæ ахуырдзау лæппуйæн, суанг 
æй мад дæр кæны хьулон уарзт, кæны йын буцдæр хæринæгтæ. 
Æмæ куыннæ, кæд æмæ уый у се ’нхьæлцау, сæ ныфс, сæ кад! 
«Амондджын адæймаг у, йæ бонæй уæд!» — дзурынц хьæубæстæ. 
Фæлæ цард тæбæгъы донæй хьауджыдæр нæу, уæлдайдæр 
мæгуыры амонд. Тего фæрынчын, скьола каст фæуын йæ бон нал 
баци. Иугæр афицер, инженер кæнæ дохтыр не сси, уæд кæй 
хьæуы? Æмæ йæм адæм сæ чьылдым аздæхтой, бинонтæн сси 
æцæгæлон, суанг ныййарæгæн дæр адджын нал уыди. Йæ бон 
уыд зæгъын Гоголы мæгуыр нывгæнæг Пискаревимæ: «О, как 
отвратительна действительность!» 
Цард бамбарын кодта Тегойæн рæстæджы æппæты карздæр 
рæстдзинад — адæймæгты æхсæн бастдзинады бындур. «Хьуы- 
ды кодта Тего йæ цардæвæрды тыххæй. Æцæгæлæттæ æмæ дард 
хæстæджытæ цыфæнды кæнæнт. Уыдон ын стыр лæг суын 
æнхьæл куы уыдысты, уæд ын йæ зæрдæ æлхæдтой: чи зоны, 
искуы куыд вæййы, цы вæййы... Ницы дзы рацыди, зæгъгæ, уæд 
та йæм сæ чьылдым сыздæхтой. Фæлæ мæнæ йæ ныййарджытæ, 
йæ фыд, йæ мад! Уыдоныл та цы ’рцыди? Буц митæ, буц хæри- 
нæгтæ ферох сты. Комкоммæ йын нæма зæгъынц, зæгъгæ сын сæ 
кæрдзын лæвар хæры. Уый нæ, фæлæ йæм рæстмæ дзургæ дæр 
нал кæнынц... Уый дын хионы уарзондзинад. Кæд дæм исты 
æнхъæлмæ кæсынц, уæд хорз, кæд нæ, уæд æцæгæлонæй фыд- 
дæр...» 
Тæбæгъы дон куыд ивы, афтæ æнкьарæнтæ æмæ уарзт дæр. 
Тего та слæууыд йæ кьахыл. Бамбæрста, йæ алыварс чи ис, 
уыдон уаг, уыдон зæрдæтæ. Раздæр сын хьуыддаджы гæххæт- 
тытæ фыста лæвар йæхи гæххæттыл. Бузныг дæр ын ничи дзыр- 
дта — æвзæрæн йæ куыстæн дæр цы кад ис! Ныр базыдта цæ- 
рын йæ рæстæджы домæнтæм гæсгæ. Иу хатт дæр нал кæны 
æнæ мызд. Фæзынд æм фæрæзтæ, æмæ та схорз и хьæубæс- 
16 

тæн, бинонтæн. Хъусы та æппæлæн æмæ арфæйы ныхæстæ, 
фæлæ «ахæм ныхæстæн кæд Тего искуы аргъ кодта, уæддæр сæ 
ныр йæ хъусты фæрсты уагъта... йæ зæрдæ фæхъыг ис адæмы 
гæдыдзинадæй...» 
Тего нал æууæнды адæймагон сыгъдæг æнкъарæнтыл. Ахæм 
моралон æмæ психологон уавæр ын йæ хъысмæт кæнынц траги- 
кон. Йæ бинонтæй æнæбары чи фæцух, æцæгæлон горæты кæй- 
дæр фæсдуар стонгæй чи мæлы, къæбæр бакусыны тыххæй йæ 
курдиат чи сафы, уый хъысмæт цæмæй у рогдæр, фыдæлты 
æгъдæутты амæттаг чи фæци, уыцы хъайтарты хъысмæттæй?! 
Æрмæст ам, ирон литературæйæн ног чи уыд, ахæм хуызты 
æвдыст цæуы ирон лæджы цард йæ хъыгтæ æмæ йæ сыгъд фæн- 
дæгтимæ. Тего кæд буарæй нæма амард, уæддæр йæ цард хæрд 
у, йæ зæрдæ — саст, уый та у адæймаджы егъаудæр трагеди. 
Мæгуыр адæмæй рацæуæг интеллигенцийы хъысмæт хицон 
уыд Арсены сфæлдыстадæн. Фыссæг йæхæдæг бавзæрста йæ 
уацмысты хъайтартæ Тего æмæ Томырадзы цард, уымæ гæсгæ 
сын равдыста афтæ бæстон се ’хсæнадон уавæртæ, сæ мидду- 
не. Радзырд «Цыппар æмæ ссæдз боны» A916) дæр гом кæны 
æхсæнад æмæ бинонты царды эгоизмы уидæгтæ. Æрмæст ацы 
уацмысы æргомдæр æмæ бæлвырддæр зыны социалон хъуыды. 
Радзыроы хъайтар Тотырадз каст фæци семинар, куыста 
ахуыргæнæгæй. «Æз нæ цæуын аргъуанмæ, сымах, куыд уæ фæн- 
ды, афтæ кæнут», — амыдта скъоладзаутæн. Уыцы хъуыддаг 
æгъгъæд уыд дины кусджытæн знаг фестынæн. Ахуыргæнæг 
уыйадыл сырд æрцыд йæ бынатæй. Бады æгуыстæй. Ноджы йыл 
бахæцыд тæфсæг, æмæ æрхауд Тегойы уавæрмæ. Æвæгæсæгæй 
сæфы йæ райгуырæн хæдзары. «Баихсыдис Тотырадз дыууæ азы 
дæргъы... Мæрдонхуыз цæсгомыл йæ цæстытæ хъилæй баззады- 
сты» — ахæм тыхджын реалистон нывты æвдисы Арсен йæ хъай- 
тары сурæт, йæ фадæттæ. Тотырадз дæр Тегойау æрцæуы, 
цард сæ æнæмæнг кæуыл æууæндын кæны, уыцы зæрдæсасты 
хатдзæгмæ: «Гæды сты, мæнг сты хæстæгдзинад дæр, уарзон- 
дзинад дæр, — дзырдта хинымæр Тотырадз.— Кæд бæзгæ æмæ 
хъæугæ дæ, уæд дын ис хæстæг дæр, уарзон дæр, кæннод дард 
дар дæхи». 
Дуне куыд вазыгджын у, ахæм вазыгджын фæндæгтыл кæны 
Арсен йæ характерты истори. Уавæр ивы уавæры, æнкъарæн — 
æнкъарæны, ныфс æмæ зæрдæсаст, æнхъæлмæ кæсын æмæ гуы- 
рысхо æмдзу кæнынц, афтæмæй æппæтвæрсыгæй æвдыст цæ- 
уынц фæлгонцтæ æмæ уацмысты хъуыдытæ. Тотырадзмæ йæ 
талынгдæр бон фæзынд ныфсы дыдзырухс: сауджын ын бахæс 
кодта хъæуы цæрджыты номхыгъд рафыссын. Цыппар æмæ ссæдз 
боны фæкуыста, цыппар æмæ ссæдз боны æнхъæлмæ фæкаст, 
пог цард райдайынæн йæ зæрдæ кæуыл дардта, уыцы мыздмæ. 
Фæлæ фыдæнхъæл фæци. Лæппу йæ хуымæтæгæй нæ бадзырд- 
та аргъыл æмæ йæ сауджын æгъатырæй фæсайдта. 
2 КоцоНты Арсеи 
17 

Радзырды Арсен дæсныйæ архайы контрасты фæрæзтæй. Иу 
нывы сауджын æмæ диакъон стигъынц мæгуыр лæджы, иу са- 
хатмæ цы хьуыддаг саразой, уымæн домынц туман, закьон, дам, 
афтæ амоны. Иннæ нывы сæхæдæг Тотырадзы уæззау куыстæн 
фидынц æртæ сомы. Ам фæзыны ног архайæг, аргъуангæс Дзибо. 
Цыбырзонд æмæ адæймаожы сæрыстырдзинад, мæгуыргурау, ни- 
цæййаг лæвæрттыл чи ауæй кодта, ахæм адæймаг. Уый нæ, 
фæлæ цыфæнды чьизийыл дæр æлгъ чи нал кæны, ахæм æдзæсгом 
фæсдзæуин, йæ лæггадæн ын сауджын абази куы авæры, уæд 
уый вæййы йе стырдæр цин, æмæ «ныр æртæ сомы уынгæйæ, 
хæлæг кодта Тотырадзмæ, дзырдта хииымæры: «Кæсыс уымæ, 
цас бакуыста!» 
Ацы нывтæй зыны, иуæй, дин, закьон адæймаджы фæллой куыд 
эксплуатаци кодтой, уый; иннæмæй та (æмæ уый сæйрагдæр у) 
дзы æвзæры ахæм хьуыды, æмæ уыцы дунейы æнæмæтæй кæй 
цæрынц Дзибойы хуызæттæ, Тотырадзы хуызæн сыгъдæгзæрдæ 
адæймæгтæ та дзы сæфтмæ кæй цæуынц. Тотырадз ифтонг 
нæу, цы закьонты раз лæууы, уыдонимæ тох кæнынмæ нæдæр 
идейон æгъдауæй, нæдæр цæрынмæ цæттæдзинадæй. Кæд ын 
автор йæ дарддæры хьысмæт не ’вдисы, уæддæр бæрæг у: нæй 
йын цард æмæ амонд ссарæн дуджы тызмæг уылæнты астæу. 
Рæстæг æмæ капиталистон æхсæнад адæймаджы сæфтмæ 
куыд тæрынц, уый ирдæй æвдыст цæуы радзырд «Царды зилду- 
хæнты». Уыдон азарæй уæлдай фыдранмæ æрхауы сыгъдæгзæрдæ 
æмæ æдзæттæ адæймаг. Буцæ кæм схъомыл, уым ма фидар уыды- 
сты мыггагон царды æгъдæуттæ, афтæмæй бахаудта стыр го- 
рæтмæ, æндæр, æнæзонгæ царды зилдухæнмæ, «нæ, ай æндæр 
дуне у», — æмбары йæхæдæг дæр. Фæлæ æнæбон у уыцы дунейы 
раз. Ахæм уавæрты тыххæй Ф. Энгельс фыста, ирландæгты 
цард дæнцæн кæнгæйæ, «...понятно... как ирландцы, внезапно 
попадающие со столь наивными представлениями родового строя 
в большие английские или американские города, в среду с совер- 
шенно иными нравственными и правовыми воззрениями,— как 
легко такие ирландцы оказываются совершенно сбитыми с тол- 
ку в вопросах морали и права, теряют всякую почву под погами 
и часто массами становятся жертвами деморализации».1 
Санибайаг лæппу Буцæмæ бæрзонд æвæрд уыдысты цæсгом 
æмæ æнкьарæнты сыгъдæгдзинад, бинонты, стæй æгас хъæубæ- 
сты кад хъахъхъæнын. Зæрдиагæй бавнæлдта уæлдæр скъолайы 
ахуыр кæнынмæ, фæндыд æй хорздзинадмæ тырнын, фæлæ фæ- 
бырыд, фæкалд æцæгæлон моралы чъизитыл æмæ ныппырх сты 
йæ бæллицтæ. Фыссæг къахдзæфæй къахдзæфмæ æвдисы йæ хъай- 
тары психологон уавæр, куыд хъахъхъæны йæ моралон идеалтæ, 
фæлæ йæ цард æмæ, йæ алыварс чи ис, уыдон хæстæгæй-хæс- 
1 Ф. Энгельс. Происхождение семьи, частной собственности и госу- 
дарства. Госполитиздат, 1945. С. 152. 
18 

тæгдæр куыд кæнынц сæхи дунемæ, уыдæттæ. Буцæ бафæрæз- 
та цалдæр фæлварæны. Æнæуаг хæдзары æфсины узæлдæй 
æркалд йæ цæссыг, афтæ æфхæрд фæкаст хохаг лæппумæ хæлд 
сылгоймаджы фæндон. Дыккаг хатт йæхи бахызта хæрæндоны 
лæггадгæнæг чызджы æнæгъдау æнкъарæнтæй, йæ ирон æмбæлт- 
ты уайдзæфтæ æмæ цымыдисгæнæн ныхæстæн дæр ницы 
æнтыст. 
Фæлæ уавæртæ сæ куыст кодтой сындæггай. Хæлд æмæ 
æнæфсарм равзæрстой æндæр фæрæз — рацыдысты фидауцы 
хуызы. 
Уый ныхмæ æнарæхст разынд Буцæ. Ам та зæрдыл æрбалæу- 
уынц классикон литературæйы уацмыстæ, уæлдай дæр Гоголы 
«Невский проспект». Уым дæр мæгуыр нывгæнæджы сæфтмæ 
æркодта, фидауцы агъуды чи æмбæхст, уыцы хæлддзинад. «В 
самом деле, — фыста номдзыд фыссæг, — никогда жалостъ так 
силъно не овладевает нами, как при виде красоты, тронутой 
тлетворным дыханием разврата. Пустъ бы еще безобразие дру- 
жилосъ с ним, но красота, красота нежная... она толъко с одной 
непорочностъю и чистотой сливается в наших мыслях». Афтæ 
кæй у, Буцæйыл дæр сайд уымæн æрцыд. 
Радзырды ис арф социалон мидис. Чъизихæсджытæ сты бон- 
джын адæмæй. Буцæ æмæ уый хуызæн студенттæ та сты сæ 
амæттæгтæ. Аннæ Калашниковайы ныййарджытæн ис фондз- 
уæладзыгон хæдзар, сæхæдæг цæрынц æрмæст дыккаг уæладзы- 
джы. Уыцы чысыл хабарæй Арсен æвдисы хъал чызг Анеты кълас- 
сон бынат. Æмæ уый хуымæтæджы нæу. 
Буцæ уыд зæхкусæджы фырт, уый зыны йæ алы хъуыддагæй 
дæр. Æвзæр низæй куы фæрынчын, уæддæр йæ царды мæт нæ 
кæны. Йæ бинонтæ æмæ йын йæ адæмы æхсæнмæ цæуын йæ 
цæсгом бар кæй нæ дæтты, уымæн амары йæхи дæр. Афтæмæй, 
кæд горæты чъизигæнæг æгъдæутты уацары бахауд, уæддæр йæ 
мæлæт уыди сыгъдæгзæрдæ адæймаджы моралон уæлахиз. 
Буржуазон цардæвæрд сæфтмæ цыди йæхæдæг æмæ сæфтмæ 
тардта йæ амæттæгты дæр. Тазырæт сси прокурор (радзырд 
«Тазырæт»). Уый хъуамæ уыдаид амондджын, хъуамæ хызт 
уыдаид Буцæтæ, Теготæ æмæ Тотырадзты хъысмæтæй. Фæлæ 
дуджы закъонтæ базыдтой Тазырæтыл фæхудын дæр, бантыст 
сын уый цард сзыгъуымæ кæнын дæр. «Нет на земле проступка 
без отмщенъя», — фыста Гете. Æмæ уыцы философон хатдзæг 
адæймаджы хъысмæтæй арф æвдыст цæуы Коцойты Арсены 
уацмысы. 
Автор йæ радзырд райдайы йæ хъайтары сурæтæй, афтæ 
дæсны йæ аразы æмæ нæ сцымыдис кæны архайдмæ, йæ хъыс- 
мæтмæ. «Йæ бакастмæ гæсгæ Тазырæтыл цыдис къаддæр 45 
азы. Рæстæмбис йæ ас, уæнгджын, фæлæ тæнтъихæг. Фæлурс 
рустæ — мидæмæ хауд, зачъе — даст. Рихиты ма зынди иугай 
сау хъуынтæ. 
19 

Афтæ уыди йæ бакаст Тазырæтæн. Фæлæ ма цыдæр иртæ- 
ста Тазырæты иннæ шофырты æхсæнæй — интеллигентон цæс- 
гом æмæ стыр æнкъард цæстытæ. Уыцы цæстытæ-иу хаттæй- 
хатт æнахуыр æрттывд фæкодтой æмæ афтæмæй æвдыстой, 
Тазырæты зæрдæйы цавæрдæр стыр хъуыды арф кæй бады», 
уый. 
«Стыр хъуыды» уыд фæсмоны катай. Тазырæт тæрхоны 
мидæг æнæбары æруагъта рæдыд, æнæаххосæй ауыгъд æрцыд, 
æппæт факттæ кæй зылын кодтой, уыцы лæппу. Æрæожиау 
базыдта прокурор йæ рæдыд. Нал ын уыд срастгæнæн. Азым- 
джын хъуамæ æфхæрд цæуа. Тазырæты фæзылын кæнын æмæ 
бафхæрыны хæс йæхимæ нæ райстаид закъон, тæрхондон. Уыцы 
хъуыдоаг хорз зыдта Арсен. Фæлæ зыдта æндæр хъуыддаг дæр: 
ис уыдонæй растдæр æмæ бæрзонддæр тæрхондон — цæсгом æмæ 
æфсармы тæрхон. Уыдон моралон хъизæмарæй æфхæрынц зы- 
лын æмæ фыоракæнæджы. 
Арсен стæм хатт, фæлæ арæхстджынæй пайда кодта реа- 
листон радзырдты романтизмы фæрæзтæй. Ацы уацмысы æнæ- 
низ адæймагмæ æноæрг кæй фæзыны, уый романтизмы æууæл- 
тæй у. Ахæм аивадон фæзындæн ис эстетикон æмæ социалон 
бындур. Аивадон æмæ царды рæстдзинад домдтой фыссæгæй 
иунæг уырнинаг фæрæз равзарын — уый уыд хъайтары моралон 
удхæрттæ психологон уавæрты равдисын. 
Ацы ран Арсен æвæры философон æмæ гуманистон хъуыдытæ. 
Иуæй, алы адæймаг дæр дзуапдæттæг у йæ митæн, йæ хъуыд- 
дæгтæн, уæлдайдæр та, æндæр адæймаджы хъысмæт уыдонæй 
куы арæза, уæд. Иннæмæй, Тазырæт прокуроры куыст кæй ныу- 
уагъта æмæ шофырæй кæй кусы, уыцы хъуыдоагæй æвзæры ахæм 
хъуыды, æмæ адæймаг æрмæст æнæзæрдæхудт куысты вæййы 
цард æмæ амонды аккаг. 
Царды зилдухæнты сты Арсены хъайтартæ иууылдæр, æмæ, 
кæд се ’ппæтыл «тохы бон» не скæны, уæодæр вæййынц траги- 
кон уавæрты. Æцæг тохы бон скодта, ахæм ном кæмæн ис, уыцы 
радзырды хъайтар Додтийыл. Мæгуыр кусæг лæг горæтмæ ала- 
ста сугтæ. Сæ аргъæй сын хъуамæ бамбæрзтаид йæ хæдзары 
хъуæгтæ. Фæлæ та Додти дæр фембæлд царды чъизитыл æмæ 
ныссагъд сæ фыдбылызты. Дуканийы хицау ын æдзæсгомæй исы, 
уæззау куыстæй цы æртæ сомы самал кодта, уыдон. Уый нæ, 
фæлæ ма йын бафхæрдта йæ хиуарзондзинад, йæ национ намыс. 
«Додти йæхи æмбарын куы байдыдта, уæдæй фæстæмæ зыдта, 
паддзахы хицæуттæ сæхицæн хæсыл кæй нымайынц хæххон адæ- 
мы æфхæрын, зыдта, Кавказмæ цы уырыссæгтæ æфты, уыдо- 
нæн дæр сæ хъæздгуытæ ахæм зондыл хæст кæй сты», — фыссы 
автор. 
Хъуыддаг æцæг дæр афтæ рауад. Гуыбынджын дуканшæс баф- 
хæрдта Додтийы. Додти та ирон æгъдауыл хæст уыд: æфхæр- 
дæн — æфхæрд. Амардта йе знаджы. Алыгъд Сыбыры тасæй, 
20 

сфсенд кодта абырæг ацæуын. Фæлсе йын нæ бантыст. Æрхъула 
йыл сты базаргæнджытæ. «Уым Додтийы зæрдыл æрбалæууы- 
ди, сæ хъæуы-иу куыд мардтой æрра куыдзы»... Цыппар баис- 
ты, мæгуыр лæг, йæхи хъахъхъæнгæйæ, æнæбары кæй амардта, 
уыдон. Фæлæ цы кæна! Кусæнгарзы бæсты йын райсын кодтой 
хæцæнгарз, лидзы æмæ йæ нæ уадзынц, сурынц æй, цæвынц æй. 
Æмæ ахæм сахат æмбæрстгонд у йæ фæстаг фæндон: «Æй-джи- 
ди, адон æппæтæн иу хъамайы цæфæй барæхойæн куы уаид!» 
Афтæ уыд 1934 азы рауагъд тексты. Уый нæ уыд тугмондаджы 
фæндиаг, уый уыд тыхст уды уынгæг хъæр. 
Зæрдæхалæн сты, Додтийы куыд марынц, уыцы нывтæ. Нæ, 
ацы базаргæнджытæ сырддондæр сты Хъæвдын æмæ Батыра- 
дзæй! Радзырды ахсджиаг аиваоон фæрæз у куыдзы фæлгонц. 
Куыдзы номæй дзурынц хохаг лæгмæ, маргæ дæр æй куыдзы мард 
кæнынц. Фæлæ мæгуыр кусæг лæг зынаргъ кæны йæ цард æмæ 
йæ сыгъдæг намыс. Цæрыс, уæд кадимæ, мæлыс, уæддæр афтæ. 
Уацмысы Арсен æргом кæны колонизаторты шовинистон цæс- 
гом, хицауады æнаккаг æмæ дыдзæсгом политикæ. Иу зондыл 
хæст сты базаргæнджытæ æмæ городовой, закъон æмæ æгъдау 
хъахъхъæнæг. Кæмæ хъуамæ хастаид Додти йæ хъаст? Æфхæр- 
ды ныхмæ æрмæст йæ кардыл уыд зæрдæ дарæн. Хицауад сæхæ- 
дæг фыдгæнджытæ кæм сты, адæмты ’хсæн хæрам кæм та- 
уынц, уым нæй мæгуыр лæгæн амонд, уым йæ хъысмæт у траги- 
кон. Ахæм хатдзæг æвзæры радзырдæй. 
— Хицауады дыдзæсгомдзинад æмæ фыдракæндтæ ноджы арф- 
дæр æмæ уæрæхдæр æвдыст цæуынц «Хæлæртты». Арсен ра- 
дзырд раивта уырыссаг æвзагмæ, æмæ 1912 азы мыхуыр æрцыд 
Ленины «Правдæ»-йы. Ам хицауад сæхæдæг аудынц æвзæргæн- 
джытыл, сæ фæд сын æмбæхсынц пайдайы тыххæй. Фыссæг фæр- 
сæй-фæрстæм æвæры пъырыстыф æмæ абырæг Батырбеджы 
сурæттæ. Абырæг кæд фыдгæнæг у, уæддæр æй уыцы митæм, 
чи зоны, уавæртæ æркодтой; пъырыстыф та, йæ бартæй пайда 
кæнгæйæ, йæхæдæг сси фыдгæнæг. Абырæгмæ цыдæртæ баззад 
адæймаджы хорз миниуджытæй — лæгдзинад, ныфс, арæхст, 
æрхъуыдыдзинад, ныхасыл фидар хæцын, æмбалæн аргъ кæнын. 
Ам Арсен лæууы М. Горъкийы традицитыл. Пъырыстыфмæ ницы 
ис уыцы миниуджытæй, уый у, чи йæ сфæлдыста, уыцы æхсæ- 
нады æввонгхор. Батырбег ын хуымæтæожы нæ равзæрста фыд- 
дæр æфхæрдæн, ницæййаг адæймаг кæй у, уый равдисын. 
Арсен уыди стыр гуманист. Афтæ зыны, цыма йæ алы уац- 
мыс дæр æвзæры адæймаг уарзынæй, уымæн ын кæсы лæмбынæг 
йæ хъуæгтæм, дзуры зæрдæбынæй йæ ристæ æмæ йæ сагъæс- 
тыл. «Нæ фыдбылызты фыддæр», — афтæ схуыдта Арсен ирæд 
(«Æфсир», № 4). Ирæд исыны реакциои мидис фыссæг æвдыста 
публицистон уацты, карикатурæты, аив радзырдты. Ирæд æмæ 
йæ фæстиуджытæ цæмæ коотой, уый нывæфтыдæй уынæм 
«Афтæ дæр вæййы», зæгъгæ, уым. 
21 

Радзырды хъайтар Саугуди уыд сыгъдæгзæрдæ кусæг лæппу, 
бинонты дарæг. Уæззау куыст кæны æмæ чысылгай фиды ирæд 
бонджын лæг Хосдзауæн. Азтæ цæуынц, ирæдæн ахицæн не ’нты- 
сы, йæ уарзон чызг Дзерассæйыл йæ къух сиса, уый та йæ бон 
нæу. Саугуди хъуамæ кæнæ чызджы скъæфгæ акæна, кæнæ мулк 
исты хуызы самал кæна. Лæппу хъаруйæ куыд æххæст у, афтæ 
рæсугъд у зæрдæйы кондæй дæр. Бæрзонд æвæрд æм сты намыс 
æмæ æнкъарæнты сыгъдæгдзинад. Йæ уарзоны аскъæфын æм кæсы 
худинаг, æгады нысан. Нæй цæсгомджын куыстæй исбон скæнæн 
дæр. Афтæмæй лæг æрцыд давыны фæндагмæ. Давы Саугуди йæ 
каис Хосдзауы фос æмæ йын фиды ирæд. Егъау ирæд дзы чи 
домы, гæвзыкмæ йæ чи тæры, уыцы хæстæгæй кæй давы æмæ 
йын фæстæмæ йæ хæдзарао кæй аразы, уым цыма фыдракондæй 
ницы ис. Афтæ уыд радзырды фыццаг варианты — «Цы фæци 
Асæхмæты ирæд» («Æфсир», № 7). Радзырд къæрис уыд æхсæ- 
надон æмæ психологон миоисæй, нæ дзы зынд царды рæстдзи- 
над, нæ уыд уырнинаг хъайтары хъысмæт. 
Дыккаг варианты Саугудийы фæлгонц амад у реалистон аива- 
ды принциптыл, йæ психологон рæзт нын æрымысы Къостайы 
«Ахуыр». Арсен æрцæуы ахæм хатдзæгмæ: «Æвæццæгæн, афтæ 
арæзт у нæ цард, æвæццæгæн, ахæм бындурон уаг ис адæйма- 
джы зæрдæмæ, æмæ галиу хъуыддæгтыл чи ацахуыр уа, уымæн 
фæстæмæ зыи раздæхæн вæййы». 
Афтæ рауад Саугудийы хъысмæт дæр. Давын цы нысаны тых- 
хæй райдыдта, уый йын сæххæст, фæлæ галиу хъуыддаг йæ фæ- 
дыл сайы ноджы галиудæр ми. Фæмард давгæ-давын, нæ баф- 
сæст цæрынæй, фыдраконды руаджы цы амонд арæзта, уый хъæ- 
бысы, йæ фæстаг ныхас ма уыд: «Хуыцау ма ныббарæд мæ каис 
Хосдзауæн: уый тыххæй фæцахуыр дæн давыныл». Уый уыд карз 
азым мæлинаг æгъдауæн — адæймаджы трагедийы æхсæнадон 
аххоссагæн. Фæлæ фыссæджы гуманистон хъуыды ууыл нæ фæци. 
Объективон аххосæгты фарсмæ уый тæрхонмæ хæссы субъек- 
тивон аххосæгтæ дæр. Нæй ныббарæн æвзæрдзинадæн цыфæн- 
ды уавæрты дæр. Уыцы тæрхон зыны адæмы ахасты, радзырды 
кæрон ирд поэтикон нывы: «Æрбаласынц Саугудийы. Уæрдоны 
фæдыл ис адæм, фæлæ уыдонæй мардыл хъыг ничи кæны. Хъыг 
кæны йæ зæронд мад, хæрз иунæгæй чи баззади. Хъыг кæны рæ- 
сугъд Дзерассæ — æнафоны идæдз. Ахст бæлæттау къуымты 
раппар-баппар кæнынц сæхи. Русты туг риутыл уарынау кæлы. 
Дзыккутæ бындзыггай фæйнæрдæм тæхынц». 
Бынтон æнæуынон уыдысты Арсенæн фыдбылызы мæнг уыр- 
нынад æмæ дзы чи пайда кодта, уъщы дæснытæ. Радзырд «Хины» 
уынæм æгæнон дæсны Айсæты фæлгонц. Трагедитæм æркæны 
йæ «куыст» мæгуыр адæмы. Талынг зондыл хæст бинонтæ нæ 
байхъуыстой сæ кæстæр Елберды ныхæстæм: гимназист сын 
амыдта, хъомрыны аххос хин кæй нæ у, уый, фæлæ фæстæзад 
адæмæн зондамонæг æдзухдæр æнæхуыцау, æрра æмæ æлгъыст 
22 

вæййы. Афтæмæй Айсæты ардыдæй, хæларæй чи цард, уыцы 
дыууæ хæдзары бинонтæ систы туджджынтæ. Кæм худгæйæ, 
кæм хъыгзæрдæйæ фæдзырдта Арсен Къамады цæрджыты та- 
лынг митæ («Дадолты мæт»). Æмбисонды митæ сын кæны дæс- 
ны ус Биганон сæ хъуæгтæй пайда кæнгæйæ. Сайы сæ, стæй 
сæххæстгæнæн кæмæн нæй, ахæм хостæ сын кæй амоны æмæ сæ 
хынджылæггаджы ранмæ кæй æркæны, уый ма уадиссаг нæу. 
Фæлæ йæ фантази æппындæр арæнтæ нæ зоны. Тилъ Уленшпи- 
гелъ дзуттæгтæн базары зынаргъыл цы хостæ уæй кæны, уыдон 
цы сты, Биганон кæй æрымысыд, уыцы хосты раз?! Цынæ цъам- 
мæрттæ нæ нуазын кæны чындз æмæ йæ ходыгъдтæн! 
Биганонмæ бирæ ис Айсæты æууæлтæй, суанг сæ сурæттæ 
дæр иухуызон сты, фæлæ Айсæт цас къуымых æмæ æнарæхст у, 
уыйас Биганон та у дзырдамонд æмæ æрхъуыдыджын. Уыдон сты 
цардæгас фæлгонцтæ, фæлæ кæдАрсеныл искуы эстетикон æнкъа- 
рынад йæхи атигъ кодта, уæд æрмæст дæснытæ æмæ сауджын- 
ты сурæттæ фысгæйæ. Канд сæ митæ нæ, фæлæ се ’ддаг бакаст 
дæр вæййы æнæзæрдæмæдзæугæ, æлгъаг, вæййынц карикатурон. 
Арсен йæ гуманизмы принциптæм гæсгæ стыр аргъ кодта 
адæймагæн, бæрзонд ын иста йæ уды фидауц. Чи зоны, уымæн 
æгъатыр у адæймагæн йæ лæмæгъдзинæотæм, уымæн ын нæ бары 
йæ хъæнтæ, йæ талынг митæ. Уарзондзинад у иууыл бæрзонд- 
дæр æнкъарæнтæй, зæрдæ сыгъдæг æмæ хъæздыг кæмæй кæны, 
рæсугъд æмæ сгуыхт хъуыддæгтæм разæнгард чи кæны, ахæм 
тых. Уый тыххæй бирæ уацмыстæ нæй Арсены сфæлдыстады. 
Романтикон хуызджын ахорæнтæй конд нывты æвдыст цæуы 
уарзондзинад радзырдтæ «Рæдыд» æмæ «Ханиффæйы». Арсены 
фæлгонцтæ сты уоæгас адæймæгтæ, уымæ гæсгæ сын сæ ар- 
хайд, се ’нкъарæнтæн нæй исты схемæты бавæрæн, нæй цæуæн 
сæ бамбарынмæ бæлвырд над фæндæгтыл. Зæгъæм, цæмæн аив- 
та Хъуыоинæ («Рæдыд») йæ фæнд æмæ Уырысбийы раз цæмæн 
равзæрста æндæр лæппуйы, цæмæн сразы, уый йæ аскъæфтаид, 
ууыл, стæй скъæфæг Уырысби куы разынд, уæд та ногæй уымæн 
цæмæн сразы? Ацы фарстытæй ирон критикæйы равзæрд, цал 
сыл дзырдта, уал ныхмæвæрд æмæ гуырысхойаг хатдзæджы. 
Афтæмæй чызджы уаг у хуымæтæг æмæ æрдзон. Александр Блок 
фыста: «И в каждом сердце, в мысли каждой — свой произвол и 
свой закон». Хивæнд зæрдæ цæуы æмæ цæры йæхи закъонтæм 
гæсгæ. Хъазты Хъуыдинæ федта æмбисонды рæсугъд лæппуйы, 
æрдхæрæны барæджы, — адæм ыл сæ цæст æрæвæрдтой. Амонд 
агургæйæ йæхицæн æппæты бæрзонддæр идеалмæ чи фæбæллы, 
уый чызгон, хивæнд зæрдæ куыннæ ацыоаид уыцы рæсугъд идеа- 
лы фæстæ? Фæлæ æрцыд рæдыд: скъæфæг разынд, кæцæйдæр 
фынау чи фæзынд, уыцы уазæг нæ, фæлæ хуымæтæг лæппу æцæг 
уарзтимæ. Боны срухсы райхъал чызг. Ракаст, фын æмæ æцæг 
кæрæдзийæ иртасын байдыдта. Бамбæрста сыгъдæг æнкъарæн- 
ты тых, æмæ уæд йæ зæрдæ аздæхт уыдон рæсугъддзинадмæ. 
23 

Уыцы ивæнтæ сты æрдзон, цардæй ист æмæ ницæмæй ныллæг 
кæнынц чызджы удыхьæд. 
Романтикон уæлмонц æнкьарæнтæй, хæххон царды экзоти- 
кæйæ дзаг у радзырд «Ханиффæ» дæр. Фæлæ Арсены сфæлдыс- 
тады ис, дыууæ удгоймаджы ахаст æмæ уарзт æндæр, реалис- 
тон, хуызты чи æвдисы, ахæм уацмыстæ дæр. Уыдонæй уæлдай 
дзырддаг йæ рæстæджы сси «Цы уыдзæн, цы?», суанг ын æй йæ 
уацмысты æмбырдгæндтæм дæр нал хастой. Критиктæ ра- 
дзырды федтой, царды, дам, типикон чи нæу, ахæм хьуыдоаг. 
Афтæ уа цымæ? 
Лæг ацæуы балцы, истæй аххосæй æнæнхьæлæджы раздæхы 
фæстæмæ Сбарæй, кæнæ æнæбары), базоны, йæ ус ыл иузæрди- 
он кæй нæ уыд, уый æмæ фæисы йæ маст. Ахæм сюжет литера- 
турæйы у æнусон, цæуы суанг Томеры замантæй абонмæ. Ис 
æнæнымæц дæнцæнтæ æрхæссæн (зæгъæм, Апулейы «Сызгъæ- 
рин хæрæг», «Эзопы цардафыст», «Мин æмæ-иу æхсæвы аргъæут- 
тæ», Боккачойы «Декамерон» æмæ æнд.). Уæдæ кæд, мыййаг, 
ирон цард æмæ аивадæн у æцæгæлон? Уыцы сюжет ис Нарты 
кадджыты («Сатанайы рæдыд»), ис таурæгъты дæр — «Буры 
фырт Мæхæмæты кадæг». 
Афтæмæй Арсены радзырды сюжет оригиналон нæу, фæлæ 
æппæт стыр фысджытау уый дæр сюжет аразы оригиналон 
æрмæгæй æмæ уый бындурыл скоота йæхи сæрмагонд харак- 
тертæ æмæ фæлгонцтæ. Ам сюжет рæзы æддаг архайдæй нæ, 
фæлæ хьайтарты психологон уавæрты рæзтæй. Уый мидæг ис 
Арсены сфæлоыстадон æнтыст, йæ ногозинад. 
Хьуыдайнат базыдта йæ усы æнаккаг ми, базыдта йæ худи- 
наг, фæлæ нæ тагъд кæны. Тæвд митæй йæ маст не ссыдаид. 
Уымæн у тасæфтауæг йæ ныхасы æнцад уаг. 
— «Зæгъ-ма мыи, мæ уарзон, дунейы циндзинæдтæй стырдæр 
æмæ рæсугъддæр кæцы у?» — бафарста Хьуыдайнат усы. 
Ус исдугмæ ныкькьуылымпы ис, стæй фæлмæн бахудти, йæ 
диссаджы урс дæндæгтæ ферттывтой, æмæ загъта: 
— Ды æнæфсарм цыдæр зæгъынмæ хьавыс... 
Лæг æм комкоммæ бакасти: 
— «Йе, усай, куыд дæм кæсын, афтæмæй ды раст дзуапп нæ 
ратдзынæ. Фæлтау мæхæдæг зæгъон: стырдæр æмæ рæсугъд- 
дæр циндзинад, æз куыд æмбарын, афтæмæй у маст исын... Уый 
æз абон бамбæрстон æмæ йæ абон бавзардзынæн». 
Арф æвдисынц уыцы дыууæ ныхасы ус æмæ лæджы æнкьа- 
рæнтæ, сæ хицæн æмбарынадтæ! Ис карз æмæ тæссаг рæст- 
дзинад Хъуыдайнаты ныхæсты, уымæн æмæ сæ мидисæн ис 
æндæр, кьаддæр тæссаг чи нæ у, ахæм фарс дæр: «Для человека 
нет оольшей муки, как хотеть отмстить, и не мочь отмстить» 
(Н.В. Гоголь. «Страшная месть»). Арсены радзырдмæ ма уыцы 
хорз миниуæг ис, æмæ нын не *вдисы маст исыны уæззау нывтæ. 
Радзырд фæци, йæ гадзрахат æмæ йæ чьизи ми стыр æфхæрды 
24 

аккаг сты, уый чи банкъардта, уыцы сылгоймаджы уынгæг хъæ- 
рæй: «Цы уыдзæн, цы? Цы уыдзæн?!» Уый æгъгъæд у, йæ эмоци- 
он тых зæрдæмæ цæмæй бахъара, уымæн. 
Арсен реалистон бындурыл йæ уацмысты æдзухдæр æвæры 
«рæстæджы риссаг фарстытæ». Уыдонæй иу уыд хохаг адæй- 
маджы хъысмæт горæтаг царды — ног æхсæнадон уавæрты ног 
моралон æгъдæуттимæ. Уыцы фарст аивадон нывты федтам 
«Æнæном радзырд» æмæ «Царды зилдухæнты». Хæстæг сæм 
лæууы йæ идейон-аивадон мидисæй «Кæфхъуындар» дæр. Роман 
мыхуыр цыди «Рæстдзинады» 1923 азы. Газет хъусын кодта, 
зæгъгæ, рæхджы рацæудзæн хицæн чиныгæй. Фæлæ нæ фæзынд, 
газеты та кæронмæ мыхуыр не ’рцыд. Афтæмæй Арсены кри- 
тиктæн фадат фæци романы тыххæй алыхуызон ныхæстæ кæ- 
нынæн, йæ мидис зыгъуыммæ кæнынæн. 
Романы сюжет у къахыртæ. Фæлæ нын йæ композицион арæзт 
фадат дæтты, архайд куыд цыд, цæмæ æркодта æмæ цæуыл 
ахицæн, уый равзарынæн. Аивадон уацмысы архайд æнæмæнг фæ- 
вæййы йæ логикон кæроныл. Ам ис ахæм кæрон. Уынæм æй уац- 
мысы райдайæны. Бæлвырд æмæ кæронмæ хæццæ у романы сæй- 
раг хъайтар Хъуыдайнаты хъысмæт. Уый базыдта йæ бæллиц- 
ты сæфт, йæ сыгъдæг уарзтæй йын фæхынджылæг кодтой цар- 
ды чъизи æгъдæуттæ, хæлд удты хæрам; нæ ныббыхста худи- 
наг, æвзæрдзинад æмæ амардта йæ æнахъом сабиты мады; аф- 
тæмæй йæхи къахæй æрцыд тæрхондонмæ. Йæ хуыз æвдисы, 
зæрдæйы стыр хъизæмæрттæ кæй бавзæрста, уый. Лæг йæ сы- 
вæллæтты фæдзæхсы хицауадыл, фæлæ ницæмæ æрдардтой 
мæгуыр лæджы тыхст, сабиты тæригъæд æмæ фыды ахæстоны 
бакодтой, уыдон та æрдиаггæнгæ баззадысты. 
Ацы ныв æнæмæнг у романы кæрон. Ам ис, иуæй, логикон 
бастдзинад, иннæмæй, Арсены уацмысты арæзт æмæ сфæлдыс- 
тадон фæзилæнтæ бæрæгæй чи æвдисы, ахæм хатдзæг. Æмæ 
дзæгъæлы æвæрынц уацмысы иуæй-иу æвзарджытæ (Салæгаты 
Зойæ) ахæм фарстытæ: куыд æвдыст цыдаид романы сабиты 
хъысмæт, цавæр конфликттæ ма дзы рауадаид? Сæйраг хъай- 
тары хъысмæт куы алыг вæййы, уæд ын фыссæг нал фæдзуры 
йæ хæстæджыты хабæрттæ. Хъуыдайнат æмæ йæ сабиты ха- 
бар та бæрæг-бæлвырд у: уыдон лæууынц æгъатыр цард æмæ йæ 
карз æгъдæутты раз, буржуазон цардæвæрд æмæ хæдхæцæг пад- 
дзахы закъонты раз. (Уыцы æгъдæуттæ æмæ сæ тæрхон цы 
сты, уый та федтам Арсены иннæ радзырдты). Лæууынц, ар- 
гъæутты æнæбон адæймаг кæфхъуындары раз куыд лæууа, афтæ. 
Цы ма уа уымæй æргомдæр æвдисæн сæ оарддæры цардæн? 
Зæрдыл æрбалæууы иу ныв: Шнейдеры «Цагъардзинад» («Æф- 
сир», № 4, 5-æм фарс). Хуымæтæджы йæ нæ бахаста Арсен йæ 
журналмæ. Уым дæр хъадаманты мидæг адæймаг лæууы тæссаг 
сау кæфхъуындары раз — цагъардзинады раз. Арсен æнæ зонгæ 
иæ уыдаид йæ рæстæджы хъуыстгонд фыссæг А. Куприны уацау 
25 

«Молох» дæр. Уым уырыссаг реалист тугмондаг залымы хуызы 
æвдисы капитализмы: «Вот он, — Молох, требующий теплой 
человеческой крови» — хьæр кодта уацмысы хьайтар Бобров, йæ 
мæллæг кьухæй заводтæ æмæ арæзтæдтæм амонгæйæ. Ноджы 
нын Хьуыдайнаты ус Нинæйы фæлгонц æмæ йæ митæ æрымы- 
сынц Бобровы уарзон Нинæйы, æнгæс у сæ хæдзæртты уаг дæр. 
Цыма ныв, уацау æмæ романы нæмтты аллегорийы цыдæр 
иудзинад ис, афтæ зыны. Куыдфæнды уа, уæддæр ацы хьуыды, 
Арсен кæфхьуындар сылгоймаджы хоны, зæгъгæ (Джусойты На- 
фийы хатдзæг),1 уымæй хæстæгдæр у æцæгдзинадмæ. Ацы хьуы- 
оы, уымæй уæлдай, æезæры канд романы мидисæй нæ, фæлæ 
Арсены æппæт сфæлдыстадæй дæр. «Фыдæлты æгъдæутты 
нывæндтæ» схуыдта йæ фыццаг роман, уацмыс фесæфт, фæлæ 
ахæм темæ лыг кæны бирæ радзырдты. Уыдон æвдыстой ссæ- 
дзæм æнусы райдайæны ирон адæмы царды иу фарс. Иннæ фарс 
та уыдысты капитализмы æгъдæуттæ; уыдон амæттæгты тра- 
геди къаддæр нæ уыд, æмæ йæ Арсен нывæфтыд кодта йæиац- 
мысты. Æмæ, дыууæ фарсы куы баиу уой, уæд та цæйоæрц 
уыдзæн сæ зианхæссæг тых?! Афтæ ирон адæмон сфæлдыста- 
ды кæфхьуындар ныббады царддæттæг суадоны, æмæ адæм фæ- 
цæуынц сæфтмæ, æрвылбон сæ хуыздæрты амæттагæн хæссынц 
æнæфсис фыдбылызæн. Кæфхъуындар домы уднывæндтæ, ца- 
лынмæ мард не ’рцæуы, уæдмæ. 
Афтæмæй Арсены романы мидис ахызт цардыуаг æвдисыны 
арæнтæй æмæ æцæг аивады фæрæзтæй æвæры социалон æмæ 
арф психологон фарстытæ. 
Империализмы закъонтæ кодтой хæстытæм, реакцимæ, сæ- 
рибар хурх кæнынмæ, стонгмæ æмæ моралон æгъдауæй хæлынмæ. 
Арсен иттæг къæрцхъус уыд, капитализмы уыцы фæстиуджытæ 
хуымæтæг адæймаджы хъысмæтыл куыд зындысты, уый æвза- 
рынмæ. Æддаг хабæрттæ арæх нæ дзуры, фæлæ уый хыгъд лæм- 
бынæг æвдисы йæ хъайтарты зæрдæйы уаг, сæ психологон уавæ- 
ры драматикон рæзт (раозырдтæ «Куыд мын алыгъд» æмæ «Хус 
къæбæртæ»), Фæстаг радзырды хъайтар Тембол у студент-ме- 
дик, цæры Мæскуыйы, хъусы адæмы ныхæстæ Рæстæгмæ хица- 
уады тыххæй, фæлæ йæ ницы æндавы йæхиуыл сагъæстæй дард- 
дæр. Æрмæст йæхи удыл куы бавзæрста анархи æмæ реакцийы 
уæз, уæд базыдта, уыцы уагыл цæрæн кæй нал ис, уый. Фехъуы- 
ста большевиктæ кæй сыстадысты, тох кæй сцырын, уый, æмæ 
æрцыд ныфсы хъуыдымæ: «Цæвут, пулеметтæ! Цæвут, сарма- 
дзантæ! Цардæн уаг скæнут!» 
Ахæм хьуыдымæ гуырысхо æмæ тасдзинæдты сæрты æрцы- 
дысты Чысаны комы мæгуыр хъæуы цæрджытæ дæр («Æнхъæл 
нæ уыдысты»). Æлдар Леуан æртæ хатты фæфылдæр кодта 
хъалон, адæмы бон йæ бафидын нæу, æмæ сæм арвыста пъырыс- 
’Джусойты Нафи. Коцойты Арсен, Цхинвал, 1964, 52 ф. 
26 

тыфы салдæттимæ, хъуамæ сын тыхæй ауæй кæной сæ фос. 
Зæронд зæхкусæг Гарсеван нæ ныббыхста ахæм æбуалгъ ми: 
«Бирæ фæфыстам мах æлдарæн, бирæ нын фæцъырдта нæ туг... 
Кæо Хуыцау Хуыцау у, уæд хъуамæ æмбара рæстдзинад æмæ 
зылындзинад. Кæд уый уыцы æгъдау не ’взары, уæд мах хъуыд- 
даг нæхимæ исæм... Нæ ауадздзыстæм мах нæ фос ардыгæй!» 
Зæронды ныхæстæм йæ фырт ратыдта хуылыдз мих æмæ дзы 
æрцыд хистæр фæсдзæуиныл. Иннæтæ йæ сбастой, адæм та 
сæхи æнæуынæг скодтой. 
Адæм сæхимæ нæма райстой сæ цардаразыны хъуыддаг, æмæ 
сын уымæн хъазынц сæ удтæй æлдар æмæ йæ хъузæттæ — пъыры- 
стыф, хъæуыхицау, сауджын. Адæм се ’ппæт нæма райстой уæд 
Гарсеван æмæ йæ фырты зонд. Æрмæст хъæуы ахуыргæнæг æмба- 
ры хъуыддæгтæ æмæ æнхъæлмæ кæсы революцийы салдæттæм. 
Ацы ран Арсен раст нæу иу хъуыддагæй: цæуылнæ хъæр кæны 
ахуыргæнæг адæмæн йæ сусæгдзинад? Революцион къордимæ баст 
кæй уыд, уый та цæмæй уа уырнинаг? Куыд ирд æмæ цардæгас 
сты æлдар, хъæуыхицау æмæ иннæ знæгты фæлгонцтæ, афтæ 
æгъуыз, æнæ. бæлвырд рауад ахуыргæнæджы фæлгонц. Ам бæрæ- 
гæй зыны Арсены суæлдыстады лæмæгъ фарс — фыссæг револю- 
цион змæлдмæ хæстæг кæй нæ уыд, уымæ гæсгæ йæ къухы нæ 
бафтыд революцион тохгæнæджы фæлгонц реалистон ахорæн- 
тæй саразын. Хуымæтæджы нæ равзæрста, сæрибар æмæ рухсмæ 
тырныны гимн чи у, уыцы æмбисонды уацмысæн таурæгъы хуыз. 
«Цæукъа æмæ фыркъа» Арсен йæхæдæг схуыдта радзырд-фан- 
тази. Ие сфæлдыстад иртасджытæ дзы уынынц М. Горъкийы 
«Уарийы зарæджы» тæваг, хæстæг лæууы Гæдиаты Секъайы 
æмоисонд «Сæгъ æмæ сычъи»-мæ дæр. Темæ, кæй зæгъын æй хъæуы, 
рагон у, фæлæ йæ Арсен ахæм æвзаг, ахæм нывтæй снывæзта 
æмæ йæ систа классикон æмвæзадмæ; йæ архайды рæзт, йæ ныв- 
ты æлвæст хъаруйы цыдæр ис Лермонтовы «Мцыри»-йы эмоцион 
æмæ поэтикон тыхæй. Лирикон афыст рахизы мидмонологмæ, 
монолог — æвиппайды динамикон архайдмæ; мивдистытæ фæцæ- 
уынц фæд-фæдыл, архайд арфдæр æмæ тыхджындæр кæнгæйæ. 
Райсæм, цæукъа скъæтæй куыд алыгъд, уыцы ныв: «Уæд цæукъа 
æрлæууыди, скъæты рудзынджы раз, æрбадти, асхуыста йæхи 
зæххæй, атыдта рудзынг æмæ агæпп кодта кæртмæ». 
Уыцы архайд рацыд, цæукъайы бæллицты тæмæн чи æвди- 
сы, ахæм уæлмонц монологæй: «Уыцы кæрдæгджын къуыппытыл 
куы нæ фæхизон, мæ фæстаг къæхтыл лæугæйæ, хъæды бæлæс- 
ты сойджын къалиутæм куы нæ сивазон, быдыры сыгъдæг уæл- 
дæфæй куы нæ аулæфон, къуыппытæ æмæ дзыхъхъытыл куы нæ 
фæгæппытæ кæнон, фæлмæн цъæх кæрдæгыл куы нæ атылдтытæ 
кæнон, уæд мæ мæ цард ницæмæн хъæуы — иухуызон, æнтъыс- 
нæг æмæ æгад цард смаггæнаг скъæты мидæг». 
Алыгъд цæукъа йæ ныккæндæй мæйдар æхсæв, ныууагъта фыр- 
къайы йæ ницæйаг мещанины амондимæ, бацыд тохы тугдзых 
27 

бирæгъимæ, бавзæрста цард æмæ сæрибарыл тохы цин, йæ амонд. 
Рухсмæ тырныны монц ын радта тых, æмæ фæуæлахиз йе зна- 
гыл, уымæй йын æхсызгондæр та уыд, тасдзинад кæй басаста, 
уый. Цæуы цæукъа хуры скасты размæ, «æнæ фæстæмæ фæ- 
кæсгæйæ, дарддæр æмæ бæрзонддæр, дарддæр æмæ бæрзонддæр. 
Хатгай фæкæлы, бæлæсты зыкъуыртæ æмæ йæ сындзытæ то- 
нынц, фæлæ та уайтагъд фесты æмæ лидзы дарддæр. Мæнæ 
тар сыфтæры æхсæнæй фæзындысты хуры рухсы стъæлфытæ. 
Мæнæ хъæд фæци æмæ райгом ис арв. Цæукъа æрлæууыди. Йæ 
разы цы ныв разындис, уымæ баззаои кæсгæйæ». 
Афтæ — зынтæ, гуырысхоты сæрты ахизгæйæ, цард æмæ 
сæрибармæ тырнгæйæ — цæукъа бавзæрста æппæты егъаудæр 
цин — тох æмæ сæрибары цин. Уый федта рæсугъддзинад ду- 
нейы сконды. Афтæмæй Арсены радзырд-фантази у царды бæр- 
зонд нысан, тох æмæ сæрибары зарæг, симфонийау дзы зæлынц 
хъаруджын мыртæ, сæ фидауцы хæссынц тыхджын æнкъарæнтæ 
æмæ уæлмонц хъуыдытæ. 
Лæгдзинад æмæ рæсугъд удыхъæдыл зарæджы хуызæн у ра- 
дзырд «Саломи» дæр, худинаджы бæсты йæхи уд æмæ йæ сы- 
вæллæттæн мæлæт чи равзæрста, уыцы мæгуыр хæххон сыл- 
гоймаджы æрхæндæг таурæгъ. 
Октябры революци ныппырх кодта реакцион æгъдæутты, ка- 
питалистон моралъ æмæ ахастыты экономикон æмæ социалон 
бындуртæ. Цард куыд ивта, афтæ ивтой адæмы æгъдæуттæ, сæ 
психологи. Фæлæ зын ивæн уыдысты ивгъуыд заманы традицитæ, 
уыцы процесс цыди уæззау æмæ зынтæй, хъизæмæртты æвзæры- 
дысты æмæ рæзыдысты ног, социалистон зондахаст æмæ уды- 
конд. Уымæй пайда кодтой, зæронд мæлинаг традицитыл фидар 
чи хæцыд, ахæм адæймæгтæ — Мырзæг æмæ Бимболы хуызæттæ. 
Чеховы хамелеонау уавæртæм гæсгæ сæ хуыз ивгæйæ, уыдон тыр- 
нынц уæлдæр бынæттæм, мулк фылдæр ратонынмæ; хщæуттæ 
куы свæййынц, уæд та æнæуагæй пайда кæнынц сæ бартæй, по- 
литикон ныхасæй æмбæхсынц сæ чъизи, дыдзæсгом митæ, афтæ- 
мæй удхарæй марынц адæмы, тауынц моралон хæлддзинад. 
Уыдонæн æмбалæн бæззы Тамарæ дæр, радзырд «Цы ’рцыдис 
Фæзыхъæуы æмбисæхсæв»-ы архайæг, æцæг уый фыдраконд æгъа- 
тырдæр æмæ тæригъæдджыноæр у. Иннæ уацмыстæй хъауджы- 
дæр йæ хъуыддаг хорз нæ рауад ацы радзырдæн — критикæ йыл 
сæмбæлд тызмæгæй, авторæн сси уайдзæфты хос æмæ никуыуал 
фæзынд йæ чингуыты. Сæйраг аипп уыдтой, йæ лæджы сывæл- 
лæтты марæг, Тамарæ, фæскомцæдисы кæй уыд, уый мидæг. Дзыр- 
дтой, зæгъгæ, фæскомцæдисонтæ не сты уый хуызæттæ, нæу йæ 
фæлгонц типикон. Уыцы азым раст уыд, фæлæ дзы хыгъд нæ цыд 
иу хъуыддаг: чи у Тамарæ æмæ цы хуызы у фæскомцæдисон? 
Революцийы агъоммæ чызг афтыд Калакмæ. Стыр горæты 
царди уæгъдибарæй, афтæмæй фесæфта йæ цæсгом, йе ’фсарм, 
адæймагон æнкъарæнтæ, йæ зæрдæйы ма баззад æрмæст æгæ- 
28 

нон монцтæ. Ахæмæй æрбацыд хъæумæ. Уый фехъуыста рево- 
люци æмæ ног царды хабæрттæ, сæ мидис сын иннæ хъæууон- 
тæй уæлдай не *мбары, фæлæ сæ зоны йæхицæн пайда кæнын. 
Зæгъынц, зæгъгæ, йæхирдыгонау бамбæрста уый сылгоймаджы 
сæрибар. Растдæр зæгъгæйæ, йæхырдыгонау пайда кæны уыцы 
сæрибарæй. Йæхæдæг скодта йæхи фæскомцæдисон æмæ, цæ- 
мæй, куыд æй фæнды, афтæ кæна, уый тыххæй йæ митыл ахуыр 
кæны сылгоймæгты. 20-æм азты газеттæ арæх фыстой, уыцы 
хуызы бирæтæ кæй цыдысты фæсивæды къордтæм, уый тых- 
хæй: сæ фыдмитæ æмбæхстой фæскомцæдисы номæй. Тамарæйæн 
нæй бастдзинад районы кæнæ æндæр организациимæ, йæ куыст 
ын нæй бæрæггæнæг. Æрмæст иу зынд фæкодта цавæрдæр «ком- 
мунист» æмæ уый дæр нæ равзæрста чызджы куыст, нæ йын 
радта разамынд. Чи уыд, цы хæс æм уыд, уый бæрæг нæй. Бæ- 
рæг у æрмæст, кæй ницы йæм ис æцæг коммунисты æууæлтæй. 
Афтæмæй уæгъдибарæй цыд Тамарæйы халæн куыст — адæмы 
фыдæх кодта ног æгъдæуттæм. 
Фыссæджы гуманизм нæ быхсы дурзæрдæ уæвын, искæй 
рыстмæ къуырма уæвын. Уыцы хъуыды зыны радзырды траги- 
кон кæронæй, стæй æнамонд сабиты номæвæрæг зæронд лæджы 
хъысмæтæй. Фæлæ йæ адæймагуарзон арфдæр зыны радзырдтæ 
«Фембæлдысты» æмæ «Хъусойы». Фыццаджы æвдыст цæуы хуы- 
мæтæг, кисæг адæймаджы уды уæлахиз. Мæгуыр чызг зæрдæйæ 
разынд оирæ уæлдæр æмæ рæсугъддæр инæлары усæй. Сæ 
уавæртæ куы аивтой, уæд чызджы зæрдæйы тохы бацыдысты 
дыууæ æнкъарæны — маст исын æмæ ныббарын. Кæд хъуыды 
тынгдæр фыццагмæ тасыд, уæддæр чызджы æрдзон сыгъдæг 
æнкъарæнтæ, йæ адæймагон стырдзинад фæуæлахиз сты. 
Есенины «Куыдзы кадæджы» аив æмæ эмоцион тых дывæрæй 
уынæм «Хъусойы». Хонынц æй сывæллæттæн фыст радзырд, 
цæрæгойты тыххæй.1 Фæлæ ацы классикон уацмысы хуызæн 
ироæй никуы разындысты Арсены философон æмæ гуманистон 
хъуыдытæ. Уарзт æмæ рæсугъддзинадау, фыдæх æмæ хæрам дæр 
сты царды æцæгдзинад, арф сты сæ уидæгтæ уды сконды, хи- 
нæйдзаг у сæ архайд. Сыгъдæг, æназым сабиты бафтауынц, 
зæрдæбынæй кæй уарзынц æмæ сын зынаргъ чи у, уыдон цард 
аскъуыныныл. Хъусой сыл æууæнды, нæ йæ уырны, уыдон ын 
фыдбылыз саразой, уый, стæй хабар æцæгæй куы базыдта, уæд 
ацыд сабитæй æмæ амард, куыд ничи йæ фена, ахæм ран. Уый 
уыд йæ тæрхон адæймаджы фыдзæрдæйæн. Фыдраконд сабиты 
къухæй кæй æрцыд, уый мидæг ис царды трагеди. 
Арсен адæймæгты кæуинаг хъысмæттæ кæм æвдисы, уыцы 
радзырдтæ дæр сæ эмоцион тыхæй афтæ нæ нынкъусынц зæрдæ, 
æмæ уый хуымæтæджы нæу. Фыссæг йе ’ппæт сфæлдыстадон 
’Салагаева 3. Четыре этюдаоб осетинской прозе. Издательство Ир», 
1970. С. 201. 
29 

хъару радта, зæрдæ цæуыл фæрисса, ахæм нывтæ скæнынмæ. 
Æрмæст афтæмæй суыдзысты лæгæн æнæуынон дурзæрдæ, 
хæрам æмæ æгъатырдзинад. Зæрдæ уыдоны уындæй куы рисса, 
уæд сæ, иуæй, йæхи фæхизы, иннæмæй та, сæ ныхмæ сысты. 
Уый мидæг ис радзырды оптимистон мидис. 
Арсен йе сфæлдыстадон хъару фæлвæрдта литературæйы 
алы къабæзты, ныффыста дыууæ кадæджы адæмон таурæгъты 
бындурыл, ныффыста цалдæр къаннæг пъесæйы дæр. Драмон 
уацмыстæ Арсен нывæзта йæ радзырдты сюжеттыл. «Гигойы 
куадзæн» 1940 азы пъесæты Æппæтцæдисон конкурсы райста 
преми, бæрзонд аивадæй ифтонг сты «Гæдыйы къах цыбыр у» 
æмæ «Сау мигъ» дæр. Æвдыст сæ цæуы дин, мæнгуырнындзинад 
æмæ сæ кусджыты дыдзæсгом митæ. Куыд радзырдты, афтæ 
пъесæты дæр фыссæг сарæзта зæрдылдарæн фæлгонцтæ, арф 
психологон характертæ. 
1940, азы Арсен мыхуыры рауагъта йæ фæстаг азты фæллой — 
уацау «Джанаспи». Уым æвдыст цæуы ирон адæмы цардæй уæрæх 
æмæ зынгæ историон цаутæ, архайд райдайы революцийы агъом- 
мæ азты æмæ фæвæййы коллективизацийы рæстæджы. Уыцы 
дуг куыд вазыгджын уыд, афтæ вазыгджын уавæртæ æмæ фæн- 
дæгтыл цæуынц уацмысы архайджытæ дæр. Фыссæг къахдзæфæй- 
къахдзæфмæ æвдисы, хъæууон буржуази куыд рæзыд æмæ царди- 
вæнты йæхи куыд дардта, уыцы историон процесс. 
Уацауы фыццаг хæйтты хуызджын аивадон нывты уынæм 
хъæууон царды бирæ къабæзтæ, уынæм дзы Джанаспийы фæн- 
даг — кулакы истори. Империалистон хæсты мæрдкъахы куыс- 
тæй сси мулкджын, мулкджынæй сси хицон хицауад æмæ дины 
кусджытæн, уыдон æххуысæй æнтыстджынæй кæны эксплуа- 
таторы æдзæсгом хъуыддæгтæ. Зыд æмæ кæрæф, хин æмæ кæ- 
лæн у уыцы адæймаг, тона кæнын куыд зоны, афтæ арæхсы йæ 
хуыз æмæ йæ митæ ивын дæр уавæртæм гæсгæ. Бирæ фæливæн- 
тæ фæкодта, бирæ йын бантыст фыдбылызтæ аразын, фæлæ 
æнæбон разынд цард æмæ историйы раз. 
Аив дзырды зæрингуырды æрмдзæф зыны уацауы бирæ су- 
рæттæ æмæ хицæн нывтыл, фæлæ арæх фыссæджы лыстæг 
куыст рахизы газетон публицистикæмæ, афтæ зыны, цыма Ар- 
сены бон нæ уыд стыр уацмыс иу уагыл фæуын. Психологон æгъда- 
уæй арфдæр хъуаг сты фæзминаг хъайтарты фæлгонцтæ дæр. 
Фæлæ Джанаспийы фæлгонц æмæ йæ царды аивадон нывæзт 
уыдысты зынгæ фæзынд ирон литературæйы. 
Арсены уацмысты йæ рæстæджы цард йæ бирæ хуызты 
æвдыст æрцыд бæрзонд, реалистон аивады фæрæзтæй, йе сфæл- 
дыстад у мидисджын æмæ фидауцджын, йæ фæлгонцтæ не сты 
историон цыртдзæвæнтæ, фæлæ — удæгас, афтæ сты йæ тра- 
дицитæ дæр. Уый мидæг ис йæ курдиаты нысаниуæг нæ кулъту- 
рæйæн йæ ивгъуыд, йæ абон æмæ йæ фидæны рæзты. 
Джыккайты Шамил 
30 

г^- *~*~* *^ _^ 
ПРОЗА 
ЦУАНОНТÆ 
|»^^= 
Тедо æмæ Симон цæрынц фæрсæй-фæрстæм. Симон йæхицæн 
бадæн скодта йæ хæдзары дуармæ фæйнæджы гæбазæй. Тедо та 
сарæзта йæ хæдзары дуармæ бадæн дуртæй. 
Райсомæй изæрмæ, кæд иууыл æвзæр бон нæ вæййы, уæд дыууæ 
зæронды бадынц иумæ — куы Симоны дуармæ, куы та Тедойы дуармæ. 
Кæд Симон рацæуы уынгмæ раздæр, уæд æм сындæггай йæхи 
баласы Тедо æмæ йæ фарсмæ йæхи истæй æнцой æруадзы. Кæд та 
Тедо рацæуы йæ бынатмæ раздæр, уæд æм сындæггай йæхи баласы 
Симон æмæ уый дæр иу дуры æнцой бакъул кæны. 
Симоныл цæуы æстай азы, Тедойыл та — нæуæдз фондз, фæлæ 
сæ ничи зоны йæ азтæ бæлвырдæй — иу фылдæр зæгъы, иннæ та 
къаддæр. 
Симон цæуы иу лæдзæджы æнцой, Тедо та æнæ дыууæ лæ- 
дзæджы цæуын нæ фæразы. 
Дыууæ зæронды дæр тынг уарзынц сæ лæппуйы бонтæ мысын, — 
алчи дæр сæ йæхицæй æппæлы. 
Симон зæгъы: 
— Æз хъочах1 уыдтæн мæ лæппуйы бонты... Кæм нæ балæууы- 
даин. Уыдтæн Лечъы бæстæйы, уыдтæн Сомихы бæстæйы, Кæ- 
сæджы бæстæйы дæр балæууыдтæн. 
— Кæмæн дзурыс уый, Симон, кæмæн? — мæстыхуызæй зæгъы 
Тедо. — Æз кæм нæ уыдтæн, ахæм бæстæ куынæуал баззади... Æз 
уыдтæн Дзæуджыхъæуы, уыдтæн Бакуйы, уыдтæн Кæсæджы бæс- 
тæйы дæр, суанг Мæскуымæ дæр ма ахæццæ дæн. Æз хъочах уыд- 
тæн, хъочах, Симон, уый зон! 
— О Тедо, цы ныхæстæ ракодтай, уыдон ацу æмæ сæ дæ фырт- 
ты сывæллæттæн радзур! Æз дæ куы зонын, æмæ Арвы комыл иу 
хатт дæр куы нæ ацыдтæ. 
Уæд Тедо дæр йæ бадт фендæрхуызон кæны æмæ зæгъы: 
— Цы дын зæгъын, Симон, уый зоныс? Дæлæ æнгуз бæласы 
бын сывæллæттæ хъазынц, фæдзур сæм, дæ хорзæхæй, ардæм æмæ 
дæ ныхæстæ уыдонæн радзур. Ды кæд искуы Арвы комыл ацыдтæ, 
1 Сахъ. 
31 

уый уыдаид, уæд, сывæллæттæ дæр дзы æдасæй цæуын куы бай- 
дыдтой... Æз та дзы къаддæр фондз хатты ацыдтæн уыцы рæстæ- 
джы, цъиу дæр дзы атæхын куы нæ уæндыди. 
Хъочахдзинады кой куы æрцæуы дыууæ зæрондмæ, уæд сæ 
фæхыл кæнынмæ бирæ нал фæхъæуы, фæлæ æххæст никуы фæ- 
хыл сты — æнæ кæрæдзи цæрын дæр нæ базониккой. 
Æрцæуы дыууæ зæрондмæ паддзæхты кой дæр. 
Симон зæгъы: 
— Паддзæхтæ сты æртæ. 
Тедо ууыл разы нæ кæны æмæ зæгъы: 
— Нæ, æгас дунейы паддзæхтæ ис фондз. 
Фæлæ бафидауынц дыууæ зæронды ууыл, паддзæхтæй æппæ- 
тæй Уæрæсейы паддзах тыхджындæр кæй у. 
Ракæнынц зæрæдтæ се’ лдар Гарсеваны кой дæр. 
Тедо уый тыххæй иу хабар зоны æмæ йæ арæх ракой кæны: 
— Иухатт Гарсеван уыди Уæрæсейы æмæ фысыммæ уыди пад- 
дзахмæ... 
— Нæ, Тедо, уый Гарсеван нæ уыди, фæлæ йæ фыд Росеб уыди, — 
зæгъы Симон... 
Тедо хъæбæр лæууы йæ ныхасыл: 
— Цæмæн зæгъыс уый, Симон? Æз ацы хъуыддаг мæ дыууæ 
къухы хуызæн куы зонын! Байхъус мæм... Паддзахæн чидæр ралæ- 
вар кодта рæсугъд къæлæсы уæрдон æртæ рæсугъд сау бæхимæ. 
Паддзах афæнд кодта уæрдоны сбадын, фæлæ йын Гарсеван загъта: 
«Ма дзы сбад, паддзах, авзарын уал æй хъæуы!» Паддзах бакасти 
Гарсеваны коммæ æмæ не сбадти уæрдоны, фæлæ дзы лæваргæнæ- 
гæн йæхи сбадын кодта, загъта йын: «Ды уал дзы сбад, æз та уал æм 
дардæй бакæсон!» Лæваргæнæг дзы бадынмæ нæ хъавыд, алы 
æфсæнттæ кодта, фæлæ ма йын цы гæнæн уыди — паддзахы ныхас 
тыхджын у... Сбадти лæваргæнæг уæрдоны, æмæ бæхтæ фезмæлы- 
дысты. Уæрдон куыддæр иучысыл ауади, афтæ ныггуыпп кодта æмæ 
ныппырх ис. Бакасти уæд паддзах Гарсеванмæ: «Мæ паддзахадæн 
дын йе ’мбис дæттын, Гарсеван. — Ды мæ мæлæтæй фервæзын код- 
тай!» — «Нæ, паддзах, — загъта Гарсеван, — нæ райсдзынæн. Уый æз 
лæвары тыххæй нæ, фæлæ хæлардзинады тыххæй бакодтон». 
Симон ацы ныхæстæм зæрдиагæй хъусы, стæй, дисгæнгæйæ 
фæрсы: 
— Æмæ уæдæ Гарсеван уыцы лæвар нæ райста? 
— Æмæ дзы цы кæны? Хъуаг у? Йæхи зæххытæн кæрон куы 
нæ ис! 
Уыцы хуызæнæй дыууæ зæронды сæ бонтæ æрвитынц... 
* * * 
Иухатт Симон дуармæ куы рацæйцыди, уæд кæрты астæу зæх- 
хыл федта нартхоры æфсир, систа йæ æмæ йæ йемæ рахаста. Иу 
карк йæ фæдыл рауади æмæ йын уæд Симон иу къорд нартхоры 
32 

нæмгуытæ аппæрста. Карк нæмгуытæ ауыгъта æмæ Симоны суанг 
йæ бынатмæ уæгъд нал суагъта... Уæд Симонмæ æрцыди ахæм хъуы- 
ды: «Цæй, æмæ йæ снард кæнон æмæ йæ стæй хорз аргъыл ауæй- 
чындæуыдзæн». Æмæ уæд нартхоры нæмгуытæ зæрдиагæй згъа- 
лын байдыдта каркæн. 
Уалынмæ йæм Тедо йæ дыууæ лæдзæджы æнцой æрбахæстæг ис. 
— Уый цы ми кæныс, Симон? — бафарста Тедо. 
— Цы ми кæнын? Мæнæ карк нард кæнын Джиуæргуыбамæ. 
— Куыннæ стæй! 
— Уæд цæуылнæ? Бæрæгбонмæ нын исты æргæвдын æнахуыр 
хъуыддаг мыййаг куы нæ у! 
Тедойы ноджыдæр амæстæймарыны тыххæй Симон загъта æддæ- 
дæр: 
— Уæд хъыбыл куы аргæвстам куадзæимæ. Цас ыл цæуы ныр? 
Фарон уыди, æнхъæлдæн... Хъыбыл куы аргæвстам... Пау... пау... 
пау! Цы хуызæн уыди, цы! Йæ нард уыди, бауырнæд дæ, Тедо, 
цыппар æнгуылдзы нæ, хистæр æнгуылдз дæр ма йыл афтауæм... 
афтæ, гъе! 
— О Симона, Симона! Нард афтæ бæзджын хъыбылæн нæ, фæлæ 
ас хуыйæн дæр нæ уыдзæн. 
— Уыди, Тедо, уыди... фыддæрагæн — уыди! 
Симонæн ма йæ зæрды ноджы адзурын уыди хъыбылы тых- 
хæй, фæлæ Тедо уæртæ фæцæуы. 
— Кæдæм цæуыс, кæ, Тедо? 
Тедо нал ракасти фæстæмæ, ницыуал сдзырдта. 
Симон иунæгæй баззади æмæ дис кодта, цымæ цæмæн ацыди 
Тедо? Цымæ нал рацæудзæн? 
Уалынмæ уыны Симон — рацæуы Тедо, нартхоры æфсир йæ 
къухы, ранæй-ран æрлæууы йæ дыууæ лæдзæджы æнцой, нартхор 
азгъалы æмæ асиды: 
— Цип... цип... цип! 
Йæ фæдыл рауигъ-бауигъгæнгæ цæуы бабыз. 
Тедо Симоны размæ куы æрбахæццæ, уæд загъта: 
— Ацы бабыз æз куадзæнмæ нард кæнын. 
Æрбадти Тедо йæ бынаты æмæ бабызæн нартхоры нæмгуытæ 
аппæрста. 
* * * 
Уыцы бонæй фæстæмæ дыууæ зæрондæн сæ ныхас дæр фен- 
дæрхуызон ис, фылдæр кодтой карк æмæ бабызы кой. Карк æмæ 
бабыз дæр сыл сахуыр сты æмæ сæ разæй никæдæмуал цыдысты. 
— Кæс-ма, кæс, Тедо, — дзырдта Симон, — мæ карк куыд тым- 
был кæнын байдыдта! 
— Бакæс-ма, Симон, уыцы бабызмæ, — дзуапп лæвæрдта Тедо, — 
цыхуызæн сси — фырнæрдæй къах айсын нал фæразы. 
— Бабыз? Бабыз та цы у! Не ’лдар дæр карчы фыд йеддæмæ 
куы ницы хæры! — дзырдта Симон. 
3 Коцойты Арсен 
зз 

Фæлæ Тедо дзуапп лæвæрдта: 
— Карк? Карчы бабызимæ иу кæнынмæ хъавыс? Нæма фе- 
хъуыстай, æвæццæгæн, паддзах карчы фыд йæхимæ хæстæг дæр 
кæй нæ уадзы. Уый хæры æрмæст бабызы фыд. 
Уыцы хуызæнæй дыууæ зæрондмæ ног хъуыдытæ, ног мæт, ног 
цин фæзынди. 
* * * 
Иу сæрдыгон хурбон Тедо йæ къухæй аууон акодта æмæ кæсы 
хъæдрæбынмæ. 
— Акæс-ма, Симон, цымæ уыцы барджытæ чи уой? 
Акасти Симон æмæ загъта: 
— Ардыгæй уырдæм цы загъдæуа, барджытæ сты цыппар-фондз... 
Барджытæ иукъорд афонты фæаууон сты, æрхы ныххызтысты, 
фæлæ уалынмæ хæстæгдæр къуыбырыл фæзындысты. 
— Симон, уыдон чи сты, уый зоныс? 
-Чи? 
— Æлдар Гарсеван йæ чапартимæ1, йæ куыйтимæ. 
Симон ныккасти зæрдиагæй æмæ загъта: 
— Афтæ у, уыдон сты... Цуаны уыдысты, æвæццæгæн. Цуанон 
хызынтæ дæр сæм ис. 
Барджытæ баурæдтой бæхты æнгузбæласы раз. Чапартæ рагæп- 
пытæ кодтой бæхтæй. Дыууæ дзы фæлæбурдтой æлдары бæхы ро- 
хыл хæцынмæ. Æлдары фырт та, æвддæсазыккон лæппу, йæхæ- 
дæг рагæпп кодта бæхæй. Бæхты иуварс акодтой æмæ сæ суагътой 
хизынмæ. Æлдарæн чапартæ бæласы аууон фæндаггон бандон авæр- 
дтой, фæлæ Гарсеван иуварс цъæх нæууыл æркъул кодта, йæ сæр 
къухыл æрæнцой кæнгæйæ. 
* * * 
Уазджытæ куы бацыдысты, уæд дыууæ зæронды сыстадысты, 
систой сæ худтæ, фæлæ сæ ничи æрхъуыды кодта... 
Ныр сæм бацыди кънйазы фырт Миха. Баздæхти Тедомæ, бав- 
нæлдта йын йæ лæдзджытæм. 
— Адон дын цы сты? Цыппар къахыл цæуын æнцондæр у, нæ? 
Бæх дæр, гал дæр афтæ фæцæуынц. Уыдон фæзмыс? 
Стæй Миха бавнæлдта Симоны рихитæм: 
— Цæмæн афтæ сбур сты дæ рихитæ? Фæздæгмæ ауыгъд вæй- 
йынц? Мæнæ дзы хъæмпы муртæ дæр ис. 
Дыууæ зæронды бахудтысты. 
Уым Миха цыдæр ахъуыды кодта æмæ-иуварс ауади. Зæрæдтæ 
куыд лæууыдысты, афтæмæй баззадысты. 
Иу минуты бæрц рацыди, афтæ топпы гæрах фехъуысти. 
Иууылдæр акастысты уыцырдæм. Гарсеван дæр фехъал ис гæрахмæ. 
1 Æлдары фæсдзæуинтæ. 
34 

Михайы къухы топп фæздæг калдта. Лæппу худгæйæ амыдта 
цæмæдæр æмæ дзырдта: 
— Акæсут-ма, æвзæр топпæхсæг дæн? 
Йæхицæй иу-дæс къахдзæфы æддæдæр Симоны карк афæлдæх- 
ти, йæ базыртæ ма тылдта. 
— Ахæсс æй Габо æмæ йæ сфыц, уый уæ иннæ мæргътæй хуыз- 
дæр уыдзæн! — сдзырдта Миха, стæй топп йе уæхскыл баппæрста 
æмæ дарддæр араст ис. 
Симон лæдзæгыл арфдæр æрæнцой кодта, æмæ æнæзмæлгæйæ, 
йæ каркмæ кæсгæйæ, баззади. Тедойæн æхсызгон уыди, йе ’мбал 
æнæ каркæй кæй баззад, иуварсырдыгæй-иу æм бакасти æмæ та-иу 
ныххудти. 
— Габо, Габо! — фæхъæр кодта Гарсеван, — уый цавæр у, уæртæ? 
Амыдта Тедойы бабызмæ. 
— Фырнæрдæй йæхи айсын куынæуал фæразы!.. Уымæй мын 
сараз, Габо, аходæн, уымæй!.. Сырх сæн æмæ бабызы фыд 
иумæ!.. — Пау... пау... пау... уымæн æмбал та кæм ис! 
Габо рацахста бабызы. 
Уый фенгæйæ, Тедо йæ худынæй банцади, худ йæ сæрыл æркод- 
та æмæ йæхи уæззау æруагъта бадæныл. 
Симон дæр æрбадти, зулмæ бакасти Тедомæ æмæ загъта: 
— Ахуд, ахуд, Тедо! Цæмæн банцадтæ? 
Минуты бæрц джихæй фæлæууыди Тедо. 
— Æмæ дæ карк мæ бабызæй, мыййаг, æвзæрдæр уыди? — загъ- 
та Тедо, йæ худ арф æркодта, æмæ, кънйазмæ мæсты каст бакæн- 
гæйæ, уæззау æруагъта йæхи йæ бадæныл. 
ФЫНДДÆС АЗЫ 
Хъæугæрон хибарæй лæууыди куырой, Далойты Хъæвдыны 
куырой. 
Хъæубæсты куырæйттæ бирæ уыди, фæлæ адæм сæ хор ссынмæ 
арæхдæр ластой Хъæвдыны куыроймæ. Уым хор нæ давтой, уым 
афойнадыл куыст æххæст кодтой, уым мызд иннæ куырæйттæй 
къаддæр истой. 
Хъæвдын æрбадти куыройы фондз æмæ ссæдзазыккон лæппуйæ. 
Уæдæй фæстæмæ уый нал цыди хъазтмæ, нал цыди ныхасмæ, 
цыма адæмы æхсæнмæ цæуыныл сомы бакодта, уый хуызæн йæхи 
дардта. 
Куыстæй-иу æй куы равдæлди, куроймæ хæстæг-иу адæмæй куы 
ничи уыди, уæд-иу рацыди Хъæвдын æмæ-иу, сæр риуыл æруадзгæйæ, 
къухтæ фæсонтыл сæвæргæйæ, доны былтыл рацу-бацу кодта. Кæнæ- 
иу лæууыдаид, æнæзмæлгæйæ, сахат, дыууæ сахаты æмæ фылдæр. 
Куыроймæ цæуæг адæмæй-иу исчи исты æнæхъуаджы ныхас 
куы райдыдтаид, уæд-иу Хъæвдын йæхи азылдта, аиуварс кодта... 
35 

Цы кодта Хъæвдын? Цы мæстæй тайы йæ сæрымагъз? Цы хъыг- 
дзинадæй судзы йæ зæрдæ? 
Фынддæс азы размæ Хъæвдын хъæубæсты æвзаргæдæр лæппу- 
тыл нымад уыди, хъазты фидауц, фæдисы раздзог, куысты фæл- 
лад чи нæ зыдта, æгъдауæй æмæ хъаруйæ æххæст чи уыди. 
Фынддæс азы размæ, Уациллайы бон, хъæуы æддейы Хъазæн 
фæзы стыр хъазт уыди. Хъазт йæ тæккæ тынгыл уыд, афтæ Хъæв- 
дынимæ цы чызг симдта, уый æвиппайды йæхи лæппуйы къухæй 
арæмыгъта æмæ хъазты астæуты, æнæ фæстæмæ фæкæсгæйæ, хъæу- 
мæ ацыди. 
Адæмæй уый чи фæхъуыды кодта, уыдон дис кодтой — цы йыл 
æрцыди, зæгъгæ. 
— Кæд æм исты сдзырдтай? — бафарста Хъæвдыны йæ хæлæрт- 
тæй иу. 
Хъæвдын йæ сæр батылдта æмæ загъта: 
— Ницы. Æппындæр ницы. — Фæлæ уыйфæстæ йæ зæрдыл 
æрлæууыди, симджыты рæнхъæй хицæн кæнгæйæ, чызджы риуыл 
æнæбары кæй анцади йæ рæмбыныкъæдзæй. 
Дыккаг бон сæумæрайсом айхъуысти хъæуыл: 
«Дысон фæсахсæвæрты, Далойты Хъæвдын быдыры рæгъау 
бæрæг кæнынмæ уыди, фæстæмæ куы раздæхти, уæд ыл Цорæты 
Æнхъæлы фырттæ, къутæрты бынæй ралæбургæйæ, æвиппайды 
сæхи ныццавтой. Хъæвдынæн хæцæнгарз фелвасын йæ къухы нал 
бафтыд. Æфсымæрты хистæр Годах æруагъта цыргъ хъама æмæ 
йын йæ галиу хъус йæ тæккæ рæбыныл алыг кодта». 
— Стыр фыдбылызтæ æрцæудзæн, — дзырдтой хъæубæстæ. 
— Хъæвдын Цорæты афтæ нæ ныууадздзæн. 
Фæлæ Хъæвдын маст исыны бæсты куыройы æрбадти. 
— Барæй йæхи æрсабыр кодта, — дзырдтой иутæ. 
— Æбуалгъ ист ракæндзæн Хъæвдын йæ туг, — дзырдтой ин- 
нæтæ. Хъæубæстæ бонæй-бонмæ æнхъæлмæ кастысты, ныр æрцæу- 
дзæн, уæд æрцæудзæн фыдбылыз. 
Фæлæ цыдысты мæйтæ мæйты фæстæ, азтæ азты фæстæ — 
Хъæвдынмæ маст исыны койæ ницы уыди. 
Уæд æм цæуын байдыдтой куыроймæ йæ рагон хæлæрттæ. Дзырд- 
той йын: 
— Æгады царды бæсты мæлæт хуыздæр у. Цæуылнæ исыс дæ маст? 
Хъæвдын-иу бацин кодта йæ хæлæрттыл, фæлæ сæ маст исыны 
тыххæй дзурын нæ уагъта. Уæд ыл хæлæрттæ дæр ауыгътой сæ къух. 
Цыдысты йæм йæ хотæ æмæ йæ зæронд мад æмæ дзырдтой: 
— Худынц адæм. Зæгъынц: «Хъæвдын фесæфти, æгады бынаты 
баззади»... Махæн дæр дуармæ ракæсæн нал ис... Цæуылнæ исты 
амал кæныс дæ ном ссыгъдæг кæнынæн? 
Азтæ цыдысты азты фæстæ. 
Æхсæрдæсæм аз, хосгæрдæнты, иу райдзаст райсом хъæубæс- 
тæй чидæртæ уынынц — рацæуы Хъæвдын бæхуæрдонæй, гуыф- 
фæйы æвæрд — цæвæг æмæ сагой. 
36 

— Кæдæм рараст ис ацы æвзæр? — дзырдтой худгæйæ. — Куы- 
ройы бадын йæ зæрдæмæ нал цæуы æмæ йæ быдыры куыстæй ивы, 
æвæццæгæн! 
* * * 
Хур чысыл сзынди, йæ тынтæ къуыбырæй-къуыбырмæ, бæласæй- 
бæласмæ нывæнды. Бæлæстæй æмæ къутæртæй мæргътæ зыланг зар- 
дæй цин кæнынц боны ралæудыл, хуры скастыл. Дард кæцæйдæрты, 
адæймаджы зарын дæр хъуысы. Куыд нæ зара адæймаг дæр, куыд нæ 
рухс кæна йæ зæрдæ дунейы рæсугъддзинæдты уындæй!.. 
Фæлæ уый та циу? Хъуысы хъæр: 
— Гъе-е, Батрадз, Годахы фырт! Рацу ардæм, хæстæ куы дарæм 
кæрæдзийæ... Рацу банымайæм сæ! 
Фæндагæй иртæст, бæлæсты аууон, ифтыгъд уæрдон лæууы. 
Бæх, æртæхджын кæрдæг хæргæйæ, куы иуæрдæм аздæхы, куы 
иннæрдæм. Уæрдоны мидæг зынынц цæвæг æмæ сагой. Уæрдоны 
фарсмæ, чысыл обауыл, бады иу-дыууиссæдзазыккон лæг. Нымæт 
худ галиу сæры фахсыл фæлдæхт, астæуыл — хъама, рахиз уæхс- 
кыл — æнцойгонд топп, галиу къухы лулæ хаттæй-хатт бæзджын 
фæздæг суадзы. 
Хъæр кодта уыцы лæг. 
Йæ хъæрæн дзуапп ничи радта. Уæд райста хъæргæнæг лулæ 
дзыхæй æмæ та адзырдта: 
— Гъе-е, Батрадз, хъæбатыр Годахы фырт! Æз дæумæ куы дзу- 
рын. Нæ хæстæ нæ банымайын хъæуы... Рацу ардæм! 
Исдугмæ та дзуапп нæ уыди, стæй æрбайхъуысти: 
— Цы кæныс, Хъæвдын, цæмæн аразыс фыдбылыз? Хуыздæр 
уаид, куы ныууадзис дæ фæнд! 
Уый дзырдта иу-ссæдзазыккон лæппу æрдæгамад мæкъуылы 
разæй... Даргъ сагойæ хос æппæрста уый мæкъуылы сæрмæ, уым та 
лæууыди иу-дæсазыккон лæппу. 
— Годахы фырт! — бадзырдта та Хъæвдын. — Æз ардæм демæ 
ныхæстæ кæнынмæ не ’рцыдтæн... Кæд дæм дæ фыды тугæй исты 
ис, уæд рацу дæхæдæг, кæннод дæм фæцæуын уырдæм! 
Батрадз бараст ис Хъæвдыны ’рдæм. 
— Цæуын, Хъæвдын, фæлæ мæм хъама йеддæмæ ницы ис!.. 
— Рацу, æз дæр хъамайæ хæцын! — загъта, йæ бынатæй сыст- 
гæйæ, Хъæвдын æмæ топп иуварсмæ аппæрста. 
Æрбахæстæг кæны Батрадз. Фæцæуы йæ размæ Хъæвдын... 
Фæцæуы сындæг æмæ дзуры: 
— Фынддæс азы дæргъы мæ зæрдæйы уыди æрмæст иу циндзи- 
над: ды афтæ уындджын æмæ хъаруджынæй кæй рæзыдтæ: иу 
ницæйаг адæймаджы амарынæй мæ маст не ссыдаид... Фынддæс 
азы æз æнхъæлмæ кастæн де схъомылмæ... Ныр афон у!.. 
Дыууæ дæр иумæ фелвæстой хъаматæ. 
Батрадз æмбæрста, мæлæтон хæстмæ кæй рацыди æмæ йæ йæ 
цард аслам раттын нæ фæндыди. 
37 

Хъæвдын та йæ зæрдыл дардта йæ царды хæлд, йæ царды сæфт, 
йæ цæстытыл уади раздæр, йе знаг Годах масты бынæй йæ сæр 
куыд нал схъил кæндзæн. 
Бирæ нæ ахаста хæст. Дыууæ знаджы дæр æмцæф ныккодтой. 
Батрадз барæхуыста — хъавыди артæнты фæлмæнмæ. Фæлæ хъа- 
ма ахаудта æмæ зæххы ныссагъди, — ахæм цæф ын æркодта йæ 
рахиз цонгæн Хъæвдын, æмæ цонг уæгъд зæбулæй аззади. 
— Чысылгай дæ марын, Батрадз! — сдзырдта Хъæвдын. 
Батрадз галиу къухæй хъамамæ куыд февнæлдта, афтæ та дык- 
каг цæф æрцыди галиу къухыл. Уый дæр та зæбулæй аззад. 
Йæ лæппуйон хъару, йæ арæхстдзинад нæма фесæфтысты Хъæв- 
дынæн. Æрсæрфта уый хъама Батрадзы галиу сæры фахсыл, — 
галиу хъус йæ рæбыныл фæлыг æмæ цъæх кæрдæгмæ æрхаудта. 
Уæд цæф арсау сæрдиаг кодта Батрадз. Рахиз къухæй февнæл- 
дта хъамамæ, бæргæ бариуыгъта Хъæвдыны, фæлæ цæф къухы 
тых нал уыди, æрмæст чысыл ацъæррæмыгъд кодта хъама Хъæв- 
дыны цонг. 
Хъæвдын барæхуыста — хъама Батрадзы чъылдымæй акасти. 
Ахаудта Батрадз, афæлдæхти арф цъæх кæрдæгыл. 
Уæд Хъæвдын иу цæфæй лæппуйы сæр гуырæй фæхицæн код- 
та æмæ йын æй йæ риуыл æрæвæрдта. 
* * * 
Цыма хъæддзау куыстæй бафæлмæцыди æмæ фæллад уадзыны 
фæнд скодта, уыйау Хъæвдын обауыл æрбадти, æрнадта лулæйы 
тамако æмæ дымы. 
Дымы, фæздæг калы æмæ йæ цардыл хъуыдытæ кæны. Йæ цар- 
ды бонтæ, хи æмбарын куы байдыдта, уæдæй фæстæмæ йæ цæсты- 
ты раз зилахар кæнынц. Мæнæ йæ чысылы бонтæ... Æрæгмæ-иу 
стади райсомæй. Хур-иу дзæвгар ссыди, афтæ-иу, цæстытæ æууæрд- 
гæйæ, рацыди. 
— Дæхи ахс, мæ хур, æмæ дын хъарм æхсыр авæрон! — сдзырд- 
та йæм-иу йæ мад. 
Хъарм æхсыры-иу нартхоры кæрдзын куы ассæста, уæд æм-иу 
куыд адджын касти... Уалынмæ сывæллæтты хъазыны уынæр уын- 
гæй йæ хъустыл ауадаид. Уæд фæгæпп кодтаид, лидзæг фæцадаид 
уынгмæ, къус дæр æнæфснайдæй фæуадзгæйæ... Цы хорз уыдысты 
сойгæнæн бонтæ дæр! Сыхы лæппутæ-иу хæдзæрттыл разылдыс- 
ты, алы хæринагæй-иу дзаг голлаг быдырмæ айстой æмæ-иу уым 
хибарæй минас кæныныл схæцыдысты. Цыма стыртæ уыдысты, 
уыйау-иу хистæргай рабадтысты. Гаджидæуттæ-иу уагътой. Зары- 
ныл-иу схæцыдысты. 
Фæстæдæр, куы фæхъомыл ис, йæ хъустыл уайын куы байдыдта: 
«Хъæвдын хъаруджын лæппу у», уæд ын-иу куыд æхсызгон уыди!.. 
Дымы, фæздæг калы Хъæвдын. Йæ царды фæндагыл хъуы- 
дытæ кæны... 
Уæд-иу, быдыры, рæгъаугæсæй, лæппутæ хъæбысæй хæцыныл 
38 

куы схæцыдысты... Никуыма фæбынæй ис, йæхицæн та-иу æмгæрт- 
тæй æнæ абырсгæ иу дæр нæ баззади... Хъæлдзæг рæстæг уыди... 
Уæд хъазты та?.. Чызджытæ-иу куыд бæллыдысты йемæ ка- 
фынмæ. Сдзургæйæ курыныл, цымæ исчи загътаид «нæ»? 
Ам Хъæвдын чысыл джихæй аззад. Хъазт... Æмдзæгъд... Фæн- 
дыры хъæр... Цорæты чызг... Хъусы лыг... Ацы хъуыдытæ æвиппай- 
ды сæрымагъз ахгæдтой. Фæкасти Хъæвдын марды ’рдæм æмæ йæ 
сæр æрдиаг кæныны тылд ныккодта. 
— Ай цы у? Кæм дæн? — бафарста хинымæр йæхи æмæ, цыма 
фынæйæ райхъал ис, уыйау цæстытæ аууæрста. 
— Фынддæс азы, мæ царды хуыздæр бонты, мæхи баныгæдтон 
куыройы... Фынддæс азы æнхъæлмæ фæкастæн, бæллыдтæн ацы 
бонмæ... Фæлæ ныр цы? Цы кæндзынæн дарддæр?.. Искæй ма 
хъæуы мæ цард? Истæмæн ма у мæ цард?! 
Цæй диссаджы рæсугъд, цæй диссаджы райдзаст вæййынц нæ 
хæххон быдыртæ æмæ фæзтæ хосгæрдæнты!.. Алы удгоймаджы 
зæрдæ рухс кæны сæ уындæй. 
Фæлæ уый та цы у? Хъуысы кæуын. 
Уый кæуы, æрдиаг кæны чысыл лæппу мæкъуылы сæр. Кæсы 
йе ’фсымæры мардмæ, йе ’фсымæры марæгмæ æмæ, катай кæн- 
гæйæ, мæкъуылы сæр рауай-бауай кæны. Хæцæнгарз æм куы уаид, 
йæ къухы фаг тых куы уаид, уæд рахизид æмæ скæрдæнтæ кæнид 
йе ’фсымæры марæджы. Фæлæ æмбары йæ æнахъомдзинад, йæ 
æдыхдзинад æмæ катай кæны, æрдиаг кæны мæкъуылы сæр. 
— Гъе, лæппу! Рахиз мæкъуылæй, рацу ардæм! — бадзырдта 
лæппумæ Хъæвдын. 
«Ныр та мæн мары», — загъта хинымæры лæппу æмæ, мæкъуы- 
лы хъилыл фидар ныххæцгæйæ, тынгдæр нынниудта. 
Хъæвдын фæхъуыды кодта, лæппу йæхицæн кæй старсти, æмæ 
йæм бадзырдта: 
— Гъе, лæппу, рацу ардæм! Ды дæхицæн ма тæрс... Ницы дын 
кæндзынæн! 
Лæппу нæ цыди, не ’ууæндыди Хъæвдыныл. 
Уæд Хъæвдын систа топп æмæ бадзырдта лæппумæ: 
— Рацу дзæбæхæй — ницы дын кæндзынæн. Куы нæ рацæуай, 
уæд дæ топпæй багæрах кæндзынæн. 
Лæппу чысылгай æрхылди мæкъуылæй æмæ бараст ис, ранæй- 
ран лæугæйæ, Хъæвдыны ’рдæм. 
Лæппу, йе ’фсымæры мардмæ куы фæкомкоммæ ис, уæд фæ- 
лæууыди æмæ та нынниудта. 
Хъæвдын æм баздæхти: 
— Лæппу, банцай дæ кæуынæй! Дæ фыд Годах хъæбатыр лæг 
куы у. Уый фырт нæ дæ? Чызджы куыд цы кæныс?.. Æз дын 
амардтон де ’фсымæры... Сис топп æмæ мыл æй ныццæв! 
39 

Лæппу Хъæвдыны иыхасыл не ’ууæндыди æмæ, æнцад лæу- 
гæйæ, хъæрдæрæй скуыдта. 
Хъæвдын авнæлдта топмæ æмæ загъта: 
— Кæд, лæппу, топп æхсын, мыййаг, нæ зоныс, уæд дын æз 
бацамондзынæн... Никуыма фехстай? Уæдæ йæ мæнæ афтæ хъæуы... 
Ныр æй æз сæргъæвтон... Ацы æфсæйнаджы гæбазыл куы æрбахæ- 
цай, уæд топп фехсдзæн. 
Хъæвдын топп хæцæнырдыгæй лæппумæ алæвæрдта. 
— Хæц афтæ, йæ тыл ын дæ рахиз уæхскмæ сараз, йæ дзых та 
мæ риумæ æмæ фехс! 
Лæппу æнцад лæууыди, нæ иста топп, не ’ууæндыди Хъæвды- 
ныл; Хъæвдын та загъта: 
— Худинаг дын у, лæппу. Дæ фыд Годах дæ цахъхъæнæй цуаны 
цыди, ды та топп æхсын дæр нæма зоныс! 
Æвиппайды лæппуйы цæстытæ цæхæрау ферттывтой... 
Цавæр хъуыдытæ айгæрстой йæ сæрымагъз? Цавæр ныфс фæ- 
зынди йæ зæрдæйы? Минуты бæрц гæппæввонгæй лæууыди, стæй 
уæззау топп рогæн фелвæста æмæ сампал суагъта. 
Иу тылд ма акодта йæ къухтæ Хъæвдын æмæ уæлгоммæ афæл- 
дæхти... 
Мæргътæ фæтарстысты топпы хъæрæй, сæ зардæй фенцадыс- 
ты, стахтысты бæлæстæй, къутæртæй æмæ дарддæр бæлæсты сыф- 
тæрты аныгъуылдысты. 
Иу фарсæрдыгæй фæзындысты халæттæ, рауагътой сæхи, хъуахъ 
кæнгæйæ, иыллæг, ныллæг, мæрдты сæрты æмæ хæстæг, иннæрды- 
гæй фарс, къутæртыл æрбадтысты... Æрбадтысты æмæ æнхъæлмæ 
кастысты, кæд сын фæуыдзæн фадат хæрынмæ бавналынæн. 
СÆУМÆРАЙСОМ 
Бафæллади, стыхсти Таймураз йæ цардæй. Нал рухс кæны йæ 
зæрдæ райсом раджы, хуры фæзындмæ кæсгæйæ. Нал цин кæны 
дидинæгджын быдырты æмæ цъитиджын хæхты уындæй. 
— Хуыцауты Хуыцау, фæцыбыр мын кæн мæ бонтæ, — афтæ 
арæх фæкувы хинымæры Таймураз. 
Фондз азы рацыди уæдæй, йæ хистæр фырт Къуындзих куы нал ис. 
Фæлæ Таймураз æрмæст ууыл нæ хъыг кæны, йæ фырт кæй 
амарди — мæлгæ адæм иууылдæр кæнынц — хъыг кæны, æрдиаг 
кæны Таймураз ууыл, йæ фырт искæй къухæй кæй фæмардис, æмæ 
йæ туг ист кæй нæма у. 
Сыстадысты хъæубæсты хорз лæгтæ, хъæубæсты цытджын зæ- 
рæдтæ. Загътой: «Æнæбафидаугæ нал ис Биганатæ æмæ Куыдзитæн!» 
Дыууæ мыггаджы разы кæнын байдыдтой фидауыныл, æхсæны 
лæгтæ та фидыды æгъдауыл, фидыды æмгъуыдыл хъуыды кæнын 
байдыдтой... 
40 

Уыди æнцад сæрдыгон изæр. Рог ирдгæ цъитиджын хæхтæй дым- 
дта. Мæй цæлхыдзагæй сцæйбырыди къæдзæхты æдде, сырх-сыр- 
хид, цыма, чындзау, истæмæй сæфсæрмы ис, кæнæ та æнхъизгæ бæ- 
гæны хъæзынкъусæй фæнозта. Ныхасы бæлæстæн сæ иуфарс рухс- 
гæнгæ æрцыди цъуппытæй зæххырдæм. Бæлæсты бын куы барухс 
ис, уæд дзы раргом ис: бадынц ма уæлæсыхы лæгтæ бæлæсты бын. 
Чи æркъул кодта бæласы æнцой æмæ лулæ дымы, чи бады хъæ- 
ды лыггагыл, лæдзæгыл æрæнцой кæнгæйæ, чи афæлдæхти цъæх 
нæууыл дæлгоммæ, чи дурыл бады, чи дзуццæджы æрæнцой код- 
та. Дзурынц уæлæсыхы лæгтæ ног хабæрттæ, чи кæм уыди, чи цы 
федта, чи цы фехъуыста. Ранæй-ран, бæлæсты бын, фæсивæд къорд- 
гæйттæй лæууынц, сусæг ныхас кæнынц, хистæртæ сæ куыд нæ 
хъусой, кæнынц хъæубæсты чызджыты кой, дзурынц, хъазт та кæд 
уыдзæн æмæ кæм уыдзæн. 
Раджы рацыди Таймураз абон Ныхасмæ, фæлæ ныр дæр хæ- 
дзармæ цæуыны фæнд нæма кæны — ныхасы аирхæфсы йæхи, ны- 
хасы айрох вæййынц йæ зæрдæйы мæстытæ. 
Чысылгай йын бацайдагъ ис быцæу иу сыхаджимæ. Быцæу 
загъдмæ ахаста. 
— Кæимæ дзурыс, хæрæджы фырт?! — фæхъæр кодта сыхаг. — 
Куыд уæндыс ды ныхасмæ цæуын? Куыд уæндыс ды мемæ дзу- 
рын? Дæ фырты Куыдзиты Батрадз фысау аргæвста... Райстай йын, 
мыййаг, йæ туг?.. Уæдæ цæмæн хъал ныхас кæныс?!. 
Ахæм фидис фехъусгæйæ нал базыдта Таймураз, кæм уыди, цы 
уыдис, фелвæста кæрддзæмæй хъама æмæ балæбурдта æфхæрæгмæ. 
Ницы йын бантысти. Уайтагъд дыууæ знагыл амбырд сты, кæрæ- 
дзимæ сæ нал бауагътой. 
* * * 
Нæ бацыди Таймураз хæдзармæ, сбадти къæсæры фарсмæ, йæ 
даргъ зачъейæ йæ риу æгасæй æрæмбæрзгæйæ. Бадти æнæзмæл- 
гæйæ æмæ йæ царды фыдбылызтыл хъуыдытæ кодта. 
Йæ зæронд æфсин, Дзыллæ, ракасти иу хатт дуарæй æмæ йæ 
æхсæвæр хæрынмæ хуыдта. 
Лæг ницы сдзырдта, æрмæст йæ къух ауыгъта. 
Ус бамбæрста, Таймуразы зæрдæйы цавæрдæр маст кæй ис, фæс- 
тæмæ хæдзары фæмидæг ис, зыдта, ахæм сахат йемæ дзурæн кæй нæй... 
Бирæ фæбадти афтæ Таймураз. Мæй бæрзонд ссыди æмæ уыр- 
дыгæй бынмæ фæлгæсыди, цыма йын исчи йæ бар бакодта зæхх 
хъахъхъæнын æмæ бæрæг кæнын: чи цы ми кæны, чи куыд цæры. 
Алырдыгæй та стъалытæ, цыма сæ хуыссæнтæй ныртæккæ сыста- 
дысты, уыйау сæ цæстытæ æрцъынд-æрцъынд кодтой... Хъæубæстæ 
афтæ æрсабыр ис, æмæ ма хъуысти æрмæст хъæуы æдде цæугæдо- 
ны уынæр, хъуысти ма ноджы хаттæй-хатт куы иу ранæй, куы 
иннæ ранæй куыйты рæйын. 
Таймураз ма бады къæсæры фарсмæ. Хъынцъым кæны, хъуы- 
дытæ кæны, ныр цы кæна, хъару дзы куы нал ис, туг исын та 
41 

уæвгæ куы хъæуы... Æрхъуыды кодта йæ кæстæр фырт Саукуыдзы 
— уый та æнахъом у, фынддæсазыккон, цы бакæндзæн!.. Ам дæр 
нæй, балцæй къуырийæ раздæр не ’рцæудзæн. 
— Куыд ныр? — дзырдта хинымæр Таймураз. — Адæмы размæ 
акæсæн куы нал ис... Стæй адæм кæй дзурынц, кæд уый æцæг у, 
уæд мæ мард фырт мæрдты æнцой куы нæ ардзæн... Нæ, туг исын 
хъæуы! Тæккæ райсом хъуамæ мæхæдæг ацæуон!.. 
Уыцы хъуыдыты уæзæй Таймураз бадын нал бафæрæзта, акас- 
ти алфамбылай, алæууыди æнцад лæдзæджы æнцой... Стæй уæд 
фæхъуыды кодта, æнафон кæй у, мæй дæр кæй афардæг ис, æмæ 
бараст ис йæ уатмæ хуыссынмæ. 
Хуыссæг та кæм уыди — фыдæбон кодта. Хъалæй йæ зæрдæ 
хъынцъымæй марди, фынæйæ та фыдфынтæ уыдта. 
Нæ фынæй кодта йæ зæронд æфсин Дзыллæ дæр, уый хуыссы- 
ди хицæнæй зæххыл, ерджен æмæ нымæтыл. Куы хъуыста йæ 
лæджы хъынцъым æмæ сæнттæ, уæд дис кодта: цы кæны, цы йыл 
æрцыди! 
Раст æртыккаг кæркуасæнты Таймураз рабадти йæ хуыссæны 
æмæ сдзырдта сындæг: 
— Хуыцауты Хуыцау, дуне, æппæты сфæлдисæг! Цæй диссаг у 
ай? Ныр мæм æртыккаг хатт фæзынди мæ мæгуыр фырт... Цæсго- 
мæй, дзаумайæ туджы пырхæнтæй æхгæд... Раст афтæ уыди уый 
амарды бон... Кæсы мæм æнкъард цæстæй... Цæмæн мæ ферох код- 
тай, зæгъы, — æвзæр фырт дын куы нæ уыдтæн... Райс мæ туг, 
кæннод мæ иннæ мæрдтæ сæхимæ куы нæ уадзынц!.. 
Уыцы ран лæджы ныхас аскъуыди. Дзыллæ фынæй нæ уыди. 
Уый хъуыста, хъуыста æнцад йæ мойы хъæрзынмæ, йæ мойы ны- 
хæстæм, стæй йæхи нал баурæдта æмæ ныдздзынæзта: 
— О... мæ мæгуыр лæппу! Цардæй æнафоны фæхаудтæ... Ныр та 
цæй зын ран дæ, цæй?! Мæрдты дын бынат куы нæ ис!.. О... О... О, 
куы басыгъди мæ зæрдæ, куы нытъæпп кæндзæн ныртæккæ мæс- 
тæй!.. 
Таймураз усы дзыназынмæ фыццаг сдзурын ницы сарæхсти, 
фæлæ æрæджиау фæхъæр кодта: 
— Банцай!.. Ныффынæй у дæ куыдзы хуыссæны! 
Дзыллæ уайтагъд хъæццулы бын фæтымбыл ис, фæлæ ма уыр- 
дыгæй бирæ афонты йæ сусæг кæуыны уынæр хъуысти. 
* * * 
Аивгъуыдта æгас къуыри. Хуыссы рынчынæй Таймураз. Асас- 
тысты йæ уæнгтæ, йæ хъару, асасти йæ зæрдæ. Йæ цард ихсийы, 
цырагъау судзы. Мæнæ удхæссæг цæвæджимæ йæ уæлхъус æрба- 
лæудзæн... 
Æстæм бон æрыздæхти йæ балцæй Саукуыдз. Уый базонгæйæ, 
Таймураз рабадти йæ хуыссæны. Талынг ныккæндмæ тынты дзыгуыр 
куыд бахауа, афтæ Таймуразы тар зæрдæмæ дæр чысыл рухс бакас- 
42 

ти. Уый зыдта, йæ фырт Саукуыдз хъаруджын гуырд кæй у. Ныры 
онг ын, йæ æнахъомдзинады тыххæй, ницы æмбарын кодта, фæлæ 
ныр сфæнд кодта лæппуйы зæрдæйы масты æнхъизæн баппарын. 
Саукуыдз куыддæр бæхтæ феуæгъд кодта æмæ сын хæринаг 
авæрдта, афтæ бацыди хæдзармæ. 
Мад ын амбарын кодта, йæ фыд рынчын кæй у. Бауади лæппу 
уатмæ. Уыны, фыд бады хуыссæны, рустæ мидæмæ бахаудтой, 
цæсгом фæлурс — цикъæйы хуызæн, цæстытæ æнахуыр æрттывд 
кæнынц. 
— Цы кæныс, баба, цæмæй рынчын дæ? 
Фыд бакасти йæ фынддæсазыккон иунæг хъæбулмæ — уый фæл- 
лад, рыгæйдзаг, æнкъардæй лæууы йæ разы. Фæтæригъæд кодта 
Таймураз æнахъом лæппуйæн. Æндæр хъуыдытæ дæр ауади йæ сæры. 
Дзуапп радта лæппуйæн: 
— Ныр мыл къуырийы бæрц тæфсæгау кæны. 
Лæппу æнкъардæй рацыди хæдзарæй. Мад кæсы йæ фырты 
цæстытæм, фæнды йæ базонын, цы йын загъта фыд. Дзыллæйы 
фæндыди, иуæй, лæппуйæн æцæгдзинад схъæр кæнын — кæд йæ 
хистæр хъæбулы туг ист æрцæуид, иннæмæй та, тарсти йæ иунæг 
хъæбулыл исты æрцæуынæй... Ницы уæлдай загъта. Ныууагъта 
хъуыддаг Таймуразы бар, хъуыды кодта хинымæр: «Уый хæдзары 
сæр у æмæ йæ куыд фæнда, афтæ уæд!» 
Бирæ тухи фæкодта Таймураз уыцы æхсæв, — стыр быцæу код- 
той алы хъуыдытæ йæ сæрымагъзы. Бон куыддæр барухс ис, афтæ 
Таймураз бадзырдта йæ фыртмæ. Саукуыдз фæтарсти, кæд йæ фыд 
мæлы, мыййаг, æмæ йын фæстаг ныхас зæгъы. Тагъдгомау бацыди 
мидæмæ, Таймуразы та хуыссæны бадгæйæ баййæфта. 
— Знон дын мæ ныхас æххæстæй нæ загътон, лæппу, — афтæ 
райдыдта Таймураз. — Ныр къуырийы бæрц цæуы, афтæ мын ны- 
хасы иу куыдзы фырт бафидис кодта, кæимæ, дам, дзурыс, дæуæн 
дæ фырты туг ист куы нæ у. Уый уыди æгас Ныхасы раз... Мæ 
къух æм нæ бахæццæ ис, уыййеддæмæ фидисгæнæг ныхасы бæргæ 
афæлдæхтаид... Æнæ уый дæр мæ зæхх йæхимæ ласта, фæлæ уæдæй 
фæстæмæ-иудадзыг асасти мæ зæрдæ, мæ хъару... Ныр дæ æна- 
монд æфсымæры алы æхсæв дæр мæ фыны уынын... Мæ ныхæстæ 
дæ зæрдæйыл бадар... Уый зон, мæ иунæг, æмæ ма мæ къæхтыл 
куы слæууон, уæддæр мын уыцы фидисы фæстæ адæмы астæумæ 
цæуæн нал ис... 
Уыцы ныхæстимæ фыд йæхи æруагъта хуыссæныл. 
Лæппу ницы сдзырдта. Йæ цæстыты чысыл цæссыгтæ ферттыв- 
той, афтæмæй рацыди уатæй. 
Саукуыдзмæ раджы æрхаудта хæдзары мæт, дæс азы йеддæмæ 
йыл нæ цыди, афтæмæй фосмæ зылди, суг ласынмæ дæр-иу ауади. 
Таймураз рынчынгæнаг хаста, æмæ хæдзары куыстытæ фылдæр 
лæппу кодта, æрмæст ма йæм-иу хаттæй-хатт мад фæкасти. Афтæ 
æнахъомæй бавзæрста Саукуыдз мæт æмæ зындзинæдтæ. 15 азы 
йыл куы ацыди, уæд цæсгомы ахастæй æмæ цæстæнгасæй зынди ас 
43 

лæджы хуызæн. Рæзгæ бæрзонд нæма скодта, фæлæ уæнгджын 
æмæ хъæддых лæппу уыди. Ныр фыды разæй куы рацыди, уæд 
мадæн ницы базонын кодта, мад дæр æй нæ фарста, æрмæст хины- 
мæр куывта: Хуыцау, не сфæлдисæг, хъуыддæгтæ рæстмæ сараз! 
Федта Саукуыдз, хæдзары суджы къæцæл кæй нæ ис, æмæ суг 
ласынмæ ацыди. Уый фæстæ хæдзары æхсызгондæр куыстытæ акод- 
та. Изæрæй та фыццаг Ныхасмæ рацыди, стæй иу сых, иннæ сыхы 
балæууыди, кæйдæрты федта, кæимæдæрты аныхас кодта. Цы агу- 
ры, цы ми кæны, уымæн ничи ницы æмбæрста. 
Æхсæвæрыл йæ мадæн загъта: 
— Иу ран мын хорз суджы уæрдон баззади æмæ йæ æххæст 
æрдавын хъæуы. Чысыл мын кæрдзыны къæбæр æмæ цæхх уæртæ 
къæйы кæроныл æрæвæр! Æз тынг раджы цæудзынæн. 
Мадæн йæ зæрдæ рысти, кæд исты сфæнд кодта йæ иунæг хъæ- 
бул, фæлæ ницы рабæрæг кодта æддæмæ, ницæмæй бафарста. 
* * * 
Арв хурыскæсæнырдыгæй цъус хъулæттæ кæнын байдыдта, афтæ 
тар хъæды фæсвæндагмæ баздæхти иу лæг æмæ стыр бæласы рæ- 
бын æрæмбæхсти. Бады уым, йæ астæуыл хъама, йæ уæрджытыл 
цæхгæрмæ æвæрд топп-бердан. Хаттæй-хатт ракæсы, айхъусы фæн- 
дагмæ, дæлæмæ. Абадти афтæмæй дзæвгар. Арвы хъулæттæ арæх- 
дæр кæнын байдыдтой. Мæргътæ бæлæсты сыфтæрты хъал кæнын 
байдыдтой, алырдыгæйчысылгай сæ циц-циц хъуыстис!.. Уалынмæ 
хъæд иууылдæр байдзаг ис зард æмæ æхситтæй. 
Бирæ хæттыты уыди Саукуыдз хъæды, фæлæ йæм нырæй рæ- 
сугъддæр дуне никуы фæкасти. Хъуыста мæргъты зардмæ, фæлгæ- 
сыди, арвы хъулæттæ фылдæрæй-фылдæр куыд кодтой, æврæгътæ 
хурыскæсæнырдыгæй сæ хуыз раив-баив куыд кодтой... 
— Цæй хорз у дунейы цард! — уайтагъд та-иу сдзырдта хины- 
мæр. Сыстади, иуæрдæм, иннæрдæм акъахдзæфтæ кодта. Йæ зæрдæ 
афтæ рухс уыди, афтæ дзаг уыди циндзинадæй, æмæ хъавыди мæргъ- 
ты зардыл йæхи зард дæр бафтауын. Фæлæ уым æвиппайды фес- 
тъæлфыди, — дæлæрдыгæй фехъуысти уæрдоны хъæр æмæ адæй- 
маджы дзурын... Куыд æй айрох ис йæ цыды сæр. Асгæрста хъама, 
æрбайста дыууæ къухмæ топп æмæ фæндагмæ хæстæг къутæрты 
æрбадти. Кæсы дæлæмæ, фæндагмæ. Бæлвырд, уыдон сты — æртæ 
æфсымæры æртæ уæрдонимæ. Разæй цæуы хистæр æфсымæр Ба- 
дæг, дыккаг уæрдонимæ цæуы астæуккаг æфсымæр Барæг, кæс- 
тæр æфсымæр та — Батрадз, йе ’фсымæры йын чи амардта, цæуы 
фæстаг уæрдоны фæстæ. Дысон базыдта Саукуыдз, уыдон боны 
цъæхыл ам кæй уыдзысты. Мæнæ-мæнæ схæццæ кæнынц... 
Саукуыдз топп æргъæвдæй дары, фехсид бæргæ раздæр Бат- 
радзы, фæлæ уый уайтагъд фæстаг уæрдоны аууон фæвæййы. 
Æруагъта сампал. Топпы хъæр анæрыди, азæлыди тар хъæды 
къуымты. Хистæр æфсымæр ма иу хъæр фæкодта: «Амардта мæ!» 
44 

æмæ афæлдæхти уæрдоны фарсмæ, фæндаджы хъæбæрыл. Дыккаг 
гæрах фæцыди, фæлæ нæмыг дзæгъæлы ацыди. Уæртæ æрбазгъорынц 
Саукуыдзмæ æлвæст хъаматимæ иннæ дыууæ æфсымæры. Иу гæрах 
ма бафтыди Саукуыдзы къухы. Нæмыг атыдта Барæджы фæтæн 
ных, — хъыпп-сыпп нал сфæрæзта лæг, ауæлгоммæ ис цъæх нæууыл. 
Саукуыдз та аргъæвта топп, фæлæ уыцы минутыл Батрадзы 
фæтæн хъама йæ чъылдымæй акасти. Ахаудта лæппу уæлгоммæ, 
йæ къухтæ ма дзæгъæлы тылдта. Уæд фелвæста Батрадз хъама 
æмæ йæ лæппуйы хурхы атъыста. Къахæй ма дыууæ цæфы нык- 
кодта Батрадз лæппуйы цæсгомæн, стæй ныссæрфта йæ хъама 
æртæхджын кæрдæгыл æмæ рауади йе ’фсымæртæм — ницыуал. 
Нал райгас кæндзæн — дыууæ дæр уыдысты мард. 
Иу цæссыг не ’ркалдта Батрадз йе ’фсымæрты уæлхъус, йæ 
дзыхæй не ссыди кæуыны уынæр. Чысыл, æрмæст минуты бæрц, 
сагъдау алæууыди фæндаджы астæу. Ныууагъта фæндагыл йе ’фсы- 
мæрты мæрдтæ, ныууагъта уæрдæттæ дзæгъæлæй. 
* * * 
Хур хъæумæ нæма æркасти, фæлæ йæ тынтæ хæхты цъуппы- 
тæй ныррухс кодтой æмæ чысылгай, хъазгæйæ, хохæй-хохмæ гæп- 
пытæ кæнгæйæ, дарддæрæй-дарддæр æмæ ныллæгдæр цыдысты. 
Хъæубæстæ райхъал ис. Уæрдонджынтæ, бæхджынтæ æмæ фис- 
тæджытæ уынгты алырдæм цыдысты. Уыдон нæма зонынц, цы 
фыдбылызтæ æрцыди хъæубæсты. 
Фæлæ бирæ нæ хъæуы хабар айхъуысынæн. Хуры тынтæ куыд- 
дæр хæдзæртты сæртыл сæхи ахафтой, афтæ хъæуы сæрæй хъæуы 
бынмæ айхъуысти зæрдæхалæн хабар. 
Сæумæрайсом Таймуразы хæдзармæ бабырста Куыдзиты Бат- 
радз æмæ лæджы йæ хуыссæны сæргæвста. Базыдтой адæм ноджы 
уыйфæстæ: хъæды астæу, фæндагыл æртæ марды лæууы — Куы- 
дзиты Куыдзæджы фырттæ — Бадæг æмæ Барæг æмæ Таймуразы 
фырт Саукуыдз. 
Хъæуы сæрæй хъæуы бынмæ адæм лæгæй, усæй æмызмæлд 
сысты, къордгæйттæй æмбырдтæ кодтой æмæ æнкъардæй цыдысты 
мæрдджынты хæдзæрттæм. Суанг сывæллæттæн дæр сæ зæрдæ нал 
ради хъазынмæ — иудадзыг уыцы фыдбылызы кой кодтой. 
Æмбырдтæ кæнынц адæм мæрдджынты дуæрттæм. Дардмæ 
хъуысынц дыууæ хæдзарæй хъарæг æмæ дзыназын. 
Урсзачъе зæрæдтæ æнкъардæй мæрдджынты дуæрттæм лæу- 
уынц, æрдиаг кæнынц фыдбылызыл, дис кæнынц, цы æрбамбæл- 
дис дыууæ мыггагыл — фидауыныл куы уыдысты: Фæлæ сæ зæр- 
дыл æрбалæууыди, иукъорд бонты раздæр Таймуразæн туджы фидис 
кæй загъдæуыди. Уæд бамбæрстой хъуыддаг æмæ нал дис кодтой... 
Арфдæр æрæнцой кодтой сæ лæдзджытыл æмæ, сæ урс зачъетæ 
схъаугæйæ, хинымæр дзырдтой: 
— Хъуыддæгтæ аразæг Хуыцау у... Табу йæхицæн! 
45 

РÆДЫД 
^ 
«Цымæ цæмæн атигъ кодта йæхи Хъуыдинæ? Тæккæ æрæджы 
мын комкоммæ куы раргом кодта йæ уарзондзинад, куы мын фехъу- 
сын кодта йæ фæндон, мæн Уырысбийы йеддæмæ ничи хъæуы, 
зæгъгæ, уæд ыл ныр цы æрцыди?» 
Афтæ Уырысби æгас къуыри хъуыдытæ кодта. 
Æхсæв æй хуыссæг нал ахста, бон та куыстмæ йæ къух рæвдз 
нал уыди. Быдыры, Ныхасы, хæдзары — алыран дæр йæ сæрæй 
цух нал кодтой ацы дзырдтæ: 
«Цæмæн?.. Уæддæр мæм цæмæн атигъ кодта йæхи?» 
Уырысби уыди фондз æмæ ссæдзазыккон бæзæрхыг лæппу. Йæ 
цæсгомыл иугай хæбуздзыхъытæ уыди, фæлæ йæ уыдон фыдуынд, 
мыййаг, нæ кодтой. Хъуыдинæ афтæ загъта йæ хистæр хойæн: 
— Чи зоны, уыцы хæбуздзыхъытæ йыл куы нæ уыдаид, уæд æз 
Уырысбийы нæ бауарзтаин. 
Фæлæ, æвæццæгæн, æрмæст хæбуздзыхъыты аххос нæ уыди 
уый. Хъæубæсты дзырдтой: 
— Хъаруджын лæппу у Уырысби, бонзонгæ, сабыр, куыстуарзаг. 
Ахæм ныхæстæ дæр, æвæццæгæн, уадысты Хъуыдинæйы хъус- 
тыл. Афтæ уыди, æндæрхуызæн уыди, уæддæр Хъуыдинæйы зæр- 
дæйы ахаст æддæмæ бæрæг кæнын байдыдта. Дардмæ куы уыдта 
Уырысбийы, уæддæр-иу хурау ныррухс ис йæ цæсгом. Стæй йæ 
лæппу куы бафæрсын кодта, уæд уый загъта: 
— Сдзур, сразы уыдзынæн... 
Фæлæ ныр æгас къуыри Хъуыдинæ Уырысбийы уындæй йæхи 
хизын байдыдта, уымæй æмбарын кодта лæппуйæн: «Æз дæуæн 
къайаг нал дæн». 
Уырысби адæргæй цы ракодтаид, уый нæ зыдта. 
Уациллайы бонмæ бирæ нал уыди. Уыцы бæрæгбон-иу фæси- 
вæд хъæуы æдде, Хъазæн фæзы, алы хъæзтытæ сарæзтой. Уæдмæ 
æмгъуыд кодта Уырысби, уæд æй фендзынæн, загъта, æмæ баны- 
хас кæндзынæн йемæ, базондзынæн, цæмæн аивта æвиппайды йæ 
зæрдæ. 
* * * 
Ралæууыди бæрæгбон. Хъазæн фæз иу кæронæй иннæмæ дзаг 
уыди бæрæгбонарæзт фæсивæдæй. 
Иу лæгъз ран бæхыл хъазт йæ тæккæ тынгæй уыди. Фыдæбо- 
ны-иу фæци уыцы хъазæг, кæцы-иу зæххæй ехс, кæнæ æвзист æхца 
нæ фелвæстаид, кæцы бæхыл аив нæ бадтаид, кæнæ, бæхæй ра- 
гæпп кæнгæйæ, фæстæмæ сгæпп кæнын нал бафæрæзтаид. 
Алырдыгæй-иу фæсивæд суасыдысты: 
— Æйтт, фæхудинаг дæ! 
— Æнæ хъазгæ дæ ничи уагъта! 
46 

Хъыг ыл чи кодтаид, уыдон-иу, сæр тилгæйæ, дзырдтой: 
— Куы нæ рацыдаис фæлтау! 
Хъазæн фæзы астæу лæппутæ æмæ чызджытæ кафт сарæзтой. 
Фæндыры хъæр-иу чысылгай тынгæй-тынгдæр кæнын куы байдыд- 
та, уæд-иу кафæг лæппу уарийау йæхи ауагъта чызджы фæстæ, 
фæлæ цыфæнды зылдтытæ кодтаид, уæддæр чызгыл цæстæй-цæстмæ 
нæ хæст кодта, — чызг-иу куы иуæрдæм зылди, куы иннæрдæм, йæ 
къайы алы фæзылд хъуыды даргæйæ. 
Иуæй-иу лæппу, йæ кафæг къайæн уæлдай кад скæныны тых- 
хæй, фелвæстаид дамбаца æмæ-иу æй чызджы къæхты бын ныц- 
цавта. Цæст дæр нæ фæныкъуылдтаид чызг: ахуыр уыдысты топ- 
пыхосы фæздæгыл. 
Афтæмæй фæсивæд æрвыстой бæрæгбон. Алырдыгæй худт æмæ 
хъæлдзæг ныхас хъуысти. 
Хъæлдзæг нæ уыди æрмæст Уырысби. Хъамайы сæрыл къухтæ 
æрæвæргæйæ, уый лæууыди иуварс кæсджыты къордимæ, нывыл 
ныхас дæр никæимæ кодта. Йæ сæрæй хицæн нæ кодта ацы хъуы- 
ды: «Цæмæн?.. цæмæн атигъ кодта йæхи Хъуыдинæ?» 
Уый ныр афтæ фæнд кодта: симд куы райдайа, уæд бацæу- 
дзæн, йæ уарзон чызджы къухыл ныххæцдзæн æмæ йын афтæмæй 
бамбарын кæндзæн йæ зæрдæйы рис. 
Уалынмæ Хъазæн фæзæн иуварсырдыгæй æрбазындысты æртæ 
барæджы. Адæм иууылдæр акастысты уыцырдæм. Уазджытæ, бæх- 
тæй нæ рахизгæйæ, адæмæн арфæ загътой æмæ комкоммæ баздæх- 
тысты бæхылхъазджытæм. 
Хорз бæхылхъазджытæ разындысты дыууæ лæппуйы — уым 
хъæубæсты хуыздæр хъазджыты æмрæнхъ æрлæууыны аккаг уыды- 
сты. Фæлæ æртыккаг уазæг, æппæты кæстæр, хъазын куы райдыд- 
та, уæд адæм иууылдæр кастысты уыцы уазæджы бæхылхъазтмæ. 
Уый уыди ссæдзазыккон хæрзконд лæппу. Йæ сау цæстытæ 
цæхæрау сыгъдысты, дардмæ æрттывтой йæ рихитæ — бындзы ба- 
зырты йас, уыдысты биноныг здыхт. 
Куы, бæхыл лæугæйæ, уый уадау тахти дыууæрдæм, куы-иу дам- 
баца сæппæрста йæ разæй уæлæмæ æмæ-иу æй уыцы уайгæ-уайын 
ацахста. Зæхмæ-иу истæмæ, уыцы тæхгæ-тæхын дамбацайæ куы 
фæхъавыди, уæд-иу йæ тæккæ астæу сæмбæлди. Агæпп-абадгæйæ- 
иу бæхы Хъазæн фæзыл куы ауагъта, уæд ыл цæст нæ хæцыди. 
Уыцы уазæджы æгас хъæубæсты ничи зыдта. Къуыри раздæр ма 
уыди уый ам хъазты. Уæдæй фæстæмæ-иуæй-иутæ зыдтой, Бадæг кæй 
хуыйны, фæлæ чи у, кæмæй у, кæцон у, уый бæлвырд ничи зыдта. 
Иутæ йæ хуыдтой абырæг, иннæтæ та йæ хуыдтой сабыр, кусæг 
лæппу — махческаг. Йæхи та йын фæрсгæ ничи кодта, — уазæджы 
æнæхъуаджы рафæрс-бафæрс аипп хуыдтой. 
Бæхыл хъазты фæстæ уазджытæ зæрдиагæй бавнæлдтой ка- 
фынмæ дæр. 
Фыццаг хатт, йæ кафыны рад цы чызгæн уыди, уыимæ æрцыди 
Бадæгæн йæ кафт. Фæлæ йæ дыккаг хатт куы кафын кодтой, уæд 
47 

йæхæдæг бараст ис чызджытæм æмæ дæрддзæфæй, сæрæй акув- 
гæйæ, сындæг сдзырдта: 
— Саккаг кæнут. 
Цы чызгæн акуывта, уый, ленкгæнæгау, сиргæйæ лæппуйы ра- 
зæй ауагъта йæхи. 
Ацы хатт Бадæг афтæ скафыди, æмæ йæм фæсивæдæй бирæтæ 
кæсгæйæ баззадысты. 
— Уый кафт у, уый! — хъуысти ныхас алырдыгæй. 
Бирæ чызджытæ, хæлæггæнгæйæ, кастысты йæ кафæг къаймæ. 
Кафæг чызгæн та йæ цæсгом хурау ныррухс ис. Нæ бафæлладаид 
кафынæй уыцы лæппуимæ, не схъыг уыдаид уый раз уæвынæй, 
фæлæ цы гæнæн уыди — хъазт у æхсæны хъазт, æмæ хъуамæ йæ 
кафынæн зыдтаид æгъдау, — сиргæйæ, чысылгай йæхи ауагъта йе 
’мбæлтты къордмæ. 
Уæд Бадæг, йæ къухыл цæст дæр нæ фæхæцыди, афтæмæй 
фелвæста дамбаца æмæ йæ чызджы къæхты бын ныццавта. Чызг 
мидбылты бахудти. Сæ цæстæнгас кæрæдзийыл аныдзæвди. 
— Амондджын у, — сдзырдта лæппу æмæ йæ лæууæнмæ бацыди. 
Уыцы чызг уыди Хъуыдинæ. 
Къуыри раздæр Бадæг ацы хъæуы хъазты куы уыд, уæддæр ма 
кафыди Хъуыдинæимæ, тымбыл кафт æмæ симд. 
Уæд сæ Уырысби уыдта кафгæйæ, фæлæ йæ зæрдæ ницæуыл 
фехсайдта. Ныр та æххæстæй бамбæрста, цæмæн æм атигъ кодта 
йæхи Хъуыдинæ. 
Йæ зæрдæ йын уыцы сахат судзаг маст къахын байдыдта. Фæлæ 
лæппу йæхи ныффидар кодта. 
«Уый та куыд? — дзырдта хинымæры Уырысби. — Исчи мын 
мæ усаг байса, æмæ ма æз цæрон уый фæстæ?» 
Уыцы ран Уырысби бакасти чызгмæ — чызг йæ цæстытæ зæххы 
ацавта, бакасти лæппумæ — уый сыхæгтимæ ныхас кодта. 
«Цы зæгъæн ис, — ахъуыды кодта Уырысби, — хæрзконд, рæ- 
сугъд лæппу у, нарæгастæу, уæндон цæстæнгас. Рагæй дæр афтæ 
у, ахæмты уарзынц чызджытæ... Сахъ гуырд дæ, уазæг, — фæлæ 
дæ къæбут куыд нæ уыныс, афтæ Хъуыдинæйы дæр нæ фендзынæ. 
Мæн у, мæн... Йе — мæлæт, йе — Хъуыдинæ, æндæр хъуыды мæнмæ 
нал æрцæудзæн!» 
Ацы дзырдты фæстæ лæппуйы зæрдæ æрсабыр ис, йæ сæры 
мæт фæаууон, — хъазын, худын байдыдта иннæтимæ, йæхи сын- 
дæг кафджытæм дæр баласта. 
Хъуыдинæ кæм симдта, уырдæм æввахс Уырысби иу чызгыл 
ныххæцыди æмæ симын байдыдта. 
Иу зылд куы ракодта, уæд кæсы, æмæ лæуджыты къордæй ра- 
хицæн Бадæг, бараст комкоммæ Хъуыдинæмæ æмæ йемæ симын 
райдыдта. 
Симд цыди æддæдæр. Симджытæ ивтой кæрæдзи. 
Уалынмæ Уырысби Хъуыдинæйы ’рдыгæй айхъуыста сабыр 
ныхас. 
48 

«Ницы кæны, аныхас кæнут, бирæ нал фæдзурдзыстут иумæ», — 
хъуыды кодта Уырысби. Фæлæ уыцы минут ахæм дзырдтæ ауады- 
сты йæ хъустыл, кæцытæ дзы бауагътой мæт. 
Бадæг дзырдта: 
— Æз цæттæйæ æрцыдтæн... Ахсæв... 
Уырысбийæн йæ ных уазал хидæй æрæмбæрзта... Чызг, ныхæстæм 
гæсгæйæ, разы нæ кодта лæппуйы фæндыл. Фæлæ Уырысби æмбæрста, 
лæппу афтæ цæттæйæ кæм æрцыди, уым æй кæй нал ныууадздзæн. 
Уырысби йæхи ныхъхъæбæр кодта, æмæ йын йæ тыхстдзина- 
дæн ничи ницы бамбæрста, симгæйæ, лæууæг лæппуты къордмæ 
куы бахæццæ ис, уæд йæхи аивын кодта æмæ бацыди лæуджытæм. 
Иуимæ аныхас кодта, иннæимæ дæр цыдæр сдзырдта, алæууы- 
ди иучысыл, стæй адæмы æхсæн фæаууон ис æмæ сындæг ацыди 
Хъазæн фæзæй. 
* * * 
Уыди талынг æхсæв. Хъæу тарф фынæйæ хуыссыди. Хъыпп- 
сыпп никæцæй хъуысти, æрмæст-иу хаттæй-хатт куы иуæрдыгæй, 
куы иннæрдыгæй куыдз срæйдтаид, йæ фæдыл æндæртæ дæр, фæлæ 
та уайтагъд банцадаиккой. 
Хъæуы æдде, чысыл æрхы, æмбæхст уыдысты æртæ барæджы 
сæ бæхтимæ. Дзургæ.нæ кодтой, фæлæ-иу афонæй-афонмæ куы сæ 
иу, куы иннæ æрхæй ракасти æмæ-иу байхъуыста. Бæрæг уыди — 
уыдон кæмæдæр æнхъæлмæ кæй кастысты. Бирæ фæбадтысты аф- 
тæмæй, фæлæ никæцæй ницы зынди. 
— Кæд дзæгъæлы бадæм, кæд уыдон сæ фæнд аивтой! — æппын- 
æрæджиау сдзырдта сæ иу. 
— Лæуут æнцад, — банхъæлмæ кæсын хъæуы, — сдзырдта сын- 
дæггай иннæ. 
Æмбисæхсæвæй аивгъуыдтаид, афтæ хъæдырдыгæй фехъуысти 
фæд-фæдыл æртæ гæрахы. 
— Уыдон бæрæггæнæн гæрæхтæ сты, — загъта барджытæй иу. 
— Æвæццæгæн æм уый нæ бацæудзæн хъæумæ, фæлæ йæм йæ- 
хæдæг рацæудзæн ардæм, — сдзырдта дыккаг. 
Æртыккаг загъта: 
— Хæцут уæ бæхты рохтыл æмæ цæуæм йæ размæ, чи зоны, 
æмæ хъуыддаг сырæзид æнæ хъаугъайæ, æнæ туг калгæйæ. 
Хъæумæ бахæстæг сты, афтæ уынынц: тындзгæ æрбахæстæг 
кæны цавæрдæр æндæрг. 
— Уый у чызг йæхæдæг, — сдзырдта иу. — Хъусут, фæндагыл 
иу дзырд дæр мачи скæнæд! 
Уыцы ныхæстимæ дзурæг бæхыл багæпп кодта, иннæтæй йæхи 
аразæй кодта. Чызгмæ куы бахæццæ, уæд æм сындæг сдзырдта: 
— Бадгæ тагъд. 
Чызг сахъ барæгау бæхмæ сгæпп кодта. Иннæ дыууæ лæппуйы 
дæр бæхтыл абадтысты æмæ-иууылдæр хъæдырдæм араст сты, гæ- 
рах кæцæй фæцыди, уыцырдæм нæ, фæлæ æндæрырдæм. 
4 Коцойты Арсен 
49 

* * * 
Ралæууыди райдзаст сæрдыгон райсом. Мæргътæ райхъал сты, 
æмæ сæ алфæмблай зард æмæ цъыбар-цъыбурæй байдзаг. Хаттæй- 
хатт куы иуæрдыгæй, куы иннæрдыгæй булæмæргъы æхситтытæ 
цыди, æмæ-иу уæд иннæ мæргъты зард нал фæзынди, цыма-иу ба- 
рæй фæхъус сты, уыйау. Хур сындæггай сцæйбырыди къæдзæхты 
æддейæ æмæ алырдæм къæдзæхтыл æмæ бæлæстыл йæ тынтæ ны- 
вæзта. Уыцы афон тар хъæды сау нымæтыл хуыссыди чызг фы- 
нæйæ. Чысыл æддæдæр, къутæрты æхсæн цъæх нæууыл бадтысты 
æртæ лæппуйы æмæ хъус-хъусæй цыдæр уынаффæ кодтой. 
Уалынмæ чызг райхъал ис, ракасти, фæстæмæ бамбæрзта цæс- 
тытæ æмæ мидбылты бахудти. Йæ фыццаг хъуыды уыди йæ уар- 
зон Бадæджы тыххæй... Ракасти та, алырдæм афæлгæсыди æмæ, 
чысыл былтæ базмæлын кæнгæйæ, сдзырдта: 
— Кæм ис, кæм? 
Фæлæ йæ алфамбылай ничи зынди. 
Уæд чызгæн йæ зæрдæ нал фæлæууыди æмæ хъæрæй сдзырдта: 
— Кæм дæ, Бадæг? 
— Мæнæ дæн, мæнæ, — хъæлдзæгæй дзуапп радта Уырысби 
æмæ бараст ис чызгмæ. 
— А... а... а... цæй ми мыл æрцыди! Уый ды куы дæ! — сæрдиаг 
кодта Хъуыдинæ. Адæргæй фестади, мидбынаты рауай-бауай акод- 
та æмæ нынниудта: 
— Цæй ми мыл æрцыди, цæй æнамонд фæдæн! 
Лæппу йæм бахæстæг ис. 
— Басабыр у, мæ уарзон Хъуыдинæ, — райдыдта дзурын Уырыс- 
би. Чызджы æрбадын кодта нымæтыл, йæхæдæг дæр æрбадти. — 
Мах хорз зонæм, Хъуыдинæ, кæрæдзи... Æнцадæй, нæ ныййар- 
джыты фæндæй, нæ чындзæхсæв арвыстаиккам. Фæлæ кæцæйдæр 
фæзынди хæйрæджы лæппын æмæ нын нæ амонд аскъæфыны фæнд 
скодта. Афтæ тынг мæ зæрдæмæ цæуыс, Хъуыдинæ, афтæ тынг дæ 
уарзын, æмæ дæу тыххæй цы нæ бакодтаин æмæ цы нæ бакæндзы- 
нæн, ахæм дунейыл ницы ис. Зæгъ-ма ныр, куыд ауагътаин афтæ- 
мæй æз дæу æндæрмæ? 
Хъуыдинæ йæ кæуынæй фæсабырдæр æмæ ныхъуыста Уырыс- 
бийы зæрдæбын ныхæстæм. 
— Æз ахсæв рацыдтæн мæлæтон хъазуатмæ, — дзырдта дард- 
дæр Уырысби. — «Йе æз, йе уый», афтæ уыди мæ хъуыды, нæ 
дыууæйæн уæлæуыл баззайæн нæ уыди. Чи зоны, нæ дыууæ дæр 
фæмард уыдаиккам, фæлæ, æз афтæ æнхъæл дæн æмæ, ныхæй- 
ныхмæ æрлæугæйæ, æз уымæн йæ гæрзтæ байстаин æмæ йын сы- 
вæллонау йæ къухтæ сбастаин... Æхсызгон мын у уæддæр, хъуыд- 
даг æнæ туг калгæйæ кæй ахицæн ис. 
Уырысби ма ноджы цыдæртæ зæгъынмæ хъавыди, фæлæ йæм 
Хъуыдинæ йæхи баппæрста æмæ йе ’фцæгыл ныттыхсти. 
50 

ÆНÆНОМ РАДЗЫРД 
— Афицер дæ Хуыцау скæнæд! 
— Паддзахы хорзæхæй хайджын у! 
Тего-иу каникулты скъолайæ йæ хæдзармæ куы ссыди, уæд-иу 
ахæм арфæтæ зæлланг кодтой бон-изæрмæ йæ хъусты. 
Йæ мундиры цæппæртæм дзæбæх зылди Тего, æмæ дардмæ 
æрттывдтытæ калдтой. Адæмы цæстыты тынг ахадыдтой уыцы 
цæппæртæ. Уыдон æрттывды тыххæй йе ’мгæрттæ, чысылæй кæимæ 
хъазыди, кæимæ схъомыл ис æмæ хъæуы, сау куыст кæнгæйæ, чи 
баззади, уыдон æм хæлæггæнгæйæ кастысты. Уынгты-иу куы фæ- 
цæйцыди, уæд-иу быруты сæрты æмæ кауты хуынчъытæй бирæ 
чызджыты цæстытæ æрттывтой. 
— Цавæр скъолайы ахуыр кæны Тего? 
— Æмæ уырдыгæй афицертæ цæуынц, цымæ? 
— Фæндонæй у, фæндонæй. Куы йæ бафæнда — афицер, куы 
йæ бафæнда — инженер, куы йæ бафæнда, уæд та дохтыр дæр. 
— Амондджын адæймаг у, йæ бонæй уæд! 
Ахæм ныхæстæ дæр йæ хъустыл уадысты Тегойæн хаттæй-хатт. 
Арæх æй хонгæ дæр кодтой йæ хæстæджытæ æмæ йæ зонгæтæ, 
буц хæринæгтæй, буц нуазинæгтæй йæ хынцыдтой. 
Тего сывæллон нал уыди — æвддæсæм сæрд уыдта йæ цæрæн- 
бонты, уæдæ рынчын дæр нæ уыди, афтæмæй йын йæ бинонтæ буц 
митæй цы нæ кодтой, ахæм нæ уыди. Мад ын æвæрæнтæ кодта, 
хицæн хæринæгтæ дæр ын-иу ацарæзта, æхца дæр ын-иу авæрдта, 
истæмæн дæ, зæгъгæ, бахъæудзысты. 
Афтæ буц царды æрвыста Тего йæ рæстæг. 
* * * 
Хъуыддаг афтæ рауади, æмæ Тего афицер дæр нæу, инженер 
дæр, дохтыр дæр. Афæдзы æрдæг ма йæ хъуыди реалон скъолайы 
каст фæуынмæ, афтæ фæрынчын ис рæуджыты судзагæй. Тыхтæй- 
амæлттæй фервæзти, фæлæ йæ ныфс асасти кусынмæ æмæ ахуыр 
кæнынмæ, хæдзары æнцад бадгæйæ арвыста иу афæдзы бæрц. 
Æвзæр, зивæггæнаг сси, афтæ дзæгъæлы рацу-бацу кодта, ныхæс- 
ты бадти. Уæддæр æм тынг сæ цæст дардтой бинонтæ, хæринаг 
æмæ нуæзты дзæбæхæй йæ хъуаг нæ уагътой. 
Рæстæг цыди. Ралæууыди дыккаг аз. Фыццагау зæрдæхæла- 
рæй нал дзурынц Тегомæ йæ хæстæджытæ æмæ зонгæтæ. Иуæй- 
иутæ нывыл «бонхорз» дæр нал дзурынц, афтæмæй йæ рæзты фæ- 
цæйцæуынц. Ныхасы куы бады Тего, уæддæр адæмæн сæ ныхас — 
сæхимидæг, Тего уым ис, нæй — хъуыды дæр нæ кæнынц. 
Иухатт йæ хъустыл ахæм дзырдтæ дæр ауади: 
— Уыцы æвзæр та рацæуы. 
— Цы сæфт фæкодта, уый æнхъæл ын чи уыди! 
51 

Хъуыды кодта Тего йæ цардæвæрды тыххæй. Æцæгæлæттæ æмæ 
дард хæстæджытæ цыфæнды кæнæнт. Уыдон ын стыр лæг суын 
æнхъæл куы уыдысты, уæд ын йæ зæрдæ æлхæдтой: чи зоны, ис- 
куы куыд вæййы, цы вæййы... Ницы дзы рацыди, зæгъгæ, уæд та 
йæм сæ чъылдым сыздæхтой. Фæлæ мæнæ йæ ныййарджытæ, йæ 
фыд, йæ мад! Уыдоныл та цы æрцыди? Буц митæ, буц хæринæгтæ 
ферох сты. Комкоммæ йын нæма зæгъынц, зæгъгæ сын сæ кæр- 
дзын лæвар хæры. Уый нæ, фæлæ йæм рæстмæ дзургæ дæр нал 
кæнынц. Уый дын хионы уарзондзинад. Кæд дæм исты æнхъæлмæ 
кæсынц, уæд хорз, кæд нæ, уæд æцæгæлонæй фыддæр... 
Мæсты кодта Тего. «Фæлæууæнт, — дзырдта хинымæр, — æз 
сæ фыдæнхъæл фæкæндзынæн. Кæд мын лæгъстиаг нæ фæуой, 
уæд фендзыстæм. Уымæ мын ма кæсæнт, æмæ ныр ме уæнгтæ мард 
сты, мæ зæрдæ нæ райы куыстмæ...» 
Йæ мад ма йæм хуыздæр цæстæй касти, фæлæ уый дæр фыцца- 
гау афтæ никуыуал загъта: 
— Гъа, мæ хъæбул, мæнæ дын иучысыл æхца, истæмæн дæ ба- 
хъæудзысты! 
Ацы æнтъыснæг хъуыдытимæ Тего йæхæдæг дæр йæхи адæмæй 
дард ласын байдыдта. Уæддæр-иу æй хаттæй-хатт исчи бацагуырдта: 
фыстæг бакæсыны тыххæй, кæнæ фыстæг афыссыны тыххæй. Касти 
Тего фыстæджытæ, фыста фыстæджытæ, хи гæххæтт хардз кæнгæйæ. 
«Бузныг»-иу ын загътой, стæй та-иу æй хъуыды дæр нал кодтой. 
Мæсты кæнын байдыдта Тего адæммæ, æппæтмæ дæр, æртхъи- 
рæн кодта: 
— Фæлæуут, æз дæр мæнæ дæн! 
Иу бон æм бадзырдта иу дæлæсыхаг, чысыл йеддæмæ кæй нæ 
зыдта, йæ ном Хату: 
— Паддзахы хорзæх дæ æрбауа, Тего! Уæртæ мæ миравоймæ 
прасенæ афыссын хъæуы æмæ мын куы нæ фæзивæг кæнис! Дæуæн 
дæ къух сыгъзæрин у, дæ фыст айнæг къæдзæх дæр айгæрддзæн. 
Тего хъæбæр зæрдæйæ дзуапп радта: 
— Бауырнæд дæ, Хату, зивæг дæр нæ фæкæндзынæн, стæй мæ 
къух сыгъзæрин дæр разындзæн, æрмæст дзы сыгъзæрин æхца 
фондз сомы авæрын хъæуы! 
Хату хъазын æнхъæл уыди æмæ йын загъта: 
— Ау, Тего, æмæ æхца та куыд! Исты къæдзæхтæ, мыййаг, куы 
нæ фæлдахдзынæ! Дæ разы иу минут, æнцад бадгæйæ, ахъулæттæ 
кæндзынæ. Уымæй æнцондæр та ма цы ис? 
— Уæдæ, Хату, кæд афтæ æнцон у, уæд æй дæхæдæг ахъу- 
лæттæ кæн! 
— Хуыцауыстæн, Тего, æз чиныджы куы зонин, уæд дын фынд- 
дæс прасенæйы дæр ныффыссин. 
— Æз зонын чиныджы, Хату, æмæ дын иу прасенæ дæр лæвар 
нæ ныффысдзынæн. 
Ацы ныхæстæ кæнгæйæ, Тегойы зæрдæ фидарæй-фидардæр 
кодта æмæ йын æхсызгон уыди ацы фидардзинад. 
52 

Хатуйæн та хъыг уыдысты Тегойы ныхæстæ. Уый афтæ æнхъæл 
уыди, æмæ æгъгъæд уыдысты æппæлды æмæ арфæйы ныхæстæ. 
«Ныр кæсыс уыцы æвзæрмæ? Æри, дам, фондз сомы!» 
— Ды хъазгæ кæныс, Тего, мæн та æвдæлгæ нæ кæны, æмæ мын 
куы афыссис! 
— Мæн дæр не ’вдæлы, Хату, мæнæ чиныджы кæсын. Æри 
фондз сомы æмæ дын афыссон, кæннод мын мæ рæстæг дзæгъæлы 
ма саф! 
Хату йæ хъустыл нал æууæндыди. Ай цы хабар у! Æвзæр Те- 
гомæ кæсыс, цытæ кæны! 
Бамбæрста Хату, Тего æцæг кæй дзуры, æмæ загъта: 
— Хорз, æхца дæр фæуæд, фæлæ ирон нал стæм. Уанцон фондз 
сомы нæу! Дæ разы иу минуты хъулæттæ сты æмæ дын мæнæ со- 
мырдæг авæрдзынæн. Æгъгъæд дын у уæлдайджынтæй. 
Бирæ ракæ-бакæ фæкодта Хату. Æппынфæстаг æнæбарыгомау, 
ризгæ къухæй балæвæрдта Тегомæ æртæ сомы. 
Фыст куы райста Хату, уæд арфæтæ нæ, фæлæ нывыл «хæрз- 
бон» дæр нал загъта, афтæмæй хъыгзæрдæйæ ацыди сæ хæдзармæ. 
Тегойы фыст фæрæстмæ ис Хатуйæн — рамбылдта хъуыддаг. 
Хабар айхъуысти сыхыл, стæй хъæубæстыл æмæ Тегомæ куыст 
арæхæй-арæхдæр цыди. 
Лæвар иу дамгъæ дæр никæмæнуал фыста Тего, куырдиæттæ 
нæ, фæлæ фыстæджытæ дæр. Æмæ йæм ныр тамако дæр уыди йæ 
фаг, йæ иннæ хъуагдзинæдтæ дæр æмбæрзта. 
Уæдæй фæстæмæ адæм дæр æндæр цæстæй кæсын байдыдтой 
Тегомæ, æвзæр æй нал хуыдтой, бæззон лæг дзы кæй рацæудзæн, 
уый дæр та сæ уырнын байдыдта. Æцæг, афицер нал сси, инженер 
дæр нал, фæлæ пъеройы фындзæй дæсны кусæг уыдзæн æмæ, ба- 
хъуаджы бон, кæмæн æй фæнда, уымæн æххуысхъом дæр уыдзæн. 
Иудзырдæй, адæм сæ чъылдым кæмæ аздахой, уыдоныл нымад 
нал уыди Тего. 
Уæдæй фæстæмæ йын хæстæджытæ дæр та зынын байдыдта. 
Æппындæр йæ кой кæмæн нæ фехъуыста, ахæмы дæр-иу исты афыс- 
сын куы бахъуыди, уæд ын-иу дзурын байдыдта: 
— Мæ фыд æмæ дæ фыд дыууæ æфсымæры хуызæнæй фæцарды- 
сты, стæй хæстæг дæр æййафæм. Дæ мады ’рвадæлтæ Кодзыртæ сты, 
нæ? Уæдæ Кодзыртæ æмæ Саламырзатæ иу артæй байуаргæ сты. 
Ахæм ныхæстæн Тего кæд искуы аргъ кодта, уæддæр сæ ныр 
йæ хъусты фæрсты уагъта. Йæ хъуыдытæ æндæр уыдысты ныр. 
Йæ зæрдæ фæхъыг ис адæмы гæдыдзинадæй, фæлмæцыди ноджы, 
исты фысгæйæ, суаритæ æмæ абазитыл радзур-бадзурæй. Афтæ- 
мæй сфæнд кодта хъæуæй йæхи искуыдæм айсын, горæтмæ, мый- 
йаг. Ацы фæнд йæ сæрæй цух нæ кодта æмæ æнхъæлмæ касти 
фадат фæзынынмæ. 
Фадат дæр фæзынди. Газеты цæуын байдыдтой йæ уацхъуыдтæ. 
Гонорар исдзæн уыдон тыххæй, уый куыддæр базыдта, афтæ æвип- 
пайды амбырд кодта йæ дзауматæ, уæрдон аххуырста æмæ араст 
53 

ис горæтмæ. Сыхæгтæй æмæ хъæуккæгтæй ма кæуыл фембæлди, 
уыдонæн æмбарын кодта: 
— Иу дамгъæ дæр никæмæнуал ныффысдзынæн, лæвар дæр, 
æхцайыл дæр, æмæ мæм дзæгъæлы мачи цæуæд горæтмæ. 
* * * 
Куыд ныфсджынæй æрцарди Тего горæты, йæ хъуыддаг афтæ 
хорз нæ ацыди. Хæссын байдыдта газетмæ алыхуызон фыстытæ, 
фæлæ мыхуыры сæ иутæ цыдысты, иннæтæ нæ. Уæддæр хъæуæй 
ралыгъдыл фæсмон нæ кодта, хъуæгтæ æййæфта, фæлæ уыйас 
сæрибардæр касти йæхимæ, йæ зæрдæ дæр хъæлдзæгдæр уыди. 
Гонорар райсыны бон та-иу уыди Тегойæн бæрæгбон. Фыццаг- 
иу фырцинæй йæ уаты къуымты схъиуд кафт æркодта, стæй-иу 
ацыди горæтмæ. Хъуамæ хæрæндоны сихор бахордтаид иу ара- 
хъимæ, иу бæгæныйы авджимæ, хъуамæ папиростæ балхæдтаид 
æмæ бульварыл дæлæмæ хъал цыд фæцæйкодтаид. 
Ахæм бон-иу Тего йæ хорз зонгæтæй, скъолайы æмбæлттæй 
искæуыл куы фембæлди, уæд хъуамæ уыимæ дæр фæйнæ авджы 
бæгæны банызтаиккой. 
Иннæ бонты та Тего куы æфсæст уыди, куы та æххормаг. Кæр- 
дзыны джиранка цæмæй балхæдтаид, уыйас æхца йæ дзыппы кæд 
нæ уыди, ахæм бонтæ дæр ыл цыди. Фæлæ ахæм хъуæгтæ хъуыды 
дæр нæ кодта: йæ лæппын зæрдæ ныфсджын уыди. 
Газеты къанторы гонорар дæттæн бон уыди сабат. Æнæ сабаты 
уырдыгæй æхца райсæн нæ уыди. 
Иу сабаты Тего æппындæр нæ райста гонорар: æгас къуыри йæ 
фыстытæй иу дæр мыхуыры нæ рацыди. Афтæ рауайдзæн хъуыд- 
даг, уый нæ зыдта, уыййеддæмæ йе’хцайыл фæцауæрстаид. 
Абон у сабат. Йæ дзыппы ис æрмæст иу сом. Хъуамæ уыцы 
сомæй суанг иннæ сабатмæ фæцæра. Иу капекк æфстау нæ райс- 
дзæн, йæ дзауматæй дæр ницы ауæй кæндзæн, уыцы иу сомæй 
фæцæрдзæн æгас къуыри. Уыцы сомæй хъуамæ хæргæ дæр кæна, 
хъуамæ йæ лампæйы дæр алы изæр фæтæген уа. 
Байдыдта Тего хæрынтæ æмæ цæрынтæ. Йæ цыд — хъал, йæ 
бакаст райдзаст, йæ ныхас — хъæлдзæг. Ахæццæ ис афтæмæй æртыц- 
цæджы онг. 
Слæмæгъ ис, сфыдхуыз ис. Йæ зонгæтæй-иу æй исчи куы фар- 
ста, зæгъгæ, цæй фыдхуыз дæ, уæд цæйдæр æфсæнттæ дзырдта, 
хинымæр та хъуыды кодта: «Хуыцау куы раттид ныр басы къус 
фыды кæрдихимæ æмæ урс дзулы джиранкаимæ, уæд фæбæрæг 
уаид бæргæ мæ низы хатт». 
Æртыццæджы æмбисбон Тего банымадта йе ’хца — уыдысты ма 
раст дзулы дыууæ джиранкайы аргъ. Балхæдта Тего дыууæ джи- 
ранкайы дзул æмæ йæ байуæрста бонтыл. Æртыццæджы хай уæлæн- 
гай æрæвæрдта, цыппæрæм æмæ майрæмбоны хæйттæ та рудзын- 
джы дæлвæйнæгыл гæххæттæй æрæмбæрзта. 
54 

Изæры йæ кæрдзыны хай цæхх æмæ уазал донимæ йæ хъуыры 
куы ауагъта, уæд ныхъхъуыды кодта æмæ загъта йæхицæн: 
— Хъæздыг цард кæй кæнын, уый æцæг у, гуырысхойагæй дзы 
ницы ис, бæлвырд у уый дæр, æмæ ма мæ хъæуы иуцъус ацæрын 
хъуыди. 
Нæ, Тего йæ рацыдыл не ’рфæсмон кæндзæн. Мæнæ ацы къуы- 
ри йæ фыстытæй мыхуыры бирæ цыдæртæ рацыди æмæ сабаты 
дзæвгар æхца райсдзæн. Ардыгæй сабатмæ дæр нæ амæлдзæн. 
* * * 
Йæ тых тынг асасти Тегойæн, фæлæ ма зæрдæйæ фидар у æмæ 
йæ куыст дæр нæ уадзы. Бады цырагъы рухсмæ стъолы фарсмæ 
æмæ фыссы цыдæртæ. Фыссы æмæ та уайтагъд фæкæсы рудзын- 
джырдæм — йæ кæрдзынмæ. 
Афтæмæй дзæвгар акуыста Тего, фæлæ фæлмæцыд уыди æмæ 
иннæ бонтæй уæддæр раздæр схуыссыди. 
Цыппæрæмы райсомæй куы сыстади, уæд йæ фыццаг фæкаст 
уыди рудзынджырдæм. 
Бауади, гæххæтт фелвæста æмæ кæсы кæрдзынмæ. Æхсæз хæр- 
ды фаг æй хъуамæ скæна. Æртæ хæрды абон — цыппæрæмы, æртæ 
хæрды сом — майрæмбоны. Сабаты нæ хъæуы. Сабаты райсомæй 
раджы ауайдзæн къантормæ æмæ йæ гонорар райсдзæн. 
Афтæ куы хъуыдытæ кодта Тего, уæд йæ хъустыл ауади цæл- 
хыты гыбар-гыбур. Акасти рудзынгæй — уæртæ йæ хæстæг Уари. 
Куыд хæстæг æййафы Уари, уый Тего бæлвырдæй нæ зоны, фæлæ 
йæ бинонтæ нымадтой хæстæгыл... Ирон хæстæгдзинад дард æнхъæв- 
зы, æмæ йæ марадз равзар. Цыфæнды у, уæддæр мæнæ æрбацыди 
æмæ хуымæтæджы нæу. Æвæццæгæн æй исты фыссын хъæуы. 
— Хорз, — дзырдта хинымæр Тего, — ныффысдзынæн ын, фæлæ 
æхцайыл, — лæвар иу хахх дæр нæ. 
Уари уæрдон дуармæ фæурæдта æмæ уайтагъд кæрты йæ дзу- 
рын ссыди, фарста Тегойы цæрæнбынат. 
Уарийы цинæн кæрон нал уыди, Тегойы фенгæйæ. 
— Æгайтма нын дзæбæх дæ, Тего, дзæбæх. Мах цыфæнды уæм, 
фæлæ нæ дæу хуызæттæ хъæугæ кæнынц. Дæу хуызæтты руаджы 
цæрæм!.. Хуыцауыстæн, Тего, дæуæн дæ иу æнгуылдзы цы зонд 
ис, уый æгас хъæуы дæр нæй. 
Ацы дзырдтæм хъусгæйæ, Тегойы зæрдыл æрбалæууыди, Уари 
дæр йæхи куыд атигъ кодта, «бонхорз» зæгъынмæ дæр ыл кæй нал 
æрвæссыди. 
«Мæ сæр æй бахъуыди, æвæццæгæн, — хъуыды кодта ныр Тего, — 
æндæр мæм цæмæн æрбацыди. Фенæм, кæддæра цы уаид». 
— Бадгæ скæн, Уари! 
— Бадгæ дæр кæндзыстæм, уæдæ цы. Хъуыддаджы тыххæй дæм 
æрбауадтæн. Бахъуаджы бон хорз хæстæджы фæцагурынц. 
Сбадти Уари дыууæ хæлддзаг бандонæй иуыл æмæ радзырдта 
йæ хъуыддаг. 
55 

Миравоймæ йæ куырдиат афыссын хъæуы æмæ йæ Тегойы хуы- 
зæн чи ныффысдзæн! Адвокатмæ дæр уый тыххæй нæ цæуы, æмæ 
никæцы адвокат ныффысдзæн куырдиат Тегойы хуызæн. 
Тего хорз зыдта, цæуылнæ бацыди Уари адвокатмæ: адвокатæн 
æй 10—15 сомы бахъуыдаид фидын, ам та æртæ сомы, мыййаг, 
кæнæ сом сисдзæн æмæ зæгъдзæн: «мæнæ уымæй дæхицæн папи- 
ростæ алхæн!» 
Хорз æмбæрста Тего хъуыддаг, фæлæ йæ ацы сахат æртæ сомы 
дæр сараздзысты æмæ хъуамæ ныффысса куырдиат. 
— Ахæххытæ йæ кæн, мæ хæстæг, — загъта Уари, — æмæ æз 
дæр мæнæ дæн. Уæздандзинад мæнмæ дæр разындзæн, дæ фæл- 
лойæн аргъ кæнын базондзынæн. 
Уари йæхæдæг кæм дзырдта фæллойы аргъы тыххæй, уым Тего 
æхцайы кой нал скодта, бавнæлдта фыссынмæ. 
Куырдиат фыст куы фæци, уæд Уари, æнæдзургæйæ, ауади 
уынгмæ. Тего фæдис кодта, зæгъгæ, кæдæм уайы. 
Уари ауади дуканимæ æмæ дæс минуты фæстæ фæзынди бæгæ- 
ныйы авджимæ æмæ арахъы æрдæг авджимæ. Æрæвæрдта уыдон 
стъолыл æмæ джихау аззади. 
— Кæрдзын алхæнын мæ æрбайрох ис... — сдзырдта Уари... — 
Уартæ дæумæ куы ис, æнхъæлдæн... Уый нæ фаг уыдзæн! 
Уыцы дзырдтимæ Уари райста рудзынджы дæлвæйнæгæй дзул 
æмæ йæ стъолыл æрсæстытæ кодта. 
— Æри ныр агуывзæ, æмæ фæйнæ аназæм! 
— Мæнæн сæумæрайсом нуазæн нæй, — загъта Тего, — хъуыд- 
даг мæ ис, расыгæй хицæутты размæ куыд бацæудзынæн! 
Тегойы хицæуттимæ хъуыддаг нæ уыди, фæлæ афтид ахсæны 
нуæзт ныккæнынæй тарсти, зыдта йæ, бахъыгдардзæн æй, æнæ- 
уый дæр сæумæрайсом нуазын ахуыр нæ уыди. 
Уари ныллæууыди: 
— Цытæ дзурыс, Тего? Нæ дæ ныууадздзынæн æнæ бануазгæ... 
Уый та куыд, æз сæ дæуæн куы æрбахастон! 
Тего дæр хъæбæр ныллæуыди æмæ ницы банызта, мæнæ, зæгъгæ, 
æмбисбон, хæрды афон, бануаздзынæн. Æцæгдæр йæ зæрды афтæ 
уыди, æмæ Уарийæ цы ’хца райса, уыдонæй хъуамæ чысыл йæхи 
фæфидар кæна. 
Уари рауагъта бæгæны цайцымæн агуывзæйы æмбисæй фыл- 
дæр æмæ йæ йæ арахъæй сæххæст кодта. 
— Цæй, уæдæ дын дæ цæрæнбон Хуыцау бирæ скæнæд! Пад- 
дзахы хорзæхæй хайджын у! Раст дæхи зæрдæ куыд зæгъы, дæ 
царды уаг дын Хуыцау афтæ ауадзæд! 
Ацы дзырдтимæ Уари агуывзæ анызта æмæ загъта: 
— Тего, ацы дыууæ иумæ диссаг сты, диссаг. Авзар-ма абон, хæ- 
рынмæ куы ацæуай, уæд. Уастырджистæн, дæ зæрдæмæ афтæ фæ- 
цæудзæн, æмæ абонæй фæстæмæ æндæрхуызон нозт нал нуаздзынæ! 
Бавнæлдта Уари кæрдзынмæ дæр. Дæс минутæй фылдæр нæ 
рацыди, афтæ дыууæ авджы афтидæй лæууыдысты стъолыл, дзу- 
56 

лæй та ма дзы æрызгъæлгæ муртæ уыди. Уыдон дæр рамбырд код- 
та Уари, йæ дзыхы сæ бакалдта æмæ загъта: 
— Кæрдзыны муртæ æппарын никуы хъæуы, тæригъæд у! 
Дыууæ лæджы ма иу фондз минуты бæрц аныхæстæ кодтой 
цæйдæрты тыххæй, стæй Уари сыстади, йæ худ ныккодта æмæ, 
Тегойы къух райсгæйæ, загъта: 
— Тего, мæ хæстæджыхай! Дæ цæрæнбонтæ дын Хуыцау бирæ 
скæнæд! Паддзахы хорзæхæй бæрзондгонд у! Хуыцауы бафæндæд, 
æмæ дæ кад, дæ ном Ирыстоны нæ, фæлæ æгас Кавказыл дæр 
куыд айхъуысой!.. 
Афтæ дзургæйæ, Уари рараст ис уынгмæ. Тего йæ фарсмæ цæуы. 
Уари дзуры дарддæр: 
— Уастырджистæн, Тего, хорз хæстæг дæр исты у, исты. Ныр 
ды мæнæн цас æххуыс фæдæ! Стыр æххуыс, стыр, Тего, æмæ дын 
æй никæд ферох кæндзынæн! 
Тегойы сæрымагъзы фегуырди фæнд æхцайы тыххæй зæгъын, 
фæлæ йе ’взаг йæ комы сæндæгъди, нæ фæтасыди зæгъынмæ. 
— Хæрзбон у, хæрзбон, мæ хæстæг! — сдзырдта ма уæрдоны 
бадгæйæ Уари, стæй басхуыста йæ бæхы. 
Цавддурау лæугæйæ баззади Тего. Касти уæрдоны фæстæ, ца- 
лынмæ уый тигъы æдде нæ фæци, стæй хинымæр загъта: 
— Дард нæ ралыгъдтæн. Хъуамæ ахæм ранмæ фæлидзон, æппын- 
дæр хæстæджы кой кæм нæ уа! 
ХАНИФФÆ 
Раджы уыди уый. Стыр Кæсæджы, тар хъæды кæрон хибарæй 
лæууыди галуан. Æнахуыр адæмæй йæ рæзты чи цыди, уыдон дис 
кодтой уый конд-амадыл, — ныллæууыдысты-иу йæ комкоммæ 
фæндагыл æмæ æндæр цæуджыты фарстой: 
— Кæй у ацы диссаджы галуан? 
Дзуапп сын-иу радтой: 
— Уый у хъæздыг æмæ цытджын кънйаз Дзанхоты. 
— О... о... фехъуыстам Дзанхоты тыххæй, фехъуыстам уый хъæз- 
дыгдзинады, уый кады тыххæй! — загътой-иу æнахуыр адæм æмæ 
сæ фæндаг дардтой дарддæр. 
Галуаны тигъыл стыр фæндаджырдыгæй дардмæ урс дардта 
рæсугъд, дыууæуæладзыг агъуыст. Уыцы агъуыст Дзанхот самадта 
йæ иунæг чызг Ханиффæйæн. 
Ханиффæ арæх бадти уым рудзынджы раз æмæ-иу уырдыгæй 
фæлгæсыди дардмæ, хъæдтæм, фæндагыл цæуджытæм, мæйрухс 
æхсæвы-иу, хъуыдытæгæнгæйæ, стъалытæм касти... Сæрд-иу куы 
ралæууыди, уæд Ханиффæ йæ кусæг чызджимæ галуаны алыварс 
цъæх нæууыл хъазыди, дидинджытæ тыдта. Афтæ, æнæмæтæй, 
хъæлдзæгæй арвыста йæ чысылы бонтæ. 
57 

Ханиффæйыл фынддæс азы куы ацыди, уæд æгас Кæсæджы 
нæ, фæлæ дарддæр бæстæты дæр дзурын байдыдтой йæ рæсугъд- 
дзинады тыххæй. Æгас Кæсæджы æмæ йæ алыварс бæстæты дæр 
усгурты дзæбæхтæй бирæ нал баззади ахæмтæ, Дзанхоты хæдзары 
чи нæ балæууыди, Ханиффæйыл чи нæ сдзырдта. 
Уыдон се ’ппæт фæстæмæ-иу дзуаппимæ здæхтысты: 
— Нырма йын афон нæу, мой нæма кæны. 
Хъуымыхъы хъæздыгдæр, кадджындæр хантæй, Кæсæджы зын- 
гæдæр кънйæзтæй бирæтæ дыууæ-æртæ хатты сдзырдтой Ханиф- 
фæйыл æмæ уыдон дæр фæстæмæ уыцы дзуаппимæ цыдысты. 
— Нырма йын раджы у. Мой нæма кæны... 
Дзанхот афтæ тынг уарзта йæ чызджы, æмæ уый йæхæдæг цы 
загътаид, уыййеддæмæ йын тыхæй ницы бакæнын кодтаид. Уымæ 
гæсгæ-иу, лæппу йæ зæрдæмæ куы фæцыди, уæддæр-иу чызгæн 
зæгъын ницы бафæрæзта. 
Уалынмæ сыстади Дæргъæвсы комæй Тогойты Тега. Уый уыди 
уыцы Тега, æгас Цæгат Кавказы, иу денджызæй иннæмæ кæй хъæ- 
батырдзинады, сахъдзинады кой кодтой. Уыцы Тега, фæдис-иу куы 
фæцыди, уæд-иу фæдисонты æппæты разæй чи тахти йæ араббаг 
бæхыл. Уый уыди уыцы Тега, иухатт æхсæз цæцæйнаджы кæй размæ 
бабадтысты, фæлæ йæ куы ауыдтой, уæд лидзæг кæмæй фесты; 
уыцы Тега, хæхбæсты рæсугъддæр чызджытæ кæмæ бæллыдысты. 
Сыстади уый ныр, йæ диссаджы араббаг бæхыл саргъ сæвæрдта 
æмæ араст ис стыр Кæсæгмæ Дзанхоты хæдзармæ. 
Æмæ уæд адæм загътой: 
— Гъеныр, гъе, Ханиффæ куырд фæци! 
Ханиффæйы хъустыл дæр раджы ауади Тегайы кой æмæ йæ 
рагæй фæндыди уый фенын. 
Дзанхот тынг бацин кодта Тегайыл, уымæй хуыздæр сиахсмæ 
уый бæлгæ дæр нæ кодта æмæ йæ фæндыди тынг, ацы хатт йæ буц 
чызг куы сразы уаид. 
Чызджы зæрдæмæ дæр фæцыди лæппу æмæ хинымæр загъта: 
— Ам ис мæ амонд. 
Фæлæ йæ куы бафарстой, разы у, æви нæ, уæд иннæтæн цы 
дзуапп лæвæрдта, уымæн дæр та уый загъта: 
— Нырма мой нæма кæнын. 
Йæ рæсугъды кой æгæр кæй кодтой, лæппутæ йыл æгæр кæй 
дзырдтой, уымæй Ханиффæйæн йæ зонд адзæгъæл, цы кæны, 
уымæн дæр ницыуал æмбæрста. 
Ныр уый Тегайы бауарзта, йæхинымæр разы уыди уымæ моймæ 
ацæуыныл, фæлæ ма йæ тынг фæндыди, цæмæй адæмыл айхъуыс- 
таид: «Ханиффæ Тегайæн дæр нæ бакуымдта». 
Гъе, уый тыххæй загъта ныр: 
— Нырма мой нæма кæнын. 
Тега дæр афтæ бамбæрста хъуыддаг, æмæ йыл дыккаг хатт куы 
сдзура, уæд бакомдзæн Ханиффæ, æмæ уый тыххæй ныр уыйас 
æнкъардæй нæ рараст ис Дзанхоты хæдзарæй. 
58 

Фæлæ йæ Ханиффæ афтæмæй нæ ауагъта. 
Тега хæдзарæй куы рацыди, уæд барæй Ханиффæйы рудзгуы- 
ты комкоммæ йæ диссаджы араббаг бæхыл хъазын райдыдта. 
Ханиффæ рудзынгæй касти. «Сахъ лæппу у, цы дзы загъдæуа», 
— загъта хинымæр. Фæлæ уыцы сахат иу хъуыды йæ сæры ауади... 
Йæхи рудзынгæй æддæмæ разынын кодта æмæ худгæйæ ныдзд- 
зырдта Тегамæ: 
— Ха... ха... ха!.. Тега бæхыл зыгуымы голлагау фидауы! 
Æрлæууыди бæх. Йæ сæр батылдта Тега, уæлæмæ скасти æмæ 
сдзырдта: 
— Уæлæ хъал чызг, кæддæр дæ зæрдыл æрлæудзæн ацы бон! 
Стæй йæ бæх ныццæфтæ кодта æмæ фатау атахти. 
— Цæй æнамонд дæн! — сдзырдта хинымæр Ханиффæ. 
Тега та уайтагъд хъæды æдде фæаууон ис. 
Ханиффæ та Тегайæн фæзынын æнхъæл уыди, фæлæ афæдз 
аивгъуыдта, æмæ уæддæр уый никæцæй зынди. Уæд чызг хъын- 
цъым кæнын байдыдта, бонæй-бон æнкъарддæр кодта. 
— Цæй æнамонд дæн, — дзырдта-иу арæх хинымæр, — нал æрцæ- 
удзæн, нал... Мæ амонд мæ къахы фындзæй аппæрстон. 
Цыма иумæ дзырд бакодтой, уыйау иннæ усгуртæ дæр Тегайы 
ацыды фæстæ æмгæрон нал цыдысты... 
Уалынмæ айхъуысти Кæсæджы бæстыл æмæ æддæдæр, Ханиф- 
фæйы, дам, кæсгон кънйаз Тасолтан ракуырдта. Уый ма чызгыл 
раздæр дзырдта, фæлæ йын уæд нæ бакуымдта. Мыггагæй, хъæз- 
дыгдзинадæй Тасолтан Дзанхотæй дæлдæр нæ уыди, хъаруйæ та 
уый хуызæн æгас Кæсæджы дæр нæ уыди. Дзанхоты тынг фæнды- 
ди рагæй дæр йæ чызджы Тасолтанæн раттын, фæлæ чызджы куы 
нæ бафæндыди, уæд уый дæр ницыуал ской кодта. 
Ныр Ханиффæ фыццагау нал загъта Тасолтанæн: 
— Æз нырма мой нæ кæнын, — фæлæ æгæр тагъд дæр ма сдзырд- 
та: — Разы дæн! 
Дзанхоты бинонтæ байдыдтой чызджы цæттæ кæнын. Хурскас- 
тæй хурныгуылдмæ кусæг чызджытæ гауызтæ æмæ тынтæ нывæз- 
той, хуыдтой чындздзон дзаумæттæ. Зæрингуырдты хуыздæртæ 
арæзтой Ханиффæйæн рон, риуæгънæджытæ æмæ æндæр дзау- 
мæттæ. Æвзаргæ гал, фыстæ æмæ кæрчытæ нысангонд уыдысты 
чындзæхсæвмæ. 
Цас хæстæгдæр кодта чындзæхсæвы бон, уыйас Ханиффæ 
æнкъардæй-æнкъарддæр кодта. Бон-изæрмæ-иу галуаны къуымты 
кæнæ йæ алыварс разил-базил кодта. 
— Рæхджы, рæхджы ахицæн уыдзынæн ацы хæдзарæй, нал 
уындзынæн мæнæ ацы бæлæстæ, ацы дидинджытæ... 
Афтæ хъуыдытæгæнгæйæ, Ханиффæ иу хатт ацыди суанг доны 
былмæ, йæхи-иу кæм надта фыццаг, йæ кусæг чызджытимæ цъæх 
иæууыл-иу кæм ратул-батул кодта райдзаст бонты... Ныр цъæх 
нæууыл æрхуыссыны фæнд кодта Ханиффæ. 
Къуыддæр йæ къаба æрбамбырд кодта æмæ йæхи æрцæйуагъ- 
59 

та, афтæ йæ цæстытæ цæуылдæр аныдзæвдысты, ахæм цæуылдæр, 
æмæ фыццаг кæрдæнау афæлурс ис, стæй та суанг йæ хъусты онг 
йæ цæсгом ссыгъди... Уый уыди йæ зонгæ бæх, Тегайы бæх, — иуварс 
бæласыл баст уыди æмæ кæрдæг хордта. 
Иу минуты бæрц Ханиффæ сагъдау аззади. Алыхуызон хъуы- 
дытæ йын йæ сæр байдзаг кодтой, æмæ кæм ис, цы кодтаид, уымæн 
ницыуал æмбæрста. Фæндыди йæ лæууын æмæ Тегайы фенын, 
фæндыди йæ лидзын дæр. 
— Лидзон! — загъта æппынфæстаг æмæ фæстæмæ фæзылди, 
фæлæ йæ цæстытæ комкоммæ сæмбæлдысты Тегайы цæхæр цæс- 
тæнгасыл... 
Æнкъард уыди Тегайы цæсгом, йе ’рфгуытæ æлхынцъ, æмæ 
Ханиффæ тæссæй срызти. 
Тега чызгæн йæ къух райста. 
— Цом мемæ!.. 
Чызг араст и. Дзурынмæ хъавыди, фæлæ йе ’взаг нал тасыди. 
Иуæй, цин кодта, мæнæ, зæгъгæ, кæй уарзтон, кæмæ æнхъæлмæ 
кастæн, уый фæзынди, иннæмæй та, тæрсгæ кодта лæппуйы æрфгуы- 
ты æлхынцъæй. 
Уалынмæ бæхмæ бахæццæ сты. 
— Схиз, рæсугъд, бæхмæ æмæ цом! — сдзырдта Тега. 
Чызг сæрдиаг кодта: 
— Кæдæм мæ ласыс, кæдæм, куырд куы дæн!.. 
— Уый ницы хъыг дары... Æви афтæ фенхъæлдтай, æмæ дæ мæ- 
хицæн усæн скъæфын... Нæ, чызгай, уый уыди, фæлæ ныр нал ис. 
Уарзтон дæ кæддæр, æвзæрстон дæ зæрдиагæй мæхицæн усагæн... 
Фæлæ... Æрхъуыды кæн уыцы бон, рудзынгæй мыл уыцы стыр 
æфхæрд куы рауагътай... Нæ, хæйрæджы усæн ракурын мæ бон нæу... 
Фæлæ æфхæрд? Æфхæрд æз дыууæ æфхæрдæй исын ахуыр дæн. 
— Ауадз мæ, ауадз мæ! — сæрдиаг кодта чызг æмæ йæхи атон- 
атон байдыдта. Фæлæ, мыст гæдыйы ныхтæй йæхи куы тона, уый 
дæр уый хуызæн уыди. Иу къухæй фелвæста Тега чызджы æмæ 
сбадти бæхыл, стæй февзыста ехсæй æмæ сæ диссаджы араббаг 
бæх цæстыфæныкъуылдмæ тар хъæды фæаууон кодта. 
Фæндагыл чызг йæхи æнæрынцойæ атон-атон кодта æмæ хъæр 
кæныныл архайдта, фæлæ йыл Тегайы къух фидар хæцыди... Иухатт 
Ханиффæ æвиппайды фæсабыр æмæ куыддæр æнахуыр змæлд скодта. 
— А... мæ рæсугъд бæлон, хъама агурыс? — бафарста мидбылты 
бахудгæйæ, Тега. — Ма фыдæбон кæн, дæ дзæбæх сыгъзæрин хъа- 
ма мæнæ мæнмæ ис. Ма йын тæрс, нæ дын фесæфдзæн, фæстæдæр 
дын æй ратдзынæн! 
Иу тар ранмæ куы бахæццæ сты, уæд Тега бæх ныуурæдта. 
Рахызтысты. 
— Ам æрбынат кæнæм, дарддæр нал ацæудзынæ ды, — загъта Тега. 
— Ма мæ саф, Тега! — чызг æрдиаг кодта. 
— Раджы ахицæн ис хъуыддаг... хъуыды ма кæныс уыцы бон? 
Уæд фесæфтай дæхи. 
60 

Уæд Ханиффæ иу къахдзæф фæстæмæ акодта, йæ сæр бæрзонд 
систа æмæ загъта, къухæй хъамамæ амонгæйæ: 
— Тега, слас дæ хъама æмæ мæ ацы ран амар! 
— Тега сылгоймæгты нæ мары. 
— Уæдæ дын мæ дзырд: кæд афтæ æнхъæлыс, æмæ æз худинаг- 
гондæй моймæ ацæудзынæн, уæд дын зæгъын: рæдийыс... Зæгъын 
дын, моймæ ацæуын нæ, фæлæ уый фæстæ æз иу бон дæр нал фæ- 
цæрдзынæн. Равзар дыууæйæ иу: гъе мæ ацы ран амар, гъе мæ ауадз! 
— Æфхæрд æфхæрдæй ист хъуамæ æрцæуа! — загъта Тега. 
— Бæлвырд, æфхæрд æфхæрдæй ист хъуамæ æрцæуа! — загъта 
чызг дæр. — Фæлæ æз цы Тегайы тыххæй хъуыстон, йæ уæздандзинад 
æмæ сахъдзинады кой кæмæн кæнынц иу денджызæй иннæйы онг, 
уый æдых сылгоймаджы дзырдмæ æнæ байхъусгæ нæ фæуыдзæн. 
Тега та сдзырдта: 
— Зæгъ дæ ныхас, фæлæ дæ зæрдыл дар, æфхæрд æфхæрдæй 
ист хъуамæ æрцæуа. 
— Бæлвырд, æфхæрд æфхæрдæй ист хъуамæ æрцæуа! — загъта 
чызг æмæ йæ æнгуылдзæй бриллиантын къухдарæн раласта. 
— Айс ацы къухдарæн, чындзы ацыды фæстæ æз иу æхсæв дæу 
уыдзынæн! 
Æнæ дзургæйæ Тега райста къухдарæн, авзæрста йæ кæстæр 
æнгуылдзыл, фæлæ йæ кæроныл дæр куы нæ цыди, уæд мидбылты 
бахудти. 
Чызг йæхи баппæрста Тегамæ æмæ йæ æфцæджы ныттыхсти... 
— Фæнды мæ, фæнды мæ, Тега, дæу куы уаин! — ныдздзынæз- 
та чызг. 
Фæлæ Тега бæхыл багæпп кодта, иу хатт ма фæхудти чызгмæ 
æмæ фатау атахти хъæды нарæг фæндагыл. 
Ханиффæ касти йæ фæдыл, касти, цалынмæ уый хъæды аууон 
нæ фæци, стæй æнкъардæй араст ис сæхимæ. 
* * * 
Рацыди уæдæй æхсæз мæйы бæрц. Иу бон, изæр талынгты, 
Стыр Кæсæджы, Тасолтанты хъæумæ, фæсфæд фæндæгтыл фæ- 
цæйцыди барæг, нымæты æмæ басылыхъы тыхт. Хъæумæ ма йæ иу 
километры бæрц куы хъуыди, уæд бæх æрурæдта æмæ-иу-дыууæ 
минуты бæрц, цыма исты хъуыды кодта, уыйау æнцад лæууыди, 
стæй æрхызти зæхмæ, бæхы йæ фарсмæ хизынмæ ауагъта, йæхæ- 
дæг та цъæх нæууыл æрхуыссыди. 
Кæд талынг кæнын байдыдта, уæддæр ма бæлццоны цæст æвзæр- 
ста, ранæй-ран чидæртæ доны ’рдæм бæхты нуазынмæ кæй ластой. 
Æввахсгомау иу лæппу-лæг бæхæн дон бадардта, стæй, бæлццоны 
ауынгæйæ, уырдæм бараст ис, йæ бæхы рохыл хæцгæйæ. 
Бæлццон сыстади. 
— Æгас цу, уазæг! 
— Хуыцауы арфæ дæ уæд! 
— Дæ фæндаг дын Хуыцау дæхи зæрдæйы фæндиаг уадзæд, 
61 

фæлæ ныр æнафон у, æмæ кæд дард цæуæг, мыййаг, дæ, уæд хорз 
уаид, куы нæм бафысым кæнис! Дæ бæх дæр йæ фæллад суадзид, 
дæхæдæг дæр баулæфис, стæй райсом афæндараст уаис. 
— Бузныг, хорз лæг, дæ уæздандзинадæй, бузныг уый тыххæй, 
уазæгыл афтæ иузæрдион кæй стут, фæлæ ахсæв мæнæн ам лæу- 
уæн нæй. Чысыл хъуыддаг мæ ис ацы хъæуы, æмæ уый куыддæр 
сæххæст кæнон, афтæ араст уыдзынæн фæстæмæ. Фæлæ ам дæ- 
уыл кæм фембæлдтæн, æмæ мын фысым кæм лæууыс, уым æз разы 
дæн дæ фысымдзинад райсыныл, æрмæст уæм æхсæв не ’рлæудзы- 
нæн, фæлæ мæ цы чысыл хъуыддаг ис, уый тыххæй мæ де ’ххуыс 
бахъæудзæн. Зæгъ мын, уæдæ, разы дæ уыцы чысыл æххуысыл? 
— Куыд фæрсыс уый та?.. Зæгъ, цы хъуыддаг дæ ис!.. 
— Бузныг, бузныг дæ уæздандзинадæй... зæгъын дын, уæдæ... 
Нæ дæ фæрсын, чи дæ? Ма мæ бафæрс, чи дæн?.. Ам цæры Тасол- 
тан, æрæджы ус чи æрхаста, уый? 
— О, ам цæры, ам, — къуылымпыгомау дзуапп радта фысым. 
— Цом уæдæ, уый хæдзармæ! 
Ацыдысты. 
Фæндагыл сæ иу дзырд дæр ничи скодта, цалынмæ хæдзармæ 
баввахс сты. 
— Уæртæ уый у Тасолтаны хæдзар, — бацамыдта фысым. 
— Уæдæ фæхæц ам мæ бæхыл, кæд дæ фæнды, уæд та йæ чы- 
сыл æддæдæр алас æмæ мæм иучысыл банхъæлмæ кæс! 
Фысым иу дзырд дæр нал скодта, аласта бæхы чысыл æддæдæр 
æмæ уырдыгæй йæ цæст дардта уазæгмæ. 
Уазæг комкоммæ бараст ис Тасолтаны уатмæ æмæ дуар бахоста. 
Дуар байгом ис, усы цæсгом дзы фæзынди, æмæ уыцы сахат 
фæстæмæ фæаууон ис. 
Фысымы хъустыл ауади уыцы ныхас: «Уазæгдон уæртæ фа- 
лæрдыгæй ис». 
Уазæг дæр цыдæр сдзырдта, фæлæ афтæ сындæг, æмæ дзы 
бæхылхæцæг ницы равзæрста. Уыцы дзырдты фæстæ дуар ноджы- 
дæр байгом ис, æмæ дзы бæхылхæцæг цырагъы рухсмæ ауыдта 
усы тарст цæсгом æмæ æрттиваг цыдæр уазæджы къухы. 
Уазæг бацыди. Дуар ныггуыпп кодта. Минуты бæрц рацыди, 
æндæр нæ, уæд та дуар байгом ис, æмæ уазæг рацыди æддæмæ, йæ 
фæдыл та — уыцы ус, худгæйæ, рухсцæсгомæй. 
Уазæг тагъдгомау бараст ис бæхылхæцæгмæ, йæ къух ын рай- 
ста æмæ загъта: 
— Бузныг, бузныг дæ уæздандзинадæй! 
Фысым ницы сдзырдта. 
Уазæг фæдис кодта фысымы æнкъарддзинадыл, иучысыл аджи- 
хау ис, стæй та загъта: 
— Бузныг, бузныг дæ дæн, хорз лæг. Искуы дæ сæр куы бахъæуа, 
уæд-иу бæрæг кæн Дæргъæвсы комы Тогойты Тегамæ. 
Уæд фæрухс ис фысымы цæсгом. Райста ноджыдæр уазæджы 
къух æмæ загъта: 
62 

— Фæндараст дæ Хуыцау фæкæнæд! 
Уазæг бæхы идон æрбамбырд кодта, февзыста ехсæй æмæ фа- 
тау атахти æхсæвы талынджы. 
Тасолтан та — уый уыди Тасолтан йæхæдæг — бæлццон чердæм 
афардæг ис, уыцырдæм иу къорд минуты кæсгæйæ баззади, стæй 
мастхудт бакодта æмæ загъта: 
— Ха... ха... ха... знон ус æрхастон, абон æм йæ уатмæ хæзгул 
æрцыди, уæдæ æндæр чи уыдаид?.. Æз та ам йæ бæхыл хæцын... 
Уымæй æмбисонддæр искуы æрцыди!.. 
Тасолтан йæ усмæ нал бацыди, фæлæ уыцы сахатыл бæхыл 
саргъ авæрдта æмæ араст ис уым хæстæг хъæумæ, йæ фыды хæ- 
лармæ, цæмæй баныхас кæна йемæ ацы стыр æмбисонды тыххæй. 
Уыцы зæронд лæг куы бамбæрста хабар, уæд загъта Тасолтанæн: 
— Хорз бакодтай, дæ усмæ кæй нал бацыдтæ, уымæй. Уый, 
дунейыл цы хъуыддаг нæма æрцыди, ахæм у, æмæ, æнæ бæлвыр- 
дæй сбæрæг кæнгæйæ, хъамамæ æвналын пайда нæу. 
Раст æмбисæхсæв Тасолтан æмæ йæ фыды хæлар бацыдысты 
Ханиффæйы уатмæ. Ханиффæ нæма хуыссыди: æнхъæлмæ касти 
йæ мойы æрцыдмæ. 
Зæронд лæг райдыдта: 
— Чызгай, цыдæриддæр æрцыди, уый мах зонæм сæрæй кæ- 
ронмæ, фæлæ цæмæн æрцыди уыцы диссаджы хъуыддаг, уымæн 
ницы æмбарæм. Зæгъ нын æй, бамбарын нын æй кæн!.. 
Чызг комкоммæ бакасти зæронд лæгмæ æмæ загъта: 
— Зæгъдзынæн, ницы басусæг кæндзынæн. 
Æмæ радзырдта Ханиффæ, хъуыддаг куыд уыди, цы уыди сæ- 
рæй бынмæ. Æппынфæстаг загъта: 
— Бæлвырд, æз радтон дзырд Тегайæн æмæ мæ дзырд хъуамæ 
сæххæст кодтаин. Фæлæ фæзынди Тега, æрмæст мын мæ къух ай- 
ста, радта мын мæ къухдарæн, æмæ загъта: «Ды дæ абонæй фæс- 
тæмæ мæ хо... Цæр амондджынæй ме ’нæзонгæ ’фсымæр Тасолта- 
нимæ!..» Уыцы ныхасыл Тега фæстæмæ фæзылди æмæ дуары æдде 
фæци... Зæгъут ныр сымах дæр уæ тæрхон! 
Афтæ фæци Ханиффæ йæ ныхас. Къорд минуттæ уаты хъыпп-сыпп 
нал ссыди, æртæ дæр æнæдзургæйæ, æнæзмæлгæйæ лæууыдысты. 
— Æндæр гæнæн ын нал уыди, — сдзырдта зæронд лæг. 
— Æндæр гæнæн ын нал уыди, — загъта Тасолтан. — Хатыр дын 
уæд, усай! 
Уыцы дзырдтимæ дыууæ лæджы рацыдысты Ханиффæйы уатæй. 
Уыцы æхсæв Тега дис кодта, цæмæн æрæнкъард ис фысым, 
цæмæн фендæрхуызон ис йæ ныхас, фæлæ йæ бæхыл куы абадти, 
бузныг æмæ хæрзæхсæв куы загъта фысымæн, уæд йæ зæрдæ фех- 
сайдта, кæд, мыййаг, Тасолтан йæхæдæг у. 
— Уæдæ кæд хъуыддаг нæ бамбæрста, уæд мæ маст исынмæ 
63 

агурдзæн, — загъта хинымæр Тега, — æмæ йын мæхи куы нæ баца- 
монон, уæд мæ кæм ссардзæн? Хъуамæ ма бамбæхсон мæхи, — 
афтæ ахъуыды кодта Тега. 
Уый тыххæй схъæр кодта Тега йæ ном, уый тыххæй загъта 
фысымæн: 
— Сæр дæ куы бахъæуа, уæд бæрæг кæн Дæргъæвсы коммæ, 
Тогойты Тегамæ. 
Йæ хæдзармæ куы ссыди Тега, уæд æрхъуыды кодта йæ балцы 
хабар æмæ загъта хинымæр: 
— Бæлвырд, уый уыди Тасолтан йæхæдæг. 
Тега æнæ хъусгæ нæ уыд Тасолтаны хъæбатырдзинады тых- 
хæй, æмбæрста, уыимæ йæ зæрдиаг хæст кæй хъæудзæн, æмæ цæттæ 
дардта йæхи. 
* * * 
Иу бон Дæргъæвсгомы стыр фæдис фæцыди: чидæр аскъæфта 
фондзаздзыд сывæллоны. 
Фæдисонты æппæты разæй фатау тахти йæ диссаджы араббаг 
бæхыл Тогойты Тега... 
Мæнæ, мæнæ дыууæ-æртæ минуты ма, скъæфæджы баййаф- 
дзæн æмæ сывæллоны байсдзæн... Тега топп æргъæвдæй дардта, фæлæ 
йын багæрахгæнæн нæ уыди: сывæллоны ныццæвынæй тарсти. 
Æвиппайды скъæфæг бæхы фæстæмæ фæзылдта, баурæдта йæ 
æмæ йæ рахиз къух уæлæмæ схъил кодта. 
Дыууæ лæджы уайтагъд кæрæдзийы базыдтой. 
Фыццаг сдзырдта Тасолтан: 
— Тега, æз дæ равзæрстон мæхицæн æфсымæрæн. Бахатыр кæн, 
демæ мæ фæдисы фенын кæй бафæндыди. Хъусгæ бирæ фæкодтон 
дæу тыххæй, ныр та мæхæдæг базыдтон дæ хъæбатырдзинад, дæ 
уæздандзинад. 
Рагæпп кодтой дыууæ дæр бæхтæй, ныхъхъæбыс кодтой, ныпъ- 
пъа кодтой кæрæдзийæн. 
— Цом, Тасолтан, мæ хæдзармæ! Ацы бон у мæ царды бонтæн 
сæ хуыздæр, ацы бон у мæнæн стыр бæрæгбон! 
— Цæуын, цæуын, ме ’фсымæры хæдзармæ, — загъта Тасолтан. — 
Фæлæ уый фæстæ ардыгæй иумæ араст уыдзыстæм мæ хæдзармæ 
дæр, хъуамæ дæ хоимæ дæр кæрæдзийы фенат. 
ЦЫ УЫДЗÆН, ЦЫ? 
|+с=: —— 
Тæскъ уæрдоны фæстæ баст куы фæци, уæд Хъуыдайнат ху- 
рыскæсæнырдæм фæкасти æмæ сдзырдта æххуырстмæ: 
— Сæуæхсид бæрæг кæнын байдыдта. Фезмæл, Степан, хос 
æрбадав, дуар бакæн — æрæджы мын кæны! 
64 

Бæх йæ бынаты æнцад нæ лæууыди, цыма йæ бындзытæ хорд- 
той, æмæ-иу уæрдон куы фемзæлыди, уæд-иу тæсчъы мидæг кæр- 
чытæ, бабызтæ æмæ хъазтæ алы æвзагæй сæрдиаг кодтой, цыма 
æмбæрстой, сæ райгуырæн кæртæй сæ дард бæстæм уæймæ кæй 
ласынц. 
Хъуыдайнат ма бæхы ифтындзыныл архайдта, афтæ Госæзи, 
йæ бинойнаг, хордзены тыхтæй цыдæр радавта. 
— Стонджы дын куы уа, уæд дын мæнæ ам кæрдзыны къæбæр. 
Хъуыдайнат мидбылты бахудти,— зыдта, уым кæрдзыны къæ- 
бæр йеддæмæ ма ноджыдæр исты кæй уыдзæн. 
— Хæдойнаг, къæбæлтæ æмæ сæрак ма ферох кæн! — сдзырдта 
ус æмæ бараст и фæстæмæ хæдзармæ. 
Уалынмæ Степан, йæ къуылых къахыл хъеллау кæнгæйæ, хъæ- 
бысы дзаг хос æрбадавта æмæ йæ уæрдоны гуыффæйы æрæфсæр- 
ста... 
Хъæуы æддейы куы фæци Хъуыдайнат, уæд сæуæхсиды уын- 
дæй, райдзаст райсомы тæфæй æмæ мæргъты алыхуызон зардæй 
йæ зæрдæ бахъæлдзæг ис æмæ сындæггай «Чермены зарæг» бай- 
дыдта. Заргæ дæр куыннæ кæна — лæппу йæ тæккæ тыхæй, йæ 
тæккæ хъаруйæ, 26 азы дæр ыл нæма цæуы. Афæдзы размæ йæ 
зæронд мад æмæ фыд фæдфæдыл куы амардысты, уæд иунæгæй 
баззади Хъуыдайнат, йæ кæстæр хоимæ. Йæ зæрдæ нæ асасти, йæ 
уæнгтæ не ’руагъта лæппу. Фæлæ зæрдиагдæрæй кусын æмæ хæ- 
дзары мæт кæнын райдыдта — ныр æхсæз мæйы цæуы, афтæ ус 
æрхаста, чысыл фæстæдæр та йæ хойы чындзы арвыста. 
Ус та цы хуызæн æрхаста Хъуыдайнат!.. Ныр уый заргæ кæны, 
фæлæ йæ хъуыдытæ йæ бинойнаджы тыххæй сты... Цы хуызæн у, 
цы, Госæзи! Хæрзконд, рæсугъд, куыстуарзон, къухарæхст. Би- 
рæтæ Хъуыдайнатмæ хæлæг дæр кæнынц. Уæд цæй диссаджы хæ- 
ринæгтæ æмæ нуазинæгтæ кæнын зоны!.. Уыцы наливкæ, уый! Чи 
дзы фæхъæстæ вæййы, уый йæ койгæнгæ ацæуы. 
Уыцы ран Хъуыдайнат фæхъуыды кодта хордзентæ æмæ сæ 
асгæрста: нартхоры кæрдзын... Алы бон дзул кæм ис!.. Цыхты 
къæртт æмæ та уыцы чысыл авг, фæлæ авджы цы ис, уый чи зоны! 
Систа йæ æмæ дзы акасти, арахъ, хуымæтæджы арахъ... 
Уым Хъуыдайнат мидбылты бахудти æмæ идон базмæлын 
кодта. 
Хур къæдзæхты æддейæ йæ был сдардта, цыма уым æмбæхст 
уыди æмæ сусæгæй истæмæ касти, уыйау. 
— Фæндагæн йе ’ртыккаг хай рауадтæн,— загъта хинымæры.— 
Афойнадыл фæстæмæ хæдзармæ хæццæ кæндзынæн. 
Лæппу та идон базмæлын кодта, æмæ бæх тагъддæр асæпп-сæпп 
кодта. 
;> КоцоНты Арссн 
65 

Диссæгтæ куыннæ вæййы дунейы,— хæдзарæй куы рараст и 
Хъуыдайнат, уæд сылгоймагыл нæ фембæлди, быдыры тæрхъус 
йæ фæндагыл цæхгæрмæ нæ ауади, афтæмæй... кæсут ма... 
Рахиз цалхы уыттыр цыдæр фæци, цалх чысылгай кæронмæ 
абырыди æмæ сæмæнæй асхъиудта, сæмæн йæхи æрцавта хъæбæр 
зæххыл æмæ тæккæ рæбыныл фæсасти. Кæрчытæ, бабызтæ æмæ 
хъазтæ тæсчъы иуфарсырдæм фæбырыдысты æмæ алы хъæлæсæй 
сæ маст, сæ рис зонын кодтой. 
Хъуыдайнат йæхæдæг та уæрдонæй рахауди, фæлæ хаугæйæ 
арæхст хæст фæци сæрхъæдыл æмæ йыл тынг цæфæй ницы сæм- 
бæлди, чысыл йæ къах фездыхсти. 
Здæхын хъæуы фæстæмæ, æндæр ницы! — загъта хинымæры 
Хъуыдайнат. Æрбадти, цæф къахыл хæцгæйæ, фæндаджы раз æмæ 
хъуыды кодта, куыд бахæццæ уыдзæн уæрдон фæстæмæ хъæумæ... 
Уалынмæ йæ раййæфтой йæ хъæуккæгтæ — уыдон дæр горæтмæ 
цыдысты. 
Хъæуккæгтæ Хъуыдайнаты иуфæрсты нæ ацыдысты, — баурæд- 
той сæ уæрдæттæ, саст уæрдонæн фидар бырæн скодтой, цалх гуыф- 
фæйы сæвæрдтой, Хъуыдайнатæн йæхицæн уæрдоны бадæн сарæз- 
той æмæ йæ рафæндараст кодтой фæстæмæ хъæумæ. 
Уæрдон кæртмæ куы бахæццæ ис, уæд тæскъæй алы уаст æмæ 
хъæрæн кæрон нал уыди — базыдтой мæргътæ сæ райгуырæн кæрт 
æмæ цин кодтой. Фæлæ диссаг уæд уыди, Степан хæдзары ’рдыгæй 
куы рауади, тæскъ куы раргъæвта æмæ мæргъты куы рауагъта... 
Алырдыгæй уадысты иннæ хъазтæ, бабызтæ æмæ кæрчытæ æмæ 
цин кодтой, се ’мбæлттæ хæдзарыл дзæбæхæй кæй сæмбæлдысты. 
Степан сæм касти æмæ мидбылты худти. Йе стыгъд цæст æнæуи 
дæр сырх уыди, ныр та тынгдæр сырх зынди, цæссыгтæ йыл фæ- 
зынди. 
— Нæхион кæмдæр цыдæр ахуыпп кодта, æнхъæлдæн, — загъта 
хинымæры Хъуыдайнат. — Иæ цырыхъытæ дæр йæ уæлæ не сты... 
цыма йæ Терчы цæуын хъуыди!.. 
Уыцы ран та Хъуыдайнат схъæрзыдта — цæф йæхи æмбарын 
кодта — æмæ къодахыл æрбадти. 
Нырма ныр ауади Хъуыдайнаты хъустыл стурты уасын. Фæка- 
сти: хъомтæ хъомдоны æхгæдæй лæууынц. Æлгъитаг нæ уыди Хъуы- 
дайнат, æвзæрдзинад æм касти æлгъитын, фæлæ ацы хатт нал ба- 
урæдта йæхи æмæ бадзырдта Степанмæ: 
— Хæрæджы фырт, Степан, цы ми кæныс ныры онг, стурты 
хъоммæ цæуылнæ атардтай? 
Степан джихауæй аззади,— ныры онг йæ зæрдыл не ’рлæууы- 
дысты стуртæ. Бамбæрста йæ аххос бæлвырдæй, дзургæ ницы скод- 
та, фæлæ хъомдоны дуар фегом кодта... Фæкасти бæхмæ дæр. 
66 

— Аскъæр бæхы дæр!— загъта Хъуыдайнат. — Абон ницæмæн- 
уал бахъæудзæн ам. 
— Цы ми кæны усай, куыд никæцæй зыны! — дис кодта Хъуы- 
дайнат. Бараст ис, хъæрзгæйæ, хæдзармæ, бакасти уатмæ — Госæ- 
зи цыдæр дзауматæ æмпъузы. 
— Цы дыл æрцыди, хъæрзгæ куы кæныс? — бафарста Госæзи. 
Хъуыдайнат хордзентæ къуымы æрæвæрдта, кусеткæйыл æрбад- 
ти æмæ сындæг сдзырдта: 
— Фæндараст цыд нæ фæдæн абон. Уæрдоны сæмæн асасти. 
Мæхæдæг дæр рахаудтæн зæхмæ æмæ мæ къах ныццавтон... Æри- 
ма баз, æз ам æркъул кæнон! 
Хъуыдайнат фæкасти — хуыссæнтæ нывыл æфснайд нæ уыды- 
сты абон æмæ фæдис кодта. 
Госæзи ми кæнинаг иуварс æрæвæрдта æмæ, баз исгæйæ, загъта: 
— Уæд та дæ цæф хъæдгоммæгæсæгæн фенын кæн, кæд тынг 
цæф у, мыййаг!.. Лæдзæджы æнцæйтты йæм куы ссæуис — ныр 
сæхимæ уыдзæн... 
— Комкоммæ дæр мæм нал кæсы, — хъуыды кодта Хъуыдайнат. — 
Уый абон æнхъæлмæ кастихæдойнæгтæм æмæсæрвасæнтæм... Хъыг 
ын куыннæ уа мæ раздæхт!.. 
Хъæрзгæйæ кусеткæйыл æрхуыссыди Хъуыдайнат, йæ цæсгом 
къулырдæм аздæхта æмæ загъта: 
— Йæхæдæг куы ’руаид, куы нæ фæзивæг кæнид!.. Сæрвит ма 
йæм уæртæ сыхæгты лæппуйы! 
Госæзи мигæнинаг чыргъæды афснайдта æмæ ма цæмæдæр бав- 
нæлдта кусеткæйы бынмæ... 
— Диссаг нæу, ныр дæр та уыцы смаг! — сдзырдта хинымæр 
Хъуыдайнат. Уый уатмæ куы бацыди, уæд йæ фындзыл ауади сæрст 
цырыхъыты смаг, фæлæ йæ уыцы минут йæ зæрдæмæ нæ бахаста, 
ныр та, ус кусеткæйы бынмæ куы бавнæлдта, уæд уыцы смаг йæ 
фындзыл тынгдæр ауади... Æвиппайды Хъуыдайнаты сæрымагъзы 
айгæрстой ахæм æбуалгъ хъуыдытæ, æмæ йæ ных уазал хид ракод- 
та: «Степан бæгъæввад уыди... Уыцы цырыхъытæ ма уæнт?!» 
Ус дуары æддейы куы фæци, уæд Хъуыдайнат фестади, къахы 
рыст хъуыды дæр нал æркодта, æмæ рудзынгæй йæ фæдыл акаст, — 
«бæлвырд Степаны цырыхъытæ сты!» — Гъе, ныр æрбалæууыди 
Хъуыдайнатæн йæ зæрдыл, Степан бæгъæввадæй уатырдыгæй кæй 
рауади, хуыссæнты æнæфснайд дæр æм ныр зæрдæхсаинаг фæка- 
сти, уый дæр ма, ус йæ размæ кæй нæ рауади кæртмæ. Минуты 
бæрц Хъуыдайнат сагъдау аззади, стæй йæ сæр банкъуыста: 
— Нæ, бауырнинаг нæу уый!.. Æнæхæдзар уырыссаг, къуылых, 
стыгъд цæст... Ууыл мæ баивдзæн?! Уæд арв дæлæмæ æрхаудзæн!.. 
Уæд... Уый та цы у уæртæ?! — йæ цæст ауыдта кусеткæйы бын 
тæбæгъы тигъ. 
Раласта Хъуыдайнат тæбæгъ. Уым уыди хъæрмустæй дзадж- 
джын уæливых æмæ хъайла. 
— Исты ма дзы уыдзæн, æвæццæгæн,— загъта, былтæ чысыл 
67 

базмæлын кæнгæйæ, Хъуыдайнат. Зоныгыл æрбадти, бакасти, 
бавнæлдта æмæ раласта авг цавæрдæр бургомау нозтимæ. Базыдта 
йæ — ахæм нозтæй буц дардта Госæзи Хъуыдайнаты. 
Абадти Хъуыдайнат чысыл зоныгыл, стæй, мидбылты мæсты 
худт кæнгæйæ, тæбæгъ æмæ авг сæ бынаты сæвæрдта. 
Фестади Хъуыдайнат, къулыл йæ хъамамæ къух адаргъ кодта, 
фæлæ йæ æруагъта фæстæмæ. 
— Нæ, нæ!.. Ахæм æбуалгъ хъуыддагæн хъуамæ йæ мастист 
дæр йæхи аккаг уа!.. 
Ацы хъуыдыимæ Хъуыдайнат æрхуыссыди фæстæмæ кусеткæ- 
йыл, цæсгом къулырдæм, æмæ æнхъæлмæ касти, кæддæра цы 
уаид æддæдæр. Бирæ афон нæ рацыди, афтæ Госæзийы дзурын 
ссыди: 
— Ныртæккæ æрцæудзæн хъæдгоммæгæсæг. 
Хъуыдайнат йæхи фынæй скодта, йæ хуыр-хуыр цыди. Уæд 
Госæзи сындæг бацыди, кусеткæйы бынæй раласта тæбæгъ æмæ 
авг æмæ сæ ахаста. 
— Хорз... ныр ам иу мисхалы йас дæр зæрдæхсаинаг ницыуал 
ис, — загъта хинымæр Хъуыдайнат. Ахуыссыди ма чысыл, стæй 
рацыди кæртмæ. 
Уым, кæрдобæласыл банцой кæнгæйæ, лæууыди Госæзи æмæ 
кæрты дуармæ касти, цыма уырдыгæй исчи фæзынинаг уыди. 
Йæ цæстытæ адзагъыр сты, куы ауыдта йæ мойы, уæд. 
Хъуыдайнат сдзырдта: 
— Диссаг нæу, мæ къах æппындæр нал риссы!.. Раст загътауымæй 
Хъуыдайнат: цырыхъытæ куы ауыдта, уæдæй фæстæмæ дзы ферох 
сты горæтмæ цыд дæр, къахы цæф дæр, хъуыддæгтæ æмæ алы цар- 
ды фæндтæ. Йæ цæстыты раз лæууыдысты æрмæст Госæзийы фæ- 
лывд цæсгом, йæ калмы цæстытæ æмæ къуылых уырыссаджы цæс- 
гом стыгъд цæстимæ. Йæ сæры та уыди æрмæст иу хъуыды: «Ахæм 
æбуалгъ хъуыддагæн йæ мастист йæхи аккаг хъуамæ уа!» 
Ацы хъуыдытимæ Хъуыдайнат кæрты къуымты зилын байдыд- 
та. Скъæтмæ бацыди, алырдæм дзы афæлгæсыди, алæууыд дзы чы- 
сыл, хъуыды кæнгæйæ. Афæлгæсыди сарайы къуымтыл дæр,— къу- 
лыл хырх куы ауыдта, уæд æй къухæй авзæрста, къуымых у æви 
цыргъ. Сугсæттæнмæ бацыди æмæ фæрæтмæ дæр бирæ фæкасти. 
Уалынмæ хъæдгоммæгæсæг æрцыди. Хъуыдайнат хъæлдзæгæй 
йæ размæ рауади æмæ йæ фæстæмæ арвыста. 
Бацыди Хъуыдайнат уатмæ æмæ фæдзырдта уырдæм Госæзимæ. 
— Зæгъ-ма мын, мæ уарзон, дунейы циндзинæдтæй стырдæр 
æмæ рæсугъддæр кæцы у? — бафарста Хъуыдайнат усы. 
Ус исдугмæ ныкъкъуылымпы ис, стæй фæлмæн бахудти, йæ 
диссаджы урс дæндæгтæ ферттывтой æмæ загъта: 
— Ды æнæфсарм цыдæр зæгъынмæ хъавыс... 
Лæг æм комкоммæ бакасти. 
— Йе, усай, куыд дæм кæсын, афтæмæй ды раст дзуапп нæ 
ратдзынæ. Фæлтау мæхæдæг зæгъон. Стырдæр æмæ рæсугъддæр 
68 

циндзинад, æз куыд æмбарын, афтæмæй у маст исын... Уый æз 
абон бамбæрстон æмæ йæ абон бавзардзынæн. 
Ус фембæрста хъуыддаг, æвиппайды цикъæйау афæлурс æмæ 
дуары ’рдæм йæхи фæцæйласта. Фæлæ Хъуыдайнат фæраздæр ис 
æмæ дуар æрæхгæдта. 
- Æнцад лæуу, усай, — загъта лæг, — кæннод дæ хъамайæ 
скъуыхтæ кæндзынæн!.. Степан куы ’рбацæуа, уæд-иу кæс дзæ- 
бæх, хъуамæ хи цæстытæй фенай, куыд зонын æз маст исын... 
Дæуимæ цы кæндзынæн, уый та мæхæдæг дæр нæма зонын... Йе, 
хъусыс?.. Кæрты дуары хъист фæцыди: уый æрбацыди Степан. 
Госæзи уæрджытæ æрхоста æмæ нынниудта: 
— Æрбацæуы Степан... Цы уыдзæн, цы? Цы уыдзæн?! 
ГИГОЙЫ КУАДЗÆН 
щ 
Гиго сфæнд кодта ацы аз хъæздыг куадзæн саразын. Иннæ азты 
дæр йæ сыхæгтæм хæлæг ницæмæй кодта, йæ фынгыл-иу куадзæн 
бон уыди куы бабыз, куы хъаз, фæлæ ныр цы сфæнд кодта, уый 
йын никуыма бантыстис. 
Куадзæнмæ ма дыууæ мæйы уыди, афтæ Гиго æмæ йæ ус Пело 
æрнымадтой сæ ис-сæ бон каркæй, бабызæй, хъыбылæй æмæ загътой: 
— Табу Хуыцауæн, ис та нæм. Хъалонтæ-йедтæ куы ахицæн кæ- 
нæм, уæд ма нæм уæлдай зайы фондз карчы æмæ æртæ хъыбылы. 
Афтæ бирæ уæлдай сæм никуы уыди, æмæ тынг фæцин кодтой 
лæг æмæ ус. 
Лæг загъта: 
— Мæн цы фæнды, уый зоныс? 
-Цы? 
— Куадзæн хорз саразæм ацы хатт, афтæ хорз, æмæ нæм сы- 
хæгтæ хæлæг куыд кæной. 
— Саразæм, — загъта ус, — хорз куадзæнæй хуыздæр та цы ис, 
фæлæ мæнæ сывæллоны дæр рох кæнын нæ хъæуы, хъуамæ йын 
бæрæгбонмæ исты балхæнæм, иннæ сывæллæттæм хæлæг куыд нæ 
кæна, афтæ. 
Уымæн иу-дыууæ каркæй фылдæр нæ бахъæудзæн, фæлæ æз 
цы зæгъын, уый зоныс? 
-Цы? 
— Æппындæр цы нæма æрцыди, уый зæгъынмæ хъавын. 
— Цы уæддæр? 
— Иу хъыбыл ауæлдай кæнæм куадзæнæн. 
Пелойы зæрдæмæ фæцыди Гигойы фæнд, фæлæ уæддæр загъта: 
— Бынбауай, æмæ уый куы акъæмс кæнæм, уæд уый фæстæ та 
цы кæндзыстæм! 
— Ницы та нын уыдзæн. Бон цæуы æмæ фарн хæссы. 
69 

Уыцы бонæй фæстæмæ Гиго æмæ Пело сбæрæг кодтой иу хъы- 
был æмæ йæ хæссын байдыдтой. 
Тынг зæрдиагæй йæм зылди ус, фæлæ-иу Гиго дæр, куыстæй 
æрцæугæйæ, хæрын дæр айрох кодта, фæлæ-иу хъыбылмæ зилынмæ 
фæци. Иу сывæллон сын уыди — Мела — æппын уæгъд та уый нал 
уагъта хъыбылы. Алцы ’ппæтæй йæ æфсæста, йæхи хæйттæ дæр 
ма йын лæвæрдта. 
Хъыбыл дæр мæтæй марди, — бонæй-бонмæ зынгæ нарддæр 
кодта. 
— Уыныс, Пело, куыд нæрсы нæ куадзæйнаг! 
— Нæрсы, уæдæ цы! — загъта-иу Пело дæр. 
Уæд-иу сывæллон дæр рагæпп кодта: 
— Кæд уыдзæн, кæд, куадзæн, тагъд нæма уыдзæн? 
— Тагъд уыдзæн, тагъд, мæ къона! 
Афтæмæй бинонтæ сæхи рæвдыдтой. 
Пело-иу сыхæгты устытимæ куы фембæлди, уæд сын-иу исты 
æгъдауæй хъыбылы кой æркодта. 
— Уæртæ куадзæнмæ цы хъыбыл хæссæм, уымæй зæгъын... 
Уæвгæ та цæй нардгæнаг у хъыбыл, нырма йæ ныр базыдтон. 
Уæд та æфсонæн исты æрымысыдаид: 
— Хæдæгай, нæ дзæбæх хъулон дурын куы асасти... 
— Ау, цы йыл æрцыди? — бафарстаид сыхаг. 
— Цы куы зæгъай, уæд æй нæ куадзæйнаг хъыбыл тæрхæгæй 
раппæрста... Диссаджы нард сси æмæ сфыдуаг ис. 
Гиго йæхæдæг дæр, ныхасмæ ацæугæйæ, исты æфсонæй куа- 
дзæны хъыбылы кой ракодтаид, æмæ-иу куы бамбæрста, сыхæгтæй 
иуæй-иутæ хæлæг кæй кæнынц, уæд-иу хъыбылы нарды койæ нал 
фæллади. Цыфæнды зын куысты уыдаид Гиго, кæнæ цыфæнды 
хъыгдзинад æрбадтаид йæ зæрдæйыл, уæддæр-иу хъыбыл йæ зæр- 
дыл куы æрбалæууыд, уæд та-иу йæ маст айрох ис, куыст дæр-иу 
дарддæр рогдæрæй хаста. Хъæубæстæ иууылдæр зыдтой Гигойы 
хъыбылы тыххæй. 
— Йæ бонæй уа Гиго, цардæй тъæпп хауы, цы хъыбыл та хæссы 
куадзæнмæ. 
Ахæм ныхæстæ арæх фехъуыстæуыдаид хъæубæсты. 
* * * 
Куадзæны размæ сабаты хъæуы уынгты зынгæ фылдæр адæм 
рауай-бауай кодтой — алчи дæр йæхи бæрæгбонмæ цæттæ кодта. 
Гиго рахæцыди Пелойы къухыл. 
— Кæдæм мæ кæныс? 
— Рацу-ма, рацу! 
Бакодта йæ сарамæ. 
— Кæс-ма, усай, искуы ахæм хъыбыл федтай? Афтæ ныннæрсгæ 
ма искуы æрцыди? 
Хъыбыл тынг нард касти Пеломæ дæр, фæлæ уый уæддæр загъта: 
70 

— Нард у, цы дзы загъдæуа, фæлæ æз Калачы куы уыдтæн, 
уæд дзы нарддæртæ федтон. 
— Нæ, Пело, федтаис дзы, уый зонын, фæлæ уæддæр ахæмтæ нæ 
уыдаиккой... Кæс-ма, кæс, йæ нард цармæй æддæмæ куыд бырсы! 
— Хорз у, лæгай, цы дзы зæгъæм. 
— Уæдæ дын æз цы зæгъын, Пело? 
-Цы? 
— Кæс-ма, кæс, уый нардмæ... Бауырнæд дæ, ацы хъыбыл Гиго 
æмæ Пелойы фынгыл нæ, фæлæ дæлæ нæ кънйазы фынгыл дæр 
сфидаудзæн... — Уый дæр нæ, — раст паддзахы фынгыл дæр сфидау- 
дзæн... Цом, уæдæ, цæттæ кæнæм нæхи райсоммæ. 
Рацыдысты. Чызг сæ размæ рагæпп кодта. 
— Куадзæн кæд у, куадзæн нæма æрцыди? 
Мад æй йæ хъæбысмæ фелвæста. 
— Райсом у, райсом, нанайы къона. Райсом хъыбылы дзидза 
къæмс кæндзынæ. 
Чызг æргæпп кодта зæхмæ æмæ «лайсом куадзæн, лайсом куа- 
дзæн» хъæргæнгæйæ, хъыбылы раз балæууыди. 
Лæг æмæ ус бацæттæ кодтой дзаумæттæ хъыбыл æфснайынмæ. 
— Цом, æз хъыбылы рахæссон, — зæгъгæ, Гиго хæдзарæй куыд 
рараст, афтæ куыдзы рæйын ссыди. 
Гиго ракасти. 
Сауджын æмæ диакъон дуармæ лæууынц. 
— Æгас цæут, хæстæгдæр нæм цæуылнæ цæут? 
— Æгъгъæд хæстæг нæу? Æвæджиау бон скодта, æмæ мæнæ 
диакъонимæ рараст стæм, афтæ нæ уæнгтæ айвазынмæ. 
— Цы кæны, хи аирхæфсын дæр бæззы. Бафæлладаиккат ар- 
гъауынæй æгас мархойы. 
— Хуыцауæн кусæм æмæ куы фæллайæм, уæддæр хъуамæ «фæл- 
лайæм» ма загъæм. 
Гиго бахъынцъым кодта, дуармæ кæй лæууынц, ууыл æмæ загъта: 
— Цомут мидæмæ, чысыл нæм абадут! 
Сауджын æмæ диакъон кæрæдзимæ бакастысты æмæ Гигойы 
фæдыл хæдзармæ бараст сты. 
Сауджын Иосебы чи нæ зоны æгас комы! Йæ рустæ фырнæр- 
дæй æддæмæ ратонынц, дардмæ æрттивынц, йæ гуыбын, авд мæйы 
сывæрджын цы ус вæййы, уый гуыбынæй стырдæр. Адæм ма ны- 
хасы дæр ракæнынц Иосебы гуыбыны кой, фæзæгъынц: раст уæртæ 
Иосебы гуыбыныйас, зæгъгæ. Иосеб тынг уарзы карчы фыд, уарзы 
хуыйы фыд дæр, фæлæ уæддæр карчы базыртæм æмæ сгуытæм 
куыд æмхиц у, афтæ ницæмæ у. Искуы, хисты кæнæ куывды уæв- 
гæйæ, комкоммæ фæзæгъы: сгуытæ æмæ базырты ардæм рахæссут! 
Куыддæр сæ йæ разы ауыны, афтæ йæ дыстæ мидæмæ батулы 
æмæ дыууæ къухæй зæрдиагæй бавналы. 
Иосеб йæ хъæубæсты адæмимæ дзæбæх, æнгомæй цæры, алы хæ- 
дзармæ дæр раст йæхи хæдзары хуызæн бараст вæййы æмæ бафæрсы: 
«Куыд стут, цы стут?» Уыйфæстæ ноджы афæрсы: «Уæд аууилинаг 
71 

æмæ аназинагæй та куыд стут?» Афтæ гъе! Зынæрвæссондзинадæй 
йæм ницы ис, мæгуырдæр цы хæдзар у, уырдæм æй куы хонынц, 
уæддæр æнæзивæг ацæуы æмæ хорз хæргæ дæр бакæны, нуазгæ дæр. 
Уый ма ницы у, фæлæ йæ хъæубæсты адæмæн алы хорздзи- 
нæдтæ амонын куы байдайы, уæд æм куы байхъусиккат! Дзуры-иу: 
«Хæдзар бæрзонд амайын хъæуы, стыр рудзгуытимæ, рухс пара- 
хат куыд уа, фыд фаг хæрын хъæуы, хом дон ма нуазут... Ноджы 
адæймаг алы бон йæхи куы найа, уæд уый дæр тынг хорз у. Куы- 
стæй хи æгæр фæллайын кæнын дæр нæ бæззы». Ахæмтæ æмæ 
ноджы хуыздæр уынаффæтæ фæкæны Иосеб адæмæн. 
Тынг уарзы Иосеб адæмы, тынг мæт сыл кæны. Ныр дæр мæнæ 
куыддæр Гигойы хæдзармæ бацыди, афтæ фæрсыныл фæци: 
— Куыдтæ стут, цы стут? Уæ сывæллон та куыд у? Хор та куыд 
æрцыди? — æмæ æндæр ахæмтæ. 
Абадтысты, аныхас кодтой фысымтæ æмæ уазджытæ иучысыл. 
Стæй сауджын бакасти диакъонмæ æмæ загъта: 
— Иу чысыл хъуыддагмæ уæм æрбауадыстæм, Гиго. Уæ дуæрт- 
ты фæцæйцыдыстæм æмæ мæ зæрдыл æрбалæууыди... Чысыл цы- 
дæр ма нæ дардтат... Æмæ загътам: «Цом бауайæм Гигомæ. Уый 
Хуыцауы уарзон лæг у. Уымæ кæддæриддæр бауайын æмбæлы». 
Гиго аджих ис, цы дары цымæ? Нал хъуыды кодта, цы дары, 
уый, æмæ усмæ бакасти. 
Ус уайтагъд фæхъуыды кодта æмæ загъта: 
— Рох нæу, сауджын, уый. Цы дæ дарæм, уый ахицæн кæндзы- 
стæм. 
Гиго уæддæр ницыма æмбæрста. 
Сауджын æм баздæхти: 
— Фарон уæ лæппу куы амарди, рухсаг уæд, уæд мын сомы 
’рдæг йеддæмæ æхцайæ нæ радтат, афтæ загътат, мæнæ, дам, нæм 
хъыбылтæ куы рацæуа, уæд дын дзы иу ратдзыстæм. 
Гиго ныр æрхъуыды кодта хъуыддаг æмæ æрæнкъард ис, дзу- 
рын дæр ницыуал сфæрæзта. 
Ус дæр ныхъхъус ис. 
Сауджын райдыдта: 
— Тынг æвзæр рæстæг скодта, никæцæйуал нæм ницы цæуы: йе 
чындзыл аргъуыд нæй, йе æндæр, æмæ афтæмæй фыдæбæттæ кæнæм. 
Иуцъус ахъус сты иууылдæр. 
Сауджын бакасти Пеломæ, стæй Гигомæ æмæ загъта: 
— Цæй, ацаразут нæ, æмæ цом! Тынг æхсызгон нæ хъæуы... 
Дарддæр æмгъуыдгæнæн нал ис. 
Лæг æмæ ус кæрæдзимæ бакастысты æмæ, æнæсдзургæйæ, бам- 
бæрстой кæрæдзи, сфæнд кодтой хъыбылтæн сæ цауддæр раттын 
сауджынæн. 
Усæн хъуыдыгонд уыди цауддæр хъыбыл æмæ йæм араст ис, 
раттон æй, зæгъгæ. 
Куыддæр дуар фегом кодта, афтæ куадзæйнаг хъыбыл хæдза- 
ры смидæг ис. 
72 

Сауджын хъыбылы кой фехъуыста раздæр, фæлæ йын афтæ 
нард æнхъæл нæ уыди. Ныр фырдисæй йæ дзых бахæлиу кодта 
æмæ хъыбылмæ кæсгæйæ баззади. Æппынфæстаг сдзырдта: 
— Уый хъыбыл у, уый! Куадзæйнаг ахæм куы нæ уа, уæд ин- 
нæтæ цы сты! Пело, хъуамæ мын ацы хъыбыл раттат!.. Куы зоник- 
кат, куыд бузныг уæ фæуыдзæн не ’фсин! Тынг бузныг, тынг... 
Акæсут-ма, стъолæн иу кæроны гогыз, иннæ кæроны уæрыккк, а 
хъыбыл та астæуæй... Тынг хорз фидаудзысты! 
Гиго æмæ Пело джихæй лæууыдысты. 
Æппынфæстаг Пело сдзырдта: 
— Уæдæ куыд вæййы, хъыбыл дæ дарæм æмæ дын ратдзыстæм, 
ацы хъыбыл уа, æндæр уа, уæддæр... Æз ныртæккæ æрбадавдзынæн. 
Ацы дзырдтимæ ус дуары ’рдæм фæраст ис, фæлæ йæ Иосеб 
фæурæдта: 
— Фæлæуу, Пело, мæнæ ацы хъыбыл, ацы! Æмæ куы зониккат, 
куыд бузныг уæ фæуыдзæн не ’фсин! Тынг бузныг, тынг! 
Ус ма цыдæр зæгъынмæ хъавыди, фæлæ сауджын фæраздæр ис: 
— Марадз, диакъон, аххуыс кæн Пелойæн, рацахсут хъыбыл! 
Диакъон фестади æмæ æнæ Пелойы æххуысæй цæстыфæны- 
къуылдмæ рацахста хъыбылы, ахуыр уыди ахæм архайдыл, йæ 
службæйы дуджы иу æмæ дыууæ хъыбылы нæ рацахста. 
Хæдзар байдзаг ис хъыбылы хъыллистæй. 
— Пело, æххæст нын голлаг авæрут, цæм æй ахæссæм! Ныр- 
тæккæ уын æй фæстæмæ æрбарвитдзынæн. 
Хъыбыл, хъыллистгæнгæйæ, голладжы куы стæлфыди, уæд 
сауджын сыстади æмæ загъта: 
— Бузныг, не ’фсин дæр уæ тынг бузныг фæуыдзæн! 
Чысыл сывæллон Мела уæдæй нырмæ æнцад бадти, ныхæстæм 
хъуыста, фæлæ сæ хорз не ’мбæрста. Ныр, диакъон хъыбылы гол- 
ладжы куы атъыста æмæ йæ йе ’ккой куы баппæрста, уæд бамбæр- 
ста чызг хъуыддаг, ныккуыдта æмæ ныхъхъæр кодта: 
— Кæдæм нын хæссут нæ куадзæны хъыбыл? Æриут нын æй! 
Сауджын фæстæмæ фæкасти æмæ сдзырдта: 
— Гиго, Пело, цæмæн рауагътат сывæллоны бæгъæввадæй, бæ- 
гъæмсарæй, акæнут æй мидæмæ, фæпрастуд уыдзæн! 
ХÆЛÆРТТÆ 
*~~тг~~* 
Æртыккаг зылды пъырыстыф Иван Кузьмич Топтыго æнкъард 
у абон. Бады стъолы фарсмæ. Сисы йæ къухы фыссæн æмæ йæ 
фæстæмæ æрæвæры... Иæ разы, стъолыл, гæххæттыты цагъд. Иуыл 
дзы къух æрæвæрын хъæуы, иннæ сыхаг зылды хицаумæ арвитын 
хъæуы æмæ æнд. 
Æхсæвы дыууæ сахаты онг Топтыго къамæй хъазыди клубы. 
Æмбылды фæци, дæс æмæ ссæдз туманæй иу капекк дæр нал азза- 
73 

ди... Куыдзы фырт облæстон дохтыр! Йæ амонд куыд ласта! Куыд 
ын æнтысти!.. Йæ хæдзармæ мин сомæй къаддæр нæ ахаста! Бæргæ 
дзы куырдта Иван Кузьмич 25 сомы æфстау, хионтæ фæстæмæ 
рамбулыны ныфсæй... Нæ йын радта. «Æрæвæр, дам, къамыл дæ 
бæх! 200 сомæй йæ балхæдтай, 400 сомыл æй æрæвæр!» Дохтыр 
æнхъæл у, æмæ бæх афтæ æрæвæргæ у. Нæ, пъырыстыф йæ черке- 
саг хъуг æрæвæрдзæн, йæ пъалто, йæ хæдон дæр... Фæлæ бæх?! 
Бæхæн æрæвæрæн нæй. Фæлтау Иван Кузьмич ацæудзæн æмæ 
йæхи Терчы басхойдзæн... 
Облæсты дохтыр бæхы тыххæй уыцы ныхæстæ куы загъта, уæд 
пъырыстыфæн йæ туг йæ сæрмæ ныццавта. Чысыл-ма бахъæуа, 
æхсаргардæй дохтыры сæры фарс ма æрхæсса, фæлæ тыхæй бау- 
рæдта йæхи. Æрмæст йе ’нгуылдзтæй цыдæр нысан ацарæзта æмæ 
йæм мæсты дзырд скодта: 
— Цъуй дæ нæ хъæуы, цъуй? 
Уæд уыцы дзырдæй чысыл йæ маст ссыди. Фæлæ ныр дæр ма 
куы æрхъуыды кæны дохтыры ныхас, уæд йæ хъусты стыр æфхæр- 
дæй зæлланг кæны. 
Диссаджы бæх та куыд нæ у пъырыстыфы бæх: æгас горæты 
уый хуызæн никæмæн ис. Уыцы бæхы тыххæй Топтыгойы æгас 
облæсты дæр зонынц. 
Куы йыл рацæйцæуы, йæ сæр бæрзонд сисгæйæ, йæ къух йæ 
сины асадзгæйæ, уæд æм алырдыгæй бирæтæ, хæлæг кæнгæйæ, 
кæсынц... Иу хатт та ахæм хабар æрцыди. Иу хъæуккаг лæг го- 
рæтмæ суджы уæрдон уæймæ æрбаласта. Уыцы рæстæджы Топты- 
го йæ бæхыл уынджы фæцæйцыди. Хъæуккаг лæг æм хæлиудзы- 
хæй кæсгæйæ баззади. Афтæ æдзынæг æм касти, æмæ йæхи бæхы 
рохтæ йæ къухтæй феуæгъд сты, æмæ афтæмæй фесæфтысты бæх 
æд уæрдон, æд сугтæ... Цы дзурæм хъæуккаджы тыххæй! Суанг 
облæсты хицау дæр хæлæг кæны Топтыгомæ йæ бæхы тыххæй. 
Хъуыддаг афтæ кæй у, уый Топтыго йæхæдæг дæр йæ зæрдыл 
бадардта. 
Афтæмæй йын иу куыдзы фырт куыд зæгъы: «Æрæвæр, дам, 
къамыл дæ бæх!» Нæ, фæлтау пъырыстыф йæхи Терчы дæр бас- 
хойдзæн, уæртæ хæстæгдæр кæрдо бæласыл дæр ацауындздзæн 
йæхи!.. 
— Батырбег! — бадзырдта дуарæй денщик1. 
Пъырыстыф фестъæлфыди. Йæ хъуыдытæ тарст цъиуты дзы- 
гуырау фæтахтысты дард. 
— Батырбег æрбацыди, — загъта, дуар тынгдæр базыхъыр кæн- 
гæйæ, денщик. 
— Фæдзур æм ардæм! — загъта Иван Кузьмич. Фæлæ нал фæ- 
лæууыди æмæ йæхæдæг ауади Батырбеджы размæ. Фæлæбурдта 
йын йæ дыууæ къухмæ æмæ йæ, цингæнгæйæ, бакодта кабинетмæ. 
Уый уыди мæллæггомау, фæлæ уæхскджын, бæзæрхыг æмæ 
1 Д е н щ и к — революцийы размæ офицеры фæсдзæуин — салдат. 
74 

хъæддыхамад ирон лæг. Цыбыр цъæх цухъа хорз фидыдта хæрз- 
конд уæнгтыл. Сау арæзт фæтæн хъама хуымæтæджы гæрзын роныл 
ауыгъд. Иннæрдыгæй дамбаца, йæ фæсуæхсчытæй зынди магазинкæ1, 
иу хъатара астæуыл баст, иннæ хъатара — дæларм-уæларм ист. 
Батырбег кабинетмæ куы бацыд, уæд магазинкæ къуымы бан- 
цой кодта. 
Уый кæддæриддæр афтæ кæны, нымæт фаеуадзы кæм фæнды 
дæр, фæлæ магазинкæйæ фæхицæнгæнæн нæй. Иæхи йеддæмæ йæм 
бавналын дæр никæй уадзы. 
— Сбад, мæ хæлар, сбад, аныхæстæ кæнæм, рагæй куынæуал 
федтам! — сдзырдта пъырыстыф. 
— Рæстæг бирæ нæй, — загъта Батырбег, — бæхтæм цæуын 
хъæуы. Æхсæз ис... Мæнæ сæ дамгъæтæ, сæ нысæнттæ. 
Иван Кузьмич йæхи æвиппайды фæхъуынтъыз кодта æмæ æрди- 
аггæнæгау сдзырдта: 
— Рагæй дын зæгъынмæ хъавыдтæн, Батырбег... Хицау дæн æмæ 
æгæр зын у мæ хъуыддаг. Бирæ æфсæрм мыл бады. Хъуыддаг куы 
фæхъæр уа, уæд хæрз сæфт кæнын. Афтæмæй мæм пайда та хауы 
æрмæст бæхæн фынддæс сомы. 
Батырбег арф ныхъхъуыды кодта. Пъырыстыф ын пайда уыди. 
Уый йын бæхты билеттæ лæвæрдта, æмæ афтæмæй давæггаг бæх- 
тæн зынаргъыл уæйгæнæн уыди, æцæг сæ-иу давды бынатæй дардмæ 
ласын хъуыди. Ноджы-иу пъырыстыф фæд галиумæ сарæзта, æмæ 
йын уый дæр — æххуыс. Фæлæ ныр пъырыстыфы тæргæйттæй нал 
фæразы. Алы гæххæттæн йæхæдæг авд сомы саргъ кодта, стæй йæ 
туманмæ систа, уыйфæстæ фынддæс соммæ. Ныр дæр та мæнæ 
цыдæр сфæнд кодта. Афтæмæй йæ куыст цы у — гæххæтт афыссын — 
фондз минуты!.. 
— Нæ, пъырыстыф, нæ уыдзæн уый! — хъæбæр сдзырдта Ба- 
тырбег. — Фынддæс сомæй уæлдæр гæнæн нæй. Æз мæ риу нæм- 
гуытæм æвæрын, уый дæ рох ма уæд! 
Пъырыстыф, æнæ уæлæмæ кæсгæйæ, зæгъы: 
— Чысыл цыдæртæ дæ рох кæны, Батырбег. Ахæстоны бадтæ, 
æз дын лидзыны фадат сарæзтон. Æз куы нæ уыдаин, уæд раджы 
бамбыдаис ахæстоны. Ды-иу бæхты хурныгуылæнырдæм куы 
скъæрдтай, уæд æз фæдис æрвыстон хурыскæсæнырдæм. Ды 
уыдæттæ нæ нымайыс? 
— Нымайын, пъырыстыф, нымайын... Æрмæст ахæстоны, чи 
зоны, нæ бамбыдаин... Нымайын, пъырыстыф, фæлæ дæуæн дæр 
зæгъон чысыл цыдæртæ. Гæххæтты гæбæзтæн ды æгъгъæд æхца 
исыс... Уый тыххæй ма дзурæм. Кæсгон лæг Хæчъассæ дыл хъаст 
балæвæрдта. Ды загътай: «Маст ын скæн!» — Æз ын йæ бæхтæ 
иууылдæр аскъæрдтон, мæгуырæй йæ ныууагътон. Ды æвдæм зыл- 
ды пъырыстыфимæ фæхыл дæ. Æз ын æрмæст йæ рахиз цонг фæ- 
цæф кæнынмæ хъавыдтæн, фæлæ æхст рæстмæ нæ фæци, къух 
1 Магазинкæ — ам: хотых. 
75 

февгъуыдтон, нæмыг риуыл сæмбæлди, æмæ лæг амарди. Уыцы 
тæригъæд дæр мыл дæу тыххæй сæмбæлди. Прокурор Игнатов йæ 
черкесаг хъугæй йæ сæр бæрзæндты хаста. Ды загътай: «Аскъæр 
ын йæ хъуг!» Æз бæхтæ йеддæмæ ницы давын, фæлæ уæд аскъæрд- 
тон хъуг æмæ ахсты фæуынæй тыхæй фервæзтæн. Уый дæр дæу 
тыххæй. Цы нымайæм алцы æппæт! Ды мын ахæстонæй алидзыны 
фадат радтай, æз дын уый тыххæй Лабæйæ ахæм бæх сластон, 
æмæ уый хуызæн æгас Кавказы дæр нæ разындзæн... Ды мын æххуыс 
дæ, æз дæр дын æххуыс дæн. Кæд дæ фæнды, уæд афтæ дарддæр 
кусдзыстæм. Кæд дæ нæ фæнды — уæд бар дæхи! 
Пъырыстыф ныхъхъуыды кодта. Батырбеджы ныхæстæ йæм 
æнæраст нæ кастысты. Фæлæ цы кæна, цы æрхъуыды кæна? Æхца 
йæ хъæуы... Бирæ æхца йæ хъæуы, цæмæй алы куыдзы хъыбылтæ 
йæ разы уæндон ныхас ма кæной... 
Пъырыстыф сфæнд кодта йæ дзырдыл хъæбæр лæууын æмæ 
загъта: 
— Дæ ныхæстæ, чи зоны, раст сты. Фæлæ ды бирæ исыс æхца, 
æмæ дзы мæнæн алы бæхæй дыууæ туманы куы дæттис, уæд хъуыд- 
даг иууыл раст уаид. 
— Фынддæс сомы, пъырыстыф, фынддæс сомы. Уымæй фыл- 
дæр гæнæн нæй. 
— Ратдзынæ, Батырбег, дыууæ туманы. Æнæ мæн ды фесæф- 
дзынæ. Куы нæ раттай, уæд дæ æз хицæутты къухмæ адæтдзынæн! 
Батырбеджы цæстытæ мæсты æрттывд фæкодтой, фæлæ уай- 
тагъ фæфæлмæн сты. 
— Кæд дæ нал фæнды мемæ кусын, уæд хъуамæ дзæбæхæй, 
æнæ мастæй фæйнæрдæм ацæуæм. Кæннод хъуыддаг чердæм фез- 
дæхдзæн, уый зын зæгъæн у. 
Пъырыстыф æвиппайды йæ хъæлæс фæбæрзонд кодта æмæ 
сдзырдта: 
— Ды æнхъæл дæ, æмæ афтæмæй ахицæн уыдзыстæм, нæ? 
Уыцы дзырдтимæ пъырыстыф дуармæ фæкасти. 
Батырбег фæхъуыды кодта Топтыгойы цæстæнгас æмæ йæ къух 
дамбацайыл æруагъта. 
— Уæдæ ма цы æндæр? — бафарста Батырбег. 
— Цы зæгъыс? Ныртæккæ фендзынæ! 
Пъырыстыф фæгæпп кодта, фæлæ уайтагъд фæстæмæ асхъиуд- 
та — йæ цæстыты раз, Батырбеджы къухы, æрттывта дамбаца. 
— Сбад, пъырыстыф! — фæлмæн сдзырдта Батырбег. — Куы 
зоныс, æз хъазын кæй нæ уарзын. Æрмæст ма дæ иу минут уро- 
мын, уыйфæстæ цыфæнды кæн! 
Афтæмæй ницы рауайдзæн, пъырыстыф уый куы федта, уæд 
фæстæмæ æруагъта йæхи йæ бынаты. 
Батырбег дзырдта дарддæр: 
— Æз дæн хуыснæг, æвзæргæнæг. Фæлæ уæд ды та дæ дыууæ 
хуыснæджы, дыууæ æвзæргæнæджы. Æвзæргæнæг уæвгæйæ, дæхи 
æууæнкджынæй æвдисыс æмæ ма къазнайæ мызд дæр исыс. Æнæ- 
76 

уый дæр нæ ауæрдыс къазна стигъыныл. Дæ къухы цы 12 хъæуы ис, 
уыдон дæр стигъыс, гæртам исынæй сæ бабын кодтай. Уыйфæстæ 
куы зæгъæм, уæд æмбалæн дæр нæ бæззыс. Æвзæргæнджытæм дæр 
ис сæхи мидæг æууæнк. Дзырдыл хæцын хъæуы. Фæхыл дæ де 
’мбалимæ, уæддæр дзырдыл хæц, æмбалыл комдзог ма цу! Æз дæ 
никæд адæтдзынæн. Фæлæ ды кæд сыстадтæ дæ бынатæй, уæд дæ 
куыст кæн, адæтт мæ. Фендзыстæм, кæддæра дзы цы рауаид! 
Уыцы дзырдтимæ Батырбег сындæггай райста къулы рæбынæй 
топп æмæ йæ йæ уæхскыл баппæрста, йæ нымæт дæр акодта æмæ 
сындæггай рацыди уатæй. Фæстæмæ дæр нæ фæкасти, цыма йын 
æппындæр тас ницæмæй уыди. Æцæгдæр, Топтыго йæ бынатæй 
змæлгæ дæр нæ фæкодта, сагъдау баззади, цалынмæ кæртæй бæхы 
къæхты хъæр не ссыди, уæдмæ. 
Иван Кузьмичмæ æппындæр Батырбеджы раттыны фæнд нæ 
уыди — дзырд лæвæрды тыххæй, мыййаг, нæ, фæлæ йæхицæн 
фæхъæрæй тарсти. Уый æрмæст Батырбеджы фæтæрсын кæнынмæ 
хъавыди, цæмæй дзы фылдæр æхца ратыдтаид. Фæлæ хъуыддаг 
нæ ацыди. Фыццаджы æхца дæр фесæфта, Батырбегæн йæ иннæ 
æххуыстæй дæр йæхи фæцух кодта. Мæнæ ныр облæсты дохтырмæ 
пъырыстыф мæсты у, исты хъыгдзинад ын аразын хъæуы — æмæ 
куыд? Батырбег нал ис — уый йын исты æрхъуыды кодтаид. 
Бирæ фæхъуыды кодта Топтыго йæ рæдыдыл. Æхсæвы йæ хуыс- 
сæг дæр дæр нæ ахста, æрмæст бонырдæм иучысыл афынæй ис. 
Райсомæй куы райхъал ис, уæд йæ фыццаг хъуыды уыди Батыр- 
беджы тыххæй. 
— Цы бакодтон, цы?.. Мæхи куы æрбайсæфтон! — дзырдта пъы- 
рыстыф хинымæры. 
Цæмæй йæ уæззау хъуыдытæй фервæза, уый тыххæй Иван 
Кузьмич афæнд кодта кофейы фæстæ саргъы бæхыл горæты уынг- 
ты атезгъо кæнын. Дыууæ хатты проспектыл ауайдзæн, стæй вок- 
залмæ, уырдыгæй та сындæггай облæсты дохтыры хæдзары дуæрт- 
тыл, цæмæй та йæ уый фена бæхыл æмæ хæлæгæй ныммæла! 
Куыддæр пъырыстыф иу къух кителы дысы атъыста, афтæ ден- 
щик, цикъæйæ фæлурсдæрæй, йæ разы æрбалæууыди. Цыдæр дзу- 
рынмæ хъавыди салдат, фæлæ æвзаг коммæ нæ касти. 
Пъырыстыф ныффæлурс ис, цавæрдæр æбуалгъ хъуыдытæ йын 
айгæрстой йæ сæрымагъз. 
Иннæ къух кителы дысы атъыссын æй ферох ис, афтæмæй рап- 
пæрста йæхи бæхдоны ’рдæм. 
Бæх йæ бынаты нал уыди. 
— Аргæвста мæ! Аргæвста мæ! — йæ къухтæй йæ сæр хойгæйæ, 
сæрдиаг кодта пъырыстыф. 
Пъырыстыф куыд уыдис, афтæмæй æруагъта йæхи цъыф зæх- 
хыл, уым ныддæлгом ис æмæ куыдта, æрдиаг кодта. 
77 

Денщик дæр йæ разы хъынцъым кодта, æнæ дзургæйæ, стæй 
æвиппайды фæхъæр кодта: 
— Ваше высокоблагородие! 
Иван Кузьмич рабадти. 
Бæх кæм баст уыди, уым кæвдæсы фæйнæгыл æвæрд уыди 
æхгæд конверт. 
Пъырыстыф æм фæлæбурдта, атыдта конверт æмæ бакасти: «Дæ 
бæх дын ласын: æгæр хорз у дæуæн. Дæ хуызæн хуы ууыл куы 
бада, уæд уый стыр тæригъæд у. Дæ разы дон цы бæхыл фæласут, 
уый дын æгъгъæд у, уыимæ хуыздæр фидаудзыстут. Хæрзбон! Б.»... 
Пъырыстыф каст куы фæци, уæд иучысыл джихæй аззади. Стæй 
та йæ къухтæ йæ сæрыхъуынты асагъта æмæ та сæрдиаг кодта: 
— Аргæвста мæ! Аргæвста мæ æнæ кардæй! 
АФТÆ ДÆР ВÆЙЙЫ 
Хосдзау йæ уатæй рацыди, арвыл афæлгæсыди æмæ хинымæр 
сдзырдта: 
— Хуыцауæй бузныг, æвзæр бон нæу нæ кусджытæн. 
Акасти кæрты къуымты æмæ йæ фыртты фырттæй иу бæгъæм- 
зæнгмæ фæхъæр кодта: 
— Марадз, лæппу, дæ фындз къахыны бæсты стурты хъоммæ 
ахæццæ кæн! 
Æндæр кæмæ сдзырдтаид Хосдзау! Бинонтæй кусынхъом чи 
уыди, уыдон — æмæ æххуырстытæ дæр семæ — иууылдæр сæу- 
мæцъæхæй быдыры кусынмæ аивгъуыдтой. 
Бæгъæмзæнг лæппу тынг æвæндонæй йе ’нгуылдз йæ фындзæй 
æрласта æмæ стурты аскъæрдта. 
Уæд Хосдзау лæдзæг йæ фæсонтыл цæхгæрмæ æрцарæзта, аф- 
тæмæй сындæггай, хъуыдытæ кæнгæйæ, дуармæ рацыди. Уым 
фæйнæгыл абадти æмæ-иу къах иннæйыл баппæрста. 
Бады. Хъуыдытæ кæны. Уайтагъд йæ галиу рихи фæзылын ис. 
Куыд нæ зылын кæна рихи дæр! Æгас сыхы ма ахæм бæстыхæйттæ 
искæмæн ис? Кæрты алыварс дурын быру дæр амад фæци... Бæхтæ — 
фаг, гал — фаг, хъуг дæр — афтæ. Хохы йæ фысты дзугтæ ацы аз 
баисты цыппар сæдæйы бæрц. Хизынц сæ уым йæ фыртты фырт- 
тæй æртæ: иу — ас лæг Дзамболат, иннæтæ 15 æмæ 16 азыккон 
хæффындзхортæ. 
Хосдзау йæ былтæ тынгдæр фæзылын кодта æмæ сдзырдта: 
«Афтæ дæр вæййы! Афтæ дæр вæййы!» 
Хъуыдытæ кæны дарддæр. 
Цæсгом дæр рухсæй-рухсдæр кæны. 
Цыппар чызджы йын уыди. Æртæйы дзы федде кодта. Уæдæ 
ацы галуантæ цæмæй аскъæрдтаид! А цыппæрæм чызг ма баззад, 
иннæтæй рæсугъддæр, афтæмæй йын ацæуынæн ницыуал æнтысы. 
78 

Куырд бæргæ у... Фæлæ иу гæвзыкк... Ныр дыккаг аз ирæд бафи- 
дынæн ницы фæразы. Куы дыууын сомы æрбарвиты, куы æртын. 
Афтæмæй дæс азмæ дæр нæ ахицæн уыдзæн ирæд! 
Хосдзауæн йæ ных фæтар ис. Рихитæ араст сты. Былтæ базмæ- 
лыдысты. 
— Лæппуйæн ирæд бафидын йæ бон куы нæ уа, уæд хъуамæ 
йæхицæн æнцад бада! 
Афтæ загъта Хосдзау. Стæй сыстади æмæ бараст ис хæдзармæ — 
йæ зæрдыл æрбалæууыдысты хъарм уæливых æмæ арахъ. 
Æцæгдæр, Сугарты Саугуди Дзæхойты Хосдзауы чызджы куы 
ракуырдта, уæдæй рацыди дыууæ азы. 
Кæцæй ахицæн кæна Саугуди ирæд афтæ тагъд? Кæркдоны 
хуызæн ын иу къуым баззади йæ фыдæй æмæ ма иу къуылых бæх. 
Гал нæй. Хъуг нæй. Йæ зæронд мад ма йæхи хъары хæдзарон 
мæргътæ арæх кæныныл. Йæ бон, йæ хъару цас у Саугудийæн, 
уыйас кусы, архайы. Иуæй — хæссы йæхи æмæ йæ зæронд мады. 
Дыккаг — архайы йæ хæдзары уаг фæхуыздæр кæныныл, цæмæй, 
Дзерассæйы куы æрхæсса, уæд уый раз къæмдзæстыг ма уа. Æртык- 
каг та — ирæд фидыныл тындзы... 
Ирæд зæгъæм, æмæ хуымæтæджы ирæд нæу. 
Нæ йын лæвæрдтой Дзерассæйы — лæппу, дам, мæгуыр у. Чызг 
та Саугудийы йеддæмæ никæмæн куымдта. 
Уæд Хосдзау загъта: 
— Фæндараст фæуæд нæ чызг, фæлæ ирæдæн мæ нымадæй къад- 
дæр кæнæн нæй! 
Йæ нымад та уыди Хосдзауæн афтæ: мин сомы æхца, дыууæ 
галы, дыууæ хъуджы æмæ-иу бæх, стæй ма чызгæн чындздзон дзау- 
мæттæ æмæ ноджы чындзæхсæвы хардз. 
Лæппу йæ цæст дæр нæ фæныкъуылдта. Уый афтæ тынг уарзта 
Дзерассæйы, æмæ йæ ныфс дæрдтыл хаста. Мæнæ мын уыцы хъуыд- 
даг нæ бантысдзæн, зæгъгæ, ницæмæй загътаид. 
Фæлæ афæдз куы аивгъуыдта, уæд бамбæрста Саугуди, ахæм 
ирæд æнцон афидæн кæй нæ у. Фарон йæ хæдзары æмбис дурæй 
бамбæрзта, иннæ æмбис абон дæр ма хъæмпы бын лæууы. Ахæм 
хæдзар куыд сфидауа — иу къахыл цырыхъ, иннæуыл — æрчъи! 
Ахæм хæдзармæ Саугуди Дзерассæйы не ’рхæсдзæн — хъуамæ иннæ 
æмбис дæр бамбæрза дурæй, хъуамæ йæ мидæгæй дæр саивтæ 
кæна!.. Стæй ирæд... О, ирæд!.. Аивгъуыдта дыууæ азы æмæ дæс 
æмæ ссæдз туманы йеддæмæ нæма бафыста. 
Йæ зæрдæ ныууазал вæййы Саугудийæн, куы ахъуыды кæны 
ирæды тыххæй. Æрæджы та æртæ туманы бамбырд кодта æмæ сæ 
барвыста Хосдзаумæ. Барвыста æхцаимæ ноджы ахæм ныхæстæ: 
«Мæ хорз хæстæг, Хосдзау, ахицæн кæндзынæн мины æрдæг. 
Уымæй фылдæр мæ ма бахъыгдар!» 
79 

Хосдзау æхца айста, йæ дзыппы сæ бафснайдта æмæ рарвыста 
ахæм ныхæстæ: «Гъе, лæппу, хынджылæг ма кæн! Чызг дæ кæд 
хъæуы, уæд, дзырд цас уыдыстæм, уый æххæстæй бафид! Уымæй 
уæлдай мæнæн демæ дзуринаг ницы ис!» 
* * * 
Арф ныхъхъуыды кодта Саугуди. Цы кæна ныр? Ирæд бафи- 
дын рæхджы йæ бон нæ бауыдзæн. 
Чи зоны, фондз азы, кæнæ дæс азы ма йæ æнхъæлмæ кæсын 
бахъæудзæн. Афтæмæй æнæ Дзерассæ та цæрын куынæуал фæра- 
зы! Æхсæвæй, бонæй йæ хъуыдытæ сты уыимæ. Аскъæфид æй, 
мыййаг?.. 
Скъæфгæ?! 
Нæ, Саугуди йæ усаджы скъæфгæ нæ акæндзæн!.. Йæхицæй 
хынджылæг чи кæны, скъæфгæ уыдон фæкæнынц... Скъæфын у 
чъизи хъуыддаг. Æдылы лæг йæ усаджы аскъæфы. Хъæбысæй хъæ- 
бысмæ чызг рахау-бахау фæкæны... Фæлæ æнæ афтæ дæр, скъæ- 
фын цъаммардзинад у... Чызг нæ фæкомы. Æмбæлттæ йыл ныххæ- 
цынц æмæ... кæсынц... 
— Пуй, хуытæ! — Саугуди уыцы ран йæхи нал баурæдта æмæ 
хъæбæр нытту кодта. 
Æрæджы Саугуди йæхæдæг дæр иу лæппуйæн скъæфæг фæци. 
Чысыл-ма бахъæуа, чызг уый хъæбысмæ дæр ма æрбахауа. Саугу- 
ди йæхи баурæдта... Фæлæ чызг цалынмæ хъæуæй-хъæумæ, пых- 
сытæй-пыхсытæм рахау-бахау кодта, уалынмæ йыл иннæ æмбæлт- 
тæй чидæртæ сæ къухтæ æрхастой... Нæ нæ... Саугуди скъæфыныл 
нæ ныллæудзæн! Цъаммартыл йæхи нæ банымайдзæн!.. 
Уæдæ цы кæна ныр? Чызг ракуырдта, фæлæ йæ кæд æрхæс- 
дзæн, уымæн бæрæг куы нæ ис æппын!.. Æрæджиау-æрæджиау 
Саугуди мæсты кæнын байдыдта Хосдзауы ныхæстыл. Æхсæвы йæ 
хуыссæг нал ахста, бон та куыстмæ йæ зæрдæ нал лæвæрдта. Доны 
тылд каркау хъуынтъызæй дыууæрдæм хъеллау кодта. 
Иу райдзаст райсом йæ мад кæсы, æмæ Саугуди йæ уатæй хъæл- 
дзæгæй рауади. Рауади æмæ йемæ дзæбæх аныхæстæ кодта. Бацин 
кодта мад — рагæй нал федта йæ лæппуйы афтæ хъæлдзæгæй, 
къуырийы дæргъы йæ дзыхæй ныхас дæр дзæбæх нал схаудта. 
Бавнæлдта та Саугуди зæрдиагæй куыстмæ. Райдыдта та хъа- 
зын, худын йе ’мбæлттимæ дæр. 
Мæнг сты, мæнг адæймаджы фæндтæ æмæ хъуыддæгтæ! Дзаг 
хæдзарæй царди Хосдзау. Алы бон æнæрæнцойæ хæбизджынтæ 
куы хордтаид æмæ арахъ куы нозтаид, уый фаг дæр æм уыди. 
Фæлæ кæсут — уæртæ æрдиаг кæны ныр! 
Иу мæйы бæрц рацыди, афтæ йæ фырт Бибо нартхор фæцæй- 
80 

ласта горæтмæ уæй кæнынмæ. Иу пыхс ран æм абырджытæ ра- 
гæпп кодтой, йæ къухтæ, йæ къæхтæ йын сбастой, йæ дзыхы йын 
къæрмæг нытътъыстой, афтæмæй йæ æрхы нывзылдтой. Уым æгас 
бон баззади, цалынмæ йæ иу фистæг бæлццон не ссардта. Бричкæ, 
хорæй йæ тæккæ дзаг, æмæ дыууæ бæхы доны къусы сæфт фæкод- 
той. Абырджытæн сæ сæртæ басылыхъыты тыхт уыдысты, æмæ, 
чи уыдысты — ацу æмæ сæ базон! Къуыри фæстæдæр иннæ æртæ 
бæхы, куысты фæстæ, хъæугæрон хызтысты. Изæрæй сæм лæппу- 
тæй иу æрбаскъæрынмæ куы ацыди, уæд сæ нал ссардта. Кæм нæ 
фæцагуырдтой, кæуылты нæ фæзылдысты Хосдзауы фырттæ æмæ 
йæ хæстæджытæ! Нæй, бæхтæн сæ кой дæр нал æрыхъуысти. 
Æрмæст уыцы иу мæйы дæргъы бирæ фæзæронддæр ис Хос- 
дзау. Йæ цæсгомы æнцъылдтæ зынгæ арфдæр фесты. 
Сбады Хосдзау иунæгæй дуармæ фæйнæгыл æмæ хъынцъым 
кæны. Никуы дзы ницы адавдæуыди. Уæд ныр цæй фыдбылыз хъуыд- 
даг у, куы ницы йын æмбары!.. Сыхæгтæ дæр йæ зиантыл сæхи 
хъыггæнæг скæнынц. Фæлæ Хосдзау хорз æмбары, уыдонæн йæ 
зиантæ æхсызгон кæй сты. Мæнæ, йæ цæрæнбон бирæ уæд Саугу- 
дийæн, уый æцæг бахъыг кодта. Куыддæр фехъуыста хабар, афтæ 
фынддæс туманы иу лæвæрд ракодта, стæй сын бæх дæр æрбарвыс- 
та. Уый куы нæ уыдаид, уæд сын фезмæлæн ницæмæйуал уыдис. 
Хъыг кæны, æрдиаг кæны Хосдзау. Хаттæй-хатт йæ зæронд 
цæстытæй цæссыгтæ дæр æрхауы. 
Фæлæ цы кæндзæн Хосдзау, куыд бауромдзæн йæ зæрдæ, йæ 
хъустыл куы ауайа абоны æбуалгъ фыдбылызы хабар? 
* * * 
Дыккаг бон хæдзары бады фыййæутты хистæр Дзамболат. Уый 
æрцыди хъæумæ йæ дзауматæм зилынмæ. 
Раст цы бон рацыдис фосдарæнæй, уыцы бон æрцыди фыдбылыз. 
Стыр диссаг уыди! Æртæ куыдзæй иу сæумæрайсом амарди, йæ 
гæндзæхтæ бирæ фæцæгъдгæйæ, дыккаг амарди æмбисбон, æртык- 
каг та — изæрырдæм... Цы кæной ныр лæппутæ? Æнафон у хъæу- 
мæ хъусын кæнынмæ цæуынæн, фæлæ сæумæрайсом хъуамæ исчи 
ацæуа — фыййауæн æнæ куыдз цæрæн нæй. 
Хур къæдзæхты æдде фæци, кæмдæрты ма мигътыл йæ тынтæ 
хафта. Арв тарæй-тардæр кодта. 
Дыууæ лæппуйæ — 16 азыккон нымæтыл хуыссыди, хуырхуыр- 
гæнгæйæ, фынддæсазыккон та арты фарсмæ бадти — æхсæвæр цæттæ 
кодта. 
Куыд æрцыди хъуыддаг, уый дыууæ дæр нæ бамбæрстой, нæ 
бахъуыды кодтой, æрмæст фынддæсазыккон загъта: 
— Иу уынд сæ акодтон, — æртæ уыдысты, сæ сæртæ басылы- 
хъытæй тыхт. 
Уайтагъд абастой абырджытæ дыууæ лæппуйæн сæ къухтæ æмæ 
сæ къæхтæ æмæ сæ æрхмæ ныттылдтой. 
6 Коцойты Арсеп 
81 

Аскъæрдтой абырджытæ фос. Иу фыс, иу уæрыкк дæр дзы нæ 
ныууагътой. 
Æндæр фыййæуттæ ссардтой дыккаг бон изæрæй лæппуты, стон- 
гæй æмæ дойныйæ мæлгæйæ. Бахæрын, баназын сын кодтой æмæ 
сæ арвыстой хъæумæ. 
* * * 
Ныххоста Хосдзау тымбыл къухæй йæ сæр, кæрты астæу лæу- 
гæйæ ныккуыдта, ныббогъ-богъ кодта: 
— О, цæй бын бадæн фæстаджырдæм! Цæй фыдбылыз, цæй 
æнамонд мæ æрæййæфта мæ зæронды бонты! 
Æгас зылды стражниктæ, стæй Хосдзауæн йæ фырттæ, йæ бирæ 
хæстæджытæ сæ къæхтыл слæууыдысты. Агурын байдыдтой хæс- 
тæг бæстæты æмæ дард бæстæты. Бирæ фæцагуырдтой. Ницы ссард- 
той. Хосдзауы стыр дзуг доны къусы сæфт фæкодта, йæ кой дæр 
никæцæйуал æрыхъуысти. 
Саугуди уыцы фыдбылызы бон быдыры куыста. Куы æрыз- 
дæхти æмæ куы фехъуыста уыцы æбуалгъ зианы тыххæй, уæд йæ 
каистæм ныццыди, тынг хъыг фæкодта зианыл, стæй дыууæ сæдæ 
сомы систа æмæ загъта: 
— Адон æвæрдтон мæхицæн, мæ хæдзары уаг фæхуыздæр кæ- 
нынæн. Фæлæ сæ айсут, æз та исты амалтæ кæндзынæн! 
Тынг дзы фæбузныг сты Хосдзауы бинонтæ, дзырдтой æмдзыхæй: 
— Амалджын лæг у Саугуди. Хæстæгæн нын бæздзæн! 
Афæдзы бæрц рацыди уæдæй. Саугудийы хæдзарæн иннæ æмбис 
дæр дурæй æмбæрзт фæци. Кæрты алыварс фидар быру быд. Хæ- 
дзары мидæг дзæбæх ног дзауматæ. 
— Афон у ныр! — загъта Саугуди, æмæ ма ирæдæй цы баззади, 
уый ахицæн кодта. 
Чындзæхсæв ахæм хорз сарæзта, æмæ хъæубæстæ бирæ афон- 
ты йæ кой кодтой. 
* * * 
Саугуди йæ цæрæнбонты æрдуйы йас никуы ницы радавта. Дзæ- 
хойты фосмæ куы бавнæлдта, уæд дæр афтæ фæнд кодта йæхи- 
цæн: «Бафиддзынæн ирæд, æрхæсдзынæн Дзерассæйы æмæ мæхи- 
цæн æнцад цæрдзынæн!» 
Фæлæ, æвæццæгæн, афтæ гæнæн нæй. Æвæццæгæн, афтæ арæзт 
у нæ цард, æвæццæгæн, ахæм бындурон уаг ис адæймаджы зæр- 
дæмæ æмæ, галиу хъуыддæгтыл чи ацахуыр уа, уымæн фæстæмæ 
зын раздæхæн вæййы. 
Саугуди ма æфсонæн кодта хæдзары куыстытæ, йæ æцæг куыст 
та сси давын, стигъын. 
Æмæ уæртæ уынут? 
Дæс боны йеддæмæ нæ ацарди рæсугъд Дзерассæимæ. Уæртæ 
82 

мард фæци, бæхтæ давгæйæ, æмæ йæ æрбаласынц, æрмæст ма уд 
исыны размæ бафæрæзта зæгъын стражниктæн: 
— Хуыцау ма ныббарæд мæ каис Хосдзауæн: уый тыххæй фæ- 
цахуыр дæн давыныл! 
Æрбаласынц Саугудийы. Уæрдоны фæдыл ис адæм, фæлæ уыдо- 
нæй мардыл хъыг ничи кæны. 
Хъыг кæны йæ зæронд мад, хæрз иунæгæй чи баззади. 
Хъыг кæны рæсугъд Дзерассæ — æнафоны идæдз. 
Ахст бæлæттау къуымты раппар-баппар кæнынц сæхи. Русты 
туг риутыл уарынау кæлы. Дзыккутæ бындзыггай фæйнæрдæм 
тæхынц. 
ТОХЫ БОН 
Амондджын бон нæ райгуырди, æвæццæгæн, Додти. Йæ фы- 
дæй йын ницы баззади рагъхæлд бæх æмæ рацъон фæрæты йед- 
дæмæ, гъе уыдонæй куыста боныцъæхæй изæрмæ. Хуыцау хорз, 
æмæ æрдзæй фидар фæци, хæрзконд æмæ уæнгджын, хъаруйæ 
æххæст. Фæлæ йæхи йеддæмæ хæдзары кусæг нæ уыди, æмæ йæм 
цы муртæ хаудта, уыдон ничердæм æххæссыдысты. 
Фæззыгон райдзаст райсом Додти самадта уæрдоны сугтæ. Аив 
амад, цæсты куыд ахадыдтаиккой, баифтыгъта дзы йæ рагъхæлд 
бæхы æмæ араст Дзæуджыхъæумæ. Сугты сæр бадти йæ 8-азык- 
кон, хистæр лæппу, йæхæдæг та цыди уæрдоны фарсмæ — тæри- 
гъæд кодта бæхæн. 
Базары сугæлхæнæгæй фылдæр цы уыди. Ауæй кодта Додти йæ 
сугтæ æртæ сомыл æмæ йæ хъуыддæгтæ аразыныл фæци. Хъуамæ 
балхæдтаид сапон, æндæхтæ, йæ лæппуйæн хæдойнаг, хъуамæ дыууæ- 
æртæ харбызы æмæ-иу-дыууæ джиранкайы дзул дæр уæрдоны бап- 
пæрстаид æмæ фæстæмæ афойнадыл хæдзармæ æмбæлдаид. Рагæй 
дæр Додтимæ хорз нæ касти дзæгъæлы фæстиат кæнын. 
Æрурæдта Додти иу чысыл магазины раз, — хъуымац дæр дзы 
уæй кодтой, алы лыстæг дзауматæ дæр. Лæппу уæрдоны мидæг 
бадти æмæ алырдæм фæлгæсыди, ныр йеддæмæ Дзæуджыхъæуы 
нæма уыди. 
Райста Додти æртæ адлийы1 джиппæйфыст, дыууæ къæбæлы 
æндах, æртæ джиппы сапон æмæ радта магазины хицаумæ йæ гæх- 
хæттын æртæ сомы. Фидын æй хъуыди æдæппæт фынддæс суа- 
рийы. Магазины хицау та йын æртæ сомæй фæстæмæ радаргъ код- 
та фондз суарийы. 
1 Адли — дæргъбарæи, 0,71 метры. 
83 

— Уый мын цы дæттыс? — бадис кодта Додти. 
Магазингæс фелвæста лагъзæй иу сом æмæ загъта: 
— Куыд цы? Сом мæм радтай æмæ дæм фæстæмæ фондз суа- 
рийы цæуы. 
Додти, йæхи æмбарын куы байдыдта, уæдæй фæстæмæ зыдта, 
паддзахы хицæуттæ сæхицæн хæсыл кæй нымайынц хæххон адæ- 
мы æфхæрын, зыдта, Кавказмæ цы уырыссæгтæ афты, уыдонæн 
дæр сæ хъæздгуытæ ахæм зондыл хæст кæй сты. 
Додтийы зæрдыл æрбалæууыди, базаргæнджытæ дæр галиу митæ 
арæх кæй кæнынц, æмæ хъуыддаг хицæуттæм куы бацæуы, уæд 
кæддæриддæр растæй кæй баззайынц. Бамбæрста Додти, йе ’хца 
дзæгъæлы кæй сæфдзысты, æмæ йæ риу ссыгъди мæстæй. Йæ цæ- 
стытæ тартæ кодтой, ацы цъаммар базаргæнæгмæ кæсгæйæ, афтæ- 
мæй загъта, фырмæстæй ризгæ хъæлæсæй: 
— Æз дæм радтон гæххæттын æртæ сомы æмæ, цы æмбæлы, 
уый æри фæстæмæ! 
Магазины хицау йæ приказчикмæ бакасти æмæ загъта: 
— Ацы гололобыймæ1 кæсыс? Афтæтæ кæнынц. Сыбырмæ са- 
финаг сты иууылдæр! 
Гололобый цы у, уый Додти хорз не ’мбæрста æмæ ууыл мæсты 
нæ кодта, фæлæ Сыбыры кой бамбæрста æмæ æрдæг рæмыгъдты- 
тæй загъта: 
— Мæ хуызæтты нæ, фæлæ дæ хуызæн жуликты æрвитын хъæуы 
Сыбырмæ. 
Магазины хицау, бурхил, тæнтъихæг лæг, æндæр ран дзурын 
дæр не суæндыдаид Додтийы хуызæн къамбец-лæгмæ, фæлæ ныр 
ам зыдта, æхцайæ дæр растæй кæй баззайдзæн, æнæуый дæр цы 
бакæна, хицæуттæ кæддæриддæр йæ фарс кæй уыдзысты. Додтийы 
дзыхæй жуличы кой куы схаудта, уæд уый къух дард фæхаста 
æмæ йын йæ æхсæрфарс ныццавта. 
Уыцы цæфæй Додти змæлгæ дæр нæ фæкодта, фæлæ фырмæс- 
тæй йæ цæстытæ атартæ сты. Стойкæты сæрмæ ферттывта хъама. 
Додти фæхъуыды кодта, йæ хъама цæмдæр хыссæйау фæлмæны, 
куыд бацыди æмæ йæ къух хъамайы фистонимæ базаргæнæджы 
гуыбыныл куыд банцади. Зыдта Додти йæ хъамайы дæргъ, бам- 
бæрста, фæсонтæй уыдисны бæрц кæй акасти, æмæ уымæй йæ зæр- 
дæйыл аныдзæвди стыр æхсызгондзинад. Уый уыди иу секунд. 
Дыккаг секунды Додтийы сæры, арвы æрттывдау, ауадысты мæты 
хъуыдытæ йæ бинонты, йæ æнахъом сывæллæтты тыххæй. Сыбырмæ 
йæ куы ахæссой, уæд уыдон цы кæндзысты æвæгæсæгæй?.. 
Лидзыны фæнд фегуырди йæ сæрымагъзы... Абырæг... абырæг... 
Уæд йæ бинонтæм дæр йæ цæст дардзæн, адонæй дæр йæ маст 
зæрдæйы фаг райсдзæн. 
Приказчик фыццаг дзæбæх нæ бамбæрста хъуыддаг æмæ джи- 
^Гололобый — паддзахы заманы фидисы охыл афтæ хуыдтой хæх- 
хон адæмы колонизатортæ. 
84 

хæй аззади. Ахæм хъæлæбатæй фылдæр цы хъуыста уый магази- 
ны, фæлæ ныр куы ауыдта лæджы афæлдæхгæ стойкæйы фæстæ, 
æмæ марæджы къухы тугæйдзаг хъама, уæд, йæхицæн дæр мары- 
нæй тæрсгæйæ, аппæрста йæхи фæстаг хатæнмæ, стæй кæртмæ, 
æмæ уырдыгæй айхъуысти йæ æрдиаджы хъæр: 
— Фæдис!.. Абырджытæ! Марынц! Амардтой! 
Додти ласт хъамаимæ уынгмæ куы рагæпп кодта, уæд ауад йæ 
хъустыл уыцы хъæр æмæ бамбæрста, зын кæй уыдзæн аирвæзын. Иу 
каст ма фæкодта уæрдоны ’рдæм æмæ ауыдта, йæ лæппу тарстхуызæй 
куыд фестади уæрдоны мидæг æмæ былысчъилæй куыд скуыдта... 
«Цæй, сывæллоны исчи бахæццæ кæндзæн хæдзармæ»... Ны- 
мæт хъыг дардта Додтийы лидзгæйæ, фæлæ цы гæнæн уыди, æлвæст 
хъамайæ ауагъта йæхи базары кæрæтты. Базарæй куы рахицæн ис 
æмæ-иу нарæг уынджы куы фæмидæг ис, уæд иу каст фæкодта 
фæстæмæ æмæ федта: сурджытæ кæрæдзи фæдыл ныддаргъ сты, — 
базаргæнджытæ се ’мбалы фарс куыннæ рауадаиккой. Мæнæ йæм 
иу æрбахæццæ кæны, хъилыл бæрзонд хæцгæйæ. 
Лидзы дарддæр. Къæхты хъæр æмæ уынæрæй бамбæрста: мæнæ 
йæ æрбаййæфта, мæнæ йыл хъилы цæф æруайдзæн. Иуварс ап- 
пæрста йæхи, æмæ хъилы цæф зæххыл æруади, цæвæг та размæ 
басхъиудта. 
Дыууæ цæфы йын ныккодта Додти æмæ фæхъуыды кодта, уый 
фенгæйæ, иннæ хæстæгдæр сурджытæ се згъордæй кæй фæкъуы- 
лымпы сты. 
Ирвæзыны ныфс фæтыхджындæр ис Додтийы зæрдæйы. 
Лидзы дарддæр. 
Нымæт... нымæт æй хъыг дары, уыййеддæмæ йæ бæргæ нæ рай- 
йафиккой. 
Мæнæ та къæхты хъæр тыхджындæр кæны. 
Хъуыстысты хъæртæ: 
— Держите! 
— Бейте эту собаку! 
Фæкасти та Додти фæстæмæ: мæнæ йæ дыууæйæ æрбаййа- 
фынц, — иумæ дзы стыр лæдзæг. Уым Додтийы зæрдыл æрбалæу- 
уыди, сæ хъæуы-иу куыд мардтой æрра куыдзы, раст-иу афтæ ный- 
йарц сты йæ фæдыл ныхæсты бадæг адæм, чи хъилимæ, чи ду- 
римæ, чи æндæр ахæм истæимæ. 
Мæнæ æрбахæццæ стЫ. Сæ улæфт сын хъусын байдыдта. 
Йæ хъуыды, йæ тых ма цы уыдысты, уый æрбамбырд кодта 
Додти, аппæрста та йæхи иуварс. Лæдзæг кæмæ уыд, уый размæ 
куыд фæцæйирвæзти, афтæ йæ барæхуыста. Хъама та аныгъуылди 
арф, фæлæ Додтийæн йæхи галиу уæхскыл дæр æруади цæф. Уый 
фæстæ чи уыд, уый басхъиудта лæдзæгджыны мардыл æмæ йæ 
Додти фæрсырдыгæй бацавта. 
«Цыппар баисты ацы тугцъиртæ», — бацин кодта Додти. 
«Æй-джиди, — фегуырди йæ сæрымагъзы, — иукъорд ма дзы 
куы бафтид мæ къухы!» 
85 

Фæлæ мæнæ басасти йæ тых, базыдта йæ, кæй нал аирвæз- 
дзæн... Уæддæр та ауагъта йæхи дарддæр, фæзылди цæхгæрмæ уын- 
джы. Бахæццæ ис йе ’мбисы онг, афтæ та йæ æрбаййæфтой. Кæй 
йæ æрбаййæфтой, уый базыдта Додти. Фæзилынмæ та хъавыди йæ 
хъама, фæлæ йын нал бантысти. Уæззау хъилы цæф æруади йæ 
сæры фахсыл æмæ рахиз цонгыл. Асхъиудта Додти размæ, афæл- 
дæхти дæлгоммæ. Зæхмæ куы хауди, уæд ма иу хъуыды ферттывта 
йæ сæрымагъзы: «Нымæт мæ фесæфта, æппарын æй хъуыди!» 
Уынджы æддаг тигъыл цы городовой лæууыди, уый февнæлдта 
йæ уасæнмæ, фæлæ, хæххоны кæй нæмынц, уый куы федта, уæд 
уасæн фæстæмæ æруагъта æмæ йæхи æндæрырдæм кæсæг скодта... 
Йæхæдæг дæр ын иу-дыууæ тъæппы бæргæ ныккæнид, фæлæ... 
городовойы дзаума йæ хъыг дары! 
Додти куы ахауди, уæд ыл уым æрлæууыдысты, чи йæм куыд 
арæхсти, афтæ, — чи йæ лæдзæгæй цавта, чи — дурæй, чи та йæ 
къахæй тъæппытæ кодта. 
Цæфимæ алы фыдæлгъыст хъуысти хæххон адæмыл: 
— Ныццæгъдын хъæуы ацы куыйты иууылдæр! 
— Фæсурын хъæуы ацы гололобыйты Сыбырмæ! 
Додти ма дыууæ-æртæ хатты сыстыны змæлд скодта, фæлæ иу 
бурхил бæрзонд лæг, фырцинæй дæндæгтæ базыхъыр кæнгæйæ, стыр 
уираг дур æрбадавта, бæрзонд æй систа æмæ хорз æрхъавыди сæрмæ. 
Дур батыдта сæры кæхц, æмæ магъз туджимæ хъулон адардта 
дуртыл. 
Нæмджытæ ма фæстаг æлгъыстытæ скалдтой Додтийыл, чи- 
дæртæ ма йыл ныттутæ кодтой æмæ фæйнæрдæм айстой сæхи. 
Уæд городовой зулмæ ракасти æмæ, лæг кæй нал змæлыди, 
адæм та кæй апырх сты, уый куы федта, уæд йæ уасæн сындæггай 
йæ дзыхмæ схаста æмæ фæдисы æхситт ныккодта. 
ФЫДБЫЛЫЗ 
г==эк==: —* 
Батырбеджы хъуыддаг хорз ацыди. Компани уарзаг уыди æмæ- 
иу иунæгæй куы аззади, уæд цы ракодтаид, уый нæ зыдта. Фыл- 
дæр рæстæг æм хъуамæ исчи цардаид, исчи — æнæфатер, æнæбы- 
нат, æнæхца адæмæй — æмæ-иу ын уыдон хæссинаг уыдысты, аф- 
тæмæй йæхæдæг лæуд уыди чысыл бынаты, реалон скъолайы на- 
дзирателы бынаты æмæ мызд иста æрмæст æхсæз туманы. Ныр- 
тæккæ йæм ничи уыди æмæ тынг хъыг кодта. 
Æрæгмæ сыстади Батырбег ацы Хуыцаубоны йæ хуыссæнæй. 
Тагъд дæр кæдæм кодтаид,— кусынмæ йæ цæуын нæ хъуыди абон. 
Иннæ бонты баст уыди службæйы, фæлæ абон сæрибар адæймаг у. 
Сыстади, йæхи цæхсадта, æддаг хæдон акодта, æфцæггот ыл æрфи- 
дар кодта æмæ галстук бæтты. 
Къуырцц... Къуырцц... Къуырцц... 
86 

Чидæр дуар æрбахоста. 
— Чи дæ уый? Мидæмæ! 
Дуар байгом ис. 
Йæ иу къухы чемодан, иннæйы хуыссæнты баст, афтæмæй ба- 
зынди ныллæггомау саурихи лæг, цыдаид ыл 30 азы бæрц. Уазæг 
йе стыр сау цæстытæй алырдæм адзагъултæ кодта, æнæ дзургæйæ 
чемодан æрæвæрдта уаты рахизырдыгæй къуымы, хуыссæнты баст 
ын йæ уæлæ æрæппæрста. 
— Гъеныр дæ райсом хорз æрбауæд, Батырбег! 
— Гъеныр хорз цæр æмæ æгас цу, Къоста! Кæцæй фæдæ? 
— Раст кæцæй рацыдтæн, уырдыгæй. 
— Æмæ уæддæр? 
— Æмæ уæддæр нæ зоныс, кæм цардтæн, уый? 
— Зонын, фæлæ цæмæн рацыдтæ? 
Уазæг æрбадти æртæкъахыг венаг бандоныл. Венаг бандонæн 
вæййы цыппар къахы, фæлæ ацы бандонæн йæ иу къах йæ уæлæ 
нал уыди, цы фæци, уый Батырбег йæхæдæг дæр нæ зыдта, стæй 
ма йæ уазæг кæцæй базона! Æрбадти уазæг уыцы бандоныл, — 
иннæтæ ноджы фыддæр уыдысты,— кæмæн дзы бын нæ уыди, кæ- 
мæн чъылдым, — æрбадти æмæ йæ иу къах зулмæ сарæзта, куыд 
нæ афæлдæха, афтæ. 
— Цæмæн рацыдтæ, зæгъыс? Дзуапп раттын зын у уыцы фар- 
стæн. Мæ фысымтæй рафæлмæцыдтæн... Æдзух — «æри æхца... æри 
æхца!» Мæнмæ та æхца нæй. Ацы фæстаг рæстæджы тынг æнæхца 
сдæн, æмæ, уымæ гæсгæ, зын зæгъæн у, æз мæ фысымтæй рафæл- 
мæцыдтæн, æви фысымтæ мæнæй рафæлмæцыдысты. Иудзырдæй, 
нæ характертæ иухуызон нæ разындысты. Уыдон фатеры мызд агу- 
рынц, мæнмæ та мызд бафидынæн æхца нæй... Æмæ уал мæнæ дæумæ 
æрфысым кæнон... Цы дын зæгъын, уый зоныс? Знон райсомæй 
нырмæ мæ дзыхы хойраджы мыггагæй ницы уыди. Цай ацæттæ кæн, 
æмæ дæм кæд кæрдзын ис, уæд уыимæ ахуыппытæ кæнон. 
Батырбег галстук абæттынмæ дæсны уыди, фæлæ ацы хатт нал 
арæхсти, ныр дæр ма йæ баст нæма фæци. Къостайы æрбацыд... Хе- 
тæгкаты Къостайы æрбацыд ын æхсызгон уыди. Ныр иунæгæй хъыг 
нал кæндзæн, йæ рæстæг дзæбæх æрвитдзæн... Номдзыд Къоста — 
поэт, нывгæнæг, — кæм æмдзæвгæтæ кæсдзæн, кæм нывтæ фысдзæн. 
Батырбег йæ галстук баст фæци æмæ загъта: 
— Кæй æрбацыдтæ, уый хорз. Мæнæ дын уат, цас дæ фæнды, 
уыйас дзы цæр. Цай æз ныртæккæ ацæттæ кæндзынæн... 
* * * 
Чысыл самовар стъолыл сыр-сыр кодта. Йæ тæф уæлæмæ быр- 
ста æмæ фæйнæрдæм хæлиу кодта. Батырбег дыууæ агуывзæйы 
æрæвæрдта самовары къраны раз. Къран баздухынмæ куыддæр 
бавнæлдта, афтæ дуар бахостæуыди. 
— Мидæмæ! — сдзырдта Къоста. 
87 

Дуар байгом ис. Иу къухы — чыргъæд, иннæйы — хуыссæнты 
баст, афтæмæй бацыдис уатмæ иу 27азыккон лæг, саулагъз, схъæл- 
фындз, йæ зачъе даст, рихитæ цыбыр æлвыд. Æрæвæрдта уаты 
астæу йæ дзауматæ, систа йæ худ галиу къухæй, йæ дзыппæй ра- 
хиз къухæй сласта къухты кæлмæрзæн æмæ йæ хид сæрфы цæсго- 
мæй, сæрæй, бæрзæйæ. 
— Бафæлладтæн... О, хæдæгай, уæ райсомтæ уал хорз уæнт... 
Курскаг слабодкæйæ ардæм афтидæй фæцæуын дæр зын у, ам та 
уыйас дзауматимæ! Файтон аххуырсон, зæгъгæ, æмæ, дам, дыууæ 
абазийы. Мæ дзыппы тафондз суарийы йеддæмæ æхца нæй... Къо- 
ста та ам цы ми кæны? 
— Куыд дæм кæсын, афтæмæй раст ды цы ми кæнынмæ фæ- 
цыдтæ ардæм Курскаг слабодкæйæ, æз дæр уыцы ми кæнынмæ 
æрбацыдтæн абон, — загъта Къоста. 
«Хуымæтæджы нæ фæзынди, æвæццæгæн, маргъау сбæгънæг 
ис, — йæхинымæры хъуыды кодта Къоста. Æнæзонгæ нæ уыди уыцы 
адæймаг Къостайæн, хæлар дæр ма уыдысты. — Фæлæ йыл цы ’рцыди? 
Йе ’фсымæр облæстон газеты редактор куы у, æхца бирæ куы исы...» 
— Цы æнæбары бон дыл æркодта, æмæ уырдыгæй ардæм ахæм 
уаргъ фæхæссай? — бафарста Къоста. 
— Æнæбары бон, зæгъыс? Уымæ гæсгæ у, æвæццæгæн. Ме ’фсы- 
мæримæ фæхыл дæн. Алывыд ын фæкалдтон æмæ рацыдтæн. Стыр 
бынаты ис æмæ иннæ адæмы æппын ницæуыл нымайы. 
— Уæдæ кæд афтæ у, уæд мын ды дæр æмбалæн бæззыс. Къор- 
дæй иумæ стонгæй мæлын æнцондæр у. 
— Æввонгхортæ-йедтæ мын фæдзырдта æмæ йын æз дæр хорз 
фæдæн. Йæ зæрдыл бадардзæн мæ дзæбæх ныхæстæ... Фæлæ, 
Къоста, ды та, кæцæй æрбахаудтæ ардæм? Æз афтæ æнхъæл уыд- 
тæн, æмæ дыууæ уыдзыстæм, æз æмæ Батырбег æмæ, загътон, ис- 
тæмæйты цæрдзыстæм... Ныр... 
Батырбег бахудти. 
— Ма тæрс, Иван Абрамыч, дыууæйæн цас хъæуы, æртæйæн 
дæр уымæй фылдæр нæ хъæуы! 
Вертепов, афтæ уыди дыккаг уазæгæн йæ мыггаг, йæ пъалто 
раласта æмæ йæ иннæ дзауматыл баппæрста. 
— Оф... оф... оф!.. — загъта æмæ æрбадти йæ чыргъæдыл. Йæ 
хид та асæрфта. 
— Бафæлладтæн (фæкомкоммæ ис самовармæ)... æркæнут-ма! 
Æз дыккаг бон, цай цы у, уый куы ферох кодтон. 
Иван Вертеповы сæры стыр хъуыдытæ уыди, дардыл фæндтæ 
кодта. Зарынмæ дæсны — йæ хъæдабæйау фæлмæн баритонæй-иу 
куы зарыди, уæд бирæтæ дзырдтой, цы ми кæны ам, Италийы дæр, 
зæгъгæ, карьерæ куы скæнид! Иннæмæй та, уый уыди диссаджы 
актер, фæлæ — йæ хъысмæт афтæ уыди, æви йæ цæсгомы конд 
хорз нæ рауади — театрмæ йæ æмгæрон дæр нæ уагътой. 
— Фæлæууæнт, æз сын фенын кæндзынæн! — афтæ-иу æртхъи- 
рæн кодта. 
88 

Æртхъирæн кодта, фæлæ уал ныр йæ гуыбын афтидæй хаста. 
— Æркæнут цай! Рæхджы, рæхджы мæ хъуыддаг фæуæлахиз 
уыдзæн, æмæ уæд сæн æмæ физонæг нæ разæй цух нал кæндзысты. 
Кадиты Батырбег, мидбылты худгæйæ, иу къуымæй иннæмæ 
рацу-бацу кодта. Æрлæууыди æмæ сдзырдта: 
— Дунейы стырдæр адæймæгтæй цыппар баиу сты. — Иннæтæ 
йæм, дис кæнгæйæ, бакастысты. 
— Цыппар стæм бæлвырд, — загъта Батырбег. — Стыр поэт æмæ 
нывгæнæг Къоста, стыр артист Вертепов, стыр æнæкъона интелли- 
гент Тушманов æмæ реалон скъолайы стыр надзиратель Кадиты 
Батырбег, — уый дæр сымах сыхагдзинады руаджы сыстыр ис. 
— Мах стæм, фæлæ Тушманов та кæм ис? 
— Ардæм æй хъæуы. Знон мын загъта, — фатер, дам, мын нæй, 
æмæ цалынмæ мæ хъуыддæгтæ рæвдз кæной, уалынмæ уал дæумæ 
æрцæрон. Мæнæн æхсызгон уыди, иунæгæй сфæлмæцыдтæн, фæлæ 
ныр мæ хъуыддаг иууыл хорз рауадис, — цыппар баистæм. 
Æртæ лæджы сæ тæккæ цайцымыныл уыдысты, афтæ Тушма- 
нов дæр æрбахæццæ ис, йæ къухы баз æмæ хъæццул синагæй бастæй. 
— Байрæджы кодтай, — сдзырдта йæм Батырбег, — уыныс? 
Хуыздæр къуымтæ ахст фесты. 
Тушмановæн хъыг уыди, иннæ дыууæ уазæджы ам кæй фегуыр- 
дысты, уый. Хæлæрттæ уыдысты, фæлæ дзы ардæм цæугæйæ, 
цæрыны тыххæй цы ныфс уыди, уый фæкъаддæр ис, — ныфс дзы 
афтæ уыди, æмæ хъуаг бонты Батырбегæй истаид æфстау æхца. 
Нырма уый кæм ис — уал æгуыст адæймаджы фаг кæцæй уыдзæн 
Батырбеджы мызд! 
— Мæнæн уæлдай нæу, — загъта Тушманов, — æз дзы бирæ нæ 
фæцæрдзынæн. А дыууæ боны мæ хъуыддæгтæ срæвдз уыдзысты 
æмæ уæд — хæрзбон! 
— Мæнæ уын уат, цас уæ фæнды, уыйас дзы цæрут! — загъта 
Батырбег, агуывзæты цай кæнгæйæ, — фæлæ хæлцы тыххæй æппын- 
дæр мæнмæ æнхъæлмæ ма кæсут. Æхсæз туманы исын æмæ мæхи 
фаг дæр не сты. Мæнæ уын самовар, агуывзæтæ, аг дæр ис, фæлæ 
тæбæгътæ æмæ уидгуытæ фаг нæй. Ссарут уæхæдæг. Дон — дæлæ 
будкæйы — хæсдзыстæм радгай... Хъусут! 
Уыцы минутыл ныццавта Ирыхъæуы аргъуаны дзæнгæрæг си- 
хоры аргъуыдмæ. 
— Хъусут? Музыкæ дæр нæм ис. Хуыздæр нæм хъуыса, зæгъгæ, 
уæд-иу рудзынгтæ байгом кæнут... 
Æртæ уазæджы ныр уазджытæ нал уыдысты, фатер уыдон баци, 
сæ бон, се ’хсæв уым æрвыстой. Рæстæгæй-рæстæгмæ куы сæ иу, 
куы иннæ цыдис горæтмæ, æртхъирæн кæнгæйæ: 
— Фæлæуут, мæнæ æз мæ хъуыддаг ахицæн кæнон, стæй уæд 
хъæздыг цард кæнын байдайдзыстæм! Фæлæ уыцы æвзæр рæстæ- 
джы сæ иу дæр нæ хæст кодта куыстыл. 
Сæ иуæн дæр йæ хъуыддаг нæ рæстмæ кодта. Къоста фыста 
89 

нывтæ, фæлæ сæ æлхæнæг нæ уыди. Искуы дзы иу фæуæй уыда- 
ид, иукъорд сомтæ дзы райстаиккой æмæ сæ-иу уыцы бон ахорд- 
той. Се ’ппæтæй ныфсджындæр уыди Вертепов. «Гайдамактæ» йæ 
дзыхæй нæ цух кодта. Уый арæзта украинаг труппæ, фæстæдæр 
ын æнтысгæ дæр бакодта. Труппæ «Гайдамакты» ном æгас Уæрæ- 
сейыл айхъуысти. Фæлæ уал абон уыцы фæндтæй йæ дзыпмæ ницы 
хаудта æмæ уал æнхъæлмæ касти, кæд, зæгъгæ, иннæ æмбæлттæй 
исчи исты самал кæнид. Нæй, иннæ æмбæлттæ дæр амалæй тых- 
джын нæ уыдысты. Къостайы амæлттæ зындгонд уыдысты. Туш- 
мановы амæлттæ та уыдысты афтæ, æмæ æдзух митæй мæсгуытæ 
амадта, — абон-иу цы мæсыг самадта, уый-иу райсом атади. 
Цъиуы лæппынтæ ахстоны мидæг сæ мады фæзындмæ æнхъæлмæ 
куыд кæсой, афтæ-иу æртæ лæджы æнхъæлмæ кастысты Батырбе- 
джы фæзындмæ. Уый таучел адæймаг уыди, кæд фыццаг бартхъи- 
рæн кодта, хæлцы тыххæй мæнмæ æнхъæлмæ ма кæсут, зæгъгæ, 
уæддæр йæ зæрдæ нæ лæууыди, цы мызд иста, уый цыппар адæй- 
магыл æмхуызон хардзгонд цыди. Фæлæ цас фаг уыдаиккой æхсæз 
туманы? Æртæ уазæджы дæр, сæ бон цы уыди, уый кодтой. Сæ 
бон та уый уыди, æмæ сæ уæлдай дзауматæ уæй кодтой толкуч- 
кæйы. Дыккаг хæлаф, дыккаг хæдон, дыккаг æндæр исты дзаума 
никæмæуал баззади. Æрцыди ахæм рæстæг дæр, æмæ цыппар адæй- 
магæн æппындæр бахæринаг ницыуал уыди. Къорд бонты дæргъы 
афтид кæрдзыны къæбæр мондагæй агуырдтой. Хуыз сæ нал уыди, 
сæ рустæ бахаудтой, уатæй æддæмæ нал цыдысты, сæ мæгуырдзи- 
над сын куыд ничи уыдтаид, уый тыххæй, фæлæ сæ искæмæн æдзæ- 
угæ нал ис, зæгъгæ, кæртмæ кæнæ æндæр искуыдæм, уæд хъуамæ 
райстаид спичкæйы хъæд æмæ цыдаид йæ дæндæгтæ схъаугæ. Фыц- 
цаджыдæр афтæ бакодта Къоста æмæ иннæтæн дæр загъта, зæгъгæ, 
афтæ хуыздæр у. Хуыздæр та уый тыххæй хуыдтой афтæ, цæмæй 
хæдзары хицау Петухова ма базона, маргъау бæгънæг кæй сты, уый. 
Батырбег мæйы бæрц фатеры мызд нæ бафыста, цы иста, уый уаз- 
джытыл хардзгонд цыди. Петухова йæ нæ тыхсын кодта, фæлæ йæм 
æхца нæй, уый базыдта, зæгъгæ, уæд асурыныл дæр нæ бацауæрста- 
ид. Тæккæ æрæджы иу фатеры цæрæджы афтæмæй фæсырдта. 
Уыцы Петухова, хуыдтой йæ Петушихæ, царди къæридоры 
кæрон иунæгæй. Хуыдтой йæ хъæздыг. Сыхбæсты зындгонд уыди, 
уый æхца пайдайыл кæй лæвæрдта. Фатеры йæм чи царди, уыдонмæ 
хæстæг нæ цыди, фатеры мызд сæ иста, уыййеддæмæ семæ нывыл 
ныхас дæр нæ кодта. Иу бур гæды йæм уыди, æмæ йæ ныхас, йæ 
хъазт, йæ цин — иууылдæр уыимæ. 
Иубон Батырбег ссыди йæ службæйæ. Уаты дуары хъист куы 
фæцыди, уæд æртæ «уазæджы» сæ хуыссæнтæй сæ сæртæ схъил 
кодтой æмæ сæ æмхуызонæй фæстæмæ æруагътой. Иннæ хæтты- 
ты-иу Батырбег чысыл исты хæринаг уæддæр æрбахаста йемæ. 
90 

Фæлæ ацы хатт йæ къухты æппындæр ницы уыди, ноджы йæ цæ- 
стæнгасыл зынди, йæхæдæг дæр стонг кæй у. Ницы сдзырдтой æртæ 
лæджы Батырбегмæ. Ницы сæм сдзырдта Батырбег йæхæдæг дæр, 
афтæмæй йæ батинкæтæ æмæ йæ пиджак раласта æмæ æрхуыссы- 
ди йæ хуыссæны. 
— Йе... йех! — мæстыгæр уынæргъд ныккодта Къоста. Йæ къух- 
ты уыди чиныг, аппæрста йæ иуварс, аздæхта йæ цæсгом къулыр- 
дæм, йæ зæрды уыди фынæй кæнын... Фæлæ кæм уыди фынæй — 
стонг адæймагæн йæ фынæй дæр фынæй нæу — афтæ удхары сæнттæ. 
Изæрдалынгтæ кæнын байдыдта, афтæ Къостайы хъустыл ауади 
хъус-хъусæй ныхас. Бирæ нæ ахаста ныхас, афтæмæй бамынæг ис. 
Къоста дзы ницы бамбæрста. Дис кодта — йе ’мбæлттæ йæ разы 
афтæ хъус-хъусæй никуы дзырдтой. Цы дзы æмбæхсынц, цымæ? 
Йæхи фынæй æфсон скодта, хуыр-хуыр кодта, фæлæ ныхасгæнæг 
нал уыди. Сахаты бæрц рацыдаид. Къоста хуыссы æнцад, хъуы- 
дытæ кæны, чысылгай йæ хъуыдытæ рæдзæ-мæдзæмæ здæхынц. 
Æвиппайды йын йæ сæрымагъз ныццавта æнахуыр уынæр — цæй- 
дæр сыф-сыф цæуы. Байхъуыста дзæбæхдæр — чидæр ссоныл кард 
цыргъ кæны, — афтæ æмбары Къоста уынæр. Уынæр фæсабыр 
вæййы хъус-хъус ныхасы æхсæн æмæ та райдайы. 
Бæлвырд, ме ’мбæлттæй чидæр кард цыргъ кæны, — загъта хи- 
нымæры Къоста. — Фæлæ цы хабар уа уæддæр?! Мацы фыдбылыз 
сфæнд кæнæнт. Артисттæ æмæ æндæртæ сты, фæлæ стонгæй мæ- 
лæг адæймаг... 
Ацы ран Къостайы сæрымагъзы фегуырди ахæм хъуыды, кæцы 
йæ æмризæджы сризын кодта. Чысыл ма бахъæуа, ма фæгæпп кæна 
йæ хуыссæнæй, фæлæ баурæдта йæхи, загъта хинымæры: Бакæсон 
сæм æххæст. Марыны фæнд кæй скодтой, уый æцæг у, фæлæ сын 
хъуамæ ма бантыса! Нæ сæ бауадздзынæн! 
Ныхас аскъуыди, ссоны сыф-сыф дæр нал хъуысы, уынджы уынæр 
дæр бамынæг ис. Горæты ацы кæрон раджы хуыссын ахуыр сты. 
Хуыссы Къоста, хуыр-хуыр кæны. Мæнæ та йæ хъустыл ауади 
цыдæр уынæр — уый уыди сындæг змæлды уынæр, уыйфæстæ 
хъавгæ къахдзæфты уынæр. Уалынмæ дуар сындæг байгом чындæ- 
уыди æмæ йæ фæстæмæ сæхгæдæуыди. Къоста хуыссæны сындæг 
раздæхти иннæрдæм. Æртæ лæджы уаты нал уыдысты. Æртæ аф- 
тид хуыссæны цур лæууыдысты батинкæтæ. Цы йæ фæхъуыды 
кæнын хъуыди Къостайæн — йе ’мбæлттæ барæй цыдысты афтид 
цъындаты, сæ къахдзæфты уынæр куыд нæ хъуыстаид, афтæ. Ра- 
бадти Къоста, йæ батинкæтæ тагъдгомау йæ къæхтыл ацавта æмæ, 
дуар æнцад байгом кæнгæйæ, рацыди тыргъмæ. Уым йе ’мбæлттæй 
ничи уыди. Мардзысты йæ, мардзысты йæ, зæгъгæ, талынг къæри- 
доры бауади Петушихæйы фатеры дуары ’рдæм. Дуар — æхгæд. Йæ 
разы ничи ис... Уæдæ цы фесты, цымæ? Рауади фæстæмæ æмæ 
цæуылдæр йæ къах скъуырдта. Асин... Арæзт уыди цармæ хизæн 
хуынкъмæ... А... а... уæдæ, æвæццæгæн, цары фæйнæджытæ сис- 
дзысты æмæ афтæмæй ныххиздзысты уыцы æнамонд зæронд усмæ. 
91 

Тагъд-тагъд суади Къоста асиныл. Бакасти цары талынгмæ. Йæ 
хъустыл ауади: 
— Голлаг æри тагъд... — Уыцы дзырдимæ цары талынг байдзаг 
ис базырты пæр-пæрæй. 
Фырджихæй Къоста йæ дзых бахæлиу кодта, афтæмæй аззади 
иу минуты бæрц, стæй йæ дзыхы дзаг æхсызгон худт ныккодта. 
Бамбæрста хъуыддаг: уыцы цар уыди дзæгъæл бæлæттæн æхсæви- 
уат... Къоста йæ худт куы фæурæдта, уæд æм райхъуысти Верте- 
повы ныхас. 
— Æнæрай скæн дæ худтæй! Худыны бæсты цу æмæ нын арт 
акæн! 
Афтæ ахицæн ис уыцы «фыдбылыз». 
ЦАРДЫ ЗИЛДУХÆНЫ 
Æвæццæгæн, хæдзар уыди ног арæзт, кæнæ ног цалцæггонд. 
Чъырæйдзаг къултæ митау урс дардтой. Хатæны бур ахуырст ас- 
дæрд афтæ æрттывта, æмæ-иу Буцæ йæ нарæг сынтæгыл куы ра- 
хъил ис æмæ-иу куы ’ркасти бынмæ, уæд-иу айдæны уынæгау йæхи 
уыдта. Йæ сæнтсау сæрыхъуынтæ фыццагау уырынгтæ бадтысты, 
сау цæстытæ дæр ма фыццагау æрттывтой, фæлæ цæсгом фыцца- 
джы хуызæн нал уыди. Ацы хуызæнæй Буцæ æппындæр нæ хъуы- 
ды кæны йæхи: уыди дзагдзæсгом, ныр рустæ бахаудтой, кæрæ- 
дзиуыл сæмбæлынмæ сæ бирæ нал хъæуы. 
Цы ми кæны, цы хуыссы ам Буцæ? Ацафон-иу Санибайы йе 
’мгæрттимæ хъæлдзæгæй æрвыста рæстæг. Кæм цуаны цыдысты 
фæсивæд, кæм-иу бамбырд сты иумæ æмæ исты ног чингуытæ кас- 
тысты, кæм хъæзтыты кафыдысты, кæм-иу куывдтыл дæр азылды- 
сты. 
Куыд æхсайы ныр йæ зæрдæ уыцы хъæлдзæг цардмæ! Фæлæ 
кæм ис, мæнæ ам, рынчындоны, хуысгæйæ, баззади... Йæ зæрдæ 
бауынгæг Буцæйæн, йæ цæстытæ доны анхъæвзтой: æрбалæууыди 
йæ зæрдыл йæ уарзон мад Зæлда дæр. Куыд хъынцъым кæндзæн 
ныр йæ фырты æрæгмæ цыдыл! Æвæццæгæн, æхсæв дзæбæх фы- 
нæй дæр нал кæны йæ мæтæй... Афонмæ та йын Зæлда йæ разы 
авæрид хъæрмуст гуылтæ фæлмæн цыхтимæ, кæнæ физонæггонд 
бæдул! 
— О нана, цы кæндзынæн, цы, куынæуал дæм фæзынон, ам, 
мыййаг, ныгæд куы ’рцæуон! — ныдздзынæзта Буцæ хинымæры 
æмæ йæ сæр базы атъыста. 
Сæры бын уайтагъд цæссыгæй ахуылыдз сты къухтæ æмæ баз. 
Нæ зоны, нæ зоны Буцæ, фæцæудзæн ма афтæмæй йæ райгуы- 
рæн бæстæм, æви ам, уазал Петербурджы, фæуыдзæн йæ цард! 
Æвæццæгæн, ам æцæгæлон бæсты, иу цæссыг ыл ничи æркалдзæн, 
92 

афтæмæй æхгæд æрцæудзæн цъыфдзаст ингæны. Æмбæлттæй ма 
уæддæр исчи куы аззадаид ам... Фæлæ нæй, куыддæр ахуырафон 
аивгъуыдта, афтæ цæуыныл фесты иууылдæр сæ хæдзæрттæм. 
Хуыссы Буцæ ингæнау æнцой хатæны æмæ удхарæй мæлы. Бон 
иу хатт фæзыны дохтыр, дыууæ-æртæ дзырды скæны æмæ фæс- 
тæмæ лидзæг фæвæййы. Фæзыны рæстæгæй-рæстæгмæ рынчын- 
гæс чызг, фæлæ хионы хъыг æмæ æцæгæлоны хъыг иу не сты. Йæ 
бинонтæй искæй хъæлæс куы фехъусид, уæд йæ зæрдæ фæфидар 
уаид, бæргæ, фæлæ дард сты уыдон, фендзæн ма сæ искуы, уый 
ныфс дæр æй нæй... Ацы хатæн йæ урс къултимæ, бур ахуырст 
пъолимæ, ингæнау æнад сси Буцæйæн... Уæртæ ма къуымы иу аф- 
тид сынтæг, уым ма уæддæр исчи куы хуыссид, ныхæстæй уæддæр 
сæхи рæвдауиккой. 
Хъынцъым кæны Буцæ йæ райгуырæн бæстæ ныууагъдыл æмæ 
ацы фыдран бахаудыл. Хъынцъым кæны, мысы йæ царды бонтæ. 
Реалон скъола каст куы фæци, уæд цæй стыр бæрæгбон уыд йæ 
ныййарджытæн! Хæсгæ фыр æмæ дыууæ фысы æргæвст уыди йæ 
куывды, дыууæ тъæпæнбыны бæгæны, арахъ æнæнымæцæй. Цин 
кодтой бинонтæ æмæ æгас хъæубæстæ йæ каст фæудыл... Стыр бон 
уыд уый, никæд æй ферох кæндзæн... Рацыди ацы æгæрон уазал 
горæтмæ. Уый уыди фарон августы. Ныр у июль... 10 мæйы... Уыдо- 
нæй аст мæйы диссаджы тагъд аивгъуыдтой, фæлæ фæстаг дыууæ 
мæйы ныддаргъ сты. 
* * * 
Технологон институтæй фондз минуты цыдæй дарддæр нæ уыди 
Буцæйы фатер. Хорз хатæн ссардта. Дыууæ рудзынджы кæртмæ, 
алы дзуамайæ фаг ифтонг. Зымæг — хъарм. Æфснайд вæййы афой- 
надыл. Цы ма хъæуы æндæр — ахуыр кæн фæндоны бæрц. Фæлæ 
нæй! Алцы зæрдæйы фаг кæм ис... Буцæ йæ сæр æргуыбыр кæн- 
дзæн лекцитæ цæттæ кæнынмæ, кæс, æмæ та дуар чидæр хойы. 
Зоны раздæр Буцæ, уый та у Вера Петровна — фатеры хицауы ус. 
Йæ мой ам куы вæййы, уæд бæргæ нæ цæуы, фæлæ лæг йæ куыст- 
мæ куы ацæуы, уæд ус уайтагъд ам æрбалæууы. Кæд ын Буцæ 
«æрбад» зæгъа, уæд æрбаддзæн къæлæтджыныл, æмæ дæ къухтæ 
ауигъ дæ куыстыл. Кæд ын «æрбад» нæ зæгъа, уæддæр бирæ фæ- 
дзурдзæн, стæй тынг æвæндонæй ацæудзæн... Цы хъæуы ам ацы 
усы, ницы йын æмбары Буцæ! Цал хатты баззадысты уый тыххæй 
йæ куыстытæ æнæххæстæй?.. 
Буцæмæ æвзæр адæймаг нæ кæсы Вера Петровна, уындджын, 
зæрдæмæдзæугæ ус у. Цæудзæн ыл иу 30 азы бæрц, йæ бур сæры 
хъуынтæ — хъуымбылтыхт къæбутырдыгæй. Хорз ус у Вера Пет- 
ровна, зæрдæхæлар! Фæлæ Буцæйы цы хъуыддаг ис уымæ, Буцæ 
æрцыди ардæм ахуыр кæнынмæ æмæ йæ куы ничи хъыгдарид, уæд 
ын æхсызгон уаид... Хаттæй-хатт фатерæй хъæлæба дæр фехъуысы — 
Вера Петровна æмæ йæ лæг арæх хыл кæнынц. Буцæйы уыцы хъæ- 
93 

лæба дæр хъыг фæдары, фæлæ уый афтæ нæу — кусын æм куы 
фæцæуы, уæд хъæлæба хъуыды дæр нæ кæны. 
Ныр мæй рацыди Буцæйы ам æрцардæй. Мæнæ та стъолыл 
æргуыбыр кодта, архайы рессин æмæ ресфедерæй. Æвиппайды та 
лæппуйы хъустыл ауади хъæлæбайы уынæр. Йæ фæстæ — бандæт- 
ты гуыппытæ, тæбæгъты зæлланг, стæй усы цъæхахст: 
— Цæй æнамонд бон мæ Хуыцау æрбахаста ардæм! 
Уый фæстæ фехъуысти бæзджын хъæлæс: 
— Тыхæй дæ ничи ласта ардæм. Æнхъæлдæн, барвæндонæй 
æрцыдтæ! 
Ацы дзырдты фæстæ дуары гуыпп сармадзаны хъæрау фехъуысти. 
«Исты фыдбылыз дзы æрцыди, æвæццæгæн» — фæхъуыды код- 
та Буцæ æмæ рацæйуади уатæй — кæд дзы, мыййаг, йæ æххуыс 
истæмæн хъæуы. Фæлæ уыцы минут дуар чидæр æрбахоста. 
— Мидæмæ, мидæмæ! — сдзырдта Буцæ. 
Æрбауади Вера Петровна. Йæ цæсгом сырх, æвæццæгæн, мæс- 
тæй. Цæстыты бын æрттывтой дыууæ гыццыл цæстысыджы. 
— Нал фæразын, нал, афтæмæй цæрын! — уыди йæ фыццаг 
сныхас усæн. 
Æрбадти, æнæ хонгæйæ, диваныл æмæ къухæй ацамыдта Бу- 
цæйæн, зæгъгæ, ам æрбад ды дæр. 
Буцæ æрбадти усы фарсмæ дæрддзæфгомау. Ус æм бабадти 
хæстæгдæр æмæ тагъд-тагъд дзурын байдыдта: 
— Лæг йæ куыстæй куы ’рцæуы, уæд загъдæн æфсон агурын 
байдайы... Хæринаг дæр нæ бæззы, тæбæгътæ дæр сыгъдæг не сты 
æмæ ноджыдæр ахæм цыдæртæ мысы... Ныр дæр та азагъд кодта 
æмæ афардæг ис. 
Буцæ нæ зыдта, цы сдзырдтаид усы хъæстытæм æмæ æнцад 
хъуыста, йæ цæстытæ уаты пъолы атъысгæйæ. 
— Нал фæразын, нал... Кæдæм ма мæ сæр фæхæссон, уымæн 
ницы зонын! — загъта æппынфæстаг æмæ ноджы хæстæгдæр бабад- 
ти лæппумæ. 
Уыцы минут лæппу цыдæр рæвдауæн ныхас зæгъынмæ хъавы- 
ди усæн, фæлæ йын нæ бантысти: ус ын йæ дыууæ къухæй йæ 
сæры фæхстæ ацахста æмæ йын йæ былтæн æнгом æмæ даргъ пъа 
ныккодта. 
Стыр æфхæрд фæкасти уыцы пъа лæппумæ. Йæ цæссыгтæ æвип- 
пайды фемæхстысты æмæ цæсгомыл бынмæ афæд кодтой. 
Къухтæ сæры фæхстæй куы фæхицæн сты, былтæ былтæй куы 
феуæгъд сты, уæд цæссыджы æртæхтæй иу къорд бахаудтой гом дзы- 
хы æмæ æвзаг ацахуырстой. Ныры йеддæмæ Буцæ никуы бавзæрста, 
куыд цæхджын сты цæссыгтæ, фæлæ йын ныр ахæм хъуыдытыл 
фæстиат кæныны фадат нæ уыди... Хъуамæ усæн исты уайдзæф зæгъа. 
Фæлæ Буцæ йæ цæстытæ уæлæмæ нæма схъил кодта, афтæ 
дуары гуыпп фæцыд. 
Ус уаты нал уыди. 
Нæ фезмæлыди Буцæ йæ бынатæй. 
94 

* * * 
Ацы хабарыл рацыди 3—4 боны. 
Буцæ сихор хæрынмæ бацыди иу аслам хæрæндонмæ. Æрбад- 
ти. Никуыма уыди ам æмæ фæлгæсы, цавæр у, зæгъгæ, ацы хæ- 
рæндон. Хæринаджы кæлдтытæ ныхъхъæбæр сты стъолæмбæрзæ- 
ныл æмæ кæм бур дардтой, кæм — саубын. Хуылыдз ма дзы кæм 
уыди, уымыты ныггуппартæ сты бындзытæ. Буцæйæн йæхи раз 
тамакойы æртхутджытæ дæр дзыгуыртæй лæууыдысты. Æвæццæ- 
гæн, стъолæмбæрзæнтæ дæр æхсад арæх не ’ййæфтой, цагъд дæр. 
Ноджы ацы тæф. Къухнæ уыди тынг хæстæг, туаг къабускайы тæф 
дзы бæзджынæй калди æмæ фындзы хуынчъытæ æхгæдта. 
Буцæ хæрæндоныл йæ цæст куыд хаста, афтæ йæ разы æрлæу- 
уыди урс куатæджын чызг. Буцæ йæм скасти. Комкоммæ йæм арæзт 
уыдысты, æнæ ныкъулгæйæ, чызджы дыууæ цъæх цæсты. Уыцы 
кастмæ нæ баурæдтой сæхи Буцæйы цæстытæ æмæ фæстæмæ стъо- 
лæмбæрзæны чъизийыл андæгъдысты. 
«Цы мæм кæсы комкоммæ ацы чызг!» — хъуыды кодта Буцæ. 
Иуварсæрдæм фæкасти, — сыхаг стъолы ’рдыгæй дæр æм касти 
æндæр чызг, — уый дæр куатæджын. Цы базонын хъуыди, адон 
уыдысты ам кæстæриуæггæнджытæ. Скасти та Буцæ уæлæмæ — 
чызджы цæстæнгас зæрдиагæй зылди йæ цæсгомыл. 
— Что Вам угодно? — фехъуысти чызджы адджын ризгæ хъæлæс. 
— Цы уæм ис сихорæн? Æри-ма картæ! 
Буцæ равзæрста йæхицæн хæринаг. Иу-æртæ минуты фæстæ та 
чызг фæзынди хæринæгтимæ. 
Лæппу та йын ацахста йæ комкоммæ каст. 
— Ныры йеддæмæ дæ никуыма федтон ам, — сдзырдта чызг. 
— Кæм мæ федтаис, ныры йеддæмæ никуыма уыдтæн ацы хæ- 
рæндоны. 
Чызг йæхи æрбахæстæгдæр кодта. 
— Ардыгон цыма нæ дæ, уый хуызæн мæм кæсы. 
— Дыууæ мæйы дæр нæма цæуы, афтæ Кавказæй æрцыдтæн. 
— Уырдыгон дæ? 
Лæппу дзуапп нæма радта, афтæ æндæр фынджырдыгæй тæ- 
бæгъы зæлланг ссыди, æмæ чызг уырдæм ауади. 
Буцæ хæрын райыдта æмæ хъуыды кодта: «Цы хынцфарст у 
ацы чызг!.. Махмæ афтæ худинаг у». 
Иу хатт, хæргæ-хæрын, лæппу йæ цæст ахаста хæрæндоныл 
æмæ федта: чызг та йæм дардæй комкоммæ кæсы. 
— Дзæбæх чызджы хуызæн у, фæлæ æгæр къæйных каст кæны, — 
сдзырдта хинымæр Буцæ. 
Уалынмæ чызг æрбахаста дыккаг тæбæгъ æмæ хæстæг æрбалæу- 
уыди лæппумæ. 
— Дæ фатер кæм ис? — сындæг бафарста чызг. 
«Ай æцæг хынцфарст куы у», фæхъуыды кодта Буцæ æмæ 
фæрсы чызджы: 
95 

— Цæмæн дæ хъæуы? 
Чызг йæхи тынг æрбахæстæгдæр кодта æмæ хæрз сындæг 
сдзырдта: 
— Зæгъ мын дæ адрес, æмæ дæм æз бацæудзынæн. 
Лæппуйæн йæ цæстытæ атартæ сты. Æвиппайды ницы сарæх- 
сти дзурын. Æппынæрæджиау загъта: 
— Хъуамæ нæлгоймаг райдайа ахæм ныхас. Чызгæн не ’мбæлы 
афтæ! 
Ацы дзуапмæ чызг бахудти æмæ та тæбæгъы зæллангмæ ауади. 
Буцæйæн йæ хъуыдытæ атахтысты йæ райгуырæн бæстæм, азыл- 
дысты хæхтыл, быдыртыл, Дзæуджыхъæуыл. Ныр цы уыны, ахæ- 
мæй дзы никуыма ницы федта. 
— Ай æндæр дуне куы у, æндæр! — сдзырдта Буцæ хинымæр. 
Уым та чызг йæ разы фегуырди æмæ, мидбылты худгæйæ, сындæг 
сдзырдта: 
— Абаддзыстæм. Аныхас кæндзыстæм! 
Кæмдæр та стъол æрхостой, æмæ та чызг уырдæм ауади. 
Ныронг Буцæ амы цардмæ лыстæг нæма æркасти. Нæ уыди 
рæстæг, фыццаг экзаментæ, стæй фатеры мæт, стæй та зæрдиагæй 
ахуыр кæнынмæ бавнæлдта — хъуамæ йе ’мбæлттæй фæстæдæр ма 
зайа... Хъуыста цыдæртæ, уыдта, зæронддæр студенттæ чызджы- 
тимæ куыд рауай-бауай кодтой, фæлæ йæ хъус æппындæр ахæм 
хъуыддæгтæм нæ дардта. Иу хатт æй иу æмхъæуккаг студент ба- 
зонгæ кодта иу уырыссаг чызджимæ, ныууагъта сæ иумæ, йæхæ- 
дæг афардæг. Буцæйы не ’вдæлди, цавæрдæр лекци йæ сæрæй нæ 
хицæн кодта, уайтагъд хæрзбон загъта чызгæн æмæ йæ фатермæ 
ацыди... Йæ зæрдыл æрбалæууыди Буцæйæн Вера Петровнайы пъа, 
ныр ацы чызджы ныхæстæ дæр, æмæ сдзырдта хинымæр: 
— Нæ, махмæ афтæ нæу. Ай æндæр дуне у! 
Хæрд фæци Буцæ æмæ кардæй тæбæгъ æрхоста. 
Чызг æрбауади. Цыдæр зæгъынмæ ма кæй хъавыди, уый лæппу 
фæхъуыды кодта, тагъд-тагъд æхца ахицæн кодта æмæ дуары æдде 
фæци. 
* * * 
Иу хатт ирон студенттæй чидæртæ бамбырд сты се ’мбæлттæй 
иуы фатеры. Уым, бæгæны нуазгæйæ, хъæлдзæг ныхас кодтой. 
Буцæ дæр радзырдта Вера Петровнайы пъайы тыххæй, стæй хæ- 
рæндоны хабары тыххæй. 
Лæппуты худтæн кæрон нал уыди. 
Æппынфæстаг сæ иу загъта Буцæйæн: 
— Ду...р...р...ак! 
Иннæ йын загъта: 
— Дзидзидай! 
Æртыккаг загъта: 
— Фæлæууæд, мах æй тагъд ацахуыр кæндзыстæм! 
96 

* * * 
Иу хатт та Буцæ, æвдæлон уæвгæйæ, рæстæг арвитыны тых- 
хæй киномæ бацыди. Нывтæ æвдисын нæма райдыдтой, адæм рæ- 
стæг æрвыстой тыргъты. Чи бадгæ кодта, чи — лæугæ, чи — рацу- 
бацу. Кæсы Буцæ, уæртæ йе ’мбæстон студенттæй æртæ. Бадынц 
чысыл фынджы алыварс æмæ лимонад нуазынц, семæ цавæрдæр 
дыууæ чызджы. Ауыдтой студенттæ дæр Буцæйы. Сæ иу æм йæ 
къухæй фæсидти. 
Бацыди Буцæ, студенттæн сæ къухтæ райста, чызджытæн йæ 
сæрæй акуывта. 
Лæппутæй иу чызджытæм бакасти. 
— Нæ зонут кæрæдзи? — Базонут!.. Не ’мбæстон... Ног фых 
студент. 
Буцæ йæ ном загъта. Чызджытæй иу æнæбæрæг цыдæр сдзырд- 
та, фæлæ иннæ, цæхæрхуыз сæрыхъуынджын, хъæрæй загъта: 
— Анна Калашникова, цыбырдæр Анет, медикон факультеты 
кæсæг... Мæ фыд дæр дохтыр у... Рынчын куы уай, уæд-иу æм 
фæбæрæг кæн! 
Буцæ бахудти: 
— Бузныг дæ саламæй, фæлæ рынчын кæныны фæнд æппын- 
дæр нæ кæнын. 
Æрбадти Буцæ дæр семæ. Иууылдæр хъæлдзæг ныхас кодтой, 
дзырдтæ кæрæдзи дзыхæй скъæфгæйæ. 
Анет йæхи чи хуыдта, уыцы чызг йæ каст æмæ йæ ныхас Бу- 
цæйы ’рдæм скодта. Буцæ уыдта, ацы дзæбæх чызг ын иттæг зæр- 
диагæй йæ цæсгомыл кæй фæлгæсы, æмæ йын æхсызгон уыди. Йæ 
зæрдыл æрлæууыди Вера Петровнайы пъа æмæ мидбылты бахуд- 
ти... Нæ, ацы чызджы пъайы тыххæй йæ цæссыгтæ не ’ркæликкой. 
Дзæнгæрæг ныццагъта. Адæм сæ бынатæй фенкъуыстысты, 
æвдисæн залмæ фæцæуынц. Буцæ æмæ Анет бацыдысты иумæ, 
сбадтысты фæрсæй-фæрстæм. Сеансы фæстæ чызг загъта лæппуйы 
цæстытæм комкоммæ кæсгæйæ: 
— Нæхимæ мæ ныххæццæ кæндзынæ? Æнафон у ныр. 
Лæппумæ дзæбæх касти ацы чызджимæ дзурын дæр, цæуын 
дæр æмæ загъта: 
— Тынг æхсызгонæй дæ ныххæццæ кæндзынæн. Кæцы ран цæрыс? 
Чызг бахудти: 
— Нæ дын æй зæгъдзынæн. Куы ныххæццæ уæм, уæд æй дæхæ- 
дæг фендзынæ. 
Сахаты æрдæджы фæстæ æрлæууыдысты рæсугъд фондзуæла- 
дзыг хæдзары раз. Чызг загъта: 
— Ай у нæхи хæдзар. Нæхæдæг цæрæм дыккаг уæладзыджы. 
Цом, нырма баддзысты, базонын дæ кæнон мæ ныййарджытимæ! 
Буцæмæ ацы афон искæй хæдзармæ цæуын аккаг нæ касти æмæ 
7 КоцоНты Арссн 
97 

цæйдæр æфсон тагъд цæуыныл фæци сæхимæ. Чызг дзы уæддæр 
дзырд райста, куыд сæм хæстæгдæр хуыцаубоны фæзындзæн сихормæ. 
Фыццаг хуыцаубоны нæ, фæлæ уый фæстæ дыууæ хуыцаубо- 
ны дæр нæ фæзынди Буцæ Калашниковтæм. 
* * * 
Уыди уазал æрæгвæззæг изæр. Буцæ бадти йæ хатæны æнæ 
тузуркæйæ, туфлиты мидæг, фæлмæн къæлæт бандоныл йæхи 
фæстæмæ ауадзгæйæ, къæхтæ бандоныл сæвæргæйæ архайдта «со- 
противление материалов» бамбарыныл. Йæхицæн дзырд радта Буцæ, 
зæгъгæ, цалынмæ фæстаг лекци биноныг бамбара, уалынмæ не 
схуысдзынæн. 
Фæлæ мæнæ æвиппайды йæ хъустыл ауади дуары хост. Куыд- 
дæр «мидæмæ» сдзырдта, афтæ бырсæгау смидæг ис уаты Анет. 
— Æз дæм æрбацыдтæн хыл кæнынмæ! Дзырд радтай æмæ нæ 
фæзындтæ! — афтæ райдыдта Анет. 
— Фæлæуу, фæлæуу, — фестгæйæ сдзырдта Буцæ. — Æлгъиты- 
ны фаг дæр дын рæстæг уыдзæн! — Райста чызгæн йæ пъалто, худ, 
æмæ сæ рагъæныл сауыгъта. 
Уым цавæрдæр фыдуаг хъуыдытæ фегуырди лæппуйы сæры- 
магъзы. 
— Æй-джиди! — сдзырдта хинымæр. — Ахæм дзæбæх чызг!.. 
Фæлæ, æвæццæгæн, йæхимæ уæлдай дзырд дæр скæнын нæ 
бауадздзæн... 
Сбадтысты. Ныхас кæнынц студентты царды тыххæй. 
Буцæ цай рахæссын кодта. 
Ныхасгæнгæйæ, цай дæр ахицæн кодтой. 
Аивгъуыдта дыууæ сахаты бæрц, уыди раст дæс сахаты. 
Буцæйы сæрымагъз æхгæд уыди лекцитæй, ам та йын студент- 
ты царды кой кæнынц... Анет куы сыстид æмæ йæ хæдзармæ куы 
ацæуид, уæд Буцæйы æндæр бæргæ ницы хъæуы ацы сахат. 
Фæлæ чызг бады, цæуыны фæндæй йæм ницы ис. Райдыдта та 
ныхас абоны хабæртты тыххæй. 
Сахат ныццагъта иуæндæс. 
— Афон цы тагъд цæуы! — дисгæнæгау сдзырдта Буцæ. Уый 
афтæ æнхъæл уыди, æмæ афоны кой куы скæна, уæд чызг фæхъуы- 
ды кæндзæн, цæуыны афон кæй у, æмæ ацæудзæн сæхимæ. 
Нæй, чызг бады, ныхас дардæй-дарддæрыл нывæнды. Буцæ 
мæстæй мæлы, йæ лекциты мæт йæ сæрæй нæ хицæн кæны, фæлæ 
æнæбары йæ ныхас у хъæлдзæг, ницæмæй æргом кæны æддæмæ 
йæ æцæг хъуыдытæ... Мæнг уыдысты Буцæйы дзырдта, афтæ куы 
загъта: «Цы тагъд цæуы афон!» 
Афон тынг сындæг цыди Буцæйæн, минут æм сахаты бæрц касти. 
Скæс-скæс кодта Буцæ сахатмæ, — хатт æм афтæ касти, цыма 
сахат ныллæууыди. Нæй, лæугæ дæр нæ кодта сахат, йæ цæуыны 
зæлланг дардмæ хъуысти. 
98 

Буцæмæ афтæ кæсын байдыдта, æмæ чызг 12 сахатмæ бадыны 
фæнд кæны æмæ æнхъæлмæ кæсын байдыдта уæдмæ. 
«Дыууадæсыл куы ацæуа, уæддæр хорз»! — хъуыды кодта 
Буцæ. — Иу-дыууæ сахаты ма акусид æмæ фæрогдæр кæнид йæ 
райсомы хæс. 
Сахаты дзæнгæрæг ныццагъта дыууадæс. 
Цыма стыр маст йæ зæрдæйæ ахаудта, уыйау арф ныуулæфыди 
Буцæ — ныр сыстдзæн æмæ ацæудзæн Анет... Æгас æртæ версты 
цæуын бахъæудзæн чызджимæ, фæлæ уый ницы кæны, фæстæмæ 
трамвайы абаддзæн. 
Уым чызг йæ ныхас аргъæвта дунейы хабæрттæм. Дзырд ба- 
цайдагъ Герман æмæ Уæрæсейы хъуыддæгты тыххæй. 
Чызг дзырдта: 
— Уыдзæн хæст. 
Лæппу дзырдта: 
— Нæ, нæ уыдзæн. 
— Уый æнхъæл ма у, — загъта чызг, — æмæ Англис афтæ кæс- 
дзæн. Нæ, уымæн йæ интерестæ амонынц схæцын Францы æмæ 
Уæрæсейы фарс. 
Уыцы ран Буцæйæн йæ цæстытæ æнахуыр æрттывд фæкодтой. 
Сыстади лæппу йæ бынатæй. 
— Кæд афтæ нæ уа, уæд иу... 
Чызг хъавыди дарддæр дзурынмæ, фæлæ йын нал бантысти. 
Бандоны фæстæ лæугæйæ, агуыбыр кодта Буцæ æмæ Анетæ- 
йæн йæ дзураг былтæн даргъ пъа ныккодта. 
Райхъал ис нæлгоймаг. Ферох сты лекцитæ. Технологон институт 
дæр нал уыди. Уыдис ма æрмæст цæхæрхуыз сæрыхъуынджын Анет. 
Чызг «нæ, нæ» кодта, фæлæ... 
* * * 
Сахуыр ис Буцæ. 
Кæмдæриддæр дзæбæх сылгоймагыл æмбæлди, исты æфсæнт- 
тæй йын æнæ базонгæ нæ уыди. Цал хатты йæ федтой йе ’мбæлттæ 
уынджы дæр сылгоймæгты фæдыл тындзгæ. 
— Кæсут, кæсут Буцæмæ? — дзырдтой-иу æмбæлттæ. — Уæртæ 
та кæйдæр фæсуры! 
Æмбæлттæ хонын байдыдтой Буцæйы бабник, юбочник, фæлæ 
Буцæйæн уый æхсызгон йеддæмæ хъыг нæ уыди. 
Афтæ аивгъуыдта дæс мæйы. 
Хуыссы Буцæ рынчындоны нарæг сынтæгыл, æрдиаг кæны йæ 
царды æрбайсæфтыл. Лæг суын æнхъæлæй рацыди ардæм, фæлæ 
мæнæ куы фервæза, уæддæр, æвæццæгæн, нал фæцæудзæн йæ рай- 
гуырæн бæстæм. Кæйдæртау нæ ацæудзæн Буцæ æвзæр низтæ та- 
уынмæ. Йæ уарзон Аминæтмæ дæр нал бадзурдзæн, зæгъгæ, рацу, 
нæ цард иумæ сбæттæм. Нæ, Буцæ кæйдæрты нæ бафæзмдзæн. 
Фæлтау... Хъуыды йын уыди. 
99 

* * * 
Райсомы газеты лыстæг хабæрттимæ уыди фыст: «Петербур- 
джы æртыккаг рынчындоны, венерон хайады æрцауыгъта йæхи кав- 
казаг студент, йæ ном Б-ы Буцæ». 
Стъолыл зынди æхгæд фыстæг йæ ныййарджытæм. 
ТАЗЫРÆТ 
Дайраны фæндагыл, стыр хæсты1 рæстæджы, куыста иу шо- 
фер, йæ ном Тазырæт. Афтæ йæ хуыдтой йе ’мбæлттæ. Афтæ йæ 
зыдтой уыцы фæндагыл цæуджытæй дæр бирæтæ. 
Йæ бакастмæ гæсгæ Тазырæтыл цыди къаддæр 45 азы. Рæс- 
тæмбис йæ ас, уæнгджын, фæлæ тæнтъихæг. Фæлурс рустæ — ми- 
дæмæ хауд. Зачъе даст. Рихиты ма зынди иугай сау хъуынтæ. 
Афтæ уыди йæ бакаст Тазырæтæн. 
Фæлæ ма цыдæр иртæста Тазырæты иннæ шоферты æхсæнæй — 
интеллигентон цæсгом æмæ стыр æнкъард цæстытæ. 
Уыцы цæстытæ-иу хаттæй-хатт æнахуыр æрттывд фæкодтой, 
æмæ афтæмæй æвдыстой, Тазырæты зæрдæйы цавæрдæр стыр хъуы- 
ды арф кæй бады. 
Тазырæт уыцы фæндагыл нымад уыди хуыздæр шоферыл. Чи 
йæ зыдта, уыцы бæлццæттæ-иу сæхи хъардтой уый машинæйы ба- 
дæн райсыныл. 
Тазырæты автомобилы-иу цы бæлццæттæ бадти, уыдонæй-иу 
бирæтæ уайтагъд базыдтой, йæ уындмæ, йæ ныхасмæ гæсгæ, уый 
стыр ахуыргонд адæймаг кæй у, æмæ-иу хинымæры дис кодтой, 
цæмæн кусы, зæгъгæ, шоферæй. 
Фæци-иу ахæм бæлццæттæ, кæцытæ-иу Тазырæтæн æргомæй 
загътой сæ хъуыдытæ. 
Тазырæт-иу фæлмæн бахудти æмæ лæвæрдта ахæм дзуапп: 
— Чысылæй фæстæмæ бауарзтон быдырты хæтын æмæ балцы 
цæуын. Æхца фаг уæвгæйæ, æндæр амалтæ дæр ис балцы цæуы- 
нæн, фæлæ æхца фаг куы нæ уа, уæд шоферы бынатæй хуыздæр 
цы ис — хур, къæвда ма æвзар, афтæмæй æдзух дæр — фæндагыл. 
Ахæм дзуапп-иу иуæй-иуты бауырныдта, бирæтæ та-иу хъуыды 
кодтой, ацы хъуыддаг хуымæтæджы кæй нæ у. Фæлæ-иу исчи куы 
афæнд кодта уымæй æддæдæр Тазырæты фæрсын, уæд-иу уæлдай 
ницы базыдта. 
Бæлццæттæй уыди ахæмтæ, кæцытæ арæх цыдысты Дайраны 
фæндагыл, æмбæлдысты Тазырæтыл дæр æмæ йемæ фæзонгæ сты. 
Хæстæгмæ уынгæйæ-иу ныхас дæр акодтой, дардмæ, машинæтæй 
кæрæдзи ауынгæйæ дæр-иу сæ циндзинад æвдыстой бахудгæйæ, 
худтæ фелвасгæйæ. 
1 1914—18-æм азты империалистон хæст. 
100 

* * * 
1916 азы, æрæгвæззæджы, Тазырæт рараст ис Калакæй Дзæу- 
джыхъæумæ. Иæ машинæйы бадти æхсæз адæймаджы, уыдонæй 
дыууæ йæ зонгæтæ, арæх-иу чи цыди Дайраны фæндагыл. Бæлц- 
цæттæ Млетмæ куы бахæццæ сты, уæд уым æхсæвиуат æркодтой, 
дарддæр фæндагыл æхсæвыгон зын цæуæн уыдаид — кæмдæрты 
мит хъæпæнтæ æрæвæрдта. 
Тазырæт æмæ йæ дыууæ зонгæйы иу уаты æрбынат кодтой. 
Зонгæ зæгъæм, фæлæ Тазырæт дыууæ бæлццонæн сæ мыггæгтæ 
дæр нæ зыдта. Дарæсмæ гæсгæ Тазырæт хъуыды кодта, уыдонæй 
иу хъуамæ уыдаид инженер, иннæ та стыр акцизон чиновник. 
Дыууæ бæлццоны æрæвæрдтой уаты пъолыл æмæ рудзгуыты 
дæлвæйнæгтыл сæ портфелтæ, сæ чемодантæ æмæ иннæ дзауматæ, 
æрцауыгътой рагъæнтыл сæ æддаг дарæс æмæ пецмæ сæхи тавтой. 
Иу-фондз минуты рацыдаид, афтæ инженер йе ’рфгуытæ ал- 
хынцъытæ кодта, цыма арф хъуыдытæ кодта, уый хуызæн æмæ 
ацыди хæдзарæй. 
Чысыл фæстæдæр фынгыл фæзынди нуазинæгтæ æмæ хæри- 
нæгтæ. Сæ фæдыл уæззау къахдзæфтæй, йæ гуыбын размæ тæр- 
гæйæ, бацыди инженер йæхæдæг. 
— Куывд аразæм, æви ай цы у? — мидбылты худгæйæ, сдзырд- 
та акцизон чиновник. 
— Куывд нæ аразæм, — загъта инженер, — фæлæ æнафоны ацы 
тар, æдзæрæг æмæ æнкъард ранмæ æрхаудтам æмæ хъуамæ нæ 
зæрдæтæ истæмæй фæфидар кæнæм. 
— Мах дæр афæрсын хъуыди! — æмдзырд скодтой чиновник 
æмæ шофер. 
Инженер загъта: 
— Афæрсын? — Æвæццæгæн ма амбæлдзыстæм ацы фæндагыл 
ноджыдæр, æмæ-иу уæд та сымах исты саразут æнæ фæрсгæйæ. 
Дзырдгонд нæ уыди Тазырæт нозтыл, фæлæ нæ нуæзта. Ам 
дæр фыццаг нуазыны фæнд нæ кодта, фæлæ йæм ацы ахуыргонд 
æмæ æгъдауджын адæм куы бахатыдысты, уæд адджынæн ануæзта 
иу-къорд агуывзæйы. 
Æртæ лæджы бахъæлдзæг сты. Чиновник, æмбисæндтæ дзурын 
чи уарзта, ахæм лæг, радзырдта дыууæ-æртæ диссаг хабары. Уый 
йæхæдæг дæр худти йæ æмбисæндтыл, фæлæ инженерæн банцайæн 
нал уыди — йæ бæзджын худтæй рудзгуыты æвгтæ рызтысты. Тазы- 
рæт дæр иу-дыууæ хатты йæ былтæ фесчъил кодта, фæлæ не схудти. 
Уымæ кæсгæйæ инженер дæр йæ худт фæсабыр кодта æмæ 
уæззау къахдзæфтæй цæуын райдыдта уаты астæу. «Хуымæтæджы 
нæу, хуымæтæджы нæу, — хъуыды кодта уый хинымæр. — Æдзух 
уыцы æнкъард... Никуыма йæ федтон дзыхыдзаг бахудгæ.» 
Æппынæрæджиау инженер уаты астæу æрлæууыди, æмæ загъта: 
101 

— Куы мæ бафæндид, уæд уын стыр диссаг радзурин мæ цардæй. 
— Исты куы бакæнис! — бахудти чиновник. 
Инженер радзырдта æцæг диссаджы хабар йæ цардæй. Зæрдиа- 
гæй йæм байхъуыстой иннæтæ. 
Ныхас куы ахицæн ис, уæд чиновник загъта: 
— Диссæгтæ та куыд нæ вæййы нæ дунейы! 
— Диссаг у, диссаг, — загъта шофер дæр. 
Инженер пецы сугтæ басхуыстытæ кодта æмæ загъта: 
— Ныр та сымахæй исчи исты радзурæд йæ цардæй! 
— Радзур ды! — зæгъы шофер чиновникæн. 
— Нæй, ды радзур! — зæгъы чиновник. 
Уæд инженер сыстадис æмæ баздæхти шофермæ: 
— Тазырæт, дæумæ уыдзæн исты радзуринаг. Стыр ахуыргонд уæв- 
гæйæ, ды ныллæууыдтæ шоферы куыстыл. Уый хуымæтæджы нæу. 
— Æцæг, æцæг, радзур нын! — сдзырдта уæд чиновник дæр. 
«Нæ»-тæ кæныныл авзæрста Тазырæт, фæлæ фæстагмæ сразы 
йæ царды диссæгтæ радзурыныл. 
* * * 
Радзырдта афтæ: 
— Æз ахуыр кодтон технологон институты, фæлæ йæ каст нæ 
фæдæн, — æрмæст ма мæ иу аз хъуыди фæуынмæ, афтæмæй йæ 
ныууагътон. Уыцы институтмæ æнæуый дæр æнæ зæрдæ райгæйæ 
бахаудтæн, фæлæ иубон ахæм æрцыди, æмæ бирæ нал ахъуыды 
кодтон, ныууагътон уыцы институт. Тæрхондоны байхъуыстон иу 
адвокаты ныхасмæ. Уыцы адвокат афтæ дзырдта, æмæ залы чидæ- 
риддæр уыди, тæрхоны лæгæй, æнæуый адæмæй, хъыпп-сыпп сæ 
ничиуал кодта. Мæхи цæстытæй федтон: бирæтæ сæ дзыхтæ бахæ- 
лиу кодтой, афтæмæй хъуыстой адвокатмæ. 
Рамбылдта адвокат хъуыддаг. 
Гъе, уыцы бон загътон æз мæхицæн: «Инженер нæ уыдзынæн, 
уыдзынæн адвокат». 
Диссаджы хорз каст фæдæн юридикон факультет. Урæдтой мæ 
университеты, профессоры бынатмæ цæттæ кæныны тыххæй. Нæ 
ныллæууыдтæн. 
Абон дзуапп раттын нæ фæразын, куыд æрцыдис ацы хъуыд- 
даг, æмæ адвокаты бæсты прокуроры бынаты куыд æрбадтæн го- 
рæт Бакуйы. Уый уыди 1905 азы. 
Мæ цард мын чи азыгъуыммæ кодта, уыцы хъуыддаг та æрцы- 
ди 1906 азы, революци састы куы фæци, уый фæстæ. 
Уый уыди стыр змæст рæстæг. Æвзæргæнджытæ боныгон зыл- 
дысты уынгты, мардтой, стыгътой. Ахæм æвзæргæнджытæн уæд 
уыди ауындзыны тæрхон, фæлæ сæ уымæй дæр бирæ ничи тарсти. 
Уыцы аз, июны мæйы, мæ къухтæм æрхаудта иу ахæм хъуыддаг. 
Артелыцик файтоны фæцæйласта 50 мин сомы æхца Нобелы 
нефтгуырæнтæм. Йæ фарсмæ бадти хæцæнгæрзтæй ифтонг лæг, 
102 

хъахъхъæныны тыххæй — стражник. Иу фæзилæны файтоны размæ 
фегуырди иу лæппу-лæг. Уый æрмæст æртæ гæрахы фæкодта, æмæ 
æртæ лæгæй дыууæ дзыхъмард фесты — артелыцик æмæ бæхтæ- 
рæг, стражник та уæззау цæф фæци. Уыцы тас рæстæджы уынгты 
дыууæрдæм цыдысты патрультæ. 
Æртæ лæджы уым куы афæлдæхтысты, чи файтоны, чи зæх- 
хыл, уæд иу патруль уыцы ранмæ бахæццæ ис. Патруль ауыдта 
марæджы лидзгæ, æмæ йæ фæстæ ауагъта йæхи. Патруль ауыдта, 
адæмæй дæр æй 3—4 лæджы кæй фæцæйсырдтой, фæлæ уыдон 
уайтагъд ныллæууыдысты. Лидзæг лæг, кæртæй-кæртмæ быруты 
сæрты гæппытæ кæнгæйæ, фæцæйирвæзти. Тынг фæстоз аззадыс- 
ты патрулы салдæттæ. Фæлæ мæнæ иу бырумæ фæгæппытæ код- 
той æмæ куы ныккастысты бынмæ, уæд федтой ахæм ныв: къулыл 
рæхысæй баст чи уыди, ахæм куыдз æмæ, цы лæджы сырдтой, уый 
мæлæтон хæстыл сты. Куыдз ныссагъта дæндæгтæ лæппуйы агъ- 
ды, лæппу архайы куыдзы бахурх кæныныл, фæлæ нæ арæхсы. 
Æвæццæгæн, лидзæг бынмæ дзæбæх нæ ныккасти, афтæмæй ныг- 
гæпп кодта. Бæрæг уыди — куыдз тыхджындæр кодта. Уæд сал- 
дæттæй иу фæхъавыди топпæй æмæ куыдз афæлдæхти. Ныггæп- 
пытæ кодтой салдæттæ æмæ æрхæцыдысты æвзæргæнæгыл. Ба- 
джигул æм кодтой. Разынди йæм стыр браунинг, æртæ гилдзы 
хъуаг. Фæлæ иукъорд сомы йеддæмæ йæ чыссæйы æхца нæ уыди. 
Бæрæг уыди, æхцаты портфель æндæр кæмæдæр кæй авæрдта. 
Æртæ лæгæй ма удæгас чи уыди, уымæн æй куы фенын кодтой, 
уæд æй уайтагъд базыдта, æнæ гуырысхойæ загъта: 
— Бæлвырд, ацы лæг уыди нæ марæг æмæ не стигъæг. 
Уæддæр тæрхондоны раз куы æрлæууыди уыцы лæппу, уæд, 
цыма уымæй растдæр ничи у, уыйау дардта йæхи. 
«Нæ уыдтæн, нæ амардтон, нæ адавтон!» — афтæ уыди йæ дзуапп. 
Æвзæргæнджытæй бирæтæ зæгъдзысты: «Уыдтæн»? 
Æгас хъуыддагæй бæрæг уыди, æвзæргæнæг аирвæзыны тых- 
хæй гæды фæдфæливæнтæ кæй кæны. 
Бæрзондгомау, къæсхуыр лæппу-лæг, иу 22 азы йыл цыдаид, 
йæ цæстæнгас раст, æнаххос, æнæгæды, æнæфæлывд. 
Прокуроры фидар куы уырна адæймаджы зылындзинад, гуы- 
рысхойы мыггагæй йæм куы ницы уа, уæд ын цы дзурын хъæуы, 
уæд йæ ныхас тыхджын у, тæрхоны лæгты йæхирдæм здахы, хъус- 
джыты зæрдæтæм дæр фæндаг ары. Зылын кæй уыди ацы лæппу, 
уый æз уыдтон мæнæ мæ фондз æнгуылдзы хуызæн, æвдисæнтæ — 
салдатæй, æндæрæй — æмдзыхæй уый ныхмæ загътой сæ ныхас. 
Йæхи нæхæстæ дæр афтæ къуылымпыйæ цыдысты, афтæ зыгъуым- 
мæтæ уыдысты, æмæ æнæ æвдисæнтæй дæр бæрæг уыди йæ зы- 
лындзинад. Уæддæр ма йæ зылыныл нæ састи. Йæ цæст дæр нæ 
ныкъуылдта, афтæмæй дзырдта: 
— Нæ уыдтæн, нæ амардтон, нæ ахастон æхца. Мæнæн мæхи 
сырдтой цавæрдæр стигъджытæ æмæ, æцæг, æртæ гæрахы фæкод- 
тон ливорæй. 
103 

Афтæ загъта æмæ æрбадти йæ бынаты. 
Кæй бауырныдтаиккой уый ныхæстæ. Æз ма дисæй мардтæн, 
куыд ныддур вæййы æвзæргæнæджы зæрдæ!.. Куыд нæ сæтты ацы 
лæппу йæ аххосыл! Куы басæттид, уæд ма йын иучысыл хатыр 
уæддæр æрцæуид. Æнхъæл дæн, æмæ йæ адвокаты дæр нæ уыр- 
ныдта йæ рæстдзинад, æмæ йæ растгæнæн ныхас уыдис тынг лæ- 
мæгъ. Ахæм ныхасæй адвокат хъуыддаг нæ рамбулдзæн. 
Æз аххосгæнæн ныхас куы дзырдтон, уæд афтæ зæрдиагæй 
хъуыстой адæм дæр, тæрхоны лæгтæ дæр, æмæ сыбыртт никæцæй- 
уал цыди. Дзырды кæрон загътон: 
— Бакæсут уыцы тæнтъихæг лæппумæ, йæ аххос — бæрæг, æвди- 
сæнтæ æмдзыхæй лæууынц йæ ныхмæ, уæддæр йæхи ныддур кодта 
æмæ нæ сæтты. Зонут, ахæм æвзæргæнæг йе ’взæр хъуыддæгтыл 
фæсмон никæд фæкæндзæн, никæд ныууадздзæн æвзæргæнæджы 
фæндаг. Ахæмтæй хъахъхъæнын хъæуы адæмы. Ахæмтæн хатыр хъуа- 
мæ ма уа. Иунæг хос ис ахæмтæн — мæлæты тæрхон, — ауындзын. 
Мæлæты тæрхоны кой кæнгæйæ ма æз иу каст фæкодтон æвзæр- 
гæнæджы’рдæм. Уый йæ бандонæй сыстади æмæ мæм æнахуыр 
цæстæнгасæй ныккасти. Фыст уыди уыцы цæстæнгасы дис, æмæ 
уайдзæф мæнæн, мæлæты тæрхон йæ дзыхæй кæмæн схаудта. Уыцы 
цæстæнгас мын æрмæст иу секунды бæрц мæ зæрдæ ныццавта, иу 
секунды бæрц мæ сæры ауади ахæм хъуыды: «Кæд, мыййаг, æнах- 
хос у ацы лæппу, æмæ æз фæрæдыдтæн?» 
Фæлæ адæм мæнырдæм кастысты, куыд хорз радзырдтон, ууыл 
дис кæнгæйæ, æмæ дыккаг секунд фæтары ис мæ разæй æвзæргæ- 
нæджы цæсгом. 
Ацыдысты тæрхоны лæгтæ тæрхонгæнæн хатæнмæ. Фондз са- 
хаты фенхъæлмæ кастысты адæм тæрхон рахæссынмæ. 
Тæрхондоны хистæр куы сдзырдта: «К смертной казни через 
повешение», уæд залы къуымты айхъуысти æвзæргæнæджы æрдиаг: 
— Зачем вешать? Я же не был! 
Тæрхондоны хистæр ныхасгонд куы фæци, уæд адæм азмæлыды- 
сты дуары’рдæм, лидзæг мыды бындзыты чырау гуыв-гуыв кæнгæйæ. 
Æртыккаг бон æвзæргæнæг ауыгъдæй лæууыдис горæты астæ- 
уккаг уынджы. 
Уыцы рæстæджы ахæм бон бирæ нæ ивгъуыдта, давд, стыгъд, 
кæнæ ауыгъд кæд не ’рцыдаид. Адæммæ дис дæр нал кастысты, сæ 
кой дæр-иу уайтагъд фæмынæг ис. 
Дыууæ-æртæ боны рацыд, æмæ ацы хабары кой дæр нал уыди. 
Æз дæр мæ куыст кодтон дарддæр. 
Раст иу мæйы фæстæ мæ къухмæ иу хъуыддаг æрхаудта æмæ 
йæ куы æвзæрстон, уæд мæ цæстытæ атар сты, мæ зæрдæ ныссæх- 
хæтт кодта. 
Дыууæ тæтæйраджы ахст фесты лæджы мард æмæ стыгъды 
104 

тæххæй. Ахсты куы фесты, уæд уыдысты расыг. Сæ гыццыл фате- 
ры къуымы, горæты кæрон, алы рæтты æмбæхст уыдысты алыхуы- 
зон сыгъзæрин æмæ æвзист дзауматæ, æхцайæ пъолы бын разынди 
65 мин сомы бæрц. Гæххæттын æхца æвæрд уыдысты иу портфе- 
лы, кæцы зонгæ уыди джигулгæнджытæй иуæн. Уый дзырдмæ гæсгæ 
Нобелы артелыцик-иу æхца уым дардта. Портфель æвдыст æрцы- 
ди Нобелы кусджытæм. Уыдон иууылдæр базыдтой, æцæг Нобелы 
артелыцичы кæй уыди. Æхца ист цы бон æрцыдысты, уыцы бон 
дæр артельщик уыцы портфелы аласта æхца. 
Дыууæ тæтæйраджы басастысты, уыдон къухæй кæй фæмард 
сты, файтоны чи уыди, уыдонæй дыууæ. Басастысты уыдон, ахст 
цы марды тыххæй фесты, ууыл дæр. Ауыгъд цы лæппу æрцыди, 
уый та сын æппындæр зонгæ нæ уыди. Мæ цæстыты раз сыстади 
уыцы лæппуйы хуыз, уый цæстæнгас тæрхоны бон, уый æрдиаг: 
«Зачем вешать? Я же не был!» 
Гæххæттытæ лагъзы атъыстон æмæ лидзæг фæдæн мæ кабине- 
тæй. Æррайау æгас бон хъеллау фæкодтон горæты уынгты. Ницы 
æмæ никæй уыдтон. Чи зоны, æмбæлдаин мæ зонгæтæй искæуыл- 
ты, чи зоны, акуывтой мын-иу æмæ мыл дис кодтой, кæй сæм нæ 
кæсын, кæй сын нæ дæттын дзуапп, уый тыххæй. 
Иу рестораны дуармæ фæкомкоммæ дæн. Смидæг дæн уым: чи 
зоны, кæд уым исты сабыргæнæн хос ссарин. Агуывзæйæ фылдæр 
никуы нуæзтон. Ныр иу авг йæ тæккæ бынæй равдæлон кодтон. 
Бауырнæд уæ, хæрз æвронгæй рацыдтæн ресторанæй. 
Цы бакодтаин, уымæн ницы зыдтон, мæ сæрымагъз фæсмонæй 
сыгъди, мæ зæрдæ хъынцъымæй фæйнæрдæм тыдта. Зыдтон, æз 
афтæ зæрдиагæй куы нæ ныллæууыдаин уыцы лæппуйы фæзылын 
кæныныл, уæд æндæр ницы, фæлæ ауыгъд не ’рцыдаид. Бацыд- 
тæн мæ фатермæ, фæлæ дзы 2—3 минутæй фылдæр нæ бафæрæз- 
тон лæууын. Рацыдтæн æмæ та мæхи уынгты раппар-баппар кæ- 
нын байдыдтон. Афтæмæй хорз бафæлладтæн. 
Уыдаид æмбисæхсæв, афтæ бараст дæн мæ фатермæ. Бинонтæ 
иууылдæр хуыссыдысты. Нæ бацыдтæн мæ уатмæ, фæлæ кабине- 
ты диваныл æрхуыссыдтæн æмæ загътон мæхинымæры: «Иу бон 
дæр нал бакæндзынæн прокуроры куыст»... Прокуроры куыст дæр 
хъæуы, фæлæ æз мæхиуыл ахæм рæдыд кæй æруагътон, уый мæ- 
хицæн хатыр нал кодтон. Лæмбынæгдæр æвзарын хъæуы ахæм 
хъуыддæгтæ. 
Æрхуыссыдтæн диваныл, фæлæ фынæй кæм ис! Иу фарсæй 
иннæмæ рафæлдæх-бафæлдæх кодтон. Æппынфæстаг, æвæццæгæн, 
фынæйы хуызæн адæн. 
* * * 
Нæ зонын, цы афон уыдаид, афтæ фехъал дæн æмæ ракастæн. 
Мæ цæстытæ ахæм цæуылдæр аныдзæвдысты, æмæ мæ сæры хъуын- 
тæ арц сбадтысты, ме уæнгтæ та æндæгъдæй баззадысты: мæ уæлхъус 
105 

лæууыди уыцы лæппу йæ цъæхбын пиджачы, йæ фæлурс цæсго- 
мимæ. Йæ цæстытæ — уыцы бонау дис æмæ уайдзæфæйдзаг. Лæууы, 
æнæзмæлгæйæ, æхсæвы талынджы. Зынди сæрæй бынмæ дзæбæх. 
Кæсы мæм. Æз дæр æм кæсын æдзынæгæй. 
Æвиппайды æндæрг сонт змæлд фæкодта йæ бынатæй æмæ 
акъахдзæф кодта фæстæмæ, ноджыдæр иу-дыууæ къахдзæфы æмæ 
фæтары ис. 
Тæрсаг никуы уыдтæн æз, нæ мæ уырныдтой алы диссæгтæ, 
алы дæлимонтæ æмæ æндæртæ. Уыцы минут дæр мæ зонд мæхимæ 
уыди, фынæй дæр нæ уыдтæн. Фæлæ уын зæгъын, уыцы æндæрг 
бæлвырд мæ уæлхъус лæууыди, уыдтон æй, мæнæ сымах куыд 
уынын, афтæ. 
Сыстадтæн, электрон цырагъ ссыгътон æмæ суанг боны онг нал 
æрхуыссыдтæн. 
Райсомæй ницы схъæр кодтон мæ бинойнагæн тæрхоны тых- 
хæй дæр, æхсæвы æндæрг фенды тыххæй дæр, загътон ын æрмæст: 
— Цъус æнæфæразгæ дæн. Мæ куыстмæ дæр нæ цæуын. 
Мæхæдæг арвыстон тæрхондонмæ гæххæтт, зæгъгæ, рынчын 
дæн, æмæ рæстæгмæ мæ бæсты хъуыддагыл ме ’ххуысгæнæджы 
куыд æрæвæрой. 
Уæззау хъуыдытæй фæиртæсыны тыххæй бон-изæрмæ цы нæ 
фæхъуыды кодтон, ахæм ницыуал баззади. Нæй, нæ фæиртæстæн. 
Уыцы æхсæв схуыссыдтæн мæхи хуыссæны. Мæ бинойнаг дæр 
уым. Æрæгмæ та бафынæй дæн. Мæ фын дæр фыдфын, куы иу 
хуызон, куы иннæ хуызон, мæ разæй хицæн нæ кæнынц уыцы 
лæппуйы хъуыддаг æмæ йæ æндæрг. 
Уыдаид æмбисæхсæв, афтæ райхъал дæн. Мæ уæлхъус та лæууы 
уыцы лæппу. Уат у талынг, фæлæ æндæрджы алыварс куыддæр 
рухсдæры хуызæн у, æмæ йæ сæрæй къæхтæм дзæбæх уынын. Раст 
уыцы бон мæм цы цæстæнгасæй æрбакаст æвзæргæнæг, уымæй мæм 
ныр дæр комкоммæ кæсы æндæрг. 
Æз фыццаджы хуызæн тарстау нал фæдæн, фæлæ йæм æз дæр 
комкоммæ кæсын æмæ хъуыды кæнын, дис кæнын, куыд фæзыны 
ахæм æндæрг. 
Дыууæ-æртæ секунды фæлæууыди æндæрг, стæй та фыццагау 
сонт фесхуыста фæстæмæ, къахдзæфтæ кæны, тарæй-тардæр кæны 
æмæ та нал зынди. 
Тæрсгæ нæ кодтон, фæлæ мын зын уыди уыцы æндæргмæ кæ- 
сын æмæ мæ сæр æртыхтон хъæццулы. 
Хуыссын афтæмæй, хъуыдытæ кæнын: «Фынæйæ райхъал уæв- 
гæйæ, федтон дыууæ хатты уыцы æндæрг, фæлæ хъал уæвгæйæ 
куы ракæсин, уæд та цымæ куыд уаид?» 
Аппæрстон хъæццул. Мæ разы та уыцы æндæрг. Ныккастæн та 
йæм. Фыццагау та фæтары ис. Афтæ мæ æгас æхсæв цух не суагъ- 
та уыцы æндæрг. 
106 

* * * 
Сфæлмæцыдтæн. Мæ уд нал уыди уыцы æндæргмæ кæсынæй. 
Иуæй, мæхæдæг æрдиаг кодтон мæ рæдыдыл, уыцы раст адæйма- 
джы амардыл, иннæмæй та мын уыцы æндæрг æнцой нал лæвæрдта. 
Æртыккаг æхсæв цæйдæр æфсон мæхицæн хуыссæн бакæнын 
кодтон кабинеты. 
Электрон цырагъ судзгæйæ ныууагътон, бавзарон, загътон, ныр 
та цы уаид. 
Суанг æмбисæхсæвы онг нæ фынæй кодтон. Стæй уæд мæ 
цæстытæ æрцъынд сты. Бафынæй дæн, фæлæ та фыдфынтæй уай- 
тагъд фехъал дæн. Мæнæ та мæ уæлхъус уыцы æндæрг, уыцы 
цæсгом, уыцы цæстæнгас. Ацы хатт æндæрг уыди фæлурсдæр, 
цæсгом йеддæмæ иннæ уæнгтæ æххæстæй нæ зындысты. 
Раст сбоны онг та афтæ фæфыдæбон кодтон. 
Ницы та загътон мæ бинойнагæн. Фæлæ мæм йæхæдæг баздæхти: 
— Цы кæныс, хуызы цъыртт дæ куынæуал ис? Уæд та дох- 
тырмæ фæсидæм! 
— Нæ хъæуы дохтыр, — загътон æз. — Рог инфлуэнцæйы хуы- 
зæн у æмæ æнæ хосæй дæр фесæфдзæн. 
Мæхæдæг хъуыды кæнын: 
«Ай хъуыддаг нæу, лидзын хъæуы ардыгæй. Иу къуыри афтæ 
куы фæудхар кæнон, уæд мæ къæхтæ адаргъ кæндзынæн». 
Кусæг чызг нын кофе куы рахаста, уæд аивæй æмбарын кæнын 
байдыдтон мæ бинойнагæн, зæгъгæ, мын Бакуйы климæт нæ бæз- 
зы, Калакмæ ацæуын хорз уаид. 
Ус куы сразы ис, уæд æз бацин кодтон æмæ загътон: 
— Бонæддæдæр кæнын пайда нæу, æз тæккæ абон дæр мæхи 
мæ куыстæй рахицæн кæндзынæн. 
Ус сразы ис ууыл дæр. 
* * * 
Калачы ссардтам дзæбæх фатер, уым æрбиноныг стæм. 
Æз хъуыды кæнын байдыдтон дарддæр куысты тыххæй. 
Прокуроры куыстæн мын йæ кой дæр æнад сси. Адвокаты куы- 
стæй дæр тæрсын байдыдтон. Мæ зæрдыл æрлæууыди, кæддæр 
технологон институты кæй ахуыр кодтон, фæлæ замана, каст дзы 
нæ фæдæн. Уæд мæ фæнд банцади шоферы куыстыл. Мæ биной- 
наг схъиудтытæ кодта, æгад æм касти шоферы куыст, фæлæ йæ 
басабыр кодтон. Загътон ын: 
— Ме ’нæниздзинад фæцудыдта æмæ мын сыгъдæг уæлдæф фаг 
куы нæ уа, уæд уын, æвæццæгæн, рæхджы хæрзбон зæгъдзынæн. 
Уыцы ауыгъд лæппуйы æндæрг мæм Калачы æппындæр нал 
фæзынди. Фæлæ абоны онг, куы ’рбаймысын уыцы хъуыддаг, уæд 
мæ зæрдæ риссы. Зын мын у уый мысын. Æмæ мæ исчи фæрсын 
куы байдайы, уæд мæхи уый тыххæй атигъ кæнын. Ныр иуæндæс 
азы кусын æз ацы куыстæй æмæ дзы разы дæн. 
107 

Афтæ фæци шофер Тазырæт йæ ныхас. 
Дыууæ бæлццоны дзæвгар æнæдзургæйæ æрлæууыдысты. Уыдон 
бамбæрстой, æцæг зын кæй у Тазырæтæн уыцы хъуыддаг мысын, 
æмæ сæм æрæджиау хорз нал касти, кæй йын æй æрымысын кодтой. 
Сыстадысты æмæ йын йæ къух райстой. 
Инженер загъта: 
— Рæдыд æруагътай дæхиуыл æнæбары, æмæ лæппуйы амарды 
аххосджын нæ дæ: дæу уырныдта, уый марæг æмæ стигъæг кæй 
уыди. Фæлæ прокуроры куыст тынг бæрнон у æмæ, дæхи ныхасмæ 
гæсгæ, ахæм хъуыддæгтæ лæмбынæг æвзарын хъæуы. 
— Бæлвырд, ды уым аххосджын нæ дæ, — загъта чиновник дæр. — 
Мауал хæр дæхи. 
Тазырæт арф ныуулæфыди æмæ загъта: 
— Бузныг дæн уæ ныхæстæй, мæ зæрдæйы уаргъ мын фæрог- 
дæр кодтат! 
Афтæ загъта Тазырæт æмæ цæйдæр æфсон дуармæ ауади, цæй- 
дæр æфсон, æцæгæй та йæ зæрдæйы хъынцъым фæсабыр кæныны 
тыххæй. 
ЦЫППАРÆМÆ ССÆДЗ БОНЫ 
щ 
Сæумæрайсом, хур хæхты сæрмæ иу метрæй бæрзонддæр нæма 
суадис, афтæ гуылæвзаг æмæ сæтой Дзибо Бебойты кæрты дуармæ 
æрлæууыдис. 
— Тотыладз ам нæй? 
— Тотыладз? — фæзмы йæ мидбылты худгæйæ 15—16 азыккон 
саулагъз лæппу. — Уæдæ æндæр кæм уа Тотыладз? Уæртæ кæрты 
кæрдо бæласы бын бады æмæ йæ цырыхъытæ æмпъузы. 
— Бадзул ма йæм! 
— Бауай йæм дæхæдæг, йæ разы абад, аныхæстæ кæнут! 
— Гъы... Гъы... Гъы... Ныхæстæ. Ныхæстæм мæ не ’вдæлы, — 
бачыр-чыр кодта Дзибо, æмæ йæ сæт роцъойыл азæбул ис. 
Дзибо уыдис аргъуангæс. Саулагъз лæппу уыдис Тотырадзы 
кæстæр æфсымæр Гæбис. Тотырадз та уыдис Бебойты æнхъæлцау. 
Уыдис, фæлæ ныр нал у. Тотырадз каст фæци семинар. Цыппар 
азы акуыста ахуыргæнæгæй. Цыппæрæм азы кæрон æй хицæуттæ 
йæ бынатæй ратардтой. Ныр æй мæнæ тæфсæг йæ быны скодта 
æмæ йæ йæ къæхтыл слæууын нал уадзы. Сæйы Тотырадз, йе цæргæ 
нæ кæны, йе мæлгæ нæ кæны, йе хæдзары бакуыстæн нæу, йе 
службæйы бацæуынæн нæу. Æнхъæлцау нал у Тотырадз æмæ 
æнхъæлцау кæм нал у, уым æм бинонтæ атигъ кодтой сæхи. 
Куыд у йе ’нæниздзинад, кæм ис йæ хуыссæн, цы у йæ хæринаг — 
хъуыды дæр ничиуал кæны... Æвæццæгæн, гæды сты хæстæгдзи- 
над, æрваддзинад, уарзондзинад. 
108 

Æвæццæгæн, адæмы цард иудадзыгæй дæр æвæрд у æрмæст 
хиуарзыныл. 
Кæд адæм къордгæйттæй цæрынц, кæд горæтты æмæ хъæуты 
æмбырд кæнынц, уæд уым агур æрмæст хиуарзондзинад. Кæд би- 
нонтæ иумæ цæрынц, кæрæдзиуыл хæцынц, кæрæдзи сæрыл хъы- 
зынц, уым дæр агур æрмæст хиуарзондзинад. Ферох ис Тотырадз 
бинонтæй, сæфтыл нымад æрцыдис, суанг ма йыл йæ кæстæр æфсы- 
мæр дæр йæ къух ауыгъта. 
— Фесæфтис Тотырадз, Бебойтæ сæ фæллой доны бакалдтой, — 
афтæ дзырдтой хъæубæстæ дæр. 
Никæй зæрдæмæ цыдис Тотырадзы низ. Фылдæр афтæ дзырд- 
той, зæгъгæ, магуса у æмæ йæхи срынчын кодта, лæвар куыд хæра, 
афтæ. 
Тотырадз та уыдис зæрдæмæхæссаг адæймаг æмæ йæхи иуда- 
дзыг аиуварс кодта, баууон кодта йæхи бинонты цæстытæй дæр. 
Куыд фæнд кодта, афтæмæй йын а фæстаг зымæг уыдис йæ ный- 
йарджыты хæдзары фæстаг зымæг, фæлæ уыцы фæстаг зымæджы 
дæргъы бавзæрста хъаймæтон фыдæбæттæ. Гæмæх сæгъдзарм йæ 
быны, тæнæг зæронд пъалто, рæстæг æмæ хурæй чи сбур ис, уый 
йæ уæлæ, суджы лыггаг йæ нывæрзæн, афтæмæй æхсæз мæйы 
дæргъы фæхуыссыдис уазал тыргъы. 
Тыргъы къултæ æмæ цар мидæгæй халас сæвæрдтой. Тоты- 
радзы фындзы бын-иу бындзы базырты хуызæн тæнæг рихитæ 
баих сты. Афтæ фæдзурынц, зæгъгæ, адæймаг æнæ хуыссæгæй 
дыууæ боны дæр нæ бафæраздзæн цæрын. Фæлæ фæстæдæр, 
Тотырадз йæ фыдæбæттæй куы фервæзтис, уæд-иу, дис кæнгæйæ, 
æрхъуыды кодта, æхсæз мæйы дæргъы иу минут дæр кæй нæ 
бафынæй ис, уый. Дзурын æй никæмæн уæндыдис, никæй ба- 
уырндзæн, гæды йæ хондзысты, зæгъгæ, уымæй тæрсгæйæ. Йæ- 
хæдæг æй хорз зыдта, хорз æй хъуыды кодта. Афтæ-иу æм кас- 
тис, æмæ уыцы уазалы, уыцы хъæбæр хуыссæныл куы бафынæй 
уа, уæд нал райхъал уыдзæн, æмæ, уымæ гæсгæ, йæхи фынæй 
кæнын нæ уагъта. Мæнæ рæдзæ-мæдзæ кæнын байдыдта, зæгъгæ, 
уæд та-иу йæхи фехъал кодта æмæ та-иу иннæ фарсмæ афæл- 
дæхтис. 
Баихсыдис Тотырадз дыууæ азы дæргъы, тынгдæр та фæстаг 
æхсæз мæйы дæргъы. Мæрдонхуыз цæсгомæй йæ цæстытæ хъи- 
лæй баззадысты. Тотырадз хæргæ дæр бинонтимæ нал кодта, йæ 
кæрдзыны къæбæр-иу, цæххы тулгæйæ, йæ фæдыл дон хуыппытæ 
кæнгæйæ фæсфæды хордта. Фæлæ уый хæринаг нæ нымадта — 
цыфæнды уæд, æрмæст ма уалдзæгмæ аирвæзæд, уыййеддæмæ йæ 
фæнд конд уыдис: хæстæг-æввахс рох кæм фæкæна, хъуамæ ахæм 
ранмæ айса йæхи.... «Гæды сты, мæнг сты хæстæгдзинад дæр, уар- 
зондзинад дæр, — дзырдта хинымæр Тотырадз. — Кæд бæзгæ æмæ 
хъæугæ дæ, уæд дын ис хæстæг дæр, уарзон дæр, кæннод дард дар 
дæхи». 
109 

* * * 
Ралæууыдис уалдзæг, Тотырадз йæ цæрæнбонты тынгдæр цы 
уалдзæгыл бацин кодта, уый. Тотырадз йæхимæ зилы, йæхи цæттæ 
кæны дард балцмæ, æмпъузы йæ хæдæттæ, æндæртæ. Фæндагæн 
æхцайы мæт дæр кæны. Бирæ йæ нæ хъæуы. Бынатмæ фæхæццæ 
уæд, уыййеддæмæ цыфæнды куысты дæр ныллæудзæн. Бинонтæм 
фæндаггаджы æхцайы тыххæй æппындæр æнхъæлмæ нæ кастис, 
исгæ дæр сæ нæ ракодтаид. Йæхæдæг амæлттæ кодта. Цавæрдæр 
æмбæхст тыхтæ фæзындысты Тотырадзмæ. Йæ уæнгтæ срог сты, 
йæ сæрымагъз барухс ис, æрбайсæфтысты Тотырадзмæ йæ апати, 
йæ инертад. Зыдта Тотырадз, газеты корреспонденциты тыххæй 
æхца кæй фидынц, æмæ уал æвзарæгау арвыста иу корреспонден- 
ци. Уый мыхуыргонд куы æрцыдис, уæд арвыста дыккаг, æртык- 
каг. Цин кодта Тотырадз, мæнæ, зæгъгæ, йæ ирвæзыны бон æрхæ- 
стæг кæны. Афтæ йæм кастис, æмæ ардыгæй куы ацæуа, уæд йæ 
низ дæр фæлидздзæн. 
Раст уыцы рæстæджы балæууыдис сæтой æмæ гуылæвзаг Дзи- 
бо Бебойты кæрты дуармæ. 
— Гъы... гъы... гъы... Ныхæстæм мæ не ’вдæлы, — ноджы дæр 
бачыр-чыр кодта Дзибо. — Алдæм куы лауаид, бадзул-ма йæм! 
— Цу, зæгъын, мидæмæ, — сдзырдта лæппу. — Уæртæ кæрдо 
бæласы бын йæ цырыхъытæ æмпъузы. Сбад йæ фарсмæ æмæ ны- 
хæстæ кæнут. Уæ дыууæ хорз æмбæлттæ уыдзыстут. 
Гæбис фыццаг хистæртæм кæсгæйæ ауыгъта йæ къух йе ’фсы- 
мæрыл, стæй йæхæдæг дæр афтæ хатын байдыдта хъуыддаг, æмæ 
Тотырадз уæлдай у хæдзары — æхцайæ æххуыс дзы нæй, куыстæй 
æххуыс дæр — афтæ, йæхи срынчын кодта æмæ афтæмæй иннæты 
рагъыл бадынмæ хъавы. Сæнад ис Тотырадз Гæбисæн. 
Ныр дæр мæнæ сæтой Дзибойæн уый тыххæй зæгъы: 
«Уæ дыууæ хорз æмбæлттæ уыдзыстут». 
Дзибо бацыдис мидæмæ. Уыны: Тотырадз архайы туас, бæхс- 
ныг, теман æмæ дзæбугæй — æмпъузы, дзæбæхтæ кæны йæ цы- 
рыхъытæ. 
— Кæцæй дæ Хуыцау æрхаста, Дзибо? — дзæбугæй хойгæйæ, 
фæрсы Тотырадз 
— Уæлтæ дæм сауджын æмæ диакъон дзулынц. 
— Æмæ сæ цæмæн бахъуыдтæн? 
— Æмæ цы зонын?.. Гъы... гъы... гъы... — бахудтис Дзибо. Тотырадз 
дис кодта. Никуы йæм дзырдтой. Æввахс æм нæ цыдысты. Знагыл æй 
нымадтой сæхицæн. Уæртæ кæмдæр ахуыргæнæг уыдис... Сывæллæт- 
ты, адæмы аргъуанмæ цæуын нæ уагъта, йæхæдæг дæр нæ цыдис. Йæ 
бынатæй дæр, дам, уый тыххæй сырд æрцыдис. Уыцы хабар адон 
дæр фехъуыстой æмæ сын уæдæй фæстæмæ знаг фестадис. 
Хъуыддаг иудадзыг афтæ нæ уыдис. Тотырадз йæ ахуыргæни- 
нæгтæн никæд загъта: «Ма цæут аргъуанмæ!» Уый сын дзырдта 
æрмæст: «Æз нæ цæуын аргъуанмæ, сымах, куыд уæ фæнды, афтæ 
110 

кæнут. Кæй фæнды, уый цæуæд, кæй нæ фæнды, уый ма цæуæд!» 
Æрмæст афтæ уыдис хъуыддаг, фæлæ уæддæр уымæ гæсгæ йе 
знæгтæ ныббирæ сты. 
Знагыл æй нымадтой сæхицæн сауджын Михал æмæ диакъон 
дæр, ныр æм мæнæ сидынц цæйдæр тыххæй. Хорздзинадæй ни- 
цæмæ æнхъæлмæ кастис уыцы сайæгойтæм, фæлæ уæддæр афс- 
найдта йæ цырыхъытæ æмæ йæ кусæн дзауматæ æмæ фæраст ис 
Дзибоимæ. 
Сауджын æмæ диакъоны бахъуыдис хъæуы цæрджыты номхыгъд 
фыссын. Сауджынмæ уыцы куыст зын кастис — æхсæз мæймæ дæр 
æй нæ фæцадаид, диакъон та фаг ахуыргонд нæ уыдис — дыууæ 
азы фаг ын уыдаид уыцы куыст. Æнæ фыссæг баххуырсгæ сын нæ 
уыдис гæнæн. Зыдтой, Тотырадз сæйгæ æмæ æхца хъуаг кæй у, 
æмæ йæм уый тыххæй барвыстой Дзибойы. 
— Цы дын æмбæла, уый ратдзыстæм, — загъта Михал. 
Тотырадз бацин кодта. Куысты аргъыл фидаугæ дæр нæ бакод- 
та. Уæлдай йæм касти уый. Йæхинымæры хъуыды кодта, зæгъгæ 
йын 25 сомы уæддæр ратдзысты, æмæ уый йæ фæндагæн æгъгъæд 
уыдзæн. 
Газеты хъуыддаг айрох кодта Тотырадз, фæлæ фæлæбурдта уыцы 
номхыгъд фыссынмæ. Хъуыдис æй фыссын дыууæ экземпляры. 
Алы экземпляры та оригиналмæ гæсгæ лыстæг фыстæй хъуамæ 
уыдаид 300 фарсы — журналы форматæй. 
Сæрдыгон бонты, хуры скастæй йæ аныгуылдмæ кусгæйæ, То- 
тырадз фæкуыста 24 боны. Афтæ зæрдиагæй архайдта йæ куыст 
фæуыныл, æмæ-иу æй исты ахæрын кæй хъуыдис, ууыл дæр хъыг 
кодта. Тагъд-тагъд-иу аныхъуырдта йæ кæрдзыны къæбæр цæххы 
тулгæйæ, йæ фæдыл уазал дон хуыппытæ кæнгæйæ æмæ та-иу 
фæлæбурдта ручкæмæ. Йæ æлхъывд былтæ-иу ноджы тынгдæр 
æрæлхъывта æмæ фыста, фыста, фæллад нал æмбаргæйæ. Цæй 
фæллад — йæ балц æдзух йæ цæстыты раз лæууыдис æмæ йын йæ 
тыхты ифтыгъд лæмæгъ кæнын нæ уагъта. Хаттæй-хатт-иу хины- 
мæр анымадта, цас бахъæудзæн фæндагæн, цас æм баззайдзæн æхца 
æмæ, цы баззайа, уый куыд хардз кæндзæн — 2—3 къурийы фаг 
куы суа, уæд уалынмæ бынат дæр зындзæн. 
Кусгæйæ, цæугæйæ, хуысгæйæ, — æдзухæй йæ балц йæ сæры- 
магъзæй цух нæ кодта. Уый уыдис йæ фæстаг фезмæлд йæ фервæ- 
зыны тыххæй, уыцы фезмæлд ын нæ бантыстис, зæгъгæ, уæд ын 
æнæ сæфгæ нæй — уыцы хъуыды йæ уæгъд нæ уагъта. 
24-æм бон, хур арвы астæумæ куы схæццæ ис, уæд Тотырадз 
æрæвæрдта дыккаг экземпляры кæрон фæстаг стъæлф. Фæстаг 
стъæлф куы æрæвæрдта, уæд иудзæвгар рæстæг æнæзмæлгæйæ йæ 
бынаты баззадис. 
— Оф... оф... оф... бафæлладтæн! — уæззау ныууынæргъыдта 
Тотырадз. 
Бады дарддæр. 
Бахъардта йæм, кæй бафæлладис, уый, бамбæрста, фыркуыс- 
111 

тæй йæхи кæй бафæлмæцын кодта, цы тыхтæ ма йæм уыдис, уыдон 
кæй бахардз кодта ацы куыстыл. Мæнæ йæм ныр йæ бынатæй фен- 
къуысын дæр зын кæсы. 
Бады дарддæр. 
Æрлæууыдысты йæ зæрдыл йæ фыдæбæттæ, йæ мæстытæ, æрлæу- 
уыдис йæ зæрдыл йæ ирвæзыны фæнд æмæ уæд загъта хинымæры 
йæхицæн: 
— Сыст уæлæмæ, тагъд райс дæ куысты аргъ æмæ-иу бон дæр 
мауал фæстиат кæн ам! 
Сыстадис æмæ, дзойтæ кæнгæйæ, араст ис сауджыны хæдзармæ. 
* * * 
Сауджын æмæ диакъон бадтысты кæрты, бæлæсты бын, æмæ- 
иу хъæуккаджимæ хъæрæй ныхас кодтой. 
— Аст сомы уын æгъгъæд у, мæгуыр лæгæй хъуамæ къаддæр 
исат! — дзырдта хъæуккаг. 
— Закъон куыд амоны, афтæ исæм, фæндонмæ гæсгæ, мыййаг, 
нæу, — загъта диакъон. 
Хъæуккаг дзырдта дарддæр. 
— Ирæдæй мæ бастыгътой мæ хæстæджытæ. Ницыуал мæм баз- 
задис. Сразы ут аст сомыл!.. Цас куыст уын у — иунæг сахатæй 
фылдæр ыл нæ афæстиат уыдзыстут! 
Уыцы ран сауджын бамæсты ис, æбыхсгæ змæлд бакодта йæ 
бынатæй. Йæ сырх цæстытæ ферттывтой. 
— Дзæгъæлы дзурыс, нæй гæнæн туманæй къаддæр. Дæу тых- 
хæй закъон нæ фехалдзыстæм. 
— Иу сом дзы уæддæр аппарут! — ныллæууыдис хъæуккаг. — 
Нал мæм баззадис æхца. Айсут уæ фараст сомы!.. 
Сауджыны бæзджын былтæ базыр-зыр кодтой æмæ хъуызгæйæ 
раппæрстой ацы дзырдтæ: 
— Райс, диакъон... фараст сомы... Цы гæнæн ис! 
Хъæуккаг æхца бафыста æмæ ацыдис. 
Уæды онг Тотырадз лæууыдис иуварс, дзурджыты бахъыгда- 
рынæй тæрсгæйæ. Ныр бахаста йæ куыст — дыууæ стыр журнал- 
гонды æмæ сæ оригинал. Сауджын æмæ диакъон бирæ рафæлдах- 
бафæлдах фæкодтой Тотырадзы куыст. Сæ зæрдæмæ фæцыдис 
куыст, уый бæрæг уыдис æмæ, уымæ гæсгæ, æхсызгондзинад ан- 
хъæвзта Тотырадзы фæлурс цæсгомыл. 
— Хорз тагъд сæххæст кодтай дæ куыст. Почерк дæр дын хорз 
ис, — загъта сауджын. 
Тотырадз уæлæнгай бахудтис. 
— Æнæбары, Михал, æнæбары. Æхца мæ æхсызгон хъуыдис, æмæ 
уый æнæбары. Уыййеддæмæ йæ дыууæ мæйы дæр нæ фæцадаин. 
Сауджын æмæ диакъон кæрæдзимæ бакастысты. Бамбæрстой 
кæрæдзи, зæгъгæ, йæ куыст зынаргъдæрыл нымад цæмæй æрцæуа, 
уый кæны. 
112 

Сауджыны бæзджын былтæ та базмæлыдысты æмæ, ивазгæйæ, 
рауагътой ахæм дзырдтæ: 
— Лæппуйæн та ахæм куыстытæ цы сты — хи ирхæфсæнтæ, хи 
ахуыргæнæнтæ. Фæлæ дын мах цы æмбæлы, уый ратдзыстæм. 
Изæрырдæм-иу æрбауай. Мæнæ диакъонимæ кæрæдзи бамбарæм. 
Тотырадз араст ис йæ хæдзармæ æмæ фæндагыл хъуыдытæ код- 
та: «Куыст сæ зæрдæмæ фæцыдис, уый бæлвырд у... Куыд вæййы, 
цы вæййы, чи зоны, æмæ мын кæд 25 сомæй дæр фылдæр дæт- 
тынмæ хъавынц. Æндæра сæ ницæй тыххæй кæрæдзи цы æмбарын 
хъæуы?» 
Цæуы Тотырадз фæллад цыдæй æмæ дарддæр хъуыдытæ кæны: 
«Цардæй къæртт æппарынц. Кæсыс сæм — иу ацаргъуыды тыххæй 
туман исынц. Иу сахаты куысты тыххæй. Фæлæ ацы хатт мæгуыр 
адæймаджимæ уыдис сæ хъуыддаг æмæ йын «фæтæригъæд код- 
той» — иу сом аппæрстой туманæй». 
Куыддæр Тотырадз кæрты дуармæ бахæццæ ис, афтæ йæм æвип- 
пайды бахъардта йе стонгдзинад. Уый кæддæриддæр адджынæн 
хордта йæ нартхоры кæрдзын цæхх æмæ донимæ, фæлæ йæм ацы 
хаттæй адджындæр никуы фæкастис йæ сихор. Адджын дæр æм 
куыд нæ кæса — мæнæ æрхæццæ ис йæ ирвæзæн бон. 
Цы боны æрдæг ма баззадис, уый ныддаргъ ис Тотырадзыл. 
Цæмæй йын æнхъæлмæ кæсын æнцондæр уыдаид, уый тыххæй 
алы амалтæй йæхи ирхæфста, куы уынгмæ цыдис, куы чиныджы 
кæсын æвзæрста, фæлæ йæ зæрдæ æппындæр ницæмæ радис — йæ 
балц лæууыдис иудадзыг йæ цæстыты раз... 
Цыфæнды даргъ ныццис бон, уæддæр ын кæрон æрцыдис, æмæ 
Тотырадз араст ис йе ’хца исынмæ. 
* * * 
Сауджын æмæ диакъон бадтысты аргъуаны кæрты дуары 
фарсмæ, сæ чъылдымтæй сисыл банцой кæнгæйæ, æмæ сындæг 
ныхас кодтой. Сæтой Дзибо дæр сæ разы лæууыдис. Тотырадзы 
куы ауыдтой, уæд сæ ныхас фæурæдтой. Сауджын азылдис Тоты- 
радзы ’рдæм æмæ райдыдта: 
— Лæппу, иучысыл æхца дæр куы акуса, уæд уый дæр хорз. 
Исты алхæндзæн йæхицæн — кæм папиростæ, кæм æндæр исты, 
иудзырдæй, истæмæн ын бабæздзысты. — Уыцы дзырдтимæ ря- 
сæйы рахиз тар иуварс акодта æмæ куырæты дзыппы йæ къух ауагъ- 
та. Дзыпп афтæ арф уыдис, æмæ сауджыны бахъуыдис дзæвгар 
рахизæрдæм акъул кæнын. Сæрак чыссæ байгом ис, æмæ дзы То- 
тырадз ауыдта алыхуызон гæххæттын æхцайы дзæвгар гуппар. 
Уыдис дзы фæндзгай сомтæ, тумантæ æмæ æндæртæ. Сауджын 
афæлдæхтытæ кодта гæххæттытæ æмæ се ’хсæнæй систа æртæ сомы 
гæххæтт. 
Тотырадз кастис Михалы тыппыр æнгуылдзты змæлдмæ, æмæ, 
æртæ сомы чыссæйæ куы фæхицæн сты, уæд уый хинымæры ахъуы- 
X Коцойты Арсен 
113 

ды кодта, зæгъгæ, сæ саужын истæй тыххæй Дзибойæн дæтты кæнæ 
та йæ исты æлхæнынмæ æрвиты æмæ йæ каст уыдис иннæ гæххæт- 
тытæм. Дзибо дæр кастис иуварсæрдыгæй сауджыны æнгуылдзты 
змæлдмæ æмæ æртæ сомы куы ауыдта, уæд хинымæры загъта: «Æй- 
джиди, уыцы æртæ сомы кæй сты!». Дзибо лæуд уыдис аргъуангæ- 
сы бынаты æмæ уый тыххæй иста мызд мæй дыууæ сомы, фæлæ ма 
уый сауджынæн дæр цыдæр куыстытæ æххæст кодта: кæрт сыгъ- 
дæг кодта, фаджыс марзта, дон хаста цæхæрадонмæ, хуымтæ къах- 
та æмæ рывта, суг саста, арт кодта æмæ ма ноджы æндæр цыдæр 
куыстытæ. 
Сауджын дæр ын-иу уый тыххæй хаттæй-хатт авæрдта куы аба- 
зи, куы æхсæз суарийы, æмæ сыл-иу уæд уый цинæй мардис... 
Фæлæ-иу тынгдæр цин Дзибо кодта ууыл, æмæ-иу хæдзарæй 
хъуццытæ æмæ куыдзæн хæринаджы уæлдæйттæ, æндæртæ куы 
рахастой, уæд-иу дзы уый дæр æнæ хай нæ уыдис. Ныр, æртæ 
сомы уынгæйæ, Дзибо хæлæг кодта Тотырадзмæ, дзырдта хины- 
мæры: «Кæсыс уымæ, цас бакуыста!» 
— Уый дын дæ фæллойы аргъ, Тотырадз, — загъта сауджын, 
къух æртæ сомимæ радаргъ кæнгæйæ. — Хæлар дын уæнт! 
25 сомæй къаддæр кæй нæ райсдзæн, уыцы уырнындзинад афтæ 
фидар бадтис Тотырадзы сæрымагъзы, æмæ ныр æвиппайды нæ 
бамбæрста хъуыддаг æмæ ницы сарæхстис зæгъынмæ, фæлæ æхца 
исынмæ дæр нæ бавнæлдта. Æрæджиау куы бамбæрста хъуыддаг, 
уæд судзгæ маст йæ зæрдæйы æрбадтис — дзæгъæлы фесæфтысты 
24 боны, йæ балц æнæбæрæг дард рæстæгмæ адаргъ ис. Дзурынмæ 
хъавыдис, фæлæ дзырдтæ хъуыры ныббадтысты, йæ фæлурс былтæ 
дзæгъæл змæлд кодтой. Æрæджиау дзырдтæ æнæуаг хъæрæй рас- 
хъиудтой дзыхæй. 
— Цыппар æмæ ссæдз боны фæкуыстон хуры скастæй хуры 
ныгуылдмæ. Куыст тагъддæр ахицæн уа, зæгъгæ, иу сахат дзæбæх 
никуы баулæфыдтæн. Нывыл кусгæйæ, уый дыууæ мæйæ къаддæ- 
ры куыст нæ уыдаид... Ныр мын уыцы куыстæн æртæ сомы дæт- 
тыс? Дæхæдæг иунæг сахаты куыстæн туманæй къаддæр куы нæ 
комыс!.. Æри мын мæ фæллойы аргъ куыд æмбæлы, афтæ. 
Дис кæнгæйæ, аздæхта Михал йæ сырх цæстытæ диакъоны 
’рдæм. 
— Адæм сфыдуаг сты. Акæс-ма амæ! Лæппуйыл ахæм ныхæстæ 
кæнын æмбæлы? Лæппу хъуамæ ахæм куыстытæ лæвар дæр акæ- 
на... Цæй, айс де ’ртæ сомы! 
Тотырадзы зонд атары ис. Цæстытæ азылдысты зæххыл — 
агуырдтой дур. «Сисон æмæ йæ сырх цæстыты сæрмæ фæкæнон!» 
— уый уыдис иу секунды бæрц Тотырадзы хъуыды. Уыцы секунды 
дæргъы сауджын æндæр цæмæдæр кастис æмæ нæ федта Тотыра- 
дзы цæстæнгас, уыййеддæмæ йæм, чи зоны, æндæр фæнд фæзын- 
даид, чи зоны, æмæ 25 сомы дæр бафыстаид. Фæлæ та уыйфæстæ 
Тотырадзмæ куы бакастис, уæд уымæн йæ цæстыты маст æмæ фы- 
дæх йеддæмæ ницыуал зындис, æмæ уымæ кæсгæйæ ахъуыды код- 
114 

та афтæ: «Бæрæг суммæйыл, мыййаг, дзырд нæ уыдыстæм, цæмæн 
ын дæттын ацы æртæ сомы дæр?» Байгом кодта фæстæмæ чыссæ 
æмæ æртæ сомы гæххæтт иннæ гæххæттытимæ бафснайдта. 
- Лæууæд ам - ды дæр иу хатт дины пайдайæн æртæ сомы куы 
рауæлдай кæнай, уæд цас диссаг у, - загъта сауджын æмæ диа- 
къонмæ бакастис. 
Диакъон дзургæ ницы скодта, фæлæ йæ сæрæй ацамыдта, 
зæгъгæ, афтæ хуыздæр у. 
КУЫД МЫН АЛЫГЪДИС! 
г=э»с==: 
Цыппаруæладзыгон хæдзар мæлдзыджыты губаккау кусджы- 
тæй æмызмæлд кодта. Алырдыгæй дуæртты гуыпп æмæ хъист не 
’нцадысты. Ам уыди фыццаг 85 кусæджы, ныр 150-æй фæфылдæр 
сты. Фыццаг æртæ æфсæйнаг фæндаджы хъуыддаг ам уыди; ныр 
райсомæй фæссихормæ кусджытæ тыргъты æмæ хатæнты дыууæр- 
дæм хъеллау кæнынц, фæндæгтæй дыууæ ныллæууыд, — немыц 
æмæ сæ урс инæлæрттæ фехæлдтой мидхæсты. Ныр ма дзы иу 
къуыри æртæ хатты уаллоны бырд кæны. Райсомæй фæссихормæ 
кусджытæ дыгæйттæ-æртыгæйттæй æмбырдтæ кæнынц, чи цы ба- 
хордта, чи цы бахæрдзæн, уый тыххæй ныхас кæнынц. Мæскуымæ 
хæринаг нал æфты — контрреволюцийы æфсæдтæ æрцахстой хор- 
джын Украинæйы. Бон дыууæ-æртæ хатты алыран сихор чи нæ 
бахæры, ахæм дзы нæй, фæлæ «стонгæй нал фæразын» чи нæ зæ- 
гъы, ахæм дæр дзы нæй. 
Æз дæр уыдонæй дæн. Абон мын дыууæ хатты иу ран бантысти 
сихор райсын. Раст спичкæйы къоппы йас кæрдзыны хæйттæ лæ- 
вæрдтой къабускайы донимæ. Бацин кодтон кæрдзыныл, кæд йе ’рдæг 
зыгуым уыди, уæддæр. Басæй нал фæразын... Уæддæр дзы ахуып- 
пытæ кодтон, цæмæй кæрдзыны къæбæр хъуыры аирвæзтаид. 
Куыддæр баздæхтæн фæстæмæ кусæндонмæ, афтæ уынын: кус- 
джытæ, цин кæнгæйæ, кæрæдзийæн цыдæр ног хабар хъусын кæ- 
пынц. Иу хайады кæимæ куыстам, иу ахæм мын мæ уæхскыл йæ 
къух авæрдта: 
— Цы хабар у, уый зоныс? 
-Цы? 
— Абон сихорæн уыдзæн æрмæст къабускайы бас нæ, фæлæ 
картофы змæст дæр... Ныртæккæ байдайдзысты дæттын. 
Бацин кодтон. Нæ хæрæндоны ныр нудæс боны дæргъы къа- 
бускайы бас йеддæмæ ницы уыди. 
Бæлвырд, ис нæ хæрæндоны картофы змæст: йæ цъæрттимæ 
змæст у, уый ницы кæны; фæлæ та кæрдзын нæй — ссад, дам, 
Мæскуыйы скуынæг ис, æмæ хæрæндонмæ хай нал æрхаудта. 
Бадын фæнычы уæлхъус. Изгард мæ хъуырæй уæлæмæ бырсы, 
115 

фæлæ стонгæй мæлын æмæ та басæй ахуыпп кæнын. Картофы змæст 
дыууæ уидыджы дзаг уыди, æмæ йæ уайтагъд аныхъуырдтон. 
Уалынмæ мæ сыхаджы басы къусмæ фæкомкоммæ дæн. Уынын, 
басы уæлæ ленк кæны раст стыргомау цæппæры йас сойы стъæлф. 
Дис кæнын: кæцæй фæци ацы сой?! Мæ зæрдæ мæм дзырдта: ацы 
басы, æвæццæгæн, дзидза дæр сфыхти, фæлæ хистæрты хъуыры 
аирвæзти. 
Фæкастæн та мæ сыхаджы къусмæ. Сыхаг сойы алыварсæй бас 
исы æмæ хуыппытæ кæны, соймæ не ’вналы. Бамбæрстон æй, уый 
барæй афтæ кæй кæны: иуæй — сыхæгты мæстæймары, иннæмæй 
та, соймæ кæсын йæ зæрдæйæн æхсызгон у. 
Мæ комыдæттæ æркалдысты уыцы сойы æртахмæ кæсгæйæ. 
Уалынмæ уынын, мæ сыхаг систа уидыгæй уыцы сойы æртах æмæ йæ 
йæ хъуыры ауагъта. Иу каст фæкодтон йæ цæсгоммæ. Къамæй хъа- 
зæг стыр банк куы ратоны, уæд уый цæсгом дæр афтæ барухс вæййы. 
Амардта мæ уыцы сойы æртах. Комыдæттæ нал уромын — мы- 
сын сой, мысын дзидза. Æркæсын мæхимæ: куыд уыдзынæн, ту- 
джы цъыртт мæ куы нал ис, мæ тых куы асасти бынтондæр?! О мæ 
райгуырæн бæстæ, нал дæ фендзынæн, æвæццæгæн! 
Мæ къæхтæ мæ быны фæтас-фæтас кодтой, афтæмæй рацыд- 
тæн мæ куыстæй. Цардтæн тынг хæстæг мæ куыстмæ. Цæуын мæ 
хъуыди æрмæст сыхы иу кæронæй иннæ кæронмæ. Уæддæр, цыма 
мæ бирæ километртæ цæуын хъуыди, уый хуызæн мæм касти. 
Цæуын... Цы уæззау сты мæ къæхтæ! Цыма сыл къодæхтæ баст 
ис, уыйау сæ айсын нæ фæразын. 
Бафæлладтæн. Хæрын дæр мæм цæуы тынг. Æвæццæгæн, ны- 
выл уæрыкк иу хæрд акæнин... Афтæ дæр вæййы фыны. Æндæр- 
хуызон фын æз нæ уынын, æрмæст хæринæгтæ... Цы нæ дзы вæййы: 
лывзæ, физонæг, фыдджын, хæбизджын! Нуæзт дæр бирæ: арахъ, 
двайно, бæгæны. Минасæй-иу тъæпп хауын... Фæлтау фынæй куы 
уаин æдзухдæр æмæ ахæм фынтæ куы уынин!.. 
Нæхимæ мæ бирæ нал хъуыди, афтæ мæ цæстытæ ахæм цæуыл- 
дæр аныдзæвыдысты æмæ атартæ сты... 
Уæртæ цы ис, уæртæ!.. Кæсут-ма, уæ хорзæхæй! Фæцæуы... 
Алырдæм кæсы... Фæлæууы чысыл, стæй та араст вæййы... 
«Æйтт! Йе — абон, йе — никæд!» — загътон хинымæр. 
Лæгъз æм сдзырдтон, сайын æй мемæ. Рацыди. Куыд цин код- 
тон!.. Куыд гуыпп-гуыпп кодта мæ зæрдæ!.. Куы-иу фæлæууыди, 
æндæрæрдæм-иу куы акасти, уæд та-иу фæтарстæн, зæгъгæ, куы- 
нæуал рацæуа... 
Чысылгай бахæццæ стæм хæдзары дуармæ. Цæуын хъуыди 
цыппæрæм уæладзыгмæ. Æнæзивæг ссыди мæ фæдыл уырдæм. 
Куыд цин кодтон, куыд гуыпп-гуыпп кодта мæ зæрдæ! 
Куыддæр дæгъæл гуыдыры атъыстон, афтæ сыхаг фатерæй 
уынæр ссыди, дуар байгом æмæ дзы, хъæрæй дзургæйæ, æртæ 
лæджы рацыди. Фæтарсти мын, асинтыл йæхи дæлæмæ ауагъта 
æмæ афардæг ис... 
116 

Куыд цин кодтон, куыд гуыпп-гуыпп кодта мæ зæрдæ, куы 
федтон уыцы нард куыдзы, уæд! Дзырдтон хинымæр: «Физон- 
джытæ, лывзæтæ кæндзынæн æгас мæй»... Фæлæ мын алыгъди, 
афардæг ис... Дыккаг хатт ма ахæм фадат кæм æрцæудзæн, Мæс- 
куыйы куыдз куынæуал баззади!.. 
ХУС КЪÆБÆРТÆ 
Абонæй раздæр никуы сыстади йæ хуыссæнæй студент-медик 
Тембол. 
— Сæфын, сæфын! — дзырдта хинымæры. — Сæфын æцæгæлон 
адæмы æхсæн! Нал фендзынæн мæ райгуырæн хæхтæ, мæ ныййар- 
джыты, мæ хæстæджыты! 
Темболатæн йæ зæрдæйыл лæууыди зноны бон. Дыууæ раны 
очередты фæлæууыди æмæ куы бамбæрста, уыдон сомбонмæ дæр 
кæй нæ ахицæн уыдзысты, уæд сæ ныууагъта. Æртыккаг ран ба- 
хæццæ ис бæргæ кæрдзынуæйгæнæн дуканийы хуылфмæ, фæлæ 
дзы къæбæр дæр нал баййæфта. 
Рацыди дуканийæ æмæ хинымæры сдзырдта: 
— Æй-джиди, иу нартхоры кæрдзын! 
Кæрдзын æлхæнын кæй къухы нæ бафтыди, уыдон, æлгъит- 
гæйæ, хъуырхъуыргæнгæйæ, фæйнæрдæм цыдысты. 
Алырдыгæй хъуысти ныхас: 
— Паддзахы галуаны æрцарди æмæ ма мах мæт кæны! 
— Уый жулик у, жулик! 
— Адæм анархийы бын фесты, сæфтмæ æрцыдысты! 
Хъуыста Тембол уыцы ныхæстæм, фæлæ сæ йæ зæрдæмæ арф 
нæ иста, — абон цы бахæра, уый тыххæй уыди йæ зæрдиагдæр 
хъуыды. 
Ницы ссардта зноны бон. Стонгæй схуыссыди. 
Ныр, йæ хуыссæнæй куы сыстади, уæд йæ хъуыды уыди афтæ: 
«Абон ма куы ницы ссарон, уæд, æвæццæгæн, райсом хæринаг агу- 
рынмæ ацæуын дæр нал бафæраздзынæн». 
— Æнæ ссаргæ нæй! Æнæ ссаргæ нæй! — дзырдта Тембол, ке- 
ренкæты1 тыхтон йæ дзыппы тъысгæйæ. 
Рацыди хæдзарæй. Æрæгвæззæджы уазал ын йæ былтæ ныц- 
цавта. 
— Зындзинадыл ног зындзинад! — сдзырдта Тембол, — Зымæг 
дæр та мæнæ куы ис! 
Ауагъта Тембол йæхи уынджы, алырдæм ракæс-бакæс кæны — 
кæд исты хæринаг уæййаг ссарид. 
Адæм уынгты алырдæм цыдысты. Цæсгæмттæ фæлурс, уадултæ 
1 Керенскийы рæстæджы рауагъд гæххæттын æхца. 
117 

мидæмæ хауд, цæстытæ стонг æрттывд кæнынц. Иуæй-иутæ фы- 
рыстонгæй, фырæдыхæй, æрбад-æрбад кодтой тротуарты былтыл. 
Уыдис дзы ахæмтæ, тротуартыл-иу чи æрхауди æмæ уым фæлдæх- 
тæй чи баззади. Ахæмтæм иу фæкæсæг нæ уыди, алчи йæ цыд 
кодта. 
Уыцы адæм иууыл уыдысты иу хъуыдыйы бын: искуы исты 
хæринаг куы ссариккой. 
Картоф, кæрдзын, къабуска, ссад æмæ бахæрды кой йеддæмæ 
æндæр дзырд никæй дзыхæй хауди. Цæуджытæй кæмæндæрты сæ 
фæсонтыл зындысты стыр голлаггæндтæ, уæхсчытæм фидаргонд. 
Уыдон уыдысты ахæмтæ, дард хъæутæм чи цыди хорагур. 
Темболæн хъæутæм цæуыны фадат нæ уыди — æнæ зонгæйæ 
хъæуты аргæ дæр цы скодтаид. 
Цæуы базары ’рдæм. Уырдæм нæма бахæццæ ис, афтæ иу чи- 
дæр, салдаты дзауматы, йæ иувæрсты ауади æмæ сындæг сдзырдта: 
— Ис хус къæбæртæ. 
Тембол æвиппайды нæ бафæрæзта сдзурын, фæлæ уæддæр фез- 
дæхти фæстæмæ æмæ аййæфта салдаты. Сындæг æй фæрсы: 
— Кæм дын сты? 
— Мæ фатеры. 
— Цас сты? 
— 10 джиранкайы бæрц. 
«Æвзарыны фадат нæй, цы ис, уый исын хъæуы». — Афтæ хъуы- 
ды кодта Тембол æмæ загъта: 
— Цом, кæм цæрыс? — Аргъæй нæ фарста. Цасфæнды аргъ 
уæнт — керенкæтæ йæм фаг ис. 
Дард цардис салдат, горæты кæрон, Пресняйы. 
Уырдæм авд верстæй къаддæр нæ уыди. Фæлæ Тембол дард нæ 
нымадта, æнæзивæг фæраст ис салдаты фæдыл. Салдат æркалдта 
голлагæй хус къæбæртæ. Уыдысты чъизи, цъыфæйдзæгтæ, æвæц- 
цæгæн, бирæ ракал-бакал фесты. Тембол чъизийы мæт дæр нал 
кодта, йæ мæт уый уыди æрмæст, йæ къухы цæмæй бафтой. 
Сбарстой къæбæртæ, разындысты аст джиранкайы. 
* * * 
Стонг, фæллад ферох сты Темболæй, 7 версты та йæ фæстæмæ 
цæуын хъæуы, уый хъуыды дæр нæ кодта. 
Цингæнгæйæ, рараст ис Тембол йæ хæдзармæ. 
Дзæкъул хаста галиу къухы, рахизæй чысылгай иста къæбæртæ 
æмæ мыртт-мыртт кодта. Куы-иу æрхæцыди къæбæрыл, уæд-иу 
æхсæры хъæр кодта. 
Тембол æмбæрста, цæуджытæ йæм хæлæджы цæстæй кæй кæ- 
сынц æмæ-иу барæй тынгдæр къæрццытæ кодта. 
Афтæмæй, хæргæйæ, иу-дыууæ сыхы бæрц ауади Тембол æмæ 
уым фæхъуыды кодта: «Ай цы кæнын, ай? Куы сæ ахæрон, уæд ма 
уыйфæстæ та цы кæндзынæн?» 
118 

Нал хордта Тембол, йæ цыд дæр фæсындæгдæр кодта. 
Æвиппайды фæстæрдыгæй йæ хъустыл ныхас ауади: Пъалто 
дæр хорз у, фæлæ йе ’фцæггот диссаг у! 
Æндæр хъæлæс сдзырдта: 
— Адæм дзы бирæ ис... Хъайла дзы бæргæ акæниккам! 
Фыццаг хъæлæс ыл афтыдта: 
— Иу авг арахъ дæр самал кæниккам! 
Тембол бамбæрста, ныхас уый тыххæй кæй у. Змæлд тынг уыди 
уынджы æмæ тæрсгæ уыйас нæ фæкодта, фæлæ уæддæр тагъддæр 
акъахдзæфтæ кодта, аййæфта раздæр цæуджыты æмæ уыдонимæ 
цыди. Уый хъуыста, ныр стигъджытæ тынг кæй сарæх сты, фæс- 
фæд уынгты æмбисбон дæр кæй стигъынц цæуджыты. Уыцы хъуы- 
дыты фæдыл Темболы зæрдыл æрлæууыдысты йæ райгуырæн 
хæхтæ, йæ хæстæджытæ, йæ хъæубæстæ, йе ’мгæрттæ. Хъуыдытæ 
кодта хинымæры: «Цымæ ныр уым дæр афтæ хæлд у цард? Мæс- 
куыйы хуызæн анархи уым дæр уыдзæн! Уæд уырдæм цæуынæй 
дæр цы пайдаис?.. Иу сæрхъæн æппæрст æрцыди паддзахы бандо- 
нæй æмæ дзы æндæр уый хуызæн æрбадти! Хъуыддагæй ницы 
æвдисы, афтæмæй йæхи паддзахады сæр хоны, министрты къамтау 
райс-байс кæны. Ныр дæр та ардыгæй кæмæдæрты асидти». 
Тембол Керенскиймæ хаттæй-хатт афтæ мæсты кодта, æмæ йыл 
хибар ран амбæлгæйæ, уæд ыл марынæй нæ бацауæрстаид. 
* * * 
Цæуы Тембол. Хъуыдытæ кæны. 
Ныр æртыккаг бон къултыл арæхæй-арæхдæр кæнынц больше- 
викты плакаттæ: «Фидыддзинад æмæ кæрдзын!», «Фесæфæд им- 
периалистон хæст», «Фабриктæ æмæ заводтæ — кусджытæн, зæхх — 
гутондартæн!» 
Темболы хъустыл знонæй нырмæ уайы, Петрограды цыдæр 
хъуыддæгтæ кæй цæуы, ам дæр болыыевиктæ сæхи кæй цæттæ кæ- 
нынц хицауад райсынмæ. Хуыздæр разындзысты болыыевиктæ æви 
æвзæрдæр, уымæн та — хæйрæг йæ зонæг... 
Цæуы Тембол, хъуыдытæ кæны Керенскийы тыххæй, болыые- 
викты тыххæй, фæлæ йæ дзæкъул дæр сæрæй нæ хицæн кæны. 
Уайтагъд та йæ схъил кæны уæлæмæ æмæ йæм бакæсы. 
Цин кæны йæ хус къæбæртыл, дзуры хинымæры: «Къуырийы 
фаг сæ скæндзынæн, уалынмæ та кæд исты амал кæнин». 
Мæнæ фæхæццæ кæны йæ хæдзармæ, иу цæхгæрмæ уынгыл ма 
йæ ауайын хъæуы. 
Æвиппайды йæ размæ фегуырдысты дыууæ лæджы милиционе- 
ры дзауматы. 
— Стой! — фæхъæр кодта сæ иу. 
Темболæн йæ цæстытæ атартæ сты. Цы хабар у, уымæн ницы 
æмбæрста. 
— Цы хæссыс? — бафарста милиционертæй иу. 
119 

— Мæнæ иучысыл хус къæбæртæ балхæдтон. 
Иннæ милиционер сдзырдта: 
— Балхæдта! Адæм стонгæй мæлынц, ай та голладжы дзаг фæ- 
хæссы. Цом участокмæ! 
Тембол бамбæрста хъуыддаг, йæ зæрдæ ныхъхъынцъым кодта, 
йæ уæнгтæ æрызгъæлдысты. 
Иу милиционер райста дзæкъул æмæ æртæ дæр араст сты. 
Ауадысты иучысыл, афтæ иу милиционер дзуры иннæмæ: 
— Цæй, йæхи йын ауадзæм, цæмæн æй сафæм! 
— Ауадзæм, цæуæд! Тæригъæд у! — загъта иннæ. Уынджы лæу- 
гæйæ баззади Тембол. 
— Фылдæр ма дзы уæддæр куы ахордтаин!— дзырдта хинымæры. 
Лæууы зæхмæ кæсгæйæ, иуырдæм-дæр нал цæуы. Афтæ зын- 
ди, цыма лæугæйæ фынæй баци. 
Алæууыди 2—3 минуты, афтæ фестъæлфыди. Иуфарсæрдыгæй 
æрбайхъуысти пулеметы къæр-къæр, фехъуысти ноджы иукъорд 
топпы гæрæхтæ. Уалынмæ сармадзаны гæрах фæцыди æмæ нæ- 
мыг, нæргæйæ, уæлдæф айгæрста, йæ фæдыл дыккаг, æртыккаг. 
Стæй алырдыгæй топпы гæрах æмæ сармадзанты нæрынæн кæрон 
нал уыди. 
Лæууы Тембол. Цы хабар у, уый тыххæй йæхицæн дзуапп дæт- 
тын нæ фæразы. 
Алырдæм адæм тагъд-тагъд уайын байдыдтой. 
Сæ иугай ныхæстæй Тембол бамбæрста, большевиктæ кæй сыс- 
тадысты, æмæ ахъуыды кодта: «Цыфæнды уæд, цыфæнды уæд!.. 
Керенскийы дугæй хуыздæр йеддæмæ фыддæр нæ уыдзæн!» 
— Цæвут пулеметтæ! Цæвут сармадзантæ! Цардæн уаг скæнут! 
Афтæ сдзырдта Тембол хъæрæй æмæ уæд фенкъуысти йæ бы- 
натæй. 
ЦÆУКЪАÆМÆ ФЫРКЪА 
(Радзырд-фантази) 
Иу зæхкусæгмæ уыди бур цæукъа æмæ сау фыркъа. Хæдзары 
хицау йæхæдæг дæр, йæ бинонтæ дæр хорз зылдысты цæукъа æмæ 
фыркъамæ, фаг сын лæвæрдтой æвзаргæ хæринаг, сæ цæрæнбынат 
сын сыгъдæг дардтой. Дзæбæх цардæй цæукъайы хъуын слæгъз ис 
æмæ сыгъзæринау æрттывдтытæ калдта, фыркъайы хъуын та къæ- 
бæлдзыг кодта, ногзад бухайраг уæрыччы хъуыны хуызæн. Уæд- 
дæр уыдон сæ цардæй разы нæ уыдысты. Сæ хицау сæ дардта 
æдзух кæрты кæнæ скъæты мидæг, уыдон та сæ хъус дардтой кæр- 
тæй æддæмæ, фæндыди сæ сæрибарæй цæрын. Хаттæй-хатт-иу 
кæрты дуарæй куы аирвæзтысты, уæд та сæ-иу уайтагъд фæстæмæ 
æрбасырдтой. Фыркъа коммæгæсдæр уыди, æнцонæй фæстæмæ 
120 

здахын куымдта, фæлæ цæукъа бирæ маст кодта йæ хицауæн, нæ 
куымдта-иу фæстæмæ здахын, тынг æвæндонæй-иу бацыди кæртмæ. 
Басырдта сæ-иу хицау фæстæмæ, дуæрттæ сыл-иу сæхгæдта, сæ 
разы сын-иу парахатæй алы хæринаг ныккалдта. Нæ, фыркъа æмæ 
цæукъамæ уыцы цард æгъгъæд нæ касти, ноджыдæр æмæ ноджы- 
дæр лыгъдысты кæртæй æддæмæ æмæ маст кодтой сæ хицауæн. 
Иу хатт хицау æрлæууын кодта йæ разы фыркъа æмæ цæу- 
къайы æмæ сын зонд амонын байдыдта. Уый сын дзырдта: 
— Мæ хорз фыркъа æмæ цæукъа, æвзаргæ хæринагæй уæ хæс- 
сын, хорз уæм зилын, уæ цæрæнбынат фырсыгъдæгæй æрттывд- 
тытæ калы. Зæгъут цы хъуаг ма стут? Цæмæн лидзут кæртæй 
æддæмæ? Сымах уæ хъус дарут быдырмæ, хъæдмæ, фæлæ уым 
цæры бирæгъ, фыркъа æмæ цæукъайы фыд бирæ чи уарзы. Уый 
уæ бахæрдзæн. Тынгдæр дæуæн дзурын, Бури. Ды дæ амидингæ- 
нæг æмæ фыццаджыдæр ды фесæфдзынæ. 
Фыркъа æмæ цæукъа æнувыд хъуыстой сæ хицауы ныхæстæм. 
Фыркъа, йæ бурбын цæстытæ æрцъынд-æрцъынд кæнгæйæ, йæ 
уæззау дымæг тилгæйæ, хъуыды кодта: 
«Хицау раст зæгъы. Æз ам æппындæр ницы хъуаг дæн, хорз 
хæринаг мын фаг ис, зылд хорз, цæрæнуат хорз, тас мын ницæмæй 
у. Уым та... Чи йын цы зоны? Кæд дзы æцæг, мыййаг, бирæгъ 
цæры, уæд мæ бахæрдзæн. Ме ’мбал — бур хæйрæг — æнцад бадын 
нæ зоны, æдзух алы фыдуагдзинæдтæ хъуыды кæны. Хъуамæ æз 
уый ма фæзмон». 
Цæукъа, йæ даргъ зачъе тилгæйæ, йæ зондджын цæстытæй ка- 
сти комкоммæ хицауы цæсгоммæ æмæ хъуыды кодта: 
«Уыцы кæрдæгджын къуыппытыл куы нæ фæхизон, мæ фæс- 
таг къæхтыл лæугæйæ, хъæды бæлæсты сойджын къалиутæм куы 
нæ сивазон, быдыры сыгъдæг уæлдæфæй куы нæ аулæфон, къуып- 
пытæ æмæ дзыхъытыл куы нæ фæгæппытæ кæнон, фæлмæн цъæх 
кæрдæгыл куы нæ атылдтытæ кæнон, уæд мæ мæ цард ницæмæн 
хъæуы — иухуызон, æнтъыснæг æмæ æгад цард смаггæнаг скъæты 
мидæг. Дæуæн та, нæ хицау, цасфæнды дзур, дæ ныхæстыл æз 
бирæ нал æууæндын». 
Хицау йæ ныхæстæ фæци фыркъа æмæ цæукъайæн æмæ сæ 
ауагъта. 
Уыцы бонæй фæстæмæ фыркъа кæрты дуарæй æддæмæ никуы- 
уал акасти. Цæукъа та тынгдæрæй-тынгдæр йæ хъус дарын бай- 
дыдта æддæмæ. Сфæлмæцыдысты дзы хæдзары бинонтæ, æнцой 
сын нал лæвæрдта æппындæр. 
Иу æхсæв, райсомырдæм, бон цъæх нæма кодта, афтæ цæукъа 
сыстади йæ хуыссæнæй, йæхи аивæзтытæ кодта æмæ бакасти йе 
’мбалы ’рдæм, — уый хуыссыди хуырхуыргæнгæ. Цæукъа йæ бас- 
хуыста йæ къахæй, — райхъал кæнынмæ йæ хъавыди, фæлæ уымæ 
райхъалы фæндæй ницы уыдис. Уæд цæукъа æрлæууыди скъæты 
рудзынджы раз, æрбадти, асхуыста йæхи зæххæй, атыдта рудзынг 
нзмæ агæпп кодта кæртмæ. Минуты бæрц алæууыди иу ран, алыр- 
121 

дæм кæсгæйæ æмæ хъусгæйæ. Æдзæм уыди кæрты мидæг, рудзын- 
джы састы уынæр никæй райхъал кодта. Уæд цæукъа бацыди бы- 
румæ, æрлæууыди йæ разы, асхуыста та йæхи æмæ фестади бы- 
руйы æдде. Афардæг ис. 
Ралæууыди райсом. Хъæу райхъал ис, сæзмæлыди, суынæр кодта. 
— Цон, — загъта хъæдзары хицау, — рауадзон цæукъа æмæ 
фыркъайы скъæтæй. — Байгом кодта дуар æмæ уыны — фыркъа йæ 
фарсыл хуыссы æмæ æнцойæ сынæр цæгъды, рудзынг — саст, цæу- 
къа нæй скъæты. Фæдзырдта хицау бинонтæм æмæ сын загъта: 
— Цæукъа афардæг ис. Йæ агурын дзæгъæлы у, — афонмæ йæ 
бирæгътæ бахордтой. Абонæй фæстæмæ уæ цæст тынгдæр дарут 
фыркъамæ... нæ, фæлæ йæ скъæты дуарæй æппындæр æддæмæ мауал 
уадзут. 
Фыркъа хицауы дзырдтæ куы фехъуыста, уæд йæ зæрдæ бауын- 
гæг ис, фæсмон æм æрцыди æмæ хинымæр загъта: 
— Ме ’мбал, бур хæйрæг, раст уыди, алидзын хъуыди мæн дæр. 
* * * 
Уыцы афон цæукъа, фæстæмæ нал кæсгæйæ, лыгъди размæ, 
уыцы рæсугъд рæттæм, кæцытæ йын бон рæвдыдтой йæ цæстæн- 
гас, æхсæв та йын хъыг дардтой йæ фынæй. Бон-изæрмæ уый æвзæр- 
ста, ныронг кæй нæма зыдта, ахæм æхсызгондзинæдтæ. Сæриба- 
рæй тыдта сойджын кæрдæг. Йæ фæстæгтыл лæугæйæ, ивæзта 
хъæддаг бæлæстæм æмæ хордта сойджын къалиутæ æмæ сыфтæ. 
Уый ратул-батул кодта фæлмæн кæрдæгыл, фыццаг хатт улæфыди 
хъæддаг сыгъдæг уæлдæфæй. 
— Гъе, ныр базыдтон сæрибардзинады цин, гъе, ныр æз бавзæр- 
стон адджын цард, — дзырдта цæукъа йæхицæн... — Фæлæ уæддæр 
уый куыд рауади, куыд цардтæн ныронг смаггæнаг скъæты? 
Хур аныгуылди. Талынг кæнын байдыдта. Цæукъа равзæрста 
йæхицæн æхсæвиуаты бынат æмæ æрхуыссыди. Куыддæр рæдзæ- 
мæдзæ кæнын байдыдта, афтæ йæ фындзы хуынчъытыл ауад ца- 
вæрдæр æнахуыр, ныронг кæй нæма бавзæрста, ахæм смаг. Хи 
бахъахъхъæныны æмбудындзинад æй фæгæпп кæнын кодта йæ 
къæхтыл. Алфамбылай уыди æдзæм, æрмæст æхсæвы ирдгæ æн- 
къуыста бæлæсты сыфтæртæ, æмæ уымæй хъуысти сындæг æмæ 
æнæскъуыйгæ сыф-сыф. Уыны цæукъа — сындæг æм хæстæгæй- 
хæстæгдæр цæуынц дыууæ тымбыл зынджы. Бамбæрста, уыдон 
бирæгъты цæстытæ кæй сты... Йæ зæрдæ бауынгæг ис. Йæ буарыл 
азгъордта лыстæг ризæг. Фæзынди йæм мæлæты тас. Афтæ уыди 
æрмæст иу секунды бæрц. Уыйфæстæ секунды цæукъа загъта йæ- 
хицæн: 
— Лидзынæй нæ фервæздзынæн, лидзгæ нæ акæндзынæн. Амæл- 
дзынæн, фæлæ хъазуатон тохы. — Фидар ран æрлæууыди, къæхтæ 
уæрæх айсгæйæ, йæ сæфтджытæ зæххы æрсагъта æмæ бацæттæ 
кодта йæ сыкъатæ цæвынмæ. Зыдта, хорз зыдта, йæ цард иунæг 
122 

цæфыл ауыгъд кæй у, — куы нæ йын фæрæстмæ уа уыцы иунæг 
цæф, уæд фесæфти. Зыдта цæукъа, цы ран æмæ куыд ныццæвын 
хъæуы, уый дæр. Хæстæгæй-хæстæгдæр кæнынц дыууæ зынджы. 
Мæнæ ис... Багæпп кодта бирæгъ, фæлæ уый уыди йæ фæстаг гæпп — 
цæукъайы рахиз сыкъа йын батыдта йæ хъуыр æмæ йæ тугæйдзаг 
кæрон азынди къæбутæй. Афæлдæхти бирæгъ, йæ гæндзæхтæ 6а- 
цагъта æмæ æнæ змæлгæйæ баззади. Цæукъа зынтæй раласта йæ 
сыкъа бирæгъы хъуырæй æмæ та лидзын байдыдта, æнæ фæстæмæ 
кæсгæйæ, дарддæр æмæ бæрзонддæр, дарддæр æмæ бæрзонддæр. 
Хатгай фæкæлы, бæлæсты зыкъуыртæ æмæ сындзытæ йæ тонынц, 
фæлæ та уайтагъд фесты æмæ лидзы дарддæр. 
Мæнæ тар сыфтæрты æхсæнæй фæзындысты хуры рухс стъæл- 
фæнтæ. Мæнæ хъæд фæци æмæ райгом ис арв. Цæукъа æрлæууы- 
ди. Йæ разы цы ныв разындис, уымæ баззади кæсгæйæ. Бæрзонд, 
бæрзонд зындысты митæй æхгæд хæхты цъуппытæ, сæ фæрстыл 
хъазыдысты райсомы хуры тынтæ, дæлдæр — сау гæмæх хæхтæ, 
ноджы дæлдæр кæрдæгæй æмбæрзт къуыппытæ, ноджы æмæ но- 
джы дæлдæр — къутæрджын къуыппытæ. Æгæрон цинæй цæукъайæн 
йæ зæрдæ скафыди йæ риуы. Бамбæрста цæукъа, уым... уыцы бæр- 
зæндтыл кæй ис йæ цæрæнбынат. Æнæ баулæфгæйæ ауагъта йæхи 
размæ — дарддæр æмæ бæрзонддæр сæрибары цардмæ уæгъды бæр- 
зæндтыл. 
ÆНХЪÆЛ НÆ УЫДЫСТЫ 
Уаргæ бон уыдис, æмæ æмбæрзт файтон Ванойы рестораны 
дуармæ хæстæг-хæстæг бацыди. Рагæпп дзы кодта иу æртыназык- 
кон лæг, йæ зачъе даст, рихитæ биноныг здыхт. Йæ сæрыл уыди 
сау сгæлладæй фæлмæн худ, сау адаргæ сæрдыгон пъалто дзæбæх 
фидыдта хæрзконд уæнгтыл. 
Файтонæй рагæпп кæнгæйæ, фæстæмæ фæзылди, йæ къух ми- 
дæмæ бадаргъ кодта æмæ сдзырдта: 
— Рахиз, Леуан, мæнæ ам хус у! 
— Афæрдæг у! Исты зæронд дæн, дæ къух цы радаргъ кодтай! 
Уыцы ныхæсты фæстæ рагæпп кодта файтонæй нывыл бæрзонд, 
фæлæ тынг бæзæрхыг æмæ гуыбынджын лæг. Урс куырæт æмæ уæрæх 
сау цухъа сау ронæй æлвæст уыдысты ставд астæуыл. Къæхтыл — 
æрттивгæ ног цырыхъытæ, сæрыл — сау уæлдзармын худ. Бур ри- 
хитæ, бур цыргъгонд зачъе нæ фидыдтой нард сырх цæсгомыл. Чи 
йæ федтаид, уый загътаид: «Ацы лæг цардæй къæртт æппары». 
Уый фæдыл рагæпп кодта файтонæй æрмæст царм æмæ стджы- 
тæй конд лæг, формæйы пъалтойы, йæ сæрыл фуражкæ кокардæ- 
имæ, йæ уæхсчытыл чиновничы пъагонтæ. Пыхцыл сау рихитæ 
хуыйы хъисы хуызæн алырдæм ныллæууыдысты. 
123 

Рестораны дуар байгом ис, æмæ йæ хицау, ныллæг акувгæйæ, 
дзуры: 
— Мидæмæ, мидæмæ! Æгас нæм цæут, Леуан! 
Леуанæн рестораны хицау рагæй зонгæ уыди. Йæ къух æм æнæ- 
кæсгæйæ авæрдта æмæ афарста: 
— Стыр кабинет уæгъд у? 
Сæ галиу къухты салфеткæтæ, афтæмæй базгъордтой Леуанмæ 
æртæ официанты. Сæ цæсгæмттæ дардтой афтæ, цыма сыл стыр 
æхсызгондзинад сæмбæлди. 
Рестораны хицау дæр ма йæ сæрæй акув-акув кодта. 
Иууылдæр æмдзыхæй дзырдтой: 
— Уæгъд у, уæгъд. Рацæут! 
Фæцæуынц. Æппæты разæй иу официант, фæрсырдæм цæу- 
гæйæ, уый фæстæ кънйаз Леуан, йæ гуыбын размæ хæсгæйæ. Уымæй 
чысыл фæстæдæр йæ дыууæ æмбалы. Рестораны хицау дæр ма сæ 
фæдыл кæсы. 
* * * 
Афæдзæй фылдæр рацыди, афтæ амарди Леуаны фыд — кънйаз 
Иосеб Амилахвари. Уый уыди стыр ахуыргонд лæг, æфсæддон 
куысты лæуд. Стыр кадимæ арвыста уый йæ цæрæнбонтæ. Кад 
паддзахы раз, кад æгас Гуырдзыстоны, кад йæ зæххыл цæрæг мæ- 
гуыр хизанты1 астæу. Йæ ис, йæ бон, йæ зæххытæ хъахъхъæдæй 
алæвæрдта кънйаз Иосеб йæ иунæг фырт Леуаны къухтæм, афтæ- 
мæй ингæнмæ бацыдис. 
Хъыг кодта Иосеб, тынг хъыг, Леуан æрдæгахуыргондæй кæй 
баззади, уый тыххæй, фæлæ уымæй йæхимæ азым ницæмæй хаста. 
Радав-бадав æй кодта иу скъолайæ иннæмæ, иу ран дæр ахуыр кæ- 
нын нæ фæрæзта Леуан. Æхца æххуысæй, гæртæмттæ дæттынæй дæр 
ницы рауади — дыккаг къласæй уæлдæр никуы схызти. Цæл æмæ алы 
фыдуаг митыл фæци йæхи хуызæн цæлуарзаг æмбæлттимæ. 
Афæндтæ кодта Иосеб йæ фырты бафхæрын, кæд раст фæнда- 
гыл раздæхид, зæгъгæ, фæлæ фæнд фæндæй баззади, ауыгъта лæп- 
пуйыл йæ къух æмæ загъта: 
— Цæргæ мын кæнæд! Нæ фыдæлтæ ахуыргондæй æмбисæндтæ 
куынæ бакодтой. 
Уæдæй фæстæмæ лæппу йæхи бар баззади. Кæдæмдæриддæр- 
иу ацыди — Калакмæ, Кутаисмæ æмæ æндæр рæттæм, зыдта æрмæст 
цæл æмæ зæрдæхъæлдзæг цард. 
Ныр, афæдзæй фылдæр цæуы, афтæ Иосебы ис æмæ бон æххæ- 
стæй йæ къухтæм æрхаудтой. 
Цъитиджын хæхты рæбынæй Чсан æмæ Къаспийы станцæйы 
онг, æстдæс хъæуы цы зæххытыл цардысты, уыдон иууыл Леуаны 
къухы уыдысты. Уыцы хъæутæй æппæтæй иста йæ зæххыты мызд: 
1 Чысайнаг ирон адæм. 
124 

хор, царв, цыхт, мыд æмæ æндæр хъæууон продукттæ, æхца дæр 
фидыдмæ гæсгæ. 
Иосебы мардæй рацыдаид, æвæццæгæн, иу мæйы бæрц, афтæ 
Леуан, иу мин æхца йæ дзыппы, афтæмæй Калакмæ ацыди. Леуан 
тынг уарзта машинæйы цæуын æмæ-иу кæддæриддæр иста бынат 
1-аг къласы. Фæлæ ацы хатт йæ ацыдæй дыууадæс боны йеддæмæ 
нæ аивгъуыдта, афтæ йæ чидæртæ федтой Къаспийы станцæйы Ш-аг 
къласæй рахизгæ. 
— Барæй афтæ кæны, — загътой, чи йæ зыдта, ахæмтæ. — Ба- 
рæй афтæ кæны, уыййеддæмæ йæм æхца, мыййаг, нæй! 
* * * 
Уæдæй фæстæмæ Калакмæ арæх цæуын байдыдта Леуан. Йæ 
зæххытæ дæр къаддæр кæнын байдыдтой чысылгай. Иосебы амар- 
ды афæдзы бонмæ 18 хъæуы зæххытæй аст хъæуы зæххытæ уæй- 
гонд фесты. Ныр та иу хъæуы зæхх ауæй кодта, афтæмæй æрцыди 
Калакмæ. 
Уазджытæ кабинетмæ куы бацыдысты, уæд сын официант сæ 
уæллаг дарæстæ райста æмæ сæ рагъæныл сауыгъта, стæй, салфеткæ 
йæ къухы, афтæмæй дуары раз æрлæууыди æмæ æнхъæлмæ касти. 
Даргъ чиновник пианинойы фарсмæ æрбадти æмæ дзы гуыр- 
дзиаг цæгъдтытæй цыдæр райдыдта. 
Леуан диваныл арф æрбадти æмæ фæхъæр кодта: 
— Человек, подавай! — Чысыл ифтыгъд кæй уыди, уый йыл 
бæрæг зынди. 
Официант хæстæг æрлæууыди. 
Леуан уæд фездæхти. 
— Мито, цы ми кæныс, марадз, зæгъ истытæ, алы емынæ рахæс- 
сын кæн! 
Афтæ дзырдта Леуан æртыккаг æмбалмæ, кæцы чиновничы 
фæндырдзагъдмæ хъырнын райдыдта... 
Мито, цæлтыл ахуыр чи уыди, ахæм адæймаг, прейскурантыл 
йæ цæст ахаста æмæ ранымадта цыдæртæ. 
Уайтагъд салат æмæ арахъ фынгыл фегуырдысты. 
Чиновник фелвæста агуывзæ æмæ фæхъæр кодта: 
— Кънйаз Леуаны цæрæнбоны тыххæй — фæйнæ! 
Леуан æмбæрста, йе ’мбæлттæ йын зæрдæлхæнæн кæй кæнынц, 
гæдыдзинадæй йыл кæй цæуынц, фæлæ йæм уый хорз касти, йæ 
зæрдæмæ цыди, иннæтæй афтæ уæлдæр кæй у. 
— Цæрæд кънйаз Леуан! — фæхъæр кодта йæхæдæг дæр. 
Мито базарыди «цæрæнбоны зарæг». 
— Аназæм уал, — сдзырдта Леуан, — стæй зардзыстæм! 
Фæйнæ дыууæйы куы анызтой, уæд Леуан йæ агуывзæ фын- 
гыл атылдта. 
— Ай цы у, ай?.. Сæн, сæн рахæссут тагъд! 
— Загътон, кънйаз, загътон, ды цы сæн уарзыс, уый. 
125 

Дуар байгом ис, æмæ официант бахаста стыр тæбæгъы физонæг 
æмæ йæ фынгыл æрæвæрдта. 
Леуан йæ мидбынаты базмæлыди æмæ йæ дыстæ дыууæ цонгыл 
дæр мидæмæ фæбырын кодта. 
— Пæу... пæу... пæу!.. — сдзырдта Леуан. — Уый хъуыддаг у, 
уый, æндæра салаттæ-йедтæ ницы сты... Сæн, сæн, тагъд!.. Моло- 
дец, Мито! Ды мын куы нæ уаис, уæд сæфт уаин, æндæр цы!.. 
Мито йæхинымæры ахъуыды кодта: «Ды æхца фид хæринæг- 
тæн, уыййеддæмæ сæ агурын мæ бар уадз!» 
— Митойы цæрæнбоны тыххæй! — бæрзонд систа агуывзæ Ле- 
уан. — Хорз æмгар у, æмæ йын хорз æмгæрттæ Хуыцау раттæд! 
— Цæр бирæ, Мито, — загъта чиновник дæр. — Хорз æмгар, 
хорз адæймаг дæ æмæ уыцы мыггагыл фæсмон куыннæ фæкæнай, 
уыцы амонд дын Хуыцау раттæд! 
Бакъуырццытæ кодтой агуывзæтæ æмæ анызтой. 
Гъеныр байдыдтой хæлæрттæ зæрдиагæй цæл кæнын. Хæрынц, 
кувынц, нуазынц. Басырх сты, куы сæ иу базары, куы иннæ. 
Уалынмæ дуар байгом ис. 
Леуан фæгæпп кодта йæ бынатæй. 
— Мидæмæ, мидæмæ, Суликъо! Рагæй дæ куынæуал федтон! 
Суликъо худы. 
— Рагæй? Æртыккаг бон! Иу чидæр мын загъта, ам дæ, зæгъгæ, 
æмæ ма дæ фенынмæ æрбауадтæн. Райсом цæуынмæ хъавыс, 
æнхъæлдæн? 
Бæрæг уыди Суликъойæн йæ цæсгомыл, аназаг кæй у. Ныр 
дæр, цыма кæмдæр ахуыпп кодта, уый хуызæн уыди. 
Леуан æй фынджы фарсмæ бакодта æмæ йæ æрбадын кодта. 
Йæ бакастмæ гæсгæ, уый уыдаид, æвæццæгæн, Леуаны цахъхъæн. 
Æцæгдæр, афтæ разынди. Леуан ын йе уæхск æрхоста æмæ 
загъта: 
— Мах дыууæ азы гимназы фæрсæй-фæрстæм фæбадтыстæм. 
Хъуамæ кæрæдзи рох ма кæнæм! Молодец, кæй мæ бацагуырдтай, 
уый тыххæй! 
Уыцы ныхæстæ Леуан загъта зæрдæбынæй. 
Суликъо дæр сдзырдта: 
— Бæлвырд афтæ у, бæлвырд афтæ у! 
Фæлæ хинымæры та афтæ хъуыды кодта: «Дæ гимназы мæт мæ 
бæргæ нæй, мæнæ куы аминас кæнин, уыййеддæмæ». 
Суликъо нозтæй иучысыл иннæты цæмæй аййæфтаид, уый тых- 
хæй йын аназын кодтой фæд-фæдыл иу арахъ æмæ дыууæ сæны. 
Стæй, уымæй фæстæмæ нозтой æмхуызон. Леуан фыццаг æрбацæ- 
угæйæ дæр аназгæ уыди æмæ ныр тынг бахъæлдзæг ис. Чиновни- 
кыл дæр бæрæг кæнын байдыдта йæ нозт. 
— Сандро, нырма куынæма райдыдтам нуазын, афтæмæй ра- 
сыджы хуызæн куы дæ? — бадзырдта чиновникмæ Леуан. — Ма- 
радз, фæндырæй нын ацæгъд исты! Æз та уын æндæр исты æр- 
хъуыды кæнон. 
126 

Сандро бацыди пианиномæ, Леуан та мырмыраг бацагъта. Ба- 
цыди официант. Леуан йæ къух фынгыл æркъуырдта, æмæ агуыв- 
зæты æмæ тæбæгъты зæлланг ссыди. 
— Человек, а человек! Дæ чахохбили хорз уыди... 
— Бузныг, æгайтма уæ зæрдæмæ фæцыди! — загъта официант 
æмæ бахудти. 
— Ныр ма цы хъæуы, уый зоныс? 
— Нæ зонын. 
— Дыууадæс авджы сæн... Афтæ, Мито? 
— Афтæ, уæдæ цы, — йæ бынатæй стгæйæ, сдзырдта Мито. — 
Кæд нуазæм, уæд нуазæм... Æз афтæ уарзын, гъе! 
Бацыди Мито пианинойы размæ æмæ Сандройы фæндыр- 
дзагъдмæ расыг хъæлæсæй зарын райдыдта. 
Леуан та фынг æрцавта. 
— Ноджыдæр цы хъæуы, уый зоныс? 
— Нæ зонын. 
— Цыппар порцийы физонæг æмæ цыппар порцийы чызджытæ! 
Уый фехъусгæйæ, Мито худæгæй бакъæцæл ис. Суликъо мид- 
былты худти, Сандро та йæ фæндырдзагъд нæ уадзгæйæ дзырдта: 
— Уый дæр хорз, уый дæр фидауы, уый дæр бæззы, афтæ дæр 
вæййы! 
Официант ахæм домæнтæ бирæ фехъуыста рестораны уазджы- 
тæй æмæ æппындæр дис нæ фæкодта. Мидбылты бахудти æмæ 
ацыди кабинетæй. 
* * * 
Райсомæй, гостиницæйы номеры зæрдæрухсæй нæ райхъал ис 
Леуан. Йæ зæрдыл æрлæууыдысты знон изæры митæ æмæ хæрдзтæ. 
Къуыри йеддæмæ нæ цæры Калачы, афтæмæй цы мины æрдæг раха- 
ста йæ хæдзарæй, уый иууылдæр хардзгонд æрцыди. Цы чысыл муртæ 
ма йæм аззади, уыдон дысон бахардз кодта. Хардз иууылдæр ахицæн 
кæныны фаг дæр нал сси, фондз æмæ ссæдз сомы фæхъуаг ис æмæ 
уыдоныл та рестораны хицауæн къухæвæрд радта. Ныр мæнæ гости- 
ницæйы номерæн дæр дыууæ туманы фидын хъæудзæн... Ам дæр та 
къухæвæрд хъæудзæн, фæлæ фæстæмæ йæ хæдзармæ цæмæй ацæуа, 
уый дæр æм куынæуал баззадис! Стыр мæты бацыдис Леуан. Йæхи 
æхсын дæр æй ферох ис, афтæмæй, иу къуымæй иннæ къуыммæ рацу- 
бацугæнгæйæ, хъуыдытæ кæны. «Ай цард нæу. Нырма Калачы йæ 
зæрдæйы фаг никуыма фæци, афтæмæй йæ зæххытæй æмбис йед- 
дæмæ нал баззади. Нæй, зæхх уæй кæнын раст фæндаг нæу. Фæлтау 
зæххы мызд фæфылдæр кæнын хъæуы... Фидæнт зæхкусджытæ. Æнæ 
фидгæ дæр сын цы хос ис! Кæдæм ацæудзысты? Кæмдæриддæр зæхх 
— æлдæртты къухы. Лæвар сын исчи ратдзæн?» Афтæ, хъуыдытæ- 
гæнгæйæ, бирæ рацу-бацу фæкодта Леуан йæ номеры. 
— Цæуын, цæуын, — загъта æппынфæстаг. — Цæуын æмæ раст 
æртæ хатты фæфылдæр кæндзынæн мæ зæххыты мызд! Бирæ ха- 
127 

тыртæ фæкодтон уыцы хизантæн, æмæ æгъгъæд у. Снард сты, схъал 
сты, уæддæр «мæгуыр стæм, мæгуыр стæм» дзурынц. Æгъгъæд у 
ныр! Цæуын! 
Ацы хатт дæр та йæхи ныффидар кодта кънйаз Леуан æмæ 
æртыккаг къласы сбадти. Алы хуымæтæджы адæм йæ алыварс, — 
сæ чъизийы смаг кæлы. Хуыцауæй бузныг, æмæ йæ дард цæуын 
нæ хъæуы, уыййеддæмæ нæ бафæразид. Уыцы хæрджытимæ иу 
вагоны бадыны бæсты фæлтау фистæгæй ацæуид. 
Машинæ куы æрлæууыди, уæд Леуаны сæры æрмæст иу хъуы- 
ды уыдис: йæ зонгæтæй йæ куы ничи фенид æртыккаг къласæй 
рахизгæ. Фæлæ нæй, цыма барæй афтæ арæзт уыди, уый хуызæн 
вагоны раз фегуырди йæ зонгæ, свираг æлдар Росеб. Хорзау нал 
фæци Леуан, фæлæ йæ мæт дзæгъæлы уыди. 
Дыууæ æлдары куы ацинтæ кодтой кæрæдзиуыл, уæд Росеб загъта: 
— Æртыккаг кълас дæр иуæй-иу хатт хорз вæййы фистæгæй 
цæуыны бæсты. 
Леуан афтæ æнхъæл уыдис, æмæ уый æфхæрыны ныхас у, æмæ 
фæмæсты ис, фæлæ Росеб дзырдта æддæдæр: 
— Мæсты ма кæн, Леуан, æз дæр ахæм ран фæвæййын. Æхца 
куынæуал вæййы, уæд цы гæнæн ис æндæр? 
— Нæхи аххос у, — райдыдта Леуан. — Сфыдуаг кодтам кусæг 
адæмы. Нæ зæххытæ нын лæвар хæрынц. Цы чысыл мызд сæ исæм, 
уый дæр афойнадыл нæ фидынц... Фæлæ ныр мæнæн мæ фæнд 
конд у.. Цæуын нæхимæ æмæ мæ зæххыты мызд æртæ хатты фæ- 
фылдæр кæндзынæн. 
— Нæ бафиддзысты. Æвиппайды уый бирæ у. Дыууæ хатты 
фылдæр уал æгъгъæд у. 
— Нæ бафиддзысты, зæгъыс? Зæхх мæн у, æви нæу? Уæдæ мæ 
цас фæнды, уыйас исын мызд. Бирæ кæмæ фæкæса, уый сыстæд 
æмæ афардæг уæд, кæдæм æй фæнды, уырдæм. Уыдонæн сæ куыд 
æмæ сæ хъæстытæм хъусын нæ хъæуы. Абонæй фæстæмæ тæри- 
гъæд цы у, уый æппындæр нал зонын. Сæ хъуырæй сын ласдзы- 
нæн, цы мæм цæуы, уый. Дæ хъустыл ауайдзæн, Росеб, æз сæ 
куыд æртымбылтæ кæндзынæн, уый. 
Афтæ зæгъгæйæ, Леуан бараст ис хæрæндонмæ. 
— Цом, Росеб, абон мæ дзыпп афтид у, фæлæ дæ хардзæй иу 
авг аназæм... Бауырнæд дæ, Росеб, фæндаджы фаг ма тыхæй сдæн. 
Хъусыс, хъусыс, æртыккаг къласы фаг! 
Бацыдысты хæрæндонмæ. 
* * * 
Леуанмæ чапартæн1 æххуырст уыдысты цæцæйнæгтæ æмæ цæ- 
гатаг ирæттæ. 
Азылдысты уыдон Леуаны зæххытыл цæрæг хъæутыл æмæ фе- 
хъусын кодтой æлдары фæнд: абонæй фæстæмæ, зæххы мызд цас 
!Чапартæ — æлдарæн лæггадгæнджытæ. 
128 

уыдис, уымæй æртæ хатты фылдæр уыдзæн. Кæй нæ фæнды уыцы 
мыздыл цæрын, уыдонæн бар ис, кæдæм сæ фæнды, уырдæм али- 
дзын дыууæ къуырийы æмгъуыдмæ, чи нæ алидза, уыдон хъуамæ 
Леуанимæ контракт ныффыссой. 
Цы фараст хъæуы ма баззади Леуаны зæххытыл, уыдонæй сы- 
стади æрмæст иу лæг йæ ус æмæ дыууæ сывæллонимæ æмæ загъта 
йæ сыхæгтæн: 
— Цæрут сымах ам, уæ бар уæхи. Фæлæ æз цæуын ардыгæй. 
Нал бафæраздзынæн æз æлдары æфсондз хæссын. Фæлтау, цып- 
пар стæм, æмæ стонгæй куы амæлæм, уæд хуыздæр. 
Алыгъди. Иннæтæ баззадысты æмæ сразы сты туджы хæсау 
фиддон фидыныл. Кæдæм алидзой? Алыран дæр кънйæзтæ, алы- 
ран дæр æлдæрттæ, чи йæ зоны, хуыздæр кæм уыдзæн. 
Кънйазы зæххытыл чи баззади, уыцы зæхкусджытæ рæхджы 
бамбæрстой, бирæ кæй нæ бафæраздзысты афтæмæй цæрын. 
Дыууæ-æртæ хатты авзæрстой Леуаны чапартæ ног æгъдауыл 
æвæрд фиддонтæ æмбырд кæныныл, фæлæ сын ницы æнтысти. 
Зæхкусджытæ зынæй фæрæзтой фыццаг, чысылдæр фиддонтæ 
фидын дæр, ныр æртæ хатты куы фæфылдæр сты, уæд та ма сæ 
кæм бафæрæзтаиккой фидын. 
Леуан мæсты кодта. 
Афæдзы æмбисмæ зæхкусджытыл æрæмбырд ис стыр хæстæ, 
кæцытæ бафидын, сæ ис-сæ бон æххæстæй куы ауæй кодтаиккой, 
уæддæр нæ бафæрæзтаиккой. 
Леуаны хъуыди æхца. Леуан агуырдта æхца. Æхца йæм фаг нæ 
цыди зæхкусджытæй æмæ мæсты кодта. 
Æппынфæстаг хъуыддаг иаддзахы закъоныл ацыди. Тæрхон- 
дон фæтæрхон кодта зæхкусджыты фиддонтæ тыхæй байсын тæр- 
хондоны пъырыстыфы руаджы. 
Изæрдалынгтæ кодта. Æнцад, райдзаст изæр уыди. Къахыр мæй 
бæрзондæй кастис Захъоры1 хъæумæ, йæ алыварс хæхтæм, къуыл- 
дымтæм æмæ фæзтæм. Адæм æмбырдтæ уыдысты ныхæсты, уынг- 
ты æмæ хæдзæртты сæрты. Боны уæззау куысты фæстæ сæ фæл- 
лад уагътой, сæхи ирхæфстой. 
— Акæсут-ма, — сдзырдта фæсивæдæй чидæр, — цы бирæ бар- 
джытæ æрбацæуы. 
Кæсынц адæм, æмæ æцæг æрбацæуынц Ахалгуры ’рдыгæй2 иу- 
дæс барæджы. Цæуынц комкоммæ ардæм. 
Хъæуыхицау Лексойы дæр Хуыцау Ныхасы фæкодта. Йæ сæры 
мæт бацыди, чи сты, цавæр сты, цæмæн цæуынц ардæм. Хъæуыхи- 
цауы хъуыддæгтæ æвзарынмæ ма цæуæнт, уæд Лексо фесæфти. 
1 Захъор — хъæу Хуссар Ирыстоны. 
2Ахалгур — ныртæккæ Ленингор. 
^ Коцойты Арссн 129 

Хæрæмттæ йын бирæ ис, æмæ рахъæр уыдзысты йæ гæртæмтты 
хъуыддæгтæ, йæ алы галиу митæ. 
Йæ хæлæрттæй дыууæ-æртæйы айста йемæ Лексо æмæ фæцæуы 
барджыты размæ. 
Уыдон уыдысты Ахалгуры тæрхондоны пъырыстыф æмæ йемæ 
фондз стражничы. Цыдысты Леуаны хæстæ æмбырд кæнынмæ, 
фыццаг Захъормæ, стæй та — дарддæр. 
Бамбæрстой адæм, фыдбылыз сæм кæй æрбацыди æмæ сæ хъæл- 
дзæг ныхæстæ æмæ сæ аргъæуттæ ферох кодтой. Алкæй сæры дæр 
æрбадти иу хъуыды: «Цы уыдзæн, цы, сомбон?» 
— Прр...а...ашу дать помещение мне и моим людям! — загъта 
Лексойæн пъырыстыф. 
Кæдæм сæ ачындæуа, иу адæмы хуызæн хæдзар нæй æгас хъæуы. 
Хъарм уалдзæг у, фæлæ сын уæддæр нывыл бынат агурын хъæуы. 
Лексо ахуыргæнæджимæ аныхас кодта... Скъолайы æрбынат 
кодтой пъырыстыф йæ адæмимæ, бæхтæ ауагътой скъолайы цæхæ- 
радоны хизынмæ. 
Пъырыстыф басидти Лексомæ, загъта йын: 
— Райсом иу адæймаг дæр йæ фос быдырмæ ма аскъæрæд. Исчи 
куы фæаууон кæна йæ фос, уæд дзуапп дæтдзынæ ды! 
Адæм мæты бацыдысты. Пъырыстыфы зæрдæ балхæныны тых- 
хæй кусарт акодтой, сæн балхæдтой, арахъ дæр ссардтой æмæ сæ 
барвыстой скъоламæ. Уым бамбырд сты хицæуттæ — сауджын, ди- 
акъон æмæ æндæртæ. Хъæууон ахуыргæнæг цæйдæр æфсон йæхи 
кæдæмдæр асайдта. 
* * * 
Изæрæй пъырыстыф бафæдзæхста хистæр стражникæн, цæмæй 
райсом раджы æгас хъæуы фос скъолайы кæртмæ æрæмбырд кæна. 
Хур нæма скасти, афтæмæй адæм иууыл сæ къæхтыл лæууыды- 
сты. Бирæтæ æхсæв æппындæр нæ бафынæй сты. 
Бæрзонд хъæуы сæрмæ хибаргомау æвæрд уыди иу хæдзар. 
Чапартæ уырдыгæй райдайынмæ хъавыдысты хъæуыл зилын. 
Рацыди сæ размæ хæдзары хицау, 80-аздзыд зæронд лæг Гарсе- 
ван æмæ загъта: 
— Бирæ фæфыстам мах æлдарæн, бирæ нын фæцъырдта нæ 
туг... Кæд Хуыцау Хуыцау у, уæд хъуамæ æмбара растдзинад æмæ 
зылындзинад. Кæд уый уыцы æгъдау нæ æвзары, уæд мах хъуыд- 
даг нæхимæ исæм... Нæ ауадздзыстæм мах нæ фос ардыгæй!.. 
— Цæйут, раскъæрут фос иууылдæр скъолайы кæртмæ! — загъ- 
та хистæр чапар. Уый бадти бур кæсгон бæхыл, барæй йæ дыууæр- 
дæм раздах-баздах кодта. 
Гарсеваны хистæр фырт, къæдзæхы йас лæг, ратыдта æмбонды 
кæронæй хуылыдз мих æмæ йæ æруагъта хистæр чапарыл. Ахау- 
ди, афæлдæхти чапар, бæх дæр уыцы цæфæй йæ фæстаг къæхтыл 
æрлæууыди. 
130 

Иннæ стражниктæ бакалдтой сæхи цæвæгмæ æмæ йæ сбастой. 
Акасти уый алырдæм, цымæ не сдзурдзысты иннæ адæм йæ фарс? 
Нæй, иууылдæр сæхи ницы уынæг скодтой. 
— Мæн сбастат, — загъта уæд уый чапартæн. — Æрцауындзут 
мæ, амарут мæ. Уый ницы у. Фæлæ уый зонут, ахæм царды уагæи 
бирæ ахæссæн нæй. 
Чи хъуыста уый дзырдмæ? 
Хур къуылдымы сæрмæ иу адлийы бæрц нæма суади, афтæ 
Захъоры фос иууылдæр æмбырдгонд уыдысты скъолайы кæрты. 
Уыдис уым бæхтæ, галтæ, хъуццытæ, фыстæ æмæ хуытæ. Хæ- 
ринагæй сын ницы дзæбæх уыдис уым æмæ алыхуызон хъæр код- 
той, уасыдысты, се стонг зонын кодтой. 
Æмбонды æдде къордгæйттæй æмбырдтæ кодтой адæм, сындæг 
ныхас кодтой, сæ рис кæрæдзийæн зонын кодтой. 
— Иу адæймаг æгас хъæуы, бирæ хъæуты туг цъира, уый куыд 
раст хъуыддаг у? — дзырдтой сæ æмбаргæдæртæ. 
— Дæлæмæ æрхау, Хуыцау, дæлæмæ! — дзырдтой ранæй-ран 
устытæ дæр. — Кæд ахæм галиудзинад равзарын нæ фæразыс, уæд 
ды цæй Хуыцау дæ?!. 
Хур дзæвгар суади, афтæ пъырыстыф дæр, хъæуыхицау дæр, 
чиновник дæр рацыдысты æмæ æмбонды æдде чи дурыл, чи къода- 
хыл æрбадтысты. Чысыл фæстæдæр сауджын дæр уырдæм рацыди. 
Æнхъæлмæ кæсынц иууылдæр, кæд фæзындзæн Леуан. 
Дзырдмæ гæсгæйæ, уый хъуамæ фараст сахатмæ ам уа. Æнæ уый 
та аукционæн райдайæн нæй. 
Пъырыстыф сауджынимæ сындæг ныхас кодтой. Сæ разы лæу- 
уыди Лексо, галиу къух æхсаргардыл æвæрд. Хъусы ныхасгæн- 
джытæм дæр, фæндаджырдæм дæр фæкæс-фæкæс кæны. Ахуыр- 
гæнæг хибарæй æмбондыл банцой кодта, йæ сæр æруагъта æмæ 
цæуылдæр хъуыдытæ кодта. 
— Æрбацæуынц, — сдзырдта Лексо. 
— Æрбацæуынц, æрбацæуынц! — уыцы дзырд уайтагъд адæм 
æппæтыл айхъуысти. 
Пъырыстыф галиу къухы армæй йæ цæстытæн аууон акодта 
æмæ кæсы: 
— Диссаг нæу, дыууæ йеддæмæ не сты! — дзырдта пъырыстыф. — 
Дыууæ бæхы та дзы æнæ барджытæ ис. 
Адæм, æнæ дзургæйæ, кастысты фæндаджырдæм. Устытæй кæ- 
мæндæрты сæ рустыл цæссыгтæ æрттывтой. Сывæллæттæ дæр сæ 
хъæзтытæ ферох кодтой æмæ æнкъардæй фæндаджырдæм кастыс- 
ты. Уыдон æмбаргæ нæ кодтой, цы у, цавæр у, цæмæ æнхъæлмæ 
кæсынц адæм, фæлæ цыдæр æвзæр хъуыддаг кæй цæуы, уый, хи- 
стæртæм кæсгæйæ, сæ зæрдæтæм истой. Иу зæронд лæг йæхи нал 
баурæдта æмæ, йæ къухтæ арвмæ схъил кæнгæйæ, йæ хъæлæсы 
дзаг ныууынæргъыдта: 
— Йе, Хуыцау, нæ тæригъæд! 
Барджытæ тæргæ скъæрдæй æрбахæстæг кæнынц. Пъырыстыф, 
131 

сауджын æмæ хъæуыхицау дзургæ нал кодтой, фæлæ, æдзынæгæй 
фæндагмæ кæсгæйæ, сæ алчидæр дис кодта: цы хабар у, кæдæм тæ- 
рынц сæ бæхтæ, кæнæ дзы дыууæ бæхыл барджытæ цæуылнæ ис? 
Барджытæ пъырыстыфы раз рагæпп кодтой сæ бæхтæй. Уыдон 
уыдысты Леуаны чапартæ. Сæ цæсгæмттæ фæлурс. Цæстытæ тар- 
стхуыз. Бæрæг уыди, цыдæр стыр хъуыддаг зæгъинаг кæй сты. 
Пъырыстыф дæр ныффæлурс ис. Цыдæр сдзурынмæ хъавыди, 
фæлæ не сфæрæзта. 
— Зæгъут, цы хабар у, лæппутæ? — бафарста хъæрæй Лексо. 
— Леуан æмæ Батырбег, нæ хъуыддагаразæг, мард фесты, — 
сдзырдта ризгæ хъæлæсæй чапартæй иу. 
Пъырыстыф, цыма тæфсæгæй рынчын уыди, уыйау æмрызт 
скодта æмæ сыстади йæ бынатæй. Йе ’фсæр æфсæрыл нал ныдзæв- 
ди, афтæмæй каст Лексомæ. 
— Кæм мард фесты, куыд мард фесты? — бафарста та Лексо. 
Чапарты радзырдмæ гæсгæйæ, хъуыддаг æрцыди афтæ: Леуа- 
ны хæдзарæй рараст сты цыппарæй: Леуан, йæ хъуыддагаразæг 
Батырбег æмæ дыууæ чапары. Фæндаг иу ран цыди хъæдбыны, 
нарæг фæндаг — барджытæн дзы цæуæн уыдис æрмæст кæрæдзийы 
фæдыл. Æппæты разæй араст ис чапартæй иу, уый фæстæ Леуан, 
Леуаны фæстæ Батырбег, æппæты фæстæ та иннæ чапар. Хъæдæн 
йæ тæккæ тармæ куы бахæццæ сты, уæд фæд-фæдыл дыууæ гæра- 
хы фæцыди, æрмæст дыууæ гæрахы. Леуан уым æрхаудта, йæ бæх 
иуварсæрдæм алыгъди. Иннæ бæх пыхсытæм йæхи баппæрста, æмæ 
Батырбег дæр уым рафæлдæхти. Леуанæн нæмыг йæ ныхы астæу 
сæмбæлди æмæ къæбутæй ахызти, Батырбегæн та рахиз хъусы 
фарсмæ бахызти æмæ иннæрдыгæй атыдта. Чапартæ бауадысты, 
гæрах чердыгæй фæцыдис, уыцырдæм. Бæлæстæ тарæхгæд кæм 
уыдысты, уым топпы хъавæн арæзт уыди. Йæ фæстæ пыхсытæ — 
ссæст, дыууæ афтид гилдзы дзы ссардтой. Бæрæг уыди, дыууæ 
лæджы дæр иу къухæй мард кæй фесты. 
— Цымæ мæн нæ амардзысты? — къуыхцытæ хъæлæсæй ба- 
дзырдта пъырыстыф Лексомæ. 
Хъæуыхицау уымæн дзуапп нæ радта, фæлæ фæхъæр кодта 
чапартæм: 
— Бадгæ ут уæ бæхтыл! 
Йæхæдæг дæр цæттæ бæхтæй иуыл абадти, иннæуыл абадын 
кодта пъырыстыфы стражниктæй иуы æмæ йæ душеты хицæуттæм 
хъæргæнæг арвыста. Æртæйæ ауадысты фæдисы, фыдбылыз кæм 
æрцыди, уырдæм. 
Сауджын кæм бадти, уым бадгæйæ баззади. Барджыты фæзы- 
нынæй нырмæ иу дзырд йæ дзыхæй нал схаудта. Ныр пъырыстыф 
уымæ дæр бадзырдта: 
— Цымæ мæн дæр амардзысты? 
132 

Сауджын æвиппайды дзуапп раттын нæ бафæрæзта, фæлæ æрæ- 
джиау сындæг сдзырдта: 
— Цæмæн дæ амарой, цы кодтай ды та! 
Гъеныр æрбадти пъырыстыф фæстæмæ йæ бынаты. 
Адæм куы бамбæрстой хабар, уæд дзыхълæудæй баззадысты. 
Зыдтой, аххос уыдоныл кæй æвæрдзысты, æмæ сын стыр мæт 6а- 
цахста сæ сæртæ. Зыдтой уыдон, хорз зыдтой, куыд фарсдар сты 
хицæуттæ æлдæрттæн. Æмбæрстой, æлдары амарыны тыххæй хъæ- 
уыл стыр зындзинæдтæ кæй сæмбæлдзæн. 
Дыууæ сахаты бæрц рацыдаид, афтæ Лексо æмæ йе ’мбæлттæ 
æрбаздæхтысты. Уыдон азылдтытæ кодтой марæн бынаты алыварс 
марæджы фæд ссарыны тыххæй, фæлæ ницы ссардтой. Æрмæст 
уыцы иу ран хъавæн арæзт уыди, йæ фæстæ бæласы къабузтæ цагъд, 
зæхх над. Кæд рагуалдзæг уыди, уæддæр зæхх фæхъæбæртæ ис, 
æмæ фæд никæцæй сбæрæг ис. 
Лексо пъырыстыфимæ аныхæстæ кодта, æмæ, аукционæн ара- 
зæн кæй нал уыди, уый тыххæй фос скъолайы кæртæй рауадзын 
кодтой. Фос æлхæнынмæ Душетæй1 æмæ Ахалгурæй цы къупецтæ 
фæцыди, уыдон дæр араст сты сæ хæдзæрттæм. 
Лексойæн йæ зæрдæ æхсайдта æрмæст ацы хъæумæ. Чи уыдаид 
æндæр? Хъуыды кодта, марæджы куыд сбæрæг кæна, ууыл. Уый 
куы сбæрæг кæнид, уæд хицæуттæй æрмæст бузныг йеддæмæ, чи 
зоны, исты хæрзиуæг дæр райсид. 
Иуварсæрдæм амбырд кæнын кодта Лексо адæмы æмæ бæрæг 
кодта, чи ис хъæубæстæй æддæ. Ничи разынди æддæ фыййæутты 
йеддæмæ. 
Уыцы ран æм иу хъуыды æрцыди æмæ загъта хинымæры: 
«Ссардтон æй, Душет нæ, фæлæ Калачы хицæуттæй дæр буз- 
ныг райсдзынæн!» 
Уый ахъуыды кодта Никъойы тыххæй: Никъо уыди фыййау, 
дæсны топпæхсæг, æхсарджын. 
«Гъæй, æй, — хинымæры сдзырдта Лексо, — афтæ арæхстцæф 
æндæр ничи ныккæндзæн. Дыууæйæн дæр сæ сæртæ фæцæф сты — 
уый у Никъо, æндæр ничи.» 
Ахъуыды кодта Лексо, цымæ иунæг уыдаид Никъо, æви ма йын 
æххуысгæнæг уыдаид, кæнæ ма йæ фæнд зонæг исчи ис. Фæлæ уый 
ахæм адæймаг у, æмæ иунæгæй сфæнд кодтаид, иунæгæй баххæст 
кодтаид йæ фæнд. Никъо йæхæдæг ауыгъд æрцæудзæн, уый зоны 
Лексо, фæлæ ма йæ фæнды хъæубæстæй искæйты фæтъыссын. 
«Уыдон ам куынæуал уой, уыцы хæрæмттæ, уæд æз ам паддза- 
хы цард кæндзынæн, æндæр цы?» — Афтæ дзырдта хинымæры 
Лексо. 
— Лексо, акæс-ма, цымæ уæртæ уый цавæр уа? — бадзырдта 
хъæуыхицаумæ сауджын. 
Акасти Лексо. Дард, Ахалгуры фæндагыл цавæрдæр стыр къорд 
1 Душет — хъæу Гуырдзыстоны. 
133 

змæлыди, змæлыди ацырдæм, хæстæгдæр кодта. Акасти пъырыс- 
тыф дæр æмæ загъта: 
— Æвæццæгæн, кæй арвыстай, уыцы хъæргæнæг æввахс искуы 
фембæлди исты хицæуттыл, кæнæ æфсæддон отрядыл, æмæ уæртæ 
æрбацæуынц. 
Пъырыстыфы тынг фæндыди, æмæ ацы налат зæхкусджытæ 
тынг æфхæрд куы æрцæуиккой. Йæхинымæры ныронг дæр уый 
хъуыды кодта, æфсæдтæ куы фæзыниккой, куы æрбадиккой ам 
æмæ адæмæн хицауады тых куы бамбарын кæниккой! «Уыдон сты», 
зæгъгæ, хъуыды кодта ныр хинымæры æмæ йæ зæрдæ фæфидар 
ис. Акасти адæмырдæм æмæ ныхъхъæр кодта: 
— Сволочь! Теперь узнаете, как убивать честных подданных царя! 
Сауджын дæр, хъæуыхицау дæр, ахуыргæнæг дæр, адæм дæр 
кæсын байдыдтой Ахалгуры фæндаджырдæм. 
Æцæг, бирæ адæмы къорд чысылгай змæлы, æввахсдæр кæны. 
Иу ус ныдздзынæзта: 
— Æрбацæуынц нæм, æрбацæуынц! Нæ къонатæ нын байхал- 
дзысты! Цæй бон ныл æркодта, цæ?! 
Иукъорд устытæ кæуын байдыдтой. Лæгтæ кастысты, кастысты 
фæндаджырдæм, стæй уыдон дæр хъынцъым кæнын райдыдтой. 
Æцæг сæ бынсæфт бакæндзысты ныр. Ехсæй сæ нæмдзысты. Сыл- 
тæй хынджылæг кæндзысты. Сæ фос сын байсдзысты. 
Хъæуыхицау, сауджын æмæ пъырыстыф цинæй мардысты, сæхи- 
нымæры цыдæртæ дзырдтой. Æрмæст ахуыргæнæг лæууыди хиба- 
рæй æмæ æнкъардæй æнхъæлмæ касти уый дæр: «Цы уыдзæн, цы?» 
Æрбаввахс сты цæуæг адæм, æмæ сæ сæрмæ цавæрдæр тыры- 
сатæ разынди. Ахуыргæнæг, дис кæнгæйæ, æдзынæг ныккасти. Дис 
кæнгæйæ, кæсын байдыдтой уæд пъырыстыф, сауджын æмæ хъæ- 
уыхицау дæр. 
Ноджыдæр куы æрбаввахс сты цæуджытæ, сæ зард дзæбæх 
хъуысын куы байдыдта, уæд ахуыргæнæг сæ размæ ацыди. 
Сауджын, пъырыстыф æмæ хъæуыхицауæн сæ цæсгæмттæ ныд- 
даргъ сты, афтæмæй хæлиудзыхæй кастысты цæуджытæм, — уыдон 
уыдысты дыууæ сæдæйы бæрц. 
Уæртæ сæхи ахуыргæнæг сырх тырыса йæхимæ райста, бæр- 
зонд æй систа æмæ æрбацæуы иннæты разæй. Цæуджытæ адæмы 
размæ куы æрбахæццæ сты, уæд ахуыргæнæг йæ хъæлæсы дзаг 
ныхъхъæр кодта: 
— Æгас нæм цæуæд революци! Æгас нæм цæуæд сæрибар цард! 
Адæм ницы æмбæрстой, дис кæнгæйæ, хъуыстой æмæ кастысты 
æрбацæуæг адæммæ. 
Уæд ахуыргæнæг тырыса скъолайы сæрмæ афидар кодта, стæй 
стыр дуры сæрмæ сгæпп кодта, æмæ гæххæтт йæ къухы, афтæмæй 
райдыдта: 
— Хорз адæм! Тугцъир хицауад нал ис. Паддзах Никъала йæ 
бынатæй æппæрст фæци, йæ министртæ — йæ хистæр æххуысгæн- 
джытæ ахæстæтты бадынц. Хорз адæм! Рагæй æрæгмæ цæмæ бæл- 
134 

лыдыстæм, уый ныр æрцыди. Æрцыди сæрибар царды рæстæг. Уæ 
ис-уæ бон, уæ фæллой уæхи бар уыдзысты. Нал ис абонæй фæс- 
тæмæ æлдар, зæххытæ иууылдæр уæ къухты уыдзысты! 
Адæм сæ мидбынаты змæлын байдыдтой, кæрæдзимæ бакæс- 
бакæс кодтой, фæлæ дзургæ ничима ницы кодта. 
Сгæпп кодта дурмæ æндæр дзурæг ног æрбацæуджытæй. 
— Хорз адæм! Æгас Уæрæсейы паддзахы æвæрд хицæуттæ чи- 
дæриддæр уыди, иууылдæр ахст æмæ сырд фесты сæ бынæттæй. 
Алыран дæр кусынц ныр æвзаргæ хицæуттæ. Абон сымах дæр рав- 
зарут уæхи æхсæнæй хицауадгæнæг комитет! 
Уыцы сахат æрбакодтой дзурæджы размæ хъæуыхицауы æмæ 
пъырыстыфы. Пъырыстыфы цæсгом уыди гæххæттæй урсдæр, йæ 
былтæ, æнæ кæрæдзимæ хæццæгæнгæйæ, уæгъд змæлд кодтой. 
Хъæуыхицау йæхиуыл хъæддых хæцыди, фæлæ алырдæм тарст 
каст кодта, бæрæг уыди, йæ зонд алырдæм кæй сси, чердæм цы 
кæна, уый кæй нал æмбæрста. 
Ног æрбацæуджытæй иу бацыди æмæ пъырыстыфæн сындæг- 
гай йæ кард йæ уæхсчытæй систа, стæй бавнæлдта хъæуыхицауы 
кардмæ дæр. 
— Ма ’внал мæ кардмæ! Ацы кард мæнæн мæ фыдæлтæй базза- 
ди æмæ йæ нæ ратдзынæн. Кæд хъæуыхицау нал дæн, уæддæр 
мын æй ныууадзут! Æз дæр иннæ адæмы хуызæн æфхæрд адæмæй 
дæн æмæ уын знаг нæ разындзынæн. 
— Ма йыл æууæндут! — баппæрста дзырд ахуыргæнæг. — Уый 
паддзахы къæбылатæй у. Уый адæмы уæйгæнæг у!.. Райсут ын йæ 
кард, йæ хъама, йæ дамбаца. Сæ дыууæйы дæр уал ныккæнды 
ныппарут, стæй фендзыстæм! 
Тарст адæм уыдæттæ куы федтой, уæд сæ бауырныдта æцæг сæ 
цагъарон æфсондз кæй ахаудта, фырцинæй чи цæссыгтæ калдта, 
чи худгæ, чи кафгæ кодта. Ныронг знаг чи уыди, уыдон дæр фыр- 
цинæй кæрæдзийæн хъæбыстæ æмæ пъатæ кодтой. 
ÆНÆХЪУС КАРУМ 
—^ 
Карумы æрæджы байдыдтой адæм хонын Æнæхъус, кæнæ 
æнæхъус Карум. Хуыдтой йæ афтæ фæсаууонмæ, йæхицæн та-иу 
дзырдтой — Карум. 
Карум райгуырди дыууæ хъусимæ, афтæмæй фæцарди 30 азы. 
Йæ уæлæ дардта гуырдзиаг нымæтхуд, æмæ алчидæр уыдта Кару- 
мы сæрыл дыууæ хъусы. Ныр рацыди æхсæз мæйы бæрц, афтæ 
Карум дары йæ сæрыл ирон уæлдзарм худ, уый дæр иу сæры фар- 
сыл фæлдæхтæй. 
Æнæзонгæ исчи куы фены афтæмæй Карумы, уæд хинымæры 
фæзæгъы: 
135 

— Цы хъал у ацы лæппу! 
Нæ, Карум фырхъалæй нæ дары йæ худ иу сæры фахсыл. 
Ныр æхсæз мæйы бæрц йæ хъустæй иу æцæг нал ис, æмæ уый 
бынат æмбæхсы йæ худæй. 
«Цы фæци, Карум, дæ хъус?» бафæрсыны бæсты, фæлтау сис 
къуымых æмæ згæхæрд хъама æмæ йæ Карумы чъылдымæй акæ- 
сын кæн. Афтæ зæгъæгæн Карум йе ’мгæрæтты дæр нал ауайдзæн, 
дзыхæй дæр æм нал сдзурдзæн. 
Æрæджы йæм йæ рагон æмвынгон, Иликъо, нозтджын уæвгæйæ, 
бадзырдта: 
— Йе, Карум, райсом базары бон у, æмæ Цхинвалмæ куы ныу- 
уаиккам! 
Карум йæ тæккæ хъомтæм зилгæйæ уыдис. Сагой йæ къухты. 
Уым сыхæгтæй чидæртæ нæ фæци, уæд уыцы сагой, æвæццæгæн, 
Иликъойы сæрыл æрсæстытæ уыдаид. 
Нæ, хъусы кой æмæ Цхинвалы кой мачи кæнæд Карумы раз — 
хорз хъуыддагæй дзы ницы рауайдзæн. 
* * * 
Карум афтæ хъуыды кæны, æмæ йын хъус кæй нал ис, уый 
Нинæйы аххос у. Фæлæ Нинæ уыцы хъуыддаджы йæхи æппын- 
дæр азымджын нæ хоны. Раст зæгъгæйæ, Карум иу хъусимæ кæй 
баззади, уый Нинæйæ хъыгдæр никæмæн уыди, фæлæ мæстджын 
адæймаг рæдиаг у, йæ сæрымагъз раст нæ фæкусы. 
Цы аххос ис уымæй Нинæмæ, æмæ йæ Цхинвал фенын æрфæн- 
дыди! Æвæццæгæн, æгас Уæлвæзы хъæуы иу ус, иу хъомыл чызг 
нæ разындаид, Цхинвалы чи нæ уыди. Уæд Нинæ цы кодта, иннæ- 
тæй æвзæрдæр у?! Чызг ма куы уыди, уæддæр ын никуы бантысти 
Цхинвалмæ ныццæуын, моймæ куы ацыди, уæд та иудадзыг хæ- 
дзары куысты бын фæци. Карум-иу иунæгæй афардæг ис, æфсоны 
загъд дæр никуыма кодта Нинæйæн, зæгъгæ, рацу ды дæр мемæ. 
Ацы хатт Нинæйы æрмæст горæт феныны мæт нæ уыди. Мæнæ 
дыууæ сывæллоны — бæгънæг, Нинæ йæхæдæг æмпъызтытæ юб- 
кæйы цæуы, Карумæн дæр скъуыдтæ цинелæй ранæй-ран йæ буар 
æддæмæ зыны. Афтæмæй Карум ахæссы Цхинвалмæ уæй кæнынмæ 
алцыдæр: хъыбылтæ, кæрчытæ, æйчытæ æмæ æндæртæ. Истытæ 
балхæнинаг вæййы бинонтæн æмæ хæдзарæн, фæлæ æлхæнгæ дæр 
ницы бакæны, æхца дæр æм нæ разыны. 
«Зымæджы агъоммæ нæхи куы нæ бацæттæ кæнæм, уæд ныс- 
сидзыстæм!» — хъуыды кодта ныр Нинæ æмæ хъæбæр ныллæууы- 
ди йæ мойы раз: 
— Цыфæнды куы феста, уæддæр ацы хатт мæнæн дæр æнæ 
ацæугæ нæй Цхинвалмæ, æз дæр базонон, цавæр у горæт! 
Нинæ цæттæ кодта йæхи, зылди йæ дарæсмæ, æмпъызта Кару- 
мы дзауматæ дæр æмæ хъуыдытæ кодта йæ фæндаджы тыххæй. 
Ныр хæлæг нал кæндзæн иннæ устытæм, фендзæн Цхинвалы, йе 
136 

стыр хæдзæрттæ, цавæрдæр лампæтæ, кæцытæ судзынц æнæ фæ- 
тæгенæй, файтонтæ, хæдтулгæ уæрдæттæ æмæ бирæ æндæр дис- 
сæгтæ... Уæд ын иу хатт сæ хъæуккаг чызг, Цхинвалы чи цæры, 
ахæм, радзырдта цавæрдæр кинойы тыххæй. Уым, дам, адæмы раз 
фегуырынц адæймæгтæ, хæдзæрттæ, бæхтæ, бæлæстæ æмæ æнд. 
Æмæ та æвиппайды фæдæлдзæх вæййынц. Куы фæдæлдзæх вæй- 
йынц, уæд та сæ бæсты æндæр исты диссæгтæ фæзыны. Уый, æвæц- 
цæгæн, хæйрæджыты арæзт у... Куыннæ фæтæрсынц, цымæ, адæм 
хæйрæджытæй! Бирæйæ бацæуынц, æвæццæгæн, æмæ сæм хæй- 
рæг нæ уæнды... Уый дæр фенын хъæуы, иннæ адæмимæ куы ба- 
цæуа, уæд ын хæйрæг кæд ницы кæнид. 
Афтæ хъуыдытæ кæнгæйæ-иу Нинæ фæуагъта йæ куыст æмæ- 
иу аджих ис. Уыдæттæ иууылдæр бæргæ фендзæн Нинæ, фæлæ 
йæ цыды сæр тынгдæр цæй тыххæй у, уый йын хорз куы бантысид! 
Хъуамæ Карумæн ног цинел балхæной, ног къогъодзитæ æмæ хæ- 
дойнаг, Нинæйæн йæхицæн юбкæйаг хъулон хъуымацæй, йæ ном 
ын нæ хъуыды кæны, фæлæ æлхæнынмæ куы бацæуой, уæд æй 
базондзæн... Хорз уаид, бур цъындатæ дæр куы бантысид балхæ- 
нын йæхицæн, мæнæ йæхи æлвыст хъулон цъындатæ рæсугъд бæргæ 
сты, фæлæ сæ сæрдыгон къæхтæ судзынц. Хъуамæ йæхицæн чус- 
титæ1 дæр балхæна, сылгоймагыл къогъодзи нæ фидауы. Æндæр 
ма цы? О!.. Сывæллæттæн дæр алхæнын хъæуы зымæгмæ исты 
хъарм хъуымац. 
Нинæ афтæ куы хъуыдытæ кодта, уæд Карум дæр фæндтæ код- 
та, цытæ хъуамæ ауæй кæна, æхца алцæуыл дæр куыд сæххæсса, 
афтæ. Иннæ хæттыты-иу уый бирæ нæ фæхъуыды кодта, фелвæста- 
иу исты базайрæгтæ æмæ-иу æвиппайды фæраст ис. Фæлæ ныр мæнæ 
йæ бинойнаг дæр йемæ цæуы, æмæ йын хъуамæ горæт дзæбæхæй 
равдиса. Йæ цæстытыл уади Карумæн, куыд дисæй мæлдзæн Нинæ. 
Алы изæр дæр-иу, æхсæвæрафон, лæг æмæ усæн æнæ дзургæ 
нæ уыди сæ цыды тыххæй. Уалынмæ æмгъуыд дæр æрхæццæ ис — 
уый уыди хуыцаубоны базар — майрæбоны базары афтæ бирæ нæ 
вæййы адæм. 
* * * 
Бон барухс ис, афтæ Уæлвæзы бæлццæттæ Цхинвалы уынгты 
бараст сты. Иугай адæймæгтæ зынын байдыдта уынгты, дон хæс- 
сынмæ чи цыди, ахæмтæ. Хъæуккæгтæй дæр дзы иугæйттæ сæ ба- 
зайрæгтимæ нырма уал дзæгъæлы рацу-бацу кодтой. 
Фæззæг, мыййаг, нæма ралæууыди, фæлæ уæддæр райсомæй 
уазал йæхи зонын кодта, бирæтæн сæ фындзтæ æмæ сæ хъустæ 
басырх сты. 
Лæгтæ духанты2 дуæрттæм фæкæс-фæкæс кодтой, æнхъæлмæ 
1 Чуститæ — сылгоймаджы рог къахыдарæс. 
2Духантæ — хæрæндæттæ. 
137 

кастысты сæ байгоммæ, алывыд калдтой сæ хицæуттæн, цæмæн, 
дам, æрæгмæ стынц уыцы мамадзагълитæ?1 
— Æфсымæртæ, æз нал фæразын æнхъæлмæ кæсын, — загъта 
æппынфæстаг Карум. — йе фæйнæ арахъы, йе фæйнæ сæны! Суа- 
зал дæн тынг. 
Уый уазал уыйас тынг не сси, фæлæ йæм исты аназын тынг 
æрцыди, уайтагъд та-иу йæ комыдæттæ аныхъуырдта. 
— Мах дæр бæргæ баназиккам! — сдзырдта йæ фарсмæ цæу- 
джытæй иу. 
— Хъусут, хъусут, дуæрттæ гом кæнын байдыдтой! — сдзырдтой 
дыууæ-æртæ хъæлæсы алырдыгæй. 
Æцæг, æфсæйнаг æхгæнæнты хъæр фæцыди иу цæхгæрмæ 
уынгæй. 
— Цомут! Уый Ванойы духан у! — загъта Карум æмæ фæраст ис 
цæхгæрмæ уынджырдæм. Хъыбылтæ йын тæрын нæ куымдтой, æмæ 
сын-иу сæ бæндæнтыл дæр рахæцыди, къахæй дæр сæ-иу басхуыс- 
тытæ кодтой. 
Карумы фæстæ фæраст сты Нинæ æмæ сæ сыхæгтæй иу ус æмæ 
дыууæ лæджы. 
Нинæ бирæ фехъуыста Цхинвалы хæрæндæтты тыххæй æмæ 
тынг фæндонæй цыди ныр уырдæм, — фендзæн, базондзæн цавæр 
сты уыцы духантæ. 
Иннæ ус бирæ хæттыты уыди Цхинвалы, духанты дæр уыдис 
æмæ Нинæйы раз йæхи уымæй уæлдæр кодта — æвдыста; цас фыл- 
дæр зоны уымæй æмæ дзырдта: 
— Алыхуызон дзæбæх хæринæгтæ дзы вæййы: катлеттæ, толма, 
дзехви æмæ æнд. Сæн дзы алыхуызон вæййы... Коньяк дæр дзы 
бануæзтон иу хатт — бургомау, хъæбæр нозт. 
Нинæйæн йæ дæлармы гогыз, йæ рахиз къухы та гыццыл чыр- 
гъæд дыууæ карчимæ, афтæмæй цырд уади иннæ усы фарсмæ æмæ 
йæм зæрдиагæй хъуыста. 
— Иуварс лæуу, усай! — æвиппайды ныззылди Нинæйы хъусты 
Карумы хъæр. 
Уыцы хъæримæ Карум усы цонгыл фæхæцыди æмæ йæ иуварс 
расхуыста. Иннæтæ дæр къулмæ хæстæг сæхи байстой. 
Кæсы Нинæ — нарæг уынджы иу цыдæр, бæлæгъы хуызæн, 
цæлхытыл арæзт, æртулы йæхæдæг, нæ дзы къамбец ифтыгъд ис, 
нæ — гал. Йæ мидæг бадти æртæ лæджы. Бæлæгъ уасгæ дæр кодта 
къамбецы хуызæн. 
Фæхъуыды кодта Нинæ, уый хæдтулгæ кæй у, уый тыххæй 
бирæ хæттыты фехъуыста Уæлвæзы дæр. Хæлиудзыхæй кастис 
Нинæ уыцы бæлæгъмæ. Карум та усмæ касти, кæддæра куыд дис 
кæны хæдтулгæйыл. 
Бæлæгъ куы фæаууон ис, уæддæр ма Нинæ джихæй лæууыди. 
Æппынæрæджиау дзуры йе ’мбæлттæм: 
1 Мамадзагъли (гуырдзиаг) — куыдзы фырт. 
138 

-Йæ арт бауазал уа! Уый цавæр у, уый! Хæдтулгæ уый у? 
— Уый у, уый, хæдтулгæ. Федтай? 
— Куыд тагъд уади! Къамбецты уæрдон цыфæнды дугъы ауа- 
дзай, уæддæр уыцы бæлæгъы нæ аййафдзæн! 
Духаны дуармæ Карум дзыхълæуд фæкодта. Ахъуыды кодта: 
«Мах мидæмæ куы бацæуæм, уæд нæ базайрæгтæ та?» Сыхаг дæр 
ын фембæрста йæ хъуыды æмæ загъта: 
— Фæлтау уал базайрæгтæ фæуæй кæнæм, стæй уæд ацæл кæн- 
дзыстæм! 
Фæлæ Карумæн йæ комыдæттæ æркалдысты. 
— Иунæг арахъ аназон, иунæг! — ныдздзынæзта Карум æмæ 
дуары мидæг фæци. 
Иннæ лæгтæй дæр иу йæ фæдыл бауади. 
Иу-фондз минуты фæстæ Карум ракасти дуарæй, кæрдзыны 
къæбæр æууилгæйæ. 
— Æри-ма, Нинæ, дæ кæрчытæн сæ цауддæр! 
— Цас ын дæтты? — бафарста Нинæ. 
Карум, дзуапп нæ ратгæйæ, æд карк духаны фæмидæг ис. 
Минуты фæстæ дыууæ лæджы дæр фæстæмæ раздæхтысты. 
— Сыгъзæрин æрбауа арахъ! — мидбылты худгæйæ, сдзырдта 
Карум. 
— Уымæн æмбал та кæм ис! — ныхас баппæрста сыхаг дæр. — 
Куыд судзгæ фæцæуы! 
Уыцы ныхæстæм дуармæ чи баззад, уыцы лæгæн йæ комыдæттæ 
æркалдысты. 
— Куыннæ, ныр мæнæ ацы гогызимæ уынгты ралæс-балæс кæн- 
дзынæн! — сдзырдта хинымæр æмæ духаны фæмидæг ис. 
Иннæтæ бамбæрстой, уый кæй нал раздæхдзæн, æмæ араст сты 
сæ фæндагыл. 
Нинæ та баздæхти йæ моймæ: 
— Цасыл ауæй кодтай дæ карк? 
Карум бахудти. 
— Цасыл, зæгъыс? Дыууæйæ дзы фæйнæ дыууæ арахъы ануæзтам. 
* * * 
Адæм уынгты фылдæрæй-фылдæр кодтой. 
Хъæуккæгтæй уыди ахæмтæ, 1—2 путы нартхор чи æрхаста йе 
’ккой, бирæтæ сæ къухты, сæ дæлæрмтты алымыггаг хæдзарон 
мæргътæ хастой. Уыдис дзы ахæмтæ, кæцытæ æрхастой уæймæ 
гыццыл чыргъæдты мидæг 10—20 айчы. Адæмы æхсæнты иугæйт- 
тæй, дыгæйттæй зындысты сæгътæ, фыстæ, хъыбылтæ. Хъыбылтæ 
дзы уыди арæхдæр, æмæ сæ хъæр, сæ хъыллистæй адæм кæрæдзи 
ныхас нæ хъуыстой. 
Нарæг уынгты уæйгæнджытæ æмæ æлхæнджытæ дыууæрдæм 
змæлыдысты. Карум дæр уыдон æхсæнты араст ис, хъыбылты бæт- 
тæнтыл хæцгæйæ. 
139 

Хъыбылтæ разæй уадысты, сæ бырынчъытæ зæххыл сæрфгæйæ. 
Исты дзæбæхагыл-иу бырынчъытæ куы аныдзæвдысты, уæд-иу 
Карумы сфæлмæцын кодтой — бирæ схуыстытæ сæ-иу бахъуыдис 
къахæй. Хъыбылтæ не ’мбæрстой, тæккæ абон æргæвдæны кæй 
балæудзысты, уыййеддæмæ сæ гуыбыны кой афтæ зæрдиагæй нæ 
кодтаиккой. 
Нинæ цыди Карумы фæстæ, гогыз йæ дæларм, дыууæ карчы та 
чыргъæды хæсгæйæ, æмæ дис кодта, афтæ бирæ адæм иу ранмæ 
кæцæй æрæмбырд ис. Дис ууыл кодта, æмæ дзы алы æвзаджы мыг- 
гаг хъуысти. 
Иу ран цæхгæрмæ уынгæй рацыди æртæ лæджы, кæрæдзи къух- 
тыл хæцгæйæ, цудтытæ кæнынц. 
Исахъы зарæг зарыныл æвзарынц, фæлæ сын цæуы æрмæст 
иугай хъæртæ, иугай хъыллистытæ скæнынц, расыг хъæлæсæй сыл 
чидæртæ схудынц. 
Карум зарынмæ дæсны уыди æмæ уыдон куы ауыдта, уæд сæм 
бахæлæг кодта, зарын дæр æм æрцыди, нуазын дæр. 
Æрмæст ныр бамбæрста Карум æххæстæй, цас фæрæдыди Ни- 
нæйы ракондæй — уый йæ дзæбæх ацæл кæнын нæ бауадздзæн. 
Ныр та ма цы гæнæн ис? Фæлæ уæддæр хъуамæ фæтагъд кæна 
базайрæгтæ фæуæй кæныныл. Ныртæккæ цæуынмæ хъавыди ба- 
зармæ, фылдæр аргъ райсын æнхъæлæй, фæлæ уыцы æртæ лæджы 
куы ауыдта, уæд æм æндæр фæнд æрцыди, Кæм ис базар! Дард у! 
Уырдæм фæцу, стæй та фæстæмæ. Нæ, Карум уырдæм нал фæцæу- 
дзæн, — мæнæ йæ комыдæттæ æркæлынц, сæн æмæ хаслама йæ 
цæстыты разæй нал хицæн кæнынц... Фæтагъд кæнын хъæуы ба- 
зайрæгтæ фæуæйыл! 
Уыцы минут иу дуканигæс, цыма Карумæн йæ хъуыдытæ фем- 
бæрста, уыйау ын йæ дысыл фæхæцыди. 
— Ирон, а, ирон! Цас кеныс де хъибил?! 
Карум фæлæууыд. 
— Стыр хъыбыл дыууæ туманы, гыццыл дыууадæс манетийы1. 
— Стирæн ратчинæн диуадес манетийы, гидчилæн æхсæз мане- 
тийы. 
Кæд Карумы тынг фæндыди базайрæгтæ тагъд фæуæй кæнын, 
уæддæр æм аргъ æгæр цъус фæкасти æмæ араст ис дарддæр. Чи- 
дæр та йын йæ дысмæ бавнæлдта. 
— Ирон, а, ирон! Æз балхæнджинæн, æз, рачи ардæм! 
Иу-дыууæ минуты арадзур-бадзур кодтой дыууæ лæджы. Хъы- 
был æмæ хуы фæуæй сты 25 сомыл. 
— Иннæтæ дæр куы айсид! — дзуры Нинæ йæ моймæ. 
Гогыз æмæ дыууæ карчы дæр фæуæй сты дыууæ сомы æмæ 
æрдæгыл. 
Цыма стыр уаргъ йæ уæхсчытæй ахаудта, уыйау касти Каруммæ. 
Нинæ дæр бацин кодта. 
1 М а н е т и (гуырдзиаг) — сом. 
140 

— Ныр хъуамæ цытæ хъæуы, уыдон алхæнæм! 
Нинæ уарзта сырххъулæттæ хъуымац, хъуамæ ахæм райса юб- 
кæйæн. Карумæн цинел - адаргæ дæр уæд, ницы кæны... Ам чи- 
дæртæ балхæдта америкаг адаргæ дзауматæ — диссаджы дзæбæх 
сты. Сывæллæттæн та уыдонæй райсын хъæудзæн! 
— Цæй æмæ мæхицæн дæр уыдонæй райсон! сдзырдта хины- 
мæр Нинæ æмæ баздæхти йæ моймæ: — Кæцы ранмæ цæуæм дзау- 
матæ æлхæнынмæ? Дард у? 
— Дард нæу, — загъта Карум, — фæлæ уал исты аууилын хъæуы 
æмæ аназын хъæуы. Уыйфæстæ æнцадæй æлхæндзыстæм, цас нæ 
хъæуы, уыйас. 
Афтæ загъта Карум æмæ бахъынцъым кодта Нинæйы ракондыл — 
дзæбæх ацæл кæнын æй нæ бауадздзæн. Раздæр æй арвитид, æмæ 
æнæ дзауматæй куы нæ акома... Дзауматæ алхæнид раздæр, æмæ 
дзы ацæл кæнынæн фаг куынæуал аззайа. Нæ, ныртæккæ Карумы 
бон нæ бауыдзæн дзауматæ æлхæнын, — иуцъус ацæл кæнын хъæуы. 
Мæнæ алырдыгæй æфсæст æмæ расыг адæм арæхæй-арæхдæр кæ- 
нынц. Мæнæ зард тыхджынæй-тыхджындæр хъуысы алырдыгæй. 
Нинæйæн йæ зæрдæ æхсайдта Карумы фæндтыл æмæ та сдзырдта: 
— Цом, Карум, дзауматæ уал алхæнæм, стæй æнцад, æнæмæ- 
тæй ацæл кæндзыстæм! 
Ацы ныхæстæ Карумы хъустыл дзæбæх дæр нал ауадысты. 
Ауырдыг ис, ауагъта йæхи Ванойы духаны ’рдæм — алы хатт дæр- 
иу уым фæцæл кодта. 
Нинæ сдызæрдыг ис, фенын дæр æй фæндыди, хæрын дæр æм 
цыди, нуазгæ дæр иуцъус, чи зоны, акæндзæн, фæлæ йæм бирæ 
хуыздæр фæкастаид, раздæр дзауматæ куы балхæдтаиккой. 
Цы кодтаид Нинæ, араст ис йæ мойы фæстæ. 
* * * 
Куыддæр духаны дуар фегом ис, афтæ ног бацæуджыты хъустыл 
ауади æмхæццæ уынæр. Алырдыгæй хъуысти ныхас, зард, расыг худт, 
быцæу æмæ æлгъыст. Арахъ æмæ сæны тæф, физонæджы смаг æмæ 
тамакойы фæздæг ахгæдтой Нинæйы фындзыхуынчъытæ. Йæ зæрдæмæ 
нæ фæцыди ацы ран. Фæлидзид ныртæккæ ардыгæй. Фæлæ уæртæ 
йæ мой размæ фæцæуы, ракæс-бакæс кæны — цыма бадæн агуры. 
Бадæнтæ дæр, æнахст фынгтæ дæр зынди хатæны, фæлæ Ка- 
рум мидæмæ бараст ис. Уый фæнд кодта хицæн кабинеты æрба- 
дын. Кабинеттæй иу талынг уыди æмæ дзы хъуамæ бон дæр рухс 
уыдаид. Карум хинымæр фæнд кодта уым Нинæйæн электрон рухс 
фенын кæнын — дисæй амæла. 
Карум куыддæриддæр уыцы кабинеты ’рдæм бараст ис, афтæ 
йыл иуварсырдæм чидæр æрбасхъиудта. Уыцы чидæр Карумы уæх- 
скыл куы нæ фæхæст уыдаид, уæд, æвæццæгæн, хатæны пъолыл 
афæлдæхтаид. Уыцы чидæр разынди Карумы сыхаг, райсом ра- 
джы йæ гогызимæ духаны чи смидæг ис. 
141 

— Æз... æз... цадта дан, Карум! — стыр зынæй ралæмæрста сыхаг 
йæ дзыхæй ацы дзырдтæ æмæ кæйдæрты руаджы дуары æдде фæци. 
Карум бамбæрста, уый йæ гогызы аргъ æххæстæй ам кæй ныу- 
уагъта. Фæлæ уыцы хъуыды уайтагъд йæ сæрæй фæхицæн ис, бынат 
хъуамæ тагъддæр бацахса, кæннод адæм базарæй куыд хицæн кæ- 
ной, афтæ духантæм цæудзысты, æмæ дзы æрбадæн нал уыдзæн. 
Бараст ис Карум талынг кабинетмæ æмæ сдзырдта: 
— Ацы талынджы бадæм, Нинæ, æндæр цы кæнæм! 
— Фæлтау уæртæ адæм кæм бадынц, уырдæм цом, — загъта ус. — 
Ам хæринаг уынгæ дæр куы нæ фæкæндзыстæм! 
Лæг бахудти: 
— Усай, ды мын ницы æнхъæл дæ, æвæццæгæн, фæлæ ма фæ- 
кæс, рухс дзы нæ фегуырын кæнин! 
Февнæлдта Карум къулмæ, цыдæр дзы æркъæппытæ кодта, 
фæлæ рухс никæцæй фæзынди. Йæхицæй раппæлынмæ хъавыди 
Карум, фæлæ йын нæ бантысти. Уый иу хатт ам уыди изæрæй æмæ 
дзы электрон рухс уыди, уæд æй, йæ зæрдæйы дзæбæхæн, иукъорд 
хæттыты ахуыссын кодта æмæ ссудзын кодта. Ныр ын боныгон 
дæр ссудзын æнхъæл уыди, фæлæ куы нæ ссыгъди, уæд хорзау 
нал фæци. 
Уалынмæ æцæг рухс фæзындис. Духаны кусæг бахаста каби- 
нетмæ хуымæтæджы лампæ. 
— Уæ электрон цырагъ нæ судзы? — бафарста Карум. 
Кусæг бамбарын кодта, электрон цырагъ бон кæй нæ фæсудзы, 
æмæ уæд Карум баздæхти усмæ: 
— Æндæр хатт дын æй фенын кæндзынæн, айчы хуызæн тым- 
был у авгæй, йæ мидæг нæ фæтæген ис, нæ æндæр исты, афтæмæй 
судзы. Уæлæ кæсыс, цы хуызæн у? 
Нинæ ныккасти авджын тымбылæгмæ, фæлæ дзы рухс нæ уыди, 
æмæ цæуыл бадис кодтаид. Уыцы сахат усы фындзыл ауади мард 
мысты смаг, йæ галиу къухæй йæ фындз амбæрзта æмæ фæхъуыды 
кодта: «Ацы дзæбæх хæдзар мæн куы уаид, уæд æй авгау сыгъдæг 
дарин!» 
— Кæсыс, кæсыс, уæлæ уыцы айчы хуызæн тымбылæгмæ! 
Уæд Нинæ загъта: 
— Гæдыныхæстæ кæныны бæсты, кæд исты хæринаг исыс, уæд 
райс, æмæ цæуæм дзауматæ æлхæнынмæ. Хъуамæ фæстæмæ афой- 
надыл æмбæлæм! 
Каруммæ хаслама алцæмæй дæр хуыздæр кастис, фæлæ зыдта, 
Нинæ катлеттæ кæй никуыма бахордта æмæ уый тыххæй æрбахæс- 
сын кодта катлеттæ æмæ-иу авг сæн. 
Лæг æмæ ус фæйнæ комдзаджы нæма акодтой, фæйнæ агуыв- 
зæйы нæма ануæзтой, афтæ дуарæй сæ хъæуккаг, Карумы рагон 
æмвынгон, Иликъо, æрбакасти. Уый æдде зынди Карумы æмхæ- 
рæфырт Никъо, Никъойы фарсмæ та лæууыди йæ ус Пепо. Иууыл- 
дæр бацин кодтой кæрæдзиуыл, тынгдæр дыууæ усы. 
Ацы уазджытæ æнæбары, кæнæ æнæнхъæлæй не ’рбахаудтой 
142 

ардæм, - Иликъо хъуыды дардта Карумы, æмæ уый куыддæр йæ 
базайрæгтæ ауæй кодта, афтæ æртæйæ йæ фæдыл фæраст сты. 
— Мидæмæ, фæйнæ аназут! — сдзырдта Карум. 
Уыдон фæйнæ ануæзтой. 
— Абадут немæ! 
Уыдон æрбадтысты. 
Нинæйæн æхсызгон уыди, ус-æмбал ын кæй фæзынди æмæ йæ 
йæ фарсмæ æрбадын кодта. 
Карум фæдзырдта духаны кусæгмæ æмæ рахæссын кодта хас- 
лама æмæ авджы сæн. 
— Иликъо нын тамада фæуæд! — загъта Никъо. 
Карум дæр сразы ис ууыл. 
Нозт, хæрд тыхджын кæнын байдыдтой. Нинæ дæр-иу иннæ 
усмæ гæсгæ ануæзта. Иууылдæр хъæлдзæг кæнын байдыдтой. 
Æвиппайды Карум нырриуыгъта Исахъы зарæг. Иннæ лæгтæ йын 
бахъырныдтой. 
Зард нæма ахицæн ис, афтæ дуарæй æрбакасти иу чидæр. Уый 
дæр разынди Уæлвæзаг — Тедо. 
Тедо уазæггаджы нуазæн куы анызта, уæд сдзырдта: 
— Цæй, уæ фарсмæ абадон! 
Æрбадти. 
Рахастой йын хицæн агуывзæ. 
Алчи дæр зыдта, ацы Тедо алы базары бон æнæ хъуыддагæй 
Цхинвалмæ кæй цæуы, искæйты руаджы цæл кæныны тыххæй. 
Хуыдтой йæ иууылдæр Хæддзу Тедо. Карум дæр æй хорз зыдта, 
уый йын нуазæн дæр нæ авæрдтаид бæргæ, фæлæ йын æрбадын 
æнхъæл нæ уыди. 
Фынгыл æвгтæ афтид уыдысты. Уазджытæй стыны фæнд ничи 
кодта. Карумæн ма йæхи дæр ануазын фæндыди æмæ та рахæссын 
кодта сæн æртæ авджы. 
Цæл дарддæр йе ’гъдауыл цыди. 
Дыууæ-æртæ гаджидауы та зылд куы фесты, уæд Хæддзу Тедо 
Уастырджийы зарæг бакодта. 
Уæдмæ Карум дзæбæх бахъæлдзæг ис æмæ зарды фæстæ йæ 
къухæй фынг æрхоста: 
— Иу хатт дзы дзæбæх ацæл кæнын дæр хъæуы!.. Кæм ис уыцы 
мамадзагъли, куынæуал зыны! 
Систа агуывзæ æмæ йæ авгыл бахоста. 
Нинæ дæр бахъæлдзæг ис, хорз æм касти ацы цæл, фæлæ ма 
æмбæрста, йæ мой æгæр хардз кæй кæны, æмæ, цыма йæхицæн 
дзуры, уыйау загъта: 
— Æгъгъæд у ныр, æгъгъæд, хорз куы фестæм! 
Бадджытæй иуæй-иутæн уыцы ныхæстæ хъыг уыдысты. Кару- 
мы хъустæм та хæццæ дæр нæ баисты. 
Карум йæ цæст ахаста бадджытыл æмæ фæхъæр кодта: 
— Цал стæм?.. Уæртæ ма нын иу! 
Æцæг, дуарæй мидæмæ æрбакасти иу кæцондæр. Къоте йæ хуыд- 
143 

той. Уый уымæй зындгонд уыди, æмæ-иу алы базары бон куы иу 
духаныл ахаста йæ цæст, куы иннæуыл, æмæ-иу йæ зонгæтæй уым 
искæй бадгæ куы федта, уæд-иу сæ фарсмæ абадти. Ныр Къоте 
комкоммæ бауади æмæ фæхъæр кодта: 
— Байриат, байриат, Карумтæ, Никъотæ æмæ иннæтæ! Уæ зар- 
дæй уæ базыдтон!.. 
— Æрбад, Къоте, æрбад, бирæ ма дзур!.. — загъта Карум. — 
Ныр уæдæ стæм... Уый хорз компани у! 
Нинæ та фæхъуыды кодта, хъуыддаг хорз кæй нæ цæуы æмæ 
та йæ мойы ’рдæм сындæг бадзырдта: 
— Нæхимæ нын æрæджы кæны, æнхъæл дæн, Карум! 
Ног æрбацæуæг стыр хæрамы цæстæй бакасти усмæ уыцы ны- 
хæсты тыххæй. 
Нинæйæ нæ аирвæзти уыцы цæстæнгас æмæ фæхъуыды кодта: 
«Ныббадон мæхицæн, кæннод худинаг кæнын». Уалынмæ духаны 
кусæг фæзынди æмæ дуары астæу æрлæууыди. 
— Хъусыс, лæппу, — дзуры йæм Карум. — Авд стæм... Рахæсс, 
лæппу, авд авджы сæн, хаслама тæбæгъыдзаг æмæ нурыдзæхдон 
къусыдзаг! 
Къотейæ цæсгом барухс ис, уыцы ныхæстæм хъусгæйæ, Иликъо- 
мæ йæ цæст æрныкъуылдта æмæ загъта: 
— Карумæй хуыздæр та цæл кæнын чи зоны! 
— Афтæ куы нæ ’ркурай духаны, уæд æм цæуын дæр нæ хъæуы! — 
сдзырдта Иликъо дæр. 
Цæл дарддæр цыди. Зард нал фидыдта. Дзурджытæ кæрæдзи 
хорз нал æмбæрстой. Расыг худт, æнæбынат хъæртæ æмæ хъылли- 
стытæ арæхæй-арæхдæр кодтой. 
Рæстæгæй-рæстæгмæ бынат æнхъæлæй, чи зоны, аназыны фæн- 
дæй дæр, дуарæй чидæртæ æрбакæсы, фæлæ ма уыдонæн дæр 
æгъдау дæттæг кæм ис! 
Иу цхинвайлаг лæппу-лæг, сырх-сырхид цæсгомимæ, искæй 
хардзæй ануазын чи уарзта, ахæм æрбакæстытæ кодта бадджы- 
тæм, æвæццæгæн, йæ зæрды уыди семæ абадын, фæлæ йын дзы иу 
зонгæ дæр нæ разынди. Аздæхынмæ хъавыди фæстæмæ, фæлæ ма 
иу каст ныккодта бадджытæм, уыдон тынг расыг сты, уый куы 
федта, уæд бауади мидæмæ, кæйдæр разæй агуывзæ фелвæста æмæ 
сдзырдта: 
— Цæй, компани, уæ цæрæнбонтæ бирæ уæнт! 
Агуывзæ йæ бынмæ ануæзта æмæ хæринаг дæр систа фынгæй. 
Бандоныл размæл-базмæл кæнгæйæ, Карум ныккасти æрбацæ- 
уæгмæ æмæ зæгъы: 
— Мæ... æ нуа-зæн дæр аназ, къацо!.. 
Æрбацæуæг нуазæн йæхæдæг фелвæста Карумы разæй æмæ йæ 
тæккæ бынмæ ануæзта, стæй афæлгæсыди, ссардта уæгъд бандон 
æмæ æрбадти. Бавнæлдта хæддзу уазæг хæрынмæ æмæ нуазынмæ. 
Уый иннæтæм нæ касти, уыдон нуæзтæй цæттæ уыдысты, фæлæ- 
144 

иу йæхæдæг æркодта сæн æмæ-иу истæй æфсон ануæзта. Иннæтæ 
дæр ма æвзæрстой нуазыныл, фæлæ фынгыл уаг, æгъдауы мыгга- 
гæй ницыуал уыди. 
Фыррасыгæй цæлгæнджытæн сæ зæрдæтæ æрфæлмæн сты, 
кæрæдзимæ-иу сæ былтæ бадардтой æмæ-иу ныпъатæ кодтой. 
Арæх хъуыстысты дзырдтæ: «шени чъириме1», «шен генацва- 
ле2», «ицоцхле, ицоцхле, къацо3!» 
Æхсæнмæ-’хсæнты дзы ахæм дзырдтæ дæр-иу фæци: «шен ма- 
мадзагъли», «шен дедас4...» æмæ æндæр уый хуызæттæ. 
Иу хатт Иликъо йæхи байвæзта Каруммæ æмæ загъта: 
— Адджын мын дæ... адджын... чъириме... Стæ-ма...апъа дын 
кæнон! 
Карум йæ былтæ куы бадаргъ кодта, уæд Иликъойы «уæ...æ... 
æ...лхъ» айхъуысти æгас духаныл, фæлæ йæ чи æрхъуыды кодта- 
ид, алчи дæр йæ фаг расыг уыди, стæй сомын диссаг нæу, арæх 
вæййы духаны. 
Карум Иликъомæ йæ былтæ куы бадардта, уæд уый амондмæ 
гæсгæ, фæцудыдта æмæ бандонæй афæлдæхти, — омдзæгæй йæ 
цæсгомыл ницы ауади, æрмæст йæ риу æмæ йæ хъæбыс сахуыр- 
стысты, Иликъо та омгæйæ размæ асхъиудта æмæ уый дæр пъолыл 
афæлдæхти. 
Дыууæ усæй иу — Нинæ — æрвонгдæр уыди, фæлæ иннæ ус 
лæгтæй æнæрасыгдæр нæ уыди, æнæхъуаджы худт æмæ цъæхах- 
стытæ кодта, æгас æхсæв ам афтæ куы бадтаиккой, уæддæр ын 
хъауджыдæр нæ уыди. Нинæйæн дæр æлхæнинæгты мæт ахаудта 
йæ сæрымагъзæй, æрмæст ма уый хъуыды кодта, æмæ «хæдзар 
агурын хъæуы», фæлæ уый тыххæй исты æрхъуыды кæнын йæ бон 
иал уыди — сæрымагъз уыйбæрц нал куыста. 
Уæлвæзы хъæуккæгтæй ма æрмæст иу лæг æмбæрста, æгъгъæд 
кæй у, æмæ стын кæй хъæуы. Уый уыди Никъо. 
Иликъо æмæ Карум та сæ бандæттæм куы схылдысты, уæд 
Никъо сдзырдта: 
— Карум, шени чъириме, Иликъо, Нинæ, æгъгъæд фестæм ныр 
æмæ — бæркад, стыны фæнд скæнæм! 
Хæддзу цхинвайлаг бæркады кой куы айхъуыста, уæд фæд- 
фæдыл дыууæ ануæзта. 
— Карум, шени чъириме, — сдзырдта та Никъо, — фæдзурæм 
духаны хицаумæ æмæ йæ сраст кæнæм. Хæдзармæ цæуыны кой 
кæнын хъæуы. 
Хæдзары кой Нинæйы хъустыл куы аныдзæвди, уæд йæ сæры- 
магъз фæрухсдæр ис, æмæ фыны дзурæгау бадзырдта йæ моймæ. 
1 Шени чъириме (гуырдз.) — дæ низтæ бахæрон. 
2Шен генацвале (гшрдз.) — дæ нывонд фæуон. 
3Ицоцхле, къацо (гуырдз.) — цæр, лæг. 
4Шен дедас (гуырдз.) — дæ мадæн... 
№ Коцойты Арсен 

— Æрæджы нын кæны. Цæуæм, Карум, цæуæм! 
Никъо хорз æмбæрста, афтæмæй цæуæн кæй нæй, æмæ та хъæр- 
дæрæй сдзырдта Каруммæ: 
— Бафидын хъæуы адонæн се ’хца, æмæ цæуæм нæ хæдзæрт- 
тæм! 
Карумы сæрымагъзыл æрмæст ныр аныдзæвди ныхас æхцайы 
тыххæй, цæуыны тыххæй, фæзынди дзы ахæм хъуыды: «Хонæг æз 
уыдтæн, æхца фидын хъæуы». 
Йæ къух йæ роны акодта Карум — æхцайы тыхтон уым уыди. 
Сдзырдта Никъойы ’рдæм: 
— Фидгæ? Бафиддзынæн, уæдæ цы! Денги ест, слав богъ! Иу 
фондз сомы бахардз кодтам, æвæццæгæн. 
Уыцы ран ма хæддзу цхинвайлаг иу агуывзæ ануæзта æмæ, 
æнæдзургæйæ, дуары æдде фæци. Сытади Къоте дæр, лæугæйæ ма 
иу ануæзта æмæ ацыди. 
Карум æрхоста фынг, æмæ духаны кусæг уым æрбалæууыди. 
Кусæг ауади æмæ минуты фæстæ фæстæмæ æрбаздæхти. 
— Цас? — фæрсы Карум. 
— Хъæуы раст 23 сомы, — дзуапп ратта кусæг. 
Уыцы ран Хæддзу Тедо дæр æрыдзаг кодта иу агуывзæ, йæ 
бынмæ йæ ануæзта æмæ æнæ дзургæйæ дуары æдде фæци. 
— Раст нын зæгъ, лæппу, хынджы...лæг ма кæн! — бандоныл 
размæл-базмæл кæнгæйæ, загъта Карум. 
Кусæг нымайын байдыдта, рауади æцæг 23 сомы. Æхцайы коймæ 
Нинæйы сæрымагъз змæлын байдыдта. Цытæ ауæй кодтой, цытæ 
æлхæнинаг уыдысты, уыдон дæр сæрымагъзы иу секунд барухс 
сты, фæлæ та уайтагъд фæтар сты. Аззади ма дзы æрмæст иу хъуы- 
ды: «Æхцатæ фесæфтысты». Уыцы хъуыды дæр уайтагъд нозты 
мигъы аныгъуылди. Нинæ сдзырдта хинымæр: 
— Цы уа, уый уæд! 
Карум куы бамбæрста, хардз æцæг 23 сомы кæй у, уæд, фыццаг 
джихæй аззади, стæй фелвæста æхцатæ сойæдзаг кæлмæрзæны 
тыхтæй, æмæ сæ фынгыл æрцавта: 
— Кæй тæрсын кæнынц... адон?! Карум дæн, уый нæма зонынц, 
æнхъæлдæн! 
Афтæ зæгъгæйæ, Карум систа фынгæй дзаг агуывзæ æмæ йæ иу 
нуæзт акодта, стæй уæд райхæлдта кæлмæрзæн. Æркалдысты дзы 
алыхуызон æхцатæ: гæххæтт, æвзист, æрхуы. 
Никъо йын аххуыс кæнынмæ хъавыдис нымайынæн, фæлæ, кæд 
Карумы сæр цалхау зылди, уæддæр ма афтæ хъуыды кодта, æмæ 
æхца искæмæ нымайынмæ дæттын хорз нæ уыдзæн. 
Æнарæхст къухтæй банымадта Карум 23 сомы, иннæ æхцатæ 
бабаста кæлмæрзæны æмæ та сæ йæ роны батъыста. 
— Лæппу, рауай ардæм! — бахъæр кодта Карум. Йæ цæстытæ 
æрцъынд-æрцъынд кодтой, йæ буар лæхъир хыссæйау бандоныл 
алырдæм змæлыди. 
Лæппу банымадта æхца — разындысты раст 23 сомы. 
146 

* * * 
Цудтытæ кæнгæйæ, кæрæдзийыл æнцайгæйæ, кæрæдзийæн 
æххуыс кæнгæйæ, рацыдысты фондз адæймаджы духанæй. 
Куыддæр дуары æдде фесты, афтæ та Иликъо омын байдыдта. 
Карум бацыди цудтытæ кæнгæйæ, æмæ йын йæ ныхыл рахиз къу- 
хæй сæнцой кодта. 
Иннæтæ дæр сæ разы æрлæууыдысты æмæ кæсынц. 
Карум йæ цæстытæ æрцъынд кодта æмæ сæм дзуры: 
— Цæут... цæут... Уæл... вæзмæ! Мах дæр уæ феййафæм. 
Уыдон араст сты, тигъы аууон фесты. Уæд Карумæн йæхиуыл 
дæр омын бахæцыди. Дыууæ дæр æруагътой сæхи тротуары дуртыл 
æмæ омдтой. Уынгты расыг адæмæй фылдæр цы уыди, омджытæ дæр 
дзы уыдаид, фæлæ адон дыууæйæ фæрсæй-фæрстæм кæй омдтой, 
ууыл бирæтæ худæгæй мардысты. Хæстæгдæр духангæстæй иу рацы- 
ди æмæ сыл æхситтытæ кодта, йæ къухтæ йæ синтыл сæвæргæйæ. 
Уалынмæ Карум æмæ Иликъо банцадысты сæ омынæй æмæ 
кæрæдзиуыл хæцгæйæ, уæлæрдæм, стыр уынджырдæм араст сты. 
Тигъмæ куы сцæйхæццæ кодтой, уæд Уастырджийы зарæг сæ хъу- 
стыл ауади. Уый зарыдысты Гарсойы духаны. 
— Цы хорз зарынц! — сдзырдта Иликъо. 
Карумæн уыцы ныхас хъыг уыди. Хинымæр сдзырдта: 
— Уый та куыд, Карумæй хуыздæр исчи ныззардзæн! 
Æнæ дзургæйæ бараст ис духанырдæм. Иликъо — йæ фæдыл. 
Æрмæст зарды мидæг нæ уыди хъуыддаг, — омды фæстæ дыууæ 
лæджы февронгдæр сты æмæ та сæм нуазын æрцыди. 
Бацыдысты мидæмæ. Банхъæлмæ кастысты зарды фæудмæ, стæй 
Карум комкоммæ бацыди зарджыты фынгмæ æмæ ныццавта «Хаз- 
бийы зарæг». 
— Æрбадут немæ! — дзурынц сæм бадджытæ. 
Æрбадтысты та Карум æмæ Иликъо æмæ ногæй цæл кæнын 
байдыдтой. 
* * * 
Дыккаг бон, Уæлвæзы хъæуы куы фарстой Карумы æмæ Или- 
къойы, зæгъгæ, куыд æрцыди хъуыддаг, уæд сæ дыууæ дæр нал 
хъуыды кодтой, цас фæбадтысты Гарсойы духаны, куыд рацыдысты 
уырдыгæй, стæй сæнæфсиры цæхæрадонмæ куыд бахаудтой. Фæлæ 
уыйфæстæ цы ’рцыди, уый, Иликъойы радзырдмæ гæсгæ, уыди афтæ: 
Иликъо цæйдæр хъæрмæ фехъал ис, цæстытæ аууæрста æмæ 
федта, сæнæфсиры цæхæрадоны цъæх нæууыл кæй хуыссыди. Уыди 
мæйрухс æхсæв. Хъæртæ чердыгæй цыди, уыцырдæм куы акасти, 
уæд федта: йæхицæй иу 5—6 сардзины æддæдæр цъæх нæууыл ра- 
тул-батул кæны Карум. 
Фестади Иликъо, бауади Каруммæ æмæ йæ фæрсы: 
— Цы кæныс, цы дыл æрцыди? 
147 

Цыдæр фыдбылыз кæй æрцыди, уый бамбæрста Иликъо — Ка- 
румы цæсгом алырдыгæй тугæй æхгæд уыди. 
— Хуытæ мæ бахордтой, хуытæ мæ бахордтой! — сæрдиаг кодта 
Карум. 
Æцæг, уырдæм æввахс хызтысты хуытæ. Бамбæрста Иликъо, 
Карум фынæй кæй уыди, афтæмæй йыл кæй æрбафтыдысты хуытæ. 
Иу хъус тæккæ бындзарæй тынд разынди, иу русыл та — дæнда- 
джы фæд. Цæмæйдæрты стыхта Иликъо Карумы цæфтæ æмæ йæ 
хуры скастмæ схæццæ кодта Уæлвæзмæ. 
Уыцы фыдбылыз æрцыди æхсæз мæйы размæ. 
Гъе уæдæй фæстæмæ æнад фестадысты Карумæн Цхинвалы кой 
æмæ хъусы кой. Уæдæй фæстæмæ йæ горæты исты хъуыддаг куы 
вæййы, уæд Цхинвалы бæсты дардмæ фæцæуы, Ахалгурмæ кæнæ 
суанг Душетмæ. 
ЦЫППАР ТУАЛЛАДЖЫ 
I 
Сосо къæлæт бандоныл бæхбадт æркодта, рæстæгæй-рæстæгмæ 
адауы йæ сау зачъе, аздухы куы иу рихи, куы иннæ. 
Бады Сосо, йæ къухтæ бандоны къæлæтыл æруадзгæйæ, хат- 
тæй-хатт лулæ йæ дзыхæй райсы, æмæ уæд фæздæджы бынæй хъуы- 
сы ахæм ныхæстæ: 
— Собрани æркæсæд, постановлени рахæссæд, доложит æй 
скæнæд. 
Дзуры Сосо, йæ былтæ иучысыл асчъил вæййынц, цыма сху- 
дынмæ фæхъавы. Уый не схуды, фæлæ йæ алыварс иннæ деле- 
гаттæ — цæгатæгтæ дæр, хуссайрæгтæ дæр — худæгæй афæлдæхынц. 
Цæгатæгтæй исчи дзырд баппары: 
— Дæ рын схæрон, къацо, икнеба. 
Сосо дзуапп дæтты: 
— Ныр Мишайы очеред у говорит кæнын, стæй та Володкæ 
говорит кæндзæн. 
Худт фæсабыр вæййы, стæй та фемæхсы. 
Цæгатæгтæй та исчи баппары дзырд: 
— Дзукъи ауæй кодтой. Жæбæх ашæл кодтон. Ицоцхле, къацо. 
Сосо зæгъы: 
— Значит æмæ неужели та цы сты? 
Цæгатæгтæй дæр исчи фæрсы: 
— Унда æмæ рогорц та цы сты? Къи цы у, къи? 
Афтæ кæрæдзи мæстæймардтой Дзæуджыхъæуы Ирыстоны стыр 
æрцыды1 делегаттæй чидæртæ. 
1 1917 аз. 
148 

Абон у æрцыды фæстаг бон, æмæ ма Сосо фæстаг хатт йе ’взаг 
цыргъ кæны цæгатæгты амæстæймарыныл. 
Куыддæр делегаттæ залы бамбырд сты, афтæ Ирыхъæуы деле- 
гаттæй иу, Зауырбег Б., азылди залыл, кæмæндæрты цыдæр æмба- 
рын кодта, æдæппæт иу-дыууадæсæн. Уыцы дыууадæсæй цыппар 
уыди хуссайрæгтæ: Сосо, Пъауыле, Иуане æмæ Дато. 
Фæстагмæ æмбырд æхгæд æрцыди. 
Сосо йе ’мбæлттыл азылди, фæрсы сæ: 
— Цæут Зауырбеджы хуындмæ? 
Æртæ дæр, цыма дзырд бакодтой, уыйау хъæбæр загътой: 
— Зауырбегæн ацæуыны дзырд радтон, фæлæ нæ ацæудзынæн. 
Цæуылнæ цæуынц, ууыл Сосо дис кодта, фæлæ сæ бирæ ра- 
фæрс-бафæрс нал фæкодта. 
II 
Пъауыле, Иуане æмæ Дато бадтысты сæ номеры. Алчи дæр сæ 
хинымæр дзырдта: 
— Бирæ нæ афæстиат уыдзæн Сосо, ныртæккæ йæ ардæм хъæуы. 
Фæлæ Сосо уыцы бон æппындæр нæ фæзынди. Фæзынди дык- 
каг бон 11 сахатыл, райсомæй. 
Бацыди Сосо йе ’мбæлтты номермæ, лулæ дымгæйæ. 
Уыдонæй иу газет касти, иннæ — чиныг, æртыккаг æд дзау- 
мæттæ сынтæгыл уæлгоммæ ныффæлдæхти. 
Сосо бандоныл æрбадти, лулæ йæ дзыхæй райста æмæ сдзырдта: 
— Хуынд мондагæй цы ракæнат, уый куынæ зонут, уæ фын- 
дзыл цæлы тæф куы ауайы, уæд хæддзуйæ куы фæцæут. Цы уыл 
æрцыди ныр? Зæгъ-ма ды, Пъауыле, цæуылнæ рацыдтæ? 
Пъауыле иучысыл алæууыди, хъуыдытæ кæнгæйæ, стæй загъта: 
— Ницы ахæм хабар ис, фæлæ сомыгонд дæн цæгатаг хæдзармæ 
хуынды цæуыныл. 
Сосо йæ зачъе адаудта æмæ сдзырдта: 
— Зæгъ, радзур дæ «хабар», исты дзы ис, æвæццæгæн! 
Пъауыле радзырдта: 
— Дыууæ азы цæуы, афтæ æз уыдтæн Дзæуджыхъæуы иу хъуыд- 
даджы тыххæй. Иубон фæцæуын фæтæн уынгыл, хуыйны, æнхъæл- 
дæн, Калакаг уынг. Иу хæдзары дуармæ бадти ирон ацæргæ лæг. 
Йæ тæккæ рæзты цыдтæн æмæ æнæсдзургæ кæм уыди! 
— Дæ бон хорз! — загътон. 
Загъта: 
— Хорз дæ хъуыддаг! 
Иу минут алæууыди, цыма хъуыды кæнгæйæ, стæй мæ фæдыл 
дзуры: 
— Уазæг, фысым дын стæм. Фездæх нæм! 
Мæн хъуыддаджы тыххæй тагъд цæуын хъуыди æмæ арфæ ра- 
кодтон. 
Араст дæн. 
Дзуры мæ фæдыл: 
149 

— Уазæг, æвæджиау дзæбæх арахъ нæм ис, æмæ дзы фæйнæ 
аназæм! 
Æз зивæг кодтон. 
— Фездæх, уазæг! — дзуры та. Сыстади. Мæ фæдыл ракъах- 
дзæфтæ кодта. 
Цы амал ма уыди, фефсæрмы дæн зæронд лæгæй. 
Бацыдыстæм хæдзармæ. 
Бакастæн. Иу удгоймаг дзы нæй. Артдзæст дæр хуыстæй лæууыди. 
Æрбадтыстæм къонайы фарсмæ Дадайы бандоныл. 
Ныхæстæ кæнæм. 
Фæрсы мæ туалты царды тыххæй. Цæгат æмæ Хуссар Ирысто- 
ны иумæйаг мыггæгты тыххæй дæр нæм ис ныхас. 
Бадæм дыууæйæ. 
Ныхас кæнæм. 
Æркæсын сахатмæ. Уынын — æрæджы мын кæны. Фæнды мæ, 
фысым куы фæтагъддæр кæнид хъуыддаг. 
Фæлæ фысым бады, ныхас кæны, æндæр ницы. 
Æз æмбарын байдыдтон, йæ ныхас фидар кæй нæ уыди, йæ 
зæрдæ цæмæдæр кæй æхсайдта. Мæнмæ афтæ кæсын байдыдта, 
æмæ фысымтæм арахъ нæ уыди, æмæ дисæй мардтæн: кæд сæм 
арахъ нæй, уæд мæ цавæр «дзæбæх арахъ» нуазынмæ хуыдта? 
Æмæ ноджы: æнæ хонгæ йæ ничи уагъта! 
Бадæм. Ныхас кæнæм. 
Æркастæн та мæ сахатмæ. Æнхъæлмæ кæсын нал уыди мæ бон 
æмæ загътон: 
— Бахатыр кæн, æрæджы мын кæны! 
Сыстадтæн. 
Фысым дæр сыстад æмæ загъта: 
— Хорз уынинаг уазæг бæргæ дæ, фæлæ ницæмæй цæттæ стæм. 
Æндæр хат дæ афтæмæй нæ ауадздзыстæм! 
Æз хæрзбон загътон æмæ рацыдтæн мæ фæндагыл. 
Иу минуты бæрц цыппар лæджы æнæ дзургæйæ фæлæууыдыс- 
ты. Ничи сæ ницы загъта хабары тыххæй. 
III 
— Мæ хъуыддаг уымæй диссагдæр у, — загъта Иуане æмæ ра- 
дзырдта ахæм хабар. 
— Фарон сæрды æз уыдтæн Дзæуджыхъæуы. Уырдыгæй мæ 
Беслæныхъæумæ дæр ныууайын бахъуыди. Уым фембæлдтæн иу 
рагон зонгæйыл, кæддæр кæмдæр иумæ ахуыр кодтам, йæ ном 
Бимболат. Царди Дзæуджыхъæуы йæхи хæдзары, кæцыйы ныхтæ 
цыдысты дыууæ уынгмæ. 
Бацин кодтам кæрæдзиуыл. 
Иттæг зæрдиагæй ныллæуыди Бимболат: 
— Иу-дыууæ æмбалы ракæн демæ æмæ сомбон дыууæ сахатмæ 
æввахс фæзын! 
150 

Нæ къухтæ кæрæдзимæ куы радтам æмæ фæйнæрдæм куы ацы- 
дыстæм, уæддæр йæ зæрдæ нæ фæлæууыди мæ рагон хæларæн, 
фæкасти ма Бимболат фæстæмæ æмæ дзуры: 
— Иуане, куыддæр нæ фæзынай, афтæ мæ амардтай! — Мæ 
дзыхæй дæр дæм нал сдзурдзынæн! 
Уырыссаг æмбисонд мæ зæрдыл æрбалæууыди: «Старый друг 
лучше новых двух». 
Сомбон мæм дард касти, фæндыди мæ абон дæр мæ хæларимæ 
фæбадын, фæныхæстæ кæнын. Фæлæ цы гæнæн ис — банхъæлмæ 
кæсын хъæуы соммæ, сомбон дард нæу. 
Райсом 11 сахатыл машинæйы куы бадтæн, уæд хъуыды код- 
тон: адæймаг кæимæ схъомыл уа, кæимæ сахуыр уа йæ лæппуйы 
бонты, уыдонæн рохгæнæн нæй амæлæты бонмæ. Куыд мыл бацин 
кодта! Бирæйы аргъ у уыцы фембæлд. Куыд æнхъæлмæ кæсдзæн 
абон мæ фæзындмæ! Æвæццæгæн, йæ бинонты æппæт сæ къæхтыл 
слæууын кодта, æмæ афонмæ дыууæрдæм згъорынц, цæттæ кæ- 
нынц сæхи уазæджы фæзындмæ. Уым мæ зæрдыл æрбалæууыди 
Бимболаты ныхас, зæгъгæ, искæйты демæ ракæн. Нæма мын уыди 
бæрæг, кæй акæндзынæн мемæ. Бирæйæ куы ацыдаиккам, уый мæ 
нæ фæндыди, фæлæ иу искæй хъуамæ акодтаин мемæ. 
Раджы ма уыди, æмæ мæхи бульварыл фæстиат кодтон. 
Мæ зæрдыл æрбалæууыди Зураб. Зондзыстут æй, иу-дæс азы 
размæ ралыгъди ардæм, иучысыл хæдзар балхæдта Ирыхъæуы, 
Терчы был, æмæ уым цæры. Хорз зонгæ уыдыстæм уыимæ. Ануа- 
зынмæ, ацæл кæнынмæ уый хуызæн кæм ис! Сахат æмæ æрдæджы 
бæрц уынджы æнхъæлмæ кæсыны бæсты араст дæн уымæ. Бацин 
кодта, æз, дам, æгас мæйы дæргъы æцæг цæл куынæуал федтон, 
йæхæдæг — цыбыркъух лæг — ницæмæй цæттæ уыди. 
Афойнадыл сыстадыстæм æмæ араст стæм Бимболаты хæдзармæ. 
Уынгты ныл æмбæлдысты бæрæгбонон арæзт адæм, дыгæйттæ 
æмæ фылдæртæ алырдæм цыдысты. Дуканитæ иууыл æхгæд. 
Зураб ануазаг кæм уыди, уым æз хинымæр тарстæн, æгæр куы 
срасыг уа, мыййаг, æмæ æгъдау кæронмæ ахæссын куы нæ бафæ- 
раза. Бакастæн æм иуварсырдыгæй — йæ цæсгомыл æхсызгондзи- 
над фыст! Дзурын æм: 
— Зураб, ардыгон ирон адæм æгъдауыл тынг хæцынц, æмæ хъуа- 
мæ æгæр нуазынæй нæхи бахизæм! 
Зураб сразы ис мæ ныхасыл, æрмæст загъта: 
— Æнаккаг хуызмæ хъуамæ нæхи мæ ’руадзæм, фæлæ дзы хæрд 
æмæ нуæзт хорз куы уа, уæд дын зæгъын, хорз азилдзынæн æз 
фынгыл. Хъуамæ æрæджиау ма зæгъон: «Цæуылнæ ма дзы ахорд- 
тон, цæуылнæ ма дзы ануæзтон!» 
Уалынмæ бахæццæ стæм Бимболаты хæдзармæ. Дзæбæх хæ- 
Дзар, райдзаст. Нæ зæрдæтæ барухс сты: æгайтма ирæттæ афтæ 
амалтæ кæнынц Дзæуджыхъæуы! 
Мæ æвдисæн æнгуылдз бацарæзтон мырмыраджы цæппæрмæ, 
<емæ зæлланг айхъуысти дардмæ. 
151 

Иу минуты бæрц ничи ракасти, æмæ мæ зæрдæ æхсайын бай- 
дыдта, кæд, мыййаг, Бимболаты хæдзар нæу. 
Уалынмæ дуары гуыдыры сызмæлыди дæгъæл. 
Хъуыды кæнын: «Ныртæккæ разындзæн Бимболаты рухс цæсгом». 
Дуар даргъ хъыллист ныккодта. 
Нæ разы лæууыдис иу-дыууадæсазыккон лæппу. 
Лæууы æнæ дзургæйæ къæсæрыл. 
Æз дæр исдугмæ нæ сарæхстæн сдзурынмæ, стæй фæрсын: 
— Лæппу, Бимболат уæхимæ ис? 
— Нæй, — загъта лæппу. — Сæумæрайсом Джызæлмæ ацыди. 
Хъуыды кæнын: «Кæд лæппу ницы зоны, мыййаг». 
Фæрсын та йæ: 
— Дæ мад дæр нæй уæхимæ? 
— Уый дæр Бимболатимæ ис. 
Мах Зурабимæ бакастыстæм кæрæдзимæ. 
Лæппу фæрсы: 
— Куы ’рбацæуа, уæд-иу цы зæгъон? 
— Ницы, мæ хур, ницы, — загътон æз. 
Афтæ ахицæн ис уыцы диссаджы хуынд. 
Ацы радзырдмæ байхъусгæйæ, Пъауыле сонт сдзырдта: 
— Федтат, федтат? Уый уын не ’фсымæртæ! 
IV 
Сосо бандоныл йæ бадт фендæрхуызон кодта, лулæйы фæздæг 
та скалдта æмæ баздæхти Датомæ: 
— Дæумæ дæр исты уыдзæн, æвæццæгæн? Радзур! 
Дато радзырдта: 
— Кæд æндæр гæнæн нал ис, уæд æз дæр радзурдзынæн. Æз 
радзурдзынæн рагон нæ, фæлæ æрыгон хабар. Цыппар-фондз боны 
раздæр æмбырды бацагуырдта мæн иу æнæзонгæ лæг 40—45-азык- 
кон. Бафарста мæ: 
— Æцæг Дзугкатæй дæ? 
Загътон: 
— Бæлвырд, Дзугкатæй. 
— Уæдæ мах стæм æрвад, — загъта уыцы лæг. — Хъуамæ æз 
саразон куывд уый тыххæй, ахæм хорз лæгтæ нæ мыггаджы дæр 
кæй ис. 
Хуыйны ме ’рвад Хъасболат, Дзугкаты Хъасболат. Бацамыдта 
мын йæ хæдзар. Цæры Ирыхъæуы. Ис ын хорз дыууæуæладзыгон 
хæдзар, цъæх ахуырст, уыдæттæ мын тынг лыстæгæй радзырдта. 
Æвæццæгæн, ме ’рвад йæхицæй æппæлаг уыди. Æнæуи мæм фæ- 
касти хорз зæрдæджын æмæ раст лæг. 
Тынг æхсызгон мын уыди Хъасболатимæ базонын. Тынг фæн- 
донæй сразы дæн йæ хуындмæ ацæуыныл. Афтæ мын загъта: 
— Цал дæ фæнды, уал ракæн де ’мбæлттæй æмæ нæм сомбон 
фæзын сихорафон. 
152 

Бамбырд кодтон фондз æмбалы — нæхионтæй æртæ, цæгатæг- 
тæй дыууæ. Ирыхъæу афтæ дард нæ уыди фистæгæй цæуынæн 
дæр, фæлæ ме ’рвады тыххæй сфæнд кодтон автомобилыл цæуын. 
Автомобиль æххуырсын, мыййаг, нæ хъуыди — нæхи автомобиль- 
тæй иу мæхи къухы уыди. 
Рагацау базылдтæн мæ автомобильмæ. Куы йæ ракодтон 
æддæмæ, уæд нæуæджы хуызæн æрттывта. Афойнадыл сбадтыс- 
тæм нæ машинæйы æмæ йæ ауагътам уæлæрдæм, Ирыхъæумæ. 
Хъасболат царди Ирыхъæуæн йæ уæллаг кæрон. Дыууæ-æртæ 
зылды, æмæ мæнæ фæхæццæ кæнæм. 
Иу ран мæ цæст цæуылдæр аныдзæвди, ахæм цæуылдæр, æмæ 
æнæбары фæсындæг кодтон автомобилы цыд. 
Мæнæ уынджы æрцæуы, æрхæццæ кæны лæгты къорд. Цы 6а- 
зонын æй хъуыди, иу дзы уыди ме ’рвад. 
Йæхæдæг дæр мæ базыдта. 
Ахъуыды кодтон: æвæццæгæн нæ размæ рацæуы иунæгæй нæ, 
фæлæ æмбæлттимæ. 
Æз автомобиль фæуромынмæ хъавыдтæн, фæлæ йæ уромын нал 
бахъуыди. 
Лæгты къорд автомобилы фæрсты фæраст ис. Хъасболат фæс- 
тæмæ дзуры: 
— Йæ, ме ’рвад, æвæджиау хонинаг мын бæргæ дæ... Цæй, фем- 
бæлдзыстæм та, æмæ мын уæд афтæмæй нал аирвæздзыстут! 
Æз ма æфсоны зылд иу уынгыл акодтон, стæй разылдтон авто- 
мобиль горæты астæуырдæм. 
«Æвæццæгæн æй ферох ис», — хъуыды кодтон æз. 
Иу дзырд дæр нæ ничи скодта æгас фæндаг. Нæхи цæл кæ- 
нынмæ бацæттæ кодтам æмæ ныр куыддæр ныхъхъус стæм. Иннæ- 
тæн нæ зонын, фæлæ æз мæхимæ кастæн афтæ, цыма цъыфы ми- 
дæг арф æрбадтæн. 
V 
Цыппар лæджы дæр дзæвгар æнæ дзургæйæ баззадысты. Хатæ- 
ны æнцад уыди. Хъуысти дзы æрмæст сау бындзы гуыв-гуыв ру- 
дзынджы авгæй æмæ къулы сахаты нымад: иу...иу...иу... Цыппар 
лæгæй алчи дæр цы фехъуыста, уый тыххæй хъуыдытæ кодта. 
Сосо фыццагæй зæрдиагдæрæй цъырдта лулæ æмæ фæздæджы 
къуыбылæйттæ йæ сæрмæ азылдысты. 
— Мæнæн дæр раттут дзырды бар! — загъта Сосо. — Ис мæнмæ 
дæр иу хабар, радзурынæн бæзгæ. Æртæ азы размæ æрхаудтæн 
ардæм. Иу ирыхъæуккаг æрхуыдта йæхимæ иу-дæс лæджы. Хæ- 
дзары дуармæ куы бахæццæ стæм, уæд нæ разы фегуырдысты 
ацæргæ ус æмæ лæг. Мыдхуыз фæтæн зачъе лæджы риу æмбисмæ 
æмбæрзта. Сыгъдæг ирон дзаумæттæ хорз фидыдтой уындджын 
лæгыл. Уæздандзинад, æууæнкдзинад зындысты йæ райдзаст цæс- 
1Х)мыл. Ус лæууыди йæ разы. Йæ уæлæ рагон сыгъдæг ирон дарæс. 
153 

Тарбын морæ кæлмæрзæн йæ уæхсчытыл æппæрст. Асæст бон мигъы 
скъуыдæй хур куыд ракæсы, афтæ йæ цæсгом æрттывта. 
Нæ къухтæ нын айстой, кæй сæм фæзындыстæм, уый тыххæй 
бузныг дзургæйæ. Бакодтой нæ фыццаг хатæнмæ æмæ нæ æндæрты 
бар фæуагътой. Сæхæдæг рацыдысты фæстæмæ ног уазджытæм. 
Мидæггаг хатæны баййæфтам иу-фондз лæджы — чи бадгæ код- 
та, чи — лæугæ. 
Базонгæ стæм уыдонимæ, ныхас кæнын байдыдтам. 
Иугай, дыгай цæуын байдыдтой ног уазджытæ. Баистæм иу- 
дыууадæс. 
Уалынмæ бацыдысты фысымтæ дæр — уыцы хурау рухс дыууæ 
цæсгомы. 
Райдыдта цæл. Мæныл ныр цæуы 45 азы. Уынгæ дæр никуы 
фæкодтон, хъусгæ дæр никуы фæкодтон ахæм цæлы тыххæй. Алы 
хæринæгтæ фæд-фæдыл ивд цыдысты. Уыди дзы физонджытæ, пецы 
фых — бур-бурид фыдджынтæ, лывзæтæ æмæ æндæртæ. Лывзæ куы 
бахастой, уæд хатæн байдзаг ис дзæбæх тæфæй. Арæзт уыди лывзæ 
карчы фыдæй, хъæдындзимæ, бырцимæ æмæ ма ноджыдæр, чи зоны, 
цæйтимæ. Уый ахæм адджын хæринаг уыди, æмæ æнхъæл дæн, 
цыфæнды æфсæст адæймаг дæр æм нæ фæлæууыдаид. Ныр дæр ма, 
куы ’рымысын уыцы лывзæ, уæд мæ комыдæттæ нæ уромын. 
Уыцы ран Сосо бахъуыды дардта, иннæ æртæ æцæг сæ комы- 
дæттæ кæй аныхъуырдтой. 
— Нуæзт куы зæгъай, — дзырдта дарддæр Сосо, — уæд дзы цы 
нæ уыди: коньяк, сæн, ирон двайно, хæдзары арæзт алыхуызон 
наливкæтæ æмæ бæгæны, диссаджы ирон бæгæны. 
Хъæлдзæг ныхас, зард, худт — арæх, афтæмæй ныл æризæр ис. 
Уæд кæцæйдæр фæндыры хъæр ссыди — уый нæ фысымтæн 
рагацау хъуыдыгонд уыди — сыхæгтæй иукъорд чызджытæ æмæ 
лæппутæ уым æрбалæууыдысты. 
Бирæ фæхъазыдыстæм, фæкафыдыстæм, стæй та нæм фынгмæ 
фæдзырдтой. 
Фынгæй куы сыстадыстæм, уæд уыди æмбисæхсæвæй фылдæр. 
Иу хъуыддагыл хъыг кодтой фысымтæ — хуынд адæмæй чи- 
дæртæ не ’рцыдысты. Къорд хæттыты бахъынцъым кодтой фысымтæ 
уыдон не ’рцыды тыххæй. 
Цæл цæл уыди, фæлæ фысымты рæвдаугæ ныхас, уыдоны рухс 
цæсгом æз никуы ферох кæндзынæн. 
Уым Сосо бакасти радгай йе ’мбæлтты цæсгæмттæм æмæ сын- 
дæг сдзырдта: 
— Дыууæ ныхасы ма мын аззади зæгъинаг. Ацы хуынд æртæ 
азы размæ нæ уыди, фæлæ знон — Зауырбеджы хуынд. Фысымтæ 
кæй не ’рцыдыл хъыг кодтой, уыдон та стут сымах. 
Бульварты æмæ ныхæсты цæгатаг æмæ хуссайраг къуыдиппытæ 
кæрæдзийыл бирæ цыдæртæ æвæрынц. Уыдæттæм хъусгæйæ, хъуа- 
мæ ныр ам дæр нæ уаиккам... Бадут ныр афтæ! 
Афтæ фæци Сосо йæ ныхас, фæстаг хатт ма лулæйы фæздæг 
скалдта æмæ номерæй рацыди. 
154 

ДАДОЛТЫ МÆТ 
г==ж==: ——» 
Къамады чи нæ уыди, уый хъуамæ йæхицæй ма раппæла, зæгъгæ, 
æз Ирыстон зонын мæ къухты хуызæн. 
Хорз хъæу у Къамад, æнахуыр хъæу. Хæдзæрттæ дзы уыйас 
бирæ нæй, æрмæст 21, æвæрд сты тынг бæрзонд, кæмдæр æврæгъ- 
ты бын. Дзоныгъ, кæнæ уæрдон кæд аэроплан схæсса Къамадмæ, 
уыййеддæмæ сын ссæуæн нæй. Уырдæм фæндаг ис æрмæст базыр- 
джын мæргътæн, кæнæ ахæм цæрæгойтæн, къахæй цæуын хорз чи 
зоны: хæрæг, адæймаг, куыдз æмæ æндæр ахæмтæн. 
Уым Ныхасы фендзынæ, сæдæ азы кæуыл цæуы, ахæм зæрæд- 
ты, горæт цы у, уый нæ зонынц. Кæцæй горæт та! Сæ быны, дæл- 
вæзы стыр хъæумæ дæр никуы æруагътой сæхи. 
Хуыцау дæ ма срæдийын кæнæд уыдоны раз, зæгъгæ, ис ахæм 
уæрдон, æврæгъты æмвæз чи тæхы, кæнæ, зæгъгæ, сæдæ верстмæ 
дыууæ адæймаджы, æнцад дзургæйæ, кæрæдзи хъусынц. Куы срæ- 
диай, уæд сæ цæсты ницыуал уыдзынæ, гæдыйы ном дыл сбад- 
дзæн. 
Къамады адæм тынг уарзынц «Тутыры нозт». Бæзджын къуы- 
мæл æмæ арахъ хæццæйæ къуырийы бæрц нывыл æмбæрзтæй куы 
фенхъизой, уæд уый у «Тутыры нозт». Уазæгæн дæр буц нуазина- 
гæн уый радавынц, æмæ дзы хъæзынкъусæй иу куы акъахы, уæд 
дыккаг нал фæкомы. 
Афтæ у Къамады хъæу. 
Къамады цæгатгæрон царди хибаргомау Дадолты Сымси, дыу- 
уиссæдзазыккон, бурхил æмæ гуыбырфындз лæг. Дæс азы рацы- 
дис, афтæ Сымси ус æрхаста, фæлæ йын зæнæгæй ницы ис. Йемæ 
ма цæрынц йæ дыууæ абадгæ хойы. Иуыл дзы цæуы 32 азы, иннæ- 
уыл 34. Хистæр хуыйны Гатъи, кæстæр — Фатъи. 
Сымсийы бинонтæ сыхæгтæй æвзæрдæр, мыййаг, нæ цæрынц, 
кусынц, амалтæ кæнынц. 
Фæлæ мæнæ ацы æнамонддзинад... 
Тынг галиутæ конд у дуне. 
Иуæй-иуæн йæ сывæллæтæ афтæ сбирæ вæййынц, æмæ сæ йæ 
уд йæ хъуырмæ свæййы. Сымсийæн та ныр дæсæм аз иу сывæллон 
дæр нæма ис. Иуæй-иу чызгыл курджытæ ныккæлынц æмæ æдзух 
«нæ», «нæ» кæны, Гатъи æмæ Фатъийыл та сæ цæрæнбонты иу 
ОДзурæг дæр нæма уыди. 
Гъе, уастæн, дæлæмæ фæуайа уыцы хъысмæт, кæд куыд галиу 
У! 
155 

* * * 
Иу зымæгон хъуынтъыз боны, Сымси суг ласынмæ куы уыди, 
чындз æмæ дыууæ чызджы къонайы фарсмæ къуымбил куы пырд- 
той, уæд хæдзармæ бауади сыхæгты ус зынгагур. 
— Ног хабар нæ фехъуыстат? 
Уыдон сæ хъустæ ацæттæ кодтой хъусынмæ. 
— Цавæр хабар? 
— Ныртæккæ Биганон уæртæ Тызмæгатæм æрфысым кодта. 
Æртæ сылгоймаджы æмдзырд скодтой: 
— Дæсны Биганон? 
— Уæдæ, йæ нывонд æрбауон!.. Уымæ Хуыцауæй курдиат ис. 
Уый зæдты æмбал у. 
Æртæ сылгоймаджы æнæ дзургæйæ, бирæ ракæс-бакæс фæкод- 
той кæрæдзимæ æмæ бамбæрстой кæрæдзи хъуыдытæ. 
Куыддæр сыхаг æхсныфы уæлæ зынджытæ фелвæста æмæ дуа- 
ры æдде фæцис, афтæ хæдзар байдзаг цины ныхас, цины уынæрæй. 
— Гъеныр ма исты зæгъыс, Гатъи? 
— Æмæ ма ды исты зæгъыс, Фатъи? 
— Йæ рынтæ йын ахæрон Биганонæн. Уый зæдты æмбал у, 
зæдты æмбал, — загъта чындз, йæ гуыр дыууæрдæм æнкъусгæйæ. 
Гатъи сыстади, йæ цыргъ фындз размæ адардта æмæ загъта: 
— Биганонæй дæсныдæр æгас Ирыстоны нæй. Уый нын зæрдиа- 
гæй бафæрсæд, уыййеддæмæ 30-азыккон хъал барæг мæнмæ курæг 
æрбалæудзæн. Фатъимæ дæр исчи зындзæн. Дæуæн та, чындз фыры 
хъулы хуызæн лæппу æрбайгуырдзæн. 
Фатъийæн хъыг уыди Гатъийы дзырд «исчи зындзæн». Сыста- 
ди уый дæр. 
— Дæумæ, Гатъи, 30-азыккон курæг зындзæн. Мæнмæ та... мæнæ 
йæ уынын мæ разы... Мæнмæ та курæг æрбалæудзæн 25-азыккон 
тæгиаг барæг... О... о... мæнæ, уынын æй мæ разы. 
Чындз йæ ходыгъды ныхæстæм уыйбæрц нæ хъуыста. Уымæн 
йæ сæрымагъзы фæйлыдтой æндæр хъуыдытæ. Бирæ фæлæууыди, 
йæхимæ хъусгæйæ, стæй сдзырдта: 
— Æз мæ лæппуйыл цы ном сæвæрдзынæн, уый зонут? 
-Цы? 
— Алымæт. Тынг рæсугъ ном мæм кæсы. 
Фæлæ ходыгъдтæй дæр алчи йæхи тыххæй хъуыды кодта. Гатъи 
загъта: 
— Мæ мойаг хуыйны Зауырбег... Рæсугъд ном нæу?.. Бæрзонд, 
хæрзконд лæппу. Раст мæнæ сымах куыд уынын, афтæ йæ уынын 
мæ разы. 
Фатъийæн та хъыг уыдысты Гатъийы ныхæстæ. 
— Ныр цытæ дзурыс, Гатъи? Бæрзонд, хæрзконд лæппу мæ 
мойаг куы у! Фæлæ мын Зауырбег нæ хуыйны, Хъауырбег хуый- 
ны. Куыд хæрзконд, куыд уындджын у! Æвæццæгæн, æгас Ирыс- 
тоны ахæм нæй! 
156 

Чындз та йæ гуыр дыууæрдæм æнкъусын байдыдта. Бæрæг уыди, 
цыдæр зæгъынмæ та кæй хъавы. Хинымæр дзурæгау райдыдта: 
— Мæ лæппу... мæ лæппу! Алымæт, мæ уды гага... Цы хуызæн 
дзæбæх лæппу уыдзæни... Æгас Къамады... Нæ, æгас Ирыстоны 
уымæй дзæбæхдæр лæппу нæ уыдзæн. Æз ын тæккæ райсом цæттæ 
кæнын райдайдзынæн худ, цухъа æмæ æндæртæ. 
Чындз йæ цæстытæ бацъынд кодта. 
— Мæ хуры чысыл, Алымæт, рауай-ма ардæм, рауай!.. Дæ разы 
та дæ къухтæ рыджы куы счъизи кодтай! 
Афтæ цас фæдзырдтой чындз æмæ дыууæ ходыгъды, уый бæ- 
рæг нæ уыди, фæлæ сын иу цыдæр сæ хъуыдытæ æндæрырдæм 
фæцарæзта: уынгæй айхъуысти цæуджыты уынæр. Гатъи цæрдæг 
фестади æмæ акасти рудзынгæй. 
Бамбæрстой чындз æмæ йæ ходыгъдтæ, адæм дæснымæ кæй 
фæцæуынц, æмæ сæхи цæттæ кæныныл фесты. 
Алкæмæ дæр сæ разынди æвæрд æхца, тынтæй, цъындатæй кæй 
бакуыстой, фæлæ ма сæ æхцайы йеддæмæ алкæй дæр хъуыди исты 
дзаума — æнæ дзаумайæ фæрсæн нæй. 
Гатъи загъта: 
— Зонут, цас хуыздæр лæвæрттæ ракæнæм Биганонæн, цас ын 
æхца дæр фылдæр раттæм, уыйас нын хуыздæр бафæрсдзæн. 
Чындз та йæхи базмæлын кодта. 
— Йæ нывонд æрбауон, æз ын ницы бацауæрддзынæн, æрмæст 
мын Алымæты фенын кæнæд! 
Æртæ сылгоймаджы æрæвæрдтой фæйнæ дыууадæс сомы æхца. 
Лæварæн чындз рахаста зæлдаг кæлмæрзæн. Гатъи рахаста хæрд- 
гæйæ арæзт дзабыртæ. Фатъи та раласта кæцæйдæр батист къаба- 
йаг. Йæхицæн æй æвæрдта куадзæнмæ, фæлæ цы гæнæн ис, мой 
ын куы уа, уæд ын къабатæй фылдæр цы æлхæндзæн! 
Æхца дæр, дзауматæ дæр цæттæ уыдысты фæрсынæн, фæлæ 
хъуыддаг ууыл нæма ахицæн ис. 
Æртæ дæр дзырдтой: 
— Æз цæуын! Æз цæуын! 
Бирæ фæхъаугъа кодтой. Чысыл ма бахъæуа, кæрæдзи дзыкку- 
ты сæ къухтæ асадзой. 
Æппæрстой хæлттæ дæр. Кæй хал-иу схаудта, уый-иу цæуы- 
ныл куы фæци, уæд та-иу ыл иннæтæ ныххæцыдысты, ды, дам, 
дæхицæн хуыздæр бафæрсдзынæ. Ногæй та-иу бахъуыди хæлттæ 
исын. Æппынфæстаг æртæ дæр иумæ ацыдысты. 
Дадолты æртæ сылгоймаджы кæд уыйас нæ бафæстиат сты, уæд- 
дæр бирæ адæм баййæфтой Тызмæгатæм. Хæдзары тыргъ дзаг уыди 
адæмæй — иууыл устытæ. Кæмæн йæ дæлармы зынди хъуымацы гæ- 
баз, кæмæн исты дзаума — иуæй-иутæ æрбадавтой семæ хæбизджынтæ, 
физонæгтонд кæрчытæ двайноимæ, наливкæимæ — уыдон та дæсны- 
йæн уæлдай зæрдæлхæнæн. Диссаг уыди, афтæ тагъд куыд ацæттæ 
кодтой уыцы хæринæгтæ, æвæццæгæн, уыдонæн раздæр зындгонд 
уыди Биганоны ссыды бон, фæлæ йæ иннæ адæмæй æмбæхстой. 
157 

Хъæр, цъæхахст, æлгъыст æмæ алыхуызон уынæр хъуысти тыр- 
гъæй. Алчидæр йæхи хъардта Биганонмæ раздæр бахæццæйыл. 
Устытæ, размæ бырсгæйæ, кæрæдзи схуыстытæ æмæ тъæппытæ 
кодтой. Иу ус æгæр куы бырста размæ, уæд ын иу æндæр йæ тæ- 
бæгъæй физонæггонд карк фелвæста æмæ йæ кæртмæ фехста. Кар- 
чы хицау ма йæ фæдыл рауади, фæлæ йæ нал раййæфта — дыууæ 
куыдзы йыл сæхи ныццавтой æмæ йæ ратон-батон кодтой. Уыцы 
тохы мидæг кæмæндæрты сæ цæсгæмттæ фæцъæррæмыхстытæ сты. 
Иу усæн та йæ дзыккутæй бындзыг атындæуыди æмæ йæ ныр йæ 
къухы тымбылтæй дардта. 
Дадолты æртæ сылгоймаджы куы бацыдысты тыргъмæ, уæд 
уыдис æмбисбон, хур къæдзæхты аууон фæци, афтæ сын стыр зы- 
нæй бантысти Биганоны уатмæ бацæуын. 
* * * 
Дари æмæ зæлдаджы фæлыстæй бадти къæлæт бандоныл Бига- 
нон. Къæлæт бандон ахæм уыди, æмæ йыл нывыл адæймæгтæй 
дыууæ уæгъдæй æрбадтаиккой, фæлæ дзы Биганон цыма тыхтъыст 
уыди, уый хуызæн бадти. Сæвджын ус у Биганон. Æвæццæгæн, 
Дадолты чындз æмæ дыууæ чызджы, иумæ æрбадгæйæ, уыйас нæ 
аййафиккой. 
Биганонæн бæрзæй нæ уыди æппындæр, кæд ын уыди бæрзæй, 
уæддæр дзы æддæмæ ницы зынди: сæр цæрдæвæрдау зынди гуы- 
рыл. Чи зоны, исчи уыдаид Беслæныхъæуы æмæ федтаид фæззыгон 
цæттæ настæ. Вæййы дзы сырхбын-бур настæ, афтæ дыууæ путмæ 
æввахс сæ уæз. Уыдонæй иу æрæвæр хосы мæкъуылы сæр, уæд уый 
дардæй бакæсгæйæ уыдзæн Биганоны хуызæн. Биганонæн ис худгæ 
гыццыл цæстытæ. Чи зоны, уыцы цæстытæ фыццаг афтæ гыццыл 
нæ уыдысты, фæлæ сæ нард алырдыгæй куы балхъывта, уæд ма сæ 
зынди уынгæг дыууæ хуынчъы. Былтæ дæр уыдысты нарст фыр- 
нæрдæй æмæ сыл æдзух бадти æмхуызон мидбылты худт. 
Дадолты æртæ сылгоймаджы дуары мидæг куы фесты, уæд сагъ- 
ды хуызæнæй баззадысты, фезмæлын дæр нал уæндыдысты, дзу- 
рын дæр — никуыма федтой уыдон ахæм хæрзуынд сылгоймаг. 
Куыддæр тæрсæгау дæр кодтой: æнцон нæу, зæдтимæ уынаффæ 
чи кæны, уый раз лæууын. 
— Æрбадут уæртæ бандоныл, уæ хорзæхæй! — рæвдаугæ хъæ- 
лæсæй сдзырдта Биганон. 
Къулы рæбын иуварсæрдыгæй æвæрд уыди даргъ бандон, ууыл 
рæнхъæй рабадтысты Дадолты æртæ сылгоймаджы. 
— Цы зæгъут, мæ хуры чысылтæ? — фæлмæн хъæлæсæй сæ 
бафарста Биганон. 
Æвиппайды сæ ничи сарæхсти дзурын, фæлæ æрæджиау Гатъи 
фæхъæбатыр æмæ загъта: 
— Æз æмæ уæртæ уый, мæ хо, æгæр абадтыстæм, æнхъæлдæн, 
æмæ дæхæдæг зоныс... Уæртæ фаллаг та нæ чындз у. Куы йæ æрха- 
158 

стам, уæдæй цæуы дæс азы, æмæ йын зæнæгæй ницы ис... Зоныс 
дæхæдæг... 
Биганон арф ныуулæфыдис, йæ сæр дыууæрдæм батылдта. 
— Куыд æвзæр сты адæм, куыд! Куыд хæлæг сты! Кæрæдзи 
куыд нæ уарзынц! Ахæм хинтæ араз дæ сыхæгтæн?! 
Ацы дзырдтæм хъусгæйæ, Дадолты сылгоймæгтæй алчидæр хи- 
нымæр ахъуыды кодта: «Диссаг нæу, цы тагъд базыдта хъуыддаг!» 
Гатъи рамбырд кодта лæвæрттæ æмæ сæ рудзынджы дæлвæй- 
нæгыл æрæвæрынмæ хъавыди, фæлæ йæ Биганон фæурæдта: 
— Уым нæ, мæнæ сæ мæ разы къуымы æрæвæр! 
Къуым дзаг уыди алымыггаг дзауматæй, сæ цæнд стъолæй фæ- 
бæрзонддæр ис. Уыдон уæлæ æвæрд æрцыдысты Дадолты дзау- 
матæ дæр. 
Биганон афтæ æнхъæл уыди, æмæ фæрсджытæм æндæр ницы 
ис фæрсæггаг æмæ йæ цæсгом тар дардта. Гатъи фæхъуыды кодта 
хъуыддаг, райста æмбæлттæй æхца æмæ загъта: 
— Дæ рынтæ дын бахæрон, зонæм, зонæм, цытæ хъæуы, уыдон 
иууылдæр... Мæнæ фæйнæ дыууадæс сомы... 
Биганоны тар, пух цæсгом фæрухс ис. Хæмпус къухты ассæста 
æхца æмæ сæ йæ дзыппы афснайдта. 
— Афтæ, мæ хуртæ, афтæ, — загъта Биганон. — Адæм нæ уар- 
зынц кæрæдзи... Алы фыдбылызтæ аразынц, хинтæ кæнынц... 
Адаргъ кодта Биганон йæ къух стъолы сæрты донæйдзаг агуыв- 
зæмæ, ныппæрста дзы æрттиваг цыдæр, æнгузы йас æмæ дон змæн- 
тын байдыдта къæцæлæй... Йæхæдæг цыдæр æнахуыр дзырдтæ кодта 
рæстæгæй-рæстæгмæ. Чындз æмæ дыууæ чызджы тарстхуызæй 
кастысты дæсныйы змæлдмæ. Рацыдаид æртæ минуты бæрц, афтæ 
Биганон бакасти фæрсджытæм æмæ сындæггай сдзырдта: 
— Нæ уын зæгъдзынæн чи у, фæлæ уын уæ сыхæгтæй чидæр 
хин скодта. Уæ амонд у, æмæ афойнадыл фæзындыстут фæрсынмæ. 
Æртæ сылгоймаджы кæрæдзимæ бакастысты. 
— Ис нын, ис, знæгтæ, — сдзырдта Гатъи. 
— Ис уын знæгтæ, фæлæ сæ хинтæн та хос ис мæнмæ. 
Биганон тынгдæр сызмæста дон агуывзæйы æмæ йæм рухсмæ 
бирæ фæкастис. Ацы хатт бирæ фенкъуыста йæ сæр. Йæхинымæр 
та хъуыды кодта: «Адонæй ма исты ратонын бантысид, чи зоны». 
— Сæ арт бауазал уа уыцы знæгтæн! — загъта Биганон. — Дис- 
саджы тыхджын хин нæ сарæзтой! Тынг зын фæрсæн уын у, æмæ 
ма хъуамæ фæйнæ фондз сомы самал кæнат. 
Ныхас кæрæдзи дзыхæй исгæйæ, æртæ сылгоймаджы сдзырдтой: 
— Дæ нывонд æрбауæм!.. 
— Дæ фæхъау фæуæм!.. 
— Дæ рынтæ дын ахæрæм!.. 
— Нæ амонды тыххæй цы бацауæрддзыстæм! 
Кæрæдзимæ бакæстытæ кодтой æртæ сылгоймаджы æмæ та бам- 
бæрстой кæрæдзи: «Æхца ма уыйас кæм ис, фæлæ йын нæ морæ 
тын раттæм!» 
159 

— Нæ зæдыхай, - загъта Гатъи, - æхцайы бæсты дзаума нæ 
айсдзынæ? 
— Дзаумамæ гæсгæ у. 
— Диссаджы морæ тын нæм ис. Афæдзы дæргъы йæ æртæйæ 
фæуæфтам. 
Биганон сразы ис тын исыныл, фæлæ æртæ сылгоймагæй иуы 
дæр нæ фæндыди тын хæссынмæ цæуын: алчи дæр сæ тарстис, 
зæгъгæ, уый фæсаууон дæсны иннæтæн хуыздæр куы афæрса. 
— Уæд та дын æй фарсты фæстæ æрбахæсдзыстæм! — сарæхсти 
зæгъынмæ чындз. 
Биганон банкъуыста йæ сæр. 
— Нæй уый гæнæн. Дзаума мæ разы куы нæ уа, уæд фарстæн 
нæй рæстмæ ацæуæн. 
Ницыуал гæнæн уыди, æмæ Гатъи ауади тынмæ. Цас цæуын æй 
хъуыди — дыууæрдæм иу-дæс минуты. 
Биганон тын къухæй ауыдта æмæ йæ йæ фарсмæ æрæвæрдта — 
бæрæг уыдис, йæ зæрдæмæ кæй фæцыди. 
Райста та дæсны агуывзæ æмæ йæ æртыккаг хатт тынг бирæ 
фезмæста, бирæ йæм фæракæс-бакæс кодта, стæй загъта: 
— Æртæмæйдзыд хъулон сæныкк снывонд кæнут дæлимонтæн... 
Сæ бон аивгъуыдта, фæлæ уый ницы кæны. Уæхи йеддæмæ дзы 
æддагон адæймаг ма фæхъæстæ уæд. Иу хæрд æй бакæнут уæхæ- 
дæг æртыццæг æхсæв. Йæ уæлдæйттæ, йæ царм æмæ йе стджытæ 
йын аууон ран баныгæнут, уыдонæй дæр куыд ничи фæхъæстæ уа, 
афтæ. Цы æхсæв снысан кæнат, уыцы æхсæв уæм хъуамæ уазæг ма 
уа, хъуамæ уæ дзауматæй сыхæгтæм, мыййаг, мацы баззайа. Дзи- 
дза хæрын хъæудзæн æдзæххæй, æнæ кæрдзынæй. 
Ныр уын зæгъон иннæ ’гъдæуттæ. Сæныкк æргæвдын хъæуы 
галиу къухæй. Куы сфыца, уæд скувын хъæуы зинæн1 æмæ кæс- 
тæр дæлимонтæн æппæтæн. Стæй дзидзатæ сивыры2 мидæг къо- 
найы раз ныууадзут, уæхæдæг рацæут хæдзарæй, дуар рахгæнут 
æмæ банхъæлмæ кæсут сахатырдæджы бæрц. Хъуамæ дзы зин 
йæхæдæг, кæнæ йæ кæстæр æнæзæгъинæгтæй исчи ацахода. Кæд 
дзы дзæвгар комдзаггонд разына, уæд уæ куывд тынг æхцон у дæ- 
лимонтæн, кæд дзы зына-нæзына ахуыст разына, уæд дæр хорз. 
Ахæссут ацы дыууæ гыццыл авджы. Мæнæ ацы нозт арæзт у бæло- 
ны æппарæнтæй. Æлгъ ыл, мыййаг, ма кæнут... Бæлонæй фылдæр 
уарзондзинад никæмæ ис... Уый хъуамæ баназой хæрды размæ 
дыууæ чызджы. Мæнæ ацы нозт та у арæзт хуыйы æппарæнтæй. 
Уымæй фылдæр цотникæмæн цæуы. Уый тахъуамæ баназачындз... 
Цæут ныр! Дæлимонтæ уын уæ фæндтæ сæххæст кæнæнт!.. Цы 
уын дзырдтон, уымæй мацы ферох кæнут. Исты дзы куы ферох 
1 3 и н — дæлимон, хæйрæг, æиæзæгъинаг. 
2 С и в ы р — хъæдын къаннæг арынг, йæ кæрæтты хуынчъытæ. 
160 

кæнат, уæд-иу мæнæй хъаст ма ракæнут. Уæхи аххос уыдзæн! 
Сæ къæхтæ зæххыл цыма нал хæцыдысты, уыйау цыдысты æртæ 
сылгоймаджы сæ хæдзармæ. Изæры, Сымси куыстæй куы æрцы- 
ди, уæд ын радзырдтой хабар, радзырдтой, кæд æмæ куыд аразын 
хъæуы сусæг куывд дæлимонтæн, æрмæст не схъæр кодтой, фæр- 
сæггаг фæйнæ дыууадæс сомы æхца кæй радтой, уый. 
— Иу тын ницы кæны... Зынаргъ нын нæ бафарста, — загъта Сым- 
си. Уымæн æхсызгон уыдис, афтæ кæй сарæхстысты йæ бинойнаг 
æмæ йæ хотæ. Биганон хуымæтæджы дæсны нæу, бирæ фехъуыста 
уый тыххæй Сымси. Уастырджийы куы бафæндид, æмæ ацы къо- 
иайы фарсмæ бæгъæмзæнг сывæллæттæ рауай-бауай куы кæниккой. 
Гатъийы æмæ Фатъийы тæригъæддаг бадтмæ дæр куы нал кæсид! 
Фарсты бонæй фæстæмæ лæг дæр, æртæ сылгоймаджы дæр зынгæ 
фæхъæлдзæгдæр сты. Фыццаг тызмæг ныхас æмæ бустæй фылдæр 
цы хъуыстис ацы хæдзары. Ныр æдзух сабыр ныхас, рæвдауæн 
пыхас. Æрмæст ма-иу лæг куыстмæ куы ацыдис, уæд-иу хаттæй- 
хатт Гатъи æмæ Фатъи абыцæу сты, сæ мойæгты тыххæй дзургæйæ. 
Алчи дæр сæ йæхионы хуыдта хуыздæр, рæсугъддæр, хъаруджын- 
дæр. Ахæм быцæу дæр-иу бирæ нæ ахаста, уайтагъд-иу айрох ис. 
* * * 
Сымси рагацау бацагуырдта æртæмæйдзыд сæныкк. Бинонтæ 
йæ хæдзары къуымы бастæй хастой, алчи йын йæ комдзаг йæ дзы- 
хæй æвгъау нæ кодта. 
Мартъийы мæйы, фыццаг æртыццæг æхсæв, хъæубæсты уынæр 
куы никæцæйуал хъуысти, алчи, æвæццæгæн, йæ фыццаг фынæйы 
куы бацыди, уæд Сымсийы сæныкк дæр, къуыдыр фыхæй, сивыры 
æвæрд фæцис. 
Æвæццæгæн, сæ цæрæнбонты Дадолтæ нырæй зæрдиагдæр никуы 
скуывтой Хуыцауæн дæр, зæдтæ, дауджытæн дæр. Зæрдæйы бынæй 
цыдысты Сымсийы куывды ныхæстæ, зæрдæйы бынæй æртæ сылгой- 
маджы дæр æрвыстой сæ фæндонтæ дæлимонтæм, фæдзæхстой сæхи. 
Сымси систа сивыр æмæ йæ къонамæ хæстæг æрæвæрдта. Цып- 
парæй дæр рацыдысты тыргъмæ, хæдзары дуар фидар бахгæдтой. 
Лæууынц Дадолтæ тыргъы. Улæфын дæр сæ дзæбæх ничиуал 
уæнды, афтæмæй хъусынц мидæмæ. Рæстæгæй-рæстæгмæ куы сæ 
чу, куы иннæ авæры йæ хъус дуарыл. 
Æвиппайды Гатъи йæ иу къахыл скафыди, æнæдзургæйæ къу- 
хæй амоны, зæгъгæ, сымах дæр байхъусут. Цыппар дæр сæ хъустæ 
Дуарыл авæрдтой, цыппар дæр къухтæй æмæ цæстытæй кæрæдзи- 
йæн æмбарын кæнынц, ис, дам, ис. Цин кæнын байдыдтой иууыл- 
Даер. Стыр æхсызгондзинад фыст уыдис Сымсийы цæсгомыл, фæлæ 
Уый йæхиуыл хæцыди, иннæтау уæлдай змæлдтытæ нæ кодта. 
1 Коцойты Арсен 
161 

Иннæтæ сæхицæн бынат нал ардтой, куы-иу сæ иу сгæппытæ код- 
та, куы иннæ. Зæххыл дæр-иу абадтысты фырцинæй. Рацыдаид 
иу-ссæдз минуты бæрц, афтæ та Сымси йæ хъус авæрдта дуарыл, 
ныхъхъуыста, стæй загъта: 
— Нал хъуысы уынæр. Афон у мидæмæ цæуынæн! 
Сымси разæй, иннæтæ йæ фæстæ, афтæмæй бацыдысты хæ- 
дзармæ, сæ цæстытæ сивырмæ ныццавтой. 
Сивырмæ æххæст нæма бахæццæ сты, афтæмæй ауыдтой, дзи- 
дзатæ сæ æвæрдыл кæй нал сты, æмæ, цингæнгæйæ, сивыры алы- 
варс абадтысты дзуццæджы. 
— Куыд зыд хæрд дзы акодта! — сдис кодта Гатъи. — Кæсут-ма, 
мæнæ дзы иу хай та зæхмæ раппæрста. 
— Фыртагъдæй, æвæццæгæн, — сындæг сдзырдта Сымси. 
— Мæнæ дзы ацырдыгæй дæр ис æвнæлд! 
— Мæнæ дæр дæндагдзæф! 
Афтæ æмдзырд кодтой цыппар адæймаджы, сивыры алыварс 
фырцинæй тæлфгæйæ, цæстытæ сивырыл зилгæйæ. 
Дадолтæ сæ цинæй чысыл куы фæсабыр сты, уæд æрхъуыды 
кодтой, афойнадыл хæрын дæр кæй хъæуы. 
Сылгоймæгтæ рахастой сæ нуазинæгтæ. Чындз йæ нуазинаг 
базмæста æмæ йæ уайтагъд авджы хъуырæй ацъырдта, фæлæ дыууæ 
чызджы дзæвгар абыцæу кодтой, сæ нуазинаг уаргæйæ сæ алкæй 
дæр фæндыди хосæй фылдæр аназын. 
Æрбадтысты бинонтæ сивыры алыварс хæрынæввонг. 
— Афтæ нæ, — загъта Гатъи. — Хъуамæ ахуыст хæйттæ æмхуы- 
зон байуарæм! 
— Байуарæм, байуарæм! — сдзырдтой иннæтæ дæр. 
Бавнæлдтой бинонтæ хæрынмæ, æмæ-иу сахатмæ сивыры азза- 
дис æрмæст къæхтæ æмæ сæр. Уыдон бахæрынæн ницыуал бафæ- 
рæзтой бинонтæ æмæ сæ кæрты, къулы рæбын, баныгæдтой. 
Фырæфсæстæй, уæззау улæфгæйæ, ацыдысты бинонтæ сæ хуыс- 
сæнтæм. 
Уыцы сахат кæрчытæ дæр фыццаг уаст ныккодтой. 
* * * 
Æрæгмæ сыстадысты райсомæй Дадолтæ. Хур хæхты сæр бæр- 
зонд ссыди, афтæ бинонтæ бамбырд сты къонайы алыварс. 
Афтид æмæ æдзæхх дзидзайæ фырхæрд, æвæццæгæн, бинон- 
тыл афтæ рогæй нæ ауади — рынчынты хуызæн уыдысты иууыл- 
дæр. Дзургæ дæр нывыл нæ кодтой кæрæдзимæ. 
Чындз цæмæдæр фæкомкоммæ ис къуыммæ. 
Иннæтæ дæр фæкастысты уырдæм. 
Гатъи фестади. Хъæр кæны: 
— Фесæфта къуым... Читт! читт! афардæг у! 
Гæды дуарæй агæпп кодта. 
Гатъи къуыммæ лыстæг кæсы. 
— Кæд скалдта йæ дзыхæй æнæууылд дзидзайы комдзæгтæ! 
162 

Лæджы зæрдæ фæгуырысхо ис: «Нæфæтчиаджы дзидзайæ ма 
бахæрæд!.. Уæдæ æндæр кæм бахордтаид?..» 
Дзуры иннæтæм: 
— Чызджытæ, дысон дуар æхгæд куы уыди, уæд цымæ гæды 
мидæг нæ баззади? 
Цыппарæн дæр фыдхъуыдытæ сæ сæрты абадтысты. 
Чындзæн йæ зæрдыл ныр æрбалæууыди: дысон мидæмæ куы 
фæцæйцыдысты, уæд уый уыди фæстейæ æмæ, куыддæр къæсæ- 
рыл бакъахдзæф кодта, афтæ йæ цæстытыл ауади, гæды куыд ра- 
I æпп кодта тыргъырдæм. 
— Уæдæ уый уыди аходæг дæр, уый! — æрдиаггæнæджы æн- 
къуыст бакодта Сымси йæ сæр. — Дæлимон афтæ дзæгъæл æппæрст 
иæ ракодтаид дзидзаты зæхмæ. 
Хъыпп-сыпп нал хъуысти хæдзары иу-дыууæ минуты бæрц. 
Дадолтæ цыппарæй дæр сагъдау аззадысты хæдзары астæу. 
— Мæнæ уæ къæсса! — бадзырдта къæсæрæй сыхæгты гыццыл 
лæппу. — Дысон мæ ферох ис æрбадавын. 
Къæсса къæсæры мидæгæй æрхаудта, лæппу азгъордта фæс- 
тæмæ. 
Æвæццæгæн, ирд боны арвдзæфыл афтæ нæ фæдис кодтаиккой 
ацы цыппар адæймаджы, ныр къæссайыл куыд фæдис кодтой. «Цæй 
сæфты рох сæ фæцис уый æрхæссын?! Куыд никæй зæрдыл æрлæу- 
уыди, сæ иу дзаума æддæ кæй баззади, уый?!» 
Фыццаджыдæр лæгæн æрцыди йæ зæрдæ йе ’муд. 
— Хæлиудзыхтæ! — мæсты хъæр фæкодта Сымси. — Хорз сæх- 
хæст кодтат Биганоны амындтæ! Цин кæнут ныр уæ мойæгтыл æмæ 
уæ сывæллæттыл! 
Уæззау къахдзæфтæй рацыди Сымси хæдзарæй, фæлæ уайтагъд 
фездæхти фæстæмæ æмæ бадзырдта къæсæрæй: 
— Уæртæ æххæст фенут сæныччы уæлдæйттæ дæр. Куыдз сæ 
ракъахта, бафсæста йæхи æмæ дзыхъы фарсмæ хуыссы. 
Æртæ сылгоймагæй хъыпп-сыпп йæ дзыхæй никæмæнуал хау- 
ди, фæлæ сæ алчи дæр хинымæр хъуыды кодта ног фарсты тых- 
хæй: хъуамæ та бацæттæ кæной ног фарстæн æхца дæр, исты лæ- 
вæрттæ дæр. 
ХЪУСОЙ 
Сугъарты хæдзармæ Хъусой æрбафтыди хæрз чысылæй, æвæц- 
Цæгæн ыл иу мæйæ фылдæр нæ цыдаид. Къæбыла йæ ном дæр 
æрхаста йемæ: йæ хъусты кæрæттæ разындысты лыг, æмæ йыл 
Сугъарты сывæллæттæ уайтагъд авæрдтой ном «Хъусой». 
Хъусой уыди лæгъзхъуын, стæй хæрзуынд æмæ йæ бинонтæ 
тьшг бауарзтой, тынгдæр та дыууæ лæппуйы — дæсазыккон Гаппо 
163 

æмæ астазыккон Сослан. Лæппутæ къæбыламæ зылдысты, æхсы- 
рæй йæ хастой, хъазыдысты йемæ. Чысыл куы фæхъомыл ис Хъу- 
сой, æдæрсгæ разгъор-базгъор кæнын куы байдыдта, уæд та йæ 
æппын уæгъд нал уагътой дыууæ лæппуйы. Куыддæр-иу скъолайæ 
æрцыдысты, афтæ кæс, æмæ та уæртæ кæртмæ фæуайынц — Хъу- 
соймæ. Уый дæр сыл сахуыр æмæ-иу къæдзил тилгæйæ сæ размæ 
фæци. 
Зæрдæхъæлдзæгæй рæзыди Хъусой. Куыд тагъд рæзыди, ууыл 
та дис кодтой Сугъартæ дæр, сыхæгтæ дæр. 
Байрæзыди Хъусой, стыр куыдз сси, хъæбатыр æмæ тыхджын 
куыдз. Куыйтæ кæртæй къордæй куы рагæпп кæной, уæд сын хъæ- 
батыр цы хъæуы, фæлæ-иу Хъусой та иунæгæй рагæпп кодта æмæ- 
иу сыхæгты куыйты фæйнæрдæм фæтардта. 
Сугъартæ цардысты горæты кæрон, æмæ сæ хæдзарæн хорз гæс 
кæй фæзынди, уый сын æхсызгон уыди. Гаппо æмæ Сослан та тынг- 
дæр ууыл цин кодтой, хъазæг æмбал сын кæй фæзынди. 
Акодтой-иу дыууæ лæппуйы Хъусойы семæ быдырмæ. Уым-иу 
разгъор-базгъор кодтой куыдзимæ, ноджы йæ ахуыр кодтой фæс- 
таг къæхтыл лæууын, исты дзауматæ хæссын. Тынг æмбаргæ ра- 
зынди Хъусой æмæ алцæуыл дæр æнцонæй ахуыр кодта. 
Уыди хæдзары чысыл сывæллон дæр, дæсмæйдзыд. Уый дæр 
фæцахуыр Хъусойыл, йæ разы-иу йæ цыппæртыл рабыр-бабыр 
кодта. Куыдз дæр, къæдзил тилгæйæ, хъыллистытæ кодта, ницæ- 
мæй хъыг дардта сывæллоны. Сывæллон-иу йæ гыццыл къухæй 
куыдзы нæмын куы райдыдта, уæддæр-иу уый цины хъыллистытæ 
кодта, æндæр ницы. Афтæ зынди, цыма Хъусой зыдта, сывæллон 
æнæмбаргæ кæй у, æмæ йæм мæстыгæнæн кæй нæ ис. 
Хъæлдзæг уыди Хъусойы цард. Над, æфхæрд ыл нæ цыди би- 
нонтæй. Хæринагæй хъуаг не ’ййæфта — бинонты уæлдæйттæ — 
къæбæртæ, стджытæ кæддæриддæр йæ разы фаг. Фæлæ æрцыди 
ахæм бон дæр, æмæ æфсин Госæма æнæхъæн фых карк дæр бахæ- 
рын кодта Хъусойæн. 
Хъуыддаг æрцыди афтæ. Иуизæр Госæма лæууыди уаты ру- 
дзынджы раз æмæ касти уынгмæ. Хæдзары размæ, нарæг уынджы 
йæ гыццыл сывæллон хъазыди Хъусоимæ. Йæ цыппæртыл рабыр- 
бабыр кодта, йæ гыццыл къухтæй куыдзы цъыччытæ кодта. Хъу- 
сой йæ гуыбыныл хуыссыди, хъыллистытæ кодта, алырдæм дæр- 
иу афæлгæсыди. Госæма касти йæ уарзон хъæбулмæ рудзынгæй. 
Фæлæ мæнæ æвиппайды мады зæрдæ ныссæххæтт кодта, йæ цæс- 
тытæ атарытæ сты: Хъусой йæ дæндæгтæ фæсагъта сывæллоны 
дарæсы чъылдымырдыгæй æмæ йæ, хæрхæргæнгæ радавта къулыр- 
дæм. Кæцæй йæ радавта, ууылты та уыцы минут тарст бæх уæрдо- 
нимæ, гыбаргыбургæнгæ, ауагъта йæхи дæлæрдæм. 
Госæмайæн фырцинæй, фырбузныгæй йæ цæстысыгтæ рудзын- 
джы дæлвæйнæгыл æркалдысты. 
Хорз та куыд нæ у хæдзары ахæм куыдз дарын! 
164 

* * * 
Æрцыди ахæм рæстæг, уый уыди фæззæджырдæм, æмæ Хъу- 
сой сывæллæттыл цин кодта, фæлæ семæ хъазынмæ йæ хъус нал 
дардта. Æрцыди ахæм бон дæр, æмæ сарайы къуымæй æддæмæ 
нал ракасти. Сослан ын уырдæм хæринаг бахаста, фæлæ куыдз 
хæринагæй дæр йæхи атигъ кодта. Лæппу тынг тарсти Хъусойæн 
амæлынæй æмæ хъынцъым кодта. 
Аивгъуыдта æхсæв. Сосланæн йæ зæрдæ куыдзимæ дзырдта æмæ 
сæумæрайсом, бæгъæввадæй, ауади сарамæ. Нæма бахæццæ уыр- 
дæм, афтæ йæ хъустыл ауади къæбылаты хъист-хъист. Бамбæрста 
лæппу хъуыддаг, куыдзы хуыссæнмæ нал бахæццæ, фæлæ фæс- 
тæмæ фездæхти æмæ йæ мадмæ дзуры: 
— Нана, нана, Хъусойæн къæбылатæ ис. 
Госæма нæ бацин кодта, ницы сдзырдта лæппуйы уацхъуыдмæ. 
Уымæй лæппу бамбæрста, йæхи хъуыды æмæ йæ мады хъуыды 
къæбылаты тыххæй кæрæдзимæ дард кæй сты. 
Мад куы ницы сдзырдта къæбылаты тыххæй, уæд та Сослан 
нал фæлæууыди æмæ базгъордта сарамæ. Ацы хатт бацыди хæс- 
тæг, уыны: куыдз йæ фарсыл дæргъæй хуыссы хосæй лыстæныл. 
Æртæ гыццыл къæбылайы, цъынд цæстытимæ, йæ гуыбыны раз 
змæлынц. Мад уайтагъд йæ сæр схъил кæны æмæ та сæм ныккæ- 
сы, ратымбыл кæны йæхи æмæ сæ асдæрдтытæ кæны. 
Аивгъуыдта æхсæв. Райсом раджы дыууæ лæппуйы иумæ бауа- 
дысты сарамæ. Кæсынц: къæбылатæ рабыр-бабыр кæнынц лыстæ- 
ныл. Хъусой куы сæ разы алæууы, куы та иуварс ацæуы æмæ уыр- 
дыгæй бакæсы йæ къæбылатæм. Кæсы Хъусой лæппутæм дæр æмæ 
йæ къæдзил тилы, цин сыл кæны, адон сты йæ хæлæрттæ, йæ хъа- 
зæг æмбæлттæ. Уый афтæ æмбары хъуыддаг, æмæ къæбылатæ йæ- 
хицæн куыд уарзон сты, хъуамæ лæппутæн дæр афтæ уарзон уой. 
Гаппо дзуццæджы æрбадти æмæ сдзырдта: 
— Дыууæ дзы йæхи хуызæн сты, æртыккаг — æндæрхуызон, 
цъæхбын. 
— Рæсугъд куыйтæ уыдзысты, — загъта Сослан. 
Лæппутæ къæбылатæм фаг куы фæкастысты, уæд бауадысты 
хæдзармæ цай цымынмæ. Сæ фыд бадти стъолы фарсмæ, мад та 
самоваримæ архайдта. 
— Иуы дзы ныууадзæм нæхицæн, — дзырдта фыд. 
— Нæ нæ хъæуы сæ иу дæр, уый дæр та куы нæ хæссæм, — 
загъта мад. — Хъусой нын йæхæдæг æгъгъæд у. 
Ацы ныхæстæм байхъусгæйæ Сослан дис кодта, цæуыл дзурынц, 
Цы фæкæнынмæ хъавынц уæдæ къæбылаты? 
— Аппарæнт сæ уæдæ æртæйы дæр, — загъта фыд. — Теркмæ сæ 
ахæссæнт æмæ сæ уым баппарæнт. 
Сослан кæуынхъæлæсæй дзуры йæ мадмæ: 
— Ма сæ аппарут, нана. Куыд рæсугъд сты, уый куы зонис! 
Гаппойы дæр нæ фæндыди сæ аппарын æмæ загъта: 
165 

— Куы схъомыл уой, уæд нын нæ кæрт, нæ хæдзар хъахъхъæн- 
дзысты. Цæмæн сæ æппарут! 
Сосланы хъуыдытæ æндæр уыдысты. Уый афтæ фæндтæ кодта 
хинымæр, мæнæ бахъомыл уыдзысты æмæ семæ хъаздзæн, быдырмæ 
сæ-иу акæндзæн æмæ-иу уым иумæ дугъы уайдзысты. Иннæмæй та 
тæригъæд дæр кодта къæбылатæн, йæ цæстытыл уади, Терчы сæ 
куы баппарой, уæд сæ доны фæйлауæнтæ куыд фæцæйскъæфдзы- 
сты, куы фæбынæй уыдзысты, куы та-иу фæзындзысты. 
Лæппуйы рустыл цæстысыгтæ æруади. 
— Нана, баба! Ма сæ аппарут! — зæрдæбынæй куырдта Сослан. — 
Ахæм дзæбæх сты, æмæ диссаг. 
Фæлæ мад æмæ фыдæн сæ фæнд конд фæци æмæ ма æрмæст 
хъазæн ныхæстæ кодтой сæ сæвыллæттæн. 
Бинонтæ райсомы цай куы ахицæн кодтой, уæд фыд баздæхти 
хистæр лæппумæ: 
— Гыццыл чыргъæд райс æмæ уыцы къæбылаты доны баппар! 
— Æмæ Хъусой дæр афтæ зæгъы? — сдзырдта Гаппо. — Æвна- 
лын дæр сæм куы нæ уадзы. — Лæппуйы фæндыди къæбылаты 
исты амалæй фервæзын кæнын æмæ уымæн афтæ дзырдта. 
Фæлæ Госæмайæн хъуыдыгонд уыди хъуыддаг. Уый загъта: 
— Куыдз ныртæккæ стонг у. Æз æй хæринагмæ расайдзынæн, 
сымах та уæд къæбылаты фелвасут æмæ сæ ахæссут! 
Хистæр лæппу бамбæрста, мад æмæ фыд сæ фæнд кæй нал аив- 
дзысты æмæ ницыуал дзырдта къæбылаты ирвæзын кæныны тых- 
хæй, фæлæ Сослан былæфтыдæй, æнкъардæй лæууыди. Уый дис 
кодта, цæмæн æппарынц къæбылаты, цæуылнæ сæ бауадзынц стыр 
кæнын. Йæ цæстытæ та доны разылдысты, æмæ та дзуры йæ мадмæ: 
— Нана, тæригъæд не сты, цæмæн сæ æппарут?.. Ныууадзут 
сæ! Куыд дзæбæх сты, уый куы зонис. 
Госæма йæ лæппуйы ныхæстæм мидбылты бахудти æмæ куы- 
дзæн хæринæгтæ æмбырд кæнынмæ фæци. 
Стонг куыдз, къæдзил тилгæйæ, рауади усы фæдыл тыргъмæ. 
Стджытæ æмæ къæбæртæ куы ауыдта къуымы, уæд йæ гуыбыныл 
æрхуыссыди æмæ зыдæй хæрын райдыдта. 
Уыцы рæстæджы хистæр лæппу, Гаппо, къæбылаты чыргъæды 
авæрдта æмæ кæрты дуары æдде фæци. Сослан дæр йæ фарсмæ 
уади, чыргъæдмæ ныккæс-ныккæс кæнгæйæ. 
Хъусойæн йæ зæрдæ йæ къæбылатæм æхсайдта, йæ хъуыдытæ 
уыдонимæ уыдысты, фæлæ хæрын дæр хъуыди, æмæ тагъд-тагъд 
хи æфсадыны куыст кодта. Æппынфæстаг йæ зæрдæ нал фæлæу- 
уыди уæддæр, дзыхы дзаг фелвæста стджытæ æмæ къæбæртæ æмæ 
азгъордта сарамæ. Къæбылаты уым куынæуал ауыдта, уæд джи- 
хæй аззади иу минуты бæрц. Хæринæгтæ дзыхæй æрызгъæлдыс- 
ты, хæрын æй айрох ис. Асмыстытæ кодта, асхъиудта æмæ æррайау 
æрзылди сарайы къуымты. Рауади Хъусой сарайæ, ракæс-бакæс 
акодта æмæ кæрты бырумæ сгæпп кодта. Уырдыгæй дардмæ афæл- 
гæсгæйæ, азылдтытæ кодта йæ сæр алырдæм. Бæрæг уыди, йæ 
166 

сæрымагъз дисæй æмæ мæтæй фæйлауæнтæ кæй кæны. Уайтагъд 
фæзылди фæстæмæ, рахста йæхи дæлæмæ æмæ, смудгæйæ, дуары 
æдде фæци. 
* * * 
Дыууæ лæппуйы куыддæр Терчы былмæ бахæццæ сты, афтæ 
Хъусой сæ разы æрбалæууыди. Чыргъæды йæ къæбылаты куы ауыд- 
та, уæд йæ цинæн кæрон нал уыди, хъыллистытæ кодта, йæ къæ- 
дзил æнæрынцойæ тылдта... Æгайтма йæ зынаргъ къæбылатæ адонмæ 
разындысты, йæ хæлæрттæм, йæ хъазæг æмбæлттæм, ныр сын ни- 
цыуал тас у! 
Фæлæ мæнæ Гаппо галиу къухæй чыргъæд бæрзонд систа, ра- 
хизæй та къæбылаты фæд-фæдыл доны астæумæ фехста. 
Хъусой зæрдæхалæн ниуд ныккодта æмæ йæхи доны баппæр- 
ста. Иуæрдæм, иннæрдæм аленк кæны, фæлгæсы алырдæм. Иу 
къæбылайы ма дзы ауыдта, дæлæ йæ фæласы дон. Ныхъхъынцъым 
кодта, нынниудта Хъусой, ауагъта йæхи йæ хъæбулы фæстæ æмæ 
йæ ацахста. 
Кæстæр лæппу, Сослан, бацыди Терчы хæдбылмæ æмæ касти 
Хъусойы катаймæ. Йæ цæстысыгтæ дыууæ уæрæх фæндаджы акод- 
той рустыл æмæ дыууæ цыхцырæгау ныллæууыдысты зæхмæ. Гап- 
по та йыл худгæ кодта æмæ дзырдта: 
— Аку, аку... Уыдон афонмæ дæллаг хидмæ ныххæццæ сты. 
Уалынмæ дыууæ лæппуйы раз, къæдзил тилгæйæ, фегуырди 
Хъусой — къæбыла йæ дзыхы, мæллæг хъист-хъист кæны. 
Хъусой тынг ахуыр уыди Гаппо æмæ Сосланыл, бирæ фæхъа- 
зыдысты иумæ, бирæ фæзылдысты быдырты, кæрæдзи уарзтой, 
кæрæдзийыл æууæндыдысты алцæмæй дæр. Ныр, Гаппо къæбыла- 
ты доны куы баппæрста, уæд дæр Хъусой афтæ æнхъæл уыди, 
æмæ хъазгæ кæны. Фæлæ ацы хъазт æппындæр йæ зæрдæмæ нæ 
цыди. Чердыгон хъазт у уый! Йæ уарзон гыццыл къæбылаты йын 
фелвас æмæ Терчы бавзил! Мæнæ ма дзы иуы ссардта, фæлæ ин- 
нæтæ кæм сты, кæм сæ агура. 
Хъусой къæбылайы йæ разы куы æрæвæрдта, уæд æм Сослан 
бауади æмæ йын йæ хуылыдз хъуын къухæй сæрфы, куыдз дæр та 
йæ къæдзил батылдта. 
Гаппойы зæрдæйыл лæууыди йæ ныййарджыты фæдзæхст æмæ 
бараст ис къæбыламæ. Сосланы рустыл цæстысыгты фæд куы ауыд- 
та, Хъусой йæм куы æрбакасти æнкъард æмæ дисгæнгæ цæстытæй, 
уæд Гаппойæн дæр йæ зæрдæ æрбауынгæг ис, фæлæ гæнæн нæй — 
дард фæхаста йæ къух æмæ фехста къæбылайы Терчы астæумæ. 
Къæбылайы фæдыл та Хъусой дæр баппæрста йæхи доны. Бирæ 
раленк-баленк фæкодта, бирæ рацагур-бацагур фæкодта, фæлæ 
ницыуал ссардта ацы хатт. 
Лæппутæ йæм кастысты былæй, тæригъæд ын кодтой æмæ йæм 
дзырдтой: 
167 

— Хъусой, Хъусой! Цом нæхимæ! 
Хъусоймæ ахæм дзырдтæ нал хæццæ кодтой, æмæ дзы цалынмæ 
хъару уыди, уалынмæ агуырдта йæ къæбылайы, стæй йыл доны 
фæйлауæнтæ тыхджындæр кæнын куы байдыдтой, уæд рабырыди 
былмæ. Нал тылдта ныр йæ къæдзил лæппуты уынгæйæ. Дæрд- 
дзæф æрлæууыди æмæ сæм æнкъардæй, уайдзæф æмæ зæрдæхуд- 
ты цæстæй касти. 
Нал куымдта Хъусой доны былæй хæдзармæ цæуын, тыхæй йæ 
атардтой дыууæ лæппуйы сæ хæдзармæ. Кæрты мидæг куы фесты, 
уæд Гаппо дуар фидар сæхгæдта æмæ бацыди хæдзармæ. Фæлæ 
Сослан кæрты баззади куыдзы раз. Куыдз иу ран сагъдау лæууы, 
йæ къæдзил — уæгъд зæбул, йæ цæстытæ — зæхмæ, иу ранмæ арæзт. 
Сослан дзуры куыдзмæ лæгъз хъæлæсæй, рæвдаугæйæ, фæлæ 
йæ куыдз, цыма æппындæр нæ хъусы, уыйау æм кæсгæ дæр нæ 
кæны, сагъдау лæууы. Уæд лæппу бауади хæдзармæ æмæ радавта 
йæ хай — карчы сынæг, куыдзы раз æй æрæвæрдта æмæ фæлмæн 
хъæлæсæй дзуры: 
— Ахæр, Хъусой, ахæр!.. Ахæр, Хъусой! Æз та дын ноджыдæр 
рахæсдзынæн! 
Нæ фезмæлыди йæ бынатæй куыдз, хæринагмæ дæр не ’ркасти. 
Иу минуты бæрц фæлæууыди лæппу Хъусойы раз, æнкъардæй 
йæм касти, стæй та йæм баздæхти лæгъстæгæнæгау: 
— Ахæр-ма, Хъусой, цæй! 
Хъусой нæ хъусы, Хъусой не змæлы. Фæлæ мæнæ æвиппайды 
ныррызти йæ сæрæй йæ къæхтæм, стæй, цыма йæ исчи рæхойгæ 
фæкодта, уыйау фесхъиудта æмæ кæрты дуарырдæм аппæрста йæхи. 
Дуар æхгæд куы разынди, уæд быруйы сæрты агæпп кодта уынгмæ. 
Сослан ма йæ фæдыл рауади, фæлæ куыдз чердæм алыгъдис, уый 
бæрæг нал базыдта. 
— Алыгъди нын! Нал нæм æрцæудзæн! — сдзырдта хинымæр 
лæппу æмæ æнхъæлæй Терчы ’рдæм араст ис. Уым бирæ рафæл- 
гæс-бафæлгæс фæкодта, фæлæ ницы ссардта æмæ раздæхти фæс- 
тæмæ хæдзармæ. Цыди сындæг, ракæс-бакæс кæнгæйæ, æмæ та-иу 
уайтагъд сдзырдта: — Афтæ нын хъæуы! Афтæ нын хъæуы, афтæ! 
Доны былæй иучысыл куы рауади, уæд дзыхълæуд фæкодта: 
дард, дæлæрдыгæй, донвæды ауыдта Хъусойы хуызæн куыдзы. 
Ныккасти æдзынæг. Бæлвырд, уый уыди Хъусой. Ныллæу-ныл- 
лæу кæнгæйæ, æдзух донырдæм кæсгæйæ, доны былтыл дæлæр- 
дæм цыди Хъусой. 
Сослан азгъордта уыцырдæм, фæлæ йын комкоммæ фæндаг нæ 
разынди. Уæд дардыл азылди Сослан, фæлæ куыдзы кæм федта, 
уым æй нал ссардта. Ацыди ма дæлдæр, фæлæ куыдз никæцæйуал 
фæзынди. 
Бон-изæрмæ бинонтæ æнхъæлмæ фæкастысты Хъусойы æрбаз- 
дæхынмæ, фæлæ уый никæцæйуал фæзынди. Тынг фæхъыг код- 
той бинонтæ, тынгдæр та лæппутæ, Хъусойы сæфтыл. Æхсæвы 
168 

Сосланы хуыссæг дæр нал ахста, æрæджиау куы бафынæй ис, уæд- 
дæр йæ фыны уыдта Хъусойы æмæ йæ къæбылаты. 
Дыккаг бон иннæ хæттытæй раздæр райхъал ис Сослан. Йæ 
фыццаг хъуыды уыди Хъусойы тыххæй. Кæд, мыййаг, фæзынди, 
зæгъгæ, азгъордта сарамæ бæгъæввадæй. Кæсы, æмæ Хъусой йæ 
лыстæныл хуыссы, иу къæбыла йæ разы. 
Цингæнгæйæ бауади Сослан куыдзмæ хæстæгдæр æмæ йæм дзуры: 
— Хъусой, Хъусой, æз дын хæринæгтæ радавдзынæн! 
Сосланы ауынгæйæ, куыдз иуцъус йæ къæдзил базмæлын код- 
та, фæлæ йæм фыццагау цины хъыллистытæ нал разынди йæ хъа- 
зæг æмбалæн. 
Хъусой хуыссыди йæ рахиз фарсыл, йæ фарсмæ мард къæбы- 
лайыл галиу къахы дзæмбы æвæрд. 
Бинонтæн æхсызгон уыди Хъусойы фæзынд. Госæма амбырд 
кодта къæбæртæ, стджытæ æмæ сæ бахаста Хъусойы размæ. Куыдз 
та цъус йæ къæдзил базмæлын кодта, фæлæ хæринæгтæм кæсгæ 
дæр нæ ракодта. 
— Ахæр, Хъусой, ахæр! — лæгъз хъæлæсæй дзырдта Госæма, 
фæлæ куыдз нæ ракасти уæддæр хæринæгтæм. 
Бон-изæрмæ бинонтæ абæрæг-абæрæг кодтой Хъусойы. Уый йæ 
хуыст нæ фендæрхуызон кодта, дзæмбы фыццагау — мард къæбы- 
лайыл æвæрд, хæринæгтæ дæр йæ разы æнæвнæлдæй лæууыдысты. 
Ус сфæнд кодта мард къæбылайы исчердæм аппарын, афтæ 
æнхъæлæй, æмæ йæ кæд Хъусой айрох кæнид æмæ та хæрын рай- 
даид. Бавнæлдта Госæма мард къæбыламæ, дзæмбыйы бынæй йæ 
раласынмæ хъавыди, фæлæ куыдз афтæ мæсты ныууынæргъыдта, 
æмæ ус иуварс аппæрста йæхи. Уæд Хъусой мард къæбылайы йæ 
дзыхы фелвæста æмæ кæрты быруйы сæрты агæпп кодта. 
* * * 
Къуырийы бæрц рацыди Хъусойы алыгъды бонæй. Сугъартæ хъыг 
кодтой сæ куыдзы алыгъдыл, фæлæ ма сæ цъус ныфс дæр уыди, 
зæгъгæ, йæ маст куы ссæуа, уæд та кæд бацагурид йæ хæдзар. 
Иу изæр Гаппо æмæ Сослан ацыдысты быдырмæ, хъомы размæ. 
Раджы ма уыди, хъом нæма зындис, æмæ лæппутæ сæхи фæстиæт- 
тæ кодтой, разгъор-базгъор кодтой къутæрты æхсæнты. Афтæмæй 
фæкомкоммæ сты иу къутæры бын куыдзы мардмæ. Куыдз фæл- 
дæхт уыди рахиз фарсыл, раззаг галиу къахы дзæмбы æвæрд уыди 
мард къæбылайыл. Уый уыди Хъусой. Лæппутæ йæ базыдтой иу 
бакастæй. Æвæццæгæн, куыдз амарди дыууæ-æртæ боны раздæр 
æмæ смаг кæнын байдыдта. Уæддæр æм лæппутæ бацыдысты хæс- 
тæг. 
Сосланы былтæ уайтагъд фесчъил сты. Рустыл фæбырыдысты, 
фæдгæнгæйæ, цæстысыгтæ. Ныккуыдта йæ хъæлæсы дзаг Сослан. 
Уæд Гаппо дæр нал баурæдта йæхи æмæ ныдздзынæзта: 
— Нæ зонын, нæ зонын, цæмæн ын фесæфтой йæ къæбылаты?! 
169 

ХАНИФФÆЙЫ МÆЛÆТ 
Абон бакастæн газеты, уæртæ, дам, кæмдæр хохы цъасы, горæ- 
тæй сæдæ километры дæрддзæф, байгом ис рынчындон 25 сынтæ- 
джимæ, æмæ, дам, хъæууон совет уый охыл сарæзта стыр цины 
æмбырд. Куы бакастæн уый, уæд мæ зæрдыл æрлæууыди иу ха- 
бар. Рагон хабар. Уый уыди мæ уалдзыгон бонты рæстæджы. Ныр 
мæ æрæгвæззæджы бонты хъуамæ радзурон уыцы хабар. Хъæуы 
йæ радзурын. Тынг хъæуы. Стыр зонды скъола у ивгъуыд рæстæг, — 
фæкæсын æм-иу хъæуы хаттæй-хатт фæстæмæ. 
Уыцы сылгоймаг, Ханиффæ йæ ном, царди горæтæй дыууадæс 
версты дæрддзæф, стыр хъæуы (уыди дзы цыппар сæдæ хæдзары). 
Фæтæныстæг, фыдджын, цыма æхсыр æмæ туг йæ рустыл хъазы- 
дысты, уый хуызæн хæрзуынд уыди Ханиффæ. Фæд-фæдыл ын, 
дыууæ азæй дыууæ азмæ, райгуырди цыппар лæппуйы, фæлæ рын- 
чын никæд фæци. Йæ хæдзары йæхи йеддæмæ сылгоймаг фезмæ- 
лæг нæ уыди æмæ-иу, цы бон ныййардта, уыцы бон дæр хæдзары 
куыстытæ нæ уагъта. 
Иухатт сыхæгтæ фæфиппайдтой, Ханиффæ тынг æнкъард кæй 
уыди, хæдзары куыстытæ дæр куыддæр æвæндонæй, химæ хъус- 
гæйæ, кæй кодта. Йæ лæг Аслæнбег дæр фæхъуыды кодта Ханиф- 
фæйы æнкъарддзинад, фæлæ йæм хъус не ’рдардта, æнæмæтæй 
быдыры куыстытæ кодта. 
Иурайсом сыхæгты ус цæйдæр тыххæй бауади Ханиффæмæ, 
бадзырдта, фæлæ йын дзуаппдæттæг нæ фæци. Къæсæры раз тым- 
былæй хуыссыди куыдз æмæ йыл уый зивæг хъырныд скодта. 
Фæкасти сыхæгты ус кæрты ’рдæм. Уым кæронæй бæлæсты бын 
хъазыдысты Ханиффæйы кæстæр лæппутæ. Сæ иу сдзырдта: 
— Нана хуысгæ кæны. Рынчын у. 
Бацыди ус мидæмæ, уатмæ! Æцæг, Ханиффæ хуыссы уæлгом- 
мæ, — йæ сæр хæцъилæй баст, йæ цæстытæ дзæгъæлгаст кæнынц. 
Рынчын сыхаг усы æвиппайды нæ фæхъуыды кодта. Куы йæ ауыд- 
та, уæд ын скъуынгæ хъæлæсæй радзырдта йæ удхары сæр æмæ 
йын загъта: 
— Фæкæс, дæ хорзæхæй... Сывæллæттæ æххормаг... Кæрдзын 
конд нæй... Дон хаст нæй... Адисæйæн (Аслæнбеджы хо — зæронд 
ус) дæр фехъусын кæн... 
Рынчыны цур бадтысты дыууæ усы — Аслæнбеджы хо Адисæ 
æмæ æндæр зæронд ус, фæсус хъæлæсджын, æвæццæгæн, арахъимæ 
лымæн чи уыдис, ахæм, Адисæ йæ хуыдта — Зæлда. Уый дæр цы- 
дæр хæстæг уыдис Аслæнбегæн. Дыууæ усы ныфсдæттæг ныхæстæ 
кодтой рынчынæн, фæлæ сæм уый нæ касти, сæ ныхæстæ йæм 
хъуыстысты, уый ницæмæй бæрæг уыди. Бындзытæ йæ хъыгдард- 
170 

той æмæ, цыма уыдон дæр не ’мбæрста, уый хуызæн уыди. Адисæ 
бæласы къалиу тылдта, фæлæ дзы бындзытæ тынг нæ тарстысты, 
уайтагъд та-иу абадтысты Ханиффæйы цæсгомыл. Æвиппайды къа- 
лиу йæ хъæбысмæ æрæппæрста! 
— Зæлда, мæ хур, Гæлианы фæрсын хъæуы. 
Зæлда, цыма ныртæккæ райхъал ис йæ фынæйæ, уыйхуызæн 
базмæлыди мидбынаты, уæрæх фегом кодта йæ цæстытæ, дыууæ 
къухæй æрцавта йæ уæрджытæ: 
— Цæй мæрды рох мæ баци. Ныронг цæуылнæ фарстам дæс- 
ныйы? Фæлæ уæд Бæдтионы бафæрсын хуыздæр нæу?.. Уæлæ, 
дам, уæлæсыхы кæмæдæр æрфысым кодта... Уый диссаджы дæсны 
хонынц. 
Адисæйæн Гæлиан йæ хæлар уыдис æмæ быцæуы бацыди Зæл- 
даимæ, зæгъгæ, Гæлиан хуыздæр дæсны у, уый фæрсын хъæуы. 
Быцæугæнгæ дыууæ усы рацыдысты кæртмæ. Аслæнбеджы сæ 
афæрсын хъуыдис дæсныйы тыххæй. Къæсæрæй куы рахызтысты, 
уæд сын судзгæ уæлдæф сæ былтæ ныццавта, — уаты уæлдæф рæу- 
уондæр уыдис. Змæлæг нæ уыдис кæрты, хæдзарон мæргътæ дæр 
алы къуымты, аууæтты бамбæхстой сæхи. Сарайы аууоны ныф- 
фæлдæхти куыдз, æмæ, йе ’взаг раласгæйæ, лæф-лæф кодта. Ус- 
тыты ныхасмæ йæ сæр схъил кодта æмæ йæ фæстæмæ æрæппæр- 
ста. Аслæнбег бадти кæрты кæрон фæткъуы бæласы бын, йæхимæ 
хъусгæйæ, — лулæйы фæздæг калдта. Уый ныртæккæ хъуыдытæ 
кодта дохтырты тыххæй. Къорд хæттыты фехъуыста, уыдон, дам, 
хос кæнынц алы низæн дæр... Фæлæ сæ кæм ссардæуа? Горæты 
йеддæмæ æндæр кæм ис дохтыр?.. Дыууадæс версты ардыгæй уыр- 
дæм... Уырдæм æй ластæуа, æмæ ма кæм бахæццæ уыдзæн — уыцы 
æвзæр фæндагыл искуы йæ уд сисдзæн. Ардæм хонгæйæ... æрба- 
цæудзæн æви нæ, чи йын цы зоны... Уыцы хъуыдытæ кæнгæйæ, 
Аслæнбег айхъуыста устыты ныхас. Ныхæстæ кæрæдзи дзыхæй 
исгæйæ йын устытæ дзырдтой дæсныйы бафæрсыны тыххæй. Ас- 
лæнбег ахъуыды кодта: 
«Дохтыр зын ссарæн у. Кæд уыдзæн, цы уыдзæн?.. 
Дæсны та — нæ фарсмæ. Чи зоны, кæд ын феххуыс уаид». 
* * * 
Ханиффæ йæ низыхатт сыхаг усæн куы загъта, уæд уый бахудти. 
— Мæ къонайыл. Æмæ уый та цæй низ у? Дзæбæх алæмар дæхи, 
æндæр дзы исты ис? 
Аслæнбег куы фехъуыста хабар, уæд уый дæр загъта, мидбыл- 
ты худгæйæ: 
— Уый кой дæр кæнут, йæхæдæг адзæбæх уыдзæн. 
Фæлæ низ йæхæдæг нæ дзæбæх кодта, тыхджынæй-тыхджын- 
Дяер удхары æфтыдта Ханиффæйы. Сыхæгты устытæй йыл йæ 
зæрдæ кæмæн рысти, уыдон æм бауай-бауай кодтой, мæт ыл код- 
той, æххуыс, цы сæ бон уыдис, уымæй сæхиуыл нæ ауæрстой — чи 
171 

дон хаста, чи кæрдзын кодта, чи хъуг дыгъта, чи та рынчынæн йæ 
бындзытæ сырдта. Устытæй мæрддзыгойы цæуын чи уарзта, мар- 
ды уæлхъус гæды куыд дзæбæх кæмæ касти, хист æмæ сабатизæр- 
тæм æнæзивæг чи уадис, уыдон дæр базмæлыдысты — рагацау 
æхсызгондзинад хъарын байдыдта сæ зæрдæтæм. Хъæуы зæронд 
лæгтæй дæр бирæтæ сæ кæрдтæ цыргъ кодтой, сæ былтæ сдæрд- 
той, хистмæ æнхъæлмæ кæсгæйæ. Сырхдзаст сауджын Бетъре æмæ 
йæ диакъон дæр сæхимидæг цыдæр сусу-бусу кодтой, — уыдонæй 
пайдадæр кæмæн уыдаид мард: иуæй, æхца — аргъауæггаг, иннæ- 
мæй, сæхи хисты хорз ныддæнгæл кæндзысты, æртыккаг та — сæ 
хæдзармæ ахæсдзысты хæйттæ хордзены дзаг — æгас бинонтæн 
къуырийы фаг. 
Абон чидæриддæр зоны, гуыбыны хъæбæр æнцон дзæбæхгæнгæ 
кæй у, йæ хос дыууæ-æртæ суарийы аргъ йеддæмæ кæй нæу, фæлæ 
уæды рæстæг уыди дæсныты рæстæг. 
* * * 
Гæлиан, мыддзаст, худгæбыл, бæрзондæрфыг, саулагъз ус, уæз- 
бын къахдзæфтæй бараст ис кæрты астæуты рынчыны уаты ’рдæм. 
Йæ фарсмæ цыди, иуцъус раздæр къахдзæф кæнгæйæ, Адисæ. Ас- 
лæнбег æмæ дыууæ сыхаг лæджы лæууыдысты кæрты. Гæлианы 
ауынгæйæ, йæ размæ ракъахдзæфтæ кодтой, загътой йын «æгас цу». 
— Æвдадзы хос ын фæуæд де ’рбакъахдзæф! — йæ худ сис- 
гæйæ, загъта лæгтæй иу. 
— Оммен уæд! Мæ бон цы у, уымæй нæ бацауæрддзынæн... 
Хуыцау уын æй ма байсæд! 
Иннæ сыхаг дæр йæ худ фелвæста. 
— Оммен уæд, оммен! 
Аслæнбег æнцад лæууыди, ницы сдзырдта. 
Рынчыны цур бадтысты æртæ усы. Дуар куы фегом ис æмæ дзы 
Гæлиан куы базынди, уæд уыдон уырдыг алæууыдысты. 
— Табу, табу... табу! — сдзырдта Гæлиан. 
Уыцы дзырдмæ Ханиффæ фæкасти, базыдта Гæлианы æмæ йæ 
цæстытæ ныфсы æрттывд фæкодтой, фæлæ уайтагъд ахуыссыдыс- 
ты, — йæ удхар ыл йæ тæккæ тыхджынæй уыдис. Рæстæгæй-рæс- 
тæгмæ туг йæ сæрмæ калдис æмæ йæ цæсгомы хуыз рафæлив-ба- 
фæлив кодта, куы-иу басырх ис, куы-иу бафæлурс ис... 
— Сымах уал уæртæ кæртмæ ацæут! — лæгъз хъæлæсæй загъта 
Гæлиан дыууæ усæн. 
Рынчынимæ баззадысты дæсны æмæ Адисæ. 
Бацыдис дæсны рынчынмæ нывæрзæнырдыгæй, сдзырдта сын- 
дæг хъæлæсæй: 
— Табу, табу, зæдтæ, дауджытæ! Уæ уазæг фæуæд! — къалиу 
бандонæй фелвæста æмæ рынчынæн йæ бындзытæ асырдта, сыгъ- 
дæг къухты кæлмæрзæн фелвæста æмæ дзы йæ хид асæрфта. Уый 
фæстæ Адисæмæ асидти иуварс, йæ хъусы йын дзуры: — Фæрсæг- 
172 

гаг дæттын хъæуы раздæр - æнæ уый фæрсæн нæй... Æхцайæ æртæ 
сомы, æвзист сомтæ, стæй рынчынæн йæхи къухæй куыст исты 
дзаума, ног дзаума. 
Ус хъуыста æмæ йæ сæрæй амыдта «хорз, хорз», зæгъгæ. Дæс- 
ны æрбадти бандоныл. Адисæ ацыди Аслæнбеджы фенынмæ — хъуа- 
мæ иумæ бауынаффæ кæной хъуыддаджы тыххæй. 
Гæлиан йæ фæрсæн дзауматæ рудзынджы дæлвæйнæгыл æрæ- 
вæрдта. Рынчынæн йæ цæсгом сыгъди, хъулон стъæлфытæ йыл 
бадти. Къуымых рыстæй рысти хуылф, фæлæ ус йæхи ныффидар 
кодта, йæ хъæрзт урæдта, — йæ разы бады, зæдтæ æмæ дауджы- 
тимæ «уынаффæ чи кæны», уыцы адæймаг æмæ йæм кæсын дæр 
нæ уæндыди. 
— Ма тæрс, мæ чызг, ма тæрс, — сдзырдта йæм Гæлиан. — Фер- 
вæзын дæ кæндзыстæм. 
Уæд Ханиффæ разылдта йæ сæр, бузныг каст скодта дæснымæ. 
Уалынмæ Адисæ æрбацыди, радта Гæлианмæ æртæ æвзист сомы 
æмæ тинтычъийæ басылыхъ тъæпæн тыхтæй. Гæлианы цæстытæ 
фæрухс сты. Æхца йæ дзыппы авæрдта, басылыхъ асгæрста йæ 
уырзтæй æмæ йæ рудзынджы дæлвæйнæгыл æрæвæрдта. Адисæ 
дуар æнгом æрбахгæдта, æмæ уæд Гæлиан фæрсынмæ бавнæлдта. 
Иæ фарст уыди дон æмæ фæрдыгæй. 
Кæрты æбыхсгæ æнхъæлмæ кастысты лæгтæ (ныр уыдысты 
фондз), кæд рацæудзæн Гæлиан, цы зæгъдзæн, цымæ? Уаты дуар- 
мæ фæкæс-фæкæс кодтой. Къухтæй сырдтой сæ бындзыты, сæрф- 
той сæ хид — чи фæдджийæ, чи кæлмæрзæнæй. Гæлиан дуарæй 
куы разындис, уæд фондз лæджы æмызмæлд фæкодтой сæ бынæт- 
тæй, сындæг къахдзæфтæй бацыдысты йæ размæ. 
— Табу уæд Тыбаууациллайæн! Уый аххосæй рынчын у уыцы 
мæгуыр уд, — загъта дæсны. 
Лæгтæ сæ худтæ фелвæстой. 
— Табу йын уæд!.. Табу йын уæд!.. 
— Нывонд ын æрхæссут, мартъийы мæйы чи райгуырдис, ахæм 
сау уæрыкк. Сыхы хистæр — йæ кувæг. Фæрсæн фæрдыг цы доны 
уыдис, уый йын ардыгæй изæрмæ баназын кæнут... Уæрыччы хом 
нардæй йын йæ буар иууылдæр байсæрдæнт, — бацамыдтон усты- 
тæн... Куыд загътон, афтæ бакæнут, уыййеддæмæ йын мауал тæр- 
сут... Тæккæ райсом ыл фæзындзæн. Уæхи фæндиаг уæд!.. Хæрз- 
бон ут!.. 
Гæлианимæ кæрты дуары онг ацыди Адисæ, фæнд æм уыди 
суанг æй йæ хæдзармæ схæццæ кæнын, фæлæ йæ дæсны баурæдта. 
Адисæ касти дæсныйы фæдыл. Федта — иу ран Гæлиан йæ къах- 
дзæф фæсындæг кодта, йæ дæларммæ æркасти басылыхъмæ, рахиз 
къухæй йæ асгæрста, стæй уæд тагъддæр араст ис йæ фæндагыл. 
Адисæйы зæрдыл æрлæууыди — уыцы басылыхъ Ханиффæ буц 
лæварæн фæцæттæ кодта йæ мойæн... «Ныр ын æй Хуыцау йæхи- 
Цæн æнæнизы хос фæкæнæд!» 
173 

* * * 
Æхсæвы стыр минас уыдис Аслæнбеджы хæдзары. Сыхы зæ- 
рæдтæ иу-дæсы бæрц уым зæхбын хæдзары мидæг хъæлдзæгæй 
æрвыстой сæ рæстæг. Нывонды уæрыкк физонæггондæй, тымбыл- 
фыхæй æмæ æндæр хуызты æвæрд уыди даргъ фынгыл, æртæ- 
цыппар раны дзы хъæдын тæбæгъты мидæг фæлмæн уæливыхтæ 
ленк кодтой царвы. Бадт арахъ æмæ бæгæны кæрæдзи фæдыл зыл- 
дысты уазджыты къухтыл. Сыхы хистæр арæхст уагъд кодта га- 
джидæуттæ. Уæлдай фæдзæхст кодта рынчыны. Цы аххос æм ис, 
уый йын хатыр куыд уа, йæ мад æй куыд ныййардта, афтæ æнæниз 
куыд суа. Аслæнбег зыдта, уым чи бады, уыдонæй йæм иу хæрам 
зæрдæ кæй дары, фæлæ ныр уый дæр зæрдиаг куывд, зæрдиаг 
арфæтæ кодта. Йæ хъæлæсы ахастæй та бæрæг уыдис, йæ ныхæстæ 
æмæ йæ зæрдæйы фæндон кæрæдзимæ дард кæй сты. Аслæнбег 
æмбæрста уый, æмæ йæхинымæры дзырдта: «Дзыхæй мын цы зæ- 
гъыс, уыдон мыл æрцæуæнт, зæрдæйæ мæм цы фæндон дарыс, 
уымæй та мæ Хуыцау бахизæд!» 
Бирæ фæбадтысты уазджытæ. Иуæй-иутæ дзы афтæ бахъæл- 
дзæг сты, æмæ та-иу уайтагъд исты зарæг бахъырныдтой. Æппын- 
фæстаг хистæр райста нуазæн æмæ загъта: 
— Ацы æмбырд у куывд, æмæ куывды зарын дæр хъæуы. — 
Уыцы дзырдтимæ нуазæн авæрдта, зарын чи зыдта, ахæммæ. Аф- 
тæмæй ма, заргæ-худгæйæ, уазджытæ дзæвгар абадтысты, — æмби- 
сæхсæв уыдаид, афтæ фæцыдысты сæ хæдзæрттæм. 
Лæгтæ хæдзары минас куы кодтой, уæд, дæсныйы амындмæ 
гæсгæ, устытæ сбæгънæг кодтой Ханиффæйы æмæ йæ сæрстой 
нывонд уæрыччы хом нардæй, куы йæ иуæрдæм фæлдæхтой, куы 
иннæрдæм, æмæ йæ хъæрзынæй уат байдзаг ис. Сæрст æй куы 
фесты, уæд рынчын ус уадзыгæй баззадис. 
Уыцы æхсæв Аслæнбег дæр фаг расыг уыди, фæлæ расыгæй 
дæр йæ зæрдæйæ цух нæ кодта мæт... Афарста, куыд у, зæгъгæ, 
рынчын, æмæ йын «иухуызон у» куы загътой, уæд ацыдис хæ- 
дзармæ хуыссынмæ. Рынчыны раз та радгай бадтысты æнæ фæцу- 
хæй Адисæ æмæ сыхæгтæй иу ус. 
Рыст, фæллад, хуыссæгхъуаг æмæ ноджы нуæзты тæфагæй 
Аслæнбег тарф фынæйæ фæхуыссыди стыр аходæны афонмæ. 
Йæхæдæг нæ райхъал ис, Адисæ йæ райхъал кодта. Куы базыдта, 
рынчын уæззаудæр у, зæгъгæ, уæд тагъд-тагъд йæ дарæс скодта йæ 
уæлæ, йæхи ахсадта æмæ кæртмæ рауади. Уаты дуарæй иу каст 
бакодта, ауыдта — йæ къай фæлурсæй, æнæ змæлгæйæ, цæстдза- 
гъырæй хуыссы уæлгоммæ — йæ цуры иукъорд устытæ, чи лæугæ 
кæны, чи бадгæ. Дуар ахгæдта фæстæмæ — худинаг у лæгæн ис- 
кæйты цур йæ усы размæ цæуын, мæлгæ куы кæна, уæддæр. Йæ 
фæдыл рауади йæ хæстæг ус — Зæлда. 
— Дæ ныфс ма асæттæд, Аслæнбег... Фыддæр хуызы вæййынц 
рынчынтæ, уæддæр фервæзынц... Фæлæ æнцад бадын нæ хъæуы... 
174 

Дзырдтон знон дæр, Бæдтионы фæрсын хъæуы, зæгъгæ... Бафæр- 
сæм æй ныр — хорз дæсны йæ хонынц... Мæ мæрдтыстæн, уымæй 
цы диссæгтæ дзурынц, ахæмтæ никуы фехъустон... Гæлиан уый раз 
ницы у, ницы, æппындæр. 
Аслæнбег хорз зыдта, Зæлда æмæ Гæлиан рагæй хыл кæй сты 
æмæ, уымæ гæсгæ, Зæлдайы ныхæстæн бирæ аргъ нæ кодта. Уæд- 
дæр арф ныхъхъуыды кодта, — цы кæна, цы хуыздæр æрхъуыды 
кæна ныр?.. Хардзы тыххæй къуылымпыдзинад нæй... Бафæрсид 
Бæдтионы дæр, æмæ та уымæй дæр куы ницы рауайа... Нæ бафæр- 
сгæйæ та, æрæджиау фæсмоны куы бахауа... Алæууыдис, æнæ дзур- 
гæйæ, дзæвгар, стæй загъта: 
— Дохтыры хос мæм æцæгдæр кæсы. Арвытын хъæуы горæтмæ... 
Дохтыры коймæ Зæлда фесхъиудта. Йæ цæстытæ мæсты 
æрттывд фæкодтой. Схъиугæ хъæлæсæй загъта: 
— Кой дæр æй мауал скæн, дæ хорзæхæй! Дохтыртæ æнад куы 
сты зæдтæн, дауджытæн... Дохтыртæ фыдбылыз куы сты. 
Аслæнбег ма ныхмæ цыдæр сдзурынмæ хъавыди, фæлæ йын 
Зæлда ахгæдта йæ дзых. 
— Кой дæр æй мауал скæн!.. Кой дæр нал, дæ хорзæхæй! 
— Бафæрсут, кæд ыл истæмæй уæ зæрдæ дарут, уæд! — сразы 
ис Аслæнбег. — Хардзы тыххæй ницы бацауæрддзынæн. — Ус фæ- 
ныфсджын ис, фæцырд ис æмæ загъта: 
— Æхцайæ иу сом, æвзист сом æмæ исты ног дзаума. Æндæр 
ницы хъæуы фæрсæггаг. 
Лæг бирæ нæ ахъуыды кодта, — ахæм сахат ауæрдын ницæуыл 
хъæуы, загъта: 
— Уæртæ дзы кæмдæр иу тын ис æмæ йæ ахæссут! — Систа 
æвзист сом æмæ уый дæр радта усмæ. 
Зæлда æмæ Адисæ æвæстиатæй араст сты хъæуы сæрмæ Бæд- 
тионы фæрсынмæ. Бæдтионмæ бафтын афтæ æнцон нæ уыди, — 
бирæ устытæ лæууыдысты рады, хуынтимæ, фæрсæггаг лæвæрт- 
тимæ. Уаты, тыргъы фезмæлæн нæ уыдис. Зæлда æмæ Адисæ дæр 
æрцахстой рады бынат æмæ æнхъæлмæ кæсын байдыдтой. Тыргъы 
афтæ æнтæф уыдис, æмæ устытæй кæлмæрзæн йæ сæрыл никæ- 
мæн баззади, систой сæ æмæ сæ сæ къухты дардтой, сæ хид уыс- 
мæн асæрф-асæрф кодтой къухтæй, кæлмæрзæнтæй. Фæрсæг адæм 
ноджыдæр цыдысты, рад фылдæрæй-фылдæр кодта. 
Бæдтион дардæй æрцæуæг дæсны кæй уыдис, уый тыххæй йæ 
кад фылдæр ахадыдта, — æнæбавзаргæ истæмæй адæм фылдæр 
фенхъæлынц. Гæлиан — бынæттон дæсны — уыдта Бæдтионы æнты- 
стдзинæдтæ æмæ фырмæстæй цы ракодтаид, уый нæ зыдта. Алы 
æвзæрдзинæдтæ мысыди Бæдтионы дæсныдзинадыл, нæ йыл ауæр- 
ста алцæмæй дæр æгад кæныныл. Дзырдта афтæ дæр, Аслæнбег, 
заегъгæ, йæ фыццаг фарст фесæфта, нал ын феххуыс уыдзæн. 
Хур арвы астæумæ схæццæ ис, уæд Адисæ æмæ Зæлда дæс- 
ныйы уатмæ бахызтысты. Дæсны бирæ ракал-бакал фæкодта йæ 
къамтæ, стæй систа трефты дамæйы æмæ загъта: 
175 

— Ай у Зины авд усæн сæ хистæр. Фæмæсты ис цæйдæр тых- 
хæй Ханиффæмæ æмæ йыл рахаттис. Йæ зæрдæ йын балхæнын 
хъæуы. Æрхæссут ын нывондæн фондзмæйдзыд сыл сæныкк. Авд 
усы, рынчыны хæдзармæ хæстæгдæр чи у, ахæмтæ, скувæнт уыцы 
нывонд рынчыны цур, дуарæхгæдæй. Ногуагъд арахъ — сæ нуази- 
наг. Нывонд æрхасты фæстæ рынчыны æрæвæрут фидар хъæццу- 
лыл æмæ йæ афтæмæй царыл æрцауындзут. Уым æй сахаты бæрц 
æнæрынцойæ фæхеры кæнут — уый йæ фервæзын кæндзæн. 
Радзырдтой Адисæ æмæ Зæлда Бæдтионы амындтытæ Аслæн- 
бегæн. Уæлдай ницыуал загъта Аслæнбег: 
— Кæнут, куыд уын бацамыдта, афтæ! — фæлæ уæддæр Аслæн- 
бегæн йæ зæрдæ æхсайдта дохтыртæм. Устытæй никæмæн ской 
кодта, афтæмæй се ’рвадæлты лæппутæй иуы абадын кодта бæхыл 
æмæ йæ арвыста горæтмæ, загъта йын: «Хардзыл ма бацауæрд, 
æрбакæн дохтыр». 
Адисæ, Зæлда æмæ ноджы Аслæнбеджы хæстæджытæй фондз 
усы æрæхгæдтой сæхиуыл уаты дуар. Сæ разы стыр тымбыл фын- 
гыл — сæныччы фыд аджы фыхæй, тæф калы. Астæуæй хъæдын 
тæбæгъы мидæг — дзаджджын уæливыхтæ. Адисæйы фарсмæ нарæг- 
хъуыр дурыны мидæг ногуагъд арахъ. Устыты хистæр райста сыкъа 
æмæ лæгъз хъæлæсæй, йæ цæстытæ бынмæ æруадзгæйæ (уæлæр- 
дæм кæсын не ’мбæлдис, — уæлейы зæдтæ æмæ дауджытæ сты, 
дæлимонтæ та бынæй сты, зæххы бын, зæгъгæ), зæрдиагæй скуыв- 
та Зины хистæр усæн, арф ныуулæфгæйæ дзы хатыр куырдта Ха- 
ниффæйæн, цы аххосджын дзы фæцис, уый тыххæй. Куырдта дзы, 
цæмæй йæ тæккæ абон сæнæниз кæна. 
Ханиффæ ныр фылдæр рæстæг, не ’мбаргæйæ, хуыссыди, фæлæ 
куывды дзырдтæй йæ хъустыл цыдæртæ ауади æмæ уый дæр арф 
ныуулæфыдис. Нæ йæ фæндыди мæлын — цард æм хорз касти, йе 
’нахъом сывæллæттæн дæр тæригъæд кодта — цытæ кæндзысты, 
куыдтæ уыдзысты. Уайтагъд та йæхи нал бамбæрста æмæ зынулæфт 
кодта. Бындзытæ бадтысты йæ цæсгомыл, хордтой йæ, фæлæ сæ 
не ’мбæрста. Авд усы дæр ууыл нал уыдысты. Уыдон бадтысты 
фынджы алыварс æмæ сæ алцы дæр ферох ис, мæнæн фылдæр 
бантысгæйæ æвнæлдтой хæринæгтæм, быннозт кодтой арахъ сы- 
къайæ. Фыццаг сæ ныхас уыди сабыр, лæгъз, хиуылхæцгæ, фæлæ 
фæстагмæ уат байдзаг ис худтæй, хъыллистытæй, æмхæццæ ныха- 
сæй. Иу тæнтъихæг зылынфындз ус дзы уыдис, Ханиффæйы æмхæ- 
рæфырт, æмæ æппын бынат уый нал ардта, йæ кæл-кæл, йæ хъыл- 
листытæ, йæ æнæуаг ныхасæн кæрон нал уыди. Йæ фарсмæ чи 
бадтис, уый-иу æй басхуыста, зæгъгæ, нæ фидауы афтæ, фæлæ 
уымæн йæ идон аскъуыди, æмæ ауагъта йæхи уæгъд быдырты. 
Адисæ иннæ устытæй æвзонгдæр уыди, æмæ устытæ, цыма цины 
куывды бадтысты, уый хуызæн кæй дардтой сæхи, уый йын хъыг 
уыди, фæлæ йæ хъыгдзинад ницæмæй æвдыста. 
176 

Рынчын иннæ устытæй ферох ис, æрмæст ма йæ Адисæ хъуыды 
кодта, фæкæс-фæкæс æм кодта, бындзытæ-иу ыл æгæр куы æрæм- 
бырд сты, уæд-иу фестади æмæ сæ-иу асырдта. Йæ сыхаг ус ма 
пын бустæ дæр бакодта: 
— Цы фест-фест кæныс?.. Дæхицæн бынат куынæуал арыс? 
Адисæ йеддæмæ иннæтæ тынг æхсызгонæй арвыстой сæ рæс- 
тæг. Фæлæ фынг куы раафтид ис, дурынæй арахъы цæллахъ куы- 
пæуал хъуысти, уæд, цудтытæ кæнгæйæ, сæ бынæттæй стын бай- 
дыдтой. Зылынфындз ус сыстынмæ куыд хъавыди, афтæ æд бан- 
дон афæлдæхти. Адисæйы фæдджийыл фæхæцынмæ хъавыди æмæ 
йын нæ фæрæвдз ис, бандоны бынæй алывыд скалдта Адисæйыл, 
ды мæ фесхуыстай, зæгъгæ. Куы сыстади, уæд дардыл нал фæхъуы- 
ды кодта, фæлæ фæтæргай ис æмæ алыгъд йæ хæдзармæ. Бирæ 
рахъуыды-бахъуыды кодтой устытæ рынчыны ауындзыны тыххæй 
æмæ ницы æрхъуыды кодтой, — царыл, бæндæн цæуыл абастæуы- 
даид, ахæм ницы уыди. Уæд Адисæ ауади кæртмæ Аслæнбегмæ: 
— Цы кæнæм, Аслæнбег, бæндæн цæуыл абастæуа, ахæм куы 
ницы ис царыл? 
Аслæнбег, лулæйы фæздæг калгæйæ, æнкъардæй рацу-бацу кодта 
кæрты. Фæлæууыди. Æнæдзургæйæ, йæ сæрæй ацамыдта сарамæ. 
Рынчын хуыссыди, хи не ’мбаргæйæ, хаттæй-хатт-иу ныхъ- 
хъæрзыди, æрра кæстытæ-иу акодта йæ алыварс æмæ та-иу æрæн- 
цой ис. Æхсæз усы йæ систой дыууæ хъæццулы уæлæ æмæ йæ 
рахастой сарамæ. Сахаты бæрц фæцархайдтой устытæ хъæццулты 
кæрæттыл бæндæнтæ бабæттыныл, стæй бæндæнтæ хъайвантыл фи- 
дар кæныныл. Аслæнбегæн йæхицæн бацæуæн нæ уыди сарамæ, 
йæ усы цурмæ, æфсæрмы кодта, фæлæ йæ хойæн аивæй амбарын 
кодта, зæгъгæ, хъæццултæн æртонынæй тас у, æмæ ма гуыры бын 
иу-дыууæ раны бæндæн ауадзын хъæуы. Уыцы амынд дæр æххæст- 
гонд куы фæцис, уæд рынчыны дыууæрдæм рауз-бауз байдыдтой. 
Рынчын хъæццулы мидæг байдыдта тæлфын, хъæрзын æмæ уынæр- 
гъын, æвæццæгæн, æй йæ хуылф тынгдæр хъыг дарын байдыдта. 
— Уынут, уынут? Уый йын феххуыс уыдзæн, — сдзырдтой чи- 
дæртæ. 
— Ныронг дæр æй афтæ хъуыди, афтæ, — загъта устытæй иу. 
— Куыд уынæргъы! Уый дзæбæхы ’рдæм у, гъе! 
— Цæрæд бирæ Бæдтион — уый у йæ ирвæзынгæнæг! 
— Тынгдæр!.. Ноджыдæр! — дзырдтой алырдыгæй. Афтæ æгас 
сахаты бæрц хъæццулты мидæг рахау-бахау кодта рынчын, тæл- 
фыди, æрдиаг кодта. Уыцы тæлфт, уыцы æрдиагмæ устытæ зæрди- 
агдæр, кæрæдзи ивгæйæ, рассон-бассон кодтой рынчыны. Се ’ппæ- 
тæн дæр сæ хид цъыкк-цъыкк кодта зæхмæ, асæрф-асæрф æй код- 
той, бафæлладысты, уæддæр сæ куыст нæ уагътой. Фæстагмæ рын- 
мын нал тæлфыди, нал æрдиаг кодта. 
— Ныр æгъгъæд уыдзæн, — загътой уæд устытæ æмæ стыр зын- 
тимæ æристой рынчыны зæхмæ. Уыцы сахат Аслæнбег кæимæдæр 
лæууыди кæрты дуармæ. Йæ зæрдæ рысти æнæрынцойæ, йæ хъуы- 
12 Коцойты Арсеп 
177 

дытæ уыдысты Ханиффæйы тыххæй. Цы ма йын æрхъуыды кæна?.. 
Фыдæлтæй баззадис дæсныйы бафарст, æмæ йын дыууæ дæсныйы 
бафарста... Ныр зæгъынц дохтыртæ... Æмæ кæм сты? Чи сыл хæст 
кæны? Арвыста горæтмæ тæргæ бæхæй... Дыууадæс версты — иуæр- 
дæм, дыууадæс — иннæрдæм... 
Нæ бацауæрста æхцайыл, цы муртæ ма йæм уыдис, уыдон рад- 
та æрвыст лæгмæ, чи зоны, кæд сразы уаид дохтыр æрбацæуы- 
ныл... Фæлæ, куы рацæуа, уæддæр кæд хæццæ кæндзæн?.. Уæртæ 
уал æй рауил-бауил кæнынц дыууæрдæм... Нæ зонын, уый йын 
хуыздæрырдæм фæуа... Ахæм хъуыдытæй дзаг уыди Аслæнбеджы 
сæр. Фæлæ сын æддæмæ раргомгæнæн нæ уыди, — худинаг уыди 
хи усы кой кæнын искæмæн, мæлгæ куы кæна, уæддæр, æмæ мæнæ 
ныхас кæны йæ сыхагимæ, йæ зæрдыл æппындæр чи нæ æмбæлы, 
ахæм хъуыддæгты тыххæй... Уалынмæ кæрты айхъуысти устыты 
куыд æмæ æрдиаг, — уыцы минутыл æристой уыдон Ханиффæйы 
зæхмæ. Нал змæлыди, нал улæфыди Ханиффæ, йæ цæстытæ дзагъы- 
рæй баззадысты. Аслæнбегимæ цы сыхаг лæууыди, уый бараст ис 
кæртмæ, йæ сæр хойгæйæ, хъæрæй кæугæйæ. Аслæнбег дуармæ 
баззади, — нæ йын уыди мидæмæ цæуæн, нæ йын уыдис кæуæн — 
худинаг у хи усыл кæуын. 
Уайтагъд сыхбæстæ æмæ уыйфæстæ хъæубæстыл айхъуысти, 
Аслæнбеджы ус Ханиффæ, дам, амардис. 
Устытæ чыртæ-чыртæй цыдысты Аслæнбеджы хæдзармæ. Кæр- 
ты дуарæй-иу куыддæр фæмидæг сты, афтæ-иу байдыдтой кæуын. 
Иу хъæлæс фесхъиудтаид чыры æхсæнæй, ныдздзынæзтаид, йæ 
фæдыл æй æмдзыхæй иууылдæр айстаиккой... Цыбыр рæстæгмæ 
хæдзар йæ тæккæ дзаг бацис устытæй. Иу ус, йæ хъæлæсы 
уадындзтæ тыхджын кæмæн уыдысты, ахæм, кодта хъарæг, дзыр- 
дта, æвæццæгæн, алыран дæр цы ныхæстæ кодта, уыдон. Уыцы 
ныхæстæм гæсгæ, иннæ устытæй алчидæр йæхи зиан хъуыды код- 
та æмæ ууыл куыдта. Æвæццæгæн дзы Ханиффæйы мардыл æцæг 
куыд кодтой иугæйттæ, иннæтæ та иууылдæр куыдтой сæхи мæрд- 
тыл... Афтæмæй хæдзар байдзаг ис богъ-богъ æмæ æрдиагæй, æмæ 
уыцы богъ-богъ, уыцы æрдиаг хъуыстысты дардмæ æмæ æгас сых- 
бæсты зæрдæтæ дæр уынгæг кодтой. Уый у ирон устыты куыд. 
Цыдысты алырдыгæй лæгтæ дæр къордгæйттæй, тæфæрфæс код- 
той æмæ дуармæ, иннæ адæмимæ, ахстой сæхицæн бынат. Кæд-иу 
уыдонимæ, Аслæнбегæн хæстæг чи æййæфта, ахæм уыдис, уæд-иу 
уый фæхицæн ис иннæтæй æмæ-иу, сæр хойгæйæ, хъæрæй кæу- 
гæйæ, бараст ис кæртмæ. Ахæмтæн сæ куыды ныхæстæ уыдысты 
иухуызон: «Уæу, мæ хæдзар куыд фехæлди, цæй дзæгъæлæй нæ 
ныууагътай. Цы ма кæндзыстæм нырæй фæстæмæ!» 
Чи зоны, ахæм кæуæгмæ æппындæр маст нæ хъардтаид, æппын- 
дæр æм кæуын нæ цыдаид, чи зоны, уыцы хъæртæ кæнгæйæ, иу 
цæссыг не ’рæппæрстаид йæ цæстытæй, фæлæ уæддæр афтæ... Уый 
та у ирон лæгты æнаккаг гæды куыд. Уæртæ Аслæнбег, æцæг йæ 
хæдзар кæмæн фехæлди, æцæг стыр маст кæмæн ис йæ зæрдæйы, 
178 

уый нæ кæуы, иу цæссыг дæр нæ разынди йæ цæстытæй. Кæд уый 
фæразы нæ кæуын, уæд иннæты куыд гæды куыд у, æфсоны куыд. 
Кæрт æмæ уынг дæр хæдзары раз дзаг уыдысты адæмæй. Æппæ- 
тæн дæр сæ цæсгæмттыл фыст уыди æнкъарддзинад. Ныхас бирæ 
нæ хъуысти сæ астæуæй, цы дзырдтой, уый æнкъардæй. Фæлæ 
рох нæ уыди уæлмæрдхæрнæг. Бирæтæ аивæй сæ хъус дардтой, 
кæддæра дзы цы уыдзæн æргæвст, цы дзы уыдзæн нозтæй, зæгъгæ. 
Быдырæй Аслæнбеджы стыр цъæх гал куы æрбазынди, иннæрды- 
гæй та æртæ фысы, уæд бирæтæ сæ хъаматы бын асгæрстой сæ 
кæрдтæ, — кæд сын, мыййаг, сæ хæдзæртты ферох сты. Уыйфæстæ 
дæлæсыхы ’рдыгæй уæрдон куы æрбазынди, йæ гуыффæйы авд- 
аст стыр дурыны къæрмæджытæй æхгæд, уæд адæмæн сæ зæр- 
дæтæ иудадзыг се ’муд æрцыдысты. Уыдон фенгæйæ, йæ зæрдæ 
кæмæн нæ барухс ис, ахæмтæ бирæ нæ разындаид адæмы æхсæн. 
Хур дзæвгар акъул ис, афтæ адæм æнкъардæй рараст сты мар- 
ды фæстæ Аслæнбеджы хæдзарæй. Адæм кæрты дуарæй æххæст 
нæма фæхицæн сты, афтæ уынджы кæронæй æрбазынди файтон, 
йæ фарсмæ цыдис бæхджын. Уый уыдис дохтыр йæ фæндаггон 
аптечкæимæ. Барæг та уыдис Аслæнбеджы æрвадæлты лæппу. 
Файтон æмæ барæг фæлæууыдысты, — хосты æххуыс нал хъуыди 
Ханиффæйы. Файтон дохтыримæ фæстæмæ аздæхти. 
Бæдтионмæ куы байхъуысти Ханиффæйы амæлыны хабар, стæй 
дохтырмæ æрвысты хабар, уæд загъта: 
— Дохтырмæ кæй арвыстой, уый аххосæй амарди уыцы мæгуыр 
ус... Зæдтæ, дауджытæ æмæ дæлимонтæ дæр нæ уарзынц дохтырты. 
ÆХЦАЙЫ ЧЫРЫН 
:-——,»< : 
Куыддæр фыццаг кæркуасæнтæ ахицæн сты, афтæ Сæйтт рауа- 
ди хæдзарæй йæ куырæты æгънæджытæ æвæргæйæ æмæ кауы сæрты 
бахъæр кодта Уæсмæнмæ: 
Сыст уæлæмæ, мæрдфынæй бадæ æви цы?! 
Уæсмæны хуыссæнуат каумæ хæстæг уыди. Уайтагъд фехъал 
ис, йæ цæстытæ аууæрста æмæ рауади кæртмæ. Сæйтты дзурын кæй 
уыди, уый базыдта, фæлæ цæй тыххæй дзуры, ууыл дис кодта. 
— Цы хъæр кæныс? Цы дыл æрцыди? 
— Нæ фехъуыстай? Кадеттæ Дзæуджыхъæу ныууагътой, хæх- 
ты сæрты фалæмæ фæхизынц. Коммунисттæ та иннæбонæй раздæр 
не ссæудзысты... Ифтындзгæ тагъд! Хъуамæ иннæтæй фæстæдæр 
ма баззайæм! 
Уæсмæн ницыуал сдзырдта, фæлæ сарайы фæмидæг ис бæх- 
уæрдон цæттæ кæнынмæ. 
Æрæджы, коммунисттæ куы фæлыгъдысты æмæ кадеттæ куы 
нæма схæццæ сты, уæддæр Уæсмæны ницы хай фæци, æмæ уæдæй 
179 

фæстæмæ бирæ маст уыди йæ зæрдæйы. Ныр хъуамæ баххæст кæна 
уæды хъуаг дæр... Акæс-ма, дæлæ сæгъыбоцъо Хъасболатмæ! Йæ 
цæрæнбонты гал йеддæмæ ницы радавта, ныр уый дæр ма йæ хæ- 
дзар алы дзаумайæ байдзаг кодта. Къæлæт бандæттæ сласта 52, 
стъолтæ 18, ноджы ахæм айдæн, æмæ уаты фæрсмæ дæр нæ цыди, 
хæрдмæ дæр, — уæртæ сарайы къулыл æнцойгондæй лæууы... Æмæ 
фæныкгуыз Долæтмырзæ та? Фосимæ скъæты царди... Ныр æм акæс! 
Дзæуджыхъæуы кæрон кæйдæр хъæдын хæдзар райхæлдта æмæ 
йæ ам æрбалæууын кодта. Хъаны цард кæны. Уымæй хуыздæр бæ- 
стыхай ам никæмæн ис. Уый æдде Ханджери! Даргъ-Къохы, бæхтæ 
давгæйæ, йæ худ æмæ йæ нымæт чи ныууагъта, уый дæр æрбалæу- 
уын кодта йæ хæдзары 150 путы лæхурæг мæнæу ссад... Дыууæ азы 
дæргъы йæ кусын нал бахъæудзæн... Нæй... хъуамæ Уæсмæн абон 
йæ хæдзары хъуæгтæ иууылдæр баххæст кæна! Кæннод исчи афтæ 
зæгъдзæн, æмæ йæ тæппуддзинады тыххæй æнæхай баззад... 
Дæс минуты фæстæ Сæйтт æмæ Уæсмæны уæрдæттæ цæттæйæ 
ратулдзысты уынгмæ. Сæйтт иунæг уыди, фæлæ Уæсмæн йæ 18-аз- 
дзыд фырты дæр йемæ ракодта. Алырдыгæй æмызмæлд кодтой бæх- 
джынтæ, уæрдонджынтæ æмæ фистæджытæ. Се ’ппæтæн дæр сæ 
арæзт уыди Дзæуджыхъæуы ’рдæм. 
— Фæсте нæ баззадыстæм, — сдзырдта Сæйтт, — фæлæ раззæг- 
тимæ дæр не стæм. 
Уæсмæн бахудт. 
— Уыйас дæр ласын куы фæразиккам... Дзæуджыхъæу не ’ппæ- 
ты фаг дæр у, ма тæрс! 
Цыма йæ туджы стылди, уыйау сырх-сырхидæй сцæйбырыди 
хур, йæ тынтæй Дзæуджыхъæуы хæдзæртты сæртæ алы æрттывд 
кодтой. Хурыскæсæнырдыгæй уынгты бацæуæн нал уыди уæрдæт- 
тæй, бæхджынтæй, фистæджытæй. Уый уыди цæуджытæн сæ сæр, 
сæ кæроныл та цæст нæ хæцыди, æвæццæгæн, ма кæмтты æмæ 
цъасты змæлыдысты фæстаг цæуджытæ. 
Сæйтт æмæ Уæсмæн сæхи сарæзтой базары уынгмæ, уым иу 
стыр хæдзармæ сæ зæрдæ æхсайдта — тынг дзаджджын æнхъæл 
ын уыдысты. 
Мæнæ йæм фæхæццæ кæнынц. Фæлæ уым сæ разы фегуырды- 
сты дыууæ лæджы ифтыгъд топпытимæ, тæссармæ хъатаратимæ. 
— Аздæхут æндæр уынгыл! Ацы хæдзар мах равзæрстам! 
Акастысты размæ Уæсмæн æмæ Сæйтт — иу 10 уæрдоны лæу- 
уыди хæдзары раз. Лæппутæ, ас лæгтæ æмæ урсрихи зæрæдтæ хас- 
той уæрдæттæм пъалтотæ, худтæ, айдæнтæ, чырынтæ, бандæттæ, 
агтæ, алгъацтæ, тæбæгътæ, уидгуытæ, тастæ, ведратæ æмæ æндæр 
ахæмтæ. Иу уæрдоны раз лæууыди саулагъз лæппын чызг. Йæ ас- 
тæуыл æвзист рон, йæ риуыл æвзист æгънæджытæ, йæ галиу къухы 
дардта тымбыл айдæн, рахизæй та йæ сæрыл æвзæрста парижаг худ. 
Уымæй чысыл æддæдæр æндæр чызг йæ иу къахыл скодта бæр- 
зонд зæвæтджын батинкæ æмæ афтæмæй цæуын æвзæрста, фæлæ 
йæ иннæ къахыл сæрак дзабыр кæм уыди, уым-иу куы уæлæмæ 
180 

хаудта, куы дæлæмæ. Йæ фарсмæ æртыккаг чызг йæ хæххон къа- 
байыл æдде цыбыр юбкæ æрбабаста æмæ алырдыгæй йæхимæ 
æркæс-æркæс кæны. 
— Ауадзут нæ иувæрсты! Мах уæртæ æндæр уынгмæ цæуæм! — 
лæгъстæ кæнгæйæ, сдзырдта Уæсмæн. 
— Кæд иувæрсты цæут, уæд фæндараст! - загътой хъахъхъæн- 
джытæ æмæ ног æрцæуджыты ауагътой дарддæр. 
Проспектмæ сæ бирæ нал хъуыди, афтæ иу хæдзар сæ зæр- 
дæмæ фæцыди — дыууæуæладзыгон, рудзгуыты стыр æвгтæ æрттыв- 
тытæ калдтой. Йæ разы æндæр бардарæг ничи уыди, æмæ уæр- 
дæттæ æрлæууыдысты йæ тæккæ раз. Лæппу уæрдæтты раз хъахъ- 
хъæнæг баззади. Уæсмæн æмæ Сæйтт та мидæмæ цæуыныл фесты. 
Æфсæйнаг кæрты дуар фидар æхгæд разынди, æнцонтæй асæттын 
нæ бакуымдтаид. Уæд Уæсмæн уæрдонæй фæрæт фелвæста æмæ 
парадон дуарыл къæртт кæныныл фæхæцыди. Дуар уайтагъд фæй- 
нæрдæм схъистæ æмæ фæрчытæ ахаудта. 
Иу адæймаг нæ разынди хæдзары, æвæццæгæн, цæрджытæ искæ- 
дæм фæлыгъдысты, искуы бафснайдтой сæ сæр ацы тас рæстæджы. 
Дыууæ лæджы фæрæты руаджы байгом кодтой иннæ дуæрттæ 
дæр æмæ зилын байдыдтой хæдзары къуымты. Стъолтæ, бандæттæ, 
æмæ афтид скъаппыты йеддæмæ хæдзары ницыуал уыди, æвæццæ- 
гæн, цæрджытæ иннæ дзауматæ иууылдæр семæ аластой. Иу къуы- 
мы ма дзы лæууыди æнахуыр цыдæр, — уый стъол дæр нæ уыди, 
скъапп дæр нæ, чырын дæр нæ. 
Дисгæнгæйæ, ракæс-бакæс кодтой уыцы дзауматæм Сæйтт æмæ 
Уæсмæн. 
— Мæнæ цы уæззау у! — сдзырдта Сæйтт, æнахуыр чырыныл 
схæцгæйæ. Уæсмæн дæр ыл авзæрста æмæ йæ зæрдæ фехсайдта: 
«Кæд мыййаг, æхцайы чырын у?» 
Уыцы минут ахæм хъуыды фегуырди Сæйтмæ дæр. 
— Къæдзтæ-мæдзтæ, ницæйаг дзаума у, — загъта Уæсмæн, — 
фæлæ йæ æз сарайы сæвæрдзынæн. Лæууæд уым! 
— Бæзгæ ницæмæн кæны, — загъта Сæйтт, — фæлæ мæ хæдза- 
ры тыргъы сфидаудзæн! 
Дыууæ лæджы «чырыны» алыварс зилын байдыдтой, сгарынц 
æй, схæцынц ыл, дис кæнынц, цæлхытæ та цæмæн ис йæ къæхтыл! 
«Ай у бæлвырд æхцайы чырын, — хъуыды кодта хинымæр 
Сæйтт, — хъуамæ йæ мæхи бакæнон!» — цыма чырынмæ æппын- 
дæр йæ зæрдæ нал æхсайдта, уыйау ацыди иуварс æмæ æндæр 
дзауматæ уыны, хатæны астæумæ сæ хæссы. 
— Ацы æнæхъуаджы стъол ласынæй пайда нæй! — загъта Уæс- 
мæн дæр æмæ æндæр дзауматæ агурыныл фæци. 
Уыцы ныхас ын ацахста Сæйтт æмæ загъта: 
— Чи зоны, мæнæн тыргъы æвæрынæн сбæздзæн! 
— Уæззау у ласынæн, — загъта Уæсмæн дæр, — уыййеддæмæ 
мæнæн сарайы æвæрынæн сбæззид, исты дзауматæ йын йæ уæлæ 
самаин! 
181 

Чи зоны, ацы дзаумамæ куы нæ фæкомкоммæ уыдаиккой дыууæ 
лæджы, уæд æндæр ранмæ ацыдаиккой, — цы сты стъолтæ æмæ 
скъаппытæ! Уыдон агуырдтой æхца æмæ исты зынаргъ дзауматæ. 
Ныр сæм ардыгæй ацæуыны фæнд нал ис. 
Бирæ рафæлив-бафæлив фæкодтой кæрæдзи дыууæ лæджы, 
æппынфæстаг бамбæрстой, сæ дыууæмæ дæр иу хъуыды кæй ис æмæ 
та иумæ афоныл æнахуыр стъолы фæйнæ фарс æрлæууыдысты. 
Кæсынц кæрæдзимæ. 
— Мауал фæстиат кæнæм, аласæм æй! — загъта Уæсмæн. 
— Аласæм æй! Иннæ дзауматæ нæ ницæмæн хъæуынц! 
Дзурын сæ нал хъуыди кæрæдзийæн, цæй тыххæй ласынц ацы 
стъол иннæ дзаумæтты раз: æмхуызон æмбæрстой хъуыддаг сæ 
дыууæ дæр, цы ма йыл дзырдтаиккой! 
* * * 
— Цæмæн афтидæй цæуыс, æппын ницæуыл фæхæст дæ? — 
фарстой Сæйтты фæндагыл æмбæлджытæ. 
— Мæ бæхыл цыдæр фыдбылыз æрцыди æмæ ма афтидæй дæр 
фæстæмæ куы схæццæ уаид! — афтæ дзуапп лæвæрдта Сæйтт. 
Цæуынц дыууæ уæрдоны фæд-фæдыл. Стъол æвæрд уыди Уæс- 
мæны уæрдоны. Уæрдон куы æргуыпп кæны, уæд стъолы хуыл- 
фæй цавæрдæр зæлланг фехъуысы. Уыцы зæллангмæ Уæсмæны 
зæрдæ фырцинæй тынгдæр сриуыгъдтытæ кæны. Фехъуыста кæд- 
дæр Уæсмæн, ис, дам, ахæм æхцайы чырынтæ, æмæ сæ исчи куы 
гом кæны, уæд фæдис ныццæгъдынц. — Ацы чырынæн дæр æнæ 
ахæм хос нæй! — цин кодта хинымæр Уæсмæн. Ныр йæ кæрты 
алыварс дурын быру самайдзæн. Йæ хæдзар зестæй бамбæрздзæн, 
цъæх ахорæнæй йæ сахордзæн, æмæ йæм æгас хъæу, хæлæг кæн- 
гæйæ, кæсдзысты. Сараздзæн йæхицæн сыгъзæрин хъама, бæрцытæ 
æмæ рон, йæ бæхы дзауматæ иууылдæр æвзистæй сæрттивын кæн- 
дзæн æмæ... кæсыс? Дæлæ та Уæсмæн йæ сираг бæхыл Дзæу- 
джыхъæумæ асхуыста. Бирæ, ноджы бирæ цыдæртæ бакæндзæн 
Уæсмæн. 
Сæйтт бады фæстаг уæрдоны, йæ каст у иудадзыг чырынмæ, 
мыййаг æм Уæсмæн исты куы фæныхила. Йæ фæстæ бады Уæсмæ- 
ны 18-аздзыд лæппу. Уымæ дæр Сæйтт йæ хъус дары... 
Цы нæ вæййы... Мацы хинæй йыл рацæуæнт! 
Кæсы Сæйтт стъолмæ, хъуыдытæ кæны. 40 азы цæры ацы ду- 
нейы. Нырæй фæндарастдæр никуы фæци. Бæх-иу адавта, æмæ-иу 
æй ахæстоны бадын бахъуыди, йе та-иу бæхы фæстæмæ байстой. 
Иухатт ын фæдис йæ цонг дæр фæцæф кодтой, мæнæ ныр дæр 
дзæбæх нæ тасы... Ныр афтæ хъуамæ мауал уа. 
Чи зоны, йæ зæрдæйы дзæбæхæн ма хаттæй-хатт давынмæ дæр 
цæудзæн, фæлæ давæггаджы хъуаг нал уыдзæн... Цы цард æм æр- 
хаудта æрæджиау! Нард род та аргæвддзæн æмæ æдзух дзидза гар- 
чицæимæ хæрдзæн... Кæуылты чырын у, кæуылты! Æххуысгæн- 
182 

джытæм куы нæ фæдзырдтаиккой, уæд æй уæрдоны сæвæрын ни- 
цæй тыххæй бафæрæзтаиккой. Хъуамæ дзы милуанæй къаддæр ма 
уа æхца... Йæ фарс ын къухæй куы басхуыста, уæд куыд ныззæл- 
ланг кодтой... Гъе, ныр афтæ аразынц æхцайы чырынтæ, исчи сæ 
куы гом кæны, уæд фæдис ныхъхъæр кæнынц... Хуыцауæй бузныг, 
Сæйтты рад дæр æрцыди, дзæбæх ацæрдзæн! 
Уыди æмбисæхсæвмæ æввахс. Хъæуæй искæдæм давынмæ чи 
цыди, уыдон раджы ацыдысты. Иннæ хъæуккæгтæ, хуырхуыргæн- 
гæйæ, хуыссынц. Нæ хуыссынц æрмæст Сæйтт æмæ Уæсмæн сæ 
бинонтимæ. Уыдон æмбырд сты иууылдæр Сæйтты дуарæхгæд 
хæдзары. Оьшæллæттæ, къуымты бадгæйæ, æнхъæлмæ кæсынц 
чырыны байгоммæ. Уыдон æнхъæл сты æмæ дзы рахаудзæн къа- 
феттæ, уырыссаг гуылтæ æмæ исты хъазæнтæ. Хъомылдæртæ 
æмбæрстой, æхцайы чырын кæй у, æмæ дæрддзæф лæугæйæ, кас- 
тысты Уæсмæн æмæ Сæйтты къухты змæлдмæ. 
Уæсмæн æмæ Сæйтт зылдысты чырыны алыварс, агуырдтой 
йын йæ байгомгæнæн ран æмæ йæ нæ ардтой. Уæд Уæсмæн атъы- 
ста фæрæты роцъо сæрвæйнæджы бын. Фæйнæг скъæр-къæр код- 
та æмæ фæхицæн ис. Мæсты хъырныд æмæ дзынæзт айхъуысти 
уаты къуымты. 
— Уый йæхæдæг у, гъе! — сцин кодта Уæсмæн. 
Ныккастысты дыууæ лæджы чырыны хуылфмæ. Алырдæм дзы 
телтæ ивæзт, цавæрдæр къæбæлтæ дæр дзы бирæ. 
Уæсмæн æрцавта фæрæтæй иу кæрон æмæ фæтарсти, тынг ныз- 
зæлланг кодта чырын — сыхæгтæ куы фехъусой, уæд уыдон дæр 
хай агурдзысты. 
— Тагъд кæнынæй пайда нæй! — загъта Сæйтт. — Сындæггай 
йын расыгъдæг кæнын хъæуы йæ фæдис хъæргæнæнтæ! 
Боны цъæхмæ бирæ нал хъуыди, уæд чырын иууылдæр хицæн- 
тæгонд фæци — фæйнæгæй, телæй, къæбæлæй, фæлæ дзы æхца 
æппындæр нæ разынди. 
* * * 
Хæлддзæгты алыфарс фæлладæй æрбадтысты Уæсмæн æмæ 
Сæйтт. Сдзурын дæр, кæрæдзимæ бакæсын дæр нал уæндыдысты. 
Сæ кæрæдзийæ дæр æфсæрмы кодтой, сæ бинонтæй дæр. Фæлæ 
сæ тынгдæр æрдиаг уыди уый тыххæй, сомбон хъæубæстæ куы 
базоной ацы хъуыддаджы тыххæй, уæд сын уынгмæ акæсæн нал 
уыдзæн — худдзысты сыл! 
Æвиппайды Сæйтт дыууæ къухæй йæ сæрмæ фæлæбурдта æмæ 
фæхъæр кодта: 
— Фæндыр уыди!.. Фæндыр уыди!.. Цæй рох мæ фæци! 
Радзырдта Сæйтт чысылæй йæ фыдимæ суг куыд нылластой 
Дзæуджыхъæумæ, уым куыд федта иу чызджы ахæм фæндырыл 
хъазгæ. 
Уæсмæн, æнæдзургæйæ, йæ сæр æрдиаггæнæгау банкъуыста. 
183 

- Фæхудинаг стæм, хьпгджылæг фæкодтам нæхицæй! 
Уым Сæйтты цæстытæ æррайы цæстытау ферттывтой. 
- Цом, Уæсмæи, фæстæмæ! Ифтындзгæ дæ уæрдон! Хъуамæ 
худинагæй ма баззайæм! 
- Никæд иыххатыр кæндзынæн ацы рæдыд мæхицæн! — загъта 
Уæсмæн æмæ сыстад йæ бынатæй. Иу 15 минуты фæстæ дыууæ 
уæрдоны ратылдысты уынгмæ. Уым Сæйтт æмæ Уæсмæны хъус- 
тыл ауади: «Бафснайут уæ уæрдæттæ, коммунистытæ схæццæ сты!» 
САЛОМИ 
^ 
Бафæллади Саломи. Цафон у, ничи ницы зоны — хур нæ кæсы, 
арв алырдыгæй цъæх мигътæй æхгæд; чи зоны, у сихор, чи зоны, у 
изæр. 
Фыццаг кæркуасæнтæ уыди, афтæ фæдис фæцыди: Гуырдзыйы 
æфсæдтæ ссæуынц, лидзгæут Цæгат Ирыстонмæ! 
Цавд мæлдзыджыты губаккау хъæу æмызмæлд сси, чи уæрдон 
ифтыгъта, чи — саргъыбæх. Алырдыгæй хъуысти хъæр, кæуын æмæ 
æлгъыст. 
— Нæ коммунистытæ нæ фесæфтой! — дзырдтой иутæ... Иннæтæ 
сæ сабыр кодтой: 
— Цомут! Фæстæмæ нæ ардæм хъæуы!.. Нæ фос, нæ зæххытæ 
нæхи бакæндзыстæм, сæрибар суыдзыстæм, нæ цард нæхи къух- 
тæй араздзыстæм!.. 
Уыди ахæм бинонтæ, кæцытæ æрмæст сæ уæлæйы дзауматы 
лидзæг фесты, ныууагътой сæ ис-сæ бон. Уыди дзы ахæм бинонтæ 
дæр, кæцытæ бафæрæзтой суанг судзины онг алцыдæр семæ ра- 
хæссын... 
Саломи — идæдз ус — йæ дыууæ æнахъом чызгимæ уайтагъд 
ацæттæ кодта йæхи... Хуыссæнты дзæбæхдæртæ атыхта, абаста, 
хордзенты кæрдзынтæ æмæ цæхх авæрдта, нæ ферох кодта чысыл 
дурын дæр донæн... Хæдзары бæх нæ уыди, — цæуыл ахастаиккой 
сæ дзауматæ. 
Фыццаг лидзæг къордимæ араст сты Саломи æмæ йæ дыууæ 
чызджы. 
Хистæр чызг — дыууадæсазыккон Мелани — æмбæрста хъуыд- 
даг æмæ æнкъард цæсгомимæ разæй æнæзивæг уади, — йе ’ккой 
хордзентæ, хæринæгтæ æмæ дурынимæ... 
Фæлæ кæстæр — Сопи — астаздзыд, дис кодта, цы æрцыди, цы 
хабар у, кæдæм лидзынц, уайтагъд-иу йæ мады къаба райвæзта 
æмæ та-иу æй афарста: 
— Кæдæм цæуæм, кæдæм, нана? Æмæ цæмæн цæуæм, цæмæн? 
Мадæн йе ’ккойы хуыссæнты тыхтон, афтæмæй размæ тындзыдта 
æмæ-иу чызгмæ сдзырдта: 
184 

— Рауай, мæ хурыхай, уазал у, æмæ дзургæ бирæ ма кæн. 
Иу нарæг ран фæндаг æхгæд разынди - уæззау уаргъджын бæх 
миты ныссагъди æмæ сыстын нал фæрæзта. Зын ацæуæн уыди 
пувæрсты, фæлæ уæддæр фæстейæ цæуджытæ, бæх сыстынæн 
æххуысы бæсты, стыр фыдæбæттимæ иувæрсты хылдысты... 
— Фæкæсут мæм, аххуыс мын кæнут! — дзынæзта бæхы хицау... 
Хъусгæ дæр æм ничи кодта, алчи йæ фæндагыл цыди... 
Саломи æмæ йæ дыууæ чызджы дæр иувæрсты зынæй ахылды- 
сты æмæ араст сты дарддæр. Саломийы хъустыл ауади: меныпе- 
1шкты æфсæддонтæ дзæбæх сылгоймаг æмæ чызгæй кæуыл хæст 
кæнынц, уыдонæн тых кæнынц. 
Дзургæ ницы кодта, фæлæ-иу уыцы хъуыды йæ сæры куы фе- 
гуырди, уæд-иу мæстæй йæ зæрдæ атыппыр ис, цыма йыл тæфсæг 
уыди, уыйау-иу ризын байдыдта... 
Сопи нал фæразы цæуын... Райвазы йæ мады къаба... 
— Нана, фæлæуу-ма, — мæ къæхтæ риссынц!.. 
Саломи нæ лæууы, размæ тындзы, сывæллонмæ сдзуры: 
— Рауай, рауай, мæ хуры чысыл, фалдæр нæ фæллад суадздзы- 
стæм! 
Цæуынц æддæдæр... 
Нал фæразы цæуын Саломи дæр. Иу дзæбæх фæз ран фæлæу- 
уыди æмæ загъта: 
— Ам æрæнцайæм æмæ фæйнæ къæбæры дæр ахæрæм!.. 
Куыддæр пæлæз æрытыдтой æмæ æрбадынмæ хъавыдысты, 
афтæ топпы гæрæхтæ фехъуысти... 
Саломи фестъæлфыд... Алырдыгæй хъæр цыди: 
— Æрбаййæфтой нæ меныпевикты æфсæдтæ!.. 
Саломи акасти, айхъуыста фæстæмæ — æцæг æрбацæуы мень- 
шевикты æфсад... Фæуагъта миты уæлæ хуыссæнгæрзтæ, хордзентæ 
дæр аппарын кодта æмæ загъта: 
— Фалдæр ссардзыстæм алцы дæр... 
Топпы гæрæхтæ арæхдæр кодтой... 
Хъæр, сылты цъæхахст æмæ сывæллæтты кæуынæй хæхтæ зæ- 
лыдысты... 
Сопи йæ хъæбысы, афтæмæй размæ тындзы Саломи. Мелани 
æнæзивæг згъоры разæй... Иу къардиуы былмæ куы бахæццæ сты, 
уæд Саломи акасти размæ — фæндагмæ, бамбæрста, кæй нал аир- 
вæздзысты, æмæ адæргæй æруагъта йæхи митыл... Йæ сæры алы 
хъуыдытæ сæмхæццæ сты. Йæ цæстытыл уайы, меныпевикты æфсæд- 
донтæ йе ’нахъом чызджытæй хынджылæг куыд кæндзысты... 
Ризы, судзы адæргæй мæстæй... 
Уалынмæ æцæг фæзындысты меныпевикты æфсæддонтæ. 
Саломи иу къухы фелвæста кæстæр чызджы, иннæмæй рахæ- 
цыди хистæры къухыл... Загъта: 
— Цомут, уæртæ уым бамбæхсæм!.. 
Акасти къардиуæй бынмæ — бын нæ зынди... Акасти фæстæмæ, — 
уæртæ æрбацæуынц... 
185 

— Ау, мæ зæрдиаг хъæбулты хуытæ бахæрой?.. 
Сопи, куыд уыди йæ хъæбысы, афтæмæй йæ фехста бынмæ. 
Зæрдæхалæн цъæхахст азæлыди хæхтыл æмæ уайтагъд фæхъус ис. 
Хистæр чызг фæтарсти, скуыдта æмæ лидзынмæ фæци... Мад 
æй рацахста, акасти фæстæмæ, рахиз къухæй бартхъирæн кодта 
æмæ загъта: 
— Нæ уын батайдзысты ацы мæстытæ, ацы æфхæрдтæ! 
Мелани ныттыхсти йæ мадыл, хицæн кæнын нæ куымдта, æппа- 
рын нæ куымдта... 
Уæд ын мад тынгдæр ныхъхъæбыс кодта... 
Дыууæ дæр аныгъуылдысты æнæбын къардиуы... 
ФЕМБÆЛДЫСТЫ 
Æфсæн перилæджын мраморæй асиныл сындæг хызти уæлæмæ 
иу 18-азыккон чызг. Æмпъызт къалостæ, адаргæ зымæгон пъалто 
æмæ ихсыд кæлмæрзæн йæ уæлæ. 
Афтæ зынди, цыма уый барæй йæхи фæстиат кодта асиныл, 
цыма йæхи ууыл хъардта, цæмæй йын, æнæ исчи фенгæйæ, фыл- 
дæр ахæрын бантыса кæрдзынæй. Кæрдзын дардта йæ галиу къу- 
хы, рахиз къухæй та дзы-иу стыдта гæбаз æмæ-иу æй æрдæгæу- 
уылдæй аныхъуырдта. 
Æгæр фæстиаты амал дæр ын нæ уыди, тарсти, йæ мад кæнæ 
йæ хо куынæуал фæлæууой æмæ куы ракæсой дуарæй. 
— Гъе, залиаг калм! Хæрыс та йæ? — æрыхъуысти чызгмæ йæ 
мады хъæлæс. 
Чызг, йæ дзыхы цы уыди, æууылдæй-æнæууылдæй, уый æвип- 
пайды иу ныхъуырд акодта æмæ сдзырдта: 
— Æппындæр нæ. Уый дæумæ афтæ кæсы! 
Схæццæ ис чызг æртыккаг уæладзыгмæ. 
Мад ын йæ къухтæй атыдта кæрдзын. 
* * * 
Кæрдзын стъолыл лæууы — армытъæпæны йас. Цавæр хоры 
мыггагæй конд у, уый равзарæн нæй. Зыны тар æлыджы гæбазы 
хуызæн. Æрттивынц дзы хоры агъудтæ, фæйнæрдæм дзы хъилæй 
лæууынц хоры сыгтæ æмæ хъæмпы муртæ. 
Кæрдзынмæ æмдзастæй кæсынц æртæйæ: мад Къати — уындæй 
иу 50-азыккон ус, хистæр чызг — 18-азыккон Пъело, кæстæр — 
8-азыккон Марикъо. 
— Ам джиранка æмæ æрдæг ис? — сдис кодта Къати. — Раст ын 
йæ æмбис ахордтай, залиаг калм. 
Къати афтæ мæллæг уыди, æмæ йæ русты кæрæдзиуыл сæмбæ- 
186 

лыимæ бирæ нал хъуыди. Мæстыйæ-иу куы дзырдта, уæд-иу зын- 
ди афтæ, цыма стæгдар йæ æфсæртæ кæрæдзиуыл хойы. 
Ныр чызг мады дзырдтæм йæхи фæхъуынджын кодта æмæ загъта: 
— Æппындæр нæ, нана! Æнгуылдзы йас къæбæр дзы хицæнæй 
уыди æмæ йæ, зæхмæ хауыны бæсты, мæ дзыхы баппæрстон! 
— Æмæ мæнæ йæ фæрстæй дæр тындтытæ куы ис! 
— Уый та, нана, баргæйæ, æгæр уæззау уыди æмæ йын барæг 
йæ уæлдæйттæ атыдта. 
Мады цъæх цæстытæ æррайы цæстытау ферттывтой. 
— У... у, залиаг калм! Дæуæн басæттæн ис! — ныззылди ма фæ- 
стаг хатт Къати æмæ кæрдзын скъаппы афснайдта. 
Скъаппы гуыдыры зæлланг куы ссыди, уæд гыццыл Марикъо 
йæ былтæ бæргæ асдæрдта, фæлæ йæ мад хъуыды дæр не ’ркодта — 
фæлæууæд, хъуамæ æнхъæлмæ кæсыныл ахуыр кæна! Сихорафон 
куы ’рцæуа, уæд сын кæрдзын дæр ратдзæн, картофтæ дæр. 
Картофтæ Къати дардта гуыдырæй æхгæд чыргъæды. Бирæ дзы 
пал уыдис. Фыццаг дзы иста бонæн 9 картофы, фæйнæ æртæйы 
алкæмæн дæр, фæлæ афæстаг бонты иста æрмæст фæйнæ дыууæйы. 
Ныр хъуамæ фæкъаддæр кодтаид нымæц, Хуыцау зоны, кæд та 
ссардзысты, æмæ ма ссардзысты, уый дæр чи зоны. 
Уæддæр йæхи фæрæдау кодта Къати æмæ ма фæстаг хатт систа 
фæйнæ дыууæ картофы, — кæд Хуыцау йæ адæмы бынтон сæфт 
нæ фæкæнид! 
Пъело уатмæ ацыди æмæ уым йæхи чиныджы кæсæг скодта, 
афтæмæй картофтæ сæрæй цух нæ кодтой. Хъуамæ афойнадыл аджы 
уæлхъус уа, æмæ стырдæр картофтæ йæ къухы бафтой. 
Бантыстис ын уый. 
Куыддæр Къати картофтæ агæй сæппæрста, афтæ Пъело стыр- 
дæр дыууæ картофыл йæхи ныццавта. 
— Æри сæ, цъаммар! Æри сæ, залиаг калм! — фæлæбурлдта 
чызджы къухтæм Къати. 
Картофтæй иу хатæны пъолмæ æрхауди, иннæ та цыппар къу- 
хы астæу ныппырх ис. 
Æрдиаг æмæ цъæхахстæй байдзаг ис фатер. 
Гыццыл чызг, хылмæ кæсгæйæ, йæхи æрæппæрста пъолыл æмæ 
судзаг ниуд ныккодта. 
* * * 
Нæ бахордта мад йæ хай. Æхсæвы, суанг кæркуасæнты онг ба- 
фынæйæн ницы фæрæзта. Йæ сæрымагъзы зылдысты йæ фыццаг 
Царды нывтæ. Алы райсом ын кондитер æрвыста æвзаргæ торт рай- 
сомы кофийы афон. Уыйфæстæ фыдуæйгæнæг æрвыста хуыздæр 
фыдызгъæл басæн, хуыздæр фыдызгъæл физонæгæн... Цы цард 
Уыди, цы!.. Кофе ахицæн ис, уæд хæдзары истæуыл дæхи ирхæф- 
сыс, йе фистæгæй атезгъо кæндзынæ, йе автомобилы исчердæм ацæ- 
Удзынæ... 12 сахатыл — аходæн: йе карчы физонæг, йе æндæр исты 
187 

ахæм, фæсарæйнаг сæнимæ; 2 сахатыл цай хъæбынтимæ, кæнæ 
æндæр ахæм истæимæ... Аходæны фæстæ, куы-иу æй фæндыди, 
уæд-иу сывæллæтимæ горæты алы къуымты æрзылдысты автомо- 
билы 6 сахатыл сихор. Хæринæгтæ — 4—5 блюдæйы коньячимæ, 
æвзаргæ сæнтимæ. Фылдæр бонты сæм сихорыл уыдис уазджытæ — 
дыууæ, æртæ æмæ фылдæр. Хъæлдзæг ныхас, зард, худтæн-иу 
кæрон нæ уыди. Сихоры фæстæ-иу залмæ куы рацыдысты, уæд-иу 
чи роялæй цагъта, чи заргæ кодта, чи та-иу къамæй хъазыди. Изæ- 
ры — оперæ, драмæ кæнæ кино... Æмæ Кисловодск та? О... о... о... 
куыд хъæлдзæгæй-иу æрвыста Къати уым рæстæг! Иннæ курорт- 
тыл дæр-иу азылди, фæлæ йæм Кисловодск се ’ппæтæй хуыздæр 
касти... Тынг уарзта Къати Кисловодскы цæрын... Ныр та? О... о... 
цæй цардмæ æрхаудта!.. Цæй зын ран ис йæ зæронды бонты!.. 
Нал баурæдта Къати йæхи. Хъæццулы бын амбæрзта къухтæй 
йæ цæсгом, æмæ чысыл-ма хъæуа, хъæрæй ма нынниуа... Нынни- 
удтаид, фæлæ сывæллæттæй æфсæрмы кодта. 
Уæддæр-иу хаттæй-хатт йæ уынæргъын хъæццулы бынæй сир- 
вæзтис. Уайтагъд базы иу фарс ногæхсадау ахуылыдз ис цæссыгæй. 
Къати зыдта, баз кæй ныххуылыдз ис, фæлæ йæ барæй нæ фæлдæх- 
та иннæрдæм. Хъæрæй нынниуынæй хуыздæр æм бæргæ ницы фæ- 
кастаид, фæлæ уымæн амал кæм нæ уыди, уым та цас уыцы цæссыг- 
ты змæсты фылдæр фæмæцыдаид, уыйас ын йæ маст рогдæр уыди. 
Бирæ фæуынæргъыдта хъæццулы бын Къати, бирæ цæссыг амыз- 
ти йæ цæстытæй.... Куы банцади йæ кæуынæй, уæд дæр бирæ афонты 
фынæй кæнынæн ницы фæрæзта. Хъуыдытæ кодта йæ уынгæг царды 
тыххæй дæр, цы балцы цæуын сфæнд кодта, уый тыххæй дæр... 
Куы ницы йын бантыса, уæд хъуамæ фæстæмæ мауал æрбаздæха, 
хъуамæ ацы æгад цардæй иу бон дæр мауал фæцæра... Сывæллæттæ? 
Чи зоны, кæд уыдонæн дæр хуыздæр уаид йæ фесæфт, кæд сæм 
исчи фæкæсид, кæд сæм мыййаг, хицауад йæ хъус æрдарид... Сæ 
фыд фесæфти, йæ кой-йæ хъæр никæцæйуал хъуысы дыккаг аз. 
Кæд уый исты аххосджын уыди, уæд уый нал ис, æмæ сывæллæт- 
тæм хъуамæ мачи мацы азым хæсса. 
Къати йæхæдæг дæр ницыуал пайда фæуыдзæн сывæллæттæн. 
Фæлтау йæхи куы аиуварс кæна, уæд хуыздæр. 
Знон изæры, Къати балцы цæуыны фæнд куы скодта, уæд бирæ 
фæхъуыды кодта, цы ахæсдзæн йемæ уæй кæнынмæ. 
Ницæуылуал цæст хæцыди. Рояль, трюмо, зынаргъ нывтæ, пер- 
сайнаг гауызтæ æмæ бирæ æндæр цыдæртæ хæрд фесты. Ис ма йæ 
рагон дарæстæй цыдæртæ. Йæ зынаргъ зæлдаг къаба дæр ма æгас 
у, — иунæг хатт йеддæмæ йæ уæлæ дæр нæ уыди. Хæссын хъæуы 
уыдæттæ ивынмæ, æндæр гæнæн нæй, — гæххæттын æхцайыл чи 
ратдзæн хор, кæнæ картоф! 
Къатийы хъуыдытæ куыд фæстæмæ уæлæнгайæ-уæлæнгайдæр 
кодтой, æппынфæстаг фынтæм ахызтысты. Хуылыдз базы йæ сæр 
тъыст, афтæмæй бафынæй ис Къати — йæ мæстытæй фервæзти ар- 
дыгæй райсоммæ. 
188 

Боны цъæхы тынтæ рудзгуыты зыхъыртæй мидæмæ фæндаг 
гæрстой, уынгтæй алыхуызон уынæр хъуысын байдыдта, афтæ 
Къати дæр балцы арастмæ цæттæ уыди. Иу голлаг атыхта æмæ йæ 
иннæйы ныппæрста, ивынмæ цы дарæстæ хаста, уыдон дæр уым. 
Ныппæрста уым ноджы гæххæтты тыхтæй йе зноны кæрдзыны 
хай. Йæ картоф дæр дзы æвæрынмæ хъавыди, фæлæ цыдæр ахъуы- 
ды кодта æмæ йæ йæ дзыппы авæрдта. Хъарм кæлмæрзæны йæхи 
æрбатыхта, пъалтойы цæппæртæ биноныг сæвæрдта, æрмкъухты 
атъыста йæ къухтæ. 
— Чи зоны, нал æрбаздæхдзынæн фæстæмæ, — сдзырдта хины- 
мæр Къати, æмæ йæ сывæллæтты хуыссæнтыл ахаста йæ цæст. 
Æркаст кæстæрмæ хæстæг æмæ йыл дзуар афтыдта... Стæй йæ 
дзыппæй фелвæста картоф æмæ йын æй йæ нывæрзæн авæрдта. 
Ракасти хистæр чызджы хуыссæнмæ дардæй æмæ йæ сæр цæн- 
къуыста. Йæ зæрдыл æрбалæууыди, фыццаг рæстæджы йын Пъе- 
ло алы æмбæлдæн пъатæ куыд кодта. 
«Афæлдæхти дуне! Фесæфти дуне! Чызг мады дзыккуты йæ 
ныхтæ ныссагъта!..» 
Афтæ-ма сдзырдта ус хинымæр, ныуулæфыди арф æмæ араст 
ис фатерæй. 
* * * 
Уынгтæ афтид нал уыдысты. Кæмæн чыргъæд йæ къухы, кæ- 
мæн — базармæ цæуæн хызын, кæмæн — голлаг, афтæмæй адæм 
алырдæм цыдысты тротуартыл дæр, уынгты астæуты дæр. Æрдæг- 
над миты хъыст-хъыст къæхты бынæй дардмæ хъуысти. 
Цæуджытæн сæ уындмæ, сæ цыдмæ гæсгæйæ, адæймаг загъта- 
пд: «Адон ныртæккæ рацыдысты рынчындонæй». Сæ цæсгæмтты 
туджы цъыртт нæ зынди, сæ зæнгтæ сæ быны дыдæгътæ кодтой. 
Уыдонæй иуæй-иутæ фырихсыдæй, фырæдыхæй хаудысты 
фæндагыл æмæ-иу уым баззадысты фæлдæхтæй, иннæ цæуджытæ 
сæ иувæрсты здæхтысты æмæ цыдысты дарддæр. 
Уыцы адæм иууылдæр цыдысты хæринаг агурынмæ. Иуты уыди 
ныфс горæтæн йæхимидæг исты ссарын, иннæтæ цыдысты дард 
хъæутæм, йе картоф, йе ссад, йе дзидза ссарын æнхъæлæй. 
Къати æндæр дыууæ усимæ сæхи сарæзтой вагзалы ’рдæм, — 
дзырдгонд уыдысты раздæр. 
Цæуынц, хæринаджы кой кæнынц, чи цы бахордта знон, æндæ- 
рæбон, уый размæ... Сæ фæрсты дыууæрдæм чи цыди, уыдонæй 
дæр хъуысти æрмæст хæринаджы кой. 
Бахордтон, бахордтам, бахæрдзынæн, бахæрдзыстæм, æгас бон 
ницы бахордтон, дыууæ боны ницы бахордтам... ссад, мæнæу, кар- 
ТоФ> дзидза — ахæм дзырдты йеддæмæ никæй дзыхæй хауди æндæр 
истæй кой. 
Къатийы æмбæлттæй иу дзырдта: 
^— Мах дыууæ боны æппындæр ницы бахордтам, бадтыстæм стон- 
г*й, не ’рдиаг, нæ хъаст кæрæдзийæн кодтам. Иу хатт, хъеллау- 
189 

гæнгæйæ, ацыдтæн базарырдæм. Кæсын, мæнæ иу ус къулы рае- 
бын, къуымгонды лæууы, йæ разы голлаг. Мæ зæрдæ ныггуыпп 
кодта — исты йæм куы разынид! Фæрсын æй: 
— Исты уæййаг дæм ис? 
— Ис диссаджы хорз картоф. 
Байгом кодта голлаг. Æцæгдæр — диссаджы ставд картоф. Салд 
уыди, фæлæ уый хъуыды кодтон! Уайтагъд афидыдтон аргъыл. 
Куыддæр фидыд фæдæн, афтæ нæ разы æндæр æлхæнджытæ æрба- 
лæууыдысты. Фæлæ ма цы, уыдонмæ йæ ауагътаин!.. Рахæццæ нæ 
кодтой картофтæ абоны онг. Ныр та цæуын агурынмæ. 
Къати хъуыста сыхагмæ, фæлæ дзырдтæ йæ хъусты иувæрсты 
уадысты, — знон ницы бахордта, æмæ йыл стонг тæфсын байдыдта. 
Йæ къæхтæ йæ быны тынгæй-тынгдæр дыдæгътæ кодтой. Йæ хъа- 
ру нал уыди дарддæр æнхъæлмæ кæсын æмæ систа голлагæй йе 
зноны кæрдзыны хай. Алырдыгæй йæм æркасти æмæ дзы ставд- 
дæр цы хъæмпы муртæ зынди, уыдон æппæрста. 
— Уыйфæстæ та? — фæсмонгæнæгау ахъуыды кодта Къати, 
фæлæ йæ комы дæттæ æркалдысты... Йæ бон нал бауыдаид уыцы 
къæбæр фæстæмæ голладжы нывæрын. 
Уый цалынмæ кæрдзын æууылдта, уалынмæ йæм йе ’мбæлттæй 
бакæсын ничи бауæндыди: афтæ фæлмæцыд уыдысты стонгæй уыдон 
дæр, æмæ сын æгæр зын уыдаид æууилæг адæймагмæ кæсын. 
* * * 
Æртæ версты бæрц ауадысты бæлццæттæ, фæлæ уый уыди 
фæндагæн йæ æнцондæр хай. Зындæр уыди билеттæ райсын æмæ 
вагоны сбадын. 
Вагзал æмызмæлд кодта адæмæй. Кæмæн йæ къухты, кæмæн 
йæ фæсонтыл зындысты голлæгтæ, дзæкъултæ. Уыдонæн сæ бирæ 
фылдæр хай уыдысты хæринагагурджытæ, æрмæст дзы иуæй-иутæ 
цыдысты æнæуый хъуыддæгты тыххæй. 
Билеттæ исыныл дæр бирæ фыдæбон бахъуыди рады лæууыны, 
фæлæ вагоны бадынмæ куы ’рцыди хъуыддаг, уæд уый уыдис стыр 
тох. Адæм иууылдæр размæ бырстой æмæ, бырсгæйæ, кæрæдзи 
схуыстой фæйнæрдæм. Æдыхдæртæй бирæтæ къæхты бынмæ хау- 
дысты æмæ уырдыгæй сæ æрдиаг цыди. Хъæр, цъæхахст æмæ 
æлгъыст хъуыстысты алырдыгæй. Райдианы кондуктортæ авзæр- 
стой исты æгъдау аразыныл, фæлæ сæ адæмы зæй чердæмыты аха- 
ста, уый бæрæг дæр нал сси. 
Вагæтты мидæгæй къахдзæф акæнæн нал уыди.Бадæнтæ, уæл- 
вæйнæгтæ, цæуæнтæ иууыл тъысгæдзаг уыдысты адæмæй. Бæлц- 
цæттæ иууылдæр кæрæдзимæ афтæ æнгом бадтысты æмæ лæууы- 
дысты, æмæ дзыхæй-дзыхмæ кæрæдзи улæфт ныхъуырдтой. 
Къати лæуд фæци дуармæ хæстæг иу мæгуыр усимæ; йæ фæй- 
нæфарс дæр хуымæтæджы адæм. Уыдон æнæхсад буары смагæй 
æмæ чъиуæйдзаг дарæсы тæфæй уайтагъд йæ сæр разылди. Куы 
190 

нуæрдæм, куы иннæрдæм йæхи азилыны фæндтæ кодта, фæлæ йын 
ницы æнтысти. Цæмæй уыцы смагджын уæззау уæлдæфæй ма улæ- 
фа, уый тыххæй йæ цæсгом радав-бадав кодта, фæлæ алырдыгæй 
иухуызон уæлдæф уыди. Сивæзта-иу йæ цæсгом цары ’рдæм, — 
уым ноджы æвзæрдæр: тæф бæзджын мигъау бадти цары бын æмæ 
тагъди бынмæ, адæмыл. 
Къати — инæлары ус — афтæмæйты балцы цæуын ахуыр нæ уыди. 
Уый-иу цыди фыццаг класы, хицæн купейы, кæнæ номергонд бына- 
ты. Ныр мæнæ цæмæ æрхаудта! Йе ’мбал устытæ уæддæр йæ разы 
куы фæцадаиккой. Уыдон йæ æмсæр сты, æмæ йын уыдонимæ æнцон- 
дæр уыдаид, фæлæ сæ адæмы зæй чердæм ахаста, чи зоны... 
Машинæйы фезмæлдæй рацыдаид æрмæст фынддæс минуты бæрц, 
афтæ Къати йæ уд исынмæ æрцыди æнудæй, смагæй æмæ мæстæй. 
«Фæлтау куынæ рацыдаин! Ацы фыдæбæттæ, ацы æгаддзинад 
бавзарыны бæсты, фæлтау уым стонгæй куы ныммардаин!» 
Афтæ дзынæзта Къати хинымæры, фæлæ-иу гыццыл Марикъо 
йæ зæрдыл куы æрбалæууыди, уæд та-иу йæ æдыхдзинадыл фæс- 
мон кодта. 
«Авзарон-ма хъуамæ! — загъта йæхицæн фæстагмæ Къати. — 
Авзарон-ма, кæннод мын уыцы чысыл уды тæригъæд мæрдты дæр 
æнцой нæ ратдзæн»! 
Цыма расыг уыди, уыйау, цудтытæ кæнгæйæ, Къати зынæй 
бахæццæ ис станцæйы дуармæ æмæ уым къулы æнцой йæ голлагыл 
æрхаудта. Цас фæбадти уым, æнæзмæлгæйæ, чи зоны, афтæ йæм 
чидæр сдзырдта: 
— Ам дæ, Къати? 
Цыма фынæйæ райхъал ис, уыйау скасти Къати: мæнæ йе ’мбæлт- 
тæй иу. Йæ былтæ базмæлын кодта, фæлæ цы загъта, уый сыха- 
джы хъустæм не схæццæ ис, афтæ саст уыди йæ хъару. 
Машинæ аивгъуыдта дарддæр. Адæм алырдæм апырх сты. Бирæ 
ничиуал уыди станцæйы. 
— Не ’мбалæн нæ бантысти, æвæццæгæн, вагоны сбадын, — загъта 
Къати. 
Сыхаг ус сыстади. 
— Цæуын хъæуы. Уымæ æнхъæлмæ кæсынæй пайда нал ис. Ам 
куы уаид, уæд афонмæ искæцæй зындаид. 
Араст сты æндæр цæуджыты амынд æрдæгнад фæндагыл. 
Цы хъæумæ цыдысты, уырдæм уыди æрмæст цыппар версты, 
фæлæ уыцы цыбыр фæндагыл дыууæ усы дæс хатты æрбадтысты 
фæллад уадзынмæ. 
* * * 
Ахæм бæлццæттыл ацы хъæуы ахуыр уыдысты. Уайтагъд кæ- 
ройнаг хæдзарæй сæ размæ рауади ацæргæ ус, йæ фæдыл дыууæ 
чызджы. Уыдон агуырдтой къахыдарæс. Куы нæ уыди, уæд фæс- 
тæмæ аздæхтысты. 
Дыккаг хæдзарæй рацыди бæзджын ус, йæ цæсгом дзаг мæйы 
191 

хуызæн тымбыл. Цавæр ивинæгтæ ис бæлццæттæм, уый куы ба- 
зыдта, уæд сæ бакодта хæдзармæ. 
Хæдзары хицау æмбæрста, бæлццæттæ фæллад кæй сты, æмæ 
æвиппайды хъуыддаджы тыххæй нæ райдыдта дзурын, фæлæ сæ 
артмæ сбадын кодта, цыдæр хæринæгтæ сын авæрдта сæ разы. Уый 
тæригъæд, мыййаг, нæ кодта бæлццæттæн, фыдæлтон уазæгуар- 
зондзинады тыххæй дæр сæ нæ уыдта хорз, — адæм кæрæдзи хæ- 
рынмæ куы æрцыдысты, уæд ма чи хъуыды кодта ахæм Митæ! 
Нæ, уыцы ус хъуыды кодта æрмæст былццæтты æххæстдæр бас- 
тигъыны тыххæй. Уый зыдта хорз, цы къæбæр сыл бахардз кæна, 
уый дæсвæлтæр фылдæрæй кæй райсдзæн. 
Хъуыддаджы тыххæй ныхас куы бацайдагъ ис, уæд хæдзармæ ба- 
уади, заргæйæ, иу-ссæдзазыккон саулагъз чызг. Уый нæ зыдта, ам бæлц- 
цæттæ кæй ис, æмæ ныр æвиппайды зард фæурæдта æмæ сдзырдта: 
— Æгас цæут! 
Йæ мад æм уайдзæф баппæрста: 
— Сывæллон ма дæ, Нинæ, цæй рог схъиудтытæ кæныс! 
Чызг мады уайдзæф хъуыды дæр не ’ркодта, фæлæ февнæлдта 
æмæ йæхиуыл барын райдыдта къабатæ, юбкæтæ, кофтæтæ; хæс- 
тæгмæ дæр сæ уыдта, дардмæ дæр сæм-иу акасти. Уыдон уынгæйæ, 
чызг фæкæс-фæкæс кодта уазджытæм дæр æмæ дис кодта, куыд 
мæллæг сты, куыд фæлурс сты. Иу хатт Къатимæ æдзынæгдæр 
бакасти, цыдæр хъуыдытæ фегуырди йæ сæры, фæлæ уайтагъд 
фæтар сты, чызг та дарæстæм кæсыныл фæци. Иу зæлдаг къаба- 
йыл ныххæцыди æмæ загъта: 
— Ацы къаба мæн у! 
Къати дыууæ азы размæ дæс туманæй цы зæлдаг къаба балхæдта, 
уый ацыди мæнæуы сады путыл. Фæуæй сты Къатийæн ноджы дыууæ 
кофтæйы æмæ дыууæ юбкæйы сады путыл æмæ картофы путыл. Чысыл 
цыдæртæ ма йæм аззадис, фæлæ уыдон ам нал æлхæдтой. 
Иннæ ус ауæй кодта 20 адылийы цикъæ ссады пут æмæ æрдæ- 
гыл. Æндæр дзы ам ницы балхæдтой. Фæлæ уалынмæ сыхæгтæй 
чидæртæ æрбауади æмæ бæлццæтты дзауматæ иууылдæр алхæдтой. 
Дыууæ усы æхцайæ исты æлхæныны кой дæр скодтой, йе царв, 
йе сой, фæлæ сын æфсин цыбыр загъта: 
— Æхца та цы у? Дзауматæ хъæуы, дзауматæ! 
Æхсæвы Къати æмæ йе ’мбал баззадысты ацы хæдзары . Æфсин 
сын тыргъы хуыссæн бакодта. 
* * * 
Саулагъз Нинæ æхсæвæры фæстæ айста йемæ зæлдаг къаба йае 
хуыссæнмæ, уым ма йæм лампæйы раз æркæстытæ кодта æмæ мид- 
былты бахудти... Хорз ыл фидаудзæн. Æгас зылды ахæм къаба ни- 
кæмæн ис. 
Раласта Нинæ йæ дарæс æмæ хъарм хъæццулы бын аныгъуыл- 
ди. Уым дæр та уади Нинæйы цæстытыл йæ зæлдаг къаба. Куыд 
192 

æм хæлæг кæндзысты йе ’мбæлттæ! Нæй, ахæм къаба æгас дунейы 
дæр нæ разындзæн. 
Уым Нинæйы цæстытыл ауади уыцы къаба рауæйгæнæджы 
цæсгом... Федта йæ кæмдæр. Уыцы цъæх цæстытæ! Бæлвырд, Нинæ 
федта ацы усы кæмдæр. Исчи йын куы зæгъид: «Нæ йæ федтай», 
уæд ын Нинæ хъæбæр зæгъид: «Федтон æй!» 
Суанг æмбисæхсæвы онг нæ бафынæй ис Нинæ, хъуыды кодта 
\\х зæлдаг къабайы тыххæй, йæ рауæйгæнæджы тыххæй дæр. Чи 
уа, цымæ? Кæм æй федта? 
Æвиппайды фæрухс ис Нинæйæн йæ сæрымагъз... Калак... 
Ахалкалак... Инæлар Луарсаб. Йæ ус Къати... 
— Ау, æмæ ай Къати у! — сдис кодта хинымæры Нинæ. — Уыцы 
Къати уыди саусæрыхъуынджын, дзагрус. Ай та мæнæ зæронд хебра, 
афтид стджытæ, рустæ мидæмæ хауд, сæрыхъуынтæ урс-урсид... Афтæ 
фендæрхуызон ис! Дыууæ азы йеддæмæ куы нæ рацыди!.. Фæлæ цæ- 
стытæ... ных... роцъо... сау стъæлф йæ русыл... Бæлвырд, ай у Къати! 
Æрлæууыди Нинæйы зæрдæйыл йæ цард Къатийы хæдзары. 
Царди дзы кусæг чызгæй. Æхсæв, бон не ’взæрста, æрынцой нæ 
уыди куыстæй. Инæлар йæхæдæг дард кæмдæр куыста, искуы-иу 
иухатт ацарди йæ хæдзары дыууæ-æртæ къуырийы. Фæлæ ацы ус! 
Иæ уд ын йæ хъуырæй ласта. 
Ахъуыды кодта Нинæ уый дæр, куыд рахаудта уыцы хæдзарæй. 
Æнтæф сæрдыгон бон. Сихор ахицæн ис. Уазджытæ инæларимæ 
залмæ ацыдысты, — уым къамæй хъазынц. Къати дæр уырдæм тагъд 
кодта æмæ, хæрæнуат æфснайгæйæ, «марадз»-æй сфæлмæцын код- 
та Нинæйы. Нинæ, тæбæгътæ буфетмæ хæсгæйæ, куыддæр фæбы- 
рыди ногсæрфт пъолыл, тæбæгътæ æрхаудтой æмæ ныппырх сты. 
Къати иу минут æдзынæг ныккасти саст тæбæгътæм, стæй æнцад 
сдзырдта Нинæмæ: 
— Ницы кæны. Бафиддзынæ сæ! 
Нинæ фырмæстæй ссыгъди... 
Мæй йын ис мызд 7 сомы, уыдон дæр ыи алы æфсонæй фæс- 
гæмæ уромынц. 
— Мæ аххос нæ уыди, æхсин, — йæ маст тыхæй уромгæйæ, 
сдзырдта Нинæ. — Ды мын «тагъд-тагъд» кодтай, æмæ куыд фæбы- 
рыдтæн, нæ зонын. 
— Цъаммар! Уæддæр ма дзургæ кæны! — фæхъæр кодта ус. — 
Нæ руаджы кæрдзын хæрут, уæддæр бузныг не стут! 
Нинæ нал баурæдта йæхи æмæ кæуынхъæлæсæй фæхъæр кодта: 
— Бирæ мын фидыс! Авд сомы... Æмæ уый тыххæй æхсæв, бон 
"æ иртасын. 
Ус ноджы мæстыдæрæй сдзырдта: 
— Цъаммар, налат! Мах куы нæ уаиккам, уæд стонгæй ныммæ- 
ликкат. Нæ кæрдзынæй цæрут, уæддæр бузныг не стут! 
Нинæ скуыдта: 
— Æри мын мæ мызд, мæ паспорт! Æз цæугæ кæнын... Нæ мæ 
х’ьæуы дæ кæрдзын! 
Коцомты Лрсен 
193 

Къати радавта паспорт æмæ йæ чызджы былтыл ныццавта. 
— Уый дын дæ паспорт. Мызд дын нæй мæнмæ. Мæ дзауматае 
мын кæй ныппырх кодтай, уый тыххæй ма дæ ахæстоны дæр æмбæ- 
лы бакæнын... Цъаммар! Нæ руаджы цæрынц, æмæ дын уый сæ 
бузныг! 
Ацы хыл, ацы ныхæстæ Нинæйы сæры сног сты. Æрбалæууыди 
йæ цæстыты раз Къатийы цæсгом дæр, хæмпус, æдзух мидбылты 
худгæ цæсгом цъæх цæстытимæ, русыл сау стъæлф. 
— Бæлвырд, ацы ус у Къати! — сдзырдта та хинымæр Нинæ... — 
Йæхæдæг мæ цымæ, нæ базыдта? 
Уым Нинæ фæхъуыды кодта, Къати йæм иу хатт дæр комкоммæ 
кæй нæ бакасти... Уый хуымæтæжы нæ уыди... Тынг хорз æй базыд- 
та, фæлæ йæхи æнæзонгæ барæй скодта... Базыдта йæ, фæлæ йæм, 
æвæццæгæн, æгад касти йæхи рахъæр кæнын. 
Нинæйæн ацы маст йæ зæрдæйы сног ис. 
Рабадти йæ хуыссæны. 
— Хъуамæ йæ æмбисæхсæв дуары æдде фæкæнон! 
Ахæм хъуыды фегуырди йæ сæрымагъзы. 
Фестади Нинæ, авнæлдта йæ пъалтомæ, фæлæ йæ къух фæс- 
тæмæ æрхауди, йæхæдæг дæр æнцад æруагъта йæхи хуыссæныл. 
— Къати у, бæлвырд, — сдзырдта чызг хинымæры, — фæлæ 
фыццаджы Къати нæу. Уый уыди схъæлсæр, хæмпусдзæсгом, ацы 
Къатийæн та рустæ мидæмæ бахаудтой, йæ былтæ кæрæдзиуыл 
æлхъывд, æвæццæгæн, худт цы у, уый рагæй нал зоны. 
Фæсмон кодта Нинæ йæ фæндыл. Цы ма йæ æфхæра, уæртæ 
йæхæдæг — æфхæрд. Йæ иу къахæй ингæны лæууы. 
Уый бæсты чызг æрхъуыды кодта æндæр цыдæр æмæ уыцы 
хъуыдыимæ йæхи хъæццулы æртыхта. 
— Æндæр ын ницы ракæндзынæн, фæлæ йын хъуамæ уыцы 
дзырдтæ зæгъон. Æгъгъæд ын уыдзæн! 
Уыцы дзырдтæ зæрдыл даргæйæ, бафынæй ис Нинæ. 
Райсомæй бæлццæттæ куы сыстадысты, цæуынмæ сæхи цæттæ 
куы кодтой, уæд Нинæ Къатийы раз æрбалæууыди — йæ къухы 
цыдæр гæххæтты тыхтæй. 
— Кæд дын, мыййаг, æнахъом сывæллон ис, уæд дын мæнæ 
иучысыл царв. 
Уыцы дзырдтимæ Нинæ ноджы зæгъынмæ хъавыди: 
«Нæ руаджы кæрдзын хæрут æмæ уæдæ æндæр цы гæнæн ис!» 
Йæ дзых бахæлиу кодта чызг, фæлæ йе ’взаг нæ фæтасыди 
уыцы дзырдтæ зæгъынмæ. 
Ус царв райста, фæлæ кæсгæ дæр нæ кодта чызгмæ, бузныг 
дæр ын нæ загъта. 
— Цы æмбæлди, уый нæ бакодтон, — фæхъуыды кодта чызг, 
æмæ фæсмон кæнгæйæ, дуары æдде фæци. 
194 

МЫРЗÆДЖЫ КАРЬЕРÆ 
— Скъолайы æгъгъæд акастис нæ лæппу, хъуамæ йæ ныр куыс- 
ты ныллæууын кæнон, — загъта иу бон Додойты Бибо йе ’фсин 
Сæл имæтæн. 
— Хорз, — загъта Сæлимæт. Ус æндæр цы загътаид. Кæд лæг 
афтæ сфæнд кодта, уæд, æвæццгæн, афтæ хъæуы. 
Уыцы рæстæджы Бибойы иунæг лæппу Мырзæгыл цыдис дыу- 
уадæс азы. Уыдис цъæхдзаст æмæ бурхил — раст йæ фыды къопи. 
Горæты, æфсæйнаджы магазины йæ куы ныууагътой, уæд иучы- 
сыл акуыдта, иу къырийы бæрц ахъыг кодта — мысыдис йæ ный- 
йарджыты хæдзар, фæлæ уыйфæстæ йе ’мбæлттимæ ацахуыр ис 
æмæ йæм уæд горæты цæрын дзæбæх кæсын дæр ма байдыдта. 
Магазины Мырзæг куыста куы цумайæ, куы ахорæнтæ змæста, 
куы магазин æфснайдта, куы та-иу хицауы фатеры лæггад кодта. 
Мырзæг зæрдæргъæвд лæппу уыдис. Хъæуы скъолайы уый хорз 
базыдта кæсын, фыссын, ам, горæты та йын цыдæриддæр уæгъд 
рæстæг задис, уый хардз кодта чингуытæ кæсыныл. Нудæс азы 
йыл куы ацыдис, уæд йæ ныййарджытæ фæд-фæдыл амардысты, 
æмæ-иудадзыг йæхи бар баззадис. Хорз æм нæ кастис æфсæйна- 
джы магазины куыст, куыд хъуыста йæ зонгæтæй, афтæмæй хъуы- 
мацы магазины куыст бирæ сыгъдæгдæр хъуамæ уыдаид, стæй дзы 
цыдæр амалтæн кæнæн цыма ис, афтæ йæм кастис. Баивта Мыр- 
зæг йæхи фæндонæй хъуымацы магазинмæ. Цыбыр рæстæджы дзы 
тынг сдæсны ис хъуымац барынмæ. Цæст нæ хæцыдис йæ къух- 
тыл. Фондз адылийæ æнцонæй æхсæз адылийы уайын кодта. Ма- 
газины хицау дæр цинæй мардис, ахæм приказчикыл кæй фæхæст 
ис, ууыл. 
Иухатт басидтис хицау Мырзæгмæ æмæ йæ фæрсы: 
— Кæрц фæлдахын цы у, уый зоныс? 
Дзæгъæлы фарста уымæй хицау Мырзæджы — Мырзæг арф 
æмбæрста кæрц фæлдахыны хъуыддæгтæ. Уæдæ ма æндæр цæй 
кой уыдис приказчиктæм, кæрæдзиуыл-иу куы фембæлдысты, уæд! 
Уæдæ ма æндæр цæмæн бæллыдысты приказчиктæй бирæтæ — 
сæхæдæг магазины хицæуттæ куы суаиккой æмæ кæрцытæ куы 
фæлдахиккой! Фæлæ, æвæццæгæн, æппæтæй фылдæр æмбæрста 
уыцы хъуыддаг Мырзæг. 
Уый бирæ хъуыдытæ кодта кæрц фæлдахыны тыххæй, бирæ 
фæндтæ гуырдис йæ сæрымагъзы, фæлæ сæ никæмæн хъæр кодта. 
Хицау куы бафарста Мырзæджы, цы у кæрц фæлдахын, зæгъгæ, 
уæд уый æвиппайды, фырцинæй, дзурын дæр ницы сарæхстис. 
Æрæджиау сдзырдта: 
— Кæрц æз хорз афæлдахдзынæн. 
— Зонгæ йæ кæныс? 
— Кæрц æз хорз афæлдахдзынæн, кæд æй фæлдахын хъæуы, уæд. 
195 

Уыцы сахат магазины хицау бамбæрста, ацы адæймаджы ахуыр 
кæнын кæй нæ хъæуы, уый æмæ йын загъта: 
— Хæстæгдæр æртæ-цыппар боны афæлдах кæрц! — Дæс тума- 
ны дын ратдзынæн. 
— Уый нæ уыдзæн, æри дæс æмæ ссæдз туманы! 
Ацы ран магазины хицау бамбæрста, Мырзæг æхцайæн дæр 
аргъ кæй зоны, уый, æмæ загъта: 
— Хорз, ратдзынæн дын дæс æмæ ссæдз туманы. 
Мырзæг афæлдæхта кæрц. Магазины хуыздæр хъуымæцтæ цы 
уыдис, уыдон аивæй æндæр магазинтæм алæвæрдта, æмбæхсгæ дæр 
дзы бакодта. Магазины ма чысыл цыдæр муртæ аззадис. Хæстæг- 
дæр æхсæвтæй иуы магазин ссыгъдис. Ацу æмæ равзар, цы дзы 
уыдис, цæй аргъ дзы уыдис! Хъуымæцты сыгъдонтæ сæмхæцæ сты 
уæлвæйнæгтæ æмæ стойкæты сыгъдонтимæ. Æппындæр дзы равза- 
рæн ницыуал уыдис. Хъуымæцтæ иууылдæр уыдысты хæсыл ист, 
æмæ кæмæй ист уыдысты, уыдон, сæ фос бынсæфт фæуыны бæс- 
ты, сразы сты сомæн дыууæ суарийы райсыныл. 
Ныхъхъæздыг ис æмбойны магазины хицау. Мырзæг дæр йæ 
дæс æмæ ссæдз туманы æххæстæй райста. Сыхаг магазинтæ æмæ 
дарддæр магазинты хицæуттæ æмбæрстой хъуыддаг æмæ сæ алчи 
дæр йæхимæ сайдта Мырзæджы, фæлæ йын йæхи хицау йæ мызд 
дыууæ хатты фæфылдæр кодта, æмæ уый никæдæмуал ацыдис. 
Кæрц фæлдахын зонын хъуыдис, кæмæн-иу нæ фæрæстмæ ис, уый- 
иу ахæстоны сбадтис. 
Уыйфæстæ Мырзæджы хъуыддæгтæ, æнæ къуыхцыйæ, хуыз- 
дæр цæуын байдыдтой. Мæнæ, загъта, рæхджы мæхицæн ахæм 
хорз магазин байгом кæндзынæн, æппындæр кæй хуызæн нæма 
уыдис æгас горæты. 
* * * 
«Фабриктæ, заводтæ, магазинтæ, зæххытæ байстой, сæ хицæут- 
ты сын фæсырдтой, фæмардтой». — Ахæм хабæрттæ хъуысын бай- 
дыдтой дард Цæгатырдыгæй. Хабæрттæ æмæ семæ хъуыддæгтæ дæр 
хæстæгæй цæуын байдыдтой, схæццæ сты ацы горæтмæ дæр. Мыр- 
зæг мæстæй йæ дæндæгтæ æрхафта кæрæдзиуыл æмæ сæ хъыс- 
хъыс ссыдис. 
— Мæ размæ Хуыцау цæмæн æрхаста ацы фыдбылызы хъуыд- 
даджы! — æрдиаг кодта Мырзæг. 
Бирæ нæ ахаста уыцы æрдиаг. Куы бамбæрста Мырзæг мæнæ, 
зæгъгæ, большевиктæ бæлвырд æмæ цæхгæр фæуæлахиз сты, уæд 
сæм йæхи хæстæг ласын байдыдта. Ног хъуыдытæ фæзындис йæ 
сæрымагъзы, ног фæндтæ дзы рæгъæд кæнын байдыдтой! 
— Горæты мæн хъуыддаг нал ис, — загъта хинымæры Мырзæг 
æмæ йын Къутæрджыныхъæуы цы хæдзары къуым баззадис, уым 
æрцардис. Йе ’рцæрыны бонæй мæйæ фылдæр нæ рацыдис, афтæ 
цыдæр æххуыстæ фæцис большевиктæн, хабæрттæ сын хъусын 
196 

кодта, ноджы кæмдæр дыууæ-æртæ гæрахы дæр фæкодта, уыдон 
фарс лæугæйæ, æмæ йæм уæд уыдон æууæнчы цæстæй кæсын бай- 
дыдтой. Дарддæр Мырзæг йæхи алы хъуыддаджы дæр хицæутты 
фарс дарын байдыдта. Уыйфæстæ ма иу мæй аивгъуыдта, афтæ 
нымад æрцыдис партийы кандидатæй. Мæгуыр зæхкусæджы фырт, 
сидзæр, иунæг, уæртæ иу базаргæнæгмæ æххуырстæй куыста. Уæдæ 
чи хъуамæ хуыздæр бацæуа коммунистон партимæ! Службæйы 
бынат дæр ын уайтагъд разындис. 
Чиныджы дæсны, уырыссагау дæсны, дзырдарæхст — Мырзæг 
йæхи фæндмæ гæсгæ æвæрд æрцыдис милицæйы хицауы бынаты. 
Æвзæргæнджыты ахсгæйæ, хотыхтæ исгæйæ, бирæ феххуыс ис 
Мырзæг хицауадæн. Æппын æнхъæл кæм ничи уыдаид, ахæм ра- 
нæй-иу раласта топпытæ, револьвертæ, пулеметтæ æмæ æндæртæ. 
Тынг зæрдиаг кусæг разындис Мырзæг. Тынг бузныг дзы уыдысты 
горæты хицæуттæ, хъæуы партчыры секретарь дæр ын бæрзонд 
аргъ кодта. Фæлæ уый хицæуттимæ йæхи куыд дардта, адæмимæ 
афтæ нæ уыдис. Дзургæ фылдæр кодта уырыссагау æлгъыст хæц- 
цæйæ. 
— Æз Къутæрджыны паддзах дæн, æз, æмæ уын... — Ам та-иу 
диссаджы æнахуыр æлгъыстытæ ракалдысты йæ дзыхæй. 
Нæ цыдис æппындæр адæмы зæрдæмæ уыцы æлгъыст. Адæм 
тарстысты Мырзæгæй, хæрам æм кодтой, хæрам æм тынгдæр уый 
тыххæй кодтой, æмæ бирæты æппын æнæ аххосæй ахста, æфхæр- 
дта. Горæтмæ йыл къорд хæттыты хъæстытæ дæр бацыдис, фæлæ 
уымæн горæты йæ бынат фидар уыдис. Зылды милицæйы хицау- 
иу арæх дзырдта: 
— Уæртæ Мырзæджы хуызæн кусджытæ куы уаиккой иннæтæ 
дæр. Фæлæ кæм ис уый! 
* * * 
Иу хатт Мырзæг бадтис хъæусоветы. Цыдæртæ фыста. Йæ ри- 
хитæ-иу адаудта, йæ цъæх цæстытæ-иу мæстыгæр зылд акодта куы 
иуæрдæм, куы иннæрдæм, æмæ уым чи уыдис коммунисттæй, æнæ- 
уый адæмæй, уыдон дзурын дæр дзæбæх нæ уæндыдысты, цыма 
скъоладзаутæ уыдысты æмæ ахуыргæнæгæй æфхæрдмæ кастысты, 
уый хуызæн сæхи дардтой. 
Уалынмæ дуар байгом ис, бацыдис къæнцылармæ Къутæрджы- 
ны хъæуы æфсæддон комиссар — Тæбойты Андыри æмæ салам загъ- 
та. Мырзæг æм кæсгæ бакодта, фæлæ саламæн дзуапп нæ радта. 
— Саламæн дзуапп дæттын дæ сæрмæ нæ хæссыс, æвæццæгæн? 
— Бæгуыдæр нæ хæссын мæ сæрмæ дæ хуызæтты саламæн 
дзуапп дæттын, — галиу рихи аздухгæйæ, зулмæ бадзырдта Мыр- 
зæг. — Ды дæ оппортунист, бюрократ, дæ хъуыддæгтæ хорз не 
’ххæст кæныс. Цæй коммунист дæ ды? 
— Мæ хъуыддæгтæ куыд æххæст кæнын, уый æвзарын дæумæ 
нæ кæсы. Ды мæнæн хицау нæ дæ. 
197 

— Мырзæг дæуæн - хицау. Æз æппæтæн дæр - хицау. Ам мæн 
йеддæмæ хицау нæй... Æз дæн Къутæрджыны паддзах, уый зон, 
æмæ дæ... 
Ацы ран уæладзыгджын æлгъыстытæ ракалдысты Мырзæджы 
дзыхæй. 
— Цавæр дзынга дыл фæхæцыдис, дæ хорзæхæй? — сабыр дзур- 
гæйæ, фидыдырдæм здахы Андыри хъуыддаг, фæлæ дзынгайы кой, 
уæлдайдæр адæмы æхсæн, февзæрдæр кодта хъуыддаг. 
Мырзæджы цъæх цæстытæ туджы разылдысты, фæйнæрдæм 
цæхæртæ акалдтой. Уым цы адæм уыдис, уыдонæй иутæ, фыдбы- 
лызæй тæрсгæйæ, сæхи айстой къæнцыларæй, иннæтæ ма баззады- 
сты, фæлæ тарстхуызæй кастысты. 
— Извинись сейчас, иначе застрелю тебя как собаку! — дамба- 
цайыл къух æрæвæргæйæ, фæхъæр кодта Мырзæг. 
— Уый хуызæн дамбаца мæнмæ дæр ис, фæлтау дæхицæн æнцад 
сбад! — сабыр, фæлæ хъæбæр хъæлæсæй загъта Андыри. 
Уыцы минут къæнцылармæ бацыдис хъæусоветы сæрдар. Баса- 
быр кодтой хылгæнджыты. Андыри ацыдис. Мырзæг ма йæ фæ- 
дыл сдзырдта: 
— Бюрократ. Оппортунист! Сайды фæрцы йæхи партимæ бала- 
ста æмæ йæхи коммунист хоны. 
Хъæусоветы сæрдар йæ бандоныл æрбадтис æмæ уæд баздæх- 
тис Мырзæгмæ: 
— Дæ аххос та уыдаид, æндæр цы! Æгæр хылгæнаг дæ, æгæр, 
Мырзæг! 
Мырзæг та йæ цъæх цæстытæй мæстыгæр дзагъултæ акодта, 
тымбыл къухæй стъол æрхоста æмæ загъта: 
— Ды дæр коммунист нæ дæ, ды дæр партимæ сайдæй балæ- 
сыдтæ. Æз уæ дыууæйы дæр уæ бынæттæй куы нæ сисын кæнон, 
уæд лæг нæ уыдзынæн. 
— Сисын кæн, дæ хорзæхæй, Мырзæг, фæлæ ныр басабыр у. 
Мæнæ нæ хъуыддæгтæ ис, æмæ нæ ма хъыг дар! 
Мырзæг ма, алырдæм йе ’ртхъирæнтæ æмæ йе ’лгъыстытæ кал- 
гæйæ, абадтис иучысыл, стæй рацыдис къæнцыларæй, æргомæй куыд 
æртхъирæн кодта, афтæ уыцы сахат хинымæры дæр сфæнд кодта 
уыцы дыууæ лæджы сæ бынæттæй сисынæн исты амал скæнын. 
* * * 
Андыри куы базыдта, зæгъгæ, Мырзæг йæ æртхъирæн æххæст 
кæнынмæ бавнæлдта, алы хъæстытæ æмæ хахуыртæ хæссы уæллаг 
хицæуттæм, уæд загъта йæхицæн: 
— Хъуамæ, бирæгъ фысы куыд бахæры, афтæ мæхи хæрын ма 
бауадзон! 
Андыри æмæ Мырзæг иу сыхы цардысты, се ’хсæн æртæ-цып- 
пар хæдзары йеддæмæ нæ уыдис, æмæ кæрæдзиуыл арæх æмбæл- 
дысты. 
198 

Хæлар нæ уыдысты, фæлæ кæддæриддæр, фембæлгæйæ, кæ- 
рæдзийæн салам лæвæрдтой, æрмæст-иу алы хатт дæр раздæр Ан- 
дыри загъта салам. Уымæ уый æппындæр æгад нæ кастис, фæлæ 
Мырзæг раздæр никæд æмæ никæмæн раттаид салам. 
Афтæ уыдис адæмимæ, горæты хицæуттæн та йæхæдæг кад код- 
та, йæхæдæг раздæр салам лæвæрдта, йæ къахы фындзтыл цыдис 
сæ разы, алы зæрдæлхæнæнтæ сын кодта. 
Къутæрджыныхъæуы Мырзæгмæ хæрам чи нæ уыдис, ахæм 
адæм бирæ нæ равзæрдаид. Хæрам æм уыдысты йæ загъдæмхиц, 
йæ фыддзых, йæ къæйныхдзинады тыххæй, стæй бирæты дзæгъæ- 
лы кæй æфхæрдта, уый тыххæй. Фæлæ æрмæст адæмыл нæ уыдис 
хъуыддаг, хæрам уыдысты Мырзæгмæ, хъæуы мидæг исты хица- 
уадон бынаты лæуд чи уыдис, уыдон дæр — хъыг сæ дардта сæ 
куысты мидæг, æнæгъдауæй йæхи цы хъуыддаджы нæ тъыста, ахæм 
нæ уыдис, ноджы нал фæрæзтой, йæхи æппæтæн хицау кæй кодта, 
уымæй. 
Æмæ Андыри сфæнд кодта Мырзæджы галиу хъуыддæгтæ хурмæ 
ракалын. Хибарæй радзырдта хъуыддаг хъæусоветы сæрдарæн. Сæ 
фæнд иу скодтой. 
* * * 
Андыри кастис уынгмæ рудзынджы зыхъырæй, фæлæ дзы дзæ- 
бæх ницы уыдта. Боны цъæх афон бæргæ уыдис, фæлæ мигъ афтæ 
бæзджын бадтис зæххыл, æмæ-иукъорд уæрдæттæ уæлæрдæм — 
хъæдырдæм — куы сивгъуыдтой, уæд Андыримæ зындысты æрмæст 
сау æндæргты хуызæн, æмæ æрмæст уымæй равзæрста, чердæм 
цыдысты, уый. Андыри базыхъыр кодта рудзынг тынгдæр æмæ 
æнхъæлмæ кастис дарддæр. Абадтис ма иу-дæс минуты бæрц, æмæ 
цæст чысыл хуыздæр уынын байдыдта. Æвæццæгæн, мигъ фæтæ- 
нæгдæр ис. Кæсы Андыри. Мæнæ горæтмæ фæндаджырдæм æрцæуы 
иу уæрдон, бадынц дзы дыууæ лæджы. Базыдта сæ: сæ иу уыдис 
Мырзæг, иннæ та йæ фыды æфсымæры лæппу Ахмæт. Уыимæ иумæ 
хъомыл кодтой æмæ «кусгæ» дæр ныр иумæ кæнынц. Уæрдоны 
цыдæр дзауматæ дæр зындис. Арахъ горæтмæ ласта арæхдæр Ах- 
мæт, Мырзæг та-иу искуы-иу хатт ацыдис, æндæр исты хъуыд- 
дæгтæ ма-иу æй куы уыдис, уæд. Ныр дæр æй, æвæццæгæн, æндæр 
исты хъуыддаг ис æмæ тынгдæр уый тыххæй фæцæуы. 
Андырийæн хорз бæлвырдгонд уыдис хъуыддаг, æппындæр æм 
гуырысходзинадæй ницы уыдис. Кæрты саргъæвæрдæй лæууыдис 
бæх. Фæстиат кæнæн нæ уыдис. Абадтис Андыри бæхыл, базонын 
кодта хъуыддаг советы сæрдарæн, йæхæдæг тæргæ бæхæй фæс- 
фæд фæндæгтыл горæты ’рдæм афардæг ис. 
Хъæусоветы сæрдарæн дæр йæ фæнд цæттæ уыдис. Дыууæ 
милиционермæ фæдзырдта, партчыры секретарæн бамбарын кодта 
хъуыддаг, æмæ уый дæр рацыдис йемæ, ракодта ноджы хъæусове- 
ты секретары æмæ дыууæ хъæуккаджы æвдисæнтæн. Бараст сты 
199 

Мырзæджы хæдзармæ. Иу милиционер баззадис дуармæ, хъуамæ 
макæй рауагътаид хæдзарæй æддæмæ. Иннæтæ бацыдысты кæртмæ. 
Кæрты дуар разындис уæгъд ссыд, æвæццæгæн, бинонтæ тынг нæ 
тыхстысты уый æхгæныныл. Уынæрмæ хæдзарæй рауадис Мыр- 
зæджы ус. Йæ дыстæ уыдысты тыгъд рæмбыныкъæдзты онг. Ус 
йæ мидбынаты алырдæм азылдтытæ кодта æмæ фæстæмæ тарстхуы- 
зæй бауадис мидæмæ. Тагъд къахдзæфтæй йæ фæдыл æрбараст 
сты æнæхонгæ уазджытæ. Уынынц: Мырзæджы ус æмæ йæ фай- 
нуст — Ахмæты ус — тагъд-тагъдæй халынц ифтыгъд арахъуадзæн- 
тæ. Аджы сæр хæтæлæй уæгъдгонд фæцис, æмæ тæф æддæмæ цавта. 
— Ныууадзут сæ, куыд сты, афтæ! — фæхъæр кодта советы сæрдар. 
Дыууæ усы адæргæй цы акодтаиккой, уымæн ницыуал зыдтой. 
Тас æмæ дис фыст уыдысты сæ цæсгæмттыл. Куыд нæ кодтаиккой 
дис дæр. Дыууæ азы дæргъы æнæмæтæй «куыстой» — цæй джигу- 
лæй тарстаиккой милицæйы хицауы хæдзары!.. Лæг йæхæдæг ам 
куы уыдаид, уæд сæ бæргæ не ’рбауагътаид, схъæртæ сыл кодтаид, 
фæсырдтаид сæ, фæлæ ныр цы гæнæн ис! 
— Хуын хæссын мæ хъæуы æмæ уый æнæбары иучысыл двайно 
кæнæм, æндæр дзы ницы ис, — ризгæ хъæлæсæй сдзырдта Мыр- 
зæджы ус. 
— Иучысыл нæу, æвæццæгæн, — загъта советы сæрдар æмæ 
бараст ис хæдзары рæбинаг къуыммæ. Уым лæууыдис стыр нарæг- 
хъуыр дурын къæрмæгæй æхгæдæй. Дурын йæ тæккæ дзаг уыдис 
ногуагъд двайнойæ. Агуиан дæр йе ’рдæджы бæрц уыдис. 
— Адон йеддæмæ ма уæм ис? — фæрсы сæрдар. 
— Кæцæй нæм ис, адон дæр хуыны æнæбары рауагътам. 
Акæстытæ кодтой джигулгæнджытæ æмæ æцæг хæдзары æндæр 
ницыуал зындис. Фæлæ уыцы минут милиционер ацамыдта хæдза- 
ры рæбинаг къулмæ. Уым зына-нæзына бæрæг дардта чысыл дуар. 
Уый уыдис къæбицы дуар. Къæбицы дзæбæх акъахдзæфгæнæн нæ 
уыдис, афтæ дзаг разындис алы мыггаг дурынтæй. Уыдис дзы 
стыртæ, чысылтæ, хъулæттæ, буртæ, фæлæ иууылдæр уыдысты 
нарæг хъуырджынтæ, иууылдæр æхгæд уыдысты къæрмæджытæй. 
Æхсæнмæ-’хсæнты дзы зындысты авджын четверттæ, — Мырзæг 
сæ куыд фæиста сæ хицæуттæй, афтæмæй лæууыдысты. Дурынтæ 
дзаг сты хуымæтæджы арахъæй, уым æнхъæлмæ кастысты сæ дык- 
каг рауагъдмæ. Мырзæджы ус дзургæ ницыуал скодта, фæлæ йæ 
цæссыгтæ чысылгай бырыдысты йæ хуыздзыд рустыл. Иннæ ус 
кæугæ нæ кодта, фæлæ æнкъардæй лæууыдис къонайы фарсмæ. 
Хъæуы советы секретарь биноныг ныффыста акт. Джигулгæн- 
джытæ æмæ æвдисæнтæ дзы сæ къухтæ æрæвæрдтой. 
Уайтагъд хабар айхъуыстис æгас хъæуыл. Цин кодтой иууыл- 
дæр, Мырзæджы галиу митæ кæй рабæрæг сты, уый тыххæй. Хи- 
цæуттæ дæр, иннæ адæм дæр ма æнхъæлмæ кастысты Андырийы 
æрбаздæхтмæ, уый та кæддæра цы хабæрттæ æрбахæссид. 
Андыри æрбаздæхтис. Уый радзырдмæ гæсгæ, хъуыддаг уыдис 
афтæ. Арв асæст уыдис æмæ уый тыххæй цы афон уыдис, уымæн 
200 

бæлвырд зæгъæн нæ уыдис, фæлæ горæты змæлæг бирæ нæма зын- 
дис, афтæ Андыри тæргæ бæхæй милицæйы хæдзары дуармæ ба- 
лæууыдис. Радзырдта хабар, æмæ йын æртæ лæджы йемæ радтой. 
Мырзæг йæ каисты хæдзармæ нæма бахæццæ ис, уый бæрæг уыди 
уымæй, æмæ уыцы хæдзармæ хæстæг рæтты сæхи фæстиат кодтой 
æртæ-цыппар сылгоймаджы голлæгтимæ. Андырийæн зындгонд уыдис, 
æмæ уыцы голлæгты мидæг æмпылдæй лæууыдысты лалымтæ. Афтæ- 
иу хастой ардыгæй товар арахъæй базаргæнджытæ... Уалынмæ дард, 
уынджы кæрон æрбазындис уæрдон. Бадынц дзы дыууæ лæджы. 
Уæрдон æрбахæццæ ис уыцы хæдзармæ æмæ уайтагъд кæрты фæми- 
дæг ис. Йæ фæдыл иугай бацыдысты голлагджынтæ дæр. 
Андыри йе ’мбæлттимæ банхъæлмæ каст иуцъус, — сæ фæнд 
афтæ уыдис, æмæ хъуамæ «базар» уым йæ тæккæ тынгæй баййа- 
фой. Афойнадыл дуары раз куы балæууыдысты, уæд дуар æхгæд 
разындис. Дуары хостмæ ничи кастис æддæмæ, æмæ уæд æртæ 
лæджы сæ уæхсчытæй æмæ къæхты цæфтæй батыдтой дуар. 
— Цы хуыцау дæ æрбахаста, Андыри, мæ каистæм, — зæгъгæ, 
худгæйæ, сæ размæ рауадис Мырзæг æмæ сæ дзырдтыл дарынмæ 
хъавыдис кæрты, фæлæ уыдон бараст сты мидæмæ. Уыцы иу цы- 
дæй дыууæ уаты фæуагътой — ницы сæ уыдис, — фæлæ æртыкка- 
джы смидæг сты. Уым «базар» йæ тæккæ тынгыл уыдис — арахъ 
четвертæй барстой æмæ йæ æлхæнджыты лалымты уагътой. Цикъæйау 
фæлурсæй æрбазынди дуарæй Мырзæг, йæ къухы — дамбаца. 
— Акæн дæ куыйты фæстæмæ, кæннод дæ марын! — фæхъæр 
кодта Мырзæг. 
— Ам дæу йеддæмæ куыдз нæй! 
Уыцы дзырдтимæ Андыри — уæнгджын лæппу — иу лæбурдæй 
ацахста Мырзæджы цонг. 
Гæрах ацыдис. Нæмыг атыдта рудзынджы фæйнæгын фæрссаг, 
æмæ уынджырдыгæй авджы мурты зыланг-мылунг ссыди тротуа- 
ры дуртыл. Фæлæбурдтой милиционертæ Мырзæгмæ æмæ йæ сба- 
стой. Товар æлхæнынмæ цы устытæ æрцыдысты, уыдон æнæ фæ- 
хъуыдыйæ сæхи фæаууон кæнынмæ хъавыдысты, фæлæ дуармæ 
цы милиционер лæууыдис, уый сæ баурæдта. 
Ныр Мырзæгæй тас нал у, зæгъгæ, уый куы базыдтой адæм, 
уæд иугай цæуын байдыдтой хъастгæнджытæ хъæусоветмæ. Иу 
радзырдта, зæгъгæ дзы Мырзæг, æртхъирæн кæнгæйæ, хаст уæрыкк 
байста, джигул дæр æм нæ уыдис, æндæр дæр, фæлæ уыцы уæрыч- 
чы иннæты ’хсæн куы ауыдта, уæд йæ зæрдæмæ фæцыдис. Дыккаг 
радзырдта, зæгъгæ йæм арахъы тыххæй джигул кодта. Дæс тума- 
ны сыгъзæринæй чырыны къуымы хæцъилы тыхт уыдысты, систа 
сæ æмæ сæ ахаста. Æртыккаг загъта, зæгъгæ йæм Мырзæг хотыхтæ 
агурыны æфсон джигул кодта, стъолы лагъзы ауыдта сыгъзæрин 
сахат æмæ йæ ахаста. 
Афтæ адаргъ сты хъæстгæнджытæ кæрæдзи фæдыл, кæрон сын 
Цыма нал уыдзæн, уый хуызæн зындис. Аскъуыдис Мырзæджы 
Дывæрсыг карьерæ. Уый уыдис 1922-м азы. 
201 

Уæддæр, æвæдза, афойнадыл райгуырдис. Уый иукъорд азы 
фæстæдæр куы райгуырдаид, уæд ын йæ къупецаг хъуыддæгтæ 
дæр нæ бантыстаиккой, «паддзахæй» ацæрын та йын дыууæ азы 
нæ, фæлæ дыууæ боны дæргъы дæр нæ бантыстаид. 
ДЕКРЕТ 
Къухтæ пъалтойы дзыппыты тъыст, роцъо риуыл æнцад, цæс- 
тытæ ныхы бынæй æнтъыснæг каст кæнынц, афтæмæй рараст ис йæ 
хæдзарæй Лексо. Йæ тæнæг былтæ хаттæй-хатт базмæлынц цъус — 
уый æмырæй дзурынц ахæм ныхæстæ: 
— Цæй диссаг у, цæй бирæ хæссы ацы æнаккаг хицауад. Афтæ 
æнхъæл куы ничи уыдис!.. Афтæ куы дзырдтой иууылдæр, мæнæ, 
зæгъгæ, жуликтæ сты, стигъджытæ сты, фæлæбурдтытæ кæндзыс- 
ты æмæ лидзæг фæуыдзысты. 
Цæуы Лексо цыбыр къахдзæфтæй, йæ ных сарæзта сахары ас- 
тæуырдæм. Цы кæна уæдæ — йæ хæдзары æгæр æнтъыснæг кæны 
йæ зæрдæ. Уынджы змæлд æмæ адæмы уынд ма йын цъус фæса- 
бырдæр кæнынц йæ зæрдæйы рис. 
Бульвары хæд кæрон, фыццаг цы бандонмæ бахæццæ ис, ууыл 
уæззау æруагъта йæхи Лексо. 
Бады Лексо, цæстытæ зæххы ацæвгæйæ, æмæ хъуыдытæ кæны. 
Арвыл сау мигътæ уылæнтæ куыд фæкæнынц къæвда рæстæджы, 
афтæ Лексойы сæры дæр сау хъуыдытæ уылæнтæ кæнынц. Йæ фыц- 
цаг цард йæ цæстыты раз зилахар кæны, æмæ йæ зæрдæйы рис тынг- 
дæрæй-тынгдæр рæзы... Куыд дзаджджын цард уыди, куыд!.. Бæгæ- 
ны, двайно арахъ, карчы фыд, уæливых æмæ æндæр ахæмтæ хицæн 
нæ кодтой йæ фынгæй. Хистæй уæд, куывдæй уæд, хуыздæр хæйттæ 
цыдысты Лексойы хæдзармæ. Мызд цыди къазнайæ афойнадыл. 
Уыйфæстæ требæтæй дæр цыди дзæвгар æхцайы гуппар. Ноджы чер- 
дæмдæриддæр акъахдзæф кодтаид — алыран дæр минас... Ныр мæнæ 
сыдæй мæлы... Нæ, сыдæй нæма мæлы. Сыгъзæрин æмæ æвзист дзау- 
матæ дзæвгар баззадис, уыдон чысылгай уæй кæны æмæ афтæмæй 
цард бонæддæдæр цæуы. Фæлæ афтæмæй бирæ ахæссæн нæй, хъу- 
амæ æдзух æфтиаг дæр искæцæй цæуа... Диссаг та куыд нæ у: кæм цы 
бæгъæввад æмæ бæгъæмзæнг уыди, уыдон атыдтой хицауад æмæ 
фехæлдтой цард, дур дурыл нал ныууагътой... Цардсуртæ сты адон, 
цардсуртæ. Кæм акъахдзæф кæной, уым кæрдæг нал æрзайдзæн. 
Бады Лексо, æрдиаг кæны. Советон хицауады цæфтæ бирæтыл 
æруадысты, фæлæ Лексомæ куыд бахъардтой, афтæ, æвæццæгæн, 
никæмæ бахъардтой. Уыцы иукъорд азты йæ уынд дæр бирæ фен- 
дæргъуызон ис. Лæппу-лæг уыди, ныр æм бакæс — гутоны хæххы- 
тау сæнцъылдтæ ис цæсгом, мартъийы быдырау урс хъулæттæ адард- 
та зачъе. 
202 

Сауджынтæй бирæтæ сæ пæлæзтæ куы аппæрстой, уæд дæр ма 
фидар лæууыдис Лексо, аргъуан цух нæ уагъта, аргъуыды æгъдæ- 
уттæ æххæст кодта. 
Фæлæ аргъуаны кусджытæ бонæй-бонмæ къаддæр кодтой. Афтæ 
æфтиаг дæр къаддæр цыди. Æрцыди ахæм Хуыцаубон дæр, æмæ 
аргъуаны уыдысты æрмæст сауджын æмæ диакъон, æндæр иу адæй- 
маг нæ бакастис дуарæй. Ахæм Хуыцаубонтæ уæдæй фæстæмæ 
адаргъ сты фæд-фæдыл. 
Фидар лæууыдис уæддæр Лексо, æнхъæлмæ кастис бонæй-бонмæ 
советон хицауады фехæлдмæ. Кæм!.. Хæлгæ нæ, фæлæ фидарæй- 
фидардæр кодта. 
Уæд акастис Лексо йæ алыварсмæ: нал ис сауджынтæ, аппæр- 
стой сæ пæлæзтæ, искуы ма иу сауджын фæзыны пæлæзы мидæг. 
Йæ пæлæз чи аппæрста, ахæмтæй ныр чидæртæ кусынц советон 
кусæндæтты. 
Иу райдзаст сæрдыгон райсом Лексо дæр бараст ис газеты ре- 
дакцимæ. Йæ уæлæ цыбыр пъалто, сау нымæт худ, йæ зачъе цы- 
быр æлвыд, сæрыхъуынтæ дæр цыбыргонд — бынæй чысыл йед- 
дæмæ нæ зынынц. 
— Æз мæ сауджындзинад ныууагътон æмæ мын мæнæ ацы фы- 
стæг рауадзут уæ газеты. 
Афтæ загъта Лексо æмæ бакастис редактормæ, цыма фырцинæй 
йæ бандоныл нæ сызмæлид, æмæ йæ цæстытæ нæ ферттивиккой. 
Нæй, редактор куы бакастис фыстæг, уæд йæ бандоныл нæ сыз- 
мæлыдис, йæ цæстытæ дæр нæ ферттывтой. 
— Дæ фыстæг афтæмæй мыхуыр кæнынæн нæ бæззы, — загъта 
редактор. — Ды фыссыс, зæгъгæ, абонæй фæстæмæ дæ сауджыны 
куыст нал кæндзынæ. Ныффысс афтæ, зæгъгæ, дæ сауджындзинад 
адæмы сайыны куыст кæй у, дин гæды кæй у, адæмы сайыны тых- 
хæй æрхъуыдыгонд кæй у, уый бамбæрстай, уал æмæ уал азы адæ- 
мы сæрымагъз талынг кæй кодтай, ууыл фæсмон кæныс æмæ йæ 
абонæй фæстæмæ æнæраздахгæ æппæрст кæныс. 
Ацы дзырдтæ Лексойæн хъыг уыдысты. Бамбарын æнхъæл нæ 
уыди йæ фыстæгæн. Уый фадаты бонмæ алидзæн хуынкъ хъавыд 
ныууадзын, фæлæ йын фæхъæр ис. Гæнæн нал уыдис æмæ ныф- 
фыста Лексо æндæр фыстæг редакторы амындмæ гæсгæ, фæлæ та 
дзы уæддæр иу фездухæн ныууагъта. 
Редактор бакасти ног фыстæг, бамбæрста та йæ æмæ саразын 
кодта уыцы фездухæн дæр. 
— Хорз, рацæудзæн райсомы номыры, — загъта редактор. 
Фыстæг рацыди газеты. 
Лексо цыбыр дарæсы зилын байдыдта бынатагур, фæлæ æгас 
афæдз аивгъуыдта æмæ бынат нæма ис. 
Ныр мæнæ бульвары бандоныл бады æмæ æрдиаг кæны йæ цар- 
Ды фехæлдыл. Сусхъæды мард бур сыфтæ иугай-дыгай, зилдух- 
гæнгæ, хауынц бынмæ æмæ уыдон дæр æнкъарддзинад æфтауынц 
Лексойы зæрдæйыл. «Фæцис, æвæццæгæн, фæцис мæ царды рухс 
203 

рæстæг, мæнæ ацы сыфтæн райгасгæнæн куыд нал ис, афтæ кæд 
уымæн дæр нал ис раздахæн!..» 
Ацы хъуыдытимæ йæм хаттæй-хатт ныфс дæр фæзыны. Кæд 
нал уаид, чи зоны, советон хицауад. Æвиппайды куыд фæзынди, 
афтæ кæд сæфгæ дæр фæкæнид! Уæд та йæ пæлæз скæнид æмæ та 
царды дзæбæхы ленк кæнид. Йæ сауджыны дзауматæ æфснайд 
бæргæ сты, дзæбæх æфснайд, хæйрæг дæр сæ не ссардзæн... Ис 
дзы дыууæ сау зæлдаг пæлæзы, иу пæлæз урс — сæрды дарынæн, 
крест, скуфиа1 æмæ æндæртæ... Хуыцау зоны, кæд та æрлæудзæн 
сæ рæстæг... Абон уал мæнæ бынатагур хæты æмæ йæ рон цыбы- 
рæй-цыбырдæр æлвасы. 
— Байриай, Лексо! Цæй иунæгæй бадыс? — сдзырдта йæм бæр- 
зонд, хæрзконд ас лæг, даст роцъо æмæ даргъ рихитимæ. 
— Хорз цæр, Хæмæт! Æрбад ды дæр æмæ уæд дыууæ уыдзыстæм. 
Æрбадтис Хæмæт Лексойы фарсмæ. 
Лексо йæм дзуры: 
— Зæгъ, Хæмæт, хабæрттæ дæм уыдзæн! 
— Сауджынты рæстæг та æрцыдис æмæ хабæрттæ дæумæ уы- 
дзæн, Лексо! 
Лексо зулмæ бакастис йæ сыхагмæ — «цымæ цæмæй зæгъы», 
зæгъгæ, фæдис кодта, фæлæ афæрсынæй йæхи фæурæдта, 
æнхъæлмæ кастис Хæмæты дарддæр ныхæстæм. 
Уыцы минут бирæ рæсугъд хъуыдытæ, ныфсы хъуыдытæ баз- 
мæлыдысты йæ сæрымагъзы. Куыд вæййы, цы вæййы, кæд советон 
хицауадмæ исты хорз фæндтæ æрцыди, мыййаг. 
Хæмæт дзæвгар алæууыдис æнæдзургæйæ, цыма барæй Лек- 
сойы æнхъæлмæ кæсын кодта, уыйау. 
— Нæй, ацы дунейы рæстдзинад нæй, — сдзырдта Хæмæт æмæ 
та фæлæууыди. 
Уæд Лексо, цыма ацы хабар æппындæр йæ зæрдæмæ нæ хæццæ 
кæны, уыйау уæззау ныззæмбыдта æмæ фæрсы: 
— Цæмæй зæгъыс, Хæмæт, бамбарын мын æй кæн? 
— Дæ рон та адаргъ кæндзынæ, мæтæй мæлыс!.. Уæвгæ ды куы 
аппæрстай дæ сауджындзинад... Æвæдза æгæр ыл батагъд кодтай! 
Ам Лексойы сæрымагъзы тынгдæр фæйлауын байдыдтой рухс 
хъуыдытæ, фæлæ дзургæ ницы скодта. 
Хæмæт дарддæр йæ ныхас кæны: 
— Æз цы ссардтон, уый тухитæ æмæ фыдæбæттæй. Хæдзар дæр, 
мæ исбон дæр ссардтон хæрæгау кусгæйæ. Ныр æнæ хæдзарæй баз- 
задтæн. Мæ исбон мын ассывтой, буржуйы ном мыл сæвæрдтой, мæ 
фæндæгтæ мын сæхгæдтой æмæ сæфтмæ цæуын. Сауджынтæ та, æнцад 
бадгæйæ, гæды митæ æмæ гæды ныхæстæй адæмы фæллой сæхимæ 
ссывтой... Хæрамдзинадæн æй нæ зæгъын, Лексо, фæлæ рæстдзинад 
кæй нæ ис, уый мын хъыг у, мæнгард æмæ фæлывдæй сауджынтæ 
царды дзæбæхы ленк кодтой, ныр дæр та сæ рæстæг æрцыдис. 
1 С к у ф и а — хъæдабæ цъупп худ чырыстон дины кусджытыл. 
204 

Лексойæн хъыг уыдысты Хæмæты ныхæстæ, зæгъынмæ йын хъа- 
выди, Хæмæтæн дæр йæ куыст иудадзыг сыгъдæг кæй нæ уыдис, 
фæлæ баурæдта йæхи. Ныртæккæ йын пайда нæ уыдис Хæмæты мæсты 
кæнын, хъуамæ раздæр базона, цы ног хабар ис сауджынты тыххæй. 
— Мæнæн уый хъыг нæу, æмæ та сауджынтæ дзæбæх цæрдзы- 
сты, - дзырдта дарддæр Хæмæт. - Хъыг мын уый у, æмæ рæстдзи- 
над нæй... Иутæн исты, иннæтæн ницы... Æз кусгæ куы кодтон, уæд 
мæнæн цæуылнæ ис пенситæ æмæ мыздтæ?.. Нæ мæ хъæуынц уыдон 
дæр, раттæнт мын дарддæр кусыны бар! 
Ацы ран та Лексо йæ хъустæ ацæттæ кодта, мæнæ йæ ныр зæгъ- 
дзæн, зæгъгæ, фæлæ та Хæмæт йæ дзых ахгæдта. 
Уæд Лексойæн æнхъæлмæ кæсын нал уыд йæ бон æмæ бафар- 
ста æнæхъауджыдæр хъæлæсæй. 
— Зæгъ-ма, зæгъ, Хæмæт, цы у, цы хабар у? 
— Цыма йæ нæ зоныс! 
— Цы нæ зонын, цавæр у? 
— Сауджынты тыххæй цы декрет рацыдис, уый нæ бакастæ? 
— Нæ бакастæн, бауырнæд дæ. Зæгъ-ма, цы дзы ис? 
— Америкæ æмæ Англисимæ Советон хицауад куыд бадзырдта, 
афтæмæй дин æфхæрд нал уыдзæн. Сауджынтæ сæ куыст кæндзы- 
сты æнæ къуылымпыйæ. Советон хицауад сауджынтæн фиддзæн 
мызд фæйнæ 15 туманы мæй, диакъонтæн та фæйнæ фараст тума- 
ны, куыстхъом чи нал у, уымæн та — пенси. 
Лексойæн йæ улæфт ныллæуыдис, афтæмæй байхъуыста ацы 
дзырдтæм. 
Тынг нæ бадис кодта ацы хабарыл. Газеты фыссын куы байдыд- 
той дины æфхæрды тыххæй, уæд Лексойы тынг фæндыди, куы 
загътаиккой иннæ паддзахæдтæ Мæскуыйæн: «Циц! Æнæуый цы- 
фæнды кæн, фæлæ динмæ æвналæн нæй!» Ныр Лексо афтæ хъуы- 
ды кодта: «Динæн стыр аргъ ис фæсарæнты, æмæ, Хæмæт кæй 
зæгъы, уый кæд æцæг у, уæд дзы диссагæй дæр ницы ис. Раздæр 
куыд не ’рцыдис ацы хъуыддаг, диссаг уый у». 
Хæмæты дзырдтæ Лексойы уырныдтой, фæлæ барæй йæхи ’нæ- 
уырнæг скодта æмæ загъта: 
— Уый хъуамæ ма уа, Хæмæт! 
— Афтæ у. Уæртæ райс газет æмæ йæ бакæс! Æз æй «Извес- 
тия»-йы кастæн, фæлæ иннæты дæр уыдзæн. 
Ацы дзырды фæстæ Лексомæ дызæрдыгдзинадæй ницыуал уыдис 
æппындæр, сауджын кæй ныллæудзæн фæстæмæ, уый дæр гуы- 
рысхойаг нæу, йæ фыстæджы тыххæй дæр йæхи куыд сраст кæн- 
дзæн, уый дæр йæ боны йæхæдæг йæхи амондзæн. 
— Киоскы куы нæ уа газет, уæд уæртæ мæнмæ ис, — загъта 
Дарддæр Хæмæт. 
Хынджылæг кæны Хæмæт, уый Лексойæн йæ фæсонæрхæджы 
^р нæ уыдис æмæ йæ къамтæ, чысыл ма бахъæуа, ма раргом кæна. 
Иæ цард та куыд фендæр уыдзæн, уый тыххæй хъуыдытæ кæн- 
1 ^йæ, фырцинæй йæ мидбынаты базмæлыдис æмæ райдыдта: 
205 

— Мæ пæлæз мæнæн... 
Зæгъынмæ хъавыди: «Мæ пæлæз мæнæн цæттæ у», зæгъгæ, 
фæлæ æвиппайды фæхъуыды кодта æмæ загъта: 
— Мæ пæлæз мæнæн æппæрст у. Мæнæн дзы хъауджыдæр нæй 
æмæ декрет дæр ма цы кæсон, нæ зонын! 
Хæмæт комкоммæ бакаст Лексомæ, кæддæра йæ цæсгомы æнгас та 
цы зæгъы, зæгъгæ, фæлæ нæй, уыцы цæсгомыл бамбарæн ницы уыдис... 
— Æгæр батагъд кодтай дæ пæлæз исыныл. Фæлæ, газеты цы 
ныффыстай, уый дæр дæ хъуамæ ма баурома. Исты æфсон скæн- 
дзынæ æмæ та дæ бынаты ныллæудзынæ. Бауырнæд дæ, Лексо, æз 
афтæ бакæнин. 
Лексойæн йæ фæндтæ йæ сæрымагъзы цæттæ уыдысты æмæ йæ 
нал фæндыдис ацы хъуыддаджы тыххæй дзурын. Аздæхта ныхас 
æндæр фæндагыл. 
Фæбадтысты афтæмæй дыууæ лæджы суанг æрталынджы онг. 
Сæ рæзты цæуджытæй йæ зондахаст кæмæн зыдтой, уымæ-иу, къух 
амонгæйæ, адзырдтой: 
— Æппын ницыма? 
— Нæй, Хæмæт, ницы зыны æппын. 
— Йе, Бибо, исты ис? 
— Уалдзæджы ма-иу фæкæсут! 
Уымæй уæлдай сæ дзурын нæ хъуыдис, хорз æмбæрстой кæ- 
рæдзи. 
Райсом раджы, хур иу метры бæрц нæма суади, афтæ Хæмæт 
йе ’гънæджытæ æвæргæ рудзынгæй касти уынджы змæлдмæ. Чи йе 
стуртæ хъоммæ тæры, чи йæ куыстмæ цæуы. Уæртæ Лексо дæр — 
йæ галиу къух пъалтойы дзыппы, рахиз къухы уис, афтæмæй дыууæ 
хъуджы фæдыл згъоры. 
— Йæ фаг фæцис Лексойы дæр революцийы цæфтæй. — Сдзыр- 
дта хинымæр Хæмæт. — Искуы дын фосмæ зилыны мæт кодта! 
Хæмæт йæ дарæс куыддæр конд фæцис æмæ уынгмæ рацæуын- 
мæ хъавыдис, афтæ мырмыраджы зæлланг айхъуысти. 
Чидæр дуар фегом кодта æмæ Лексойы дзурын ссыди. 
Æрбацыдис. 
— Лексо дæ, цы? Кæцæй дæ Хуыцау æрбахаста? 
— Дæ райсом хорз, Хæмæт! 
— Хорз цæр, дæ хъуыддаг раст! 
— Мæнæ стурты хъоммæ асырдтон æмæ цом, зæгъын, абæрæг 
сæ кæнон, рагæй сæм нал уыдтæн. 
Сбадтысты. Ныхас кæнынц алцæй тыххæй. Хæмæт фембæрста 
Лексойы æрбацыды сæр, фæлæ уый тыххæй кой дæр нæ кæны. 
Лексо дæр йæхи уромы, кæд, зæгъгæ, Хæмæт йæхæдæг райдаид. 
Афтæмæй фæныхас кодтой сахаты æрдæджы бæрц. Уæд Лексо 
сыстадис, хæрз райсом загъта æмæ рацæуы. Тæккæ дуары раз къуы- 
лымпы лæуд фæкодта æмæ фездæхти. 
— Хæдæгай, Хæмæт, газет ма æри æмæ уыцы декрет бакæсон. 
Афтæ, хъæугæ мæ ницæмæн кæны, фæлæ уæддæр. 
206 

Дысон дыууæ лæджы кæрæдзийæн хæрзæхсæв куы загътой, уæд 
Лексо талынджы азылдис киосктыл, фæлæ йын, цы газет амынд 
уыдис, уый нал ссардта. 
Æхсæвы исдугмæ фынæй нæ кодта, куы бафынæй ис, уæд та 
фыны куы декрет кастис сауджынты тыххæй, куы аргъуаны 
аргъуыдта. Райсомæй куыддæр райхъал ис, афтæ йæ фыццаг хъуыды 
уыдис Хæмæты абæрæг кæнын æмæ декрет бакæсын. 
— Марадз-ма, дæ разы стъолыл фен газет æмæ йæ радав ардæм! — 
фæдзырдта Хæмæт йæ усмæ. 
Ус ацагуырдта — æмæ нæй газет. 
Хæмæт иу минут фæхъуыды кодта, зæгъгæ, нæ хъуыди сайын 
Лексойы, стæй загъта хинымæры: 
«Цæй, сайд у æмæ йæ ахæццæ кæнон кæронмæ». Йæхи фæмæ- 
сты кодта Хæмæт æмæ загъта: 
— Ацы сывæллæтты фыдуагдзинадæй нал фæразын, аскъуыдтæ 
та йæ кодтой, æвæццæгæн. 
Лексо марды хуызæнæй баззадис, мæтæй айдзаг ис йæ сæры- 
магъз: «Кæм агура ныр уыцы газет!» 
— Цы дын зæгъын, Хæмæт, уый зоныс, — райдыдта уæззау хъæ- 
лæсæй Лексо, — ацы рæстæджы сывæллæтты æнæуагдзинадæн кæ- 
рон нал ис æмæ ма сæ сраст кæнынæн ис æрмæст иу хос: тасагдæр 
цы уистæ сты, уыдонæй с.ы былтæ нæмын хъæуы... æнауæрдонæй, 
Хæмæт!.. Акæс-мауыдонмæ! Фыддæр ма знаг цавæр вæййы?.. Ныр 
уыцы газет дæу æвдадзы хосæн куы хъуыдаид, уæд та? 
Тынг æнтъыснæг зæрдæимæ рараст ис Лексо Хæмæты хæдза- 
рæй, йæ ных сарæзта вагзалы киоскмæ — уым ма уыди газет сса- 
рын æнхъæл. 
БИМБОЛЫ КАРЬБРÆ 
щ 
Йæ дзых Дзæуджыхъæуы ’рдæм арæзт, афтæмæй сармадзан 
лæууыди хъæуы астæу, къæнцылары фæзы. Йæ алыварс хъазыдыс- 
ты сывæллæттæ, къухтæй йæ сгæрстой, ахæцыдысты-иу ыл размæ, 
фæлæ сын тулын кæм куымдта, йæ сæрмæ иу бырыдысты, уисæй- 
иу æй æрцавтой æмæ хъæр кодтой: 
— Нуа, дадайы къаласка! — Сывæллæттæ сармадзанæн йæ дзых 
æмбæрзæнмæ дæр сиваз-сиваз кодтой, фæлæ сæ хистæртæ уымæ 
гевналын нæ уагътой, нæ уагътой сæ æвналын, сармадзаны бын цы 
дыууæ нæмыджы уыди, уыдонмæ дæр. 
— Ахæм хорз сармадзан никуы ис, никуы, — дзырдтой хъæууон 
адæм, æппындæр ын чи ницы æмбæрста, ахæмтæ дæр. 
Уыцы сармадзан хъæууон адæмæй чидæр федта горæты кæрон 
быдыры, бæхтæ дзы баифтыгъта æмæ йæ баласта хъæумæ. Цæмæн 
хъæуы, цы дзы кæндзысты хъæуы мидæг, ууыл хъуыды дæр нæ 
207 

акодта. Æрмæст дзы йæ зæрдæ хъал уыди, зæгъгæ дзы хъæубæстæ 
ныббузныг уыдзысты ахæм лæвары тыххæй. Иу-дыууæ мæйы бæрц 
афтæ лæууыди сармадзан. 
Уалынмæ кæцæйдæр фæзынди паддзахы булкъон Дриаты Бим- 
бол. Уый цинæй амарди сармадзаныл, ауындтытæ йæ кодта æмæ 
загъта: 
— Бæззы, бахъæудзæн нæ. Нæмгуытæ дæр ын ссардзыстæм. — 
Афæрстытæ кодта Бимбол, хъæубæстæ хотыхтæй куыд ифтонг сты, 
уымæй. Сбæрæг ис, алы хæдзары дæр кæй ис винтовкæтæ, мага- 
зинкæтæ, иуæй-иу хагдзæртты та дыгæйттæ, æртыгæйттæ. Разын- 
ди дзы дзæвгар алы мыггаг револьвертæ дæр æмæ æртæ пулеметы. 
Уыцы хæцæнгæрзтæ иууылдæр ифтонг уыдысты гилдзытæй... 
— Хорз у нæ хъуыддаг, — загъта Бимбол. Хъæууон адæм уыцы 
булкъоны иууылдæр зыдтой. Ацы хъæуккаг кæй уыди, æрмæст уый 
тыххæй нæ, фæлæ йæ зыдтой æндæр хъуыддæгтæй дæр. Калачы 
юнкерты скъолайы каст куы фæци, æмæ подпоручикæй куы рацы- 
ди, уæд йæ хæдзары уыди отпусчы иу мæйы дæргъы. Иухатт йæ 
бæхыл бадынмæ хъавыди æмæ бæх йæ коммæ нæ касти, Уæд лæг 
фæмæсты ис, йе ’хсаргард фелвæста æмæ дзы бæхы бæрзæй арф 
фæлыг кодта. 
— Æрра цыдæр у,— загътой хъæубæсты. Дзæуджыхъæуы уæв- 
гæйæ, фæцæйцыди æфсæйнаг хидыл — йæ иуфæрсты, иннæ фæр- 
сты иннæрдæм фæцæйцыди иу салдат æмæ Бимболæн честь нæ 
радта. Кæцæй йын радтаид честь хиды иу фарсæй иннæмæ, сæ 
астæуты уæрдæттæ æмæ бæхджынтæ дыууæрдæм куы кодтой? 
Бимбол — ногфых афицер — уыдæттæ нæ ахъуыды кодта, фæлæ 
бауади салдатмæ æмæ йын йе ’хсæрфарсæн зæланг цæф ныккодта. 
Кад æм касти уый. Сæ хъæубæстæй чидæртæ федтой Бимболæн йæ 
уыцы «сгуыхтдзинад», æмæ йыл сæ зæрдæ фæхудти. Иннæ афи- 
цертæ дæр афтæ цавтой салдæтты, чысыл исты азым дæр сæм-иу 
куы ссардтой, уæд, æмæ уый закъон нæ урæдта, фæлæ Бимбол та 
ныццæвыны тыххæй æфсон агуырдта æмæ йыл уый тыххæй иннæ 
афицерты зæрдæ дæр худти. Йæ хъæубæсты дзæбæх сдзурынмæ 
никæуыл æрвæссыди, йæ разы-иу сæрибар йæхи чи дардта, уымæн- 
иу афтæ: 
— Æз афицер дæн, æмæ мæ разы сымах хъуамæ «во фронт» 
лæууат! 
Нæй, ацы хъуыддаг нæ рæзыди Бимболатæн — фæллойгæнæг 
адæмæй йæ разы «во фронт» ничи лæууыди. 
— Сымах дикартæ стут, дикартæ, — загъта уæд Бимбол æмæ, 
йæ отпуск нæма ахицæн ис, афтæмæй ацыди хъæуæй. Уæдæй фæ- 
стæмæ йæ райгуырæн хъæумæ æмгæрон нал æрцыди. 
Ныр мæнæ, фынддæс азы фæстæ, фæзынди бæмбæгæй фæл- 
мæндæрæй, алкæимæ дæр лæгъз ныхас кæны, бæрæг у, цæйдæр 
тыххæй сын лæгъстиаг кæй у, уый. Лæгъстиаг та сын уый тыххæй 
у, æмæ та дæлæ ссæуынц болыдевиктæ, цард чи халы, Бимболмæ 
гæсгæ, уыдон, ома афицертæн сæ пъагонтæ чи акалдта, хъæздгуы- 
208 

ты, кулакты чи сафы, помещикты зæххытæ фæллойгæнæг адæмæн 
чи дæтты. Хъуамæ йын ныр йæ хъæубæстæ баххуыс кæной уыцы 
большевикты фæсурынæн. Рагагъоммæ йæ цæстытыл уади, Дени- 
кин дзы куыд ныббузныг уыдзæн, инæлары чин ын куыд ратдзæи 
æмæ, йæ сæр бæрзонд хæсгæйæ, куыд цæудзæн адæмы æхсæн. 
Горæты бульварыл-иу куы фæцæйцæуа, уæд æм-иу амондзысты: 
«Уæртæ Дриаты инæлар фæцæуы». 
Уайтагъд Бимболы алыварс æмбырд кæнын байдыдтой хъæзд- 
гуыты, кулакты, спекулянтты фырттæ. Бон-изæрмæ Бимбол зылди 
иыхæстыл æмæ амыдта адæмæн, цы сты большевиктæ, уый. Æвзæр 
дзырдæй сыл цы нæ мысыди, ахæм ницы уыди... Цæргæ кодта йе 
’фсымæр Хъамболаты хæдзары. Фæлæ уыимæ сæ ныхас, сæ фæнд 
кæрæдзиуыл нæ бадтысты, хæрамзæрдæ дардтой кæрæдзимæ. 
* * * 
Зымæг уалдзæджырдæм фæкъул ис. Хъарм бонтæ кодта. Мит 
тади. Хæдзæртты сæртæй цыхцырджытæ тагъдысты. Уынгтæн сæ 
дзыхъ рæтты згъордтой доны тæгтæ æмæ сæ хъуыр-хъуырæй зæрдæ 
рухс кодта — уалдзæг кæй æрхæстæг кæны, уый нысан уыдысты. 
Уыцы афоны Дриаты Хъамболаты хæдзары иу уаты æмбырд уыдыс- 
ты фынддæс лæджы. Рæбынæй бадтысты тъахтиныл сауджын, хъæ- 
уыхицау æмæ Хатуты Хату. Иннæтæ бадтысты алы къуымты алы- 
хуызон бандæттыл. Иу-дыууæйæн дзы бандæттæ нæ уыди æмæ 
бадтысты рудзгуыты дæлвæйнæгтыл. Сауджынæй уый зæгъын 
хъæуы, æмæ, сырхытæ фыццаг хатт куы райстой Цæгат Кавказ, 
уæд уайтагъд йæ сауджындзинад аппæрста, фæлæ йæ пæлæз, йæ 
крест, йæ скуфья æмæ сауджындзинады иннæ нысæнттæ пъолы 
бын бафснайдта. Урсытæ куы ссыдысты, уæд сæ систа æмæ та сæ 
йæ уæлæ скодта. Ныр, сырхытæ та ссæуынц, зæгъгæ, куы айхъуыста, 
уæд та уый дæр фæнд кодта йæ сауджындзинады нысæнттæ пъолы 
бын фæкæнын. Фæлæ йæ уый цæмæй нæ бахъуыдаид, уый тых- 
хæй ныр хъуамæ æвзæрстаид мæнæ ацы «хорз» адæмимæ иумæ 
сырхыты ныхмæ тох кæныныл, — чи зоны, кæд сын нал бантысид 
бæстæ айсын. Хатуты Хатуйæ та уый зæгъын хъæуы, æмæ уымæ 
уыди зæхх мин дæсæтины. Ацæргæ æмæ фенгæ лæг уæвгæйæ, уый 
хорз æмбæрста, йæ цард, йæ ис-йæ бон стыр тасы бын кæй сты 
æмæ сфæнд кодта хъазуаты тох скæнын сырхытимæ. Хатуйæн уыди 
<шд фырты — сæ иуæй иннæ сахъдæр. Уыдон иууылдæр цæттæ 
уыдысты сæ цард, сæ исбоны сæрыл стыр тох скæнынмæ. Ифтонг 
дæр уыдысты алы мыггаг хотыхтæй, суанг сæм пулемет дæр уыди 
фондз лентæимæ. Хъæуыхицау, хъæздыг хъæууон хæдзарæй уæв- 
’æйæ, æвæрд æрцыди уыцы бынаты æмæ уый дæр, афтæ йыл чи 
баууæндыди, ахæм аргъ ын чи скодта, уыцы хицæутты сæрыл хъуа- 
Мæ йæ туг ныккала. Иннæтæ уыдысты базаргæнджытæ, спеку- 
лянттæ, сæудæджертæ, æхца пайдайыл дæтджытæ. Дзæвгар ма уыди 
Уыцы стыр хъæуы, сырхытæй йæ удхæссæг чи федта, йæ цард, йæ 
’» Коцоиты Арсен 
209 

исбонæн тæрсгæйæ, æхсæв хуыссæг кæй нал ахста, ахæм адæмтæ. 
Фæлæ уыдон се ’ппæты Дриаты Бимбол не ’мбырд кодта, нæ йае 
хъуыдысты ныр. Ам бамбырд кодта «ядро», «главный штаб». 
— Фарон сырхытæ куы фæуæлахиз сты, уæд нæхи большевик- 
ты базыдтам, — дзырдта, йæ ахуырст рихитæ схъаугæйæ, Хатуты 
Хату, — иу-дæс цыдæр уыдысты. Уайтагъд уыдон иууылдæр хицæут- 
тæ æрбакодтой сæхи. Мæнæ нæ временныйтæ æмæ алы æнæхæ- 
дзæрттæ та сын хъузæттæ фæлæууыдысты. Деникин куы ссыди, 
уæд уыцы большевикты ацахсын хъуыд, удæгасæй сæ басудзын 
хъуыд. Мах нæ сарæхстыстæм. Фæлыгъдысты нын æд хотыхтæ 
æмæ кæмдæрты — хъæдты æмæ лæгæтты бамбæхстысты, — уым 
æнхъæлмæ кæсынц сæ рад æрцæуынмæ. Нæ сыхаг хъæуты цы боль- 
шевиктæ уыд, уыдон дæр афтæ фæлыгъдысты. Æрмæст дзы 
иугæйттæ бафтыдысты къухты æмæ, цы аккаг уыдысты, уый бай- 
йæфтой. Ауæрдын нæ хъæуы, хатыр нæ хъæуы, кæннод фесæф- 
дзыстæм. Бимбол куыд зæгъы, афтæмæй саразын хъæуы организа- 
ци, — хицæнтæй ницы бакæндзыстæм. Бимболы бар бакæнæм орга- 
низаци саразыны хъуыддаг, — уый æфсæддон лæг у æмæ хуыздæр 
зоны, куыд хъæуы, уый. 
Хатуйы ныхасмæ иууылдæр æнувыдæй байхъуыстой,— уый 
нымадтой зондджын адæймагыл. Алырдыгæй сдзырдтой: 
— Афтæ... афтæ! 
— Раст у! 
— Хорз зæгъы Хату! 
Сауджын йæ сау зачъе асхъаудта, афæлгæсыди алырдæм æмæ 
загъта: 
— Хъуыддаг аразæг Бимбол у. Хорз радзырдта æрдæбон. Æз 
уый зæгъын, æмæ Бимбол цыдæриддæр фæндтæ скæна, уыдоныл 
мах хъуамæ сразы уæм... Бимбол, кæд ма нын исты зæгъинаг дæ? 
— Æнæ зæгъгæ нæй. Æз мæ ныхасæн кæрон нæма скодтон. Мах 
уал æрæвæрдтам ам, хъуыддагæн «ядро» кæй хонынц, уый — «глав- 
ный штаб». Æвæстиатæй арвитдзыстæм нæ сыхаг хъæутæм делегаттæ. 
Алы делегат дæр кæуыл æууæнды, ахæмтæн бамбарын кæндзæн хъуыд- 
даг, уыдон дæр сæхимæ ахæм организацитæ куыд саразой, афтæ æмæ 
дарддæр хъæутимæ сæхи куыд сбæттой, афтæ. Æз афтæ æнхъæл дæн, 
æмæ хотыхтæй уыдон дæр фаг ифтонг уыдзысты. Уыйфæстæ, хъуа- 
мæ тæккæ абон дæр æвзарын байдайæм, фæсивæдæй нæ хъуыдда- 
джы сæрыл хæстмæ чи рацæудзæн, уыдон. Хъуамæ дзы, чи фæзивæг 
кæна, ахæмтæ бирæ ма разына. Æз фæдæн мæ дзырд. 
— Авд фырты мын ис, — загъта Хату, — Ифтонг сты алцæмæй... 
Се ’ппæт дæр ацæудзысты хæсты быдырмæ. 
Куыддæр уый загъта Хату, афтæ уаты дуар бахостæуыди (дуар 
мидæгæй æхгæд уыд). Бадджытæ фæдис кодтой, фæхъус сты. Бим- 
бол бакодта дуар. Базынди дзы йе ’фсымæр Хъамболат. Уый хъæды 
уыди суг ласынмæ æмæ нырма ныртæккæ æрхæццæ ис. Æрлæууыди 
дуары астæу, салам нæ радта, афтæмæй дæрзæг хъæлæсæй загъта: 
— Æз зонын, сымах ам цæй тыххæй æмбырд стут, уый. Æз нæ 
210 

дæн большевик, нæ дæн меньшевик дæр, урс дæр нæ дæн. Бахатыр 
кæнут, фæлæ æз мæ хæдзары ахæм æмбырдтæ аразын нæ бауадз- 
дзынæн. 
- Æрмæст дæ хæдзар нæу,— дзуры йæм Бимбол.— Мæ хæдзар 
дæр У- 
- Ам дæуæн хæдзар нæй. Цы муртæ нæм уыди, уыдон дыл ба- 
хардз кодтам, кæд зæгъгæ, истæйаг суаис æмæ хæдзарæн исты ахъаз 
кæнис. Ды афицер сдæ æмæ кæдæмдæр дæ сæр фæхастай, фынддæс 
азы дæргъы кæм уыдтæ, уымæн дæр мах ницы зыдтам. Ацы хæдза- 
рыл дæ фæллойæ иу капекк нæ уыди æмæ нæй. Ныр æм æрцыдтæ 
халынмæ. Цæр дзы, кæд дæ фæнды, уæд, хæр, цы дзы ис, уый, 
фæлæ йæ халын æз нæ бауадздзынæн. Акæн дæ уазджыты... Мæн 
не ’вдæлы, — уæртæ мæ сугтæ уæрдонæй нæма ракалдтон. 
Цалынмæ Хъамболат йæ ныхас нæ фæци, уæдмæ хъыпп-сыпп 
ничи скодта... 
Хату хъус-хъусæй цыдæр адзырдта Бимболæн æмæ уæд уый йæ 
чемодан раласта сынтæджы бынæй, æндæр æм ницы уыди — чемо- 
дан æмæ йæ уæлæйы дарæс. 
Кæртыдуарæй ма Бимбол иу каст фæкодта фæстæмæ. 
- Бузныг, ме ’фсымæр, дæ уæздандзинадæй! 
- Фæндараст фæу! — сдзырдта йæ фæдыл Хъамболат, стæй 
фездæхти йæ сугтæм æмæ сæ уæрдонæй зæхмæ калын байдыдта. 
* * * 
Æрмæст къуырийы бæрц рацыдаид уыцы бонæй, афтæ Дриаты 
Бимболы хъустыл ауади, сырхытæ, дам, бырсгæ ссæуынц, станцæ 
Минеральные Воды айстой æмæ бырсынц дарддæр, урсытæ сæ уро- 
мын нал фæразынц æмæ фæстæмæ цæуынц. Бимбол рамбырд кодта 
йæ отряд, — уыди дзы æртæ сæдæ адæймаджы. Уый афтæ æнхъæл 
уыд, æмæ хъæуы фæсивæдæй иу мин адæймаджы уæддæр æрæм- 
бырд уыдзæн йæ отряды, фæлæ дзы æртæ сæдæйы дæр тыхтæ-амал- 
тæй æрæмбырд ис, уыйбæрц дæр дзы уымæ гæсгæ рауади, æмæ 
бирæ хæдзæрттæй рацыди къордгай адæймæгтæ, Хатуты Хату та йæ 
фыртты се ’ппæты дæр рарвыста. Бирæ радзур-бадзуры фæстæ Бим- 
болы отряд ууыл ныллæууыди, зæгъгæ, сырхытæн сæ размæ цæуын 
нæ хъæуы, фæлæ ам æнхъæлмæ кæсын хъæуы. Уыдон Дзæуджыхъæу 
куы бацахсой, уæддæр сын, зæгъгæ, нæ хъæумæ æрбауадзæн нæй. 
Горæтæй хъæуы æхсæн, Æрхондонæн йæ хъæуы ’рдыгæй был- 
тыл Бимбол скъахын кодта акъоптæ æмæ йæхи цæттæ кæнын бай- 
дыдта — бырсынмæ нæ, фæлæ хъæу бахъахъхъæнынмæ, æнхъæл 
Уыди, æмæ йæм сыхаг хъæутæ дæр фæкæсдзысты. Кæцæй йæм 
фæкастаиккой, уымыты цæрджытæн дæр сæ фылдæр сырхыты 
ссыдмæ æнхъæлмæ куы кастысты! 
Æрбадтысты фæсивæд акъопты. Уырдæм сын сæ хæдзæрттæй 
эервыстой хæбизджынтæ, аджы фых кæнæ цурыд кæрчытæ, гогызтæ, 
кусартытæ дæр, акъоппы раз иу сæхæдæг дæр физонджытæ куыд 
211 

акодтаиккой, афтæ, æрвыстой сын ноджы арахъ æмæ бæгæны æнæв- 
гъау. Хъæздгуыты хъал фæсивæд уым минас кодтой сæхицæн, за- 
рыдысты, кафыдысты. Бимбол царди хъæуы мидæг Хатуты Хатуйы 
хæдзары æмæ уый дæр уым минас кодта, искуы-иу стæм хатт æрба- 
уади акъоптæ абæрæг кæнынмæ, дыууæ-æртæ дзырды-иу скодта æмæ 
фæстæмæ фездæхти. Отряды фæсивæд зард æмæ кафт йеддæмæ 
сæхицæн æндæр ирхæфсæнтæ дæр хъуыды кодтой, Иу къордæй-иу 
афæнд кодтой, ауадысты-иу горæты ’рдæм æмæ-иу уым горæтгæрон 
фыстæ, сæгътæ, кæнæ стуртæ хизгæ куы ссардтой, уæд-иу сæ акъоп- 
ты раз балæууын кодтой æмæ-иу сæ минас фæтыхджындæр кодтой. 
Иубон отряды адæмæй, кæрæдзи хорз чи æмбæрста, ахæмтæ, 
æнæусджынтæ, фæкъорд сты иу-æртыны бæрц, мах, дам, горæтмæ 
бауайæм, нæхи аирхæфсæм. Горæтгæрон уыдон фæхицæнтæ сты 
æртыгæйттæ-цыппæргæйттæ æмæ сæхи байстой малаканты слабод- 
кæйы ’рдæм. Уым, цæхæрадæтты, дыргъдæтты цы сылгоймæгтæ 
куыстой, уыдонæй рацахстой иу-дæсы бæрц æмæ сæ акодтой бы- 
дырмæ. Уым алы рæтты æрбынат кодтой æмæ æнæуаг митæ фæ- 
кодтой. Уыцы æнаккаг хъуыддаджы тыххæй хъаст бацыди горæты 
хицæуттæм. Уыдон, хъуыддаг равзардзыстæм, зæгъгæ, загътой, 
фæлæ ницы бакодтой, — знаг дард нал уыди, афтæмæй ма сæ хæс- 
тон адæмы æфхæрдтаиккой? 
Сырхытæ æрбацыдысты Дзæуджыхъæумæ, фидар кодтой сæ 
хицауад, æвæрдтой ног æгъдæуттæ, фæлæ хъæутæм зынæг нæма 
уыди. Æрхондоны фарсмæ Бимбол бамбырд кодта йæ адæмы æмæ 
сын дзырдта: 
— Абон бæлвырд тыхджындæр сты сырхытæ, фæлæ та рæхджы 
нæхионты ардæм хъæуы. Куы фæзыной, уæд сын мах хъуамæ æх- 
хуыс раттæм. Сæ фæзыныны агъоммæ ма махæн нæ бон у сырхыты 
партизанон лæбурдтытæй хъыг дарын. Уый тыххæй хъуамæ нæхи 
бафæсфæд кæнæм кæмтты. Хотыхтæй стæм ифтонг, гилдзытæ нæм 
ис дзæвгар. Фарсхæцджытæ нын хъæуты ис бирæ æмæ хойраг 
хъуаг дæр нæ кæндзыстæм — хæсдзысты нын, нæхæдæг дæр 
амæлттæ кæндзыстæм. 
Бирæ радзур-бадзуры фæстæ Бимболы фæдыл ацыди сæдæ адæй- 
магæй дæр къаддæр, иннæтæ бафæнд кодтой афтæ: «Цалынмæ 
сырхытæ не ’рбиноныг сты, уæдмæ лæбургæ уæддæр фæкæнæм 
горæтмæ, хъуамæ дзы исты фæпайда кæнæм...» 
* * * 
Уыди рæстæг сæрдыгон райсом. Рог ирдгæ кодта хæхтæй æмæ 
зына-нæзына змæлын кодта бæлæсты сыфтæртæ. Алырдыгæй хъуыс- 
тысты мæргъты алыхуызон зарджытæ. Хъæуы уынгты змæлæг нæма 
зынд. Адæймаджы ныхас никæцæй ма хъуысти, фæлæ уасджытæ 
212 

хъæуы сæрæй хъæуы бынмæ, кæрæдзи дзыхæй исгæйæ, зæрдиаг 
уаст кодтой, уасыдысты ноджы родтæ сæ мадæлтæм. Уыцы афон 
æртæ лæджы бацыдысты, хъæуы астæу фæзмæ. 
— Нæмгуытæ куынæ ис, уæд цы кæнæм, цæмæй хæцæм? — 
сдзырдта иу. 
— Тæрсынæн дыууæ гæрахы дæр хорз, - загъта иннæ æмæ 
бавнæлдта сармадзан ифтындзынмæ. 
Æртыккаг багæпп кодта быруйы сæрты аргъуаны кæртмæ æмæ 
сбырыди дзæнгæрæгдзæгъдæнмæ, систа быдырон бинокль æмæ 
алырдæм фæлгæсын байдыдта. Дзæуджыхъæу, цыма йæ тæккæ раз 
уыди, уый хуызæн æм зынди. Æркасти бæрзондæй фæзмæ дæр — 
сармадзаны раз уыдис дæс-дыууадæс адæймаджы. Уыдон рацыды- 
сты хæстæгдæр хæдзæрттæй: чи ронбæгъдæй, чи бæгъæмсарæй, 
кæмæн йæ дзабыртæ йæ къахы фындзтыл, кæмæн йæ куырæты 
æгънæджытæ æнæвæрд. Кæсынц иууылдæр, дыууæ лæджы сар- 
мадзанимæ куыд архайынц, уымæ. Иуæй-иутæ дыууæ лæгæн æфхæ- 
рæн цыргъ ныхæстæ кодтой. Уыцы дыууæ лæджы, паддзахы æфса- 
ды артиллерийы чи куыста, ахæмтæ уыдысты. Мæнæ сæм ныр 
æрхаудта рад сæ зонындзинад равдисынæн. 
Сармадзан ифтыгъд фæци. Айхъуысти æрвнæрæгау гæрах. Адæм 
сæ хъустæ ахгæдтой къухты тъæпæнтæй, сæ бынæтты базмæлыды- 
сты, дзырдтой: 
— Уый гæрах у, гъе! 
— Ахæм сармадзан, æвæццæгæн, æгас дунейыл дæр никуы ис! 
Дзæнгæрæгдзæгъдæнæй æрыхъуысти хъæр: 
— Недолет! 
Адæм фылдæрæй-фылдæр кæнын байдыдтой сармадзаны раз. 
Ас адæм цыдысты тагъд къахдзæфтæй, сывæллæттæ згъордтой. Фæз 
афтæ байдзаг ис адæмæй, æмæ арвæй æхсидав куы ’рхаудтаид, 
уæд зæхмæ не ’рхæццæ уыдаид. 
Сармадзан фехста дыккаг хатт. Адæм та сæ хъустæ къухты тъæ- 
пæнтæй ахгæдтой. Дзæнгæрæгдзæгъдæнæй æрыхъуысти хъæр: 
— Перелет! 
Уыцы минут сармадзаны размæ бахæццæ ис Бимболы æфсы- 
мæр Хъамболат. 
— Гъе ныр та ма цы кæндзыстут? Недолет æмæ перелет ахицæн 
кодтат, фæлæ горæтæн йæхи та цæмæй æхсдзыстут? 
Дыууæ лæджы хорзау нал фесты, сдзырдтой: 
— Æмæ мах уæддæр куы ницы кæнинаг уыдыстæм, афтæ нæ 
зонындзинад æвдыстам. 
— Сымах ницы кæнинаг нæ уыдыстут, æмæ мах дæр ницы кæ- 
нинаг не стæм. 
Дыууæ лæгмæ бацыдысты хотыхифтонг фондз-æхсæз лæджы 
<емæ сыл æрхæцыдысты. 
— Иннæтимæ сæ ахæстоны бакæнут! 
Иннæтæ уыдысты, Хъамболаты отряд æхсæвы кæй æрцахста, 
Уыдон — Бимболы «главный штаб», сауджынæй фæстæмæ, — уый 
213 

уал ныууагътой, уырнæг фæллойгæнæг адæмæн хъыг куы уа, уымæй 
тæрсгæйæ. Уыдонимæ ахст фесты ноджы дæс лæджы, урсыты рæ- 
стæджы большевикты чи нымыгъта, ахæмтæ. 
Алырдыгæй айхъуысти хъæртæ: 
— Афтæ сын хъæуы уыцы куыйтæн, уыдон тугцъирты фарс сты. 
— Арвитут сæ горæтмæ, коммунистытæ сын, цы хъæуа, уый 
бакæндзысты. 
— Æмæ нæхæдæг цы ми кæнæм? 
— Нæхи хъуыддаг нæу уый! — Терк йæ ивылды рæстæджы куыд 
уынæр кæны, афтæ уынæр кодта æгас фæз. 
— Æмбæлттæ, байхъусут! 
Адæм аздæхтысты, ныхæстæ кæцæй райхъуыстысты, уыцырдæм. 
Къæнцылары балкъоныл лæууыдысты, урсыты рæстæджы хъæ- 
ды æмбæхст чи уыди, уыцы болыыевиктæ, семæ ма æндæр чидæртæ. 
Дзырдта Гениаты Никъала: 
— Æмбæлттæ, нæ бæстæйы фæстæмæ æрфидар ис фæллойгæн- 
джыты хицауад — Советон хицауад. Ныртæккæ уал бæстæ сыгъ- 
дæг кæнын хъæуы, знæгтæй ма дзы чи баззади, уыдонæй. Уый- 
фæстæ нæ цард нæхи къухтæй араздзыстæм. Паддзахы къæбыла 
Дриаты Бимбол йæ бандиттæй иу-къордимæ фæлыгъди хъæдмæ. 
Уый æнхъæл у, æмæ аирвæзти. Фæлæ нæ аирвæздзæн; йæ бандит- 
ты фылдæр хай ныртæккæ, сармадзаны гæрæхтæм гæсгæ, фæбыр- 
сы горæтмæ, фæлæ горæтмæ нæ бахæццæ уыдзæн. Афойнадыл ба- 
зонын кодтам, кæмæн хъæуы, уыдонæн, æмæ сырхæфсæддонтæ сæ 
размæ бадынц. Ам нын уыди знæгтæ — Бимболы «главный штаб» 
æмæ урсыты рæстæджы, уыдон фарс чи хæцыди, коммунистты чи 
нымыгъта, уыдон. Дысон сæ æмбисæхсæвæй фæстæмæ иууылдæр 
æруыгътам æмæ сæ дæлæ ныккæнды бакодтам. Цы сын хъæуа, 
уый хицауад кæндзæн. Арвыстам горæтмæ. Абон нæм хæццæ кæн- 
дзысты, æмæ хицауады оргæнтæ æрæвæрдзыстæм. 
Æмдзæгъдæн æмæ «ура»-йæн кæрон нал уыди. Фæстейы лæу- 
джытæй чидæр бафарста: 
— Зæгъ-ма, Никъала, цы хъауджыдæр ис болыыевиктæй, ком- 
мунисттæй? Мах æнхъæлмæ кастыстæм большевиктæм, ныр афтæ 
куы зæгъынц, коммунисттæ, дам, нæм ссыдысты. 
Чидæртæ фæпыррыччытæ кодтой. 
— Болышевиктæ æмæ коммунисттæ иу сты, — загъта Никъала. — 
Парти иу у... 
— Бузныг уæдæ уымæй, — сдзырдта та уыцы хъæлæс. 
Никъалайы фæстæ ма дзырдтой иукъорд оратортæ. Ныхас уыди, 
Советон хицауад цы хæссы фæллойгæнæг адæмæн, ууыл. Дзырдтой 
ууыл дæр, ныртæккæ знæгтæй бирæтæ кæй æрæмбæхстысты, æмæ 
уый тыххæй цырддзаст æмæ къæрцхъус лæууын кæй хъæудзæн. 
Аходæн афон уыдаид, афтæ Дзæуджыхъæуæй æрбайхъуысти 
ахæм хабар: Бимболы бандиттæ базыдтой, сæ размæ керменисттæ 
æмæ сырхæфсæддонтæ кæй бадынц, æмæ сæ ныфс нал бахастой 
горæтмæ цæуын, фæлæ алырдæм фæлыгъдысты. 
214 

* * * 
Фæндæгтыл æнафон цæуын æдас нал уыди,— цавæрдæр хоты- 
хифтонг адæм стыгътой, æфхæрдтой цæуджыты. Диссаг уый уыд, 
æмæ æфхæрды цыдысты адæмæн сæ мæгуырдæртæ,— истой сын 
сæ бæхтæ, сæ дзауматæ, сæхи сын надтой. 
Хъæуы хъæздгуытæй иу дæр æфхæрды не ’рцыди. Дис кодтой 
иууылдæр, ай цы хабар у, зæгъгæ, кæд абырджытæ фос фæкæны- 
ны куыст кæнынц, уæд хъуамæ хъæздыг цæуджыты стигъой, адон 
та мæгуырты равзæрстой сæхицæн амæттагæн. Уалынмæ, æфхæр- 
ды чи æрцыди, ахæмтæй чидæртæ базыдтой абырджытæй кæйдæр- 
ты æмæ радзырдтой уыцы хабар: хъæубæсты абырджытæ уыдысты 
булкъон Дриаты Бимболы бандиттæй. 
* * * 
Уыди уалдзыгон хъарм бон. Арвыл мигъы иу гæппæл нæ зын- 
ди. Хур фæцæйхæццæ кодта æмбисбоны бынатмæ, уыцы афон хъæ- 
дырдыгæй хъæуы сæрмæ æрзындис цавæрдæр адæмы къорд. Ас- 
тæуккаг уынджы кæрон, Ныхасы цы адæм бадтысты, уыдон дисы 
бахаудтой, цавæр уой адон, зæгъгæ. Къорд æрхæстæг кæны — уыди 
дзы сæдæ адæймаджы бæрц. Мæнæ ис. Къорды астæу, сæ къухтæ 
фæстæмæ баст, афтæмæй цыдысты Дриаты Бимбол æмæ йæ бан- 
диттæй фынддæсы бæрц. Сæ алыварс топпæргъæвдæй цыдысты 
сырхæфсæддонтæ — цыргъ худтæ сæ сæртыл. Къорд Ныхасы рæз- 
ты куы фæцæйцыди, уæд Ныхасы адæмæй чидæр фæхъæр кодта: 
— Уæртæ нын нæ геройы фæкæнынц! — Адæм хъæрæй ныххуд- 
тысты. 
Иннæ Ныхасы чидæр хъæрæй загъта: 
— Уынут, уынут? Нæ булкъон инæлары чинмæ бæллыди æмæ 
йæ уæртæ райста. 
— Афтæ ахицæн ис Бимболы карьерæ. 
ЦЫ ТЦЫДИ ФÆЗЫХЪÆУЫ ÆМБИСÆХСÆВ 
I 
Уыди райдзаст сæрдыгон райсом. 
Леуан бадти кæрты дуары раз æмæ, æвдæлон уæвгæйæ, хæ- 
рынкъайæ къæцæлтæ амадта. 
Леуан царди Пыхсджынæн йæ тæккæ кæрон. Уый хæдзарæй 
æддæмæ уыди сæрвæт, сæрвæты æддейы та зындысты цъитиджын 
хæхтæ. 
Амайы Леуан къæцæлтæ, алырдæм дæр акæсы. 
Æвиппайды къæцæл æмæ кард кæрæдзийæ фæхицæн сты æмæ 
215 

афтæмæй аззадысты. Дæлæ Фæзыхъæуы ’рдыгæй къахвæндагыл 
дыууæ чысыл лæппуйы ссæуы. 
Чи уой, цымæ? — дис кæны Леуан. Ныккасти æдзынæг æмæ 
сæ базыдта. Уыдон сты йæ хæлар Габойы фырттæ, дæсазыккон 
Сандро æмæ астазыккон Андро. 
Дыууæйæн дæр æмдзуарджын уыди Леуан. Цал хатты уыди сæ 
хæдзары, цал хатты уыдысты ацы сабитæ йæ хæдзары, куыннæ сæ 
базыдтаид! 
Дæлæ схæццæ кæнынц. 
Цы тарстхуыз сты! Цы тагъд цæуынц! Мацы зиан æрцæуæд 
Габойы хæдзарыл! 
Мæнæ схæццæ сты. Уæззау улæфынц. Æрлæууыдысты Леуаны 
раз. 
— Кæм уыдыстут, мæ хуры гыццылтæ, афтæ раджы? — фæрсы 
Леуан. 
Сабитæ лæууынц. Дзуапп раттын нæ фæразынц. Леуан бан- 
хъæлмæ касти, цалынмæ уыдон æрулæфой, стæй та фæрсы: 
— Дзæбæх сты Габо æмæ Тамарæ? Истæмæ уæ сæрвыстой, æвæц- 
цæгæн. 
Сандро æнцад лæууы, ницы дзуры. Уæд кæстæр лæппу Андро 
базмæлыди йæ бынаты æмæ сдзырдта: 
— Габо æмæ Тамарæ нæ марынмæ хъавынц. Æхсæвыгон дзырд- 
той уый тыххæй. 
— Цытæ дзурыс уый, лæппу? — мидбылты бахудгæйæ сдзырдта 
Леуан. 
Сандромæ фыццаг зын касти йæ фыдыл æвзæрдзинад дзурын 
æмæ уымæн къуылымпы кодта дзурынмæ. Фæлæ ныр, Леуаны 
ныхас фехъусгæйæ, хъæбæр загъта: 
— Афтæ у, афтæ. Андро раст зæгъы. Абон сын бонырдæм фе- 
хъуыстам сæ ныхас. Тамарæ дзырдта Габойæн: 
— Куы æрæхсæв уа, уæд сæ амар æмæ бафснай! 
Леуан, ацы дзырдтæм хъусгæйæ, адзæгъæлдзаст ис. 
Къæцæл аппæрста, æрмæст ма хæрынкъа ратух-батух кодта. Уый 
зыдта, куыд цъаммар разынди Тамарæ, куыд нæ уарзы йæ мойы 
сывæллæтты. Ахæм адæймаг исты фыдмийæ нæ бацауæрддзæн. 
Сандро дзырдта дарддæр: 
— Тамарæ нæ хæдзармæ куы ’рцыди, уæдæй фæстæмæ нæ æдзух 
нæмы, къухæй дæр, къахæй дæр. Нæ цурты, æнæ фесхойгæйæ, 
цæуын нæ зоны. Хæринагæн нын дæтты уæлдæйттæ, уыдон дæр 
нын зæхмæ аппары. Габо та йæм, уыдæттæ уынгæ, дзургæ нæ кæны. 
Ацы ран Сандро скуыдта. Йæ фæдыл Андро дæр сниудта, цæс- 
сыгтæ анхъæвзтой йæ цæсгомыл. 
Леуан æмбæрста сабиты маст. Уый хорз зыдта, сæ фыды хæ- 
дзар сын зындон кæй фестади. Фæлæ хъуыддаг сывæллæтты ма- 
рыныл банцайдзæн, ахæм хъуыды йæм никæд æрцыдаид, ныр дæр 
æй нæ уырны. 
Рæвдауы Леуан сабиты æмæ дзуры: 
216 

- Ма тæрсут, ма тæрсут! Уыдон, æвæццæгæн, хъазгæйæ афтæ 
дзырдтой... Цæут, мæ хуртæ, цæут фæстæмæ, мацæмæй тæрсут! 
Леуан радта сабитæн фæткъуытæ æмæ кæрдотæ æмæ сæ рæвда- 
уæн ныхæстимæ арвыста. 
Арвыста сæ, фæлæ бон-изæрмæ уыдон тыххæй хъуыдытæ йæ 
сæрæй нал хицæн кодтой. Æцæг амарынæй сын нæ тарсти — уымæ 
куыд æрхаудзæн Габо — фæлæ фыдран кæй сты, ууыл хъынцъым 
кодта Леуан. 
II 
Царди Фæзыхъæуы иу чызг — Тамарæ. Йæ ас рæстæмбис, нарæ- 
гастæу. Æрфгуытæ дыууæ сау калмау æртыхстысты йæ худгæ цæс- 
тытыл. Тамарæ иурæстæджы царди Калачы, йе ’фсымæры бинон- 
тимæ. Уым базыдта фыссын æмæ кæсын, базыдта сахайраг чызджы- 
тау дарæс дарын æмæ химæ зилын пудрæйæ æмæ ахорæнтæй. Йе 
’фсымæр куы амарди, уæд бацыди фæстæмæ йæ фыды хæдзармæ. 
Рæсугъд нæ уыди Тамарæ, йæ тæссармæ дæндæгтæ ма йæ фы- 
дуынд дæр кодтой, уæддæр æм иннæ чызджытæ хæлæггæнгæйæ 
кастысты, лæппутæ та йæ бæллыны цæстæй цух нæ уагътой. Та- 
марæ чызджытæм бæрзонд цæстæй касти, лæппутæй та хынджы- 
лæг кодта. Уарзон цæстæнгас æмæ мидбылты худтæй-иу сæрра кодта 
лæппуйы, стæй-иу æй зонгæ дæр нал кодта. 
Афтæ фæкомкоммæ ис Тамарæ Пугаты Габомæ дæр æмæ йæ 
сæрра кодта. Габо — уындджын, хæрзконд лæппу — йæхи зæр- 
дæмæ дæр цыди. Чи зоны, куы йæ курид, уæд ын комгæ дæр бакæ- 
нид. Уый Бакуйы куыста, æхца æрæмбырд кодта æмæ æгас Фæ- 
зыхъæуы уымæй дзæбæхдæр ничи цæры. 
Афтæ лæппу дæр нал уыди Габо, æртыназыккон, ус ын ис дыууæ 
сывæллонимæ. Фæлæ Тамарæйы куы ауыны, уæд æй йæ ус дæр 
ферох вæййы, сывæллæттæ дæр. 
Уалынмæ диссаджы хабæрттæ хъуысын байдыдтой стыр Уæрæ- 
сейы ’рдыгæй. Паддзах ратылди йæ кады бандонæй, кæмдæр, Сы- 
быры цъыфдзасты, æмбийынц йе стджытæ. Фæзындысты болыые- 
виктæ, уыдон фæсырдтой æлдæртты, кънйæзты æмæ алы мыггаг 
мулкджынты. Болылевиктæ асастой сылгоймаджы рæхыстæ, ссæ- 
рибар æй кодтой, абонæй фæстæмæ нæлгоймагæн цы бартæ уа, 
сылгоймагæн дæр уыцы бартæ уыдзæн. 
Ахæм диссæгтæ хъуысти Уæрæсейы ’рдыгæй. 
Фæлæ мæнæ æрбахæццæ сты болыпевиктæ Фæскавказмæ дæр. 
Мæнæ фæзындысты женотделтæ, мæнæ агурынц, делегаткæтæн чи 
сбæзза, ахæм сылгоймæгты. Тамарæмæ дзырд лæвæрд никæцæй ма 
уыди, афтæмæй йæхæдæг райдыдта амонын чызджытæн æмæ лæп- 
путæн ног царды æгъдæуттæ, куыд сæ æмбæрста, афтæ. 
Иухатт Цхинвалæй сæфтыди Фæзыхъæумæ иу партион. 
Уыцы партион иттæг дæсны разынди чиныджы. Цы нæ зыдта — 
Маркс уæд, Энгельс уæд, социализм, коммунизм, муниципализа- 
217 

ци, национализаци æмæ ноджыдæр бирæ ахæм цыдæртæ. Сылгой- 
маджы барты тыххæй дæр бирæ фæдзырдта. 
Чи зоны, цытæ фæдзырдта уыцы коммунист Тамарæйæн, фæлæ 
дыккаг бон Тамарæ ацыди Цхинвалмæ. Куы ссыди фондз боны 
фæстæ, уæд хуыдта йæхи комсомолкæ æмæ делегаткæ. Йæ хуыз 
афтæ фендæр ис, æмæ йæ зонгæ дæр æвиппайды ничиуал бакодта. 
Йæ сæрыл уыди кепкæ, кæцыйæн йæ бырынкъ размæ ацыди хорз 
дисныйы бæрц. Кепкæйы бынæй пыхцылгондæй зындысты дзык- 
кутæ. Юбкæ хæццæ кодта æрмæст уæрджытæм, цъындатæ та фат- 
хъулты онг. Юбкæйæ цъындаты æхсæн зындысты бæгънæгæй рæ- 
сугъд, урс-урсид зæнгтæ. Цы лæппу-иу фæкомкоммæ ис уыцы урс 
зæнгтæм, уый-иу бауадзыгмæ бирæ нал хъуыди. 
Коммунист ма Фæзыхъæуы куы уыди, уæддæр æвзæрста Та- 
марæ папирос дымыныл, фæлæ хорз нæ арæхсти, æмæ йыл нæ 
фидыдта, фæлæ ныр никæцы нæлгоймаг сарæхстаид афтæ рæсугъд 
йæ къухты папирос дарын. Куы-иу спъæртт кодта папирос, уæд-иу 
фæздæджы цæгтæ ленк кодтой уæлæмæ кæрæдзи фæдыл. Иуæй 
иухатт та-иу Тамарæ йæ былтæ амыр кодта, æмæ-иу уæд фæздæг 
фындзы хуынчъытæй кæлын байдыдта. Рæсугъд дымдта Тамарæ 
тамако, тынг рæсугъд. Лæппутæ-иу æм кæсынтыл фесты. 
Тамарæ зæрдиагæй райдыдта кусын сылгоймæгты æхсæн. Амыд- 
та сын, адæм сæрибар кæй систы, сылгоймагæн йæ бартæ нæлгой- 
маджы барты æмбæрц кæй систы. Хъуамæ сылгоймаг дæр, æнæ 
искæй фæрсгæйæ, цæуа, кæдæм æй фæнда, уырдæм. Хъуамæ йын 
бар уа, кæй уарза, ахæм лæгимæ цæрын. Лæгтæ сахуыр сты сыл- 
гоймаджы фосыл нымайын, æфхæрдтой, надтой йæ, æмæ-иу уый 
фосау фæстæмæ ницы дзырдта. Æз та уын зæгъын: æппындæр сæ 
коммæ ма кæсут! Æфхæрд кæуыл цæуа, уый хицауадæн хъусын 
кæнæд. Цæут, кæдæм уæ фæнды, уырдæм, цæрут, цы нæлгоймæгтæ 
тынгдæр уæ зæрдæмæ цæуынц, уыдонимæ! Ныронг уыдон æвзæрс- 
той, ныр та хъуамæ мах æвзарæм! 
Афтæ æмæ ноджыдæр бирæ ахæм цыдæртæ амыдта Тамарæ 
Фæзыхъæуы сылгоймæгтæн. 
Тынг зæрдиагæй кусын байдыдта Тамарæ. Фæлæ устытæй би- 
рæтæ йæ ныхæстæм нæ хъуыстой, æмбырдтæм нæ цыдысты. Би- 
рæтæ та йыл худгæ дæр кодтой. Лæгтæ та, тынгдæр зæрæдтæ, зна- 
джы цæстæй кастысты Тамарæмæ. 
Йæхи фыд дæр ын знаг фестади. Иухатт баздæхти Тамарæмæ: 
— Цæй тамако дымд дын у уый? Исты нæлгоймаг дæ? Ныууадз 
де ’взæр митæ, дæ цъаммардзинæдтæ. Мауал ралли-балли кæн, 
æппын хæдзар куы нал агурыс! Мæнæ дæ мад кусынæй нал у, æмæ 
йын иуцъус æххуыс кæн! 
Фыд уыцы ныхæстæ куы кодта, уæд Тамарæ йæ тæккæ хæр- 
гæйæ уыди. Уый афтæ смæсты ис йæ фыды ныхæстæй æмæ æууылд 
хæринаг, ныхъуырыны бæсты, æддæмæ ракалдта. 
Галиу къух сины фæсагъта, рахиз къух та Цхинвалы ’рдæм 
адаргъ кодта æмæ загъта: 
218 

— Ацы хатт дын хатыр уæд, баба, фæлæ ма дæ искуы ахæм 
ныхæстæ куы фехъусон, уæд дæ дæлæ Цхинвалы ахæстоны атъыс- 
дзынæн. Сæрибары рæстæг кæй æрцыди, уый дæм нæма бахъард- 
га, æнхъæлдæн! 
Уымæй фæстæмæ фыд иу зул ныхас дæр никуыуал скодта йæ 
чызгмæ. 
Иннæ зæрæдтимæ дзургæйæ-иу Тамарæйы фыд ныхæстæй йæ 
маст суагъта, æлгъыста-иу цъаммар фæсивæды. 
— Хæрз сæфт фесты нæ фæсивæд! — дзырдтой-иу иннæ зæ- 
рæдтæ дæр. 
Хъæубæсты бирæты зæрдæмæ нæ цыдысты Тамарæйы митæ. 
Фæлæ Пугаты Габойæн хъауджыдæр нæ уыди. Уый зæрдæбынæй 
бауарзта Тамарæйы, æмæ йæ цард уыимæ куы нæ сбæтта, уæд æй 
фæлтау нæ хъæуы ахæм цард. Ныр мæнæ йæ ус рынчын у, чи 
зоны, нал фервæздзæн, æмæ уæд йæ хъуыддаг арæзт у, фæлæ куы 
фервæза, уæд цы кæндзæн, нæ зоны... 
III 
Амарди Габойы ус. Баныгæдтой йæ. Йæ фæдыл зæрдæбынæй 
куыдтой йæ дыууæ лæппуйы, Сандро æмæ Андро. 
Габо дæр-иу куы ’рбаймысыди, куыд дзæбæх ацарди йæ усимæ 
фыццаг, уæд-иу ныхъхъынцъым кодта, фæлæ-иу йæ разы фегуыр- 
ди Тамарæйы хуыз, æмæ-иу уæд уайтагъд айрох ис йæ маст. 
Йæ усы мардыл мæй нæма рацыди, афтæ Габо схъæр кодта 
Тамарæйæн йæ фæндон. 
Тамарæ бирæ нæ фæхъуыды кодта. Габо рагæй йæ зæрдæмæ 
цыди, йæхæдæг ныр, æцæг, делегаткæ у, фæлæ делегаткæйы дæр 
хæрын æмæ нуазын хъæуы йæ фыды хæдзар мæгуыр у. Габо та 
амалджын лæг, æвæрд дæр ын цыдæртæ ис. Уыимæ хъуаг ницæ- 
мæй æййафдзæн, стæй йын æнад дæр нæу. Кæд æй лæг йæ куыст 
кæнын нæ уадза, уæд Тамарæ уымæн хос ссардзæн. 
Кæд æмæ йæ зæрдæ æндæр лæгмæ бахъаза, уæд æй чи хъуамæ 
баурома — сæрибар ма цæмæн æрцыди! Цæргæ Габоимæ кæндзæн, 
æнæуи та йæ бар йæхи. 
Фæлæ а сывæллæттæ? Кæйдæр сывæллæттæ? Уыдон тыххæй 
нæ зоны, куыд уыдзæн. Исчердæм сæ фæкæнæд Габо, æндæр ма 
дзы исты ис! 
Афтæтæ ахъуыды кодта Тамарæ æмæ загъта Габойæн: 
— Æз разы дæн, фæлæ дын сывæллæттæ куы ис... Уыдон та? 
Габо бахудти. 
— Куыд сывæллæттæ? Уыдон нæ цы хъыгдарынц? 
Тамарæ ницыуал загъта Габойæн, фæлæ ахъуыды кодта: «Рæс- 
тæг йæхæдæг амондзæн, цы хъæуы, уый. Сæрибар уый тыххæй не 
’рцыди, æмæ æз æнæбары искæй сывæллæтты хæссон!» 
Тамарæйы фыдæн æхсызгон уыди, йæ чызг моймæ кæй цæуы, 
Уый æмæ чындзæхсæвы кой кодта, сауджыны кой, аргъуаны кой. 
Фæлæ йын чызг загъта: 
219 

— Баба, дæу ничи фæрсы, æмæ дæхицæн æнцад бад! 
Чындзæхсæвы кой скодта Габо дæр. 
— Революци уымæн у, — загъта чызг, — æмæ хъуамæ алы гæды 
æгъдæуттæ ферох кæнæм! 
Ницыуал загъта Габо дæр. 
Чызг ын йæ къух йæ дæлармы фæтъыста æмæ йæ Фæзыхъæуы 
загсы балæууын кодта. 
Иукъорд боны фæстæ Габо баздæхти Тамарæмæ: 
— Худынц мыл ме ’мгæрттæ, мæ сыхæгтæ. Зæгъынц: «Фæхорд- 
та адæмы чындзæхсæвтæ, ныр йæхицæн æнцад сбадти!» 
— Плевать! Революци ма цæмæн у! — загъта Тамарæ. 
Габо разы уыди йæ цардæй. Æрмæст-иу, куыстæй æрцæугæйæ, 
арæх хæринаг цæттæ не ’рæййæфта, Тамарæйæн-иу йæхи дæр арæх 
нæ баййæфта хæдзары. Бирæ хъуыддæгтæ уыди Тамарæйы: куы- 
иу исполкомы бадти, куы комсомолты æмбырды уыди, куы та ус- 
тыты æмбырды, æмæ кæй æвдæлди уыйас хæдзары хъуыддæгтæм! 
Цы гæнæн уыди, Габо-иу йæхæдæг ацæттæ кодта исты хæринаг. 
Ус-иу афтæмæй хæринаг куы баййæфта цæттæйæ, уæд-иу ныб- 
бузныг ис лæгæй, йæ былтæ-иу æм пъа кæнынæн бадардта. 
— Æндæр хатт та æз сараздзынæн хæринаг. Хъуамæ радгай ара- 
зæм хæринаг, ныр сылгоймаг æмæ нæлгоймаг æмсæр сты, — афтæ- 
иу загъта ус, фæлæ фылдæр хæттыты хæринаг кæнын лæгмæ касти. 
Габо ууыл бирæ мæт нæ кодта. Уарзон ус ын уыдис, æмæ ахæм 
лыстæг хъуыддæгтæ хъуыды нæ кодта. Бæргæ, Тамарæ делегаткæ 
æмæ комсомолкæ куы нæ уаид, уæд сæ цард ноджыдæр хуыздæр 
уаид. Фæлæ алцы зæрдæйы фаг кæм ис! Стæй афтæ хъуыды код- 
та: «Афсæддзæн æмбырдтæй æмæ уæд йæ хæдзары сбаддзæн». Æцæп 
иу хъуыддагыл тынг хъынцъым кодта Габо. Ус сывæллæттæм зна- 
джы цæстæй касти, æфхæрынæй сыл нæ ауæрста. 
Кæд чысылгай æрфидауид семæ! — афтæ ныфс æвæрдта йæхи- 
цæн уый тыххæй дæр Габо. 
IV 
Иубон, куыстæй æрæгмæ æрцæугæйæ, Габо баййæфта йæ усы 
æнкъардæй. Хæринаг рахаста Тамарæ йæ лæгæн, фæлæ дзурынæй 
йæхи тигъ кодта. 
Габо фæтарсти, кæд ус рынчын у, мыййаг. Фæрсы йæ: 
— Цы дыл æрцыди, усай, цæй æнкъард дæ? 
— Æнкъард ницы дæн, нæ зонын, цæмæн дæм афтæ кæсы! — 
дисгæнæгау дзуапп радта Тамарæ. 
Уыцы æхсæв ус хицæнæй схуыссыди, лæджы фæндтæм хъус не 
’рдардта. 
Кæсы лæг уыйфæстæ бонты. Ус æнкъардæй рацу-бацу кæны. 
220 

Хæдзары куыстæй фыццаг дæр ницы кодта, æфсоны æвнæлд йед- 
дæмæ, ныр та æппындæр йæ хъус ницæмæуал дардта. 
Афтæ фæдыл-фæдыл аивгъуыдта иу фондз боны. 
Æппынфæстаг Габо йæхи нал баурæдта æмæ баздæхти усмæ: 
— Зæгъ мын, Тамарæ, цы дыл æрцыди? Де ’нкъарддзинад мын 
мæ зæрдæ куы сæтты. Зæгъ мын, цы маст дæ хъыг дары? 
Тамарæ бирæ ратигъ-батигъ фæкодта йæхи. Æппынфæстаг Га- 
бойы æфцæгыл ныттыхсти æмæ зæгъы: 
— Сывæллæттæ дын кæй ис, уый мæ мары. Уыдон куы нæ уаик- 
кой, уæд мæ дуне, мæ цард ды уаис. 
— Æмæ нæ цы хъыг дарынц? — зæгъы Габо. — Цæрæнт сæхи- 
цæн! Куы бахъомыл уой, уæд ма нын æххуыс дæр уыдзысты. 
Ус йæ сæр банкъуыста æмæ сдзырдта: 
— Сылгоймаджы зæрдæ афтæ нæу: йе иууылдæр, йе та æппын- 
дæр ницы. Хъуамæ нæ дыууæйы астæу мацы уæлдай исты уа. Кæд 
дæ æз хъæуын, уæд уый тыххæй ахъуыды кæн! 
Лæг ницы уæлдай фæндтæ кодта, уый æнхъæл уыди, æмæ Та- 
марæ басабыр уыдзæн, æмæ дзæбæх цæрын байдайдзысты. 
Фæлæ нæй, Тамарæ йæхи ныддур кодта, лæджы æмгæрон нал 
уадзы йæхимæ, алы ’хсæв дæр ын йæ хъусы дзуры: 
— Фесаф искуыдæм дæ куыдзы хъыбылты! 
Иухатт ын Габо зæгъы: 
— Бацамон мын, мæ уды гага, кæдæм сæ фесафон! 
Тамарæ йæ галиу къухы æнгуылдзæй зæхмæ амоны: 
— Амар æмæ сæ бафснай дæлæ сыджыты бын! 
Габо йæ къухтæй йæ цæсгом амбæрзта æмæ кæртмæ алыгъди. 
Уым, уынæргъгæйæ, æрдиаг кæнгæйæ, йæхи къуымты бирæ рап- 
пар-баппар фæкодта. Стæй бацыди фæстæмæ хæдзармæ æмæ баз- 
дæхти усмæ: 
— Тамарæ, мæ уды гага, мæ зæрдæйы лæууæн, цæмæн мын 
зæгъыс уый! Куыд мын марын кæныс мæ сывæллæтты! 
Бирæ фæдзырдта Габо, фæлæ ус йæхи хъæццулы стыхта æмæ 
лæгмæ иу дзырд дæр нал скодта. 
Габо æхсæв нал фынæй кодта. Хъизæмарæй сыгъди. Йæ фарсмæ 
сылгоймаг, уыцы сылгоймаг, кæй тыххæй уыдысты йе ’хсæвы 
фынтæ, йæ боны бæллын. Фæлæ йæ къух Бурсамдзелимæ1 куыд не 
’ххæссыди, афтæ уыцы сылгоймагмæ дæр не ’ххæссыди. 
Бонæй-бонмæ тади Габо. Хуыз дзы нал уыди. Рустæ мидæмæ 
бахаудтой. 
«Æвæццæгæн, зындоны фыдæбæттæ бирæ æнцондæр сты», — 
загъта-иу хинымæр Габо. 
Иу изæр, фæсахсæвæры, Габо тынг ласын байдыдта йæхи\Та- 
марæмæ. Лæгъстæ йын кæны, дзуры йын рæвдауæн ныхæстæ: 
— О мæ хуры хай! О мæ удылæууæн! Нал фæразын, нал!.. Цы 
аххос мæм ис? Цы кæнон? Зæгъ мын! 
1 Бурсамдзели — хох Хуссар Ирыстоны. 
221 

— Бафснай уæртæ уыцы куыдзы хъыбылты! — æмæ мæ царды 
фæлæууæн ды уыдзынæ! - афтæ уыди дзуапп. 
Габо та йæ цæсгом къухтæй амбæрзта æмæ адæргæй æрæппæр- 
ста йæхи уаты астæрдыл. Уым бирæ фæуынæргъыдта, бирæ йæ 
цæссыг фæкалдта. Цæссыгтæ ахуырстой рустæ æмæ къухтæ æмæ 
фæйнæджытæм калдысты. Ус уыдта, Габо сæттынмæ кæй хъавы, 
æмæ йæхи фæстиат кодта уаты, айдæны касти, æрфгуытæ-иу ада- 
удта, цæсты бынтæ-иу алæгъз кодта. 
Сыстади Габо. 
Бацыди Тамарæмæ. 
Загъта: 
— Рахæсс бел, хуыдоны бын уæрм скъахын хъæуы! 
— Лæг куы разындтæ, лæг! — сцин кодта Тамарæ. Хъарм пъа 
ныккодта Габойы былтæн æмæ азгъордта бел агурынмæ. 
V 
Леуан хъуыдытæ кодта уыцы сабиты царды тыххæй, сæ абоны 
хъасты тыххæй. 
«Хуыцау бахизæд фыдбылызæй», — куывта хинымæр Леуан. 
Афтæмæй бафынæй ис. 
Æмбисæхсæвмæ бирæ нал хъуыдаид, афтæ Леуан мидфынæйы 
ныууынæргъыдта æмæ фехъал ис. 
Фехъал ис Леуан æмæ æрфæсмон кодта ууыл, цæуылнæ бай- 
хъуыста зæрдиагдæр сабиты ныхæстæм. Куыд æвзæр фын федта 
ныр! Йæ алыварс туг, тугæй къах æрæвæрæн нæй. Леуанæн йæ 
дарæс, йæ къухтæ ахуырст. Къухтæ кæрæдзиуыл асæрфы æмæ ны- 
хæсæгау кæнынц. 
«Ай хуымæтæджы нæу»,— дзуры хинымæр Леуан.— Чи зоны, 
кæд уыцы сабитыл æцæг исты зындзинад цæуы, чи зоны, кæд æцæг 
тас ран сты! 
Рабадти Леуан йæ хуыссæны. Адæргæй цы акæна, уый нæ зоны. 
Фæстагмæ нал баурæдта йæхи. Иæ гæрстæ акодта, револьвер 
йæ дзыппы атъыста æмæ арасти Фæзыхъæумæ. 
Габойы хæдзарæй ма рухс зынди. 
— Бадынц ма, æнхъæлдæн, - сдзырдта хинымæр æмæ бахоста 
дуар. 
Иу-дыууæ минуты дзуапдæттæг нæ уыди. Стæй Габойы ныхас 
фехъуысти дуары фæстейæ. 
— Чи дæ ацы æнафоны? 
— Æз дæн, æз, — загъта Леуан. — Тъбеты уыдтæн æмæ мæ фæн- 
даг сымахыл ракодтон, абæрæг уæ кæнон, зæгъгæ. 
Дуар базыхъыр ис æмæ дзы Габо дзуры: 
— Мидæмæ дæ ракæниккам, æмæ æнафон у. 
— Махæн та цæй æнафон ис! — загъта Леуан æмæ бараст ис, 
дзургæйæ, мидæмæ. — Иу арахъ мын авæрут, æмæ марш домой! 
Габо æнæбары иуварс айста йæхи дуары зыхъырæй. 
222 

Уыцы минут Леуаны цæст æрцахста ахæм ныв: Тамарæ къу- 
хæй амыдта Габойæн -«Фæрæтæй йæ цæвæм... Уым æй бафсна- 
Йæм». Ауыдта Леуан ноджы къулы рæбын бел, уымæл сыджытæй 
ахуырст. 
Уыдæттæ фенгæйæ, Леуан асгæрста йæ дзыппы револьвер æмæ 
æнцад сдзырдта: 
— Иу арахъ аназдзынæн æмæ, зарокъатæ кæнгæйæ, сфардæг 
уыдзынæн Пыхсджынмæ. 
Лæг æмæ ус арахъмæ куы фесты, уæд Леуан бауади тыргъмæ — 
уым-иу хуыссыдысты сывæллæттæ. 
Ризгæ къухæй февнæлдта хъæццулмæ, раппæрста йæ æмæ уыны: 
тугæйдзаг гобаны лæууынц тугæй æхгæд дыууæ сæры гуыртæй 
хицæнгондæй. 
Йæ цæстытæ атартæ сты Леуанæн. 
Дамбаца куыд фелвæста, дыууæ гæрахы куыд фæкодта, уымæн 
фырмæстæй ницыуал бамбæрста. 
Æрмæст йæ разы куы афæлдæхтысты дыууæ адæймаджы, уæд 
йæ зонд йæ бынаты æрбадти. 
Йæ зонд йæ бынаты куы ’рбадти Леуанæн, уæд ма ноджыдæр 
дыууæ мардæн сæ ныхты фæйнæ нæмыджы ныссагъта. Стæй систа 
йæ дзыппæй гæххæтт æмæ химикон карандаш æмæ ныффыста ахæм 
ныхæстæ: 
«Дыууæ æнахъом сидзæр сывæллоны дардæй фæцыдысты 
мæнмæ, се ’ мдзыуарджынмæ, æххуыс æнхъæлмæ. Радзырдтой 
мын, сæ фыд æмæ йæ усы ныхас æхсæвыгон куыд фехъуыстой. 
Радзырдтой, марыны фæнд сæ куыд скодтой. Æз сыл нæ бау- 
уæндыдтæн, ницæмæй сын феххуыс дæн. Ныр мæнæ дыууæ дæр 
æргæвстæй хуыссынц. Æз амардтон марджыты, марын мæхи 
дæр. 
Леуан». 
Ацы фыст Леуан фынгыл æрæвæрдта æмæ та бацыди сывæл- 
лæттæм. Цæссыгтæ калгæйæ сыл цæхгæрмæ ныддæлгом ис æмæ 
ныхъхъæр кодта: 
— О мæгуыр сидзæртæ! Дардæй мæм фæцыдыстут æххуыс 
æнхъæлмæ, фæлæ уæм æз нæ байхъуыстон. Сымахæн æххуыс рат- 
тын чи нæ бафæрæзта, уый уæ фæстæ нал схæцдзæн цæрыныл. О 
мæ уарзон Сандро æмæ Андро! Цæуын, цæуын æз дæр уемæ иннæ 
дунемæ! 
Сыстади æнцад Леуан æмæ револьверы фындз йæ риуы асагъ- 
та. 
Фехъуысти иу гæрах, фæстаг гæрах. Уыйфæстæ æгас хæдзары 
хъыпп-сыпп никæцæйуал хъуысти. 
Фæлæ скæсдзæн райсом хур. Сыхæгтæй исчи бауайдзæн Га- 
бойы хæдзармæ, æмæ афтæмæй айхъуысдзæн дзыллæйыл, цæй 
Диссаджы фыдбылыз æрцыди Фæзыхъæуы æмбисæхсæв. 
223 

ДЫУУÆ ФЕМБÆЛДЫ 
«Хох хохыл не ’мбæлы, фæлæ адæм - кæддæриддæр»— уый у 
фыдæлтæй баззайгæ уырыссаг æмбисонд. Ацы æмбисондæн йæ 
фыццаг æрдæг мæнг у, йæ дыккаг æрдæг та гæды у. Хæхтæ фем- 
бæлынц иуæй-иухатт: зæххæнкъуыст куы ’рцæуы, уæд ма сæ сæртæ 
дæр кæрæдзиуыл фæхойынц. Уæдæ адæм дæр фæиртæсынц кæ- 
рæдзийæ æмæ бирæ хæттыты кæрæдзиуыл нал сæмбæлынц: иу ирон 
Америкмæ куы ацæуа, иннæ та Австралимæ æмæ уымыты куы амæ- 
лой, уæд ма æмбæлд кæм ис! 
Тепсыр æмæ йæ дыууæ рагон хæлары — Бибо æмæ Тебойы æхсæн 
уыдис æрмæст дæс версты, афтæмæй 30 азы дæргъы кæрæдзиуыл 
не ’мбæлдысты, стæй сæ уæддæр хъысмæт фембæлын кодта. Аф- 
тæмæй, цы æмбисонды кой скодтам, уый ам разындис æцæг. 
Тепсыр цæры горæты, Тебо æмæ Бибо та, горæтæй 10 версты 
цы хъæумæ ис, уым. Тепсыр раиртæстис хъæуæй 30 азы размæ 
æмæ уæдæй фæстæмæ, хъæу цы мыггаг у, уый нал федта. Бæргæ- 
иу афæнд кодта, кæм райгуырдис, кæм схъомыл ис, уыцы бынæт- 
тыл азилын, фæлæ никуы бантыстис — исты æхсызгон хъуыддаг 
та-иу æй баурæдта, стæй иудадзыг ацы горæты нæ уыдис йæ цард, 
дард бæстæты дæр куыста. Иудзырдæй, æрцыдис ахæм бон, æмæ 
Тепсыр фембæлдис Бибо æмæ Тебойыл æмæ сæ уайтагъд базыдта. 
Уайтагъд базыдта — уый зын бауырнæн у — æрмæстдæр дæс азы 
нал фенгæйæ дæр адæм нал базонынц кæрæдзи. Фæлæ ацы фем- 
бæлды ахæм нысæнттæ уыдис, æмæ йыл уыдонмæ гæсгæ чидæрид- 
дæр баууæнддзæн. Тебо æмæ Бибо уыдысты Тепсырæн, хъæуы ма 
куы цардис, уæд йæ сыхæгтæ. Бибо уыдис галиуырдыгæй сыхаг, 
Тебо та рахизырдыгæй сыхаг. Уыдон æртæйæ иу бон бацыдысты 
хъæууон скъоламæ æмæ дзы æхсæз азы фæстæ, каст фæуæвгæйæ, 
иу бон рахицæн сты. Иумæ-иу æрвыстой уыдон сæ уæгъды рæс- 
тæг, иумæ-иу райсомæй-изæрæй цыдысты сæ фæзмæ. Цыдысты арæх 
кæрæдзи хæдзæрттæм дæр æмæ-иу кæмæ уыдысты, уый-иу йæ ма- 
дæй домдта йæ уазджытæн цæл. Афтæмæйты æртæ лæппуйы арвыс- 
той сæ чысыл рæстæджы дзæбæх бонтæ, æнæферохгæнгæ бонтæ. 
Адæймаг йæ цæрæнбонты, куы фæндагыл уæвгæйæ, куы та куыс- 
ты уæлхъус, æмбæлы бирæ адæмимæ, фæзынынц ын хорз зонгæтæ, 
хæлæрттæ дæр. Ферох вæййынц ахæм зонгæтæ, ахæм хæлæрттæ, 
фæлæ, адæймаг йæ чысылы рæстæджы кæимæ схъомыл уа, уыдон 
ын æппæтæй зынаргъдæр вæййынц, уыдонæн ферохгæнæн нæ 
вæййы. Тепсырæн йæ ныййарджытæ цæрæг адæм уыдысты, радтой 
йын дарддæр фæндаг æмæ мæнæ дохтырæй кусы. Тебо æмæ Бибо 
та хъæууон скъолайæ куыд рацыдысты, афтæ баззадысты зæхкус- 
джытæй. 
Фарон мартъийы райдайæны, иу хъуынтъыз боны аходæн афон, 
рацыдис Тепсыр хъæдын хиды былмæ, цæуын æй хъуыдис кæдæм- 
224 

дæр æмæ трамваймæ æнхъæлмæ кастис. Нæ горæты зæронд трам- 
вай куыд цыдис, уый горæты цæрджытæй алчи дæр зоны - цæс- 
тытæ-иу ныуурс сты æнхъæлмæ кæсынæй. Фæндаг хус у, зæгъгæ, 
уæд адæймаг фистæгæй тагъддæр фæхæццæ уыдаид бынатмæ, фæлæ 
уыцы бон фæндаг æвзæр уыдис — митæмхæццæ цъыфы къæхтæ 
фадхъултæм ныгъуылдысты, æмæ Тепсыр æнæбары æнхъæлмæ 
кастис. Хызынтæй уæлæмæ зындысты арæхдæр нартхоры кæр- 
дзын, цæхджын джитъритæ, æнæсыф давæттæ, иуæй-иу хызынæй- 
иу тъараны къæдзил дæр фæзындис. Уæрдон цæуæг нæ зындис, 
хидыл файтон дæр афтæ — хоры зынаргъы тыххæй файтæттæ нал 
куыстой æппындæр. Вагзалмæ, кæнæ вагзалæй цæуæг адæм сæ уæх- 
гчытыл æмæ сæ къухты хастой сæ чумæдантæ, чыргъæдтæ æмæ 
æндæр дзауматæ. Фыдхуыз, æнкъард цæстæнгасимæ фистæг адæм 
лæмæгъ змæлд кодтой хидыл дыууæрдæм. Тепсыры цæст дзы аны- 
дзæвдис 2—3 лæгуæрдоныл, сæ мидæг уыдис цæмæйдæр дзаг гол- 
лæгтæ, афтæмæй сæ ластой иугай æмæ дыгай адæймæгтæ. Тепсыр 
зыдта, уыцы голлæгты цы уыдис, уый — уый уыдис ацы стонг рæ- 
стæджы адæмæй иуæй-иуты чи ирвæзын кодта, уыцы «хойраг» — 
бардæ. 
Дардæй æрбазындис трамвай, æмæ Тепсыр бацин кодта, фæлæ 
иæ трамвай нал бахъуыдис... Мæнæ хидыл Терчы галиу фарсыр- 
дæм æрбацæуы дыууæ лæгуæрдоны, сæ рæтæнæгъдтæ — фæстæр- 
дæм. Рæтæнæгъдты астæу бацыдысты фæйнæ лæджы æмæ сыл 
афтæмæй размæ ахæц-ахæц кæнынц, стыр зынæй сæ тæрынц размæ. 
Сæ цæстытыл фыст уыдис æгæрон æнкъарддзинад æмæ фæллад- 
дзинад. Уæрдæттæ цыдысты фæд-фæдыл. Фæкомкоммæ ис Теп- 
сыр раззаг лæджы цæсгоммæ. Цыма йæ кæмдæр федта, уый хуы- 
зæн æм фæкастис. Æдзынæгдæр æм бакастис — бæлвырд у, федта 
йæ кæмдæр. Дæргъæццон цæсгом, бурхил, цъынддзаст, йæ ныхыл 
лулмæ нос. Федта йæ, фæлæ йæ нæ хъуыды кæны. Æвиппайды йæ 
сæрымагъз фæрухс ис — базыдта йæ: уый уыдис йæ рагон сыхаг, 
скъолайы æмбал æмæ хæлар, Бибо. Цы базонын æй хъуыдис ахæм 
иысæнттимæ! Бакастис фæстаг уæрдоны хицаумæ. Цыбыр, бæзæр- 
хыг лæг, фæтæн роцъойы астæу — арф дзыхъ. Фындзы бын иуыр- 
дæм æмæ иннæрдæм фæйнæ 4—5 æрдуйы — уыдон уыдысты ри- 
хитæ. Роцъойыл дæр уымæ гæсгæ уыдаид, æвæццæгæн, иу 8—9 
æрдуйы — уый та уыдис зачъе. Ахæм нысæнттимæ цы базонын 
хъуыдис уымæн дæр — уый та уыдис йæ иннæ сыхаг, коса Тебо. 
Дыууæйæн дæр сæ цæсгæмттæ уыдысты рæсыд, стонджы рæсыд. 
Цы базонын хъуыдис дохтырæн уый — бирæ федта ахæмтæ база- 
Ры, вагзалы æмæ æндæр рæтты дæр. Уыцы минут Тепсыры сæры 
саехи бакалдтой йæ чысылы бонтæй мысинæгтæ. Йæ зæрдæ бауын- 
1 ’æг ис. Æрлæууыдис Тепсыр, æнæ дзургæйæ, раззаг уæрдоны размæ. 
— Сто надо, хозяин? — фæрсы тарстхуызæй Бибо. Баурæдта 
Уæрдон. Фæстаг уæрдон дæр æрлæууыдис. 
— Дзырд даргъ ацæуы, — загъта Тепсыр, — фæлæ Бибо æмæ 
1 ^бо не стут? 
> КоцоНты Арсен 
225 

Дзæвгар æм фæкастысты, дис кæнынц, чи уа уый, зæгъгæ. Теп- 
сыр дæр, базониккой йæ æви нæ, уымæ æнхъæлмæ кæсы. 
Нæ йæ базыдтой. 
— Мах стæм æцæг, ды кæмæй зæгъыс, уыдон, фæлæ ды та чи дæ? 
— Æвæццæгæн, тынг фендæрхуызон дæн, уыййеддæмæ мæ куыд 
нæ æрхъуыды кæнут? Уе ’мбал Тепсыры нал зонут? 
Бибо æмæ Тебо сæ уæрдæттæ фæурæдтой æмæ цинтæ кæныныл 
фесты сæ рагон хæларыл. Сæ дыууæ дæр хинымæры дис кодтой, 
зæгъгæ, æртæйæ дæр æмгæрттæ куы стæм, уæд Тепсыр цæй тагъд 
фæзæронд ис, цæй халас адардтой йæ рихитæ. Тепсыр дæр кæсы 
йæ хæлæрттæм — иу урс дæр сæ никæйма ис, афтæмæй цæстыты 
фæрстæ æнцъылдтæй æхгæд. Тепсыр æппындæр ууыл дис нæ кæны, 
уый зоны хорз, æмæ уæззау сау куыст æмæ зынвадаты цард ур- 
сытæ æрæгмæдæр цæуын кæнынц, сæрымагъзы куыст æмæ нервы- 
ты ифтыгъд та цæсгом æрæгмæдæр æнцъылдтæ кæнынц, фæлæ 
урсытæ тагъддæр фæзынын кæнынц. 
Кастысты æртæ хæлары кæрæдзимæ, æмæ æхсызгондзинад фыст 
уыдис æртæйы цæсгæмттыл дæр. Тепсыр хъуыды кодта: «Уал æмæ 
уал азы ма фен дæ чысылы бонты æмбæлтты æмæ ма абад иумæ, 
ма аныхас кæн... Нæ, хъуамæ сæ бахонон мæхимæ». Зивæг кодтой 
Бибо æмæ Тебо мидæмæ цæуыныл, фæндыдис сæ тагъддæр сæ 
хæдзæрттыл сæмбæлын, фæлæ сæ Тепсыр нæ ныууагъта, бакодта 
сæ йæ хæдзармæ. Дард цæуын нæ хъуыдис — уым хиды цур цæры 
Тепсыр. Уæрдæттæн дæр сарайы бынат разындис... 
Бибо æмæ Тебо хъарм уатмæ куы бацыдысты æмæ ноджы Теп- 
сыры ныхас иннæ уатæй куы айхъуыстой, зæгъгæ, уазджытæн исты 
ацæттæ кæнут хæринаг, иу литр арахъ дæр æрбадавут, уæд сæм 
хуыздæр кæсын байдыдта, кæй æрбаздæхтысты, уый. 
Цалынмæ æфсин хæринаг, нуазинаг цæттæ кодта, уалынмæ æртæ 
лæджы мысын байдыдтой хабæрттæ сæ чысылы бонтæй. 
Æнтъыснæгхуыз уыдысты уазджытæ, сæ ныхас дæр, цыма æнæ- 
бары дзурынц, уый хуызæн уæззауæй хаудта сæ дзыхтæй. Бибо 
уæддæр хъæлдзæгдæр уыдис, фæлæ Тебо уыцы хъуынтъызæй бад- 
тис, йæ ныхас кодта мæстыйæ. Уый йæхинымæры хъуыды кодта: 
«Цы нын сты уыцы рагон хабæрттæ, мах ныртæккæ уыдон мысы- 
ныл куы нæ стæм!» Æппынфæстаг сдзырдта: 
— Ис нæм, Тепсыр, уыдонæй ахсджиагдæр хабæрттæ, абоны 
хабæрттæ. 
— Цæмæй зæгъыс уый? 
— Цæмæй куы зæгъай, уæд нæ ныры царды хабæрттæ. 
— Хъусын чысыл цыдæртæ, фæлæ горæтæй никæдæм цæуын 
æмæ бæлвырдæй ницы зонын. 
— Фесæфтыстæм, бабын стæм, Тепсыр, — райдыдта Тебо. — 
Цавæрдæр колхозтæ æрхъуыды кодтой нæ ног хицæуттæ æмæ нæ 
уый бабын кодта. Стонгæй мæлынмæ æрцыдыстæм. Бардæ хæрæм. 
Федтай — лæгуæрдæтты бардæ ласæм, уый дæр зынтæй æфты нае 
къухты. 
226 

Тепсыр хинымæры бацин кодта, мæнæ, зæгъгæ, хабæрттæ сæ 
фыццаг гуырæнæй базондзæн. 
— Радзурут-ма, уæ хорзæхæй. Æз мæнæ ам бадын æмæ бæл- 
вырдэей ницы зонын ныры хъæууон цардæн. Уый зонын æрмæст, 
æмæ мæнæ нæ базар смæгуыр ис, хъæутæй йæм ницыуал хауы. 
— Гъе... гъе... Æгайтма йæ бамбæрстат, горæт хъæуы тæфæй 
кæй цæры, уый! — йæ хъæлæс фæбæрзонд кæнгæйæ, загъта Тебо. 
— Иудадзыг афтæ нæу,— фæлмæн сдзырдта Тепсыр.— Горæт 
æмæ хъæу кæрæдзи руаджы цæрынц. Кæд хъæу дæтты горæтæн 
зæхкуысты продукттæ, уæд горæт дæр бирæ цыдæртæ дæтты хъæ- 
уæн — алы дзауматæ, инструменттæ, машинæтæ, хъуымæцтæ æмæ 
æндæртæ. Ноджы фабриктæ æмæ заводты кусджытæ царды раз- 
дæр цæуынц зæхкусджытæй æмæ уыдонæй æфтынц хъæумæ сæ- 
рымагъз рухсгæнæг хъуыдытæ æмæ цард хуыздæргæнæн фæндтæ. 
Уымæ гæсгæйæ хъæу æмæ горæт фидыдæй, цæдисгондæй куы цæ- 
рой, уæд сæ дыууæтæн дæр хуыздæр у. 
Афтæ дзырдта Тепсыр, фæлæ уыцы хъуыдытæн йæ сæры арф 
бынат нæ уыдис. Цыдæриддæр йæ царды пайдайæн æххуыс у, уый 
хорз, æмæ йæ фарс дзурдзæн кæддæриддæр, йæ царды пайдайæн 
æххуыс цы нæ уа, уымæн та йæ ныхмæ дзурдзæн. Мæнæ ныр хъуаг 
æййафæм хъæууон хæдзарады продукттæй, æмæ йæ фæнды, цæ- 
мæй зæхкусджытæ знагдзинад ма кæной горæтимæ, æмæ цæмæй 
базар дзаг уа алы продукттæй. 
Тебо æппындæр Тепсыры ныхæстыл разы нæ уыдис, фæлæ йæхи 
мыхæстæ ракæныныл кæм уыдис, уым ауыгъта йæ къух æмæ загъта: 
— Фæуæд афтæ дæр! 
Адаудта Тебо йæ рихитæ иуырдæм, иннæрдæм, кæд дзы уыйас 
дауинаг ницы уыдис, уæддæр, стæй дзырдта дарддæр: 
— Ацы ног хицæуттæ куы ссыдысты, уæд нæ фыццаг ницы уый- 
ас хъыгдардтой. Цардыстæм нæхицæн дзæбæх. Налогтæ уыдысты, 
æмæ — нывыл. Æнæ налогæй паддзахадæн цæрæн нæй, уый мах 
дæр æмбарæм. Иудзырдæй, хъуыддаг хорз цыдис фарон-æндæра- 
зы онг. Æнхъæл уыдыстæм, æмæ афтæ уыдзæн дарддæр дæр. 
Уалынмæ дын расидтысты, хицæнæй кусын, дам, нæ бæззы, пайда 
нæу, мæгуырдзинад æфтауы. 
Иумæйаг цард, дам, саразын хъæуы — фос иумæ, куыст иумæ, 
хæрд иумæ. Иумæ куыст, иумæ хардз, дам, бæркадджындæр сты, 
тыхтæ æмæ фæрæзтæ, дам, дзæгъæлы нæ сæфынц. Бирæ ахæм 
цыдæртæ дзырдтой. Ахæм дуг, дам, æрцæудзæн, иумæ цæргæйæ, 
æмæ кусын хъæудзæн бон æрмæст 2—3 сахаты, иннæ рæстæг та, 
Дам, дæхи уыдзæн æмæ дæ куыд фæнда, афтæ йæ хардз кæн. Бирæ 
дзæбæхдзинæдтæ дзырдтой. Хъуыддаг иуæй-иуты зæрдæмæ цы- 
дис, тынгдæр æрцæуæггæгты, батракты, æнæхæдзæртты зæрдæмæ. 
Хуыссæг сæ нал ахста, нал лæууыдысты — дзырдтой ныхæсты, 
^мбырдты æмæ æндæр рæтты. Æнæ колхоз нал лæууыдысты. Хи- 
Дауады æрвыстытæ-иу æмбырд куы сарæзтой, уæд-иу уыдон дыгай 
къухтæ схъил кодтой, разы стæм, зæгъгæ... Нæ уыдис, Бибо, афтæ? 
227 

— Афтæ уыдис бæлвырд,— сдзырдта Бибо дæр. — Тынг зæрдиа- 
гæй лæууыдысты уыдон колхоз аразыныл. Фæлæ æрмæст уыдон 
нæ уыдысты, уый зæгъын хъæуы. Æз зонын, хорз чи цардис, ахæмтæ 
дæр, колхоз аразыныл зæрдиагæй чи лæууыдис. Уыдис дзы æна- 
хуыргонд адæймæгтæ дæр, ахуыргонд æмæ фенгæ адæймæгтæ дæр. 
Дзырдтой зæрдиагæй, зæгъгæ, колхоз ратдзæн адæмæн амондджын 
цард. 
Тебо та йæ къух ауыгъта, сагъæсы худт бакодта æмæ загъта: 
— Уыдис, уыдис ахæмтæ дæр. Уыдон та, баууæнд мыл, æлхæд 
уыдысты. 
— Цытæ дзурыс, Тебо, цы! — бахудтис Бибо дæр.— Уыдон æппæт 
æлхæныныл куы ныллæууа хицауад, уæд хæрз бæгънæгæй куы 
баззайдзæн! 
— Бæгънæгæй баззайдзæн, цы кæндзæн, уæддæр афтæ уыдис... 
Бауадз нæ дзурын, Бибо!.. Адæм худæгæй мардысты, мæнæ, зæгъгæ, 
хицæуттæ сывæллæтты хъаст æрхъуыды кодтой. Иутæ та афтæ 
дзырдтой, адæм, дам, хицæн хæдзæртты нал цæрдзысты, фæлæ 
æгас хъæуæн уыдзæн иу сарагонд, йæ дæргъ хъæуы сæрæй хъæуы 
бынмæ. Уым, дам, иууылдæр иумæ хуысдзысты,— иу хъæццулы 
бын — усæй, лæгæй, сывæллонæй, зæрондæй. Хъæццулы хъуыддаг 
афтæ нæ рауадис, фæлæ æнæуи адæм фесæфтысты... Адæм сæхæ- 
дæг сæхи фесæфтой. Нæ хъæуы ис авд сæдæ хæдзары бæрц. Уыдо- 
нæй фыццаг баиу сты æхсай хæдзары. Сæ кусæнгарз, сæ кусæг 
фос æхсæнмæ радтой æмæ байдыдтой иумæ кусын... Дардыл цы 
дзурæм! Абон æгас хъæу лæуд сты колхозы. Хицæнæй кусджытæ 
ма дзы ис æрмæст иу фæндзайы бæрц. 
Райдыдтой кусын колхозонтæ, уалдзæгæй фæззæгмæ фæкуыс- 
той. Цы хор сæм æрцыдис, уый хицæуттæ алухтой. Адæммæ раха- 
удта: кæмæ-иу пут, кæмæ дыууæ. Уыдæттæй цæрæн нæй. Стонгæй 
мæлынмæ æрцыдысты адæм. Æз колхозы лæуд нæ дæн, фæлæ æз 
дæр гæвзыккæй баззадтæн. Мæнæ фыццаг хуытæ цы бардæ нæ 
хордтой, завод Теркмæ кæй калдта, уый æлхæнæм æмæ уымæй 
ирвæзæм. Бардæ æнтыд у, фæлæ мах æнтыды хуызæн нæу. Мах 
æнтыд æнæниз у, ам та цавæрдæр марг ис, æмæ йæ фыццаг иу- 
дыууæ боны æхсын хъæуы, афтæмæй, кæд ма дзы æфсисадæй исты 
вæййы, уæд уый дæр дон ахæссы, стæй дзы уыйфæстæ дæ гуыбын 
дзаг кæн. Æххуыс ницы у, фæлæ тъæнгтæ дзаг дары. Уый дын, нæ 
уарзон Тепсыр, нæ цард. 
Тепсыры хъустыл æнæ уайгæ нæ уыдис... колхозонтæй бирæтæ 
хорз кæй нæ куыстой, саботаж кæй кодтой; уый бамбæрста Тебойы 
галиу ныхас, бамбæрста, Тебо советон хицауадæн знаг кæй у, ног 
цард къуылымпы чи кæны, уыдонимæ кæй ис, æмæ йын хъыг уыдис. 
— Зæгъ-ма, Тебо, — бафарста Тепсыр, — дзырдмæ гæсгæ уæ 
айста хицауад хор æви фылдæр? 
— Цыдæриддæр æрцыдис, уый ассывта, дзырдмæ дæр нал кас- 
тис æмæ-иумæ дæр. 
— Уæдæ æз афтæ нæ фехъуыстон. Æз хъуыстон, зæгъгæ, адæ- 
228 

мæй бирæтæ фыдæнæн нывыл нæ бакуыстой, æмæ сæм хор бирæ 
не ’рцыдис. 
— Тепсыры ныхас раст у, - сдзырдта Бибо. - Нæ нæм æрцыдис 
хор хицауады нормæйы фаг, нæхимæ дæр дзы ницы рахаудта. 
Цæмæн афтæ уыдис, уый æз зæгъдзынæн. Цалынмæ иу хур арвы 
астæумæ схæццæ ис, уалынмæ бирæтæ куыстмæ нæ цыдысты. Кæ- 
рæдзимæ иу хъæр кодтой: «Цæй рацу, цæй рацу!» Иуæй-иумæ ца- 
лынмæ иу-дæс хатты нæ бадзырдтаиккой, уалынмæ хæдзарæй 
æддæмæ нæ цыдис. Чи йæхи рынчын кодта, чи истæй æфсон го- 
рæт, кæнæ æндæр хъæумæ цыдис. Хуымгонд нывыл нæ уыдис, 
тыд нæ бæззыдис. Тауинагæй бирæ давд цыдис. Уыйфæстæ — ру- 
вын афон. Ставд, хорз æвзартæ-иу цъыччытæ кодтой æмæ дзырдтой: 
— Ставд æвзар кулак у, æмæ йæ марын хъæуы! Лыстæг, мæл- 
лæг æвзар та мæгуыр у, æмæ лæууæд, цæрæд йæхицæн! 
Хæмпæлгæрдæг дæр-иу барæй æнæ лыгæй фæуагътой... Агро- 
помтæ дæр бирæ рæдыдысты. Куыст дзæбæх цæуа, уымæ нæ кас- 
тысты, фæлæ æрмæст размæ тындзын кодтой. Дæ разы агроном 
Тасолтаны зоныс ды, Тебо, афтæ-иу фæкодта: 
— Цы сæ дзæбæхтæ кæнут? Размæ цæут, размæ цæут! 
Æмæ сводкæтæ арвитыны мæт кодтой, газеттæ æмæ хицæуттæ 
сæ куыд раппæлыдаиккой, уый мæт кодтой. Иууыл диссаг та нар- 
тхортонæнты уыдис. Адæм-иу нартхæртты алырдæм абырыдысты, 
сæхи расай-басай кодтой, хынджылæг кодтой, нартхæрттæ кæрæ- 
дзиуыл æхстой. Тындæй æмæ æнæ тындæй дæр цас баззадис нарт- 
хор, уый йæхæдæг афæдзы æрдæджы фаг уыдаид æгас хъæуæн. 
Иннæ ахæм картофы къахт — йæ фылдæр сыджыты бын базза- 
дис... Цы зæгъæм? Хицæутты аххос дæр бирæ уыдис — куысты 
æвæрд нæ бæззыдис, организаци кæй хонынц, уый нывыл нæ уыдис. 
Хицæнæй кусджыты тыххæй куы зæгъæм, уæд бæлвырд, уыдон 
зæрдиагæй куыстой. Фæлæ мæнæ ды, Тебо, хицæнæй кусæг дæ 
æмæ æппындæр нæ куыстай, æдзух ныхасы бадтæ æмæ дзæнгæда 
цагътай, иннæты дæр ма къуылымпы кодтай сæ кусынæй. 
— Æмæ æз дæр æмæ иннæтæ дæр цæуыл хъардтаиккам нæхи? 
Цасфæнды бакус, уæддæр дын хицауад дæ фæллой ассивдзæн. 
Фæлтау ныхасы бадын хуыздæр у... Стæй цæй колхоз у, цæй иумæ- 
йаг цард у? Фыдæлтæй дæр хуымæтæджы нæ баззадис æмбисонд: 
«Иумæ дзыккайæ хицæн сир хуыздæр у». 
— Æз дæр афтæ хъуыды кодтон, — загъта Бибо, — æмæ галиу 
митæ уымæн кодтон. Рувгæ дæр хорз нæ кодтон, губакк кæнгæйæ 
дæр-иу бавдæлдтæн, æмæ рувæн арф бацавтон æмæ-иу зæххы бын 
картофы зæнгтæ фæлыг сты. Афтæтæ кодтон. Кæнæ цал хатты 
мæхи срынчын кодтон! Иу хатт та уæртæ Дæргъæвсмæ бацыдтæн 
Цæйдæр æфсон æмæ, колхозы кусыны бæсты, уым æгас дыууæ 
къуырийы фæцардтæн мæ хæстæджытæм. Афтæтæ кодтой бирæтæ 
æмæ хор дæр, картоф дæр уымæн не ’рцыдысты. Афтæмæй хица- 
Уад дæр æххæстæй нæ айста, цы йæм цыдис, уый. Махмæ дæр дзы 
ницыуал рахаудта. Цы уыдис, уый — нæхи аххосæй. «Кæмæн, дам, 
229 

кусæм?» Ныр, бардæ хæрынмæ куы ’рхаудтам, уæд хорз рабæрæг 
ис, кæмæн кусæм, уый... Уыныс, колхозтæй дзæбæх чи бакуыста, 
уыдонмæ дзæвгар рауадис алцы дæр æмæ цæрынц сæхицæн. 
Бибо цас галиу митæ нæ кодта, уыйас дæр сæ барæй ныббирае 
кодта, афтæ йæ фæндыдис, Тебо дæр куыд ныууадза йæ галиу митæ 
æмæ йе ’ргом колхозмæ куыд раздаха. 
— Æз кодтон галиу митæ, — загъта дарддæр Бибо,— æмæ сыл 
сæттын, фæсмон сыл кæнын. Ды дæр, Тебо, кодтай галиу митæ. 
Тебо бахудтис. 
— Æмæ сыл цы сæттын хъæуы! Ноджы фыддæр митæ дæр код- 
тон æмæ кæндзынæн, цалынмæ ацы хицауад уа, уалынмæ... Акæс- 
ма, дæ хорзæхæй, адæм сæргуыбыр æмæ уæнтæхъилæй баззадыс- 
ты, худын нал фехъусдзынæ, зарын дæр афтæ. А фæстаг аз та 
иууыл æрхаудтой, цыма сыл фæйнæ дыууæ марды æрцыдис, уыйау 
сты. Хуызы цъыртт сæ нал ис, стджытæ æмæ царм — уый ма сты... 
Зæгъ-ма, Бибо, ды дæр. Мæгуыр цард нæ кодтай. Уыдис дæм фос, 
маргъ, алцы дæр. Кæм дын сты, кæ? 
Бибо бахудтис: 
— Æмæ дæуæн кæм сты? Дæхицæй йæ нæ зоныс? Хицауад дæр 
дзы айста, фæлæ фылдæр мæхæдæг æрбайсæфтон. Кæй уæй код- 
тон, кæй — хæргæ. Исгæ сæ кæнынц, зæгъгæ, куы айхъуыстис, 
уæд сыл нал ауæрстон. Хуыцауæй дæ бауырнæд, Тепсыр, иукъорд 
мæйты дæргъы минас кодтам алы бон дæр куы физонæг, куы кар- 
чы фыд... æдзух, æдзух... Æрбайсæфтон сæ æмæ ныр мæнæ бар- 
дæйæ мæхи тыппыр кæнын. Хуыцау хорз, æмæ ма мæм иу хъуг 
баззадис. 
— Æз та иу хъуг дæр нал ныууагътон мæхимæ æмæ йыл æппын- 
дæр фæсмон нæ кæнын. Нæ мæ хъæуы. Уыцы куыйтæ йæ бахæ- 
рой, уый бæсты уал æнæ хъугæй цæрдзынæн. Уалынмæ кæд исчер- 
дæм кæниккой. 
— Исчердæм кæниккой? — фæзмæгау сдзырдта Бибо.— Æн- 
хъæлмæ кæс, дæхи уал афтæмæйты рæвдау! Уалынмæ стонгæй 
ныммæлдзынæ. Нæ, фæлæ райдайын хъæуы зæрдиагæй кусын. Мах 
галиу митæ кодтам æмæ бардæ хæрынмæ уымæн æрхаудтам, фæлæ 
ма дæлæ Къостайыхъæумæ акæс — хорз бакуыстой, æмæ сæм хорз 
æрцыдис алы хор, алы халсар, хицауадæн дæр радтой, цы йæм 
цыдис, уый, сæхæдæг дæр минас кæнынц. 
— Федтай сæ? — ’нæуырнæг фарст бакодта Тебо. 
— Федтон сæ. Уырдыгæй чи ссыдис, ахæмтæй иу-æртæимæ дзыр- 
дтон, æмæ уый дæр фенд у, уæдæ цы у! Ды та, зæгъын дын æй, 
стонгæй ныммæлдзынæ, кусыныл куы нæ ныллæууай, уæд. 
Тебо йæ риу бахоста: 
— Хуыцауыстæн æмæ зæххыстæн, æз стонгæй нæ ныммæлдзынæн. 
— Хуыцауыстæн дæр æмæ зæххыстæн дæр, хæринаг дын куынæ 
уа, уæд ныммæлдзынæ. 
— Æмæ мын уыдзæн, уыдзæн, хæринаг. 
— Кусгæ куынæ кæнай, уæд дæм кæцæй уыдзæн? Иу бæх ма 
230 

дæм уыдис æмæ уый дæр æрбайсæфтай æмæ мæнæ лæгуæрдонæй 
бардæ ласыс. Гъы, уæддæр, зæгъ-ма, кæм дын уыдзæн хæринаг? 
— Уый мæхæдæг зонын. 
— Зон дæхæдæг, фæлæ æфхæрд куы ’рцæуай, уымæй нæ тæрсыс? 
— Æппындæр нæ тæрсын. Кулак нæ дæн. Рæстæмбис цæрæг уыд- 
тæн. Æххуырст мæм никуы уыдис. Ныр та мæнæ стонгæй мæлын. 
— Уæдæ æз дæр уый зæгъын, стонгæй цæмæй нæ мæлай, уый 
тыххæй колхозмæ бацу æмæ уым кус! Бадæтт гæххæтт! Æз æнхъæл 
дæн, æмæ дæ айсдзысты. 
— Колхозмæ? Æмæ уый бæсты мæхиуыл топп ныццæвын нæ 
базондзынæн? 
— Дæуæн дæ бар дæхи, фæлæ, мæнæн мæ фæнд уый у, æмæ 
ацы аз хъуамæ зæрдиагæй бакусон. Æз афтæ зæгъын, æмæ хица- 
уад йæ адæмы нæ сафдзæн. 
Дыууæ лæджы ма иучысыл абыцæу кодтой æмæ сæ алчи йæхи 
хъуыдытимæ баззадис. 
Уалынмæ хæринæгтæ фæзынд стъолыл, се ’хсæн — арахъы гра- 
фины цур æртæ агуывзæйы. 
— Уæу, мæнæ ма кæдæй-уæдæй арахъ федтон! — бацин кодта Тебо. 
Бацин кодта Бибо дæр æмæ загъта: 
— Бауырнæд дæ, Тепсыр, æхсæз мæйæ фылдæр уыдзæн, афтæ 
æз, арахъ цы ад кæны, уый нал зонын. 
Стъолыл ницы диссаг хæринæгтæ уыдис. Бæргæ фæндыдис 
Тепсыры йæ уазджыты хуыздæр фенын, фæлæ хуыздæр истытæ 
зын ссарæн уыдис уыцы рæстæджы. Уазджытæ зыд æвнæлд бакод- 
той хæрынмæ, æмæ уыцы зыд æвнæлдæй Тепсыр бамбæрста, цæй- 
бæрц стонгдзинад æййафынц ацы дыууæ лæджы. 
* * * 
Раст иннæ уыцы афон, иу райдзаст бон, куыддæр Тепсыр служ- 
бæйæ сæхимæ æрбацыдис æмæ йæ пъалто тыргъы рагъæныл аца- 
уындзынмæ хъавыдис, афтæ дуар æрбахостæуыдис. Тепсыр бакод- 
та дуар. Мæнæ йæ рагон хæлар — бурхил Бибо — лæууы йæ разы. 
— Мидæмæ, Бибо, мидæмæ! 
Æрбахызтис Бибо мидæмæ. Фарон йæ цъыф дзабыртæй уаты 
быныл зынгæ фæд чи ныууагъта, Тепсыры æфсин ма хъуыр хъуыр 
дæр кодта, зæгъгæ, ахæм æнæхсæст адæмы цæмæн хоны Тепсыр 
йæ хæдзармæ. Ныр мæнæ Бибо къалостæ раласта æмæ сæ къуымы 
æрæвæрдта. Йæ къухы дзæкъулы мидæг уыдис цыдæр, уый та 
мидæмæ бахаста. 
— Тепсыр, хъуыды ма кæныс, — райдыдта Бибо, — сау бæгæны- 
ИУ уарзтам, хæрзæнхъызт, бадт æмæ хъæбæр куыд уыдаид, афтæ. 
Бæгæны скодтон æмæ, раст цы хуызæн уарзтам, ахæм рауадис. 
Æмæ уæд мæ зæрдыл æрлæууыдис, куыд æрвыстам нæ чысылы 
бонтæ æмæ загътон мæхицæн: «Тепсырæн дзы фенын кæнын 
хъæуы». Мæнæ иу дурыны мидæг æрбадавтон. 
231 

— Бузныг, Бибо, дæ хуынæй, фæлæ бардæ нал хæрут, цæй бæ- 
гæныты кой кæныс? 
Тепсыр зыдта, колхозонты цард кæй фæхуыздæр ис, уый, фæлæ 
йæ барæй афтæ бафарста. 
— Нал хæрæм, Тепсыр, нал, — райгæ хъæлæсæй сдзырдта Бибо. — 
Бæгæны дæр нæм ис æмæ алцы дæр. 
Уыцы дзырдтимæ Бибо дзæкъулæй сласта, иу-дыууæ четверты 
кæм цыдис, ахæм дурын. 
Тепсыр куыддæр фæкъæмдзæстыг ис æмæ загъта: 
— Дæ хуын бирæ, Бибо, фæлæ цæмæн ахæм фыдæбон кодтай 
дæхицæн? 
Æмæ æрмæст уый тыххæй не ’рбацыдтæн, нæ, Тепсыр, æндæр 
хъуыддаг ма мæ уыдис æмæ бæгæны дæр афтæмæй радавтон мемæ... 
Фарон уыцы уазал æмæ фæллад куы уыдыстæм, уæд... Хъуыды ма 
йæ кæныс? 
Тепсыр ын фæурæдта йæ ныхас, уый кой та цы кæныс, зæгъгæ. 
— Уый кой уый тыххæй кæнын,— загъта Бибо,— æмæ уæд æхсæз 
мæйы дæргъы фыццаг хатт фæхъæстæ дæн арахъæй, бæгæны та 
мæ цæстæй дæр никуыуал федтон. О... хæдæгай, иунæг хатт ма 
мын Тебо баназын кодта бæгæны, уæд ма йæ бон уыдис, стæй уый 
дæр мæ хуызæн æргæвзыкк ис. Йæ бæх куы æрбайсæфти, уæд 
цæмæй куыстаид, уый йæм нал уыдис... Диссаджы лæг та куыд нæ 
у Тебо дæр! Йæ бæхыл бабаста гæххæтты гæбаз. Гæххæттыл фыст 
уыдис афтæ: «Цæугæ, мæ бæх, колхозмæ»! Афтæмæй йæ аскъæрд- 
та. Бæх колхозмæ нæ бацыдис, уыййеддæмæ истæмæй фæбæрæг 
уыдаид. Давгæ дæр æй ничи акодтаид — уыцы рæстæджы бæх ничи 
давта. Æвæццæгæн, бæх бирæгъты амæттаг сси. 
— Ныр та куыд цæры Тебо? — афарста Тепсыр. Бибо æрдиаггæ- 
нæгау батылдта йæ сæр. 
— Ам дæ разы куы дзырдта, æз, дам, колхозмæ дæр нæ цæуын, 
кусгæ дæр нæ кæнын. Бавдæлдис, æмæ колхозы картоф хæрынæн 
бæзгæ куы фæцис, уæдæй фæстæмæ йæ дзæкъулгай хæссын бай- 
дыдта йæ хæдзармæ. Нартхор дæр афтæ — фыццаг æй хъуыды- 
дыйæ хордта, стæй куы сцæттæ ис, уæд æй голлагæй хæссын бай- 
дыдта. Арæхсгæйæ куыста æмæ йæ бирæ рæстæджыты ничи зыдта. 
Фæлæ иухатт лæгуæрдонимæ ацыдис æмæ йыл хъалагъуртæ баф- 
тыдысты... Фесæфта йæхи. Йæ хæдзары йын ссардтой уæрмы ми- 
дæг 40 путы картоф, нартхор дæр алыран æмбæхст рæтты уыдис 
50 путы бæрц. Суд ыл уыдис, æмæ йæ дæс азмæ ахастой, æхсæна- 
ды фæллой давыны тыххæй цы закъон рацыдис, уымæ гæсгæ. 
Тепсыр бахъынцъым кодта. Уый хорз адæймагæй зыдта Тебойы 
йæ лæппуйы рæстæджы æмæ, æрæджиау куыд афæлдæхтис, куыд 
галиу сси, ууыл дис дæр кодта. Тебо фарон колхозы ныхмæ куы дзырд- 
та æмæ æртхъирæн куы кодта, зæгъгæ, кусгæ нæ кæндзынæн, афтæ- 
мæй мын хæринаг уыдзæн, уæд Тепсыр афтæ æнхъæл уыдис, æмæ 
фæбæр-бæр кæндзæн, стæй уæд Бибойы фæндагыл ныллæудзæн. 
Фæлæ уый йе ’ртхъирæн сæххæст кодта æмæ йæхи æрбайсæфта. 
232 

— Ма йыл хъыг кæн! — сдзырдта Бибо.— Æз ын бирæ фæдзыр- 
дтон, фæлæ хъуыды дæр ницы æркодта. 
— Хъыг ыл кæнын, куыд мæ рагон хæлар, фæлæ галиуырдæм 
афтæ кæм ахæцыдис, уым ын афтæ хъæугæ дæр кодта. 
Бибо цæуынырдæм йæ хъус адардта, нæ мæ æвдæлы, зæгъгæ, 
фæлæ йæ Тепсыр баурæдта. Колхозонты цард æрмæст иу азмæ 
цæхгæр кæй фæхуыздæр ис, уый зыдта, æнæ хъусгæ йæ нæ уыдис, 
фæлæ йæ фæндыдис Бибойы дзыхæй бæлвырддæрæй базонын хъæу- 
уон царды хабæрттæ. Тепсыр фылдæр хиуарзондзинады цæстæй 
кастис хъуыддагмæ. Кæд дохтыр уыдис, уæддæр фарон авзæрстытæ 
кодта хуыскъæлтæ æмæ давæттæ хæрыныл æмæ сæ йæ зæрдæ цъæх 
уыдис. Ныр цин кодта, хъæууон цард кæй фæхуыздæр ис, ууыл, 
зæгъгæ, тас ын нал у ныр йæ бинонтимæ хъуагдзинад æййафынæй. 
* * * 
Бибо æмбæрста, куыд æхсызгон у Тепсырæн хъæууон царды 
фæхуыздæр æмæ йæ зæрдæмæ бахызтис уæлдай циндзинад, йæ 
рагон хæларимæ æмзæрдæ кæй сты, уымæй. 
Ныхас кæнынц хæлæрттæ. Уалынмæ стъолыл фæзындис хæри- 
наг æмæ нуазинаг дæр. 
— Уыныс, уыныс,— мидбылты худгæйæ, ацамыдта Тепсыр 
стъолмæ, — хъæууон царды фæхуыздæр махыл дæр фæзындис. 
Фарон, кæд ма йæ хъуыды кæныс, уæд нæ разы уыдис сапоны 
хуызæн æмыр, бардæимæ хæццæгонд нартхоры кæрдзын. Ныр 
мæнæ хæрæм сыгъдæг сау дзул, æвæццæгæн, урс дзулмæ дæр хæццæ 
кæндзыстæм. 
Бибо бахудтис: 
Бауырнæд дæ, Тепсыр, хъæуы уынгты куы фæцæйцæуай, уæд 
хъусдзынæ куы иуырдыгæй, куы иннæрдыгæй зард æмæ хъæлдзæг 
ныхас. Нæ куыйтæ дæр та рæйын райдыдтой, фарон та æрмæст 
пиугæ кодтой. 
Хæлæрттæ фæйнæ 2—3 агуывзæйы куы ануæзтой, уæд Тепсыр 
баздæхтис Бибомæ: 
— Радзур-ма мын, дзæбæх ивдтытæ ис хъæубæсты а фæстаг азы 
дæргъы? 
— Радзурдзынæни, Хуыцауыстæн, — фæцырд ис Бибо.— Хорз 
ивæнтæ æрцыдис, хорз, адæмæн пайда ивæнтæ. Фарон адæм лæуд 
уыдысты саботажыл... 
Адæмæй бирæтæ фæливæнтæ куы кодтой, сайгæ куыст куы код- 
той, иудзырдæй, куыст къуылымпы кæнынæн алы мадзæлттæ куы 
хъуыды кодтой, уæд хицæуттæ уый хуыдтой саботаж. Æрæджиау 
ЗДæм бардæ æмæ хуыскъæлтæм куы ’рхаудтой, уæд бамбæрстой, 
Уьщы саботаж сын сæфты хъуыддаг кæй у, уый æмæ фарон уал- 
Дзæг, мæнæ æз куыд зæрдиагæй кусын райдыдтон, афтæ сæ бирæ 
фьшдæр хай бавнæлдта кусынмæ. Иннæмæй та, хицауад фæкъад- 
Даер кодта хордæттыны нормæтæ æмæ, нормæйæ уæлдай исæн куыд 
233 

нæ уа, ахæм æгъдау дæр æрæвæрдта. Æртыккаг у, æмæ нæ колхоз 
дыууæ дихы конд æрцыдис. Цыппæрæм у, æмæ бригадæтæ бæрæг 
куыстыты хæйттыл фидаргонд æрцыдысты. Бригадæты сæр æвæрд 
æрцыдысты бригадиртæ хуыздæр колхозонтæй. Гъæйтт, зæгъгæ, 
соцерыс æмæ хъазуатонæй куыст сцырын ис. Æз раздæр фæуон, 
æз хуыздæр бакусон, зæгъгæ-иу кæрæдзи куы æристой, уæд дис- 
сагдæр цæмæ бакастаис! Бирæ чидæртæ уæддæр æмгæрон не ’рцы- 
дысты колхозмæ, Тебойау галиу митыл ныллæууыдысты. Колхозмæ 
чи бацыдис, уыдонæй дæр чидæртæ знаггад æмæ халæн куыст код- 
той. Уыдæттæн хорз фæци хицауад — æнæ раргом дзы бирæ нал 
баззади — чи ахæстонмæ бахаудта, чи æрвыст æрцыдис, иу 30 хæ- 
дзары бæрц та æд карк, æд хъуг сæ бынæттæй стадгонд æмæ æрвыст 
æрцыдысты цæрынмæ æндæр бæстæтæм... Афтæтæ, Тепсыр, гъе. 
Бакуыстам хорз æмæ хорз æрæмбырд кодтам нартхор, картоф, 
мæнæу нæм хорз нæ зайы, зоныс дæхæдæг, мæнæу дæр нæм цас- 
дæр æрцыдис. Уыйфæстæ, зæгъай, æмæ нæм хорз æрцыдис хъæ- 
дур, джитъритæ, харбызтæ. Мæ хæдзары помидор никуыма фед- 
тон, ныр нæм уый дæр фæзындис. Афтæтæ, Тепсыр, гъе. Фыццаг 
нын фæйнæ чысылы авæрдтой, æмæ тарстыстæм, æндæр нын куы- 
нæуал радтой, уымæй. Уалынмæ кæсæм, æмæ фæллойы бонæн 
æрнымадтой нартхор 16 килойы, мæнæу иу кило æмæ æрдæг, хъæ- 
дур дыууæ килойы. Фылдæр нæм рахаудтаид бæргæ, фæлæ нæ 
бригадиртæй дыууæ æнæмбаргæ хъуыддаг бакодтой. Бавдæлдысты 
æмæ хъæдур ног найгондæй уымæл сарайы ныккалын кодтой, æмæ 
бамбыдис. Колхозонтæ сын дзырдтой, хусгæнинаг у хъæдур, зæгъгæ, 
фæлæ уыдон ныхасмæ хъусæг нæ фæцис. 
Тепсырмæ ацы хабар стыр хъуыддаг фæкастис æмæ афарста: 
— Зæгъ-ма, æмæ уыцы зиангæнджытæн уый тыххæй ницы уыдис? 
— Уыдис, уыдис, куыд нæ! Партийæ æмæ колхозæй дæр æппæрст 
æрцыдысты. 
Тепсыр бамæсты ис. 
— Ау, æндæр ницы? Уыдон иннæ знаггадгæнджыты фæдыл 
æрвитинаг куы уыдысты! 
Æгъгъæд сын уыдис уый дæр... Дарддæр ахæм хабæрттæ. Кар- 
тоф нæм æрхаудта куысты бонæн цыппæрдæс килойы æмæ алцы 
дæр афтæ. А иннæтæ ныууадзæм, фæлæ нартхор зæгъæм. Мах 
куыстам дыууæйæ æмæ нæм рауадис нартхор фондз мин килойæ 
фылдæр, иудзырдæй, æртæ сæдæ путæй фылдæр уыдысты. Чи хæры 
уыйас хор, æмæ дзы нæхи иучысыл бацалцæджытæ кодтам — рагъы 
дарæс, хæдзары дзауматæ... Афтæтæ, Тепсыр, гъе. Тæккæ фарон 
дæр ма быдыры æвзæр сараты рынчын кодтам уымæлæй, уазалæй. 
Ныр акæс, ахæм стантæ нын сарæзтой, æмæ мæнæ æцæг хæдзæрттæ. 
Алкæмæн хицæн сынтæггонд, рагъæнтæ дарæс ауындзынæн, уæл- 
вæйнæгтæ æмæ æндæртæ. Сылгоймæгтæн сæ бынат хицæн. Уый- 
фæстæ хæрæндон... Бауырнæд дæ, Тепсыр, горæты æз ахæм рæ- 
сугъд æмæ сыгъдæг хæрæндон нæ федтон. Ис нæм клуб дæр — 
газеттæ, чингуытæ, алыхуызон хиирхæфсæнтæ. Фæндыр дæр нæм 
234 

ис. Колхозонтæ сæ куыст куы фæвæййынц, уæд уайтагъд фæнды- 
ры хъæр ссæуы æмæ гъæйтт — уæртæ та фæсивæд зилæнтæ кæ- 
иынц. Кæс, æмæ æндæр ранæй та зарыны хъæр æрбайхъуысдзæн... 
Афтæтæ, Тепсыр, гъе. Сом-иннæбон бавналдзыстæм уалдзыгон куыс- 
гытæм. Цин кæнгæйæ æмæ зæрдæрухсæй цæттæ сты иууылдæр 
куыстмæ. Абабау! фехъусдзынæ ма искæй колхозонтæй, нæ бакус- 
дзынæн, зæгъгæ — уый нал ис, Тепсыр. Куыд нын дзурынц, афтæ- 
мæй ацы аз та ноджыдæр фæхуыздæр уыдзæн цард... 
Тепсыры ма фæндыдис ноджыдæр абадын, аныхæстæ кæнын 
йæ рагон хæларимæ, фæлæ стъолæй куы сыстадысты, уæд Бибо 
иал ныллæууыдис, æхсызгон хъуыддаг мæ ис, зæгъгæ. Нал æй ба- 
урæдта уæд Тепсыр дæр, æрмæст ма йын, йæ къух исгæйæ, загъта: 
— Бибо, хъæдур чи фесæфта, уыдон тыхджындæр æфхæринаг 
уыдысты. Мæнæ иннæтæн тæрсыны тыххæй адон æфхæрд æрцæ- 
уой, уый нæ зæгъын. Æмбæлгæ сыл кæны, æмбæлгæ, карз æфхæрд. 
Паддзахы хицæуттæм-иу уыдис ахæм ахаст, æмæ адæмы дзырдмæ 
æппындæр нæ хъуыстой — «Вас не спрашивают!» — зæгъгæ-иу 
фæхъæр кодтой. Ам та советон хицауад, адæмæн сæхи хицауад, 
афтæмæй кæсыс уыдонмæ: «Сымах хъуыддаг, дам, нæу. Цы уын 
зæгъæм, уый кæнут, æндæр ницы!» Ахæм бригадиртæ нæ бæззынц 
ныр, æмгæрон сæ уадзын нæ хъæуы бæрнон куыстмæ. 
Ацы дзырдтимæ дыууæ лæджы рахызтысты дуарæй, кæрæдзи 
къухтæ ма райстой, æмæ Бибо тагъд къахдзæфæй араст ис йæ фæн- 
дагыл. 
< ФЫДÆБОНЫ > ЧЫЗГ 
щ 
Колхозонтæ сæ сихор ахицæн кодтой. Хæрæндонæй рацæуынц 
æртæйæ. Сæ иумæ — чиныг, йæ сыфтæ йын рафæлдах-бафæлдах кæны. 
— Цы уын дзы бакæсон? 
— Диссагдæр чи у, ахæм исты. 
— Зæрдæйыл чи æмбæла, ахæм. 
— Ис ахæм... Æрбадæм уæртæ уым бæласы бын бандоныл. 
Æрбынат кодтой. 
Рацæуынц дыууæйæ. Иуæн йæ къухты шашкæты фæйнæг, ин- 
нæйы къухты та шашкæты лагъз. 
— Амбулдзынæн дæ абон. 
— Фыццаг хæттыты хуызæн та æмбылды фæуыдзынæ. 
Рацæуынц иннæ колхозонтæ дæр — нæлгоймæгтæ, сылгоймæгтæ, 
чæрæдтæ, фæсивæд. Зæрæдтæ æрбынат кодтой къулы рæбын, хурмæ 
(уалдзæг у, уазал у нырма) ныхас кæнынц, дзурынц алы хабæрттæ. 
Фæсивæд къордгæйттæ кæнынц, дзурынц, чи кæй бауарзта, чи кæй 
нал уарзы, чи кæй куры. 
Мæнæ рацыди иу чызг фæндыримæ æмæ æрцагъта тымбыл каф- 
235 

ты цагъд. Фæсивæд базмæлыдысты, байстой сæхи станы цур фæзмæ, 
æрлæууыдысты зиллакк, лæппутæ — иуырдыгæй, чызджытæ — 
иннæрдыгæй. 
Чидæр фæзынди хæдвæндæй: 
— Æз дæн абон амонæг. Хъусут мæнмæ!.. Зиллакк ауæрæхдæр 
кæнут!.. Чызджытæ, чи уæ ракафдзæн раздæр? 
Рацыди иу чызг, аленк кодта йæ къæхты фындзтыл. Йæ фæстæ 
йæхи ауагъта иу лæппу, хъæртæгæнгæ: 
— Урц... урц!,. Æс... æс!.. 
Рацыди æндæр чызг. 
Айхъуысти кæйдæр хæлæггæнæг хъæлæс: 
— Стахановонты раздзог! Кафты дæр йæхи разæй кæны! 
Амонæг дзуры: 
— Темболат, кæм дæ? 
Амонæг зыдта, Темболат Динæйы кæй уарзы, уый. 
Темболат ракъахдзæф кодта, фæлæ ам æрцыд æнæнхъæл цы- 
дæр — иу чидæр фæраздæр ис æмæ уæртæ зилдух кæны Динæимæ. 
— Æгъдау халыс, Тузар! — сдзырдта йæм амонæг, фæлæ йæ 
уый хъуыды дæр не ’ркодта. 
Роликтыл тулæгау ауагъта йæхи Динæ, рæсугъд азылдтытæ кæны 
ивæнты йæ къухтæ, цæстытæй хъазы, мидбылты худт æрвиты Ту- 
зарæн. Уый уынгæйæ Темболат та мæстæй судзы. Фæлæ мæнæ 
Динæ фæсындæгдæр кодта йæ кафт æмæ-иуварсмæ фæласы йæхи. 
Уый æмбарынгæнæн у кавалерæн, ома кафт фæци. Тузар йæ 
бынат бацахста лæппуты ’хсæн, фæлæ Динæ зиллаччы астæуæй нæ 
ацыди. Фæндырдзæгъдæг бамбæрста Динæйы фæнд æмæ та баз- 
мæлын кодта йæ фæндыр. 
Мæнæ та фæленк кæны Динæ, ныр йемæ зилæнтæ кæны Тембо- 
лат, къухтæ фæйнæрдæм айсгæйæ, къæхтæй здухæнтæ кæны æмæ 
та фæхъæр кæны: 
— Урц... Урц!.. Æс... æс!.. 
Чызг цæстытæй хъазы, мидбылты худы Темболатмæ, ныфсытæ 
йын дæтты. 
Фæсивæд сæхимидæг хъус-хъусæй: 
— Фыдæбоны чызг у ацы Динæ! 
— Сайæгой у! 
— Хъаруджын чызг у! 
Уыйфæстæ кафынц æндæртæ. Фæсивæды фæндыди «симд» 
акафын, фæлæ уымæн рæстæг нæй,— мæнæ улæфты рæстæг фæци, 
æмæ та куыстмæ бавналын хъæуы. 
Динæ асæй у рæстæмбис, мыдхуыз цæстытимæ, æлвыд къæ- 
бæлдзыг сæры хъуынтимæ. Уыди йын даргъ дзыккутæ — фадхъул- 
ты онг, фæлæ сæ фарон алвыдта. Бирæ аххытæ æмæ оххытæ фæ- 
кодтой бинонтæ, фыццаг хатт чызджы æлвыдæй куы федтой, уæд. 
236 

Йæ мад æм æгас мæйы дæргъы дзыхæй дзургæ дæр нал скодта, 
суанг ма йæ хæдзарæй асурыны фæнд дæр кодта, фæлæ йын фæс- 
тагмæ ныххатыр кодта — хъæубæсты чызджытæй æрмæст Динæ, 
мыййаг, куы нæ у æлвыд. 
Динæмæ куысты мидæг уыди хицæн арæхстдзинæдтæ æмæ æгас 
бригады фыццаг стахановон дæр уый тыххæй сси. Йе ’мбæлттæ йæ 
фарстой, куыд дын æнтысы, зæгъгæ, уыйас нартхор тонын кæнæ 
картоф къахын. Уый сын æмбарын кодта, æмæ йын иуæй-иутæ ай- 
стой йæ куысты методтæ, фæлæ йæ нырма æййафгæ ничи акодта. 
Алы куыстмæ дæр Динæ у арæхстджын, æмæ йæм йе ’мбæлттæй 
бирæтæ хæлæг кæнынц... Афон ын уыди моймæ цæуынæн дæр. 
Курджытæ — бирæ, фæлæ сæ Динæ хъуыды дæр нæ кодта. Иурæс- 
тæджы цымыдис адæймæгтæм афтæ кæсын байдыдта, цыма йæ зæрдæ 
дзуры Темболатмæ, æмæ уый тыххæй бирæ радзур-бадзур кодтой, 
уыйфæстæ сæм афтæ кæсын байдыдта, цыма Темболаты нæ, фæлæ 
Тузары уарзы æмæ уæд та уый койæ ирхæфсын байдыдтой сæхи. 
Фæлæ Динæ йæхæдæг æппын никæмæн æргом кодта йæ зæрдæ. 
Тузар æмæ Темболат уыдысты сахъ лæппутæ, æмгæрттæ, æмас, 
хæрзконд, рæсугъд. Сæ алкæмæ дæр афтæ касти, цыма Динæ уый 
уарзы. Барвыстой минæвæрттæ — фыццаг Темболат, уый фæстæ 
Тузар. Чызджы ныййарджытæ разы кодтой сæ иуæн дæр, иннæмæн 
дæр, фæлæ чызг йæхæдæг цæхгæр «нæ» загъта сæ дыууæйæн дæр. 
— Цу, бамбар ныр чызджы зæрдæ! — дзырдтой хъæубæсты. — 
Цæмæй сты æвзæр курджытæ? Æмæ йæм кæсут — «нæ», дам. 
— Уый Темболат дæр нæ уыдзæн, Тузар дæр, фæлæ æндæр 
исчи. Сусæгæй ацæудзæн Динæ ЗАГСмæ, æмæ ууыл ахицæн уы- 
дзæн хъуыддаг, йæ ныййарджытæ йæ æрæджиау базондзысты. 
— Цалынмæ йыл дзурæг арæх ис, уæдмæ йæхи хъал кæндзæн, 
стæй иу ницæйаг лæгмæ фæцæудзæн. 
Ахæм æмæ уымæ гæсгæ койтæ цыди хъæубæсты Динæйы тыххæй. 
Темболат æмæ Тузар та кæрæдзимæ хæрам сысты: афæдзы 
æрдæджы бæрц кæрæдзимæ нæ дзырдтой. Колхозонтæ бафиппайд- 
той, дыууæ лæппуйы æхсæн хæрамдзинад æгæр кæй стыхджын ис, 
тарстысты се ’хсæн исты фыдбылыз куы ’рцæуа. Барвыстой чызгмæ 
иу дзырддзæугæ зæронд лæджы. Ницы нывыл дзуапп радта Динæ, 
афтæмæй фæстæмæ фæцыди минæвар. 
— Арт у, арт, ацы чызг! — дзырдта уый хинымæры, йæ урс 
рихиты бынæй хин худт кæнгæйæ... — Фæлæ куы ницы фыдбылыз 
^рцæуид уый тыххæй! 
Динæ-иу, æцæг дæр, хаттæй-хатт йæ цæст ахаста уыцы дыууæ 
рæсугъд лæппуйыл, æмæ сæ искæмæ моймæ ацæуа, уый тыххæй 
йæм хъуыды дæр никуы æрцыди. Фæлæ сæ исчи куысты куы фес- 
гуыхид, уæд æм бæгуыдæр фæцæуид моймæ. Ныр, зæронды фæстæ 
кæсгæйæ, чызг хъуыды кодта: «Сахъ лæппутæ та куыд нæ сты, 
хæрзконд, рæсугъд, тыхджын, фæлæ лодыртæ, ницæйаг колхозонтæ. 
Абоны онг сæ иу дæр стахановон не сси... Æрмæст сæм уый ис — 
^ддаг уынд!.. Фæлæууæнт, æз сын исты кæлæн сараздзынæн!..» 
237 

* * * 
Иухатт колхозонтæ рывтой нартхор Цæлыччы быдыры. 
— Дзæгъæлы фыдæбон кæнæм,— сдзырдта иу, — ницы райсдзы- 
стæм ацы æнамонд зæххæй. 
— Бæгуы дæр ницы райсдзыстæм,— загъта æндæр, — Хур та йæ 
басудздзæн, иу хал дæр дзы нал баззайдзæн. 
Динæ куыста дзурджытæм хæстæг æмæ ныхасы йæхи фæкодта: 
— Ферганы каналы тыххæй фехъуыстат? Йæ дæргъ у дыууæ сæдæ 
æвдай километры. Узбекистаны колхозонтæ йæ сæхæдæг сарæзтой 
цыппор фондз боны дæргъы. Ферганы стонг быдыр бафсæсти донæй. 
Динæйы раз чи уыд, уыдон æм ныхъхъуыстой. 
— Ацы ран, æмбæлттæ, фæндзай километрæй фылдæр нæ уы- 
дзæн, — дзырдта дарддæр Динæ. — Ау, мах нæ бафæраздзыстæм 
фæндзай километры иу мæймæ бакусын? Цæйут æмæ байдайæм 
кусын! Стонг быдыр бафсæддзæн донæй æмæ дзы алцы дæр хорз 
зайын байдайдзæн, 
Ныхъхъуыды кодтой колхозонтæ. Алырдыгæн айхъуыстысты 
дзырдтæ: 
— Раст зæгъы Динæ! 
— Цæуылнæ сараздзыстæм? 
— Дыууын бонмæ йæ сараздзыстæм? 
— Фынддæс бонмæ! 
Бауынаффæ кодтой улæфты рæстæджы колхозонты фæнд сæр- 
дарæн базонын кæнын. 
Цæлыччы колхозонты фæндонты тыххæй уайтагъд хабар ай- 
хъуысти иннæ бригæдтыл æмæ сыхаг колхозонтыл. 
— Фыдæбоны чызг у уыцы Динæ, — дзырдтой колхозонтæ, — 
цы та сфæнд кодта? 
* * * 
Республикæйы партион æмæ советон организацитæ æрлæууы- 
дысты хъуыддаджы сæр, æмæ куыстытæ сцырын сты. 
Инженертæ кæронмæ сбæрæг кодтой каналы трассæ. Æвæрд 
æрцыдысты шурфытæ æмæ трассæйы бæрæггæнæн нысæнттæ. 
Куысты рæстæджы Темболат амбæлди Динæйыл. 
— Цæй-ма, цы зæгъыс, Динæ, мæнмæ æви Тузармæ?.. 
Динæйæн йæ фæнд цæттæ уыди, фæлæ уæддæр иу секунды 
бæрц æнæ дзургæйæ алæууыдис, стæй бахудт æмæ загъта: 
— Каналы куыстытыл хуыздæр æвдисæгтæ кæмæ разына, 
уымæ... 
Чызг фæцæуы. Лæппу лæугæйæ баззади. Ныхъхъуыды кодта. 
Æхсæны хъæзтыты Тузарæн бар ницæмæй уагъта. Ам дæр се ’вди- 
сæгтæ æмхуызон куы разыной, уæд та? Хъуыддаг уæд æнæ лыгæй 
баззайдзæн, æндæр цы?.. Нæ... хъуамæ сбæрæг кæна хъуыддаг. 
Аййæфта чызджы. 
238 

— Хъус-ма, Динæ, нæ куысты æвдисæгтæ æмхуызон куы разы- 
ной, уæд та куыд уыдзæн? 
— Уый тыххæй дзурын нæма хъæуы,— дзуапп радта чызг. 
Динæ йæ фæндон Тузарæн дæр фехъусын кодта. 
Райдыдтой кусын. Боныхъæд уыди хорз. Уалдзыгон хур 
æрттывдтытæ калдта æмæ йæ хъарм тынтæй рæдау тавта кусджы- 
ты. Дэесгай мин адæймæгтæ киркæтæ æмæ белтæй къахтой Цæ- 
лыччы быдыры нард саумæр. Адæймагæн ам сæфтысты йæ фæл- 
лой, йæ рæстæг æмæ йæ тауинæгтæ бирæ азты дæргъы. Ныр мæнæ 
æрæмбырд сты ам адæм æнæпайда зæхх донæй бафсадыны тых- 
хæй, кæд, чи зоны, хорз тыллæг дæттын байдаид. Куы иу ранæй, 
куы иннæ ранæй, хъуыстысты инженертæ æмæ техникты амынд- 
дзинæдты хъæртæ. Кæмдæрты дзы, дæлбазырты бын хæринаг- 
гæнджытæ цæттæ кодтой хæринаг канал аразджытæн. Зард, худт, 
хъазæн ныхæстæ, бæхты уаст, цæлхыты гыбар-гыбур æмæ маши- 
нæты æхситтытæ сиу сты æнæскъуынгæ уынæры. Æнусты-æну- 
сон уæйыг Хъазыбеджы хох, урс худы бын, хъуынджынæрфыгæй 
касти, ныронг цы ныв нæма федта, уымæ, æмæ дис кодта. Уый- 
бæрц цыдæртæ федта йæ цæрæнбонты. Йæ зæрдыл лæууы, лæ- 
гæтты куыд цардысты хъуынджын адæм къордгæйттæй æмæ хом 
фыд куыд хордтой. Уый федта, куыд цардысты адæм цуанæй æмæ 
кæрæдзи стигъынæй. Уыйфæстæ уыдта — мæнæ кæрæдзи ныхмæ 
фесты дыууæ мыггаджы — мæрдтæ фæвæййынц куы иуырдыгæй, 
куы иннæрдыгæй, æмæ-иу афтæ ахаста дæсгай азтæ, цалынмæ 
дыууæ мыггагæй иу бынтон скъуыд фæцадаид, уæдмæ. Мæнæ хохаг 
ирон йæхиуыл æрбабаста бæндæн, йæ кæрон ын афидар кодта 
михыл æмæ фæбыры хæрд къулыл, дæлæ кæмдæр кæрдæджы 
муртæ кæм зыны, уырдæм æмæ сæ кæрды, кæрды сæ æмæ зары, 
æмæ йæ зард зард нæу, фæлæ æрдиаг æмæ хъаст уæларвмæ йæ 
мæгуыр царды тыххæй. Мæнæ хохы цъассы цæрæг лæг æрцыди 
быдырмæ, ауæй кодта цыхты гуымбыл æмæ хъуыны тыхтон, йæ 
хæрæгыл сæвæрдта нартхоры уаргъ æмæ фæцæуы фæстæмæ йæ 
хæдзармæ къæдзтæ-мæдзтæ къахвæндагыл. Хæрæг цæуы размæ, 
йæ къæхтæ хъавгæ исгæйæ, фæлæ мæнæ иу фæзилæны фæцудыд- 
та æмæ йæ уаргъимæ ахаудта æнæбын дæлджинæгмæ. Йæ хицау, 
катай кæнгæйæ, кæсы бынмæ, фæлæ дзæгъæл у йæ каст — уыр- 
дæм фæндаг нæй. Бирæ, бирæ диссæгтæ федта Хъазыбеджы хох 
йæ царды бонты, фæлæ ныр цы диссæгтæ цæуы, ахæмтæ йæ фыны 
дæр никуы федта. 
Хæхтыл гæрдынц фæтæн фæндæгтæ æмæ сыл фæйнæрдæм згъо- 
рынц цавæрдæр машинæтæ æнæ бæхæй, æнæ галæй, йæ сæрты 
тæхынц æндон мæргътæ дуæрттæ æмæ рудзгуытимæ, кæцытæй 
зынынц адæймæгтæ, ныр та далæ бынæй, Цæлыччы быдыры, фæн- 
Дзай километры бæрц адаргъ сты адæм æмæ кæнынц ног диссаг — 
Донæй бафсадынмæ хъавынц, донхорыг чи нæ у, уыцы зæххы, рай- 
сынмæ хъавынц хъæздыг тыллæг уыцы зæххæй, кæцы уыди адæ- 
мæн æрмæст мæстæймарæн. 
239 

* * * 
Тузар æмæ Темболат уыдысты диссаджы кафаг лæппутæ, бæ- 
хыл хъазынмæ дæр сæ ничи æййæфта, чызджытимæ дæр зæрдæ- 
мæдзæугæ ныхæстæ акæнынмæ тынг арæхстысты, фæлæ куысты 
мидæг нымад уыдысты фæстæгтимæ. Ныр ма уыдон никæмæ ра- 
сидтысты ерысы куыстмæ, сæхæдæг дæр ерысмæ сидтæн дзуапп 
никуыма радтой. Колхозы мидæг сæ ном уыди «ницæйаг колхо- 
зонтæ». Каналы куыстмæ куы бавнæлдтой, уæд сын фыццаг ницы 
уыйас æнтысти, сæ сыхæгтæ къахтой фылдæр кубометртæ. Фæлæ 
ныр дыууæ æндæуæгъы бахъуыди сæ хъару равдисын, æмæ сæ 
алчи дæр кусгæ-кусын хъуыды кодта ахæм мадзæлттæ, сæ æнтыст- 
дзинад сын чи фæфылдæр кодтаид, æмæ рæхджы сæ дыууæ дæр 
федтой, фылдæр сын æнтысын кæй байдыдта. Кусгæ кодтой хи- 
цæн участокты, фæлæ сæ зæххыхъæд иухуызон уыди, æмæ уымæ 
гæсгæ рамбулыны фадæттæй хъауджыдæр нæ уыди, — хъуыддаг 
æнцади хи фылдæр хъарыныл æмæ куысты методтæ хуыздæр кæ- 
ныныл. Бирæтæ куыстой каналыл ерысæй, мæнæн фылдæр банты- 
сайæ, æзфæраздæруонæй, фæлæ уæлдай тыхджын ерыс цыди Тем- 
болат æмæ Тузары æхсæн, — æмæ куыннæ — чи фæуæлахиз уыда- 
ид, уымæ æнхъæлмæ касти стыр амонд. Уыдон бонæй-бонмæ зынгæ 
фылдæр кодтой сæ æнтыстдзинад. 
Канал арæзт фæци. Хуымæллæджы дон бабырста каналмæ æмæ 
уынæргæнгæ æмæ фæйлаугæ ауагъта йæхи дæлæмæ — дарддæр 
æмæ дарддæр. Адæм фырцинæй цæссыгтæ калдтой, худтысты, ка- 
фыдысты, сæ худтæ уæлæмæ æппæрстой. Æмæ куыннæ — нырæй 
фæстæмæ Цæлыччы быдыры дзæгъæлы нал сæфдзысты адæйма- 
джы рæстæг, фæллой æмæ тауинæгтæ, нырæй фæстæмæ дзы абу- 
хын байдайдзæн уæлæмæ алы халсар, йæ уындæй рухс кæндзæн 
адæймаджы зæрдæ. 
Канал байгомы охыл куывд йæ тæккæ цырыныл куы уыд, уæд 
Тузар æмæ Темболат бахыгътой сæ куысты бæрæггæнæнтæ — Ту- 
зар баззади састы бынаты. Бацыди Темболат Динæмæ, фæрсы йæ: 
— Зоныс хабар? 
— Зонын. 
— Уæдæ цы зæгъыс? 
— Цы зæгъын? Æз мæ дзырд нæ сайын, — кæд дæ фæнды, 
ныртæккæ дæр цом ЗАГСмæ. 
Тузар сæ хъуыды дардта. Бацыди Темболатмæ, йæ къух ын 
райста æмæ загъта: 
— Арфæ дын кæнын дæ уæлахиздзинады тыххæй. Дæ хай уыди 
чызг. Фидыц æмæ амондимæ цæрут. 
Дыууæ знаджы уæдæй фæстæмæ балымæн сты æмæ арæх фæ- 
сидынц кæрæдзимæ ерысæй куыстмæ. Ныр уыдон ничиуал хоны 
«ницæйаг колхозонтæ». 
240 

ГАБО 
пг—>#с~~: 
Байон... Ахуыргæнæджы иууылдæр хуыдтой афтæ... Байон 
æрхоста линейкæ партæйыл: 
— Хетагуров! Габо! Æнæ ныхасгæнгæ нæ лæууыс! Асурдзынæн 
дæ къласæй. Дæу дæр, Бурийы дæр. 
Дыууæ лæппуйы сæ хъус-хъусæй ныхас фæурæдтой æмæ, цыма 
иицы уыдысты, уыйау ахуыргæнæгмæ хъусæг сæхи акодтой. Фæлæ 
цæй хъуыст? Уайтагъд та-иу сæ сæртæ кæрæдзимæ бахæстæг код- 
той æмæ та-иу райдыдтой дзурын. 
Ахуыргæнæг линейкæйæ стъолыл æрæнцой кодта, тызмæг каст 
бакодта дыууæ лæппумæ æмæ загъта: 
— Хъыгдарут. Сымах абон ахуыр кæныныл не стут æмæ цæугæ- 
ут уæ хæдзæрттæм. Зонут, æмæ ма дарддæр афтæ куы кæнат, уæд 
уæ иудадзыгдæр асурдзынæн скъолайæ. 
Габо — къæсхуыр, саулагъз лæппу, 11—12-азыккон, цыма йын 
ахуыргæнæджы тæрхон тынг хъыг уыд, уый хуызæн æнкъардæй 
сыстад æмæ сæргуыбырæй араст ис дуары ’рдæм. Йæ фæдыл цыди 
иннæ лæппу дæр, — хæрз æнкъард та уый зынди. Уый уыди Га- 
бойæ бæрзонддæр æмæ уæнгджындæр, — цыдаид ыл æртындæс 
азы, бурхил кæй уыди, уый тыххæй йæ хуыдтой Бури. 
— Адонæй ницы рацæудзæн, — загъта ахуыргæнæг, лæппутæ 
дуары æддейы куы фесты, уæд, — тынгдæр зæгъын Хетæджы-фырт 
Габойæ, уый у зивæггæнаг, фыдуаг митæм та — æмхиц. 
Сыстад-иу лæппу йæ бынатæй, йæ цæсгом æлхынцъытæ кæн- 
гæйæ, сдзырдта: 
— Мæ сæр тъæппытæ хауы, ауадз мæ нæхимæ. 
— Æфсон нæ кæныс, Дзанайы-фырт? 
— Æппындæр нæ. 
— Цæугæ! 
Лæппу тагъдгомау ацыди къласæй. Куыддæр дуары æдде фæци, 
афтæ асырдта иннæ дыууæйы æмæ йæхи се ’хсæн фæкодта. 
— Цом уæдæ? — фæрсы сæ. 
— Цом, уæдæ цы кæнæм! — сдзырдтой иннæтæ иумæ. 
Габо загъта: 
— Æз мæ къухтыл хæцъилтæ стухдзынæн, кæннод мын басудз- 
дзысты. 
— Мæн ахæмтæй ницы хъæуы,— загъта Бури.— Мæ хъуыддаг 
хицæн у. Æз галы дæр афæлдахдзынæн. 
Габо баздæхти Дзанайы-фыртмæ: 
— Дæ хъуыддаг та у æрмæст фæд сафын. Æргом рæтты-иу лидз, 
кУыд дæ уыной, афтæ. Æййафгæ та дæ уæвгæ нæ бакæндзысты. 
— Сымах сарæхсут, уыййеддæмæ æз мæ хъуыддаг хорз сæх- 
хæст кæндзынæн, — загъта Дзанайы-фырт. 
Уыцы ныхæстыл æртæ лæппуйы фæхицæн сты. 
Коцоиты Арсен 
241 

* * * 
Уыд фæсахсæвæр афон. Мæй нæ касти, фæлæ стъалытæ арвы 
къуырфыл æнæрынцойæ тыбар-тыбур кодтой, æмæ æхсæв тынг 
талынг нæ уыди. Цымийы хъæу уыди æнцад, æвæццæгæн, цæр- 
джытæн сæ фылдæр схуыссыдысты, куыйтæн дæр сæ хъустыл тас- 
дзинад никæцæй уади æмæ сæ хуыссæнты фæлдæхтытæй лæууы- 
дысты. Афтæ уыди, фæлæ хъæуæн йæ уæллаг кæронмæ куы ссы- 
даис, уæд дзы иу ныллæг хæдзарæй айхъуыстаис хъæлдзæг ныхас, 
хаттæй-хатт-иу ныхас фæмынæг уыдаид æмæ дзы хъуыстаид зард. 
Дæу нæ фæнды уырдæм бацæуын æмæ дæхи равдисын, фæлæ 
дæ фæнды базонын, цы ис уыцы хæдзары. Ды ссардтай гамхуд 
æмæ бакастæ дуарæй, хæдзары дуарæй нæ — хæдзары устытæ хæ- 
ринаг кæнынц, æндæр дзы ницы ис — ды бакастæ, тыргъы æддейы 
цы стыр уат ис, уырдæм. 
Уæртæ иу-æртын лæджы, — æппæты рæбынæй хистæртæ, ин- 
нæтæй чи куыд кæстæр у, афтæ бады дæлдæр. Æртæ лæппуйы дзы 
ис уырдыгстджытæ, уыдон дæттынц бадджытæн, æгъдаумæ гæсгæ, 
арахъ, бæгæны. Хаттæй-хатт хæдзарæй æрбадæттынц исты ног 
хæринæгтæ æмæ сæ уæд уырдыгстджытæ райсынц æмæ æрæвæрд- 
тытæ кæнынц бадджыты раз. Бадджытæ сты хъæлдзæг — куыд нæ 
уой хъæлдзæг, уый у чындзæхсæв, зарынц, гаджидæуттæ уадзынц 
ног лæг æмæ усы цæрæнбоны тыххæй, авд лæппуйы æмæ сын иу 
цъæх чызг куыд райгуыра, уый тыххæй! 
Уалынмæ нæ разы фегуырдысты дыууæ лæппуйы 12—13-азык- 
кæттæ. Уыдон лæууыдысты кæрты, æхсæвы талынджы, хæдзары 
рудзынгæй мидæмæ кастысты æмæ ныр ам, талынг тыргъы, къуы- 
мы амбæхстысты. Ды сæ уыныс. Уыдон дæ нæ уынынц. Иу ус 
рахызти хæдзары къæсæрæй — йæ къухты тæбæгъ цæрвджын уæли- 
выхтимæ, йæ фæдыл рахызти дыккаг ус — йæ къухты тæбæгъ тæф- 
калгæ фыдджынтимæ. 
Дыууæ лæппуйæ стырдæр фесхуыста раззаг усы, йæ къухтæй 
йын тæбæгъ атыдта æмæ æхсæвы талынджы аныгъуылдысты. Къан- 
( нæгдæр лæппу, æвæццæгæн, йæ ныфс нæ бахаста дыккаг усæн йæ 
тæбæгъ байсынмæ æмæ фыдджынтæ, куыд уыдысты кæрæдзи уæлæ 
æвæрд, афтæ сæ тæбæгъæй фелвæста хæцъилтæй тыхт къухтæй 
æмæ сæ уæртæ фæхæссы æхсæвы талынджы. Сæ иу рахизæрдæм 
ауади, иннæ галиуæрдæм. Уыцы минут хæдзары дуары раз фе- 
гуырд æртыккаг лæппу æмæ уæртæ фæлидзы. Уыцы лæппуйы фæ- 
дыл æфтыд фæци, уынæрмæ цы уырдыгстæг рауади, уый, фæлæ 
марадз æмæ йæ баййаф, æгас скъолайы Дзанайы-фыртæй уайаг- 
дæр нæ уыд. 
Уыдон уыдысты, знон фæндтæ чи кодта, уыцы æртæ лæппуйы. 
Ды сын дæхинымæры загътай: «Молодецтæ», «молодецтæ» сын 
загътой бадджытæй дæр чидæртæ. «Гъæй-джиди, æз дæр ма уыдон 
цахъæн куы уаин, уæд æз дæр афтæ бакæнин», — дзырдтой уыцы 
чидæртæ сæхинымæры. Ахæм фыдуаг митæ фидыдтой æрмæст къан- 
242 

нæг лæппутыл æмæ уыцы рæстæджы. Ныр уыдон æгъдауы нал 
сты, нал фидауынц. 
Лидзæг лæппуйы цы уырдыгстæг асырдта, уый ницæимæ фæс- 
тæмæ куы раздæхт, æмæ та бæстæ куы ’рæдзæм ис, уæд æртæ 
лæппуйы кæрæдзиуыл фембæлдысты æмæ хорз минас фæкодтой. 
Уæлдай хæринæгтæ бавæрдтой æмæ дзы райсомæй скъолайы ми- 
дæг сæ иннæ æмбæлтты дæр хорз федтой. 
Ахуыргæнæг Байон бирæтау хус ахуыргæнæг нæ уыди. Æвдæ- 
лои рæстæджы уый арæзта ахуыргæнинæгтимæ беседæтæ, сывæл- 
лæтты-иу ерысæй хъæбысæй хæцын кодта, дугъы сæ-иу уайын код- 
та æмæ ноджы æндæр ахæмтæ. Уыцы бон ахуыргæнæг расидти, 
зæгъгæ, стыр переменæйы рæстæджы уыдзæни дугъ призтимæ. 
Мæйы дæргъы-иу ахæм дугътæ уыди дыууæ-æртæ хатты. Иу рауа- 
дæн-иу дугъы уадысты дæс лæппуйы. Ацы хатт дугъæттимæ фесты 
Габо æмæ Дзанайы-фырт дæр. Фыццаг ауайгæйæ, дугъæттæ згъор- 
дтой гуппарæй, стæй кæрæдзи фæдыл адаргъ сты. Хетæгкаты Габо 
æнæнхъæлæджы аиртæст иннæтæй æмæ суанг финишы онг йæ бынат 
пикæмæнуал радта. Йæ фæстæ дыккаг æрцыди Дзанайы-фырт. 
Ахуыргæнæг æрхоста Габойæн йæ уæхск æмæ загъта: 
— Молодец, Габо! Ды хъуамæ ахуыры хъуыддаджы дæр фæс- 
тейы мауал зайай. 
Габо райста фыццаг приз — дæс тетрады æмæ, цингæнгæ, аз- 
гъордта къласмæ. 
Ахуыры хъуыддаджы Габо хуыздæр ницæмæй кодта, зивæггæ- 
наджы ном йæ рагъæй нæ хаудта, фæлæ та чысыл фæстæдæр фес- 
гуыхти æндæр хъуыддаджы. 
Иукъорд лæппутæ сæхи надтой, Нарыдон Арыдонимæ кæм баиу 
вæййынц, уымæ хæстæг. Æнтæф рæстæг уыди, æмæ лæппутæ сæ 
зæрдæйы дзæбæхæн хъарм доны раленк-баленк кодтой. 
Иучысыл лæппу, ленк кæнын хорз чи нæ зыдта, ахæм баир- 
вæзти арф ранмæ æмæ ныгъуылын байдыдта. Иннæ лæппутæй 
чидæртæ сæ дарæстæ фелвæстой æмæ лидзæг фесты, чидæртæ та 
кæсгæйæ баззадысты æнамонд чысыл лæппумæ. Æвиппайды Га- 
бойы цæстытæ арвы ферттывдау цæхæртæ акалдтой, баппæрста 
йæхи, лæппу ма кæм фæзын-фæзын кодта, уырдæм, галиу къу- 
хæй йæ фесхуыста уæлæмæ, йæ сæр ын схъил кодта, йæ дзых 
гом куыд уыдаид, афтæ æмæ йæ уæртæ раласы. Иу минут тас 
уыди, сæ дыууæ дæр доны бын куы фæуой, уымæй. Габо йæхæ- 
Дæг дæр тарсти уымæй, уый бæрæг уыди йæ дзагъыр цæстытæй. 
Иннæ лæппутæн сæ улæфт банцад, афтæмæй йæм кастысты. 
Уалынмæ былмæ рахæццæ ис æмæ лæппуйы зæхмæ æруагъта. 
Цавæрдæр диссагæй лæппуйы дзых разынди сыгъдæг, — дон дзы 
нæ бакалд, æмæ хъуыддаг æрмæст тарстыл ахицæн ис. Лидзæг 
лæппутæ дæр фæстæмæ раздæхтысты æмæ сæ дарæс æнцойæ сæ 
Уæлæ кодтой. 
Дис кодтой иууылдæр Габойыл. Уый уыди тæнтъихæг арæзт, 
«омæ йæм ахæм тых, ахæм ныфс разынын æнхъæл ничи уыд. 
243 

Æгас хъæу дæр уайтагъд базыдтой уыцы хабар æмæ бузныг 
уыдысты Габойæ. Уæлдай бузныг дзы уыдысты лæппуйы мад æмае 
фыд. Лæппуйы мад хуынимæ æрцыди Габойы мадмæ æмæ, цаес- 
сыгтæ калгæйæ, арфæтæ æмæ хъæбыстæ фæкодта Габойæн. 
Дыккаг бон ын ахуыргæнæг загъта: 
— Нæ дæ ныууадздзынæн, хъуамæ ды байдайай хорз ахуыр 
кæнын! 
Ацы хатт ахуыргæнæджы фæндон сæххæст ис — Габойæн йæ 
ахуыры хъуыддаг зынгæ хуыздæр кæнын байдыдта, æмæ йе ’мбæлт- 
тимæ хъæууон скъола хорз каст фæци. 
Сæрды кæроны Габо ацыди горæтмæ. Уырдыгæй иукъорд рæс- 
тæджы фæстæ æрбайхъуысти, Габо, дам, реалон скъоламæ бацыди. 
Аивгъуыдтаид æртæ азы бæрц, афтæ та æрбайхъуысти, Габо, дам, 
Уæрæсемæ ацыди. 
1941-æм азы, фашистон Герман Советон Цæдисмæ куы æрба- 
бырста, уæд советон адæм иууылдæр тынг æнувыдæй хъуыстой 
фронты хабæрттæм. Цмийы ног ахуыргæнджытæй иу бадти скъо- 
лайы дуармæ, папирос дымдта æмæ фæкæс-фæкæс кодта, постхæс- 
сæг-иу кæцæй фæзынди, уыцырдæм, фæндыди йæ тагъддæр ног 
хабæрттæ базонын. Бирæ йæ бахъуыди æнхъæлмæ кæсын æмæ 
сфæлмæцыди. Уалынмæ уынджы тигъæй æрбазынди постхæссæг 
Тома, йæ цæсгом рухс, мидбылты худы. 
— Цæй хъæлдзæг дæ абон, Тома? 
— Хъæлдзæггаг ис газеты æмæ уымæн дæн хъæлдзæг. 
— Зæгъ, цавæр у! 
— Нæ зæгъдзынæн. Дæхæдæг æй бакæсдзынæ. — Афтæмæй ацы- 
ди Тома. 
Кæсы ахуыргæнæг газет æмæ æвиппайды фестади йæ бадæнæй, 
фестади æмæ рауай-бауай кæны, рауай-бауай кæны æмæ дзуры: 
— Мæнæ диссаг! Мæнæ стыр диссаг! Уал æмæ уал азы йæ кой 
йæ хъæр куы никæцæй хъуысти! 
Йæ фатеры дуар ахгæдта æмæ тагъд къахдзæфæй араст ис хъæуы 
уынгты. Йæ ных сарæзта Хетæгкаты хæдзары ’рдæм. Фыртагъдæй 
дзы йæ лæдзæг райсын дæр ферох ис, æмæ йæм ныр стыр гæрæм 
куыдз куы рагæпп кодта, уæд æй цæмæй баиргъæвтаид, уый нæ 
уыди. Газет дардта галиу къухы, рахизæй та-иу зæхмæ фæлæбурд- 
та, цыма куыдзыл дур цæвынмæ хъавыди, уыйау, афтæмæй йæ 
йæхимæ не ’рбауагъта, цалынмæ йæм фысым йæхæдæг хæццæ код- 
та, уæдмæ. Ахуыргæнæг, газет тилгæйæ, загъта: 
— Дæ фырт Габо удæгас æмæ æнæниз у, цытджын лæг сси, йæ 
хæстон стыр сгуыхтдзинæдты тыххæй йын советон хицауад радта 
генерал-майоры цин. 
— Уæ, стыр хорз дыл æрцæуа!.. Мидæмæ... мидæмæ рацу. Уæртæ 
нæ зæронд æфсинæн йæ цæстытæ кæуынæй куы бахуыскъ сты. 
Мах æй рагæй куынæуал федтам! Ныр генерал-майор! 
Бацыдысты мидæмæ. 
244 

— Уæ, не ’фсин, цины хабар нын æрбахаста ахуыргæнæг. 
Зæронд ус сыстади сæ размæ. 
— Нæ зонын, цæй цины хабар мыл сæмбæлдзæн! 
Ахуыргæнæг та газет бæрзонд систа. 
— Дæ фырт Габо æнæниз, удæгас у. Йæ хæстон стыр сгуыхт- 
дзинæдты тыххæй йын советон хицауад радта генерал-майоры цин. 
Мæнæ ацы газеты фыст ис уый. 
Усæн йæ цæссыгтæ фемæхстысты æмæ къорд рæстæджы сдзу- 
рын ницы фæрæзта. 
Æппын æрæджиау къуыхцгæйæ сдзырдта: 
— Уæ, стыр хорз дыл æрцæуа, махæн уый чи фехъусын кодта... 
Габо... Габо... мæ лæппу! Уæдæ мын удæгас æмæ æнæниз у! Æмæ 
моджы генерал-майор!.. Куывд, нæ лæг, куывд! 
Æмæ та йæ цины цæссыгтæ фемæхстысты. 
СÆГЬÆМÆЧИНЫГ 
(Индийаг таурæгъ) 
1<М—- 
Раджы, тынг раджы, Индийы стыр бæстæйы цардысты æртæ 
æфсымæры — иу фыд, иу мадæй гуырд. Хистæр æфсымæр хуын- 
дис Къуындзих, астæуккаг — Къабуз æмæ кæстæр — Бырынкъ. 
Дунесфæлдисæг Буддæ адæмтæн чингуытæ куы уæрста, уæд 
ацы æртæ æфсымæрæн дæр радта диссаджы рæсугъд чиныг. 
Радта Буддæ чиныг æмæ загъта: 
— Хъахъхъæнут ацы чиныг, хурæй ма басудзæд, уазалæй ма 
ныссæлæд, уарынæй ма ныххуылыдз уæд, фыдызнаг уын æй ма 
фæхæссæд! Цалынмæ уый уæ къухты уа, уалынмæ уын фыдгулы 
цæст нæ разиан кæндзæн, тыхгæнæг уын тых нæ бакæндзæн. Уæ 
быдыры — хорзад, уæ фосдоны — фосзад, уæ бинонтæ — æнæниз 
<шæ амондджын. 
Афтæ зæгъгæйæ, Буддæ йæ къух арвырдæм фезмæлын кодта, 
æмæ уайтагъд йæ тæккæ къæхты раз æрæнцади сызгъæрин асин. 
Цæстыфæныкъуылдмæ сфардæг ис Буддæ уæларвмæ. Уым сыз- 
Пэæринцъарджын баз йæ нывæрзæн акодта æмæ, хуыр-хуыр кæн- 
гæйæ, йæ фæллад уагъта. 
Уæд æртæ æфсымæры сфæнд кодтой Буддæйы хæрзиуæджы 
тыххæй куывд саразын. Æрæвæрдтой стыр тæрсы бын æртæ дуры- 
ны дзаг цывзыджын арахъ. 
Бирæ фæкуывтой æртæ æфсымæры Буддæйæн, бирæ йын фер- 
выстой зæрдиаг арфæтæ: 
Æртæ кæхцы куы равдæлон сты, æртæ дурынæн сæ бынтæ куы 
сзындысты, уæд æртæ æфсымæры дæр, кæм бадтысты, уым афæл- 
Дæхтысты. Уыдон афтæ хъæбæр хуыссыдысты, æмæ сæ хуыр-хуы- 
245 

рæй хæстæгдæр къæдзæхтæ зæлыдысты, хъæды мæргътæ та хæс- 
тæг нал уæндыдысты. 
Уыцы афон кæцæйдæр рафтыди сау сæгъ. Рæсугъд чиныг куы 
ауыдта, уæд ыл йæхи ныццавта æмæ йæ фæткъуыйы сыфтæртæй 
адджындæрæн бахордта. 
Дыккаг бон æфсымæртæ райхъал сты аходæн афон. Сæ зæрдыл 
æрбалæууыди Буддæйы лæвар æмæ йæм бауадысты фенынмæ. 
Нал ссардтой чиныг. 
Авд мæйы æмæ авд боны æфсымæртæ æрдиаг кодтой сæ чины- 
джы сæфты тыххæй. Авд мæйы æмæ авд боны сæ маст кæрæдзи- 
уыл калдтой, стæй фæйнæрдæм фæцыдысты. 
Къуындзих фæцыди æмæ цæгатаг паддзахæн стражник ныллæу- 
уыди. Къабуз ахызти хæхты сæрты хуссарырдæм æмæ цавæрдæр 
æлдарæн цагъар ныллæууыди. Бырынкъ фæцыди æмæ Стыр Кæ- 
сæгæн фаджысмæрзæг æмæ къæхтæхсæг ныллæууыди. 
Бирæ азтæ аивгъуыдта, бирæ дон ацыди Терк æмæ Леуахийы. 
Æртæ æфсымæры сфæлмæцыдысты æцæгæлон бæстæты æгад куы- 
стæй. Сæ зæрдыл æрбалæууыди сæ райгуырæн бæстæ. 
Иу бон, иу сахат æрцыдысты стыр тæрсы бынмæ. 
Уыди диссаджы сæрдыгон бон. Хуры тынтæ цæстытæ тартæ 
кодтой. 
Æртæ æфсымæры дзыназын байдыдтой: 
— О Буддæ, Буддæ! Æркæс, куы нæ ферох кодтай! 
Буддæ авæрдта сызгъæрин асин уæларвæй зæхмæ, æрлæууыди 
стыр тæрсы бын æртæ æфсымæры æхсæн æмæ загъта: 
— Æз уæ нæ ферох кодтон. Уæхæдæг уæхи ферох кодтат... 
Зæгъут ныр, цы уæ хъæуы! 
Æртæ æфсымæры æмдзыхæй загътой: 
— Чиныг! 
— Чиныг! 
— Чиныг! 
Радта та Буддæ æфсымæртæн чиныг, фыццагæй рæсугъддæр, 
хуртæ æмæ дзы мæйтæ хъазыдысты. Æфсымæртæ йыл кæрæдзи 
тонын байдыдтой. Бæстæ хъæрæй байдзаг ис: 
— Хицæн чиныг мын! 
— Хицæн чиныг мын! 
Æппын бынаты нал лæууыд кæстæр æфсымæр. Уын-иу куы 
фæхъæр кодта, уæд-иу Буддæ йæ хъусты хуынчъытæ æнгуылдз- 
тæй ахгæдта. 
Æппынфæстаг, хъæлæба къаддæр куы нæ кодта, уæд Буддæ 
райста чиныг фæстæмæ, фæсидти сау сæгъмæ æмæ йын чиныг цъар- 
гай бахæрын кодта. 
— Нæ уыдзæн сымахæн иу чиныг дæр! — загъта Буддæ æмæ 
сызгъæрин асиныл уæларвмæ сфардæг ис. 
246 

ДЖАНАСПИ 
(Уацау) 
щ 
Йе ’гънæджытæ æвæргæ Джанаспи рауади йæ уатæй, бакасти 
хæдзары дуарæй æмæ, тигъмæ лæугæйæ, бадзырдта: 
— Ам дæ цы, усай? 
— Мæнæ, цы кæныс? — райхъуысти хъæлæс. Уый уыди Джа- 
иаспийы ус Фатымæ. 
Джанаспи, фыдæлты æгъдæуттыл хæст адæймаг, номæй нæ хуыд- 
та йæ усы, дзырдта йæм афтæ: «мæнæ ус», «усай». 
— Аходæнафон нæм уыдзæн Баботы Дудар, суды лæг... Дзæ- 
бæх истытæ ацæттæ кæн — фæлмæн сойфыхтæ, гогыз, хорз арахъ, 
кæд ма дзы бæгæны аззади, уæд уый дæр... Æз дургæнджыты абæ- 
рæг кæнон, лæппуйы бар сты, æмæ сæ куыст куыд цæуы, чи 
зоны. — Æгънæджытæ æвæрд фæци, бауади фæстæмæ уатмæ. Рæ- 
стæмбис — йæ ас, бæзæрхыг, саулагъз, саухил, зачъе — цыбыр 
æлвыд, рихитæ — зæбул сæхи уагæй, — йæхи-иу куы рацарæзта 
Джанаспи, уæд чи сдзырдтаид ахæммæ æдзытæй, æмæ, æцæгдæр, 
аргъ ын уыди хъæубæсты. Иу-æртæ минуты фæстæ Джанаспи 
рауади фæстæмæ бæлццон арæзтæй — дард балцы нæ цыди, æрмæст 
хъæуы сæрмæ, йæ дургæнæнмæ, фæлæ уый æнæ ифтонгæй ни- 
кæд цыди хъæуы уынгты дæр, — зыдта, цас фылдæр ахады адæй- 
маг адæмы цæсты, нывыл дарæсы куы вæййы, уæд. Гъеныр дæр 
афтæ ифтонгæй рацыди Джанаспи, афæлгæсыди арвыл æмæ ахызти 
кæрты дуарæй. 
Галиу къухæй хъамайыл æнцайгæйæ, рахиз къух зына-нæзына 
тилгæйæ, фæцæуы астæуккаг уынгыл хъæуы кæронырдæм. Куыйтæ 
йæм рауайынц, срæйынц, фæлæ сæ уый хъуыды дæр нæ кæны, нæ 
сæм æвзиды, æмæ уыдон дæр уайтагъд фæстæмæ фæзилынц æмæ 
кæртыты фæмидæг вæййынц. Дуæрттæм лæугæ кæнæ бадгæ кæй 
фены лæгтæй, уыдонæн салам ратты, кæстæртæ йын фестынц, æмæ 
уый дæр йæ къух фезмæлын кæны, бадут, зæгъгæ. Уынджы цæх- 
гæрмæ цæугæ устытыл куы фембæлы, уæд уыдон ныллæууынц, 
цалынмæ Джанаспи аивгъуыйа, уæдмæ, — нæй усæн лæджы рæзты 
цæхгæрмæ ацæуæн, æнæныббаргæ æгад хъуыддаг уыдис уæд уый 
сылгоймагæн. 
Ахицæн ис Джанаспи хъæуæй, афæлгæсыди арвыл, йæ цæс- 
тæнгас афæстиат ис хæхты сæрмæ бæзджын фæлмыл, фæхъуыды 
кодта: «Бирæ ахæсдзæн ацы æнтæф рæстæг». Джанаспи хорз зыд- 
та, куыд æхсызгон хъæуы уыцы æнтæф рæстæг хос æмæ хортæ 
æфснайынæн, уарын та куыд ныкъкъуылымпы кæны уыцы куыс- 
тыты. Æрмæст хостæ æмæ хортæ æфснайыны мæт нæ уыди Джа- 
наспийы, æрмæст уый тыххæй нæ тарсти уарынæй, — уарын ын 
къуылымпы кодтаид йæ дургæнджыты куыст дæр. Агуыри дур æмæ 
^мбæрзæн дур сцæттæйыл та уый тынг тагъд кодта: хъуамæ йæ ног 
247 

хæдзар амад æмæ æмбæрзт фæуа зымæгмæ, зымæджы дæргъы та 
йын йæ хуылф аразыныл куыд бакуса, афтæ. 
Дыууæ версты бæрц хъæуæй ауайын хъуыди Джанаспийы йæ 
дургæнæнмæ. Уый завод нæ уыди, завод куы уыдаид, уæд Джанас- 
пийыл хицæн фиддонтæ æвæрд æрцыдаид. Уый та ахæм завод нæ 
хъуыди (æндæр фæндтæ йæм уыди), æрмæст йæ ног хæдзары фаг 
басудзынмæ хъавыди агуыри æмæ æмбæрзæн дур. 
Цæуы Джанаспи къахвæндагыл сындæг къахдзæфæй æмæ хъуы- 
дытæ кæны, йæ царды фæндаг куыд рæстмæ ацыди, ууыл. Мæ- 
гуыр цардæй сфæлмæцыди, уыцы раппар-баппар кодта йæхи, фæлæ 
йыл хъуын-æрду нæ хæцыди. Уалынмæ ралæууыди стыр империа- 
листон хæст, æмæ уæд ацыди Австрийы фронтмæ санитарæй. Джа- 
наспийæн йæ сæры зонд иуырдæм арæзт уыди — ссара, фæхæст уа, 
ныхъæздыг уа. Уыцы зондахаст æмæ санитары куыст куы баиу 
сты, уæд Джанаспийы дзыпп нæрсын байдыдта. Кæм æхцайыл хæст 
кодта, кæм сыгъзæрин сахаттыл, къухдарæнтыл, бапъироздæттыл 
æмæ æндæр дзауматыл. Цы горæттæ, цы хъæуты-иу æрлæууыдыс- 
ты, уым-иу дзауматæ æхца фестын кодта, — дзаумаимæ зын арха- 
йæн у, æхцаимæ архайын та æнцон хъуыддаг у, — хæдзармæ æрви- 
тын дæр æнцон, химæ æвæрын дæр æнцон. Цæфты, мæрдты дзып- 
пытæй иу дæр æнæ акъахгæ нæ уыди Джанаспи æмæ уайтагъд йе 
’хцайы гуппарæй фæныфсджын ис. Афæдзы бæрц бакуыста сани- 
тарæй, афтæ хæдзармæ цæуыны фæнд скодта. 
— Ам ныр мæ лæуд дзæгъæлы у, — загъта иу бон Джанаспи 
йæхицæн, — цалынмæ мыл исты фыдбылыз не ’рцыди, уалынмæ 
цон нæхимæ... Кусыны фаг мæм ис. 
Ссыди Джанаспи йæ хæдзармæ æмæ райдыдта «кусын» — æхца 
пайдайыл лæвæрдта, аренды иста зæххытæ, æххуырстыты къухæй 
сæ куыста, горæты хъуыддагуæттæй суджы подрядтæ иста æмæ 
сæм ласта, хъæуы мидæг асламæй цы сугтæ æлхæдта, уыдон. Аф- 
тæмæйты Джанаспи акуыстытæ кодта æмæ йæ зæрдæ йæхиуыл 
фæдардта. Йæ хæдзар уыди кæркдоны хуызæн, фæлæ йæ ран хорз 
— хъæуы бæстастæу, фæзы тигъыл. Фæзы алырдыгæй æвæрд уыды- 
сты къæнцылар, аргъуан æмæ скъола. 
— Уыцы ран æз хъуамæ магазин æрцаразон, — загъта йæхицæн 
Джанаспи. — Ахæм магазин хъуамæ æрцаразон, хъæуы дуканиты 
се ’ппæты дæр чи фæбынæй кæна. Уый хъуамæ уа алы мыггаг 
товарты магазин. Уый хуызæн ран нæй магазинæн æгас хъæуы — 
адæм гуылфæнтæ уым фæкæнынц бæрæгбон дæр, къаты бон дæр. 
Афтæ уыди йæ фæнд Джанаспийæн, фæлæ кæркдоны мидæг 
цæй магазин сарæзтаид? Уымæ гæсгæ ныллæууыди ног хæдзар 
аразыныл, йæ хæдтигъ магазины бынат куыд уыдаид йе скъладимæ, 
афтæ. Æрæфтауц кодта хъæдæрмæг æмæ ныллæуыуыди агуыри 
æмæ æмбæрзæн дур кæныныл, — æлхæнгæ дур ын дыууæ хатты 
зынаргъдæр сыстадаид. Дургæнæн ныртæккæ йæ тæккæ кусгæйæ 
у, кусджытæм йæ цæст дары йæ хистæр фырт Хасанбег, фæлæ уый 
нырма æнахъом у, æмæ йыл уыйас йæ зæрдæ нæ дары, йæхæдæг 
248 

дæр арæх абæрæг кæны йæ завод. Адæм æй завод хонынц, уый та 
\\х йæхæдæг дургæнæн хоны, æрмæст хæдзар аразыны фаг дургæ- 
иæн, — афтæ йын æдасдæр у фиддонтæй. 
Дард æрлæууыди Джанаспи æмæ уырдыгæй кæсы йæ дургæнæ- 
пы куыстмæ, кæсы хъал зæрдæйæ, — уыйбæрц йæ бон кæмæн у, 
æмæ уыйас кусджытæ кæмæн кусынц, уый куыд нæ уа хъал, йæ 
:юнды ахаст æрмæст ссарынмæ, фæхæстмæ куы уа, уæд. 
Иуварсырдыгæй адаргъ ис 20 сардзины бæрц цæджындзтыл 
арæзт дæлбазыр. Уый бын йæ иу кæронæй иннæмæ фæйнæджы- 
тæй арæзт уыди стъолгонд. Стъолгондыл ранæй-рæтты æвæрд 
уыдысты над æлыджы цæндтæ. Алы цæнды раз архайдта кусæг. 
Кусджытæн сæ дыстæ уыдысты мидæмæ тылд, рæмбыныкъæдзтæй 
уæлдæр. Кусæг-иу æлыджы цæндæй фæхицæн кодта цыппар дуры 
фаг æмæ-иу æй формæйы æрцæфтæ кодта, æрнадта-иу æй. Стæй- 
иу формæйы хъустыл фæхæцыди æмæ, бæгъæввад къæхтæй сæпп- 
сæипгæнгæ, балæууыди дургæнæны иннæ кæрон. Уым фæз уыди 
лæгъзгонд æмæ йыл тыд уыди лыстæг змис. Уым-иу кусæг фæ- 
фæлдæхта формæ æмæ-иу зæххыл аззади цыппар рæсугъд хуы- 
лыдз дуры. Æмæ та-иу кусæг фæстæмæ асæпп-сæпп кодта ног дуртæ 
кæнынмæ. Кусджытæн сæ фадгуытæ тылд уыдысты уæлæмæ, уæр- 
джыты онг, иууылдæр уыдысты бæгъæввад. Уыдон æдзух дыу- 
уæрдæм афтæ уадысты æмæ сæ сæпп-сæппы уынæр дардмæ хъуы- 
сти. Дургæнджытæ куыстой сæрдыгон бон райсомæй изæры онг 
æмæ истой мызд фæйнæ сомы. 
Йæ цæст ахаста Джанаспи æлыг чи змæста, уыцы кусджытыл 
дæр. Уыдон архайдтой фæзæн йæ тæккæ астæуы, уыдысты фондз. 
Йæ диаметр уыдаид цыппар сардзины, ахæм тъæпæныл калд уыдыс- 
ты æлыг æмæ змис, сæ уæлæ сын кодтой рæстæгæй-рæстæгмæ дон, 
цас хъуыди, уымæ гæсгæ. Кусджытæн сæ фадгуытæ уыдысты уæлæмæ 
тылд, уæрджытæй уæлдæр, алырдæм цыдысты уыдон уыцы змæстыл 
æмæ йæ надтой, æмхæццæ кодтой, фæлмæн æй кодтой. Кусæг-иу йæ 
къах змæстæй куы сласта, уæд-иу йæ тъупп дардмæ хъуысти. Джа- 
наспийы ’рдæм фæкæс-фæкæс кæнгæйæ, змæнтджытæ фæтагъддæр 
кодтой сæ къæхты змæлд — алчи дæр сæ тарсти, йæ куыст хицауы 
зæрдæмæ куы нæ фæцæуа, æмæ æгуыстæй куы аззайа, уымæй. 
Уæддæр змæнтджыты куыст Джанаспийы зæрдæмæ нæ фæцы- 
Ди, фæдзырдта йæ фыртмæ: 
— Уый цавæр у, Хасанбег, иу къахы систæй иннæ къахы систы 
æхсæн сахаты æрдæг куы аивгъуыйы. Уый куыст нæу, лæппу. Зæгъ 
сьщ, æмæ, кæд кусынц, уæд рæвдз, кæннод афардæг уæнт... Зæгъ 
сьш... Хæдзар аразджытæ адонмæ кæсынц... 
Уым ма уыди ахæм кусджытæ дæр, бон фæйнæ абазийы чи иста — 
Уыдон уыдысты æнахъом сывæллæттæ, 10—12 аздзыдтæ. Уыдоны 
куыст уыди, хус дуртæ, кълеткæтæ кæм амад уыдысты, уырдæм 
хæссын, амайгæ та сæ кодтой æндæр кусджытæ. Сывæллæттæй 
алчи дæр иу хастæн фæрæзта 2—3 дуры. Уыдон заводы хицауы 
кУы ауыдтой, уæд хъус-хъусæй дзырдтой кæрæдзийæн: 
249 

— Уæртæ хицау, уæртæ хицау!.. — Æмæ тагъддæр æмæ зæрдиаг- 
дæрæй кусын райдыдтой. 
Иу лæппу, 10 азы йыл цыдаид, тынг фыдхуыз æмæ къæсхуыр 
уыди, цыма йæ царм стджытыл ныххус ис, афтæ зынди. Иттæг 
зынæй хаста уый йæ дуртæ. Иу хатт, иннæты фæзмгæйæ, тагъдго- 
мау фæцæйуади, йæ зæнгтæ — тихалæджы хуызæн лыстæг — фæ- 
дыдагъ сты, дуртæ æрхаудтой æмæ йæхæдæг дæр сæ уæлæ æрха- 
удта. Йе ’мбæлттæй чидæртæ схудтысты. 
Уый фенгæйæ, Джанаспи фæдзырдта йæ фыртмæ: 
— Уый цы хуызæттæ æххуырсыс, лæппу? Уый цы бакусдзæн, 
уæртæ йæ къæхтыл тыххæй куы лæууы? 
Хасанбег хæстæгдæр бацыди йæ фыдмæ: 
— Нал лæууыди, мæн дæр баххуырс, зæгъгæ, æмæ йын цы код- 
таин. 
— Уый нал лæудмæ кæсын нæ хъæуы, фæлæ заводæн цы пайда- 
дæр у, уый кæнын хъæуы, — сдзырдта Джанаспи. 
Лæппу ма йæ дуртæ исыны фæнд кодта, фæлæ йæ Хасанбег 
фæурæдта: 
— Ныууадз, лæппу, ницы бакусдзынæ æмæ афардæг у уæхимæ. 
А... мæнæ дын дæ мызд, — æмбисбонмæ ма бирæ ис, фæлæ дын 
дыууæ суарийы. 
Лæппу кæугæ бацыди, райста йе ’хца æмæ фæраст ис цæуынмæ. 
Джанаспи йæм фæдзырдта: 
— Рауай, лæппу, мæнæ ма дын... 
Бæрзонд систа Джанаспи иу æрхуы суари, æмæ йæ иууылдæр 
куыд хъуыстаиккой, афтæ хъæрæй загъта: 
— Ноджыдæр ма дын иу суари... Дæуæн дæ бон ахæм куыстытæ 
кæнын нæма у, æмæ дæ хæдзары бад. 
Ацы лæппу фыццаг бон кусынмæ куы цыди, уæд загъта йæ 
мадæн: 
— Æз хъуамæ мæхицæн хæдон æмæ хæлафы фаг бакусон æхца. 
Загъта афтæ, бæргæ, фæлæ æртæ боны йеддæмæ нæ бафæрæз- 
та кусын, цыппæрæм бон райсомæй ахаудта йе ’мбæлтты рæнхъæй. 
Иннæ сывæллæттæй дæр дзы къуырийæ фылдæр ничи фæрæзта 
кусын, сæ тых-иу уайтагъд басасти. Уæддæр сывæллæттæ кæрæ- 
дзийæн дзырдтой, æмæ та-иу иуты бæсты æндæртæ балæууыдысты 
заводы. 
Лæппу куы ацыди, уæд Джанаспи дзуры сындæг йæ фыртæн: 
— Дзæбæх кæс кусджытæм, æфсоны æвнæлд нæ, фæлæ æцæг 
куыд кусой, афтæ. Уæгъды ныхæстæ кæнын-иу куы байдайой, уæд 
сæ-иу фæуром, ныхæстæ кæнынмæ уæ нæ баххуырстам, зæгъгæ. 
Адонæн цас фылдæр хатыр кæнай, уыйас къæйныхдæр, æдзæсгом- 
дæр кæнынц. 
Айхъуысти мырмыраджы зæлланг. Сидтысты аходæны 
улæфтмæ. Кусджытæ фæпырх сты алы къуымты. Сæ хæлц уыди 
сæхицæй, æмæ алчи хаста йемæ исты хæринаг йæ хæдзарæй. Сæ 
фылдæрæн сæ аходæн уыди нартхоры кæрдзын æмæ цæхх, дон та 
250 

ам сæ фæрсты цыди æмæ йæ кæрдзыны фæдыл хуыппытæ кодтой 
залмысыфтæй. Иуæй-иутæм кæрдзын йеддæмæ ма уыди картофтæ, 
стæм искæмæты та цыхты къæртт. Кæрæдзимæ дзурынтæ-йедтæ 
ныууагътой, фæлæ алчи йæ хæрыны куыст кодта. Сывæллæттæ 
дæр æвиппайды фæуагътой сæ куыст æмæ сæ алчидæр йæ кæрдзы- 
мы къæбæр йæ дзыппæй фелвæста. Уыдон дæр доны былмæ балас- 
той сæхи æмæ æууилын байдыдтой сæ аходæн, уыдон дæр кæрдзы- 
ны фæстæ хуыппытæ кодтой дон — чи къухæй, чи залмы сыфæй. 
Кусджытæ аходæн хæрынмæ куы фесты, уæд Джанаспийæн дæр 
йæ зæрдыл æрбалæууыди йæ аходæн — фæлмæн сойыфыхтæ, го- 
гызы фыд, арахъ æмæ æндæртæ. Йæ зæрдыл æрбалæууыди, суды 
лæг Баботы Дудар дæр æрбацæуинаг кæй у, уый. Ацы Дудар ын 
тынг æххуыс у, æмæ йын хъуамæ хаттæй-хатт йæ зæрдæ истæмæй 
æлхæна. Иу дзырд ма скодта Джанаспи йæ фыртмæ: 
— Сихор афоныл дæм Чермены (йæ кæстæр фырт) сæрвитдзы- 
нæн, æмæ-иу рацу сихор хæрынмæ. 
Рараст ис Джанаспи фæстæмæ, хъæумæ заводмæ цыди сындæг, 
фæлæ фæстæмæ бирæ тагъддæр къахдзæфтæ кодта — йæ ахсæн æй 
хордта. 
Йæ кæрты дуарæй куы бакъахдзæф кодта Джанаспи, уæд кæсы, 
æмæ уæртæ Дудар дыууæ æнгуз бæласы астæу фæйнæгын бандо- 
ныл бады æмæ уæлæмæ æнгузтæм фæлгæсы. 
— Гъе, уæлдай хорз дын Хуыцау ракæна, Дудар, афтæ афойна- 
дыл чи æруади! Æгас цу, æгас! 
Дудар фæкасти кæрты дуары ’рдæм: 
— Хорз цæр æмæ дæ райсом хорз, Джанаспи. Кæм уыдтæ афтæ 
раджы? 
— Мæ дургæнæн абæрæг кодтон... Хорз кусынц. — Æрбадти, йæ 
худ систа æмæ йæ бандоныл йæ фарсмæ æрæвæрдта. — Хуыцауы 
куы фæнда, уæд мæ хæдзар зымæгмæ æмбæрзт фæуыдзæн. Йæ 
хуылфы куыстытæ та йын зымæджы кæндзынæн. — Акасти, ног 
хæдзарæн фундамент арæзт кæм уыди, кæрты уыцы фарсмæ. 
Йæ фæдыл акасти Дудар дæр. Уый уыди бæрзонд тæнтъихæг 
лæг, гуыбыргомау, бурхил, йæ тæнæг зачъе сæгъы боцъойы хуы- 
зæн лыстæг æрцыди, рихитæ дæр тæнæг. Арæх æвналы рихитæм 
дæр, зачъетæм дæр. Фæсаууонмæ йæ хуыдтой сæгъбоцъо Дудар. 
— Уым, кæронæй цы аразынмæ хъавыс, уыцы стыр уаты бынат 
цæмæн у? — бафарста Дудар. 
— Фæндтæ мæм ис, фæндтæ, Дудар, — æрцавта Дудары уæраг. — 
Хуыцауы куы фæнда, уæд æз уым ахæм магазин сараздзынæн, 
^мæ адæм уырдæм йеддæмæ æлхæнынмæ никуыдæмуал цæудзыс- 
ты. Алы мыггаг товартæ дзы дардзынæн. Иннæ дуканитæ никæй 
Уал хъæудзысты. 
Дудар йæ зачъейыл йæ къух æрхаста æмæ æнæдзургæйæ, кæ- 
Ройнаг хилтæ æууæрста. Бæрæг уыди, уыцы минут Джанаспимæ 
хæлæг кæй кодта. Йæхæдæг цыбыркъух адæймаг, уымæн та кæ- 
!№й бантысой ахæм хъуыддæгтæ. 
251 

— Хорз фæнд скодтай, - сдзырдта æрæджиау... - Хуыздæр бынат 
æгас хъæуы дæр нæ разындзæн. Бæрæгбонæй, къаты бонæй адæ- 
мæн сæ арæзт ардæм у. Аргъуан, къæнцылар, скъола — йæ цуры. 
Хуыздæр ран ма цавæр уыдзæн магазинæн... Хорз фæнд у. Хуыцау 
дын æй бантысын кæнæд! 
Джанаспи æмбæрста, Дудары арфæ зæрдæйæ кæй нæ цæуы, 
уый. «Искæй хорздзинадыл бацин кæнын зын у, зæды зæрдæ хъæуы 
уый тыххæй», — хъуыды кодта йæхинымæры. «Мæнæн мæ хъуыд- 
дæгтæ аразæд, уыййеддæмæ йæ хорз фæндондзинад мæн ницæмæн 
хъæуы». Уыцы хъуыдыимæ Джанаспийы зæрдыл æрбалæууыдыс- 
ты æндæр чидæртæ дæр, кæрæдзимæ æмуд кæимæ сты, бахъуаджы 
бон æххуыс æнхъæл кæмæ кæсы, ахæмтæ. 
— Лæппу, а лæппу! — фæдзырдта хæдзары ’рдæм. 
Хæдзарæй рауади 16—17 аздзыд хæрзконд лæппу, йæ фындзы 
бын бындзы базырты хуызæн фæбæрæг сты рихиты бынæттæ. Йæ 
уæлæ уыди куырæт, æвзист æргъæвæгджын ронæй æлвæст, роныл — 
ауыгъд сауарæзт чысыл хъама, йæ къæхтыл — сæрак дзабыртæ 
æмæ зæнгæйттæ, йæ сæрыл ирон урс нымæтхуд. Уый уыди Джа- 
наспийы кæстæр фырт Чермен. Тагъдгомау бауади лæппу йæ фыды 
размæ. Дзурын æй ницы хъуыди — уазæгæн дæр салам загъта уый- 
размæ, — æнхъæлмæ касти йæ фыды ныхасмæ. 
— Цу, лæппу, уæртæ... Телимæ бауай æмæ йын аивæй амбарын 
кæн, мæнæй, дзуры дæм, зæгъ, æрбауай нæм. Сауджынæн дæр 
зæгъ (бакасти Дудармæ), Ахбол дæр ма нæ куы уыдаид... Цæй, 
хорз... Сауджын æмæ хъæуыхицауæн зæгъ, æндæр никæмæн. 
Чермен ацыди. Иннæты æхсæн æрцыди ахæм ныхас: 
Джанаспи: Абадæм иучысыл. Никæмæ дзуринаг уыдтæн, ницы 
уадиссæгтæ нæм ис, фæлæ, афтæ хуыздæр уыдзæн... Дзæбæхдæр 
абаддзыстæм... Нæ хæлар адæм сты уыдон дæр. 
Дудар: Хуыцау дын раттæд... Алыхатт... Исты æнахуыр уазджытæ 
куы нæ стæм. 
Джанаспи (мидбылты бахудти). Æнахуыр уазджытæ цыфæн- 
ды кæнæнт. Адæймаг хъуамæ йæ хæлар адæмимæ цæра, кæрæдзи 
кæимæ æмбарой, кæрæдзийæн аргъ кæимæ кæной, кæрæдзийæн 
бахъуаджы бон æххуыс кæимæ кæной... Æнахуыртæ мах ницæмæн 
хъæуынц. 
Дудар: Уый афтæ у... афтæ у. (Иу-цъус рæстæг фæхъус сты.) 
Джанаспи: Афæрсинаг уыдтæн, кæд та баддзæн суд?.. А Тембо- 
латы хъуыддаджимæ мæ зæрдæ дзуры. Тынг æдзæсгом адæймаг 
разынди... Рæхджы кæсдзыстут йæ хъуыддагмæ? 
Дудар: Сабат бон нын иу 5—6 хъуыддаджы ис æвзаринаг. Тем- 
болаты вексылмæ дæр гъеуæд кæсдзыстæм. Кæсинаг дæр æм цы 
ис, нæ зонын, вексылы хъуыддаджы цы дзырддаг хъуамæ уа! 
Джанаспи: Уый йæ дзырддаг кæны. Адæймагæн цæсгом куы нæ 
уа, уæд ын цы кæнын кæныс? Йæ хъуаджы сахат ын баххуыс 
кодтон, æмæ дын уый йæ бузн. 
Дудар: Хорз ма ракæн æмæ фыд ма ссарай, — фыдæлты æмбисонд. 
252 

Уынджы ’рдыгæй æрбайхъуыст хъæлæс: 
— Джанаспи, ам дæ, цы? 
Джанаспи, Дудары уæхскыл къух авæргæйæ, загъта: 
— Бад афтæ, æз æм уынгмæ ауайдзынæн. — Чифæнды уæд, ам 
æй ницы хъуыддаг ис... Хорз бадæн у ам - уынгмæ æппындæр нæ 
зыны. 
Джанаспийæн цы базонын хъуыди, цавæр дзурæг æм æнхъæлмæ 
кæсы уынджы — арæх æм цыдысты ахæм адæймæгтæ — æхца пай- 
дайыл агурджытæ. Æхца агурæг разынди ацы дзурæг дæр, фæлæ 
йæ хæд сыхаг кæй разынди, уый йын æхсызгон нæ уыди. Джанас- 
пи хъуыды кодта афтæ, æмæ сыхæгтимæ цæрын хъæуы æнæ зæр- 
дæхудтæй, æхцайы хъуыддаг та афтæ у, æмæ дзы зæрдæхудт арæх 
рауайы. Хæсджынæн арæх йæ бон нæ вæййы афоныл хæс бафи- 
дын æмæ æмгъуыдтæ кæнын байдайы. Æмгъуыд нæ дæттай — хъыг 
ын вæййы, æмгъуыдтæ дæттай, æмæ сын кæрон нал вæййы. Æппын- 
фæстаг, закъонæй агурын бахъæуы дæ сыгъдæг æхца, — уæлдай 
зæрдæхудт та дзы гъеуæд рауайы. Дард цæрæг куы уа, уæд цы- 
фæнды кæнæд, — фæлæ мæнæ Æрдынаты Тотырбег — йæ тæккæ 
сыхаг. Ноджы цыбыркъух, кæд ахицæн кæндзæн йæ хæс? Уæртæ 
лæууы дæргъæй-дæргъмæ, æмпъызтытæ куырæт йæ уæлæ, дзабыртæ 
къæхты фындзтыл, йæ сæрыл зæронд нымæтхуд... Уæддæр — хъал, 
йæ сау рихитæ здыхт, зачъе — даст. Ацыди йæм Джанаспи уынгмæ. 
Дыууæ лæджы æхсæн æрцыди ахæм ныхас: 
Тотырбег: Дæ бон хорз, Джанаспи. 
Джанаспи: Хорз цæр, Тотырбег. 
Тотырбег: Æхца мæ æхсызгон бахъуыди, Джанаспи, æмæ мæ 
ацараз. 
Джанаспи: Кæм ис æхца, мæнæ хæдзар аразын æмæ ме ’хцатæ 
иууылдæр ууыл хардзгонд цæуынц. (Ныхъхъуыды кодта). 
Тотырбег: Ацараз мæ, — дæ хорз дын нæ ферох кæндзынæн. 
Джанаспи. Цас дæ хъæуы уæддæр? 
Тотырбег. Дæс туманы. 
Джанаспийы ных фæтар ис. 
Джанаспи. Æмæ дын уыйас æхца кæцæй ссарон? Кæд, зæгъын, 
иу-дыууæ туманы, мыййаг... 
Тотырбег: Дыгай тумантæй мæ хъуыддаг не сырæздзæн. Ратт 
мын дæс туманы афæдз æмгъуыдмæ. Вексыл дын ныффысдзынæн. 
Джанаспи. Фондз туманы дын ссардзынæн, уымæй фылдæр мæ 
бон нæу. 
Тотырбег: Æнæ дæс туманы гæнæн нæй... Ацараз мæ, дæ хорз 
Дын нæ ферох кæндзынæн. 
Джанаспи. Зын бафидæн дын уыдзæн уыйас фæстаг бон — дæс 
туманы æд пайда æртындæс туманы. Æгъгъæд дын у, Тотырбег, 
фондз туманы. 
Тотырбег: Дæ хорзæх уæд, Джанаспи, дæс туманы, дæс туманы. 
Джанаспи. Хорз. Фæлæ афойнадыл куы нæ ахицæн кæнай дæ 
хæс, уæд мæ-иу хъаст ма ракæн, — закъонæй агурдзынæн мæ фос. 
253 

Тотырбег. Хи фос агурынæй хъаст рæкæнæн нæй. 
Ахицæн ис ныхас. 
Джанаспи фæстæмæ куы баздæхти, уæд кæсы, æмæ уæртæ Ду- 
дар нартхæрттæ згъалы æмæ сæ кæрчытæн калы, уыдон дæр йæ 
алыварс æрæмбырд сты æмæ хæлæфæй уидзынц нæмгуытæ, иуæй- 
иутæ дзы йæ къухтæм дæр сгæппытæ кæнынц. 
— Хорз куыст ссардтай дæхицæн, Дудар... Æмæ дын нартхæрттæ 
та кæм уыди? 
— Кæм уыди? Иу карк мæ къæхты бынты рауай-бауай кодта. 
Æз нартхордонмæ фæкомкоммæ дæн. Дыууæ æфсиры дзы æддæмæ 
зынди æмæ сæ раластон... Искуы сын, æвæццæгæн, сæ дзидзайæ 
фендзынæн — дзæгъæлы нæ фыдæбон кæнын. 
Джанаспи фæхудти: 
— Æндæр цæй тыххæй сты кæрчытæ, — хъуамæ нæ хорз уыной 
сæ дзидзайæ, уæдæ сæ лæвар хæссæм! 
Кæрты дуарæй базынди Чермен. 
Джанаспи фæхъуыды кодта: «Сахъ лæг кæндзæн ацы лæппу», — 
уыцы хъуыдыимæ йын æхсызгондзинад ахъыдзы кодта йæ зæр- 
дæйы. 
— Загътон сын, ныртæккæ сæ ардæм хъæуы, — сдзырдта Чер- 
мен, йæ фыды раз раст æрлæугæйæ. 
— Уæдæ бауай, лæппу, хæдзармæ æмæ зæгъ — фынг фæтых- 
джындæр кæнæнт æмæ йæ тагъддæр куыд ацæттæ кæной, афтæ. 
Бадынц дыууæ хæлары, ныхæстæ кæнынц дарддæр. Джанас- 
пийæн æцæг хæлар исчи уыди, уый зын зæгъæн у. Исты пайда, 
исты æххуыс æнхъæл йæхицæн кæмæй уыди, уый йын хæлар, уый 
дæр рæстæгмæ, цалынмæ йын æххуыс æмæ пайда уа, уæдмæ. Ца- 
лынмæ хъæубæстæ Дудары суды лæг нæ равзæрстой, уæдмæ йын 
Джанаспи никуы загъта: «Рацу, Дудар, иу арахъ аназ!» «Дæ бон 
хорз» — «хорз цæр», «дæ фæндаг раст» — «дæ хъуыддаг раст», — 
уымæй уæлдай дыууæ лæджы кæрæдзи нæ зыдтой. Уæдæ Тели 
дæр, цалынмæ хъæуыхицау не сси, уæдмæ Джанаспийы хæдзары 
къæсæрæй никуы бакасти. Ныр уыдон ам сты буц уазджытæ, фæлæ, 
сæ иу суды лæг куынæуал уа, иннæ та — хъæуыхицау, уæд та сæ 
Джанаспи йæхицæй адард кæндзæн. Афтæ уыди уымæн йæ зонда- 
хаст, ахæм цæстæнгас дардта адæммæ æппæтмæ дæр. Уыдис ын 
иунæг æцæг хæлар — æхца, æмæ уыцы хæларимæ, æвæццæгæн, 
æмудæй фæцæрдзæн ингæны къæйы онг. Тели æнхъæл у, æмæ 
нырæй фæстæмæ хæларæй баззайдзæн Джанаспийæн, уыдзæн ын 
кæддæриддæр буц уазæг, фæлæ уымæй йæхи сайы. 
Бадынц джыууæ лæджы, хæлар ныхæстæ кæнынц. Уалынмæ 
куыдз срæйдта. Кæрты дуарæй базынди бæрзонд, хæрзконд, хæр- 
зуынд лæг, цыдаид ыл 45 азы. Йæ мыдхуыз рихитæ здыхта уæлæмæ, 
зачъе та уыди фыййаджы хуызæн æлвыд. Йæ сауарæзт роныл — 
хъама, ливор, йæ уæхсчытыл ауыгъд æхсаргард. Йæ цухъайы 
æгънæджытæ йыл нал æххæссыдысты æмæ йæ тæрттæ ивæзтысты 
фæйнæрдæм, — бæрæг уыди, уыцы лæг гæлдæр кæнын æрæджы 
254 

кæй байдыдта, цухъа та раздæр хуыд кæй уыди, бæрæг уыди йæ 
цæсгомы уындæй дæр, парахат цардæй кæй цæры. 
Уый уыдис хъæуыхицау Тели. Æцæгдæр, Тели иу афæдз дæр 
æххæстæй нæма фæци хъæуыхицауы бынаты, фæлæ уыцы бынат 
ахæм уыди, æмæ дзы цыфæнды мæллæг лæг дæр æрлæууыдаид 
(йæ ахсæн кусæд æрмæст), уæддæр-иу уайтагъд нард кæнынмæ 
фæци. Æмæ куыннæ? Лæгъстиаг адæм ын бирæ. 
Алыран ын уæрыччы физонæг, карчы фыд, гогызы фыд, арахъ, 
бæгæны æмæ алцыдæр. 
Тагъд къахдзæфтæй бараст ис Тели бæлæсты бынмæ æмæ загъ- 
та салам. 
— Æгас цу, Тели, — загътой Джанаспи æмæ Дудар æмæ сыста- 
дысты. 
Æрбадтысты æртæ дæр æмæ ныхас кæнынц. 
Иу-фондз минуты ма рацыдаид, афтæ та куыдзы рæйын ссыди. 
Ацы хатт куыдз рæйдта зæрдиагæй, — цæмæн афтæ уыди, чи зоны, 
фæлæ уый нæ уарзта сауджын Михалы æмæ-иу æм алы хатт дæр 
зæрдиагæй лæбурдта. Джанаспи рацæйцыди йæ размæ, фæлæ Чер- 
мен фæраздæр ис, рауади хæдзарæй æмæ асырдта куыдзы. Куыдз 
иуварс ацыди æмæ быруйы фарсмæ æрхуыссыди, фæлæ ма уырды- 
гæй дæр срæй-срæй кодта. 
Сауджын Михал нард кæнын райдыдта, æвæццæгæн, сауджын 
цы бон ныллæууыди, уыцы бонæй фæстæмæ, æмæ уымæн Телийы 
гæлдæрæй егъаудæр гæлдæр скæнын бантысти, йоркшираг хуыйы 
хуызæн нард уыди Михал, зæгъгæ, куы зæгъæм, уæд раст нæ уы- 
дзæн, — йоркшираг хуы афтæ никæд фæцæудзæн фæйнæрдæм, 
арахъуадзæн гарзы йас гуыбын никæд скæндзæн, фæлæ сауджын 
Михал скодта арахъуадзæн стыр гарзы йас гуыбын. Зынди афтæ, 
цыма Михалæн бæрзæй æппындæр нæ уыди, фæлæ сæр хуымæ- 
тæджы æвæрдæй æвæрд уыди уæхсчытыл. Æнæ бæрзæй та куыд 
уыдаид Михал, фæлæ бæрзæй нæрдты æхсæн фесæфти, нал зын- 
ди. Ныр цæсгомæй куы зæгъæм, уæд уый уыди формæйæ тымбыл, 
хуызæй та сырх, цæлхыдзаг мæй йе ’рныгуылынмæ куы æрцæй- 
цæуы, уæд куыд вæййы, афтæ. Цæстытæ сауджыны цæсгомыл, 
æвæццæгæн, кæддæр, сауджын куы нæма уыди, уæд, уыдаиккой 
адæймаджы цæстыты хуызæн, фæлæ куыд нарддæр кодта, афтæ 
алфамбылайы нæрдтæ алырдыгæй цъист кодтой цæстыты æмæ сæ 
фæстагмæ афтæ ныцъист кодтой, æмæ ма дзы баззади дыууæ раст 
хаххы, цыма бæзджын сау кърандасæй хахгонд уыдысты, афтæ. 
Цæстытæй уынгæ, æвæццæгæн, дзæбæх кодта, уыййеддæмæ Дуриа- 
ты Джанаспийы хæдзармæ куыд æрцыдаид æмæ ныр кæртмæ куыд 
бацыдаид. Уæззау къахдзæфæй бараст ис сауджын бæлæсты бынмæ. 
Иæ фарсмæ цыди Чермен. Йæ размæ æрдæг фæндагыл лæууыди 
Джанаспи, кад кодта динамонæгæн. Бандонмæ куы бахæццæ ис, 
Уæд ын сыстадысты Тели æмæ Дудар дæр æмæ бандонæй иуварс 
алæууыдысты. Ныр бандон æгасæй дæр уыди сауджыны бар æмæ 
^рбадти йæ тæккæ астæу, — йæхицæн аргъ зыдта. Куы æрбадти 
255 

бандоныл, уæд йæ дзыппæй сласта стыр къухты кæлмæрзæн æмæ 
дзы йæ хид сæрфта цæсгомæй, сæрæй. 
— Оф... оф... бафæлладтæн, - сдзырдта сауджын. - Æрбадут, 
æрбадут, уæ хорзæхæй! 
Йæ фæйнæ фарс æрбадтысты Тели æмæ Дудар. Джанаспи уым 
нал уыди, бацыди хæдзармæ. 
Бадынц æртæ лæджы, ныхас кæнынц. Сауджын хъаст кæны 
æнтæфæй, уысмæн фелвасы йæ къухты кæлмæрзæн æмæ та дзы 
асæрфы йæ хид. Дудар — къæсхуыр лæг — нæ фæлмæцыди æнтæ- 
фæй æмæ йæхи уымæй хъал кодта, дзырдта: 
— Сауджын, æмæ ды дæр, Тели, уый зонут, æмæ уæлдай фыд 
нæ хъæуы, уæлдай фыд зиан у, адæймаджы хъыгдары, уæззау æй 
кæны. 
— Нæй дын æмæ уæдæ цы зæгъай, — сдзырдта сауджын. — 
Нард цардæй æфсæсты нысан у. Ды та гæмæл силоткæйы хуызæн! 
Цæй лæг ис дæуæй. 
Сæ уæлхъус æрбалæууыди Джанаспи. 
— Куыд уæ фæнды, ам абадæм æви мидæмæ бацæуæм? 
— Ацы æнтæфы бæлæсты бынæй хуыздæр кæм ис? — загъта 
сауджын. — Æз ардыгæй никуыдæм ацæуинаг дæн. 
Иннæтæ дæр сразы сты сауджыны фæндоныл. 
Уайтагъд Чермен арæвдз кодта фынг, аууондæр ран æрæвæрд- 
та стъол, йæ алыварс цыппар бандоны. Митау урс стъолæмбæрзæ- 
ныл фегуырдысты цурыд гогыз, фæлмæн сойыфыхтæ, ахуырст арахъ 
графины мидæг, нарæгхъуыр дурыны дзаг бæгæны. Алкæй раз 
æрæвæрдта Чермен арахънуазæн чысыл агуывзæ, бæгæны нуазы- 
нæн та цайцымæн агуывзæ, тæбæгътæ, кард æмæ вилкæ. Джанаспи 
фенгæ адæймаг уыди, хæсты рæстæджы дæр федта, Дзæуджыхъæуы 
дæр ын уыди зонгæ культурон хæдзæрттæ æмæ йæ хæдзары дæр 
æрæвæрдта культурон æгъдæуттæ. Хæлæг кæнгæйæ касти Дудар 
уыцы фынгмæ æмæ хъуыды кодта: «Цымæ мæнмæ дæр искуы 
фæзындзæн ахæм дзауматæ, ахæм æгъдау?» Хъæуыхицау йæхæ- 
дæг хъæздыг кæныныл уыди, ныфс æй уыди рæхджы йæхимæ ахæм 
дзауматæ, ахæм уаг æрæвæрынæй, ахæмтæ нæ, фæлæ ноджы хуыз- 
дæртæ, æмæ йын уымæ гæсгæ хъауджыдæр нæ уыди, хæлæджы 
цæстæй нæ касти Джанаспимæ. Фынгыл хæринæгтæ, нуазинæгтæ 
куы фæзынди, уæд сауджын уайтагъд йæ пæлæзы дыстæ мидæмæ 
батылдта, куыннæ йæ хъыгдарой, хæргæйæ, афтæ, æмæ зыд каст 
кодта бур-бурид цурыд нард гогызмæ æмæ сойыфыхтæм. 
Чермен æркодта агуывзæты арахъ æмæ бæгæны æмæ фæнд кодта 
дарддæр уырдыгыстæг лæууын, фæлæ йæм Джанаспи фездæхтис: 
— Мах нæхи бар уадз, нæхæдæг арæхсдзыстæм. Ды та уæртæ ка- 
литкæ мидæгæй сæхгæн, куыд ничи нæ бахъыгдара, афтæ. Исчи мæ 
куы фæрса, уæд ын-иу зæгъ: «Ам нæй, уæлæ дургæнæнмæ ацыди». 
Сауджын йæ ахуырмæ гæсгæ, бавнæлдта агуывзæмæ æмæ тагъд- 
гомау кувын байдыдта, — кувынмæ йæ уыйас не ’вдæлди, хæрынмæ 
хъуамæ бавнала тагъддæр. 
256 

Хæрынц, нуазынц цыппар æмсæр лæджы, гаджидæуттæ дзу- 
рынц, æнæуый ныхас дæр кæнынц. Адон æмбарынц æмсæр кæй 
сТы, æмбарынц, иннæ адæмæй уæлдæр кæй сты — чи йæ быиаты 
руаджы, чи йæ исбоны руаджы, æмбарынц, иумæ бадынæн, иумæ 
иыхас кæнынæн кæй фидауынц, уый, æмбарынц уый дæр, æмæ 
ныртæккæ се ’хсæн иу гæлхуыр адæймаг куы уаид, уæд сæ дзыхтæ 
баст кæй уаиккой, сæ ныхас уæгъд кæй нæ уаид, сæ бадт сын ад нæ 
кæнид. Ныр мæнæ сæхæдæг сты æмæ зæрдæдзæбæхæй æрвитынц 
рæстæг. 
Дзæвгар абадтысты цыппар лæджы, ахордтой, анызтой, фæны- 
хæстæ кодтой æмæ ныр сæ хæрд æмæ сæ нозт фæсабырдæр ис, сæ 
ныхас та нозты фæрцы тынгдæр фæци. 
— Уæд нæм, судмæ, æрбацыди иу вексыл, — райдыдта Дудар, — 
Теблойты Темболаты вексыл... Стыр диссаг у, иуæй-иу адæймæгтæ куыд 
æдзæсгом вæййынц... Мæнæ Джанаспи... Радзур ма йæ дæхæдæг. 
— Радзурдзынæн æй, — æмбæхсинаг нæу. Иу хатт мæм æрцыди 
Темболат. Æхсызгон мæ хъæуы, зæгъы, дыууæ туманы æмæ мæ 
ацараз. Æз æй хорз нæ зыдтон, цы адæймаг у, уый, фæлæ чысыл 
æхца уыдысты æмæ йын радтон дыууæ туманы. Æмгъуыды бон 
мын æрхаста ме ’хца сæ пайдаимæ. Рацыдаид 7—8 мæйы, афтæ та 
мæм æрцыди. Тынг æхсызгон мæ хъæуы, зæгъы, æхсæз туманы, 
ацараз мæ. Æз зивæг кодтон — æхсæз туманы уæддæр дзæвгар 
æхца сты. Йæ бон, зæгъын, куы нæ бауа æмгъуыдыл бафидын 
æмæ куы ныззæрдæхудт уæм. Уый лæгъстæ кæнын байдыдта. 
Ныффысс, зæгъын, вексыл. Ныффыста æмæ ахаста æхсæз тума- 
ны. Æмгъуыдыл мæм æрцыди æмæ афтæ зæгъы, нæй, дам, мæм 
пыртæккæ æхца, — чысыл банхъæлмæ кæс. Уæд та уал зæгъын, сæ 
найда бафид, — уæд дын, зæгъын, уый фæстæ æнцондæр уыдзæн. 
Уый дæр нæй. Радтон ын дыууæ мæйы æмгъуыд. Æнхъæлмæ кæ- 
сын байдыдтон. Мæйтæ мæйты фæстæ ивгъуыдтой. Фесæфти лæг, 
æмгæрон нал цæуы. Сæрвыстон æм лæппуйы. Æз, дам, мæ хæс 
раджы куы ахицæн кодтон, уæд ма мæ, зæгъы, цæй æхца агуры 
Джанаспи? Лæппу йын загъта, куы ахицæн кодтаис дæ хæс, уæд 
нсксыл мæ фыды лагъзы нæ уаид? Уæд Тембол афтæ, вексыл, дам, 
Джанаспи йæхимæ ныууагъта. 
— Уый æцæг æдзæсгом куы у, — сдзырдта Тели. 
— Хорз ма ракæн, æмæ фыд ма ссарай, — загъта сауджын. 
Дудар бахудти. 
— Нæ зонын, цы рамбулынмæ хъавы уыцы фæлывд митæй. 
— Цы гæнæн ма уыди, — вексыл судмæ радтон, — афтæ ахицæн 
кодта Джанаспи йæ ныхас. 
Сауджын йæхинымæр ахъуыды кодта: «О Джанаспи, æнхъæл 
дæн, æмæ дæ хæсджынæй дыууæ цармы стигъынмæ хъавыс!» Афтæ 
уый тыххæй ахъуыды кодта сауджын, æмæ уымæн йæхимæ дæр 
УЬ1ди ахæм митæ — аргъауæггаг-иу дыууæ хатты райста, ранмæ 
’æсгæ, фадатмæ гæсгæ. Хинымæры афтæ ахъуыды кодта сауджын, 
«ОДдæмæ та афтæ загъта: 
Коцойты Арсси 
257 

— Цы æдзæсгом разынди уыцы Темболат! Æхца йæ æхсызгон 
куы хъуыди, уæд лæгъстæ кодта, æхца йæхирдыгæй куы фесты, 
уæд та æмгæрон нал цæуы. 
Уыцы минут та фæзынди Чермен, — йæ къухты, стыр алгъацы 
мидæг, цъыс-цъыс кодта бур-бурид хъайла. Джанаспи бынат акодта 
алгъацæн стъолы астæу, тыхт салфеткæ дзы авæрдта алгъацы бын. 
Чермен та фæстæмæ бауади хæдзармæ æмæ хъæдын тæбæгъы 
мидæг рахаста цæрвджын хæбизджын. 
— Не ’фсин фæцарæхсти абон — уый та йæхи фæнд у, — сдзыр- 
дта Джанаспи. 
— Уæ, йæ цæрæнбон бирæ æрбауа хорз æфсинæн! — загъта сау- 
джын æмæ стъолмæ хæстæгдæр бабадти. 
Хъæуыхицауы зæрдæмæ дæр фæцыди æфсины хуын, йæ мидбы- 
наты базмæлыди, бакасти Дудармæ, стæй Джанаспимæ æмæ загъта: 
— Суд тæрхон рахæссæд, уыййеддæмæ Темболаты æз уайтагъд 
астигъдзынæн. 
Бавнæлдтой цыппар хæлары тæфкалгæ хъайламæ, агуывзæты 
зæлланг дæр та хъуысын байдыдта. Хур дзæвгар акъул ис, уæдмæ 
фæбадтысты цыппар хæлары, бахъæлдзæг сты, барасыг сты, фы- 
рæфсæстæй сæ рæттæ æддæдæр рауагътой, сырх цæсгæмттыл туг- 
джын цæстытæ æрцъынд-æрцъынд кодтой. 
— Фынг схорз кæнæм, — загъта хъæуыхицау. — Уый уыди ин- 
нæтæй æрвонгдæр, иннæтæй къаддæр, мыййаг, нæ банызта, фæлæ, 
æвæццæгæн, йæ сæр фидардæр уыди. 
Сауджыны цæсгом сырх-сырхид дардта хæрзцæттæ помидоры 
хуызæн, йæ цъынд цæстытæ ноджы тынгдæр ныцъцъынд сты. Йæ 
къæхтыл дæр фидар нал лæууыди, уый фæбæрæг ис, фынгæй куы 
сыстадысты, уæд, — фæцудыдта æмæ йын Тели йæ цонгыл фæхæ- 
цыди. 
Джанаспи фæхъуыды кодта, сауджыныл афтæмæй уынгты ацæ- 
уын кæй не сфидаудзæн, æмæ йæм баздæхти: 
— Мæнæ дын бæлæсты бын исты айтаудзыстæм, сауджын, æмæ 
ам дæ фæллад суадз. 
— Афтæ хуыздæр уыдзæн, афтæ, — загътой Дудуар æмæ Тели дæр. 
Арфæ ракодтой уазджытæ фæрныг хæдзарæн, сауджын базза- 
ди бæлæсты бын, иннæтæ фæцыдысты сæ хæдзæрттæм. 
Тынг зивæггæнгæ радта Джанаспи æхца Æрдынаты Тотырбегæн, 
дыууæ — æртæ хатты ма йæ æрцæуын кодта йæхимæ. Вексыл фыст 
уыди æртындæс туманыл, æхца та райста Тотырбег дæс туманы. 
Афтæ уыди æнæфыст закъон хъæуты — туманы пайда афæдзмæ æртæ 
сомы. Фæлæ уыцы закъон иуæй-иу æхцаджынтæ не ’ххæст кодтой, 
мæнæ адæймаджы тынг æхсызгон бахъуыди æхца, зæгъгæ, нал ын 
ис гæнæн æнæ æхца ссаргæ, уæд-иу пайдагæнджытæ кæнæ æмгъуыд 
æхсæз мæймæ скодтой, кæнæ та-иу туманæн истой пайла 5—6 сомы. 
Афтæ Джанаспи дæр кодта, фадатмæ гæсгæ æмæ ма • !æхи хæрз- 
гæнæг дæр хуыдта. Тотырбегæн дæр йæхи хæрзгæнæ. уыдта æмæ 
дзы райста æрмæст æгъдауæй пайда — туманæн æртæ сомы. 
258 

Радта Джанаспи Тотырбегæн дæс туманы æмæ загъта хинымæры: 
— Хъыгдаргæ йæ нæ бакæндзынæн, фæлæ ме ’хца цæмæй ма 
фссæфой, уый бакæндзынæн. 
Тотырбег куы ацыди йæ хæдзармæ, уæд Джанаспи бафснайдта 
нсксыл иннæ вексылтимæ, йæ дарæс акодта йæ уæлæ æмæ араст ис 
къæнцылармæ. 
Цæугæйæ, Джанаспи кæддæриддæр галиу къухæй æнцади хъа- 
майы сæрыл, йæ сæр дардта бæрзонд æмæ дзæгъæл ракæс-бакæс 
пæ кодта, фæлæ ирон салам, кæм æмбæлди, уым лæвæрдта кæддæ- 
риддæр, — зыдта Джанаспи, афтæмæй йын адæм фылдæр аргъ кæй 
кæндзысты, уый. 
Джанаспи Тотырбеджимæ вексылы хъуыддаджы тыххæй æгæр 
афæстиат ис йæ хæдзары, æмæ йын уый дæр хуыздæрæн рауади — 
æмбырд уыдысты суды лæгтæ, хъуыддаггæнджытæ æмæ йæм 
æнхъæлмæ кастысты, — уый дæр ын йæ кад уæлдæр кодта. Куы 
бакъахдзæф кодта суды уатмæ æмæ салам куы загъта, уæд суды 
æртæ бадæджы æмæ писыр дæр сæ бандæттæй фенкъуыстысты., 
Джанаспи сæм сдзырдта: 
— Бадут, бадут, уæ хорзæхæй! 
Æмæ уæд уыдон дæр æрынцадысты сæ бынæтты. 
Суды бадæн уат раздæр уыди ахæстон, æмæ ныр дæр ма йæ 
чысыл рудзгуытæ æхгæд уыдысты æфсæн решеткæтæй. Уымæ гæсгæ 
уат уыди талынггомау. Раззаг дыууæ рудзынджы арæзт уыдысты 
тыргъмæ, — уый уæддæр уыди рухсдæр ран æмæ суды кусæн даргъ 
стъол æвæрд уыди уым. Стъолыл алырдыгæй зындысты кардæй 
уыгæрдтæ, нысæнттæ æмæ фыстытæ, ноджы йыл алыран ныхъæ- 
бæр сты чернилæйы кæлдтытæ, æмæ афтæмæй стъол дардмæ хъу- 
лон дардта. Стъолы фæстæ, хæд рудзгуыты бын æвæрд уыди даргъ 
бандон, йæ æнцойгæнæн сæрхъæдæн йæ иу кæрон феуæгъд ис æмæ 
дæлæмæ æрхаудта, — уымæ гæсгæ йыл æппындæр æнцойгæнæн 
иал уыди. Сæрхъæд афидар кæнын никæй зæрдыл лæууыди, æмæ 
пыр суды лæгтæн зын уыд æнæ æнцойæ бадын. 
Астæуæй бадти суды сæрдар Баботы Дудар, йæ рахизырдыгæй 
фарс бадти Доййаты Ахпол, галиуырдыгæй та — Гæбæраты Зауыр- 
бег. Писыр бадти стъолæн йæ галиу фисыны фарсмæ æмæ хъуыд- 
дæгтимæ архайдта, гæххæттытæ рафæлдах-бафæлдах кодта. Ду- 
дар йæ сæгъбоцъо схъаудта æмæ касти, писыры раз цы гæххæт- 
тытæ уыди, уыдонмæ. Ахпол йæхи ныттымбыл кодта æмæ хъуын- 
тъызæй бадти, чи зоны, цавæр хъуыдытæй дзаг уыди йæ сæр. Зы- 
лындзаст Зауырбег (афтæ йæ хуыдтой хъæубæсты фæсаууонмæ, — 
йае цæстытæ, цыма, алырдæм кастысты, уый хуызæн зынди) чи- 
ныджы нæ зыдта, афтæмæй райста ручкæ, чернилæйы-иу æй атыл- 
дта æмæ дзы стъолыл цыдæртæ хъулæттæ кодта, æвæццæгæн, стъол 
фаг хъулон нæма уыди, æмæ йæ уый æххæст кодта. 
— Мауал фæстиат кæнæм, иууылдæр ам сты, — загъта Дудар. 
Какасти писырмæ — Джанаспи æмæ Темболаты хъуыддаг... Дуриа- 
п>1 Джанаспи æмæ Теблойты Темболат, размæ рацæут. 
259 

Ныронг къуымы лæууыди, аууоны Теблойты Темболат, зы- 
къуыртæ лæдзæгыл æрæнцой кæнгæйæ, кæсгæ дæр æм ничи кодта, 
ныхасгæнæг дæр нæ уыди йемæ. Уый уыди иу 35-азыккон бæзæр- 
хыг ныллæггомау адæймаг. Йæ уæлæ уыди æмпъызтытæ цухъа, 
сæгъдзармæй худ, йæ къæхтыл æфтаугæ дзабыртæ фæсмын зæн- 
гæйттимæ. Æнкъардæй дыууæ къахдзæфы ракодта размæ. 
— Теблойты Темболат, — сдзырдта Дудар, — Дуриаты Джанас- 
пийæ æхца райстай æфстау, вексылыл? 
— Райстон, — зæхмæ кæсгæйæ, сдзырдта Темболат. 
— Вексылы æмгъуыд куы æрцыди, уæд ын сæ бафыстай? 
— Йæ тæккæ æмгъуыдыл мæм æхца нæ уыди, фæлæ йын сæ 
дыууæ мæйы фæстæ радтон æд пайда. Райстон дзы æхсæз туманы, 
радтон ын авд туманы æмæ аст сомы. 
Дудар бакасти Джанаспимæ. 
— Афтæ уыди, Джанаспи? 
— Нæ уыди. Æмгъуыдыл мæм æрцыди æмæ загъта, æхца дам, 
мæм нæма ис, иучысыл банхъæлмæ кæс. Æз ын радтон æмгъуыд 
дыууæ мæйы. Мæйтæ кæрæдзи фæдыл ивгъуыйын байдыдтой, аив- 
гъуыдта бирæ мæйтæ, фæлæ Темболатæк йæ кой, йæ хъæр никæ- 
цæйуал хъуысти. Æз æм сæрвыстон кæстæр лæппуйы. Темболат 
ныллæууыди, æз, дам, ын сæ раджы бафыстон. Цы ма кодтаин æз 
дæр, — балæвæрдтон вексыл судмæ. 
— Темболат, — баздæхти Дудар хæсджынмæ, — ацы вексыл ды 
нæ радтай Джанаспийæн? 
— Бæлвырд, ай мæ вексыл у, радтон æй Джанаспийæн авд тума- 
ны æмæ аст сомыл, исгæ та дзы ракодтон æхсæз туманы. 
— Æхца кæд бафыстай, уæд дæ вексыл Джанаспимæ цæмæн ис? 
— Куырдтон æй, фæлæ Джанаспи бацыди хæдзармæ, дзæвгар 
дзы афæстиат ис, стæй рацыди æмæ загъта, ацагуырдтон, дам, æй 
æмæ йæ не ссардтон. Ныр мæ, зæгъы, не ’вдæлы, фæлæ йæ райсом 
бацагурдзынæн æмæ дын æй ратдзынæн. Афтæ уыди йæ ныхас. 
Уый фæстæ мæм уый дæр нал фæбæрæг кодта, мæн дæр нал рав- 
дæлди вексылмæ ныууайынмæ. Ныр вексыл уымæ ис, æмæ мæ 
дыккаг хатт агуры йæ хæс. 
— Бауырнинаг не сты, Темболат, дæ ныхæстæ, — загъта зылын- 
дзаст Зауырбег. 
Доййаты Ахпол дæр, йæ рихи здухгæйæ, бакасти Темболатмæ. 
— Æхца куы фыстай, уæд дæ дæ вексыл райсын хъуыди. 
— Истон æй, бæргæ, фæлæ мыл сдис кодта, ау, зæгъы, ардыгæй 
райсоммæ мыл не ’ууæндыс?.. Рæдыд мыл æрцыди, зонын æй, 
фæлæ уæ бауырнæд, мæ хæс ахицæн кодтон æххæстæй. 
— Ам дзырддагæй ницыуал ис, — загъта суды сæрдар Дудар. — 
Джанаспи æмæ Темболат, тыргъмæ уал айсут уæхи. 
Темболат ацыди, Джанаспи ма фæурæдта йæхи æмæ бакасти 
Дудармæ. Уый йын цæстæнгасæй амбарын кодта, гуырысхо иыл 
ма кæн, зæгъгæ. 
Хъуыддагыл гуырысхо нæ кодта Темболат дæр, йæ хæс ;ь*ы 
260 

дыууэе хатты кæй байсдзысты, уый йын æргом уыди. Тыргъы иу 
къуымы æрлæууыди æмæ æнхъæлмæ касти Джанаспийы рацыдмæ. 
Рацыди Джанаспи. 
Темболат æм баздæхти: 
— Джанаспи, мæ хæс дын ахицæн кодтон æххæстæй. Дыккаг 
хатт æй мауал агур. Дæ Хуыцаумæ скæс æмæ мæ мæ мæгуырыл 
иыууадз. 
— Мæн демæ дзуринагæй ницы ис, — загъта Джанаспи. 
— Мæн ис, мæн, демæ дзуринаг, — мæ хæс ахицæн кодтон æмæ 
йæ дыккаг хатт мауал агур. 
Джанаспи ницыуал загъта, йæ сæр бæрзонд сисгæйæ, тыргъы 
дуарæй ахызти фæзмæ. Йæ фæдыл Темболат дæр. Йæ зыкъуыртæ 
лæдзæг дыууæ хатты æруади Джанаспийы сæрыл — æндæр ын нæ 
бахъуыди, дыууæ хъæры ныккодта æмæ къæнцылары къæсæры цур 
адæлгоммæ ис. Раст уыцы минут ахицæн ис суды тæрхон дæр: 
«Дуриаты Джанаспийы пайдайæн райсын хъæуы Теблойты Тембо- 
латы исбонæй авд туманы æмæ аст сомы, стæй ма хъуыддаг кæны- 
ны фæлхас, æдæппæт аст туманы æмæ фараст сомы»... Джанас- 
пийы æрдиаг куы айхъуысти, уæд алырдыгæй амбырд сты адæм — 
чи Темболатыл ныххæцыди, чи та Джанаспимæ зилынмæ фæци. 
Хъæуыхицау дæр фæзынди æмæ Темболаты ахæстоны бакæнын 
кодта, загъта: 
— Ды мæ къæнцылары скандалтæ кæныс?.. Уый зон, æмæ дын 
æз дæ уд дæ хъуырæй сласдзынæн! 
Джанаспийы йæ туг калгæ акодтой йæ хæдзармæ. 
Хорз-иу куы зыдта Джанаспи йæ хæсджыны, зæгъгæ, мæнæ 
уый сабыр адæймаг у, йæ вексыл ын куы баурома, дыккаг хатт дзы 
куы бацагура йæ хæс, уæд ын батайдзæн, зæгъгæ, æрмæст-иу ахæм 
хæттыты урæдта йæхимæ вексылтæ. 
«Ау, нæ мыл æууæндыс? Бацагурдзынæн дын дæ вексыл æмæ 
дын æй ратдзынæн». Афтæ-иу дзырдта Джанаспи йæ хæсджын- 
тæн, афтæмæй-иу æм бонæй-бонмæ баззади вексыл. 
Кæддæр æгъгъæд уыди хуымæтæджы дзырд радтын, лæдзæгыл 
уыгард æркæнын — уыдон гæххæттыл фидардзинадæй фидардæр 
уыдысты, адæм æууæндыдысты кæрæдзиуыл, фæлæ капитализм 
куы бабырста ирон цардмæ, уæд ма æрмæст Теблойты Темболаты 
хуызæттæм аззади рагон æфсарм, рагон æууæнк. Джанаспи æхца 
куы райста Темболатæй æмæ йын куы загъта: «Ныр мæ не ’вдæлы, 
фæлæ дын райсом ацагурдзынæн дæ вексыл æмæ дын æй ратдзы- 
нæн», уæд ыл Темболат баууæндыди æмæ æнцад-æнцойæ ацыди 
йæ хæдзармæ. Бонæй-бонмæ баззади вексыл, Темболатæй рох дæр 
ма фæци, — цы дзы кæна, цы хъауджыдæр ис, йæхæдæг аскъуыдта 
вексыл, кæнæ йæ Джанаспи аскъуыдта. Темболатмæ ног царды, 
капиталистон уавæры царды тæфаг нæма бахъардта, æмæ йыл 
Джанаспи гадзрахатæй рацыди. Фæлæ Джанаспийыл ацы хатт 
Рæдыд æрцыди, — уый хорз нæ зыдта Темболаты, — уæлæ кæмдæр 
хъæуы сæр царди, æмбæлгæ дæр кæрæдзиуыл арæх нæ кодтой, нæ 
261 

зыдта Джанаспи, Темболатмæ ма фыдæлты зæрдæйы дæрзæгдзи- 
над кæй баззади, æмæ йыл лæдзæджы дзæхстытæ дæр.уый тыххæй 
æруади. 
Темболатæн суды тæрхонмæ гæсгæ ауæй кодтой торгæй йæ иунæг 
бæх æд уæрдон æмæ йæ иунæг хъуг æд род. Йæхи йын фыццаг 
хъæуыхицау хъæуы ахæстоны фæдардта, стæй йæ мировой суды 
тæрхонмæ гæсгæ ахæстоны фæдардтой æртæ мæйы. Ахæм хъуыд- 
дæгтæ сæмбæлди Темболатыл, рагон æууæнк æм капитализмы рæ- 
стæджы æгæр кæй разынди, уый аххосæй. 
Джанаспи йæ хæдзары фæбадти иу-дæс боны бæрц, нал ракас- 
ти уынгмæ, цалынмæ йæ цæфтæ байгас сты, уæдмæ. Йæ бæсты 
хъуыддæгтæ арæзта йæ хистæр фырт Хасанбег. Уымæн йæ зонда- 
хаст уыди Джанаспийæн йæхи зондахасты хуызæн — æхца æмбырд 
кæнын, тона кæнын, кæцæй æнтыса, уырдыгæй. Уымæй бузныг 
уыди Джанаспи, фæлæ Черменыл йæ зæрдæ нæ дардта. Чермен не 
’мбæхста, йæ фыды митæ йæ зæрдæмæ кæй нæ цыдысты, уый, 
йæхицæн ын никуы бауæндыди йæ хъуыдытæ зæгъын, фæлæ сæ- 
иу йæ мадæн загъта. Мад дæр ын-иу афтæ: 
— Дæ хъуыддаг нæу уый, хистæрты фæндты дæхи ма тъысс. 
Хасанбег дæр ын-иу йæ ныхас аскъуыдта: 
— Нæ кæсыс уымæ, — йæхи хистæртæн зондамонæг кæны! 
Джанаспийыл Темболаты лæдзæджы цæфтæ куы æруади, уæд 
Чермен бацыди йæ мадмæ æмæ йын загъта: 
— Нана, галиу хъуыддаг нæ бæззы, хæрам фос нæ тайы. Тембо- 
лат мæнæн куы загъта, зæгъгæ, йæ хæс раджы бафыста бабайæн, 
уæд ыл æз баууæндыдтæн, ныр дæр мæ уырны, баба Темболатæй 
æхца кæй райста æмæ вексыл барæй йæхимæ кæй ныууагъта, уый. 
Уыцы ныхæстæм Фатымæйы цæстытæ цæхæртæ акалдтой, баз- 
дæхти йæ фырты æфхæрынмæ: 
— Цытæ дзурыс уый, Чермен? Дæ фыдæн фырт нæ дæ? Хъуа- 
мæ йын йæ маст исыныл бакусай, ды та йын уый бæсты йæхи зы- 
лын кæныс! 
— Æз никæд ныллæудзынæн зылыны раст кæныныл. 
Мад фæхъæр кодта: 
— Цæугæ, фесæф мæ цæстыты разæй! 
Афтæ хъыг уыдзысты йæ ныхæстæ Фатымæйæн, Чермен уый 
æнхъæл нæ уыди æмæ йæ мауал мæсты кæна, зæгъгæ, уайтагъд 
ацыди йæ мады разæй. 
Фатымæйæн æцæг стыр маст уыдысты Чермены дзырдтæ. — 
«Искуы ма уый æрцыди, æмæ фырт йæ фыды фарс ма хæца? — 
хъуыды кодта йæхинымæры. — Йæхи ма йын аххосджын кæна! 
Мæсты кодта Фатымæ Черменмæ, фæлæ йын йæ дзырдтæ Джа- 
наспийæн нæ загъта. Чермен уыди мадæн уарзондæр хъæбул æмæ 
йын йæ ныры дзырдтæ дæр нымадта æнахъомы рæдыдыл. 
Агуыри дуртæ сыгъд фесты æмæ Джанаспи бавнæлдта хæдзар 
амайынмæ. Кусджыты цурæй иуварс нал цыди, сæ куыст хæрз- 
хъæд куыд уыдаид, ууыл тынг архайдта, фæлæ иннæмæй та, куы- 
262 

сты темпытæ ныллæгдæр куыд нæ кодтаиккой, уымæ дæр йæ цæст 
дардта. Хъуамæ зымæгмæ хæдзар æмбæрзт фæуа, зымæджы æмæ 
уалдзæджы дæргъы та хъуамæ конд фæуой йæ хуылфы куыстытæ. 
«Хуыцауы фæндæй, сæрды рæстæмбисы магазины дуæрттæ бай- 
гом кæндзынæн, æмæ уæд - цæугæут, æлхæнджытæ, хъæуы алы 
кæрæттæй Дуриаты Джанаспийы магазинмæ, уым ссардзыстут, 
цыдæриддæр товартæ уæ хъæуа, уыдон!» Афтæ хъуыдытæ кодта 
хинымæры Джанаспи. Йæ фæнд уыди афтæ: фыццаг рæстæджы 
товар уæй кæндзæн иннæ дуканитæй чысыл асламдæр, стæй æлхæн- 
джытæ йæ магазинмæ куы фæцахуыр уой, уæд æргътæ сæ раст 
бынаты æрæвæрдзæн. 
Æдæппæт хæдзары пъланы уыди æхсæз хатæны: тæккæ кæрой- 
наг уат, фæз æмæ æхсæнуынджы тигъыл — стыр уат, уый магази- 
иы бынат, уыимæ дуарæй иугонд, цъус къаддæр хатæн скъладæн. 
Скълады фарсмæ Джанаспийæн йæхи уат. Джанаспийы уаты фæстæ 
стыр хатæн — зал. Залы æдде фæрсæй-фæрстæм дыууæ уаты Ха- 
санбег æмæ Черменæн. Сæ иуыл цæуы æстдæсæм аз, — рæхджы 
йын ус курын хъæудзæн. Иннæйы дæр — 16-азыккон Чермены — 
уыйфæстæ бирæ нал хъæуы. Джанаспимæ уазæгдон аразыны фæнд 
дæр уыди — уый хъуамæ æрæвæра хицæнæй, кулдуары уæллаг 
фарс. Уазæг уарзаг нæ уыди — фæлхас йеддæмæ цы сты уазджытæ, 
æмæ йæм куыд нæ цæуой, уымæн дæр исты фæндтæ кæндзæн, 
фæлæ уæддæр æнæ уазæг æрæфтгæ кæм ис, стæй йæ, хъæугæ цы 
адæймæгтæ кæной, уыдонимæ-иу кæм абаддзæн? Гъе, ахæм хъуы- 
дытæм гæсгæ аразы уазæгдон, уыййеддæмæ йæ пъланы не ’рывæр- 
дтаид. Нæ уыди пъланы къухна, къухнайæн æмæ къæбицтæн баз- 
зайдзæн зæронд хæдзар, æрмæст æм азилын хъæудзæн. Иу 
æнахуырдзинад уыди Джанаспийы ног хæдзары пъланы. Магази- 
нæн дыууæ рудзынджы æмæ дуар уыдысты уынгмæ. Уыййеддæмæ 
иннæ уæттæй уынгмæ иу рудзынг дæр никæмæн уыди. Джанаспи 
йæ хæдзары мидæг уарзта культурон уаг, сыгъдæгдзинад, ног æмæ 
хорз дзауматæ, фæлæ иу хъуыддагимæ нæ фидыдта, сылгоймаг 
къæйных кæнын кæй байдыдта, йæ къах уынгмæ æмæ адæмы 
æхсæнмæ кæй адардта, уый æппындæр йæ зæрдæмæ нæ цыди. Йæ 
цæрæнуæттæн уынджы ’рдæм рудзгуытæ уый тыххæй не скодта. 
Чындзытæ æрхæсдзæн, æмæ уыдон бон-изæрмæ рудзгуытæй уын- 
джы цæуджытæм кæсой? Нæ, уый нæ уыдзæн. Фæлæ уырдæм цы 
чындзытæ æрцæуинаг уыдысты, уыдон та цы загътаиккой, цымæ, 
Джанаспийы пъланмæ æркæсгæйæ? Хъуыддаг дæр уый мидæг ис, 
æмæ Джанаспи сылгоймаджы фæндæй фæрсын дзæгъæл хъуыддаг 
хуыдта. Ссæдз азы фæцарди Фатымæимæ æмæ йæ никуы фарста 
фæндæй, искуы-иу æй рæдыдау истæмæй куы афарста, уæд дæр- 
иу, йæхи зæрды цы уыди, уый бакодта. 
Амайы Джанаспи хæдзар, йæ цæст дары куыстытæм, фæлæ йæ 
иинæ хъуыддæгтæ дæр рох нæ кæнынц. Вексылтæм гæсгæ æхца 
исы, ногæй дæтты вексылтыл æхца, хаттæй-хатт æмбæрзæн дур- 
гæнджытæм дæр суайы, хъæуы мидæг сардзины сугтæ аслам куы 
263 

ссары, уæд сæ æххуырсгæ уæрдæттыл горæтмæ бадавын кæны æмæ 
сæ уым зынаргъыл æрбауæй кæны. Иудзырдæй, пайда хъуыдда- 
гæй йæ цæст цæуылдæриддæр æмбæлди, уыдонæй дзы ницы ир- 
вæзти. Хæсты аххосæй бæстæ мæгуыр кодта, стæмæй-стæмдæр кодта 
хойраг æмæ алы промтовартæ. Джанаспи æлхæдта хъæуы мидæг 
царв, цыхт, хор æмæ сæ горæты уæй кодта, æлхæдта горæты, хъæу 
цæмæй уыди хъуаг, ахæм дзауматæ æмæ сæ уæй кодта хъæуы ми- 
дæг. Ноджы йæхимæ æвæрæнтæ кодта алы дзаума, алы хойраджы 
мыггагæй æмæ æнхъæлмæ касти, куы фæзынаргъдæр уой, уæдмæ. 
Иудзырдæй, рæстæг куыста, æмæ уымæн. Джанаспийы йеддæмæ 
ма иннæ бонджынтæ дæр — æхцаджынтæ, зæхджынтæ, къупецтæ- 
æндæртæ уыдысты хайджын уыцы рæстæджы хорзæхтæй. Мæгуыр 
адæммæ, цыбыркъух адæммæ ницыуал æфтыди, стыр хъуæгтæ 
æййафын байдыдтой, бонджынтæ та ноджы бонджындæр кодтой. 
Афтæмæй бонджынтæ тынгдæрæй-тынгдæр иртæсын байдыдтой 
мæгуыртæй, уæлейæ дæлæмæ сæм кастысты, ницæмæуал сæ дард- 
той, цас сын æнтысти, уыйас сæ пайда кодтой. Уымæ гæсгæ стыр 
хæрамдзинад рæзыди мæгуырты зæрдæты бонджынты ныхмæ. 
Фæлæ бонджынтæ уыцы хæрамдзинад хъуыды дæр нæ кодтой, 
цæмæй тарстаиккой? Хицæуттæ кæддæриддæр — сæ фарс. Ноджы 
æвирхъаудæр хабæрттæ хъуысти Уæрæсейы ’рдыгæй. Хæст смæ- 
гуыр кодта æгас паддзахады, мæгуыр адæм стонгæй мæлынмæ æрцы- 
дысты хъæуты дæр, горæтты дæр. Кæрдзыны къæбæр нал æфтыди 
мæгуыр адæймаджы къухы. Хæцæг æфсæдтæ сбæгънæг, сбæгъæв- 
вад сты, фронты сæ æнæ хотыхтæй размæ тардтой хæцынмæ. Фрон- 
ты салдæттæ æмæ чъылдымы фæллойгæнæг адæм разы нал уыдыс- 
ты хæстæй, æлгъыстой паддзахы, хицауады, бæллыдысты хæсты 
фæудмæ. 
Ахæм рæстæджы Дуриаты Джанаспийæн йæ зæрдиаг хъуыды 
уыди йæ хæдзар тагъддæр сифтонг кæнын, тагъддæр магазин бай- 
гом кæнын. Æхсæвæй-бонæй йæ сæрæй хицæн нæ кодтой æхсыз- 
гон нывтæ: куыд ныхъæздыг уыдзæн æмæ йын адæм лæгъстиаг 
куыд уыдзысты, кувæгау ын куыд кæндзысты. Ахæм æмæ ноджы 
дарддæр æмæ бæрзонддæр хъуыдытæ ленк кодтой йæ фырт Хасан- 
беджы сæры дæр. Чермены сæрымагъз та æндæрырдæм куыста. 
Уый ахуыр кодта хъæууон скъолайы, нымад уыди хуыздæр ахуыр- 
гæнинæгтыл. Хаттæй-хатт-иу ахуыргæнæг урочы рæстæджы дæр, 
фадатмæ гæсгæ, тынг аивæй æппæрста сывæллæтты сæртæм рево- 
люцион хъуыдытæ. Чермены сæрымагъз æнæуый дæр, йæ фыды 
митæм гæсгæ, уыцырдæм куыста: хорз хъацыд мæры хуызæн уыди 
революцион тауинæгтæн. Æнахъом уæвгæйæ, уый йæ зæрдæмæ иста 
мæгуыр адæмы хъæстытæ — хæсты тыххæй, хъуагдзинæдты тых- 
хæй, йæ фыды митæ та йын тынгдæрæй-тынгдæр æнад кодтой. 
Джанаспи чысылгай æмбарын байдыдта, Чермен ын йæ хъуыддæг- 
тæм разыйы цæстæнгас кæй нæ дары. Фæлæ уый тыххæй бирæ 
мæт нæ кодта, — саби ма у, мæнæ куы фæхъомылдæр уа, уæд 
чысылгай æрæмбардзæн æмæ, хæдзарæн цы пайдадæр у, ууыл 
264 

хæцын байдайдзæн. Фатымæйæ куы зæгъæм, уæд уый разы уыди 
Йæ лæджы алы фæндыл æмæ хъуыддагыл - Джанаспи цыдæрид- 
дæр кодта, иууылдæр йæ цæсты уыдысты хорз. 
Уыди зымæджы бæстастæу, афтæ Джанаспийы хæдзарæн йæ 
хуылф сауарæзт фæци, — сау цартæ, сау пъолтæ, рудзгытæ æмæ 
тарвазтæ сæ бынæтты уыдысты. Лыстæг куыстытæн ма бахъуыда- 
ид иу-дыууæ мæйы. 
Иу бон Чермен скъолайæ цингæнгæ бауади сæ хæдзармæ æмæ, 
кæрты дуарæй куыддæр бакасти, афтæ бадзырдта Хасанбегмæ (йæ 
фыд дæр кæрты лæууыди, фæлæ уыйæрдæм дзурын нæ бауæндыди): 
— Ног хабар нæма зоныс? Паддзах нал ис. 
Хасанбег идон æмпъызта, æвиппайды йæ куыст фæуагъта æмæ 
йæ сæр схъил кодта: 
— Куыд нал ис? Амарди, мыййаг? 
— Мæлгæ нæ акодта, фæлæ йæ йæ бадæнæй раппæрстой. Ны- 
рæй фæстæмæ æвзаргæ паддзах уыдзæн. Куы нæ-иу фæбæзза, уæд 
ын-иу йæ бæсты æндæр æрæвæрдзысты. 
— Кæмæй фехъуыстай уыцы диссæгтæ? — фæрсы дарддæр Ха- 
санбег, йæ фæйнæ къухы туас æмæ идон бæрзонд даргæйæ. 
Чермен бацыди Хасанбеджы тæккæ размæ. 
— Ахуыргæнæг нын дзырдта, тел, дам, ссыди Бетъырбухæй. 
Цингæнгæ нын æй радзырдта. Афтæ, дам, хуыздæр у, кæннод, 
дам, паддзахы хицæуттæ адæмы туг бацъырдтой. Адæмæн, зæгъы, 
ныр сæ цард аразыны хъуыддаг сæхи къухты уыдзæн. Фырцинæй 
нæ иу урок раздæр рауагъта æмæ йæхæдæг ныхасмæ ауади. 
Джанаспи уыцы ныхæстæм хъуыста æнувыдæй æмæ хъуыды 
кодта хинымæры: «Уыцы ахуыргæнæг, æнхъæлдæн, йæхи сафыны 
фæнд скодта». Абондæргъы Джанаспи уынгмæ нæма акасти æмæ 
ныр афæнд кодта ацæуын æмæ искæйты фенын. Сфæнд кодта къæн- 
цылармæ дæр бауайын æмæ ахуыргæнæджы дам-думты тыххæй 
хъæуыхицауимæ адзурын — ахæм дзæгъæлæвзаг адæймаг хъуамæ 
ахуыргæнæджы бынаты ма уа. 
Фæцæуы сæхи уынджы æмæ уыны: иу хæдзары раз бакъорд 
сты иу-фондз лæджы æмæ, къухтæ тилгæйæ, цæйдæр тыххæй бы- 
цæу кæнынц. Хъуысынц дзырдтæ: 
— Афтæ йын хъуыди уыцы куыдзæн! Адæмы фæцæгъдын код- 
та, бæстæ смæгуыр кодта. 
— Ныр хæстæн дæр кæрон скæндзысты, æмæ та цард йæ бына- 
ты сбаддзæн. 
Иу хъæлæс дзы мæсты дзырдтæ баппæрста: 
— Цытæ дзурут уый? Цард та йæ бынаты сбада? Йæ фыццаг 
бынаты? Ныронджы хуызæн æнæ зæххæй зæххы куыст куыд кæ- 
нæм, афтæ? 
Фехъуысти æндæр хъæлæстæ: 
— Нæ уыдзæн уый — хъуамæ зæхх, чи йæ кусы, уыдон уа. 
— Барвæндонæй йæ зæхх ничи ратдзæн, тыхæй йæ байсын 
хъæуы. 
265 

Уыцы дзырдтæ хъусгæйæ, Джанаспи йæ къахдзæф фæтагъд- 
дæр кодта æмæ хъуыды кодта: «Уыдон иууылдæр ахуыргæнæджы 
ардыд сты. Æз уый куы нæ ’рцахсын кæнон, уæд мæ фыдæн фыр- 
тæн нæ райгуырдтæн!» 
Къæнцылары фæзыл Джанаспи баййæфта бирæ адæмы. Хъæ- 
уыхицау хуыздзыдæй лæууыди тыргъы размæ æмæ дзырдта: 
— Бунтгæнджыты æз æрцахсдзынæн æмæ сæ Сыбырмæ феса- 
фын кæндзынæн. Цæугæут уæ хæдзæрттæм, ам уæ хъуыддаг ницы 
ис абон. 
Ахуыргæнæг лæууыди адæмимæ, йæ къухты газет «Терек»-ы 
тагъд рауагъд, ставд дамгъæтæй мыхуыргонд. Фидар хъæлæсæй 
уый сдзырдта: 
— Мах демæ бирæ фæдзуринаг не стæм. Кæд дзæбæхæй дæ 
бынат уадзыс, уæд дзæбæхæй ацæудзынæ дæ хæдзармæ, кæннод... 
Хъæуыхицау фæлæбурдта йæ ливормæ. 
Раздæр амындæй йæ тæккæ цур лæууыдысты 3—4 лæджы, уыдон 
æм фæлæбурдтой, йæ гæрзтæ йын ратыдтытæ кодтой æмæ йæ нык- 
кæндмæ ныппæрстой. Уый фенгæйæ, йæ цыппар æххуысгæнæджы, 
хуыдтой сæ старшинтæ, сæхи фæйнæрдæм айстой. Джанаспи бам- 
бæрста, æцæг цыдæр кæй æрцыди, уый, иу минуты бæрц ахъуыды 
кодта, цы кæна, йæхи афæсвæд кæна, æви адæмимæ йæхи фæ- 
хæццæ кæна. Дыккаг фæнд æм растдæр фæкасти. Афарста иуы, 
цы æрцыди, зæгъгæ, æмæ афтæмæй базыдта хабар, загъта хъæрæй: 
— Ницæйаг паддзах уыди... Иу æдылы цыдæр... Ныронг дæр 
куыд баззади, уый дæр диссаг у. 
Ахуыргæнæг адæмы разæй æрлæууыди æмæ загъта: 
— Гъеныр нæхи бар у хъæуыхицау æмæ йе ’ххуысгæнджыты рав- 
зарын, куыд уæ фæнды, абон æрæмбырд кæнæм сход æви райсом? 
Фылдæр хъæлæстæ уыцырдæм уыдысты, абон, зæгъгæ, зын 
æрæмбырдгæнæн сты адæм, бирæтæ куыстыты, æндæрты сты æмæ 
изæрæй раздæр не ’рцæудзысты сæ хæдзæрттæм. Фæлтау, загъ- 
той, абон фехъусын кæнæм адæмæн, райсом раджы куыд æрæм- 
бырд уой, афтæ. Уыцы фæнд ист æрцыди, æмæ уал райсомы онг 
хъуыддаг æртæ лæджы бар бакодтой. Хабар уайтагъд æгас хъæуыл 
айхъуысти, хæдзæртты, уынгты адæммæ æндæр кой нал уыди. Суанг 
æмбисæхсæвты онг Ныхæстæ дзаг уыдысты адæмæй, дзырдтой цы 
æрцыди, цы хъуамæ æрцæуа, уыдæтты тыххæй. Æппæтæн дæр 
æхсызгон уыди паддзахы. раппæрст. Æрмæст иугай адæймæгтæ 
дзырдтой афтæ: 
— О, ма кæнут, хуыздæрæн нын куы нæ фæуа ацы хабар, уымæй 
тас у. 
— Æнæ паддзахæй куыд ис цæрæн, нæ зонын... 
— Мæнмæ та уæдæ афтæ кæсы, æмæ нæ циндзинад аздæхдзæн 
хъыгдзинадыр дæм. 
Ахæм иугай хъæлæстæ уыдысты мæгуыртæй æнæмбаргæдæр- 
ты, кæнæ та хъæздыджыты. 
Джанаспи æргомæй цæхгæр ныллæууыди, хъуыддагыл цин чи 
266 

кодта, уыдонимæ, йæхинымæры та стыр сагъæсы бахаудта: «Цы 
хъуыддаг у ай? Паддзахы йæ бынатæй раппæрстой, æвзаргæ пад- 
дзах, дам, уыдзæн... Ноджы, кæм цы гæлхуыр адæм ис, уыдон - 
зæхх, дам, хъуамæ мах уа... Куыд нæ стæй! Исчи сын йæ зæхх 
ратдзæн!.. Нæ, ацы змæст хорзæй ницы æрхæсдзæн... Цыфæнды 
уа, уæддæр хи бахъахъхъæнын хъæуы... Авзар ма ныр ахуыргæ- 
нæджы ныхмæ исты зæгъын, кæнæ та хъæуыхицауы фарс фæлæу- 
уын... Амардзысты, акъабæзтæ кæндзысты. Æрра куыйтау сысты 
адæм...» 
Ахæм хъуыдытæ змæстой Джанаспийы сæрымагъз, æмæ йæхи 
æрсабыр кодта, йæ хæдзар тагъддæр арæзт цæмæй фæуа, ууыл сси 
иудадзыгдæр. 
Цыди рæстæг. Джанаспийæн йæ хæдзар сцæттæ ис, фæлæ йæм 
магазин аразыны фæндæй ницы уыд — уæртæ рудзгуыты фæрс- 
сæгтæ фидар æхгæдæй лæууынц. Æмæ куыд арæзтæуа магазин дæр? 
Алырдыгæй хъуысы æвзæр хабæрттæ: зæхкусджытæ исынц поме- 
щикты зæххытæ, сæ хъæдтæ сын цæгъдынц, фабрикты, заводты 
кусджытæ куыстуæтты сæхи кæнынц, сæ хицæутты сын сурынц. 
Рæстæгмæ æвзæрст хицауад дзуры: «Фæлæуут, банхъæлмæ кæсут, 
мæнæ уын æгъдауыл ратдзыстæм, кæмæн цы æмбæлы, уый». Хи- 
цауад афтæ дзуры, фæлæ цавæрдæр коммунистон парти змæнтæн 
кæны, ардауы адæмы, уыдонмæ æнхъæлмæ кæсынæй, дам, пайда 
нæй, ницы уын ратдзысты, сайгæ уæ кæнынц. Исут уæхæдæг зæх- 
хытæ, куыстуæттæ. 
Ахæм дзурджытæ сæхи хъæуы дæр иукъорд ис, кæмдæр скъо- 
латы чи ахуыр кæны, ахæмтæ, зилынц Ныхæстыл æмæ ардауынц 
адæмы, æмбырдтæ аразынц адæмæн æмæ æдзух рæйынц æмæ рæ- 
йынц. Диссаг у, се ’фсæртæ уыйас куыд уромынц, се ’взæгтæ куыд 
нæ фæллайынц! Уæлæ къуылых Бабойы фырт Харитонæн та æппын 
æнцой нал ис, хуыссæг æй нал ахсы, æхсæвæй-бонæй хъæуы уынг- 
ты лекка кæны. Йе скъола дæр дзы ферох ис. Йæ фыды йыл сарда- 
уын хъæуы, бæгъæввæдтимæ йæ лекка кæнын куыд ныууадза, афтæ. 
Джанаспийы хъустыл æрцыди, уыцы Харитон, дам, иу æмбырды 
иомещикты, хъæздгуыты кой кодта, æмæ, дам, Джанаспийы кой 
дæр скодта, зæгъгæ, уый дæр тугцъиртæй у. Уыцы дзырд ын Джа- 
иаспи йæ зæрдыл бадардта æмæ æнхъæлмæ касти фадатмæ йæ маст 
райсыны тыххæй — Бабоимæ хæларгонд уыди, уый йæ зæрдыл 
дæр нал лæууыд. 
Маст исыны фадат фæзынди Джанаспийæн фæстæдæр. 
1919 азы урсытæ айстой Цæгат Кавказ, сæ тугæйдзаг дзæмбы 
æрæвæрдтой Дзæуджыхъæуыл æмæ йæ алфамбылай хъæутыл. Уай- 
тагъд Джанаспи балæууыди Дзæуджыхъæуы æмæ фехъусын кодта 
Урсыты хицæуттæн, мæнæ, дам, нæ хъæуы ис бунтгæнджытæ, 
ахæмтæ æмæ ахæмтæ, сæ хистæр та у къуылых Бабойы фырт Ха- 
ритон. Дзæгъæлы фæуади Джанаспи — «бунтгæнджытæ» фæлыгъ- 
дысты кæдæмдæр æмæ ма йыл уайдзæф дæр ауади хицæуттæй, 
Раздæр кæй нæ фехъусын кодта, уый тыххæй. 
267 

«Уыдон дард нæ уыдзысты, — хъуыды кодта Джанаспи, — хъуамæ 
сæ ссарой». Никæмæн ницы ской кодта, Хасанбег дæр ницы зыдта 
уый тыххæй, афтæмæй Джанаспи хъус дарын байдыдта, цæст дарын 
байдыдта. Иубон, цæйдæр тыххæй быдырмæ цæугæйæ, йæ цæст æрхæ- 
цыди къуылых Бабойы кæстæр фыртыл, уыди 15—16 азыккон. Лæп- 
пуйæн йæ уæхскыл уыди хордзентæ, цæмæйдæр сæ тæккæ дзаг. 
«Ссардтон сæ, ссардтон сæ!» — сцин кодта Джанаспи. Ауагъта 
лæппуйы дзæвгар, стæй хъуызын байдыдта йæ фæдыл. Лæппу цыди 
фæсвæдты, рæстæгæй-рæстæгмæ-иу фæлæууыди æмæ та-иу акасти 
алырдæм. Джанаспи дæр, бæлæсты æмæ къудзиты фæстæ æмбæхс- 
гæйæ, цыди йæ фæдыл, йæ цæстæй йæ уæгъд нæ уагъта. Бирæ 
фæцыдысты афтæмæй, бахызтысты ахæм ранмæ, æвæццæгæн, адæй- 
маджы къах арæх кæдæм не ’фтыди. Бæлæсты бын пыхсытæй 
æхгæд. Мæцкъор алыран алырдæм тыхст. 
Лæппу дзы æнцонæй бырыди, фæлæ Джанаспи тыхсти, зынтæй 
бырыди размæ — къалиутæ йын цавтой йæ цæсгом, йæ дарæс сын- 
дзытыл скъуыди. Фæлæ йын нæй ныллæууæн, хъуамæ базона ацы 
фыдгæнджыты ахстон. 
Уалынмæ лæппу æрлæууыди æмæ йæ дыууæ æнгуылдзы йæ 
дзыхы атъыста. Сонт æхситт айхъуысти æмæ уайтагъд фæмынæг 
ис. Йæ фæдыл райхъуысти æндæр æхситт дыууæ хатты. 
— Ныр мæн ам хъуыддаг нал ис, — сдзырдта хинымæры Джа- 
наспи æмæ фæстæмæ цæуыныл фæци. 
Джанаспи хицæуттæн куыд дзырдта, уымæ гæсгæ, уыцы æмбæх- 
сæны бадтис 10—12 лæджы, фæлæ урсыты отряд куы бацыди, уæд 
дзы разынди æрмæст цыппар лæджы. Сæ бадæн уыди бæрзонд къар- 
диуы байбыны. Уыцы байбын йæ уазджыты æртæрдыгæй хъахъ- 
хъæдта дымгæйæ, уæлейæ та сæм уарын нæ уагъта. Ноджы ма йыл 
разæй дæр банцой кодтой бæласы сыфтæрджын къабузтæ æмæ сæ 
афтæмæй æхсæвы уазал уыйас тынг нæ хъыгдардта. Лыстæнтæ дæр 
сын æвзæр нæ уыди къалиутæ æмæ сыфтæртæй, фæлæ сыл хаттæй- 
хатт хæринаг афойнадыл не ’мбæлди æмæ уымæй тыхстысты. Иу- 
къорд хæттыты амардтой тæрхъустæ, иу хатт та хуыргæрчытæ, æмæ 
сын уыдон феххуыс сты, физонджытæ сæ кодтой. Уыцы рæстæджы 
хурбонтæ хаста, зæхх хъæбæр уыди, æмæ фæдмæ гæсгæ зын ссарæн 
уыдысты, бынат йæхæдæг дæр афтæ аууонгонд уыди, æмæ дзы адæй- 
мæгтæ цæры, ууыл зæрдæ нæ фехсайдтаид, æнæ хæстæг бацæугæ. 
Урсыты отряд сæ ссардта фæздæджы смагæй. Хъазахъæгтæ цыдыс- 
ты хæлиуæй, иугæйттæй. Сæ иуы фындзыл ауади фæздæджы смаг. 
Смаг хаста райсомы ирдгæ. Басмыста салдат ноджыдæр, æмæ æцæг 
разынди фæздæджы смаг. Уæд уый фездæхти иннæтæм æмæ сын 
æй базонын кодта. Хабар айхъуысти æгас отрядыл, æмæ уæд, хæлиу- 
тæй цæугæйæ, сæ ных сарæзтой ирдгæйы ныхмæ. Уалынмæ сзынди 
фæздæг йæхæдæг дæр. Бæласæй бæласмæ, къудзийæ къудзимæ 
хъуызгæ, афтæмæй салдæттæ баввахс сты цыппар лæджы бадæнмæ. 
Отряды хицау — иу фыдцъылыс буррихиджын хъазахъаг — ноджы 
раздæр бахъуызыди æмæ бæласы аууонæй бахъæр кодта: 
268 

— Гъе, куыдзы хъыбылтæ, кæд ма уæ цæрын фæнды, уæд уæхи 
удæгасæй раттут, кæннод уæ ныртæккæ мæрдтæм барвитдзыстæм! 
Арты фарсмæ чи уыди, уый физонджытæ фæуагъта æмæ му- 
сонджы смидæг ис. Рауадысты цыппар лæджы æд топпытæ æмæ 
æрбадтысты бæлæсты аууæтты. Дыууæрдыгæй айхъуыстысты сам- 
палты къæппытæ, стæй стынг сты топпы гæрæхтæ. Цыппар партиза- 
ны æхстой, кæмыты æрбадтысты, уырдыгæй, фæлæ хъазахъ сæ бы- 
нæттæ ивтой, раздæрæй-раздæр цыдысты. Уалынмæ хъазахъы ’рды- 
гæй иуы æрдиаг ссыди, дзаг голлагау æрфæлдæхти иуварсырдæм. 
Иу æндæр хъазахъаг куыд фæлæбурдта цæф лæгмæ, аууон ранмæ 
йæ айсон, зæгъгæ, афтæ нæмыг йæ иу уадулы бахызти æмæ иннæ- 
мæй акасти. Уый марой дæр та азæлыди хъæдбынты. Уæд Харитон 
фырцинæй йæ бынаты скафыди æмæ, чи ахауди, уыдоны хуыздæр 
фенон, зæгъгæ, йæ сæр æгæр радардта бæласæй. Уыцы минут нæ- 
мыг йæ ныхыл сæмбæлди æмæ, хъыпп-сыпп нал скæнгæйæ, йæ бы- 
наты æрхауди. Хъазахъ фæфиппайдтой, партизантæ арæх кæй нал 
æхсынц, æмæ уымæй бамбæрстой, сæ гилдзытæ кæронмæ кæй æрцæ- 
уынц. Æцæгдæр, гилдзытæ нал уыди партизантæм фæйнæ иу-къор- 
ды йеддæмæ, æмæ уыцы патронтæй дзæгъæлы куыд ничи аивгъуыйа, 
ууыл сæхи хъардтой. Фæмард ма кодтой уыцы гилдзытæй æртæ 
лæджы, фæцæфтæ дзы кодтой 5—6. Уæд хъазахъ уæндондæрæй раз- 
дæрæй-раздæр цæуын байдыдтой, сæ кæрæдзимæ дæр хæстæгдæр 
цыдысты æмæ æппынфæстаг æргом рацыдысты. 
Партизантæй иу дзуры йе ’мбæлттæм: 
— Сласут хъаматæ, удæгасæй йæхи мачи раттæд! 
Ныццавтой партизантæ сæхи бандиттыл, маргæ дæр дзы акод- 
той, цæфтæ дæр ма дзы фæкодтой. Сæхицæй дыууæ фæмарди, 
æртыккаг хъазахъы къухты бафтыди цæфтæй. 
Уыцы «сгуыхтдзинад» уал Джанаспийæн баззади æнæсхъæрæй... 
Магазин аразыны бæсты Джанаспи йе ’хцатæ, йæ зынаргъ дзау- 
матæ дурынты бафснайдта, дурынты хъуыртæ хорз сæхгæдта, рези- 
нæйы сыфæй сæ балвæста æмæ сæ цæхæрадоны арф баныгæдта. 
Æххуыс ын кодта Хасанбег, ууыл алцæмæй дæр æууæндыд. Уыцы 
рæстæджы Фатымæ æмæ Чермен та цæйдæр æфсон æрвыст уыдыс- 
ты æндæр хъæумæ — Джанаспийы хъуыдымæ гæсгæ, Фатымæ, куыд 
сылгоймаг, сусæгдзинад бавæрын нæ бафæрæзтаид. Чермен та, чи 
йын цы зоны, цы дзы рацæудзæн, — нæ йыл æууæндыди. Уыйфæстæ 
Джанаспи магазины хатæнты цæвæрдта ницæйаг, æнæхъæугæ дзау- 
матæ æмæ цæрынтæ байдыдта æнæзынгæ цардæй, пайдайы тыххæй 
фыццагау риуыгъдтытæ нал кодта. Уалынмæ 1920 аз ралæууыди 
æмæ уæд Джанаспи иудадзыг æрсабыр кодта йæхи, иуты фарс дæр 
нæ лæууыди, иннæты фарс дæр, йæхи ныхъус кодта, фæлæ сусæ- 
гæй йæ дæндæгты къæс-къæс цыди. Æппындæр æхца пайдайыл нал 
лаевæрдта, цы дыууæ æххуырсты йæм уыди, уыдон дæр ауагъта. 
НЭП-ы рæстæджы та базаргæнджытæ, хъавгæ-хъавгæ, сæ ду- 
канитæ, сæ ресторантæ, кондитеронтæ, æрмадзтæ гом кæнын бай- 
•япдтои, фама* сын фыппаджы иывескатæ нал уыди, фæзынди сыл 
269 

æндæртæ, алкæуыл дæр дзы фыст уыди: «хи къухты фæллой», 
кæнæ «æнæ æххуырстытæй æрмадз», кæнæ «хи куыст». Афтæ бур- 
жуази кæлмгæсагау цъыгъгъуыттытæ кодта революцийы къухты 
’хсæн, йæ цард фервæзыныл архайдта. Фадат уыди уæд Джанас- 
пийæн дæр дукани байгом кæнынæн, фæлæ нæ байгом кодта. «Фи- 
дар нæу хъуыддаг, фидар нæу хъуыддаг», — афтæ хъуыды кодта 
хинымæры. Хасанбег ын иу хатт загъта: 
— Баба, байгом кæнæм магазин æмæ нæм исты æфтын байдайа. 
— Нæ, лæппу, — загъта Джанаспи, — фидар нæу рæстæг, бан- 
хъæлмæ кæсын хъæуы. Фыдбылыз нын куы ’рхæсса, ацы ног фæ- 
зылд, уымæй тас у. Мæнæ сывæллæттæ цъиутæ ахсыны тыххæй 
агуыритæй къæппæг куыд ацаразынц æмæ дзы мæнæуы кæнæ еууы 
гагатæ куыд айзæрынц, афтæ мæм кæсы ацы фæзылд — НЭП. 
Хасанбег йæ фыды зондджыныл нымадта, кæддæриддæр йæ 
фæндыл цыдис æмæ ныр дæр уæлдай ницыуал загъта. 
Ноджы бавдæлди Джанаспи æмæ йæ цыппар бæхæй дыууæ ауæй 
кодта, йæ авд хъугæй фондз фæцыдæртæ кодта, æмæ уыйфæстæ 
æцæгдæр хи къухтæй кæнын байдыдта йæ алы куыстытæ. Джанас- 
пи хъуыста алырдыгæй, зæгъгæ, советон хицауад мæгуырты хица- 
уад у, æмæ уымæ гæсгæ æмуд цæуын байдыдта мæгуыртæм, рæс- 
тæмбис цæрджытæм. Фыццаг кæуыл не ’рвæссыди, ахæмтимæ-иу 
зæрдиаг ныхасы бацыди, хуынды дæр сæм-иу бауади, йæхимæ дæр- 
иу сæ æрбахуыдта. Уынгмæ, Ныхасмæ дæр, хуындты дæр цæуын 
байдыдта æвзæр дарæсты, æмæ адæм æнхъæлын байдыдтой, зæгъгæ, 
Джанаспи фæмæгуыр ис. Æрмæст æцæгæлон адæм нæ, фæлæ ма 
йæ кæстæр фырт Чермен æмæ йæ ус Фатымæ дæр уыдысты афтæ 
æнхъæл. Фæлæ-иу Хасанбегимæ хибарæй куы аззади, уæд ын-иу 
йæ хъæстытæ, йæ мæстытæ кæнын байдыдта. 
— Нæ фæндтæ ныккуыддæртæ сты, лæппу, — дзырдта-иу Джа- 
наспи. — Ацы фыдбылызы хицауад куы нæ фæзындаид, уæд афонмæ 
нæ тæккæ базар кæнгæйæ уыдаиккам. Фæлæ «фыдбон æмæ фыд- 
лæг бирæ нæ хæссынц», — фыдбон аивгъуыйдзæн, фыдадæм фе- 
сæфдзысты, æмæ уæд нæ куыст кæндзыстæм. 
Хасанбег чиныджы зыдта, газеттæ касти æмæ-иу цы ног хабæрттæ 
бакаст, уыдон йæ фыдæн дзырдта. Советон Цæдисы ныхмæ искæ- 
цы паддзахад исты фыдвæндтæ кæны, зæгъгæ, уæд-иу цин кодтой, 
ныфс сæ-иу бацыди, ныр тагъд фервæздзыстæм, зæгъгæ. 
Уыди æрæгвæззæг. Фæд-фæдыл, æнæскъуынгæйæ, цыдысты 
асæст, уазал бонтæ. 
Иубон, изæрдалынгты Хуссар Ирыстонæй ралидзгæ адæмæй иу- 
дæс-дыууадæс адæймаджы — лæгтæ æмæ устытæ — æртæ бæ- 
хуæрдоны мидæг рараст сты Дзæуджыхъæумæ. Горæтмæ ма сæ 
æртæ версты хъуыдаид, афтæ хæрз талынг æрци. Уыди мæйдар, 
æмæ бæлццæттæ сæ фæндаг тыхтæй уыдтой. Æвиппайды бæлццæт- 
ты размæ фегуырдысты иу-фынддæс барæджы — топпытæ уæхсчы- 
тыл æфтыд, гилдзытæй дзаг хъатаратæ астæутыл баст, иуæй-иутæн 
ма дыккаг хъатаратæ уыдысты ист уæхсчыты сæртыл дæр. 
270 

— Чи стут? - бафарста бæлццæтты барджытæй иу, æвæццæ- 
гæн, хистæриуæг чи кодта, ахæм. 
Бæлццæттæй чидæртæ ризгæ хъæлæсæй сдзырдтой: 
— Лыгъд адæмæй стæм, хуссайраг ирæттæ. 
Абырджыты æхсæнæй айхъуысти уынæр: 
— Ай, пъарадкæтæ нын чи æвæры, уыдон куы сты! 
— Æрæвæрæнт, æрæвæрæнт, — мах та сæм къæбæрæй фæкæс- 
дзыстæм. 
— Уæд фалæ уæхимæ та цавæр пъарадкæтæ æрæвæрдтат, уый 
ма зæгъут? 
— Ахæм пъарадкæтæ æрæвæрдтой, æмæ фæнык æмæ æвзалы 
йеддæмæ ницыуал баззади сæ хæдзæрттæй. 
Ахæм ныхæстæм хъусгæйæ, тас бацыди бæлццæтты, бамбæр- 
стой, цавæр адæмыл фембæлдысты, уый. Æмризæджы рызтысты. 
Барджыты хистæр та сдзырдта: 
— Адон, æвæццæгæн, ницы пъарадкæтæ æрæвæрдзысты махæн, 
фæлæ февналут, лæппутæ, æмæ сын уæхæдæг, куыд хуыздæр арæх- 
сут, афтæ æрæвæрут пъарадкæтæ!.. 
Бæлццæтты рахизын кодтой уæрдæттæй, сбæгънæг сæ кодтой, 
æрмæст ма сыл чысыл цыдæртæ фæуагътой. Ехсытæй сын фæйнæ 
дыууæ-æртæ цæфы ныккодтой æмæ сыл ахситт кодтой. 
— Цæугæут ныр, кæдæм уæ фæнды, уырдæм! 
Фæззыгон æхсæвы уазалæй гæртт-гæртгæнгæ, лидзынмæ фесты 
бæлццæттæ горæты ’рдæм. Барджытæ айстой семæ бæлццæтты дзау- 
матæ æмæ æхцатæ, аскъæрдтой сын сæ бæхтæ, уæрдæттæ ныууагътой. 
Уымæй 3—4 боны фæстæдæр æрцыди æндæр хабар. Малаканты 
слабодкæйы фос быдыры хизæнуатæй аскъæрдæуыди. Сæ фæдыл 
фæфæдис сты милицæ. Фосы фæд цыди хъæдрæбынты æмæ-иу 
ран фæзылди галиуырдæм, тар хъæдмæ. Милиционертæ дæр, 5—6 
лæджы, фæзындысты уыцырдæм, топпытæ, дамбацатæ æргъæвдæй 
дардтой, алырдæм фæлгæсыдысты. Бауадаиккой километры æрдæ- 
джы бæрц, афтæ сыл нæмыг ныккалдæуыди ихуарæгау. Лæгтæ 
фæмард сты иууылдæр, сæ бæхтæй та иу. Уæд разындысты разбад- 
лжытæ, раластой мæрдтæн сæ уæлæйы дарæс, райстой сын сæ хо- 
тыхтæ, ахситт сын кодтой сæ бæхтыл æмæ сæ фæндаг дардтой сау 
хъæдмæ арфдæр. Ахæм стыгъдтытæ арæх цыди уыцы рæтты уыцы 
рæстæджы. Абырджытæ къухы не ’фтыдысты. 
Адæм дзырдтой, уый, дам, у Голийы-фырт — бандæйы хицау, 
паддзахы æфсады булкъон. 
Урсытæ-иу куы фæзындысты, уæд-иу йæхи равдыста, сырхытæ- 
иу куы фæуæлахиз сты, уæд та-иу йæхи баууон кодта. 1920-æм азы 
советон хицауад Цæгат Кавказы куы æрфидар ис, уæд та Голиаты 
Вано йæхи хъæдмæ байста. Уым æрфидар кодта йæхи. Цас æм 
Уьщи адæм, уый бæрæг нæ уыди, фæлæ адæм дзырдтой, зæгъгæ 
йæм дыууæ сæдæ адæймагæй фылдæр ис. Чи уыдысты уыцы адæм? 
Ирон хъæздыджыты фырттæ æмæ æлдæрттæ, хъазахъы контррево- 
л»оционертæ, Кæсæджы фæллойгæнæг адæм кæй фæсырдтой, ахæм 
271 

кънйæзтæ. Уыдис дзы мæхъæл æмæ цæцæны хъæздыджытæй дæр. 
Уыдон ма урсытæн фæзынын æнхъæл уыдысты, фæзынын 
æнхъæл ма уыдысты Деникинæн, кæнæ æндæр иу ахæм бандитæн, 
æмæ сæхи цæттæ дардтой чъылдымырдыгæй ныццæвынмæ. Ныр- 
ма уал фæсаууонæй лæбурдтой, мæгуыр адæмы стыгътой, кæм сын 
æнтысти, уым стырдæр знаггадыл дæр нæ ауæрстой. 
Вано хорз зыдта Джанаспийы (æмхъæуккæгтæ уыдысты), ба- 
хъуаджы бон ын йæ хъуыддагæн кæй феххуыс уыдзæн, ууыл æм 
гуырысходзинадæй ницы уыди. Джанаспийы дæр ныфс уыди, Вано 
зæронд цард йæ бынаты æрæвæрынæн кæй фæахъаз уыдзæн, 
уымæй. Уымæ гæсгæ дыууæ лæджы сæ фæндтæ, сæ сагъæстæ, сæ 
хъуыдытæ кæрæдзийæн хъæр кодтой. Вано-иу рæстæгæй-рæстæгмæ 
æхсæвыгон æрцыди хъæумæ, йæ бæх-иу хъæуы сæр йæ иу хæ- 
лармæ фæуагъта, йæхæдæг-иу фистæгæй Джанаспийы хæдзары 
балæууыди. Джанаспи базонын кодта Ванойæн, зæгъгæ, хуссайраг 
ирæттæ цæудзысты горæтмæ æмæ сæм æхцайæ, дзаумайæ уадисса- 
гæй куы ницы разына, уæддæр сæ бафхæрын хорз уаид, уыдон 
дæр цардхалджытæй сты, Гуырдзыстоны дæр уыдон бабын кодтой. 
Уыцы стыгъд дæр æрцыд Джанаспийы фæрцы. 
Малаканты фосы фæдыл цы милиционертæ ацыди, уыдон фæ- 
стæмæ горæтмæ куынæуал раздæхтысты, уæд хицæуттæ арвыстой 
стыр отряд бандитты ныппырх кæнынмæ. Отряд йе ’хсæв бахаста 
хъæуысæрмæ æмæ уым æрынцади, райсом раджы бандитты агу- 
рынмæ куыд ацæуа, афтæ. Джанаспи уайтагъд фембæрста хъуыд- 
даг æмæ Хасанбеджы хъæддзау арæзтæй арвыста хъæдмæ. Фæрæт 
йеддæмæ ницы уыди Хасанбегмæ, кæй зæрдæ йæм фехсайдтаид? 
Базонын кодта хабар Ванойæн, йæхæдæг фæзынди фæстæмæ æмæ 
хъæды дымæгмæ æввахс сугтæ æфтауц кæныныл ныллæууыди. 
Вано йæхæдæг дæр хорз æмбæрста, ныр æм хицауад хæцæг 
адæм кæй æрвитдзæн, уый. Фæлæ нæ зыдта, отряд хъæуысæрмæ 
æрынцайдзæн, уый. Ныр æй базыдта æмæ йæ хъуыддаг фенцон- 
дæр ис, отрядæн бацæуын æнхъæл кæуылты уыди, ахæм дыууæ 
раны æрбадын кодта йæ адæмы, хорз сæ бааууон кодта æрхыты, 
бæлæсты фæстæты, къабузтæ-йедты руаджы. Дыууæ раны дæр 
æрцарæзта фæйнæ пулеметы. Сырх отряды уыди сæдæ сырхæф- 
сæддоны. Уыдонæй мард фæци бирæтæ. Ванойы бандиттæй дæр 
мæрдтæ ис. Акодта æндæр ранмæ йæ бандæйы — зыдта йæ, уым сæ 
бынат æдас кæй нал у, уый. 
Дуриаты Джанаспийæн уал уыцы хъуыддаг дæр нæ рахъæр ис. 
* * * 
Уыди райдзаст уалдзыгон бон. Раджы райдыдта уыцы аз уал- 
дзæг. Алырдыгæй хъуыстысты мæргъты алыхуызон зарджытæ. Бае- 
лæстæ ракалдтой сæ дидинæг, æмæ, ног чындз хызы бын куыд 
лæууа, афтæ лæууыдысты хæдзæртты æхсæнмæ ’хсæнты. Сæ дзæ- 
бæх тæф дардмæ цыди æмæ рухс кодта адæймаджы зæрдæйы. 
272 

Хъæуы астæуы фæзæй хъуысти уынæр, цыма дзы мин чыргъæды 
мыдыбындзытæ рауагъдæуыди æмæ уыдон дыв-дыв кодтой, уыйау. 
фхлæ уыдон мыдыбындзытæ нæ уыдысты, уыдон уыдысты адæм. 
фæз йæ тæккæ дзаг уыди алы ас, алы кар адæмæй. Лæууыдысты 
къордгæйттæй æмæ, къухтæ тилгæйæ, тæвд ныхас кодтой. Ранæй- 
ран быцæу афтæ тынг кодта, æмæ-иу æй хылмæ ахизынмæ бирæ 
нал фæхъуыди. Бирæ сходтæ федта ацы зæронд хъæуы астæуы 
фæз, фæлæ абоны сходы хуызæн стыр æмæ тæвд сход нæма федта. 
Бафæлладысты адæм дзурынæй, сæ хид калди, ныффæсус сты, 
фæлæ уæддæр не ’нцайынц. Раст зæгъгæйæ, сход цы хъуыддаджы 
тыххæй æмбырдгонд у, уый аккаг у, цæмæй йæ афтæ исой адæм сæ 
лæрдæтæм. Сæ дун-дунейы адæм цардысты хицæнтæй, сæ куыст, 
сæ хæрд хицæнæй, ныр мæнæ советон хицауад расидти, иумæ куыст, 
дам, пайдадæр у, æнцондæр у, хъæлдзæгдæр у æмæ, дам, ахизын 
хъæуы ахæм царды уагмæ. Адæмæй бирæтæ уайтагъддæр бамбæр- 
стой, ног цард сын цас пайда уыдзæн, уый, æмæ цæхгæр ныллæу- 
уыдысты йæ фарс. Уыдон уыдысты мæгуыртæ, батрактæ, «времен- 
пый»-тæ, бирæ дзы уыди рæстæмбис цæрджытæй дæр. Хъæздгуы- 
тæ, кулактæ дæр уайтагъд бамбæрстой, цас зиан сын æрхæсдзæн 
иог цард, куыд сын фехалдзæн сæ царды фæндтæ, æмæ уыдон та 
цæхгæр ныллæууыдысты йæ ныхмæ. Абон хæлы зæронд уаг æмæ 
гуыры ног царды уаг. Æддæг-мидæг уымæ гæсгæ сысты адæм, сæ 
хъæлæстæ ивазгæйæ, сæ хид сæрфгæйæ, тымбыл къухтæ кæрæ- 
дзимæ хæсгæйæ, уый тыххæй быцæу кæнынц адæм. 
Джанаспи хъуыста, хъуыста æмæ уыдта, колхозы фарс чи дзу- 
ры, уыдон фылдæрæй-фылдæр кæй кæнынц æмæ бамбæрста, стыр 
хъаугъаты рæстæг кæй æрцæуы, æмæ йын уыцы хъаугъаты рæстæ- 
джы пайдадæр кæй уыдзæн рæстæгмæ колхозы фарс ныллæууын. 
Æмæ ныллæууыди колхозы фарс. Иу къордимæ, дыккагимæ, æртык- 
кагимæ аныхас кæны æмæ дзуры, зæгъгæ, адæмæн сæ амонд кол- 
хозимæ баст у. 
Уыди Джанаспийæн дыууæ сыхаджы, йæ фæйнæ фарс чи цар- 
ди, уыдон, — Æрдынаты Тотырбег æмæ Тезиаты Ислам, — мæгуы- 
рæй сæ хъиу-хъиу кæмæн цыди, дыууæ дæр ахæмтæ. 
Бацыди Тотырбег Джанаспимæ, йæ уæхск ын æрхоста (бæгуы, 
бæ, фыццаг афтæ бауæндыдаид!), æмæ зæгъы: 
— Цард нын æрцæуы, цард, Джанаспи — иумæ кусдзыстæм, 
^аргæ-худгæйæ. 
Ислам хибарæй баздæхти Тотырбегмæ: 
— Фæуром дæхи, Тотырбег, зæрдæйæ дзуры Джанаспи, уый мæ 
Цæ уырны. Тæккæ знон дæр ма сæрыстырæй куы дзырдта немæ, 
йае хуындмæ нæ куы нæ хуыдта, нæ хуындмæ куы нæ цыди. 
— Æцæг зæгъыс, Ислам, — загъта Тотырбег, — хъæздыг ма куы 
Уыди, уæд афтæ дардта йæхи, фæлæ ныр уал æмæ уал азы мæгуы- 
Рæй, гæвзыккæй куы мæлы. Йæ ис-йæ бон уартæ йæ хæдзарыл 
бахардз кодта æмæ дзы ныр æхситт кæнæд! Не ’мхуызон дзæбæх 
кУы ’рци. Дæс азы «тæккæ знон» не сты, Ислам. 
КоцоиТЬ, Арсен 
273 

Ислам гуырысхойы тылд бакодта йæ сæр. 
— Бирæгъ йæ кæнон зæнгыл нæ уадзы. Ныр уый кæлæхы галау 
ауагъта йæхи, фæлæ йæ зондахаст, йæ зæрдæйы конд йæхимæ сты. 
Тотырбег нæ састи æмæ дзырдта, зæгъгæ, йæ зондахаст, йае 
зæрдæйы конд дæр фыццаджы хуызæн хъуамæ мауал уой. 
Уыцы стыр сходы адæм фылдæр хъæлæстæй расидтысты, зæгъгае 
сæ фæнды колхоз аразын. Джанаспи дæр уыди, колхозыл разыдзи- 
нады хъæлæс чи радта, уыдонимæ. Уый фæхъуыды кодта, иуæй- 
иутæ дыгай къухтæ кæй сдардтой, — уыдонимæ Тотырбег æмæ Ислам 
дæр. Йæ хæдзармæ куы ссыди, уæд фæдзырдта Хасанбегмæ, загъ- 
та йын: 
— Кусын хъæуы рæстæгмæ гæсгæ. Хъусын, æмæ æндæр рæтты 
ног царды уаджы ныхмæ чи лæууы, уыдон æфхæрды цæуынц. 
Æргомæй нын ног царды ныхмæ ныллæууæн нæй. Афтæ нæ, фæлæ 
тынг йæ фарс ныллæууæм. Стыр фæндтæ нæм уыди, лæппу, мага- 
зинтæ-йедтæ аразынæн. Уыдон тыххæй кой гæнæн дæр нал ис. 
Нæфæлæ афтæ бакæнæм. Колхозы хъæуы хæдзæрттæ, хатæнтæ. 
Раттæм сын барвæндонæй нæ магазин æмæ скълады хатæнтæ... Зон, 
лæппу, уый нын феххуыс уыдзæн тынг. Фадат куы фæзына, уæд 
та нæхи нæу хæдзар? Адоны уæд дуары æддæмæ раппардзыстæм. 
Хасанбегмæ зын касти уыцы уæттæ дæттын. 
— Хæдзар фæцарæзтам æмæ йын йæ хуыздæр уæттæ ныр хъæ- 
уæн раттæм? Фесафдзысты сæ, фехалдзысты сæ. Ног аразинаг 
фæуыдзысты... Фæуромæм уал сæ... Газеттæ куыд фыссынц, уымæ 
гæсгæ... 
Джанаспи атылдта йæ къух. 
— Нæ алыварс цытæ цæуы, уый уыныс æви нæ?.. Ацы хицауад 
кæй нæ баззайдзæн, уый бæлвырд у, фæлæ нын ныртæккæ æнæ 
афтæ гæнæн нæй. 
Дыккаг бон Джанаспи бацыди хъæусоветмæ. Бадтысты дзы со- 
веты сæрдар æмæ секретарь. 
Джанаспи советмæ цæуаг нæ уыди, йæхи дзы иуварс ласта, æмæ 
йыл ныр советы сæрдар фæдис кодта. Йæ къухы кърандас уыди 
æмæ йæ æрæвæрдта, йе ’нгуылдзтæ кæрæдзи мидæг атъыста, æрын- 
цой кодта стъолыл. 
— Джанаспи куы дæ? Цы хур-цы къæвда дæ æрбахаста?.. Æрбад 
дæ разы бандоныл. 
— Мæхæдæг æрбацыдтæн, — хур дæр мын нæ æххуыс кодта 
цæуынæн, къæвда дæр. 
Секретарь дæр йæ фыссын фæуагъта æмæ æнхъæлмæ касти, 
кæддæра цы зæгъид Джанаспи. 
— Дæхæдæг æрбацыдтæ æмæ, æвæццæгæн, æнæ хъуыддагæй не 
’рбацыдаис? 
— Уымæй раст зæгъыс, — дзæгъæлы рацу-бацу мæм хорз нае 
кæсы. Хъуыддаг мæ ахæм ис. Хæдзар фæцарæзтон, мæ ис-мæ бон 
ыл бахардз кодтон. Кæройнаг дыууæ уаты нысангонд уыдысты 
магазинæн æмæ скъладæн. Фæлæ нал сфаг дæн æмæ ныр уал æмæ 
274 

уал азы дзæгъæлы лæууынц. Цæрæг сæ нæй, хъарм сæ нæ кæнын, 
уæртæ дзы цæйдæр æнæхъуаджы дзауматæ бафснайдтон, æмæ 
афтæмæй уæттæ уымæлæй сæфынц. Мæнмæ афтæ кæсы, æмæ уыцы 
уæттæ колхозы правленийæн сбæздзысты. Айсут сæ, мызд дæр сын 
фидын нæ хъæуы. Хъарм сæ кæндзыстут, цы зæгъын æй хъæуы, 
æмæ уымæлæй кæд нал сæфиккой. Мæ хæдзар хъæуæн йæ тæккæ 
астæу ис — хуыздæр кæм ссардзыстут? 
Æгас хъæуы дæр рагæй хъуыстой, Дуриаты Джанаспи, дам, йæ 
ис-йæ бон хæдзар аразыныл бахардз кодта æмæ фæмæгуыр ис. 
/Енæ хъусгæ нæ уыди уый советы сæрдар дæр. 
— Дæ лæвар бирæ, Джанаспи, — загъта сæрдар. — Бузныг. Æз 
:шон фæхъуыды кодтон, колхоз аразыныл ды дæр дæ къух кæй 
сдардтай, уый, æмæ мын æхсызгон уыди. 
Джанаспи йæ бынаты базмæлыди æмæ йæ галиу рихи адаудта. 
— Хорз хъуыддаг хъуамæ кæмæндæриддæр æхсызгон уа. 
Секретарь уæдæй нырмæ хъуыста дзурджытæм, куы сæ иумæ 
касти, куы — иннæмæ. Уый хорз зыдта, куыд хъæздыг уыди Джа- 
иаспи, куыд бæрзæндты хаста йæ сæр. Ныр ын йæ ныхæстæ куы 
айхъуыста: «Хорз хъуыддаг хъуамæ кæмæндæриддæр æхсызгон уа», 
уæд йæхинымæр дзурæгау загъта: 
— Бытие определяет сознание. 
Джанаспи уыцы дзырдтæй ницы бамбæрста, фæлæ уæддæр дзу- 
рæгмæ фæкасти. Дзурæг та уæд архайын байдыдта йæ гæххæтты- 
тимæ. Секретарь, чингуытæ кæсын чи уарзта, ахæм адæймаг уыди 
æмæ цыдæртæ зыдта революцион литературæйæ. 
Сæрдар дæр уыцы дзырдтæ къорд хæттыты фехъуыста, фæлæ 
сæ æмбаргæ хорз нæ кодта. Джанаспи хорзау нал фæци, йæ цæс- 
гом фæтар ис, кæд, мыййаг, уый ныхмæ исты загъта секретарь, 
зæгъгæ, фæлæ сæрдар сдзырдта: 
— Правильно, он правильно поступает. 
Уæд Джанаспийы цæсгом фæрухсдæр ис æмæ загъта: 
— Уæдæ æз цæуын, уæттæ сымах сты æмæ сæ цыфæнды кæнут. 
* * * 
Колхозæн бындур æвæрд фæци. Авд сæдæ хæдзарæй фыццаг 
ныллæууыдысты колхозы æрмæст цыппар сæдæйы. Джанаспийы 
сыхæгтæй тынгдæр, æвæццæгæн, ничи цин кодта колхоз аразы- 
ныл. Ислам ныллæууыди колхозы йæ иунæг фырт Никъалаимæ 
æмæ йæ ус Сонаимæ. 
Тотырбег бацыди колхозмæ йæ чызг Тамарæ æмæ йæ фырт Ба- 
рысбиимæ. Йæ усæн — Дуняйæн загъта: 
— Ды нæ ницæмæн хъæуыс быдыры, æрмæст нын нæ хæдзар 
^фснайд æмæ ифтонгæй дар. Фæлæ-иу дæ куы бафæнда быдыры 
акусын, уæд, дæ хорзæхæй, аххуыс нын-иу кæн. 
Хъуыддаг рауади афтæ, æмæ колхозæн йæ райгуырæн бонæй 
фаестæмæ разынди фыдызнæгтæ: хъæздыджытæ, кулактæ, базар- 
275 

гæнджытæ, зæхджынтæ æмæ æндæр ахæмтæ. Уыдон агитаци кæ- 
нын байдыдтой колхозы ныхмæ, алы диссæгтæ мысыдысты колхо- 
зы тыххæй, дзырдтой, сылгоймæгтæ, дам, уыдзысты æппæтæн 
иумæйаг, алцыдæр иумæйаг, сæдæгай адæймæгтæ, дам, иу хъæц- 
цулы бын хуысдзысты, æвзæрст, дам, дзы нæ уыдзысты лæг, ус, 
сывæллон, рынчын, æнæниз. Афтæмæй кулактæ урæдтой мæгуыр- 
ты æмæ рæстæмбис цæрджыты колхозмæ цæуынæй, чи бацыди, 
уыдонæн дæр сæ фос колхозмæ дæттын нæ уагътой, фæлтау, дам, 
сæ хæргæ бакæнут, æмæ — хуыздæр. Агитацимæ гæсгæ мæгуыртæй 
дæр иуæй-иутæ нæ цыдысты колхозмæ, алы æфсæнттæ кодтой, нæ, 
дам, æмбарæм, колхоз цы у, уый, æмæ уал æм бакæсæм. Афтæ рæ- 
стæмбис цæрджытæй дæр бирæтæ фæстæмæ хæцыдысты сæхиуыл. 
Уæддæр колхоз рæзыди, рæзыди æмæ фидарæй фидардæр кодта. 
Фыццаг чи балæвæрдта колхозмæ бацæуыны тыххæй гæххæтт, 
Джанаспи дæр уыдонимæ уыди, фæлæ йын æрхъуыды кодтой йæ 
фыццаг хъуыддæгтæ — æхца пайдайыл куыд лæвæрдта, æххуыр- 
стытæ куыд дардта, спекуляци куыд кодта, æмæ йæ уымæ гæсгæ 
нæ айстой колхозмæ. Уæддæр Джанаспи бавдæлди æмæ ма йæм цы 
дыууæ бæхы æмæ дыууæ хъуджы уыди, уыдонæй иу бæх æмæ-иу 
хъуг барвæндонæй радта колхозмæ, — ныфс æй уыди, фæстаг бон 
ын уый дæр кæй феххуыс уыдзæн. Хъæздыджытæ колхозы ныхмæ 
агитаци куы кодтой, уæд Джанаспи тынг æнцад дардта йæхи, æппын- 
дæр ницы дзырдта колхозы ныхмæ. Йæ фырт Хасанбегæн дæр ба- 
фæдзæхста: 
— Хъусыс, лæппу, иу дзырд дæр дæ макуы сирвæзæд колхозы 
ныхмæ, уый нæ, фæлæ-иу дæхи хъыггæнæг скæн, колхозмæ нæ 
кæй нæ айстой, уый тыххæй. 
Афтæмæй, хицауад кулакты æхсæдын куы байдыдта, ликвида- 
ци сæ куы кодта, куыд къласс, уæд Джанаспи æнæ æфхæрдæй 
баззади. Уымæ гæсгæ Хасанбеджы сæры тынгдæр ныффидар ис 
хъуыды, зæгъгæ, йæ фыд зондджын адæймаг у. 
Иу-дыууæ азы фæстæ Джанаспи Хасанбегæн æрхаста ус, йæхи 
æмсæр кæй хуыдта, ахæм лæджы чызджы. Фатымæйæн хæдзары 
фезмæлдтыты фæзынди æххуысгæнæг. Бинонтæ фæфылдæр сты, 
æмæ сæ Джанаспи хойраг хъуаг нæ уагъта, уæлæнгай цы дзауматæ 
баззад, уыдон уæй кодта æмæ æлхæдта хор. Иубон басидти Хасан- 
бегмæ æмæ зæрдиаг ныхас фæкодта йемæ, дзырдта йын афтæ: 
— Фыдæлтæ зондджын адæм уыдысты. Фыдæлтæй баззади 
æмбисонд: «Иумæ дзыккайæ хицæн сир хуыздæр у». Стыр æцæг- 
дзинад æвæрд ис уыцы дзырдты мидæг. Иумæ кусгæйæ, алчи йæхи 
хъары рогдæрæй ауайыныл, хи нæ бафæлмæцын кæныныл. Иумæ 
фосæй, иумæ хæринагæй та алчи йæхи хъары хуыздæр хæйттæ, 
хуыздæр комдзæгтæ тоныныл. Уымæ гæсгæ, мæнæ цы иумæйаг 
цард аразынц, уымæй ницы рацæудзæн. Кæрæдзи фæхæрдзысты, 
ныххæрæмттæ уыдзысты, ныззæрдæхудтытæ уыдзысты, æмæ сын 
фадат куы фæуа, уæд фæйнæрдæм фæцæудзысты. Цыфæнды куы 
феста, уæддæр нæй баззайæн колхозæн, фехæлдзæн. Хи хъаруйæ 
276 

пæ къахыл слæууынæн чи нæ уыди, зæххы гæбаз кæмæн нæ уыди, 
мæнæ, «временный»-тæ кæй хонынц, уыдон, алы босяктæ æмæ æнæ- 
хæдзæрттæн, чи зоны, фæбæздзæн колхоз, æппыннæйы бæсты сын 
уый дæр хорз, чи зоны, сæ гуыбынтæ дзы æфсаддзысты. Фæлæ 
адæймаджы хуызæн адæймаг, йæхицæн аргъ чи кæны, уый уыр- 
дæм нæ бацæудзæн. Æз балæвæрдтон гæххæтт æмæ мæ æгайтма 
нæ айстой, фæлæ нын гæххæтты балæвæрд феххуыс ис, — æфхæрд 
не ’рцыдыстæм, бирæ кæйдæрты хуызæн. Куы мæ айстаиккой, уæд 
мын уый та уыдаид стыр æнамонд хъуыддаг, — мæ цард мын иуда- 
дзыг дæр сæнад уыдаид. Æнад мын у колхоз, мæ удхæссæг у кол- 
хоз, æмæ нæ, ныр куыд стæм, афæмæй цæрын куы уадзой, уæд 
афтæмæй цæрдзыстæм, цалынмæ æндæр фадат фæзына, уæдмæ. 
Гæнæн куынæуал уа, уæд колхозмæ дæр бацæудзыстæм, — уæддæр 
æргомæй йæ ныхмæ æрлæууæн нæй. Федтай, ныхмæ чи лæууыди, 
уыдон куыдтæ баисты, уый? Сусæгæй, аивæй нын цы ’нтыса, уый 
кæндзыстæм. 
Джанаспийы ацы ныхæстæ арф æрбадтысты Хасанбеджы зæр- 
дæйы, аппаринагæй дзы ницы ардта æппындæр. 
Рацыди иукъорд азтæ. Коммунистон парти хорз цæст дардта 
колхозты ахадындзинадмæ. Ам дæр колхоз æрфидар ис. Колхо- 
зонтæ хорз кусын байдыдтой, сæ фæллойбонтæм алы халсар, алы 
дыргъ фагæй фылдæр исын байдыдтой. Джанаспийы дыууæ сы- 
хаджы — Тотырбег æмæ Ислам — куыстой колхозы зæрдиагæй, 
бирæ фæллойбонтæ сын-иу уыди æмæ-иу сæ хæдзæрттæ байдзаг 
сты алы дзæбæхдзинæдтæй. Сæ уæлдæйттæ лæвæрдтой коопера- 
тивмæ æмæ дзы æлхæдтой хъуымац, дарæс æмæ хæдзары алы дзау- 
матæ. Фæзынди сæм венаг бандæттæ, трюмотæ, стъолтæ, гарде- 
робтæ, шифонертæ æмæ æндæртæ. Сæ бинонтыл фæзынди лæгъз 
дарæс — уæндонæй, сæрыстырæй цæуын байдыдтой ахæмы ’хсæн. 
Ислам бахуыйын кодта йæхицæн ног цухъа, ног куырæт æмæ- 
иу æнцойбон, уæззау къахдзæфтæ кæнгæйæ, фæцæйцыди Ныхасмæ. 
Ахæм къахдзæфтæй цыди Дуриаты Джанаспи дæр, йæ исбонæй йæ 
зæрдæ бухъ куы уыди, уæд. Ныр мæнæ йæ дуармæ фæйнæгын 
бандоныл æнкъардæй бады æмæ йæ хъуыдыты ныгъуылы. Хаттæй- 
хатт бакæсы йæ хæдзары кæройнаг уæттæм æмæ йæ сæр æрдиаггæ- 
нæгау батилы, — ацы фыдбылызы болыыевиктæ куы нæ фæзында- 
иккой, уæд афонмæ йæ тæккæ базар кæнгæйæ уаид, æлхæнджытæ 
хъæуы алы кæрæттæй цæуиккой æмæ цæуиккой æлхæнынмæ. Ныр 
дзы уæртæ кусы йе ’нæуынон колхозы правлени... Кæсы Джанаспи 
Цæуджытæм, рухсдзæсгом колхозонтæм (салам зæгъынц кæрæ- 
дзийæн), акæсы сæ фæдыл: 
— Кæс-ма, дæлæ уый дæр гæвзыккæй марди, ныр хъал цыд 
фæкæны. 
Уæлдай хъыг вæййы Джанаспийæн, Ислам йæ мыдхуыз зачъе 
тымбыл æлвыд куы акæны, йæхи куы рацаразы, уæздан цыдæй куы 
Рацæйцæуы йæ рæзты æмæ зынæрвæссон хъæлæсæй куы ’рбадзуры: 
— Дæ бон хорз, Джанаспи! 
277 

«Барæй афтæ дары йæхи мемæ, ома, ды уыдтæ, ныр та æз дæн, — 
фæзæгъы хинымæры Джанаспи. — Мæгуырæй йæ хъиу-хъиу цыди, 
ныр æм кæсыс — ныхъал ис... фæлæуу... бирæ нæ фæцæудзынæ 
афтæ, — цы ран уыдтæ, уыцы ран та дæ тъæпп фæцæудзæн». 
Исламы ус Сона патефон гом рудзынджы дæлвæйнæгыл куы 
æрæвæры æмæ йæ куы баифтындзы, уæд Джанаспи йæ уаты рудз- 
гуытæ æхгæнынмæ фæвæййы. Йæ фырт Черменæн та уый хъыг у — 
уый уарзы патефоны цагъд. 
— Цæмæн æхгæныс рудзгуытæ? — афарста иу хатт йæ фыды, — 
патефоны цагъд хорз куы у. 
— Нæ йæ уарзын æз, — загъта Джанаспи. 
Уымæй мæнг дзырдта, уарзгæ кодта патефоны цагъд, фæлæ 
йæхимæ кæй нæй, уый йын хъыг уыди, стæй йæм афтæ касти, 
цыма Сона барæй æрцаразы патефон рудзынджы дæлвæйнæгыл, 
мæнæ, зæгъгæ, сымахмæ нæй, махмæ ис. 
Йæ иннæ сыхаг Тотырбег кæй ныхъал ис, уый Джанаспийæн 
афтæ хъыг нæ уыди: «Æдылы у æмæ цыфæнды кæнæд — æды- 
лымæ æдылы митæ вæййы, фæлæ а Ислам... Ислам цы кæны, уый 
кæны хъуыдыгондæй æмæ фыдæнæн». Афтæ уыдысты Джанаспийы 
хъуыдытæ. 
Цыди рæстæг. Джанаспийы цардыуаг æвзæрæй-æвзæрдæр код- 
та. Дзаумайы мыггагæй йæ хæдзары ницыуал баззади, ницæйаг 
цыдæрты йеддæмæ — фæуæй сæ кодта. Æнхъæл та афтæ уыди, 
æмæ æрмæст уыцы дзауматы аргъæй фæцæрдзæн æндæр хицауад 
фæзыныны онг. Зæххы бын ын цы исбон æвæрд уыди, уымæй та 
афтæ хъуыды кодта, зæгъгæ, нæй уымæ бавналæн, цалынмæ ацы 
хицауад нæ адде уа, уæдмæ. Касти Джанаспи, æмæ йæ алфамбы- 
лай колхозонты цард бæрæг хуыздæрæй-хуыздæр кодта, сæ уæл- 
дæйттæй æлхæдтой хæдзары алы дзауматæ, алы дарæс, хъуг дзы 
кæмæ нæ уыди, ахæм нал баззади, уыди сæм сæгътæ, фыстæ, хуытæ, 
кæртыты æмызмæлд кодтой хæдзарон алы мæргътæ. 
Иу райсом Джанаспи бадти йæ дуармæ фæйнæгын бандоныл. 
Кæсы æмæ Тотырбег рацыди йæ кæртæй æмæ рараст ис дæлæр- 
дæм, — йæ цæсгомыл бадти æхсызгон мидбылты худт. 
— Гъе, дæ райсом хорз уа, Джанаспи! — сдзырдта Тотырбег. 
— Хорз цæрай æмæ дæ хъуыддаг раст уа! 
— Цард нын æрцыди, Джанаспи, цард. 
— Æгайтма уын æрцыди цард, — загъта Джанаспи. — Хуыцауæй 
бузныг. Уынын æз мæхæдæг дæр, уынын, хъæздыгæй-хъæздыг- 
дæр куыд кæнут, уый. 
Джанаспи афтæ æнхъæл уыди, æмæ йын Тотырбег мæстæйма- 
рынæн загъта афтæ. Фæлæ Тотырбегæн йæ фæсонæрхæджы дæр 
ахæм хъуыды нæ уыди — уымæн йæ зæрдæ бухъ уыди йæ цардæй, 
колхозы бæркаддзинадæй, æмæ йæ бон нæ уыди уый йæ хуылфы 
æмбæхсын. 
Джанаспи мæгуырмæ кæй æрцыди æмæ йын æхсызгон кæй нæ 
уыдзæн йæ ныхас, уый тыххæй хъуыды дæр нæ акодта. 
278 

Акасти Джанаспи Тотырбеджы фæдыл æнæуынон цæстæй. 
— Ацы æвзæрмæ дæр нæ кæсыс! Лæгъз дарæс йæ уæлæ никуы 
уыди, сыстытæ йæ бахордтой, маамæлайы къæбæрæй царди, 
мæгуыргурау дæр-иу азылди... Ныр æм акæс! Мæстæймарæн ны- 
хæстæ мын уæнды!.. Фæлæууæнт... Æз сын... 
* * * 
Джанаспи фыццаг хатт куы балæвæрдта гæххæтт колхозмæ 6а- 
цæуыны тыххæй, уæд йæхицæн айсын æнхъæл дæр нæ уыди, 
фæндгæ дæр æй нæ кодта колхозмæ бацæуын. Уыцы фæзылд æй 
хъуыди æрмæст уый тыххæй, цæмæй йæ нымайой мæгуырдæртимæ, 
цæмæй дзы æнхъæл ма уой, колхозæн знаг у, зæгъгæ. Æцæгæй та 
йæ фæнд уыди банхъæлмæ кæсын искæцæй ахæм тых фæзынынмæ, 
колхоз чи фехала, зæронд царды уаг та чи æрæвæра. Уый йæ уыр- 
ныдта тынг æмæ йæм æбыхсгæ æнхъæлмæ касти. Йæ хъус тынг 
дардта газетты фыстытæм дæр, адæм цы дзырдтой, уымæ дæр. Æмæ 
æрæгмæ кæй зынди ахæм тых, уый тыххæй мæстæй сыгъди, æнцой 
нæ ардта. Цал æмæ цал хатты йæм баздæхти йæ ус Фатымæ: 
— Бацæут колхозмæ, бинонтæ цы хæрой, уый куынæуал ис. 
Бацæут... Иннæ адæмæн сæ цард бонæй-бонмæ хуыздæр кæны, мах 
та стонгæй мæлынмæ æрцыдыстæм. 
Джанаспи йæ усæн «нæ» нæ дзырдта, колхоз ын æнад у æмæ 
йæ фехæлдмæ æнхъæлмæ кæсы, уый дæр ын нæ хъæр кодта, фæлæ 
йын-иу загъта: 
— Куы мæ айсиккой, уæд бæргæ бацæуин колхозмæ. Фæлæ йæ 
куы зоныс, — балæвæрдтон гæххæтт, æмæ мæ нæ айстой, — мæ 
ныхмæ дзурджытæ фæци. Авзардзынæн та, кæд мæ ныр айсиккой. — 
Афтæ-иу дзуапп лæвæрдта Джанаспи йæ усæн, фæлæ уæддæр но- 
гæй гæххæтт бадæттыныл тагъд нæ кодта. Йæ ныфс зæронд цард 
раздæхыны тыххæй нæ хæлди æмæ æнхъæлмæ касти æмæ касти. 
Чермены йæ зондахаст хæстæг лæууын кодта фæскомцæдисон- 
тæм, арæх сæм цыди ныхас политикон фарстытыл æмæ афтæмæй 
йæ зонд æххæстæй аздæхти ног цардырдæм. Йæ хуыздæр хæлæрттæ 
уыдысты фæскомцæдисонтæ æмæ партионтæ, йæ рæстæг фылдæр 
уыдонимæ æрвыста. Хаттæй-хатт-иу ауади быдырмæ дæр колхозы 
куыстмæ бакæсынмæ. Йæ зæрдæмæ цыди колхозонты æмзæрдæ 
куыст, хорз æм касти иумæйаг куысты хъæлдзæгдзинад. Сæ хæ- 
дзары-иу арæх дзырдта йæ мадæн колхозы тыххæй æмæ-иу æй 
ардыдта Джанаспийыл, колхозмæ тагъддæр цæмæй бацæуа, уый 
тыххæй. Йæхæдæг тынг нæ уæндыди йæ фыдмæ, фæлæ йын уæд- 
Дæр иукъорд хæттыты æппæлыди колхозы куыстæй, колхозонты 
Цардæй. 
Уымæн дæр-иу Джанаспи загъта: 
— Нæ мæ айстой колхозмæ, фæлæ та бадæтдзынæн гæххæтт, 
кæд сæм ныр æндæр фæнд æрцæуид. 
Афтæмæй ивгъуыдта рæстæг. Фæстагмæ Джанаспи бамбæрста, 
279 

æнæ бацæугæ йын кæй иал ис колхозмæ, куы нæ бацæуа, уæд æцæг 
стонгæй мæлынмæ кæй æрцæудзысты бинонтæ. Ахæм хъуыдытæ 
цæуын байдыдтой Хасанбеджы сæрмæ дæр æмæ сæ иу-дыууæ хат- 
ты йæ фыдæн зæгъгæ дæр кодта. 
Иу уалдзыгон бон Джанаспи бадти сарайы æмæ бæхы дзауматæ 
æмпъызта. Уайтагъд та-иу фæкаст арвмæ, — куы уаргæ ракæны, 
куы та сæлфынæг хæссы. Йæ размæ æнкъардæй бацыди Фатымæ. 
— Цы кæныс, усай? Уалдзæг куы у, ды та æрæгвæззæджы бо- 
нау хъуынтъыз куы дæ? 
— Уалдзæг бæргæ у, фæлæ иннæ адæмау мах цæуыл бахъæл- 
дзæг уæм, стонгæй мæлынмæ куы æрцыдыстæм?.. Цы кæнон, хæ- 
ринаг уын цæмæй скæнон абон, уымæн куы ницы зонын! 
Джанаспи йæ куыст фæуагъта æмæ æнæбары худт бакодта. 
— Бæх кæм атулы, уым ма æрду аззайы, — мах та къаннæг бæх 
куы нæ уыдыстæм, мыййаг! Иу-дыууæ боны фаг истæмæйты скæн 
дæхи, стæй хъуыддаг фенцондæр уыдзæн. Тæккæ абон цæуæм кол- 
хозмæ æмæ уæд кæм æфстау исдзыстæм, кæм цы... Ма тæрс, нæ 
фесæфдзыстæм. 
Фатымæйæн йæ цæсгом фæрухс ис. 
— Афтæ, афтæ... Ныронг дæр нæ цæуын хъуыди, кæннод дæхи 
ныддур кодтай æмæ дын иу ранæй фенкъуысæн нал уыди. — Цин- 
гæнгæ ауади Фатымæ фæстæмæ хæдзармæ. 
Джанаспи иунæгæй аззади сарайы (туас æмæ рæхсæн æрхауд- 
той йæ къухтæй) æмæ ныдздзынæзта уæларвмæ: 
— Уæ, хуыцæутты Хуыцау, мæхи Хуыцау! Ай цæй фыдбылызы 
болыпевиктæ равзæрди дунейыл? Цард куы фехæлдтой, дур ду- 
рыл куынæуал ныууагътой, кæдмæ уромдзынæ, Хуыцау, уыдон 
æнæуагдзинæдтæ?.. Цæмæ æрхаудтæн, цæ? Исламтæ æмæ Тотыр- 
бегтæ мæм бæрзондæй дæлæмæ кæсынц... Гæнæн нал ис, цæуын 
хъæуы колхозмæ... — Бавнæлдта та йæ куыстмæ. Кæрты дуарæй 
базынди Хасанбег, бацыди сарамæ, йæ худ ацагъта æмæ цæджын- 
дзы æнцой æрлæууыди. 
— Цы хæбæрттæ хъуысы, лæппу? — йæ сæр уæлæмæ нæ ис- 
гæйæ, бафарста Джанаспи. 
— Ницы ис... Дæлæ Ныхасы лæууыдыстæм. Рувыны кой йед- 
дæмæ ницы ис адæммæ. Ацы уарынты рæстæджы сæ хортæ хæм- 
пæлгæрдæджы бын куы фæуой, уымæй тæрсынц. Дзургæ хъæбæр 
кæнынц. Мæнæ афтæ фæуыдзыстæм, мæнæ афтæ бакæндзыстæм, 
дыууæ-æртæ хатты барувдзыстæм, куы бахъæуа, уæд фылдæр дæр, 
уый у сæ ныхас, æндæр кой сæм ницы ис. 
Джанаспи фæуагъта йæ куыст æмæ ныхъхъуыды кодта. 
— Е... ехх!.. Райдайæны адæм æмзæрдæйæ куы ныллæууыдаик- 
кой, мах нæ хъæуы колхоз, зæгъгæ, уæд абон дæр ма алчи дзæбæх 
йæхицæн кусид, куыд æй фæнды, афтæ. 
Хасанбег йæхи къодахыл æруагъта, къæцæл систа æмæ йæ хæ- 
рынкъайæ амайы. Ахъус ис иучысыл, стæй загъта: 
— Адæм æппæтæн æмзæрдæ уæвæн нæй. Мæгуыртæ, батрактæ, 
280 

æнæхæдзæрттæ федтой, кохоз сын пайда кæй уыдзæн, æмæ йыл зæр- 
диагæй ныллæууыдысты. Уый фæстæ ма иннæтæн дæр цы гæнæн 
уыди, цыдысты колхозмæ — чи фæндонæй, кæмæн хъауджыдæр нæ 
уыди, чи та йæхицæн æфхæрынæй тарсти... Ныр колхоз сфидар ис 
æмæ йæхи уагæй нал фехæлдзæн. Хæст хъæуы, хæст, æнæмæнг. 
— Афтæ у, лæппу, фæлæ уæдмæ цæмæй цæрдзыстæм, уый ма 
мын зæгъ! 
— Æз хъуыды кодтон уый тыххæй... Æнæ бацæугæ нын нæй 
колхозмæ. — Къæцæл аппæрста æмæ хæрынкъа ратух-батух кæны. 
Джанаспи рауын-бауын кæны æмпъызт гуыбынбос æмæ дзуры: 
— Афтæ у, уæдæ, лæппу, гъе. Хæстмæ, колхозы хæлдмæ 
æихъæлмæ кæсынæй ницыуал пайда ис. Куы ’рцæуой уыдон, уæд 
цы кæнæм, уый кæндзыстæм, фæлæ нæ ныр колхозмæ бацæуын 
хъæуы. Цы бавæрдтам, уыдонмæ бавналæн нæй, уый зон... Кусдзы- 
стæм æртæйæ. Устытæн уырдæм цæуæн нæй, ахæм æгаддзинадмæ 
нæхи не ’руадздзыстæм. А Чермен æнæ колхоз нал лæууыди æмæ 
дзы кусæд ныр, цас æй фæнды, уыйас... 
Æрдиаджы тылд ныккодта Джанаспи йæ сæр: 
— Æнад мын у... æнад мын у колхоз! — фестади, сарайы къуым- 
ты ауади иуæрдæм, иннæрдæм, дзуры Хасанбегмæ: — Цы дын 
фæдзæхсын, лæппу, уый зоныс? Чи зоны, ирвæзындзинад фæзы- 
пынæй раздæр куы мæлон æмæ зын удхар куы кæнон, уæд-иу æвип- 
пайды уаты дуар фегом кæн æмæ-иу æрбахъæр кæн «колхоз!..» 
Уыцы дзырд мæ хъустыл куыддæр ауайа, афтæ мæ уд схаудзæн 
æмæ фервæздзынæн удхарæй. 
— Уымæ не ’рцæудзæн, баба, хъуыддаг. Афтæ дард нæ ауадз- 
дзысты иннæ паддзæхтæ ацы хицауады... Уæд низ уыдонмæ дæр 
анхъæвздзæн. 
Джанаспи бæхы дзауматæ æмпъызт фæци æмæ сæ къулыл 
сауыгъта, стæй бараст ис колхозы правленимæ. Хасанбег та хæ- 
дзармæ бацыди. Уым æфсин æмæ чындз дæр колхозы тыххæй 
дзырдтой. Æхсызгон сын уыди, колхозмæ кæй цæуынц, уый — кæд 
ныр хъуæгтæ нал æййафиккой. Устытæ афтæ æнхъæл уыдысты 
æмæ уыдон дæр кусдзысты колхозы, фæлæ сын Хасанбег радзырд- 
та Джанаспийы фæнд, æмæ уæд Фатымæ загъта: 
— Фæуæд афтæ дæр, хæдзары куыстытæ чысыл нæй. 
Джанаспи правленийы дуарæй куы бакасти, уæд æм колхозы 
сæрдар Аслæнбег дисы каст ныккодта, — ныр уал азы правлени 
Джанаспийæн йæхи хæдзары ис, афтæмæй йæ дуарæй дæр никуы- 
ма бакасти. 
Фыццаг уыди иу правлени, фæлæ дыууæ азы размæ, колхоз 
<ргæр куы ныббирæ ис, уæд æй дыууæ дихы фæкодтой. Хъæуæн 
*№ уæллаг æрдæджы колхоз у Сталины номыл, дæллаг æрдæджы 
колхоз та — Орджоникидзейы номыл. Сталины номыл колхозæн 
ЗДрдар у Дауыраты Аслæнбег. Джанаспи, хъæуы уæрстмæ гæсгæ, 
хаудта уæллаг колхозмæ. 
Аслæнбег бадти стъолы фарсмæ æмæ ныхас кодта иу колхозо- 
281 

нимæ. Секретарь дæр бадти йе стъолы фарсмæ, цыдæртæ фыста. 
Джанаспи «уæ бонтæ хорз» куы загъта, уæд Аслæнбег йæ ныхас 
аскъуыдта колхозонимæ æмæ сдзырдта: 
— Æгас цу, Джанаспи. Цы хур, цы къæвда дæ æрбахаста? — 
уый афтæ фенхъæлдта, æмæ Джанаспи ныртæккæ хъуæгтæ кæм 
æййафы, уым, æвæццæгæн, йæ уæтты тыххæй мызд курдзæн. Джа- 
наспимæ ахæм хъуыды æппындæр нæ уыди. Аслæнбеджы амындмæ 
гæсгæ æнцад йæхи æруагъта бандоныл, аздыхта йæ галиу рихи 
æмæ загъта: 
— Колхозмæ мæ айсут, Аслæнбег! — систа йæ куырдиат æмæ йæ 
дæтты Аслæнбегмæ. 
Аслæнбег райста гæххæтт, фæлæ йæм кæсгæ не ’ркодта, æрæ- 
вæрдта йæ стъолыл. Йæ ныхас колхозонимæ ахæццæ кодта кæ- 
ронмæ, æмæ уый ацыди. 
Ныр правленийы ничиуал уыди æртæ лæджы йеддæмæ. 
Систа Аслæнбег Джанаспийы куырдиат йæ къухмæ æмæ иучы- 
сыл æнæ дзургæйæ алæууыди. 
«Хъæздыг лæг уыди, батрактæ дардта, æхца пайдайыл лæвæрд- 
та, мæнæ ацы уæтты та магазин кæнинаг уыди. Нал сарæхсти, йæ 
ис-йæ бон хæдзар аразыныл бахардз кодта. Уыййеддæмæ НЭП-ы 
рæстæджы афтæ нæ фæбадтаид, уыййеддæмæ уал æмæ уал азы 
мæгуырæй йæ хъиу-хъиу нæ цæуид, уыййеддæмæ æппæты раззæг- 
тимæ гæххæтт нæ балæвæрдтаид колхозмæ бацæуыны тыххæй. Йæ 
уæлдай уæттæ правленийæн радта, йæ дыууæ бæхæй иу колхозæн 
радта, куы нæ йæ айстой колхозмæ, уæд, — лæгъстæмæ, æвæццæ- 
гæн, уый фæстæ йæ куыд айстаиккой, афтæ. Уый фæстæ у, æмæ 
Аслæнбег никæмæй ницы æрыхъуыста, зæгъгæ, Джанаспи колхо- 
зы, кæнæ хицауады ныхмæ дзуры. Чи дзырдта колхозы ныхмæ, 
ахæмтæй дæр чидæртæ колхозы лæуд сты æмæ хорз кусынц. Цæ- 
уылнæ йæ райстæуа колхозмæ, нæ зонын». 
Ахæм хъуыдытæ ацыдысты Аслæнбеджы сæрымагъзы. Бандо- 
ныл фæстæмæ анцой кодта, дыууæ къухы стъолыл уæззау æруагъта. 
— Райсом нын æмбырд ис æмæ дын æркæсдзыстæм дæ куырди- 
атмæ. Æмбырд куыд зæгъа, афтæ уыдзæн дæ хъуыддаг. 
— Йе мæ колхозмæ айсут, йе мæ ахæстоны бакæнут, кæд æвзæр- 
гæнæг дæн, уæд. Хæдзары мидæг дзаумайы мыггагæй ницыуал 
баззади, цы ауæй чындæуа, ахæм. Бинонтæ стонгæй мæлынмæ 
æрцыдысты... Æркæсут! — сыстади йæ бандонæй, ацыди. 
— Райсом, Джанаспи... райсом фендзыстæм. 
Афтæ ахицæн ис Джанаспийы ныхас Аслæнбегимæ. 
* * * 
Уыди рувыны рæстæг. Арв йæхи ныхъхъуынтъыз кодта æмæ 
йæ цæссыг арæх калдта зæххыл. Хæмпæлгæрдæг бырста уæлæмæ 
æмæ хорты, картофы æмæ иннæ халсарты бынæй кодта. 
— Февналут, æмбæлттæ! 
282 

— Февналут, æфсымæртæ! 
— Советон адæм куы стæм, — хъуамæ уарыныл дæр фæтых- 
джындæр уæм! 
Ахæм хъæртæ хъуысти алырдыгæй. 
Хиуыл нæ ауæрдгæйæ, абухтой колхозонтæ хæмпæлгæрдæгимæ, — 
хъуамæ сын уарын сæ царды хос ма фесафа. 
Уыцы тохы раззæгтимæ уыдысты Исламы фырт Никъала æмæ 
Тотырбеджы фырт Барысби. Дыууæ дæр фæскомцæдисонтæ, кæ- 
рæдзи-иу айстой, чи фæраздæр уа, зæгъгæ, æмæ афтæмæй иннæты 
дæр цырд кодтой куыстмæ. 
Джанаспи куыста æртыккаг бригады æмæ арæх хъуысти йæ 
хъæр: 
— Февналут, лæппутæ, февналут, чызджытæ! Хъуамæ цары онг 
6ай,дзаг кæнæм нæ гонтæ! 
Йæ фарсмæ чи куыста, уыдонæй йæм кæйдæрты зæрдæ æхсайд- 
та, — уæлæнгай сæм касти йæ куыст, фæлæ дзургæ ницы кодтой, — 
ног колхозон у, æгайтма æрбацыди, ныр фæифтыгъд уыдзæн, са- 
хуыр уыдзæн чысылгай, — афтæ хъуыды кодтой. Уыди дзы ахæмтæ 
дæр, чи нæ йыл æууæндыди, афтæ чи дзырдта хинымæры, зæгъгæ, 
Джанаспи æнæбары бацыди колхозмæ, стонг æййафын куы бай- 
дыдта, уæд, фæлæ æцæгæй никуы æрфидаудзæн колхозимæ. Ахæм 
адæймæгтæ дæр сæ хъуыдытæ сæ хуылфы æвæрдтой. 
Джанаспи райдайæны афтæ æвзæр нæ куыста, фæлæ ног колхо- 
зон кæй у, стæй раджы хъæздыджытæй кæй уыди, уымæ гæсгæ йæм 
иуæй-иутæ æгæр карзæй кастысты. Джанаспи йæхинымæры афтæ 
хъуыды кодта, Хасанбегæн дæр уый дзырдта, зæгъгæ, æгæр хорз 
кусын нæ хъæуы, уый зæрдæхсаинаг уыдзæн, мæнæ, зæгъгæ, сæ 
знагдзинад хорз куысты аууон кæнынц. Æвзæр кусын дæр нæ хъæуы, 
уый дæр, дам, афтæ æмбардзысты, зæгъгæ, æрбацыдысты æрмæст 
рæстæгмæ, искуыд, рæстæг æрвитыны тыххæй хуыздæр фадат фæ- 
зынын онг. Афтæ уыдысты Джанаспийæн йæ фæндтæ, фæлæ йын 
афтæ нæ ацыдысты. Уайтагъддæр бамбæрста, колхозы кусын кæй 
нæ бафæраздзæн, фыццагæй йын тынгдæр æнад фестади колхоз. 
Хъазгæ-худгæйæ-иу колхозонтæ зæрдиаг куысты куы бацыдысты, 
ерыс куы сидтысты кæрæдзийæн, уæд-иу уый та мæстæй сыгъди. 
Уый не ’мбæрста, йæ сæрымагъз æй нæ иста, цæуыл хъæлдзæг сты, 
цæуыл цин кæнынц ацы адæм. Иууыл æнад та йын уыди колхозон- 
ты фынгыл бадт иумæ. Ахæм фынгтыл, афтæ æмхæццæйæ бадын 
ахуыр нæ уыди, батрактæ æмæ алы æнæхæдзæрттæ æмæ бæгъæв- 
вæдтæ чи уыди, ахæмтимæ йæ ныр фæрсæй-фæрстæм бадын хъуы- 
ди. Сдзурынмæ йæ сæр кæмæ нæ хаста, уыдонимæ йæ ныр æмбæлт- 
тау, æмсæртау, ныхас кæнын хъуыди. Арæх-иу старсти Джанаспи, 
куы нæ баурома йæхи æмæ исты куы срæдийа. Æфсоны бадт-иу 
акодта иу-чысыл, стæй-иу кæрдзын фелвæста æмæ ацыди хæрæндо- 
чæй. Æмбæрста Джанаспи, афтæмæй бирæ кæй нæ бафæраздзæн 
колхозы кусын æмæ суæгъд кæнынæн алы амæлттæ хъуыды кæнын 
байдыдта. Йæ фæнд бамбарын кодта Хасанбегæн æмæ йын загъта: 
283 

— Ды кус, куыд куыстай, афтæ, ма фæцауддæр кæн дæ куыст, 
кæннод сæфæм. 
Фæлæ Хасанбег дæр ахæм зæрдæ дардта колхозы куыстмæ, 
тынг дзы фæлмæцыди æмæ зæрдæ фæлæууыны тыххæй нуазын 
байдыдта. Чысыл-иу æй куы февдæлди, уæд та-иу хъæуы балæу- 
уыди арахъдзуан. Йе ’мбæлттæ йын йæ дзыппы дæр фендтытæ 
кодтой авг. Иу хатт сихор хæрыны афон, колхозонтæ станмæ куы 
цыдысты, уæд йæ дзыппæй фæзынди авг. Йæ фæдыл чи цыди, уый 
йæм дзуры: 
— Хасанбег, дæ арахъ фæкалди. 
Хасанбег йæ дзыпмæ фæлæбурдта æмæ авг арфдæр афснайдта. 
— Арахъ куы нæ у. Дойныгæнаг дæн æмæ авджы мидæг мемæ 
дон хæссын хаттæй-хатт. 
— Æмæ махæй уæлдай уыйас цæхджынтæ кæм хæрыс? 
— Цæхджынтæ хæрыны тыххæй нæу, фæлæ, Уастырджистæн, 
æнæуый дойныгæнаг дæн. 
— Авæр ма дзы мæнæн дæр, æз дæр æрбадойны дæн. — Бахудти 
колхозон. 
Хасанбег фæкъæмдзæстыг ис æмæ сдзырдта: 
— Мæхи фаг йеддæмæ нæу. — Фæлæууыди йæ дзабырмæ зилы- 
ны æфсон. 
Иннæ аразæй ис. 
Зыдтой йæ иууылдæр, нуазы уый, фæлæ цухтæ нæ кодта, йæ 
куыст нывыл æххæст кодта æмæ йын уымæ гæсгæ йæ нозт хъуыды 
дæр ничи кодта. Хасанбег æнхъæл уыди, æмæ йæ Джанаспи нæ 
зоны, нозты ’рдæм кæй аздæхти, уый, фæлæ йæ уый зыдта, æрмæст 
ын барæй ницы дзырдта, кæд, зæгъгæ, æнæгъдау нозт нæ райдаид. 
Иухатт, хъæуы уæвгæйæ, Хасанбег сæумæрайсом бацыди сæ 
хæдзармæ нозтджынæй. Нозтджын кæй у, уый Джанаспи уайтагъд 
бафиппайдта, ныры хуызæн расыгæй йæ никуыма федта, æмæ йын 
тынг хъыг уыди. 
— Уарынмæ та хъавы, æнхъæлдæн, — загъта Хасанбег, уатмæ 
бацæугæйæ. — Мигътæ фалæрдыгæй ныллæг рауагътой сæхи. 
Фыд фæхъуыды кодта, Хасанбег иучысыл цудгæ дæр кæй фæ- 
кодта, æмæ йæм дæрзæг цæстæй бакасти. 
— Уардзæн æви нæ, уый дыууæйыл у, фæлæ уал ды кæмдæр 
кæй ныххуылыдз дæ, уый æцæг у. 
— Уæртæ не ’рвадæлтæм бауадтæн... Æрмæст дыууæ арахъы 
анызтон, æндæр нæ... Уастырджистæн, æндæр нæ. 
— Уый арахъы хъæбæрмæ æмæ агуывзæйы асмæ гæсгæ у. 
Хасанбег къуымы табуретыл йæхи æруагъта. 
— Уастырджистæн, хуымæтæджы арахъ, фæлæ цæмæй нуæз- 
тон, уый агуывзæ нæ уыди, сыкъа уыди. 
Джанаспи йе ’рфгуытæ тынгдæр æрбалхынцъ кодта. 
— Ныр нын магазин байгом кæнын куы бантыстаид æмæ йæ дæ 
бар куы бакодтаин, уæд дæр афтæ нуæзтаис? 
— Уæд бæргæ нæ нуæзтаин. Фыццаг мæ афтæ нуазгæ искуы 
284 

федтай? Дæ фæндтæй, баба, мæ фæндтæ дарддæр цыдысты. Иу 
магазин ам, иннæ горæты... Сæ куыст æмвæндæй... Хорз хъуыды- 
гонд мын уыди хъуыддаг... Фæлæ ныр цæуыл зæрдæ фæлæууа? А 
колхозы куыст мын мæ уд мæ хъуырæй ласы. Нозт ма мын мæ маст 
иучысыл фæмынæг кæны. 
«Уый рис мæ рисæй къаддæр куы нæ у, сæрæй!» — ахъуыды 
кодта Джанаспи æмæ загъта: 
— Ныхъхъæбæр кæнын хъæуы хи. Бафæразын ма хъæуы иучы- 
сыл, банхъæлмæ кæсын хъæуы... Баззайæн ын нæй ацы хицауа- 
дæн, ацы колхозæн. 
Афтæ дзырдта Джанаспи, фæлæ йæхæдæг нал фæрæзта колхо- 
зы куыстæй, цæттæ уыди авд дæлзæххы фæуынмæ, колхозы кусы- 
ны бæсты. Рафæндтæ-иу кодта йæхи исчердæм фехсын, фæлæ та- 
иу ахъуыды кодта: 
«Иунæг куы уаин, уæд бæргæ фæлидзин, айгæрдин паддзахады 
арæнтæ... Фæлæ нæй... а бинонтæ!.. Ахстон фæбыдтон æмæ йæ ныр 
дзæгъæлы куыд ныууадзон? Нæй... уый гæнæн нæй!» 
Йæ ныфс ма дардта Хасанбегыл, æмæ уый та нозтырдæм аз- 
дæхти. 
Тынг хъыг уыди Джанаспийæн Хасанбеджы афтæ расыгæй 
уынын. Сфæнд кодта йемæ зæрдиагæй баныхас кæнын, фæлæ ныр- 
тæккæ нæ, куы сæвронг уа, уæд. 
Фадат сахат равзæрста Джанаспи æмæ хорз фæдзырдта Хасан- 
бегæн сæ царды уавæры тыххæй. Æфхæрды куыд не ’рцæуой, стон- 
гæй дæр куыд нæ амæлой, фыдгулты фæндиаг куыд нæ фæуой, 
уый тыххæй сæ цы кæнын хъæуы, уыдæттæ йын лæмбынæг бамба- 
рын кодта. Уæлдай зæрдиаг ныхас бакодта йемæ нозты тыххæй. 
Тынг ныххызтысты Хасанбеджы зæрдæмæ йæ фыды ныхæстæ. 
Уыцы бонæй фæстæмæ лæппу цæхгæр фендæр ис. Нозт ныууагъта 
иудадзыгдæр. Дис ыл кодтой колхозонтæ. Æхсызгон уыди йæ ноз- 
ты ныууагъд Аслæнбегæн дæр. Уый ма фæнд кодта Хасанбегимæ 
хибарæй аныхас кæнын. Нал бахъуыди уыцы ныхас. 
Джанаспи колхозмæ куы бацыди, уый размæ ма æрцыди ахæм 
цаутæ. Джанаспийы кæстæр фырт Чермен йæ сывæллоны рæстæ- 
джы арæх æмбæлди Тотырбеджы чызг Тамарæйыл. Æмгар сывæл- 
лæттæн сæ хъазт, сæ бадт уыд иумæ æмæ афтæмæй кæрæдзиуыл 
сахуыр сты. Куы фæхъомылдæр сты, уæд Чермены зæрдæйы рай- 
гуырди æндæр æмбудындзинад дæр. Дзæбæх нæма æмбæрста уыцы 
æмбудындзинад, фæлæ-иу Тамарæйы куы нæ уыдта, уæд-иу хъыг 
кодта, æнкъард кодта, йæ фендмæ бæллындзинад ын-иу æнцой нæ 
лæвæрдта. Иу-дыууæ боны нæфенды фæстæ-иу ыл йæ цæст куы 
аныдзæвди, уæд-иу æм, цыма тæрккъæвдайы фæстæ хур æрбакас- 
ти, уый хуызæн зынди. Цы зæрдæйы ахаст дардта чызг йæхæдæг 
лæппумæ, уый æддæмæ ницæмæй бæрæг кодта, фæлæ лæппумæ 
285 

афтæ касти, цыма уымæн дæр йæ фенд чызгæн æхсызгон вæййы. 
Цыди рæстæг. Тамарæ колхозы кусын байдыдта, куыста зæрдиа- 
гæй, — айстой йæ фæскомцæдисмæ дæр. Фæскомцæдисы дæр йæхи 
хорз кусæгæй, фæзминаг уæнгæй æвдыста. Йæ ас рæстæмбис, 
хæрзконд, саулагъз, сау сæрыхъуынтæ, сау цæстытæ, йæ галиу 
русыл булавкæйы сæры йас сау стъæлф, йæ роцъойы астæу чы- 
сыл уыгард. Уыцы стъæлф æмæ уыгард æй фыдуынд, мыййаг, нæ 
кодтой, — нæфæлæ уыдонæй ноджы зæрдæмæдзуагдæр уыди. Кол- 
хозон фæсивæдæй йыл дзырдтой чидæртæ, фæлæ уый ныфс ни- 
кæмæн лæвæрдта. Кæмæ æнхъæлмæ касти, уый рабæрæг ис чы- 
сыл фæстæдæр. 
Чермен бамбæрста, æнæ Тамарæйы цæрын кæй нæ бафæраз- 
дзæн, уый. Чызгыл дзурджытæ куы фæзынди, уæд лæппу старсти, 
йæ уарзон æндæр искæй хай куы фæуа, уымæй æмæ арæхдæр цæ- 
уын байдыдта колхозы куыстытæм. Тамарæйы бригадæ кæм куыс- 
та, йæ цыд-иу уырдæм уыди. Хъыгдаргæ нæ кодта кусджыты, фæлæ 
сын-иу æххуыс дæр акодта. Тамарæимæ аныхас кæнын ын-иу куы 
бантысти, уæд-иу цинæй марди. Иу хатт йæхи фæхъæбатыр кодта 
æмæ йын загъта: 
— Тамарæ, мæ удæй дæ фылдæр уарзын. Нал фæразын æнæ 
дæу цæрын. Кæд дын æнад нæ дæн, уæд нæ цард баиу кæнæм. 
Тамарæ йæ сау цæстытæ зæххы ацавта æмæ дзæвгар хъусæй 
алæууыди, стæй, иуварсмæ кæсгæйæ, сындæг сдзырдта. 
— Чермен, уарзын дæ æз дæр. Разы дæн мæ цард дæ цардимæ 
баиу кæныныл, фæлæ цæмæй цæрдзыстæм, — колхозы куы нæ стут 
сымах? Иу хатт балæвæрдтат гæххæтт æмæ уæ нæ айстой. Авза- 
рын хъæуы ноджыдæр, чи зоны, кæд уæ ныр айсиккой, фыццаджы 
хуызæн карз цæстæнгас нал ис хъуыддагмæ... Кæд уæ айсой, уæд 
разы, уæд нæ фæнд æххæст кæндзыстæм. Кæд уæ нæ айсой, фæл- 
тау афтæ баддзынæн. — Дзырд куы фæци, уæд комкоммæ бакасти 
Черменмæ, — стыр адæргæдзинад зынди лæппуйы цæсгомыл. Йæ 
фындзы бын гыццыл рихи схъаудта æмæ æнæбæрæг кæдæмдæр 
касти. 
— Ау, цæуылнæ нæ айсдзысты?! — дисгæнæгау фæхъæр кодта 
Чермен. — Иннæтæй уæлдай мах цы ракодтам? Мыййаг, советон 
хицауады ныхмæ хæцыдыстæм? Мыййаг, колхозы ныхмæ лæууы- 
дыстæм? Хъуамæ нæ айсой! 
— Мæнмæ дæр афтæ кæсы, æмæ дзы ныр хъуамæ къуылымпы- 
дзинадæй мацы уал уа. Фæлæ хъуыддаг афтæ кæсынæй нæу. Кол- 
хоз æгасæй цы зæгъдзæн, уый бæрæг нæма у. Бадæттут та гæх- 
хæтт... Уый зон, æмæ колхозы лæуд чи нæ уа, уымæ æз моймæ нæ 
ацæудзынæн. 
Чермен иучысыл ахъуыды кодта, стæй скъуынгæ дзырдтæй 
загъта: 
— Цæй, Тамарæ, дæ куыст кæн... Æз цæуын нæхимæ. — Йæ 
къух ын райста æмæ тагъд къахдзæфтæй араст ис хъæумæ. 
Чызг дзæвгар йæ фæдыл фæкасти, стæй бараст ис станы ’рдæм. 
286 

Чермен комкоммæ бацыди йæ мадмæ: 
Фатымæ йæ тæккæ кæрдзынкæнгæйæ уыди. 
— Нана, ныр цæмæй цæрынмæ хъавут, колхозмæ куы нæ бацæ- 
уат, уæд? 
Мад йæ фырты цæсгомыл бакасти цавæрдæр æнахуыр æнтъыс- 
нæгдзинад, йæ хыссæйæдзаг къухтæ ацагъта. 
— Бафæрс уæртæ дæ фыды. Фыццаг хатт æй куы нæ айстой, 
уæд йæхицæн æнцад сбадти, хъуыды дæр ницыуал кæны. 
— Зæгъ ын, нана, æмæ та бадæтта гæххæтт правленимæ. Ныр 
фæлмæндæр цæстæй кæсынц, фыццаг цæрæг чи уыди æмæ ныр чи 
нал у, уыдонмæ. Æз æй зонын, айсдзысты нæ... Зæгъ ын, нана! 
— Æз ын алы бон дæр дзурын... Бацæудзыстæм, бацæудзыстæм 
кæны, фæлæ йæ бынатæй не ’нкъуысы. 
Фатымæ та ныр арынгмæ азылди æмæ хыссæимæ архайы. 
— Нана, — сдзырдта Чермен æмæ ныкъуызыди, ницыуал загъта. 
Мад æм ракасти. 
— Цы кæныс, зæгъ æй. 
— Нана, — сдзырдта та Чермен æмæ та æндæр ницыуал загъта. 
Дадайы бандоныл æрбадти æмæ æхсидавæй арт дзæбæхтæ кæны 
къонайыл (кæрдзынгæнæн уыди зæронд хæдзары. Джанаспи дзы 
хорз къухна аразинаг уыди, фæлæ йын нал бантысти, — йæ фыццаг 
арæзтыл баззади — ирон хæдзар). 
— Зæгъ, зæгъ, мæ хур, цы кæныс, цы зæгъынмæ хъавыс? — 
Фатымæ мады зæрдæйæ фæхъуыды кодта, цавæр сусæгдзинад ис 
йæ лæппумæ, уый æмæ йæ фæныфсджындæр кодта: — Зæгъ, цы 
дæм ис. Дæ мадæн цы нæ зæгъай, уый ма кæмæн зæгъдзынæ! 
— Нæ сыхæгтæм иу чызг ис, нана, æмæ мæ зæрдæмæ цæуы. 
— Тамарæйæ зæгъыс? 
— Ныхас нæм уыди æмæ мын разы у, æрмæст афтæ зæгъы, ца- 
лынмæ, дам, колхозмæ нæ бацæуат, уæдмæ, дам, æй кой дæр ма кæн. 
Мад бахудти: 
— Æмбарын ныр, колхозмæ цæмæн тагъд кæныс, уый. 
— Æрмæст уый тыххæй нæу, нана... 
— Хорз... хорз... Уый тыххæй куы уа, уæддæр ницы кæны... Та- 
марæ мæм æвзæр чызг нæ кæсы. Фæлæ дæ фыд цы зæгъдзæн, уый 
бæрæг нæма у. 
Ууыл ахицæн ис ацы хатт мад æмæ фырты ныхас. Чермен ацы- 
ди Хасанбеджы агурынмæ. Уый дæр сардауыны фæнд кодта йæ 
фыдыл, колхозмæ тагъддæр бацæуыны тыххæй. Хасанбег ын загъ- 
та, æнæ бацæугæ нæй колхозмæ, зæгъгæ, кæннод, дам, цæмæй цар- 
Дæуа, уый нал ис, кæд нæ, загъта, ныр айсиккой. Чермен нал бау- 
рæдта йæхи æмæ йын Тамарæйы тыххæй дæр загъта. 
Хасанбег раджы фæхъуыды кодта, Чермен йæ цæстæнгас æгæр 
кæй дары Тамарæмæ, фæлæ хъуыддаг курынмæ æрцæудзæн, уый 
«^нхъæл нæ уыди — лæппутæ æмæ чызджытæ кæрæдзимæ кæсы- 
наей фылдæр цы кæнынц. 
287 

— Уыцы хъуыддаг дын мæ зæрдæмæ нæ цæуы, Чермен, — загъ- 
та Хасанбег. — Рог адæймаг мæм кæсы Тамарæ. Ацагур дзæбæх 
æмæ хуыздæр ссардзынæ. 
— Иумæ схъомыл стæм, хорз æй зонын æмæ мæм æвзæр чызг 
нæ кæсы. 
Хасанбегæн йæ зæрдæмæ цæй тыххæй нæ цыди Тамарæ, уый не 
схъæр кодта йе ’фсымæрæн. Тамарæ Тотырбеджы чызг у, Тотыр- 
бег та, фыццаджыдæр, колхоз аразыныл чи ныллæууыди, уыдо- 
нæй у, стæй ныр дæр колхозы мидæг, хиуыл нæ ауæрдгæйæ, кусы, 
колхозы руаджы йæ къæхтыл слæууыди æмæ уымæ гæсгæ зæрдиа- 
гæй колхозы фарс лæууы. Иннæмæй та — Тамарæ разынди колхо- 
зы мидæг иууыл зæрдиаг кусæг, фæскомцæдисон у æмæ «куыддæр 
уæгъдибар йæхи дары, скъæйных ис... — Нæ, хъуамæ уый Дуриаты 
Джанаспийы хæдзармæ ма æрбацæуа». — Афтæ уыдысты Хасанбе- 
гæн йæ хъуыдытæ, — фæлæ уый тыххæй кой дæр не скодта Черме- 
нæн, — бамбардзæн хъуыддаг æмæ, æууæнк нæй, æфсымæр æфсы- 
мæры ауæй кæндзæн, фырт — ныййарджыты... 
— Фен, Чермен, ахъуыды кæн, — загъта Хасанбег. — Хистæрты 
афæрсын хъæуы, иуæрдыгæй дæр, иннæрдыгæй дæр. 
«Ай бæргæ мæ фарс уыдзæн», — хъуыды кодта Чермен йе ’фсы- 
мæры тыххæй. 
Иуизæр бинонтæ иууылдæр бамбырд сты иумæ зæронд хæдза- 
ры, къонайы алыварс. Джанаспи бадти дадайы бандоныл æмæ лулæ 
пъæртт кодта, фыццаг æппындæр нæ дымдта, фæлæ йæ ныр, хæ- 
дзары уæвгæйæ, хаттæй-хатт райсы хи аирхæфсыны тыххæй. Ха- 
санбег бадти дæллаг дæлтъуры фарсмæ табуретыл. Фатымæ бадти 
йæ чысыл бандоныл устыты ’рдыгæй. Чындз иу къуымы цыдæр 
дарæс æмпъызта. Хасанбеджы дыууæ сывæллоны иу къуымы къæ- 
цæлтæй хæдзæрттæ амадтой. Чермен банцой кодта дуары тарвазыл 
æмæ хъуыста хистæрты ныхæстæм. Ныр зæгъон, уæд зæгъон кодта 
æмæ, æппынфæстаг, загъта, Хасанбегмæ баздæхгæйæ: 
— Абон æз колхозонтæй кæимæдæрты дзырдтон мах бацæуыны 
тыххæй колхозмæ, — иууылдæр дис кæнынц, цы, дам, бадут, цæуыл- 
нæ бадæттут гæххæтт. 
Хасанбег, цыма уыййеддæмæ ничи зоны Чермен æмæ Тамарæйы 
хъуыддаг, уыйау загъта: 
— Æмæ дæ, Чермен, тынг фæнды колхозмæ бацæуын? 
— Фæнды мæ, тынг мæ фæнды, — хорз у колхозы куыст, колхо- 
зонты цард... Хорз та куыд нæ у колхоз. Иумæ кусынц хъазгæ, 
худгæйæ. Афон куы æрцæуы, уæд сæ фæллойбонтæм гæсгæ рай- 
сынц алы дзæбæхдзинæдтæ, цардæн цы хъæуы, уыдон æппæт... Сæ 
хæрд дæр иумæ, хъæлдзæгæй. 
Джанаспи раджы бафиппайдта, Чермены зонд æндæрæрдæм 
арæзт кæй у, уый, нæ йыл æууæндыди æмæ йæ разы йæ хъуыдытæ 
не ’ргом кодта, фæлæ ам нал баурæдта йæхи, лулæ фелвæста дзы- 
хæй æмæ загъта: 
288 

— О... о... о... сæ хæрд иумæ... Фыдæлтæй баззади æмбисонд: 
«Иумæ дзыккайæ хицæн сир — хуыздæр»... 
Чермен фæцырд ис: 
— Уыцы æмбисонд иннæрдæм фæлдахын хъæуы — «хицæн дзык- 
кайæ иумæ сир хуыздæр». Фыдæлты радавут... Дзыкка дæр сæм 
нæ уыди æмæ сир дæр. Дзыкка кæд искуы уыдзæн, уæд уый кол- 
хозы уыдзæн, иумæйаг царды. 
Чермен ныронг афтæтæ нæ уæндыди йæ ныййарджыты раз, 
фæлæ йæ Тамарæйы ныхæстæ фæныфсджын кодтой, æмæ йæм 
фæзынди фæнд, тагъддæр цæмæй бацæуой колхозмæ, ууыл зæрди- 
агæй архайын. Ныртæккæ йын хорз фадат фæзынди — бинонтæ 
иууылдæр иумæ — æмæ нал æнцад. Уыдон дæр æм ныхъуыстой. 
Чермен дзырдта дарддæр: 
— Иумæйаг цард хуыздæр кæй у, уый æппындæр дзырддаг нæу, 
фæлæ ирон æмбисонд куыд зæгъы, афтæмæй «Мæлын дæр адæмы 
æхсæн фидауы»... Фыдæлтæ сырдты цард кодтой. Ныр та адæм 
колхозы мидæг иумæ, æмдыхæй, æмзондæй архайынц сæ цард 
фæхуыздæр кæныныл, фæрæсугъддæр, фæхъæздыгдæр кæныныл. 
Æмæ нæ цæстыты раз уыдæттæ æппæтдæр æнтысынц. 
— Æдзух æмбырдты вæййы æмæ рæйын сахуыр ис, — мидбыл- 
ты худгæйæ, сдзырдта Джанаспи. 
— Фыдæлты цард махæй дард у, — загъта Чермен, — æмæ уæм 
уый тыххæй хорз зыны, ардыгæй кæсгæйæ, уыййеддæмæ уыдон 
цардысты æнамонд цардæй. 
Джанаспийы æрфгуытæ æрæлхынцъ сты. 
— Мах дæр цæуæм колхозмæ, уæдæ цы кæнæм, кæд нæ айсой, 
уæд... Фæлæ уæддæр хъусут ацы хъæвдынмæ, йæ хъуымыз йæ дон- 
гæмттæй кæлы, афтæмæй нæ ахуыр кæнынмæ хъавы. 
— Къулбадæг ныхæстæ кæны, — сдзырдта Хасанбег. 
Фатымæйæн æхсызгон уыдысты Чермены ныхæстæ, — иуæй, 
уый тыххæй, æмæ колхозы фарс дзырдта, иннæмæй та, уый тых- 
хæй, æмæ афтæ дзæбæх кæй арæхсы дзурынмæ. Уый йæм хъуыста 
тынг æнувыдæй. 
Джанаспи «йæ хъуымыз йæ донгæмттæй кæлы», зæгъгæ, куы 
загъта, уæд уыцы дзырдтæ Чермены хиуарзондзинад фелхыскъ 
кодтой æмæ æвиппайды сдзырдта, йæ фыдмæ фæкæсгæйæ: 
— Зонд кæстæрæй хистæры сæрыл нæу, кæд æмбисæндтæй дзу- 
рæм, уæд... 
Хасанбег бахудти: 
— Дунейы зонд иууылдæр дæ сæры æрæмбырд ис... Колхоз хорз 
кæй у, уый мах иууылдæр зонæм, фæлæ дзы ирон æфсарм кæй 
сæфы, уый мæ зæрдæмæ нæ цæуы. 
Джанаспи сыстади, йæ лулæ æрхоста дæлтъурыл. 
— Искæйты куы фенин колхозонтæй, уæд семæ аныхас кæнин. — 
Афтæ загъта, фæлæ йæм æппындæр уый фæнд нæ уыди, банхъæл- 
Мае кæсын ма фæнд кодта, кæд, чи зоны, исты æгъдауæй болыие- 
»икты хицауад фесæфид. 
Коцойты Арссн 
289 

Джанаспи куы ацыди, уæд Чермен дадайы бандоныл æрбадти 
æмæ баздæхти Хасанбегмæ: 
— Куыд уый та? Цæй æфсарм? 
— Лæгæй, усæй, суанг ног чындзытæ дæр иумæ сбадынц, кæс- 
тæр-хистæр бæрæг дзы нал вæййы, кæрæдзимæ къæйных дзырд 
кæнынц... Ирон цард æфсармæй рæсугъд уыди æмæ ныр хæлы кол- 
хозы мидæг. 
Дис касти Черменмæ, куыд не ’мбарынц адон, уыцы æфсарм 
кæй ницæмæн хъæуы, царды мидæг зиан йеддæмæ кæй ницы у, 
уый. Ныххудти, йæ сæр батылдта æмæ загъта: 
— Мæнæ гæды ирон æфсармæй зæгъыс?.. Иу хабар ахæм фе- 
хъуыстон: Ныхасы бадтысты адæм: иу лæг дзы дардмæ ауыдта йæ 
гыццыл лæппуйы, — лæппу, йæ цыппæртыл быргæйæ, къардиумæ 
фæцæйхæстæг кодта. Лæг искæмæн зæгъын дæр фефсæрмы кодта... 
— Адæм иууылдæр кæй зонынц, ахæм хабар дзурыс, — аскъуыдта 
Фатымæ йæ лæппуйы ныхас. — Ног исты зæгъ. 
— Ног дæр зæгъдзынæн... ныртæккæ... Лæг искæмæн зæгъын 
дæр фефсæрмы кодта, йæхæдæг бауайа æмæ сывæллоны йæ хъæ- 
бысы фелваса, уый дæр нæ бауæндыди адæмæй. Сывæллон къар- 
диуæй ахаудта æмæ ныппырх ис. 
— Уый фехъуыстам, фæлæ дæ ног зæгъинаг та цы у? — фæрсы 
Фатымæ, — хорз æм кæсы Чермены ныхасмæ хъусын, — æгайтма 
йын ахæм хъаруджын лæппу разынди. 
Хасанбеджы зæрдæмæ нæ цыдысты Чермены ныхæстæ, уыдон 
йæ хъуыдытæ, йæ уырнындзинæдты ныхмæ цыдысты, фæлæ йын 
комкоммæ уый куыд загътаид, — уый бæсты, худгæйæ, бакасти йæ 
мадмæ: 
— Нана, нæ зоныс, махæн Чермен большевик у. 
— Болыиевик нæма дæн, чи зоны, фæстæдæр уыдзынæн, фæлæ 
мæ бауадзут мæ ног хабар зæгъын. 
— Дзур, цас дæ фæнды, уыйас, — æз хъусынмæ цæттæ, — хъа- 
зæгау зæгъы Хасанбег. 
Гом дуарæй бакасти куыдз, багæпп кодта къæсæры сæрты æмæ 
хæдзары тæккæ астæу фæтъæпæн ис. 
— Мæнæ Бури дæр дæумæ хъусынмæ æрбацыди, — загъта Ха- 
санбег. 
— Ныртæккæ... ныртæккæ... Хъусæд уый дæр... Æз цы дзурын, 
уыдон иууылдæр раст ныхæстæ сты, æцæг ныхæстæ сты... Иу хатт 
не скъола экскурсийы куы уыди, уæд иу хæххон хъæуы æрцыди 
ахæм хабар. Хæдзары дыккаг уæладзыджы, хъæдын уæладзыджы, 
цыдæр ссыгъди. Бинонтæй хæдзары ничи уыди ног чындзы йед- 
дæмæ. Чындз фæтарсти æмæ йæхæдæг ницы сарæхсти зынг ахуыс- 
сын кæнынмæ, фæлæ фæдис рауади йæ тиумæ. Тиу афтæ дард нае 
уыди хæдзармæ — уынджы кæрон кæимæдæр ныхас кодта. Уыдонмае 
комкоммæ сдзурыны бæсты чындз ауади тæлмац агурæг. Уый ца- 
лынмæ тæлмац агуырдта, цалынмæ тæлмац уыцы дыууæ лæгæн 
хъуыддаг æмбарын кодта, цалынмæ лæгтæ хæдзармæ уадысты, 
290 

уæдмæ хъæдын уæладзыг иууылдæр схæцыди æмæ басыгъди... Мах 
дæр ма бæргæ бауадыстæм, фæлæ нæ бон ницуал сси... Уый уын нæ 
прон гæды æфсарм. 
— Ирон æфсарм хорз у, нæ цард уымæй фидар уыди, — загъта 
Хасанбег... — Хуыцау нын æй ма фесафæд! 
— Хуыцау æй нæ фесафдзæн, фæлæ мах нæхæдæг кусдзыстæм 
йæ фесафыныл... Сылгоймаджы æфсармы бын ныккодтат æмæ хæ- 
рын дæр нæ уæндыди... Уæвгæ цы хордтаид? Къæристæ, лæгты 
уæлдæйтта йеддæмæ йæм цы хаудта! Æмæ уыдтат, цы хуызæн 
уыдысты ирон сылгоймæгтæ — тæнтъихæг, низджын... Æгайтма 
колхоз уыцы æвзæрдзинæдтæ дæр сафы! 
Уыцы дзырдтæм хъусгæйæ, Фатымæ хинымæры хъуыды кодта: 
«Раст сты, раст йæ ныхæстæ... Афтæ... афтæ... бæлвырд». 
Йæ цæст ахаста Фатымæ йæ царды фæндагыл. Йæ сывæллоны 
бонты уыди сæрибар, уыййеддæмæ уый фæстæ иудадзыгдæр баст... 
баст уыди æгъдæуттæй, сæ сæрты ахизæн кæмæн нæ уыди, халæн 
кæмæн нæ уыди, уыцы ирон æгъдæуттæй. Дæ къахдзæф барст — 
азгъорын, уæнгтæ фаг аивазæн нæй, — уый худинаг у хъомыл сыл- 
гоймагæн, чызг уа, ус уа, уæддæр. Дæ худт — барст, дзыхыдзаг ма 
бауæндай! — æнæуаджы ном дыл сбаддзæн. Стонг дæ — æмбæхс æй, 
хæрыс, уæд нывыл, барстæй, дæ фаг ма бауæндай! — гуыбындзæлы 
ном дыл сбаддзæн. Æмæ хæргæ дæр цы? Лæгты уæлдæйттæ. Хион- 
тæи лæуу, сыхæгтæн лæуу, уазæгæн лæуу. Кæд бафæлладтæ лæу- 
уынæй, æрбадын дæм цæуы, уæддæр лæуу — æрбадын худинаг у... 
Ноджыдæр уыдæттæм гæсгæ хъуыдытæ азылдысты Фатымæйы сæ- 
рымагъзы. Чермены ныхæстæ йæ цыма йæ цæстытæй ракæсын код- 
той, уый хуызæн æм зынди. Æмæ нæ уыдта, мыййаг, уыцы æгъдæ- 
уттæ хæлды кæй цæуынц, уый? Уыдта, хъуыста, фæлæ цардмæ ка- 
сти Джанаспийы цæстытæй, фæстаг рæстæджы та йæ хистæр фырты 
цæстæнгасæй дæр. Уыдонмæ гæсгæ, уый дæр æнæуагдзинадыл ны- 
мадта уыцы æгъдæутты хæлд. Фæлæ кæцæй у уый раст? Сылгоймаг 
дæр адæймаг куы у, уæд лæгæй уæлдай афтæ баст цæмæн у? 
— Уыныс, нана, — баздæхти Хасанбег йæ мадмæ, — Чермен 
æдзух æмбырдтæм цæуы, комсомолтимæ æрвиты рæстæг æмæ йæ 
цæуылты сахуыр кодтой! 
— Æмæ ныр уыдæттæ большевиктæ амонынц, нæ? — бафарста 
Фатымæ. 
— Уæдæ чи? Ног хицауад амоны афтæтæ. 
Фатымæ йæхимæ ныхъуыста æмæ ницуал сдзырдта. 
Хасанбег фæхъуыды кодта, æгæр æргом кæй равдыста йæ хъуы- 
дытæ Чермены раз æмæ фæфæсмон кодта... Афæнд кодта иучысыл 
йæхи арæстытæ кæнын. Загъта: 
— Бирæ хорз хъуыддæгтæ аразы ацы хицауад... Скъолатæ са- 
рæх кодта, фæндæгтæ аразы, колхоз сарæзта адæмы цард фæхуыз- 
Аæр кæнынæн... Фæлæ æгъдæуттæ... нæ зонын... 
— Уæдæ, Хасанбег, уыцы æгъдæутты хæлд дæр адæмы цард 
фæхуыздæр кæнынæн у, уый зон. 
291 

— Чи зоны, рæдийын, фæлæ мæнмæ афтæ нæ кæсы, — къуыз- 
гæйæ сдзырдта Хасанбег. 
Ацы быцæуы Фатымæ иудадзыгдæр Чермены фарс уыди, фæлае 
хорз зыдта Джанаспи æмæ Хасанбеджы цæстæнгас хъуыддагмæ æмæ, 
уымæ гæсгæ, æмбæхста йæ хъуыдытæ, тарсти æфхæрынæй, тарсти, 
куы йын зæгъой, ды дæр, зæгъгæ, комсомолты фæндагыл фæцæуыс. 
* * * 
Уый уыди фæззæджы, нартхор тонынафон. Уæдæй ма уал- 
дзæджы онг фенхъæлмæ каст Джанаспи, кæд, зæгъгæ, искæцæй 
фæзынид æххуыс æмæ та цард йæ фыццаг бынаты сбадид. Нæй, 
æххуыс никæцæй зынди, стонгдзинад та йын йæ хурх, æрвæдзæ- 
гæй æлвасæгау, тынгдæрæй-тынгдæр æлвæста. Гъе, уæд бамбæрс- 
та, дарддæр æмгъуыдтæ кæнæн кæй нал ис, æмæ бацыди колхозмæ. 
Йæ зæрдæйæ афтæ загъта, æмæ йын цыфæнды æнад у колхоз, 
уæддæр йæхи ныхъæбæр кæндзæн æмæ дзы бафæраздзæн кусын 
рæстæгмæ... рæстæгмæ. Фæлæ уæддæр, куыд федтам, афтæмæй дзы 
уайтагъд афæлмæцыди. Йæхинымæры хъуыды кодта афтæ, инва- 
лидыл æй куы нымаиккой, уæд, зæгъгæ, бирæ фенцондæр уаид йæ 
хъуыддаг, фæллойбонтæ та йын хорз нымад цæуид. Уымæ гæсгæ 
цухтæ кæнын байдыдта рынчыны æфсон. Мысыди куы иу низ, куы 
иннæ. 
Иу бон, мæнæу кæрдыны рæстæджы, Джанаспи, мæ къæхтыл 
лæууын нал фæразын, зæгъгæ, йæхи æруагъта зæххыл æмæ тынг 
хъæрзын байдыдта. Ацæргæ лæг кæм уыди, уым йæ низыл ничи 
гуырысхо кодта æмæ йыл хъыг кодтой. Æрмæст Тезиаты Исламы 
нæ уырныдта йæ низ æмæ йын зæгъгæ дæр кодта, йæ иувæрсты 
фæцæйцæугæйæ: 
— Гъе, Джанаспи, дæ низ цы у, уый дын зæгъон? 
— Зæгъ, цы у! 
— Уæззау куыстахуыр нæ дæ, æмæ уый. 
Джанаспийæн хъыг уыди Исламы ныхас. Зæххыл фæлдæхтæй 
фæлæууыди дзæвгар, стæй лæдзæджы æнцæйтты сындæггай араст 
ис хъæумæ. Уым йæ риуы дзаг сулæфыди — æгайтма нал уыны 
колхозы куыст, колхозонты цард станы. Сбадти-иу дуармæ йæ 
фæйнæгын бадæныл æмæ, лулæ пъæртт кæнгæйæ (ныр арæхдæр 
дымын байдыдта), йæ царды фæндты хæлдыл хъуыдытæ кодта. 
Мæсты кодта колхозонтæм æппæтмæ дæр, тынгдæр та, фыццаг дзы 
чи ныллæууыди, уыдонмæ. Фæлæ йæ хæдсыхæгтæ Тотырбег æмæ 
Ислам куыд ныхъал сты, уый-иу йæ зæрдыл куы æрбалæууыди, 
уæд-иу фырмæстæй йæ бадæны бадын нал бафæрæзта æмæ-иу фе- 
стади. Уæлдай мæсты кодта Исламмæ, йæ низыл ын кæй фæгуы- 
рысхо ис, уый тыххæй. 
— Фæлæууæд, куыдзы фырт!.. — сдзырдта-иу хинымæры. 
Мæсты кодта Джанаспи Исламæн йæ усмæ дæр, йæ патефон 
гом рудзынджы дæлвæйнæгыл кæй æрцаразы, уый тыххæй. 
292 

Иу хатт Фатымæ дуармæ рацыди æмæ йæ лæгимæ цæйдæр тых- 
хæй ныхас кодта. Æвиппайды патефоны цагъд айхъуысти. Джанас- 
пи фестади æмæ фæцæйлæбурдта Сонамæ, йæ патефон куыд нæ 
хъæр кæнын кæна. Фатымæ йыл фæхæцыди. 
— Цы кæныс? Æрра сдæ æви цы? Уадз æмæ зара... Хорз дзаума 
куы у уый. 
Джанаспи æрбадти фæстæмæ. 
— Хорз дзаума фæуæд, фæлæ йæ уыцы налат барæй æрцаразы 
I ом рудзынгыл, мæнæ, дам, махмæ ис, сымахмæ нæй... Æнад мын у 
уыцы дзаума. 
— Æмæ фæндыры цагъдæй хуыздæр та цы ис? Цæмæн дын у 
æнад? 
— Хорз дзаума!.. Хорз фæуæд, фæлæ уæртæ сæ сыст топпы 
хъæр кæмæн кодта, уыдоны у æмæ дзы мæн мæстæймарынц. Мæхи 
куы уаид, мæхи, уæд æм æз дæр уарзын хъусын, фæлæ мын ныр 
æнад у... Куыйтæ, алцæмæй байдзаг кодтой сæ хæдзæрттæ, мæнмæ 
та дзаумайы мыггагæй ницыуал баззад! 
Фатымæ йæ сабыр кодта, зæгъгæ, мæнæ, ныр колхозы стæм 
æмæ та махмæ дæр фæзындзæн дзауматæ, фæлæ Джанаспийы маст 
нæ сабыр кодта. Хинымæры-иу æртхъирæн кодта: «Фæлæууæнт, 
æз сын истытæ фæуыдзынæн сæ колхозæн дæр æмæ сæхицæн дæр!» 
* * * 
Джанаспийы колхозмæ куы айстой, уæд Чермен æмæ Тамарæ 
æнхъæл уыдысты, ныр, зæгъгæ, къуылымпыдзинадæй ницыуал 
уыдзæн сæ фæндагыл, фæлæ хъуыддаг афтæ нæ рауади. 
Чермен йæхæдæг фефсæрмы кодта йæ фыдæн зæгъынмæ, фæлæ 
йыл сардыдта йæ мады. Иу бон лæг æмæ ус хибарæй бадтысты 
зæронд хæдзары арты фарсмæ. Уæларт фыхти æхсæвæр, хуылыдз- 
гомау сугтæ къæрццытæгæнгæ æмæ сымсымгæнгæ сыгъдысты аджы 
бын. Куыдз къæсæры сæрты багæпп кодта æмæ хæдзары астæу 
зæххын пъолыл фæтъæпæн ис — æнхъæлмæ касти, кæд ын исты 
хæринаг раппариккой. Нæй, хъуыды дæр æй ничи кодта, уыцы 
дыууæ адæймаджы уымæ не ’вдæлди, зæрдиаг ныхасыл уыдысты. 
— Æнæ Тамарæ нал лæууы Чермен, æмæ йын æй саккаг кæнын 
хъæуы, — дзæбæх чызг мæм кæсы Тамарæ. 
Джанаспи цæхæртæ акалдта. 
— Тотырбеджы хæлд чызджы тыххæй зæгъыс? Дзæбæх чызг 
уый хоныс? Æмæ уый комсомол куы у! Уый æнаккаг чызг куы у. 
Иудадзыгдæр хицæутты раз йæхи æвдисыныл сси. Хæдзармæ нал 
Цэеуы. Куысты куы нæ вæййы, уæд та æмбырдты æрвиты рæстæг. 
Тотырбег æдылы куы нæ уаид, уæд ын цъæхснаг уисæй йæ буары 
фæлмæнтæ хорз сцъæхтæ кæнид. 
Фатымæ Джанаспийы ныхмæ дзурын уыйас нæ уæндыди, афтæ 
ахуыр нæ уыд, фæлæ уæддæр сдзырдта Тамарæйы фарс. Йæ кæл- 
мæрзæны хаутæ схъаугæйæ æмæ зæхмæ кæсгæйæ, загъта: 
293 

— Дзæгъæлы йæм аиппытæ хæссыс. Тамарæ хорз чызг у, æппын 
дзы æвзæрдзинадæй ницы хъусын. Куыстуарзаг кæй у, уый та аипп 
нæу, — пайда йын у æмæ кусы. Фылдæр куысты бонтæм алцыдæр 
рауайы фылдæр. Уый чердæм æвзæрдзинад у, не ’мбарын? 
Джанаспи æртыскæн систа, æмæ Фатымæ фæтарсти, кæд дзы, 
зæгъгæ, уый цæвынмæ хъавы, — а фæстаг рæстæджы уыцы дæрзæг 
цæсгомимæ цыди æдзух, æмæ мæстджын лæг цы нæ бакæндзæн? 
Æнæуый дæр хор зыдта Фатымæ йæ лæджы къухты ахаст, иу хатт 
æмæ дыууæ хатты нæ хаста йæ буар цъæхтæй къуыригай æмæ 
фылдæр. Нæ, ацы хатт Джанаспимæ цæвыны фæндæй ницы уыди. 
Куыдз дæр йæхицæн фæтарсти æмæ фестади, фæлæ уый дæр 
дзæгъæлы фæтарсти æмæ уый куы базыдта, уæд фæстæмæ æрхуыс- 
сыди. Джанаспи иу цъусдуг æртыскæныл бæрзонд фæхæцыд, стæй 
артдзæсты сугтæ кæрæдзиуыл дзæбæхдæр авæрдта. 
Ныхас цыди дарддæр афтæ: 
Джанаспи: Ды дзы, уæдæ, ницы фехъуыстай æвзæрдзинадæй, 
фæлæ дзы æз фæхъуыстон. Уый чызг дæр нал у — хæрз æнаккаг сси. 
Фатымæ: Дæ хорзæхæй, чи дын дзырдта? Дæлæ Саукуыдз 
уыдаид... Æмæ уый дзырдæн аргъ ис? Уый йæ мæнæн дæр дзырд- 
та... Бынбауа! Йæ бакаст сахъ лæг, йæ конд — конд, йæ уынд — 
уынд, афтæмæй номылусы койтæгæнгæ цæуы. Уæдæ ’мæ йæхæдæг 
чъизи чи вæййы, ахæм фæуарзы æндæрты чъизи кæнын. 
Джанаспи: Ныууадз, дæ хорзæхæй. Сыгъдæджытæй сыгъдæгдæр 
куы уа Тамарæ, уæддæр æй æз мæ хæдзармæ не ’рбауадздзынæн. 
Фатымæ: Чермен дæумæ нæ уæнды... 
Джанаспи: Уæдæ ма æрбауæндæд — æз ын йæ рагъ ныххойон. 
Искуы-ма уый æрцыди, æмæ фырт йæ фыдмæ ус курыны тыххæй 
уæнда? 
Фатымæ: Хорз... хорз. Æмæ дæм куы нæ уæнды, æз дæр уый 
куы дзурын. 
Джанаспи: Æниу уый тыххæй демæ ныхас кæныныл куыд схæ- 
цыди... Галиугæнæг ды дæхæдæг дæ. 
Фатымæ: Цæй галиугæнæг?.. Мæ уарзон хъæбул... йæ зæрдиаг 
ныхас зæгъын мын бауæндыд, æмæ уый цы диссаг у?.. Уыцы чызг, 
дам, куы нæ уа, уæд, зæгъы, æз æппындæр ус нæ курын. Уый у йæ 
фæстаг ныхас. 
Джанаспи: Йæ мыггагмæ дæр ма ракурæд! Чызджытæ — бирæ, 
æмæ уыдонæй йæхицæн аккагдæр равзарын кæд нæ зоны, уæд мæ 
фыртæн дæр нæ хъæуы. Æдзух комсомолтимæ рæстæг æрвиты æмæ 
йæхæдæг дæр фехæлди, комсомолтæй хуыздæр нал у... Тамарæ мæ 
хæдзармæ не ’рбацæудзæн, уый зонæд Чермен, æмæ мын уый тых- 
хæй кой дæр мачиуал кæнæд! 
Уынгæй куыйты рæйын ссыди, æмæ Бури дæр агæпп кодта хæ- 
дзарæй, йе ставд рæйд æрбайхъуысти уынгæй. 
Хæдзармæ бацыди Хасанбег газеттимæ æмæ цыдæр зæгъынмæ 
хъавыди, фæлæ йæхи фæурæдта. 
Джанаспи дзырдта дарддæр: 
294 

— Къулыбадæг хæдзары чызг! Сæ сыст топпы хъæр кодта æмæ 
та кæндзæн, æндæр хицауад куы æрлæууа, уæд... Æмæ уæд ахæм 
хæстæджытæй цы кæнын? Сомбон мæн тыххæй хъуамæ афтæ мачи 
зæгъа: «Гæбæр бæх гæбæр бæхимæ хизы». 
Хасанбег бамбæрста, цæй тыххæй у ныхас, уый, сдзурынмæ 
хъавыди, фæлæ Фатымæ фæраздæр ис. 
— Йæ чысыл зæрдæ асæтдзæн Черменæн... 
— Ма тæрсут, — загъта Хасанбег, — фæдзурдзæн, фæдзурдзæн, 
стæй æндæр æрхæсдзæн. 
Джанаспи газетмæ фæкомкоммæ ис. 
— Гъы, цы фыссынц дæ газеты? 
Фатымæ уыдон газет кæсгæ ныууагъта æмæ зæрдæхъыгæй ацыди 
хæдзарæй. Чермены мæт æй тынг бацыди. Ныр цы дзуапп зæгъдзæн 
Черменæн, уый йæ хъуыддагæн цæттæ æнхъæл куы у, йæ фæндыл 
уæлдай зæгъæг нæ фæуыдзæн, зæгъгæ, афтæ æнхъæл куы у!.. 
Дыккаг райсом Фатымæ йæ хуыссæнæй куы сыстади, уæд йæ 
дзуапп цæттæ уыди. Хъуамæ йын чызджы рафауа, сылваз Сау- 
куыдз дзы цытæ дзуры, уыдон дæр ын хъуамæ бамбарын кæна. 
Кæд афтæмæй Чермены зæрдæ фæуазалдæр уаид чызгмæ æмæ йын 
тынг маст не скæнид йæ фыды дзуапп... Кæннод, мæгуыр, цы кæн- 
дзæн? Йæ чысыл зæрдæ куы басудздзæн! 
Иукъорд бонты дæргъы Фатымæ нæ дзырдта Черменæн йæ 
дзуапп, кæд, зæгъгæ, йæ зæрдæ иучысыл æрсабыр уаид, æфсон ын 
кодта, фадат ран, зæгъгæ, нæма фембæлди Джанаспийыл, йæ зæрдæ 
хорзыл куы уа, ахæм сахат, дам, ын зæгъын хъæуы. Мад йæ фарс 
кæй у, уый зыдта Чермен æмæ æнцонæй æнхъæлмæ касти. 
Иубон хибарæй фембæлдысты Чермен æмæ йæ мад. Се ’хсæн 
æрцыди ахæм ныхас: 
Чермен: Дзырдтай, нана, бабайæн? 
Фатымæ: Загътон дæ фыдæн, æмæ нæ разы кæны. Æнад мын 
у, зæгъы, уыцы адæймаг... Цыдæр æвзæрдзинæдтæ дæр дзы æры- 
хъуыста. Мæнæн мæхимæ æвзæр чызг нæ кæсы Тамарæ, фæлæ 
дзы æз дæр æрыхъуыстон цыдæртæ. Кæимæдæрты, дам, сæмуд 
ис... Æнæуаг, æнæгъдау сси, зæгъынц. 
Чермен: Нана, æрымысæггаг йеддæмæ уым æцæгдзинадæй ницы 
ис. 
Фатымæ: О, ма зæгъ, Чермен, æнæ зынгæй фæздæг нæ вæййы. 
Чермен: Бæлвырд у уый, æнæ зынгæй фæздæг нæ вæййы, фæлæ 
арæхдæр афтæ рауайы: фæздæг кæцæй зыны, зынг уым нæ вæййы. 
Фарон дæ хойы хæдзар судзы, зæгъгæ, куы фæфæдис кодтам, уæд 
бæлвырдæй фæздæг уыдтам дæ хойы хæдзары сæрмæ. Уайæм, уа- 
йæм, æмæ дæ хойы хæдзар фæстейæ аззади, — сыгъд разынди æгас 
сых дарддæр... Дисæй амардтæн.... Нана, Тамарæ хорз чызг у, уынд- 
джын чызг у, хъаруджын чызг у, куыстуарзаг у, бирæ фæллой- 
бонтæ кусы. Тамарæйæ æгуыдзæгдæр чи у, хордзинæдтæй Тама- 
Рæйы аййафын йæ бон кæмæн нæу, ахæмтæ йыл мысынц æвзæр- 
Дзинæдтæ. Хæлæгдзинад йеддæмæ ам æппындæр ницы ис... Нана, 
295 

Тамарæ дын уыдзæн хорз чындз, æмæ ма ноджыдæр баныхас кæн 
бабаимæ. 
Фатымæ: Зæгъдзынæн ма йын... Фæлæ фæстæдæр, ныртæккæ 
нæ... Мæнмæ бæргæ хорз чызг кæсы Тамарæ. 
Фатымæ иунæгæй куы баззади, уæд фæхъуыды кодта Чермены 
ныхæстыл, зондджын ныхæстæ йæм фæкастысты... Адæм хæлæ- 
гæй, хæрамдзинадæй æмæ фыдæнæн кæрæдзиуыл бирæ цыдæртæ 
фæмысынц, æмæ уыдæттыл æууæндын æдылыдзинад у. 
Джанаспимæ фæдзæбæх кæныны фæндæй ницыма уыди. Арæх 
бадти дуармæ йæ фæйнæгыл æмæ-иу колхозонтæй искæй куы ауыд- 
та, уæд хъаст кодта йæ къæхты низæй. Иу изæр Тотырбег цæйдæр 
хъуыддаджы тыххæй суади хъæумæ. Джанаспи дуармæ бадти æмæ 
бæзджын фæздæг уагъта йæ лулæйæ. Салам загътой кæрæдзийæн. 
— Тамако дымын куы байдыдтай, Джанаспи! 
— Æнкъард кæнын ам иунæгæй æмæ дзы мæхи ирхæфсын. 
— Куыд сты дæ зæнгтæ, нæма дзæбæх кæнынц? 
— Цыма сæ рис иучысыл фæкъаддæр ис, уый хуызæн мæм кæсы... 
Куыстæй кæй цух кæнын, уый хорз нæу, бæргæ. 
— Куыст дæр та баййафдзынæ... Диссаджы мæнæутæ нын æрза- 
ди, — минас кæндзыстæм. Æз æмæ дзы Исламмæ дзæвгар рауай- 
дзæн, бирæ фæллойбонтæ нын ис. 
— Хæлар уын уæнт, — загъта Джанаспи (хинымæры та хъуыды 
кодта: «Тугæй сæ куы фæкаликкат, уастæн, — сымах мæ цардхал- 
джытæ стут»). — Мах æрæджы райдыдтам кусын æмæ нæм дзы, 
цы рахаудзæн, нæ зонын. 
— Цæуылнæ, сымахмæ дæр дзы хъуамæ хорз рауайа, — загъта 
Тотырбег æмæ сæ хæдзары ’рдæм фæзылди. 
Фæлæ уыцы минут æбуалгъ хъуыды фегуырди Джанаспийы 
сæры, æмæ сдзырдта: 
— Цæй арæх суай-суай кæнут куыстæн йæ тæккæ тæмæны? 
— Иучысыл хъуыддаг мæ уыди... Райсом та раджы быдыры ба- 
лæудзынæн. 
— Знон Исламы дæр ам ауыдтон. Сымахмæ дæр бауади æмæ 
дзы иу сахаты бæрц афæстиат ис. Æвæццæгæн ын исты ныстуан 
æрвыстай уæхимæ. 
Тотырбег Исламæн ницы ныстуан æрвыста æмæ-иу цъусдуг аджих 
ис, æвиппайды ницы сарæхсти сдзурын, æрæджиау загъта: 
— О... иу хъуыддаджы тыххæй æрвыстон. 
— Хæдæгай, дæ сывæллæттæн æмдзуарджын уый куы у... Хæс- 
тæг хорз у. Ныстуан дæр хæстæгæй хуыздæр чи сæххæст кæндзæн 
(йæ рихийы бын мидбылты худтау чысыл цыдæр фæзынди, æмæ 
йæ Тотырбег фæхъуыды кодта). 
Джанаспи йæ ардауæн дзырдтæ куы кодта, уæд касти Тотыр- 
беджы цæсгоммæ, æмæ уый дисгæнæгау куы аджих ис, уæд ын 
æхсызгон уыди, йæхицæй ныббузныг ис, зæгъгæ, рæстдзæф æппæрст 
бакодта Тотырбеджы зæрдæмæ дызæрдыджы æнхъизæн. «Куыдзы 
къæбылатæ, — дзырдта Джанаспи хинымæры, — сдзурынмæ кæуыл 
296 

,,с ’ввæрсыдтæн, уыдон схъал сты, сæхæдæг мыл нал æввæрсынмæ 
хъавынц. Мæ фæйнæ фарс сты — уынын сæ — куы сæ иуы хæдза- 
ры минас кæнынц, куы се ’ннæйы хæдзары. Æз та нартхоры кæр- 
дзынæй дæр мæ гуыбын нал дзаг кæнын». 
Тотырбег æмæ Ислам уыдысты хæлар чысылæй фæстæмæ, фæлæ 
Ислам Тотырбеджы сывæллæттыл куы саргъуыдта, уæдæй фæс- 
тæмæ та уæлдай хæлардзинад ацыди дыууæ бинонты æхсæн, — 
кæрæдзи хъыг никуы райстой, кæрæдзи хъуæгтæ арæзтой. 
Ныр мæнæ Тотырбеджы зæрдæйы ныххаудта дызæрдыгдзинад 
йæ ус Дуня æмæ Исламы тыххæй æмæ йæ хæрын байдыдта. Ни- 
куы фæци æнæууæнк йæ бинойнагыл, — æгъдауджын, куыстуарзаг 
сыгоймаг ын уыди, йæ сывæллæттæн та хорз мад. Никуы фæгуы- 
рысхо ис Тотырбег æнæгъдаудзинадæй йæ хæлар Исламыл дæр. 
Ныр мæнæ, ныронг ын æнæзонгæ чи уыди, ахæм хъуыдытæ зилын 
байдыдтой йæ сæрымагъзы, ныронг кæй нæма бавзæрста, ахæм рис 
ын хъыгдарын байдыдта йæ зæрдæйы. 
Бакодта кæрты дуар. Дуары хъинцмæ, йæ къæдзил тилгæйæ, 
рауади Бирæгъ — стыр гæрæм, æцæг бирæгъы хуызæн къуыбыр- 
хъус куыдз. Кæддæриддæр æм-иу Тотырбег лæгъз ныхас скодта, 
йæ рагъ ын-иу асæрфтытæ кодта. Ныр æй йæ къахæй асхуыста 
æмæ фæхъæр кодта: 
— Афардæг у, Бирæгъ! 
Куыдз æм дисгæнæгау бакасти, йæ къæдзил æрæппæрста æмæ- 
иуварс ацыди. 
Бараст ис Тотырбег уатмæ. Дуня диваныл бадти æмæ цыдæртæ 
æмпъызта. Йæ лæг фæлурс кæй уыди, йæ цæстытæ куыддæр дзæгъæл- 
гаст кæй кодтой, уый фæхъуыды кодта, фæлæ ницы сдзырдта. 
«Йæ цæстыты цыдæр гуырысхойаг ис», — загъта Тотырбег хи- 
нымæры. Дунямæ сдзырдта: 
— Дон ма мын авæр, — фæндагыл сдойны дæн. — Æрбадти стъо- 
лы фарсмæ венаг бандоныл. Фæкомкоммæ ис трюмомæ æмæ фæ- 
дис кодта, йæ хуыз куыд цыд уыди, ууыл. 
Дуня æмпъузинаг диваныл æрæвæрдта æмæ ауади къухнамæ 
дон хæссынмæ. 
— Бæлвырд, йæ цæстæнгас фæлитой у мæ къайæн, — загъта 
хинымæр Тотырбег. 
Дуня бахаста дон. Тотырбег нуазы æмæ кæсы йæ къайы цæстытæм. 
— Ахæм куысты рæстæг куыд суай-суай кæнут ардæм? — ба- 
фарста Дуня. — Знон Исламы дæр ам ауыдтон. 
Тотырбег хинымæры: 
«Куыд зæгъы? Ауыдтон, дам, æй!» 
Хъæрæй загъта: 
— Бирæ нын дзы нал ис кусинаг. Рæхджы фæуыдзыстæм æмæ 
Уæд иудадзыгдæр ссæудзыстæм. 
Уаты дуар гом уыди, æмæ дзы иу карк базгъордта раст Тотыр- 
беджы къæхты бынмæ. Тотырбег æй афтæ фесхуыста къахæй, æмæ 
УЬ1й дуары æдде дурау æрхаудта. 
297 

Дуня уайдзæфау: 
— Цæй æхст ын фæкодтай? Афтæмæй хæдмæл фæвæййы. Ды 
та йын йæ дзидза бирæ куы уарзыс. 
«Æвæццæгæн, карчы дзидзайæ иннæйы дæр хорз æрбауыны», — 
фæхъуыды кодта лæг æмæ загъта: 
— Уæддæр бирæ сты, иу дзы куы фæхæдмæл уа, уæд уымæй 
хæдзар нæ фехæлдзæн. — Бахудти. 
Дунямæ уыцы худт æнахуыр фæкасти, æнæуый дæр, йæ лæг 
æнкъард кæй у, цыдæр маст дзы кæй ис, уый уайтагъд фæфиппайдта, 
фæлæ йæ ницæмæ бадардта — царды мидæг циндзинад æмæ хъыг- 
дзинад кæрæдзи ивгæ цæуынц, исты маст дзы ис, æвæццæгæн. 
— Уæддæр цæй тыххæй суадтæ? — афарста Дуня. 
— Правленийы мæ иучысыл хъуыддаг ис, æмæ райсом раджы 
фæстæмæ быдыры балæудзынæн... Куыстæн йæ тæккæ карз рæс- 
тæг у, æмæ дзæгъæлы цухтæгæнæн нæй. 
Тотырбег правленимæ куы ацыди, уæд Дуня та йæ лæгæн хæ- 
ринаг цæттæ кæнынмæ фæци. Кæмдæр æм æвæрд уыди авджы дзаг 
арахъ, — уый дæр рахаста æмæ æхсæвæрыл хорз федта йæ лæджы. 
Ницæмæй равдыста Тотырбег йæ зæрдæхсайындзинад, афтæ- 
мæй райсомæй раджы араст ис быдырмæ.Хъæуæй станмæ фæнда- 
гыл Тотырбег хъуыдытæ кодта иудадзыгдæр Дуня æмæ Исламы 
тыххæй. Кæд, чи зоны, æмæ рагæй сты афтæ? Кæд, чи зоны, йæ 
зæнæгæй дæр исчи Исламæй у? Кæд ыл, чи зоны, иумæ уæвгæйæ, 
иу хатт æмæ дыууæ хатты нæ худтысты?.. Фæлæ куыд уыдзæн 
уый уæддæр? Куыд разындаид Ислам ахæм гадзрахат адæймаг?.. 
Хорз æй зоны чысылæй нырмæ, никуы йæм фехсайдта йæ зæрдæ 
гадзрахатдзинадæй. Куыд æй афæлывтаид Дуня дæр, уал æмæ уал 
азы æмудæй кæимæ фæцардысты, се ’хсæн иу дæрзæг ныхас кæимæ 
не ’рцыди? Уæд æууæндæн нал ис æппындæр адæймагыл, уæд адæ- 
мæн иумæ цæрæн нал ис, — ныппырх уæнт хъæдты æмæ хæхты 
æмæ сырдтау иугæйттæй цæрæнт!.. Уæдæ Джанаспи мæнг загъта? 
Цæмæн æй бахъуыди уыцы мæнгдзинад? Йæ кæрты дуармæ бадти 
æмæ федта — Ислам бацыди мæ хæдзармæ æмæ дзы сахаты бæрц 
бафæстиат ис... Æниу мæхæдæг нæ федтон, куыд хъыг уыди Ду- 
няйæн ме ссыд! Куыд арæх, зæгъы, суай-суай кæнут ахæм куысты 
рæстæджы? Знон, дам, Исламы дæр ауыдтон. Хъусыс уымæ? 
«Ауыдтон æй», зæгъы... Æниу йæ цæстæнгас куыд фæлитой уыди! 
Раздæр æм мæ зæрдæ не ’хсайдта, æмæ мæм, æвæццæгæн, йæ кал- 
мы цæстытæ дæр зæды цæстыты хуызæн уый тыххæй зындысты. 
Ахæм хъуыдытæй дзæгъæлтæ кодта Тотырбеджы сæрымагъз, 
йæ зæрдæ йын дыууæ дихы фæкодтой. Иу æрдæг дзырдта: «уыда- 
иккой», иннæ æрдæг дзырдта: «нæ уыдаиккой». Станмæ куы ба- 
хæццæ ис, уæд фæфидар кодта йæхи, загъта йæхицæн: 
— Æнцад, æнцад!.. Кæд дзæгъæлы хæрыс дæхи? Кæд, чи зоны, 
ницы ис уыцы дыууæ адæймаджы æхсæн?.. Фæлæуу æмæ базон! 
Кæддæриддæр куыд уыди, афтæ Ислам бацин кодта Тотырбе- 
гыл, афæрстытæ йæ кодта. 
298 

— Гъы, нæ бафæлладтæ? Дæ хъуыддаг ахицæн кодтай? Уæдæ 
арахъ дæр анызтаис, æвæццæгæн? 
Тотырбегмæ афтæ фæкасти, цыма йыл Ислам уыцы фæрсты- 
гæй худгæ кæны, йæ хъæлæсы ахаст дæр æм афтæ фæкасти. Рай- 
хъал та сты йæ гуырысходзинæдтæ, фæлæ уæддæр йæ хъуыдытæ 
ницæмæй равдыста, нывыл дзуаппытæ радта Исламæн. Йæхины- 
мæры ма афтæ ахъуыды кодта: 
«Æвæццæгæн, уыцы арахъæй ды дæр, Ислам, анызтаис æндæ- 
рæбон, нуæзтаис дзы раздæр дæр... Сылгоймаг йæ лæджы хайы йæ 
мойæ буцдæр фæдары». 
Иукъорд бонты фæстæ Джанаспи балæууыди станы, загъта: 
— Фæдзæбæхдæр дæн æмæ кусын байдайон, хъуамæ мæ фæл- 
лойбонтæ фæфылдæр уой. — Фæкуыста иу-дæс боны бæрц, афтæ 
та иу бон, тæккæ кусгæ-кусыны, æрхаудта æмæ уæлæмæ нал ста- 
ди. Ацы хатт иудадзыг ауагъта йæхи. Колхозонтæ сихор хæрынмæ 
куы цыдысты станмæ, уæд Джанаспийы дæр кодтой семæ, æмæ та- 
иу уайтагъд æрхаудта. Ацы хатт Тезиаты Ислам дæр гуырысхо нал 
кодта Джанаспийы низыл, æцæг ыл ис, æвæццæгæн, загъта хины- 
мæры, къæхты низ — куы вæййы ахæм дæр. Бацыди йæм æмæ йæ 
дæлармы йæ къух акодта, дзуры йæм: 
— Гъе, мæ сыхаг, æгæр ма æруадз дæхи, цом чысылгай æмæ 
исты бахæр, кæд дын фенцондæр уаид. 
Иннæрдыгæй бацыди Тотырбег æмæ йæ дыууæйæ хæссæгау 
кодтой. 
— Чысыл дæ къæхтыл æнцай, Джанаспи, — дзуры йæм Тотыр- 
бег. — Афтæ æнцон хæссæн нæ дæ. 
— Тæрсгæ ма кæн, Джанаспи, — сдзырдта иувæрсты цæуджы- 
тæй чидæр. — Фæдзæбæх уыдзынæ æмæ та кусдзыстæм иумæ. 
Бахæццæ кодтой Джанаспийы станы размæ. 
— Мидæмæ мæ ма кæнут. Ам мæ æруадзут мæнæ бæласы аууон. 
Гъе... уæ цæрæнбонтæ бирæ уæнт... Цæут сымах хæрæндонмæ, уæ 
сихор ахицæн кæнут. 
— Исты куы ахæрис ды дæр, хуыздæр дын уыдзæн! — сдзырдта 
Тотырбег. 
— Æппын мæм хæрын нæ цæуы, — хъæрзгæйæ дзуры Джанас- 
ии. — Мæнмæ ма кæсут. Цæут. 
Ислам æмæ Тотырбег бараст сты мидæмæ, фæлæ Ислам фæлæу- 
уыди, дзуры фæстæмæ, худгæйæ: 
— Уæвгæ, чи нæ кусы, уый хъуамæ хæргæ дæр ма кæна... Афтæ 
нæу, Тотырбег? 
— Афтæ у, уæдæ цы у. Чи нæ куса, уый хъуамæ йæ дзыхыл 
цъутта сæвæра. 
— Ды мын-иу, Тотырбег, дæ хай авæр, — сдзырдта Джанаспи, — 
фæлæ нæ зонын, хæйттæ дæ кæмæ æнтысы, уыдон æндæртæ сты. 
Тотырбег фæдис кодта уыцы дзырдтыл, йæ цæсгом фæтар ис. 
Ислам комкоммæ бамбæрста уыцы дзырдтæ æмæ загъта: 
— Хæйттæй нæ фæцæрдзæн адæймаг. Фæлтау, Джанаспи, адзæ- 
299 

бæх кæн дæхи æмæ, куыд æмбæлы, афтæ кусын байдай, — уæд 
искæй хæйтты хъуаг нæ уыдзынæ. 
Джанаспи та, къуызгæйæ æмæ хъæрзгæйæ, загъта: 
— Иуæй-иутæ куы цæрынц хæйттæй, уæд æз цæуылнæ фæцæр- 
дзынæн?.. 
Ацы хатт Ислам дæр ницыуал бамбæрста Джанаспийы дзырд- 
тæй æмæ аджих ис. 
— Кусын мæхи бæргæ хуыздæр фæнды, фæлæ кæм ис, мæ хъа- 
ру нал у, къах нал ис... Цæут, цæут; уæ сихор ныууазал уыдзæн... 
Аслæнбеджы куы федтаин... Зæгъут-ма йын. 
— Зæгъдзыстæм ын. 
Джанаспи ма ноджыдæр сдзырдта сæ фæдыл: 
— Ма ферох кæн, Тотырбег, дæ хай мын-иу авæр, кæд æндæр 
искæмæй рантыса, уæд. 
— Цæмæй зæгъы уый? — цæугæ-цæуын фæрсы Ислам Тотыр- 
беджы. 
— Не ’мбарын, цæмæй зæгъы... Цæйдæр койтæ кæны. 
Тотырбег хорз æмбæрста, Джанаспийы койтæ Дуня æмæ Исла- 
мы тыххæй кæй сты, фæлæ йæ фæнды нæ уыди уыцы æмбарын- 
дзинад Исламæн базонын кæнын. «Джанаспи бæлвырдæй зоны 
хъуыддаг, — фæлæ йæ комкоммæ нæ зæгъы, — хинымæры дзырдта 
Тотырбег. — Койтæ кæны, мæнæ дын, зæгъы, фæд амонын æмæ, 
уыцы фæдмæ гæсгæ дæхæдæг сбæлвырд кæн хъуыддаг». 
— Койтæй дзурын æдзæсгом æмæ цъаммар адæймаджы хъуыд- 
даг у, — загъта Ислам. — Раст æмæ сыгъдæг зæрдæ адæймаг кой- 
тæй дзурынмæ йæ сæр никæд æрхæсдзæн... Æнхъæл уыдтæн, кæд 
æцæг рынчын у, зæгъгæ, фæлæ йыл ныртæккæ фæгуырысхо дæн — 
нæу рынчын... — Йæхи-иу барæй æруагъта... Амæй махæн колхозон 
нæ рацæудзæн. 
Уыдон уыцы ныхæстæ куы кодтой, уæд Джанаспи та, цинæй 
мæлгæйæ, хинымæры хъуыдытæ кодта: 
«Йæ цæсгом куыд фæтар ис Тотырбегæн! Хорз мын бамбæрста 
мæ ныхас... Мæ хъуыддаг рæзы... Багъæц, а дыууæ боны йæ но- 
джыдæр бацардаудзынæн. Æдылы у. Хорз бакодтон, Тотырбеджы 
кæй равзæрстон, уымæй. Ислам æгæр зондджын у, ардауын нæ ба- 
куымдтаид. Куыйтæ!.. Сæ цæсгæмттæ хурау худгæ хæссынц. Фæ- 
лæууæнт, æз сæ схудын кæндзынæн». Уыцы хъуыдытимæ Джанас- 
пийы цæсгомыл бадти стыр æхсызгондзинад, йæхи хъардта йæ цæс- 
гомæй мидбылты худт рафтауыныл, куыд ничи йæ фена, афтæ, фæлæ 
йын не ’нтысти. Уалынмæ дуары хъист фæцыди. «Уый Аслæнбег у, 
æвæццæгæн», — хинымæры загъта Джанаспи æмæ уæд йæ хъуы- 
дытæ фездæхтысты æндæрырдæм — куыд зæгъдзæн, цы зæгъдзæн 
Аслæнбегæн? Йæ мидбылты худт дæр æрбайсæфт, — стыр удхар 
фæзынди йæ цæсгомыл. Хъæрзгæ раййæфта Аслæнбег Джанаспийы. 
Се ’хсæн æрцыди ахæм ныхас: 
Аслæнбег: Цы хабар у, Джанаспи? Цы та кæныс? Дæ хуыз 
æнæниз хуыз куы у! 
300 

Цыма низтæ иууылдæр ууыл бафтыдысты, уый хъæрзт ныккод- 
Та Джанаспи. 
Джанаспи: Кæцæй дæн æнæниз, мæнæ мæ къæхтыл лæууын 
куынæуал фæразын? Нæй, Аслæнбег, æз уæззау куыстæн нал бæз- 
зын. Аппарут мæ инвалидтæм æмæ уын истæмæйты æххуыс уы- 
дзынæн. 
Аслæнбег: Афтæ аппаргæйæ нæу. Къамис дæ фендзæн æмæ нын 
йæ ныхас зæгъдзæн. 
Джанаспи: Къамис æй цæмæй базондзæн? Мæ низ мын мæхи- 
цæй хуыздæр чи зоны? 
Аслæнбег: Инвалиддзинад дохтыртæ фæбæрæг кæнынц... Цы 
дын зæгъын, Джанаспи, уый зоныс? Цу уал уæхимæ æмæ баулæф. 
Куы фенæниз уай, уæд та байдайдзынæ кусын... Цæуын афæраз- 
дзынæ хъæумæ? 
Джанаспи: Лæдзæджы æнцæйтты, æрбад-æрбадгæнгæ, кæд 
хæццæ кæнин. 
Аслæнбег бацыди фæстæмæ къантормæ. Джанаспи, хъæрзгæйæ, 
лæдзæджы æнцой сыстади æмæ фæцæуы хъæуырдæм. 
Афæлгæсыди алырдæм, алфамбылай куы ничи зынди, уæд хъæ- 
рæй сдзырдта: 
— Уæ, колхоз, колхоз, мæ фæндиаг куы фæуис, уæд дæ къах 
дæр бæргæ нал атилис... Уалдзæгæй нырмæ дзы кусын, ома — ку- 
сæгау дзы кæнын, æмæ мын æнадæй-æнаддæр кæны. 
Цæуы, ранæй-ран æрбады, афæлгæсы алырдæм æмæ та араст 
вæййы. Фæндаджы къардиугондмæ куы ахæццæ ис æмæ бæлæсты 
аууон куы фæци, уæд ма иу каст фæкодта фæстæмæ æмæ тындзгæ 
фæцæуы. Уый афтæ æнхъæл уыди, æмæ йæ ничи федта, фæлæ йæ 
уынджытæ фæци, — уыцы фенджытæ уыдысты Чермен æмæ Та- 
марæ. Уыдон кæрæдзи фенын хъуыди, Тамарæ рагæй æнхъæлмæ 
касти Джанаспийы дзуапмæ æмæ ныр сихор хæрынæй рацыдысты 
чысыл раздæр. Фыццаг разынди станы чъылдыммæ Чермен æмæ 
уайтагъд ауыдта Джанаспийы. Йæ хæд фæдыл цыди Тамарæ. 
— Кæс-ма, кæс, Тамарæ, — сдзырдта Чермен. — Мæ фыд æнæ 
лæдзæджы æнцой къахдзæф кæнын нал фæрæзта, ныр уæртæ фез- 
гъоры. Зын æм кæсы колхозы кусын, фæлæ æз уæддæр афтæ 
æнхъæл дæн, æмæ йыл сахуыр уыдзæн... 
Тамарæ ницы сдзырдта. Аив æм нæ касти йæ уарзоны фыды 
тыххæй æвзæр дзурын. 
Лæппу æмæ чызг æрлæууыдысты станы чъылдыммæ æмæ се 
’хсæн æрцыди ахæм ныхас: 
Чермен: Цæй тагъд рауадтæ, Тамарæ, дæ сихор æрдæг хæрдæй 
куы фæуагътай? 
Тамарæ: Хæрын мæм нæ цæуы, фæлæ ды та цы кодтай, цæ- 
уылнæ исты ахордтай? 
Чермен: Æз æфсæст дæн... æз æфсæст дæн, Тамарæ, дæ уарзон- 
Дзинадæй. 
Йæ хъæбысы йæ æрбакодта. 
301 

Тамарæ: Куыд у хъуыддаг? Дæ фыд цы зæгъы? 
Чермен: Къæртт, цъула нæ кæны. Æз, дам, Тамарæйы мæ хæ- 
дзармæ не ’рбауадздзынæн — æнæуаг чызджы, комсомолы... На- 
найы бæргæ фæнды, фæлæ уый бон ницы у. 
Тамарæ: Æз та цин кодтон, колхозмæ куы бацыдыстут, уæд. Ныр, 
загътон, нæ фæндагыл къуылымпыдзинадæй ницыуал баззади... 
Чермен: Æмæ дзы æнæуый дæр къулымпыдзинадæй ницы ис. 
Тамарæ: Æмæ куыд уæддæр? Цы кæнын дæ зæрды ис æнæ дæ 
фыды фæндон? 
Чермен: Мæ мады бар ма бакодтон, иу хатт ма йæ бафæрсæд, 
æмæ кæд уымæй уæлдай хуыздæр дзуапп нæ дæтта, уæд æз хицæн 
кæнын мæ фыды хæдзарæй... Зын у ныййарджытæй хицæн кæнын, 
фæлæ мын æндæр гæнæн нал ис — мæ фыдæн æгæр æнад сдæн. 
Йæхицæн дæр æнæмастдæр уыдзæн афтæ... Мæ мадæн тæригъæд 
кæнын... Фæлæ... цы гæнæн ис — бафæразæд. Баныхас кæндзынæн 
хибарæй йемæ. Æххуыс сын кæндзынæн мæ фæллойæ, мæ бон цас 
уа, уыйас. Афтæ мæ фыдæн æнцондæр уыдзæн. Знаджы цæстæй мæм 
кæсы æмæ хицæн куы уон, уæд нæ дыууæйæн дæр хуыздæр уыдзæн. 
Тамарæ (Чермены æфцæгыл йæхи ацауыгъта): Мæ зæрдæ мæ 
нæ фæсайдта. Мæ ныфс дæуæй раст афтæ уыди, — ницы къуылым- 
пыдзинæдтæ йæ, загътон, бауромдзысты... Фæлæ дæ ныййарджы- 
тæн æххуыс кæнын хъæудзæн. Иумæ сын æххуыс кæндзыстæм. 
Чермен: Мæ фыды кæртмæ дæ, Тамарæ, æз уæддæр нæ бакæн- 
дзынæн цæрынмæ. Хъуамæ нын колхоз баххуыс кæна ахстон 
сбийынæн. 
Тамарæ: Колхоз нын кæй баххуыс кæндзæн, ууыл æз иучысыл 
дæр гуырысхо нæ кæнын... Ног кæрт, ног хæдзар... Æз дæр ницæй 
тыххæй бацæудзынæн дæ фыды кæртмæ. Джанаспийы цæстытæн 
афтæ низ кæм дæн, уым хъуамæ мæхи дæрдты ласон. 
Чермен: Цæстыты низ ын æрмæст ды нæ дæ, æз дæр ын фестад- 
тæн цæстыты низ... Фæлæ ма банхъæлмæ кæсæм. Мæ мад ма бадзу- 
ринаг у йемæ, чи зоны, кæд фæсæттид. 
Тамарæ: Цæй, мæ зæрдæйы лæууæн, рæхджы сихор хæрд фæ- 
уыдзысты, æмæ нæ исчи куы раййафа, уæд хорз нæу. Нæ хъуыд- 
даг уал адæмы цæстытæй æмбæхст куы уа, уæд хуыздæр у. 
Чермен: Цæугæ уæдæ ды фæстæты, æз та иннæуылты ацæудзынæн. 
Чызг æмæ лæппу дæргъвæтин пъа ныккодтой æмæ фæйнæрдæм 
ацыдысты. 
Чермен йæ фыдæн афтæ æнад сси, æмæ-иу ын йæ фенд дæр 
хъыг уыди, рæстмæ дзургæ дæр йемæ никуыуал акодта. Лæппу 
хорз æмбæрста, хæрам зæрдæ йæм кæй дары йæ фыд, уый, æмæ 
уымæ гæсгæ, арæх ыл куыд не ’мбæлдаид, ууыл йæхи хъардта. 
Цæмæн æм афтæ схæрам ис, уый хорз æмбаргæ дæр нæ кодта, 
фæрсгæ дæр никæй кодта уый тыххæй. Æнхъæл уыди, æвæццæ- 
гæн, Тамарæйы тыххæй у, зæгъгæ. Æмæ уæд Тамарæмæ та цæмæн 
у хæрам? Цы йын кодта Тамарæ? 
Иу бон Джанаспи бадти дуармæ йæ фæйнæгыл æмæ уынгыл 
302 

фæлгæсыди куы уæлæрдæм, куы дæлæрдæм. Ранæй-рæтты дзы 
хъазынц сывæллæттæ. Иу-дыууæ раны сæ дуæрттæм бадынц зæ- 
ронд лæгтæ, куыстхъом чи нæуал у, ахæмтæ. Дæлæ уынджы кæ- 
рон, доны ’рдыгæй æрбазынди иу зæронд ус ведратимæ. Сыхæгты 
дуармæ дыууæ куыдзы хъазынц ратул-батул æмæ згъорынæй. Кæр- 
чытæ къуыр-къуыргæнгæ лекка кæнынц дуæрттæм. Æндæр змæ- 
лæг нæй уынджы. Куыстхъом адæм кусынц быдыры, архайынц сæ 
цард фæхуыздæр кæныныл. 
Рацыди калиткæйæ Фатымæ æмæ йæ лæджы раз æрлæууыди. 
— Чермен æмæ Тамарæйы тыххæй дæ дзырд аивинаг нæ дæ æви 
цы? Лæппу ихсийы мæтæй. Æнæ Тамарæ, дам, мæн цард ницæмæн 
хъæуы. 
Джанаспи дзуапп нæ дæтты, систа йæ лулæ, сындæггай дзы 
тамако ныннадта, ссыгъта йæ, дыууæ-æртæ хатты йæ ацъырдта, 
æмæ фæздæг зилгæ-зилгæ хæрдмæ фæцæуы. 
Фатымæ æнхъæлмæ кæсы. 
Джанаспи лулæ дзыхæй райста æмæ загъта: 
— Уый тыххæй мæнмæ уæлдай ныхас нæй. Тотырбеджы чызг 
мæ хæдзары къæсæрыл не ’рбахиздзæн. 
— Дæ-дæ-дæй! Йæхицæн исты куы ракæна нæ лæппу! — сæрди- 
аг кодта Фатымæ. 
— Цыфæнды кæнæд! 
— Уый та куыд, цыфæнды кæнæд? Нæ уарзон хъæбул? 
— О... о... цыфæнды кæнæд! Ныр уарзон хъæбултæ бирæ нал ис. 
Цард ныззыгъуыммæтæ ис, хъæбул бæрæг дæр дзы нал ис, ныййа- 
рæг бæрæг дæр. Хъуыды ма кæныс — уæлæ Гæдоты сауджыны йæ 
фырт куыд амардта? — Нæ, дам, мæ истой партимæ, сауджыны 
фырт кæй дæн, уый тыххæй. Уый дын хъæбул! Чермен мæнæн 
фырт кæй нал у, уый бамбар æмæ мæ ныууадз... Тотырбеджы чыз- 
джы мæ хæдзармæ кæнынмæ хъавы! Нæфæлæ йын йæхи дæр мæ 
кæрты дуарæй æрбакæсын нал бауадздзынæн. 
— Ныр цытæ дзурыс? Нæ уарзон хъæбул! Нæ уарзон хъæбулы 
дæхицæй сурыс? 
— Уæддæр ма хъæбул, хъæбул кæны! Мæнмæ уæлдай фæнд 
нал æрцæудзæн, æгас афæдзы дæргъы мын куы фæдзурай, уæд- 
дæр, æмæ мæ ныууадз. 
Фатымæ бамбарын кодта Черменæн, Джанаспи сразы уыдзæн, 
уымæй дзы æппындæр ныфс куыд нæ уа, афтæ. 
— Фæлæ дын тынг маст ма скæнæд дæ фыды дзуапп, — загъта 
Фатымæ. — Чызджытæй фылдæр цы ис — æндæр бацагур, æмæ 
уæд сразы уыдзæн. 
— Маст та мын куыд нæ у... Фæлæ ницы кæны... Æгайтма мæ 
фыдæн йæ цæхгæр дзуапп базыдтон, ныр, куыд мæ фæнды, афтæ 
араздзынæн мæ цард. Фæлæ, нана, цыдæриддæр бакæнон, хъыг 
ыл-иу ма ракæн, — хуыздæрырдæм уыдзæн. Ма мæм-иу смæсты у, 
Уый зон, æмæ æндæр ницыуал гæнæн ис. 
— Æмæ уæддæр цы кæнынмæ хъавыс? Мацы фыдбылыз сараз! 
303 

— Ма тæрс, нана, фыдбылызæй. Цæмæн саразон фыдбылыз? 
Æз мæ цард аразын, мæхи куыд фæнды æмæ куыд зонын, афтæ, — 
бабайæн дæр хуыздæр куыд уа, афтæ бакæндзынæн. 
— Лæгтыдзуар дын раст фæндагамонæг уæд!.. Фæлæ дæ фыдмæ 
дæр æгæр мæсты ма кæн, — ныртæккæ уый йæ чемы нæй. Рынчын 
дæр у, стæй цæйдæр тыххæй мæстджын у, ницы йын æмбарын. 
Ууыл ахицæн ис мад æмæ фырты ныхас. 
Черменæн йæ фæнд цæттæ уыди, фæлæ йын зын уыди йæ сæх- 
хæст кæнынмæ бавналын, зын æм касти ныййарджытæй байуарын. 
Бирæ рахъуыды-бахъуыдыйы фæстæ уæддæр бацыди Аслæнбегмæ 
æмæ йын радзырдта йæ хъуыддаг. Чермены ныхæстæй Аслæнбег 
бамбæрста, æцæгдæр фыд æмæ фыртæн иумæ цæрæн кæй нал ис, 
æмæ загъта: 
— Хорз, байуар. Нæ колхозы хуыздæр кусджытæй стут, æмæ 
уын колхоз æнæмæнг баххуыс кæндзæн уæ къæхтыл слæууынæн. 
Фæлæ дæ мад, дæ фыды ма ферох кæн, дæ бон цас амоны, уымæй 
сын-иу æххуыс кæн. 
— Ма тæрс, Аслæнбег, — загъта Чермен, — мад æмæ фыды фе- 
рох кæныны зонд мæм никæд æрцæудзæн. Ныртæккæ мæ уынд 
дæр бабайæн маст кæны, æмæ нын иумæ цæрæн нал ис, — уый 
тыххæй дзы хицæн кæнын, уыййеддæмæ йыл ме ’ххуысы хай æдзух- 
дæр æмбæлдзæн. 
Ууыл ахицæн ис Аслæнбег æмæ Чермены ныхас. 
Иукъорд бонты фæстæ æгас колхозыл æмæ хъæубæстыл дæр 
айхъуысти, Чермен, дам, йæ фыдæй байуæрста. Адæмæй чи Чер- 
мены раст кодта, чи Джанаспийы. 
* * * 
Уыди æрæгвæззæг. Асæст бонтæ хаста. Хур-иу фæзынди стæм 
хатт. Колхозы правлени паддзахадон хæстæ куы ахицæн кодта, 
уæд бавнæлдта колхозонтæн, цы сæм цыди хорæй-æндæрæй, уыдон 
уарынмæ. Уæзласæнтæ дыууæрдæм кодтой уынгты, дзагæй-иу куы 
иу кæрты смидæг сты, куы — иннæйы æмæ та-иу фæстæмæ афти- 
дæй ауагътой уынгты сæхи, æхситтытæгæнгæ. Алчи йæхи цæттæ 
кодта даргъ зымæг арвитынмæ. Чи йæ хортæ, йæ алы халсар 
æфснайдта, чи йæ хæдзармæ зылди — рудзгуытæ, дуæрттæ-æндæртæ 
цалцæг кодта, чи йæ уæлдай хор кооперативмæ лæвæрдта æмæ дзы 
фæстæмæ хаста алы дзауматæ æмæ промтовартæ. Адæм дзаджджын 
фæллойбонтæ райстой æмæ хъæлдзæг уыдысты, худт, зард хъуыс- 
тысты алырдыгæй. 
Нæ уыди хъæлдзæг æрмæст Дуриаты Джанаспи, æрæгвæззы- 
гон бонау хъуынтъыз цæсгомимæ хъеллау кодта йæ кæрты дыу- 
уæрдæм, уынгмæ арæх нал касти, колхозонты хъæлдзæгдзинад куыд 
нæ уыдтаид, афтæ. Дыууæ хатты бацыди йæ кæртмæ уæзласæн 
æмæ дзы чысыл цыдæртæ ныууагъта, — цас бакуыста Джанаспи, 
уыйас райста, — фылдæр ын цæмæ раттаиккой? Уыдтой Джанаспи 
304 

;смæ йæ бинонтæ, хъуаг та кæй æййафдзысты æмæ сæ мæт бацыди — 
бинонтæ бирæ: Джанаспи, Фатымæ, Хасанбег, ног чындз æмæ Ха- 
саибеджы дыууæ сывæллоны, исгæ та ракодтой æрмæст Хасанбе- 
джы фæллойбонтæн — Джанаспийы фæллойбонтæ нымаинаг дæр 
нæ уыдысты — æдæппæт бакуыста 46 боны. 
Фатымæ зыдта, Чермен сын йæ фæллойæ хорз кæрдих кæй 
ратдзæн, фæлæ уый тыххæй кой нæма кодта, барæй йæ сусæг код- 
та, Джанаспи йæ æвиппайды куыд базыдтаид, афтæ. 
Иубон Джанаспи кæрты дуармæ лæууыди, йæ лулæйы фæздæг 
йæ алыварс къуыбылæйттæ кодта. Кæсы, æмæ уæзласæн æхситты- 
тæгæнгæ суайы. нартхорæй йæ тæккæ дзаг, æмæ æрлæууыди Ис- 
ламы дуармæ. Йæ цæсгом хурау рухс, афтæмæй дуарæй ракасти 
Ислам. Йæ къухтæ фæйнæрдæм акодта æмæ сдзырдта: 
— Æгъгъæд у, æгъгъæд у, кæм сæ æфснайон, уый мæм нал ис! 
Джанаспи уыцы иу зылд фæкодта æмæ йæ кæрты смидæг — йæ 
бон нæ баци дарддæр Исламы ныхæстæм хъусын. Æппæт колхо- 
зонтæй Ислам æнаддæр уыди Джанаспийæн — уый йын загъта рын- 
чын нæ дæ, зæгъгæ. Кæрты дæр нал фæлæууыди Джанаспи, фæлæ 
суанг зæронд хæдзары балæууыди æмæ арты фарсмæ абадти. 
— Фæлæууæнт!.. Фæлæууæнт!... — уыцы æртхъирæны дзырд 
йæ дзыхæй хицæн нал кодта. 
Агурын байдыдта Джанаспи фадат ноджыдæр Тотырбеджы ба- 
цардауынæн, æмæ йын иукъорд бонты фæстæ фæзынди уыцы фадат. 
Тотырбеджы бахъуыди горæтмæ цæуын. Кæрты астæу лæууы- 
ди æмæ дзырдта йæ усæн: 
— Горæтмæ машинæ нæй ныртæккæ — аивгъуыдта. Æдзæугæ та 
мын уæвгæ нæй. Фистæгæй бауайдзынæн — аст километры йед- 
дæмæ ма у... Фæстæмæ уыдзæн машинæ æмæ изæрырдæм хæццæ 
кæндзынæн. 
Джанаспи йæ кæртмæ айхъуыста уыцы ныхæстæ æмæ фырци- 
нæй йæ къухтæ аууæрста, йæ къæхтæ мидбынаты сис-æрæвæр акодта 
æмæ загъта йæхицæн: «Рæзы... рæзы мæ хъуыддаг!» 
Æмбисбонæй дзæвгар аивгъуыдтаид, афтæ Тотырбеджы кæрты 
дуарæй рацыди Дуня, йæ къухтæ риуыл атыхта æмæ дæлæрдæм 
кæсы. Алæууыди иучысыл, афтæ ауыдта Исламы, — сцæйцыди 
дæлæрдыгæй. Схæццæ ис Ислам, дзуры Дунямæ: 
— Дæ бон хорз, Дуня! 
— Хорз дыл æрцæуæд, Ислам! 
Дуриаты Джанаспи бадти йæ фæйнæгын бадæныл, уыцы 
Дзырдтæ куы айхъуыста, уæд бауади кæртмæ, быруйы фæстæ ам- 
бæхсти æмæ хъусы дарддæр лæг æмæ усмæ. 
Уыдон æхсæн та æрцыди ахæм ныхас: 
Ислам: Цы хъуыдытæ кæныс ам, Дуня? 
Дуня: Нæ лæг горæты ис, æмæ уый æрбацыдмæ æнхъæлмæ 
кæсын. Афтæ æхсызгон хъуыддаг æй горæты ницы уыди, æмæ уал 
фæлтау хæдзары фезмæлинæгтæ куы акодтаиккам, уæд бæргæ хуыз- 
дæр уыдаид. 
Ю Коцойты Арсен 
305 

Ислам: Уагæр цы фезмæлинæгтæ? 
Дуня: Нартхор уæгъд кæлдтытæй лæууы, картоф æмæ халсартæ 
дæр афтæ. Æвиппайды куы фæуазал кæна, уæд басидзысты. 
Ислам: Æз картоф хорз бафснайдтон, фæлæ нартхорæн цы 
кæндзынæн, нæ зонын. Уыйас мæм рацыди, æмæ бынат дæр нæй, 
кæм æй бафснайон. Йе ’мбис ын кооперативмæ æнæ дæтгæ нæй... 
Ныртæккæ уым уыдтæн. 
Дуня: Мах дæр афтæ бакæнын хъæуы. Ныр ам куы уаид нæ 
лæг, уæд уый хъуыддаг дæр бакæниккам. Цы нæм дзы баззайа, 
уый уæд æнцондæр æфснайæн уаид. Хæрынæн нын мæнæу уæлдай- 
джынтæй фаг у. Нартхор та фосæн, кæрчытæ æмæ æндæртæн, — 
стæй... сымах кæм лæуут æнæ арахъ, æнæ бæгæны, æнæ махсымæ. 
Уыдæтты тыххæй дæр дзы фæуадзын хъæуы. 
Ислам: Кусгæ дæр уымæн кæнæм, æмæ нæм хъуамæ алцы дæр 
уа. Уæвгæ ацы аз тынг бафыдæбон кодтам — рувыны рæстæджы 
нæ стыр тох кæнын бахъуыди хæмпæлгæрдæгимæ. Йæ уд ын сыс- 
къуыдтам хæмпæлæн, æмæ уыныс, цастæ нæм рацыди алцыдæр! 
Дуня: Алкæмæ — йæ куыстмæ гæсгæ. 
Ислам: Куыстмæ гæсгæ, уæдæ цы... Ныр уæдæ Тотырбегмæ 
æнхъæлмæ кæсыс? 
Дуня: Уæдæ... Фалæмæ машинæ нал уыди, æмæ фистæгæй ацы- 
ди. Фæстæмæ хъуамæ уа машинæ. 
Ислам: Машинæ хъуамæ рæхджы хæццæ кæна... Хæрзбон. Æз 
нæхимæ бауайон... Магазины уыдтæн, куы зæгъын, — цытæ райс- 
дзынæн мæ уæлдай нартхормæ, уый бæрæг кодтон. Зæгъын хъæуы 
бинонтæн, уыдон æндæр истытæ исыны фæнд куы кæной, мыййаг. 
Дуня: Куыд у? Ис дзы дзæбæх истытæ магазины? 
Ислам: Цæуылнæ! Ис дзы къахыдарæс, хъуымæцтæ, æфсæйнаг 
сынтæджытæ æмæ æндæртæ. Æз дзы дыууæ сынтæджы исын... Нæ 
лæппуйæн — велосипед — афтæ йæ бафæндыди. Ноджы æндæр 
цыдæртæ. 
Дуня: Мæнæн та Тамарæ æнæ пианино нал лæууы. Иу дзы ис 
æмæ йæ, цалынмæ ничи алхæдта, уалынмæ йæ райсын хъæуы. Хъуа- 
мæ йæ Тамарæйæн йемæ раттон. 
Ислам: Черменæн дæр æхсызгон уьшзæн уый, уæдæ цы. Сиахс 
уын хорз ис. Чермен хорз лæппу у. Йæ фыдæй кæй байуæрста, 
уымæй дæр хорз бакодта. Чызг æмæ лæппу сæ дыууæ дæр куыст- 
уарзаг сты æмæ цæрдзысты дзæбæх. Джанаспи та сæ цæрын нæ 
бауагътаид, бахордтаид сæ. 
Дуня: Колхоз сын хорз баххуыс кодта. Дыууæ уаты сын сарæз- 
та æд къухна. Кæрт дзы хорз — алцы гæнæн дæр дзы ис. 
Ислам: Хъуамæ ахæмтæн æххуыс кæна колхоз, уæдæ цы — йæ 
хуыздæр кусджытæн, æнæсайгæ кусджытæн... Цæй, хæрзбон! 
Ислам бацыди йæ хæдзармæ. Дуня ма иучысыл банхъæлмæ 
касти, стæй бараст ис сæхимæ, дзургæйæ: 
— Ныр кæд цæудзæн? Кæдмæ йæм æнхъæлмæ кæсон? 
Цыдæриддæр дзырдтой Ислам æмæ Дуня, уыдонæй иу дзырд 
306 

дæр нæ аивгъуыдта Джанаспийы хъусты фæрсты. Рацыди кæртæй, 
æрбадти йæ бадæныл æмæ йæхиимæ дзуры: 
— Хъусыс уыдонмæ, - сæ хор, се ’ндæр æфснайынæн бынат 
нал арынц æмæ стыхстысты. Ноджы цытæ æлхæнынмæ хъавынц? 
/Ефсæйнагсынтæджытæ, велосипедтæ, пианинотæ!.. Уыдæттæсын 
бæргæ фенæрай уыдзысты... Æз ам цы гæс дæн... Фæлæууæнт!.. 
Бирæ æнхъæлмæ кæсын дæр нал хъæуы... 
— Цы хъуыр-хъуыр кæныс ам? — сдзырдта йæм калиткæйы 
зыхъырæй Фатымæ. 
Чермен куы байуæрста йæ фыдæй, уæдæй фæстæмæ Фатымæ 
æнцой нал ардта. Хъуыддагæн афтæ разилын æнхъæл нæ уыди 
æмæ ныр хъынцъымæй марди. Ам ис нырма Чермен, фæлæ йæ 
фыдимæ æппындæр кæрæдзимæ нал дзурынц. Хасанбегимæ дæр 
«шæгты каст кæнынц кæрæдзимæ... Лидзы а дыууæ боны, колхоз 
ын цы хæдзар сарæзта, уырдæм. Адæргæй цы акæна Фатымæ, уый 
пæ зоны æмæ йæхи раппар-баппар кæны, куы иуæн акæны йæ хъæ- 
стытæ, куы иннæмæн. Йæ лæгмæ уыйас уæндгæ дæр нæ кæны, 
фæлæ йæ маст уый размæ хæссы уæддæр. Æххуыс ын цы фæуы- 
дзæн? Уый йæ ныхас раджы загъта æмæ йæ сæрты нал ахиздзæн, 
фæлæ Фатымæмæ афтæ кæсы, цыма йын йæ мойы раз фенцондæр 
вæййы. Мæнæ та ныр дæр райста йæхи йæ цурмæ. Йæ хъуыр- 
хъуырæй йын ницы бамбæрста, фæлæ йæм афтæ фæкасти, цыма 
йæ фыртимæ ахицæныл фæсмон кæны æмæ йæхиимæ хæцы уый 
тыххæй. 
— Цы хъуыр-хъуыр кæныс ам? Цыдæриддæр æрцыди, уый æрцы- 
ди дæхи аххосæй, — загъта Фатымæ. 
Джанаспи йæ усы дзырдтæм хъусгæ дæр нæ бакодта, йæхи хъуы- 
дытæ йыл тыхджындæр уыдысты. 
— Уæдæй нырмæ Ислам æмæ Дунямæ хъуыстон, — раздæхти 
Джанаспи Фатымæйы ’рдæм. 
Ус рахызти калиткæйæ. 
— Æрлæууыдысты дæлæ уым дуармæ æмæ æппæлынц сæ хортæ, 
се ’ндæртæй. Кæм, дам, сæ æфснайæм, уый нын нал ис. Ислам 
кооперативæй ссыди — уым дзауматæ уыдта. Йæ хоры уæлдæйттæ 
уырдæм дæтты, æлхæны æфсæйнаг сынтæджытæ, велосипед йæ 
фыртæн æмæ æндæр ахæмтæ. Дуня йæ лæгмæ æнхъæлмæ кæсы 
горæтæй. Уыдон дæр сæ уæлдæйттæ магазинмæ дæттынц, æлхæ- 
пынц пианино сæ чызгæн, ома не ’намонд фыртæн дæр. 
Фатымæ бахъынцъым кодта: 
— Фæхæтæнхуаг ис нæ лæппу... Сразы дæ хъуыди Тотырбеджы 
мызгыл, æмæ уæд Чермен махæй нæ ахицæн уыдаид... Нæ зоныс 
ныры фæсивæды — сæхи фæнд тæрынц... Нæ дæ хъуыди афтæ 
иæхгæр ныллæууын йæ ныхмæ. 
— Мауал мын кæн йæ кой! — фæтызмæг кодта Джанаспи йæ 
хъæлæс. — Уый дæр комсомол у. Партимæ цæуы, уый нæма фе- 
хъуыстай?.. Гæххæтт балæвæрдта... Кæрæдзи ссардтой Тотырбе- 
ДЖы чызгимæ, — «хуызæн хуызæны агуры». Цæрдзысты. Колхоз 
307 

сын сарæзта дыууæ уаты æд къухна. Кæрт дæр хорз. Ныртæккæ 
Дуня дзырдта Исламæн... Цæрдзысты... Ахæм зондахаст куы уа нæ 
лæппумæ, уæд нæ фесæфдзæн... Йæ койæ мæ зæрдæ риссы, йæ 
уындæй та саугуырм кæнын. 
«Æй-джиди, йæ зæрдæ куы фæфæлмæн уаид, — йæ фæндтæ 
куы фендæр уаиккой», — хъуыды кодта Фатымæ æмæ ма ноджы- 
дæр авзæрста, загъта: 
— О, ма йыл сыстырзæрдæ у! Æнахъом у. Куыд вæййы, цы 
вæййы, — иу райсом йæ фынæйæ куы рахъал уа, æмæ йæм хуыз- 
дæр зонд куы ’рцæуа æмæ куы зæгъа: «Нæ мын æмбæлди мæ ный- 
йарджыты ныууадзын!..» 
Джанаспи мæсты худт бакодта, йæ сæр æрдиаджы тылд нык- 
кодта. 
— Ма зæгъ, ма зæгъ, усай, — а большевикты зондыл чи ацæуа, 
уымæн раздæхæн нал ис, ныууадз, ферох æй кæн, — уымæй дæуæн 
фырт нал ис... «Саст кæрдзын ныхæсгæ нал кæны. 
— Æгæр ныддур кодтай дæ зæрдæ... 
Джанаспи мæсты кæнын байдыдта йæ дзырдтыл, йæ хъæлæс 
фæбæрзонд кодта æмæ загъта: 
— Мауал мын дзур уый тыххæй, банцай! — йæ лулæ æрхоста 
бандоныл. 
Фатымæ фæзылди æмæ хъуамæ калиткæйы мидæг фæуыдаид, 
фæлæ ма иу здæхт фæкодта. 
— Банцадтæн... банцадтæн, нал дзурын. Фæлæ ма дын цы зæ- 
гъынмæ хъавыдтæн... 
— Цы зæгъынмæ? — бæрæг уыди, Джанаспийæн йæ маст тых- 
джындæрæй-тыхджындæр кæй кодта. 
— Нæ колхозы куыстæй нæм ницы уыйас рахаудта. Нæ куыстат 
зæрдиагæй. Мæн дæр нæ ауагътат кусынмæ, чындзы дæр. Хорæй 
хъуаг кæндзыстæм, æмæ рагацау уый тыххæй басагъæс кæнын 
хъæуы. Ныртæккæ колхозонтæм бирæ ис уæлдай хор æмæ æнцо- 
нæй раттиккой æфстау, кæнæ æндæр исты æгъдауыл... — Фæурæд- 
та йæ ныхас, бамбæрста, Джанаспи йæхи мидæг тынг кæй тыхсти, 
йæ дзырдтæ йын тынг хъыг кæй уыдысты, фæлæ йын куыд нæ 
дзура хъуыддаджы тыххæй! 
Дæлæрдæм йæ цæстытæ ныццавта Джанаспи, афтæмæй фæхъæр 
кодта: 
— Цу дæ хæдзармæ, дæ хъуыддаг не сты уыцы уынаффæтæ! 
Цæугæ!.. Цæугæ!.. Ныууадз мæ!.. Цæугæ!.. Цу!.. Нæ мæ æвдæлы 
демæ ныхас кæнынмæ. 
Фатымæ фæзылди, калиткæйы дуарыл фæхæцыди, фæкасти ма 
фæстæмæ. 
— Цæуын, цæуын. Мæ мæгуыр зондæй дын зæгъынмæ хъавыд- 
тæн... 
Джанаспи йыл фæхъæр кодта: 
— Цæугæ, зæгъын!.. Мауал лæуу! 
Фатымæ кæрты фæмидæг ис. Уым ма искуы куы лæууа, зæгъгæ, 
308 

джанаспи фестади йæ бадæнæй æмæ бакасти калиткæйæ — нæ 
ныллæууыди Фатымæ, уыцы иу схуыстæй хæдзары фæмидæг ис. 
Джанаспи ма йын йæ фæдджи ауыдта. 
Æрбадти Джанаспи фæстæмæ йæ бадæныл, лулæ æрыдзаг код- 
та æмæ йæ ссыгъта, дымы. Дымы æмæ дæлæрдæм фæкæс-фæкæс 
кæны. Хинымæры дзуры: 
— Афон у. Рæхджы йæ ардæм хъæуы. Цæттæ у... Фæлæ ма иу 
цæф ныккæнон... Цытæ дзурынц! Нæ, дам, дæ инвалид æмæ зæр- 
диагæй кус... Бæгуыдæр нæ дæн инвалид, фæлæ сымах уæ кæрæ- 
дзи инвалидтæ куыд фестын кæнат, æз уын ахæм ми бакæндзы- 
нæн... Афонмæ æрбацæуы... 
Дардæй æрбайхъуысти автомобилы уаст. 
— Æнхъæлдæн, уый машинæйы æхситтытæ сты. — Йæ рихитæ 
аздыхта, йæ иу къах иннæуыл баппæрста. 
Хæстæгæй, уынджы тигъы æддейæ та фехъуысти машинæйы уаст. 
— Уый... у... уый у йæхæдæг! 
Тигъæй æрбазынди машинæ æмæ æрлæууыди. Иукъорд адæй- 
мæджы дзы рахызти æмæ алырдæм ацыдысты. Уалынмæ Тотырбег 
дæр разынди. Дæлæ ссæуы, мидбылты худы, дзуры Джанаспийы 
’рдæм: 
— Хорз та куыд нæ у ацы машинæ, дæс минутмæ нæ горæтæй 
ардæм æрбахæццæ кодта... Де ’зæр хорз, Джанаспи!.. 
— Хорз цæр æмæ æгас цу, Тотырбег! Машинæйæ куы рахызтæ. 
Горæты, мыййаг, уыдтæ? 
— Уыдтæн... уыдтæн, уæдæ цы. Раст нæ дæс минутмæ æрба- 
хæццæ кодта машинæ. 
— Цы дзы загъдæуа, хорз дзаума у, — сдзырдта Джанаспи. — 
Фыццаг та ахæмтæ кæм уыди. Бауырнæд дæ, хорз у советон хица- 
уад, бирæ хорз хъуыддæгтæ аразы. 
Тотырбег æрлæууыди Джанаспийы цур. 
Дарддæр ныхас цыди афтæ: 
Тотырбег: Йæ бон цы у, уымæй нæ ауæрды. Хъыгдарджытæ, 
знаггадгæнджытæ ма ис, уыййеддæмæ йын ныронг дæр фылдæр 
бантыстаид. 
Джанаспи: Хъыгдарджытæн сæхи хъыгдарын хъæуы, æмæ уæд 
нал хъыгдардзысты. 
Тотырбег: Кæуыл хæст кæнæм, уыдоныл нæ ауæрдæм, фæлæ 
се ’ппæты чи зоны — æмбæхстæй кусынц. 
Джанаспи: Æмбæхсæнтæ къахын хъæуы æмæ æмбæхстыты сæ 
хъустæй хурмæ ласын хъæуы. Куы нæ сыл хæст кæнай, уæд «рас- 
ты цæв, æмæ зылын сбæрæг уа»... Тæккæ растдæр чи уа, уый цæ- 
вын хъæуы. 
Тотырбег: Расты куы ныццæвай, уæд уымæй зылын не сбæрæг 
уыдзæн. Зылынтæ рæстытæн сæхи нæ зонын кæнынц. Фæлæ зæр- 
Диагæй агурын хъæуы зылынтæн сæхи æмæ, иу зылыны куы сса- 
рай, уæд ын зæгъын кæн йе ’мбæлтты, — алы зылын дæр иукъорд 
æмбалы зондзæн. 
309 

Джанаспи: Нæ, Тотырбег, зылын зылыны не схъæр кæндзæн, 
«халон халоны цæст нæ къахы». Расты цæвын хъæуы, расты, зы- 
лын уæд бæрæг кæны... 
Тотырбег: Æмæ уæд цæфтæ иууылдæр уайдзыстæ рæсттыл, 
зылынтæ та фæсаууонæй худæгæй мæлдзысты. — «Сæгъы мехъ 
бирæгъæн худæг».. Нæ, Джанаспи, афтæ нæ, фæлæ къæрцхъус 
æмæ цырддзаст хъуамæ уæм, æмæ уæд зылынтæ комкоммæ нæ 
къухты æфтдзысты... Цæй, хæрзизæр уал у... Нæхимæ бауайон. 
Фæзылди, фæцæуы. 
Джанаспи: Ныр дын, Тотырбег, æз ам æнхъæл уыдтæн. Æрдæ- 
бон Ислам сымахæй рацыди, æмæ афтæ фенхъæлдтон, мæ сыхæгтæ, 
зæгъын, сæ бирæ куысты фæстæ иумæ бадынц, сæ фæллад уадзынц, 
минас кæнынц. 
Тотырбег сдзæгъæлдзаст ис. 
— Бауырнæд дæ, Тотырбег, мæнæн дæр фадат куы уаид, уæд 
æз дæр афтæ кæнин. «Цардæй цард агурын хъæуы». 
Джанаспийы уыцы дзырдты фæстæ Тотырбегæн йæ былтæ уæгъд 
змæлд скодтой, æндæр ницыуал, æвзаг ма дзæгъæлы ахатти комы 
мидæг — иу дзырд нал схаудта йæ дзыхæй, афтæмæй кæрты дуа- 
рæй фæмидæг ис. 
Уынгты чидæр æрцæйцыди æмæ Джанаспийæн загъта изæры 
салам, фæлæ уыцы салам Джанаспи нæ бамбæрста, фехъуыста йæ, 
фæлæ йæ иувæрсты ауагъта, æрæджиау бахызти йæ хъустæм æмæ 
уæд адзырдта цæуæджы фæстæ: 
— Хорз цæр. Дæ хъуыддаг раст! 
Джанаспи цæуæджы саламæн дзуапп раттын æвиппайды уый тых- 
хæй нæ бафæрæзта, æмæ йæ уымæ не ’вдæлди, цинæй марди уыцы 
минут, Тотырбег дзæгъæлдзастæй кæй аззади, дзурын кæй нал сфæ- 
рæзта æмæ æвиппайды сæ кæрты дуары мидæг кæй фæци, ууыл. 
— Нæмыг мысанæн йæ тæккæ астæу сæмбæлди, — загъта хины- 
мæры Джанаспи. — Ницыуал дзы хъæуы ныр. Тæвд æфсæйнаджы 
сыгъдау ын мæ дзырдтæ асыгътой йæ зæрдæ. Кæд ма дзы гуырыс- 
хойагæй иучысыл исты уыди, уæд дзы ныр иу мур дæр нал аззади... 
Æрбалæууыдысты Джанаспийы зæрдыл Исламы дзырдтæ, 
зæгъгæ, хорз бакодта Чермен, йæ фыдæй йæхи кæй рахицæн код- 
та, уымæй, зæгъгæ сæ Джанаспи бахордтаид... «Æз хорз бакодтон, 
æз! — сдзырдта хинымæры Джанаспи. — Ноджыдæр ма сæ ахæм 
ран куы ссарин, уæд та афтæ бакæнин...» 
Хъуыдытæ кодта дарддæр: 
«Ныр хъуамæ ам дзæбæх хъуыддæгтæ æрцæуа, бирæ æнхъæлмæ 
кæсын дæр сæм нал бахъæудзæн... Дарддæр? Дарддæр истытæ хъуы- 
ды кæндзынæн. Сæнад кæнын хъæуы колхоз адæмæн, худайстæй 
дзы куыд лидзой, афтæ... Дарддæр? Дарддæр дæр фендзыстæм». 
Афтæ уыдысты Джанаспийы хъуыдытæ æмæ фæндтæ. Никæй 
зæрдæ æхсайдта, зæгъгæ, хицауады ныхмæ лæууы, колхозы ныхмæ 
лæууы. Иу дзырд дæр дзы хицауады ныхмæ, колхозы ныхмæ ни- 
куы ничи фехъуыста. Чермены раз чысыл цыдæртæ срæдыдтытæ 
310 

кодта хъазæн æмхасæнтæй, æмæ уый хъазæн уыди æмæ хъазæн, — 
æцæгæй та Джанаспи кæддæриддæр дзырдта хицауады фарс, кол- 
хозы фарс, фыццаджыдæр колхозмæ гæххæттытæ чи балæвæрдта, 
уыдонимæ уыди... Хъуамæ йæм æппындæр макæй зæрдæ æхсайа. — 
Ахæм хъуыдытимæ байгом кодта Джанаспи калиткæ æмæ бацыди 
йæ хæдзармæ. 
Тотырбег нæ бафæрæзта комкоммæ йæ хæдзармæ бацæуын, 
Дуняйы раз балæууын — рагагъоммæ йæ дызæрдыгдзинæдтæ куы 
раргом уой, уымæй тарсти. Уымæ гæсгæ, азылди кæрты къуымты, 
бæлæстæм фæлгæсæг йæхи скодта, йæ зæрдæ йе ’муд цæмæй 
æрцæуа, ууыл йæхи хъардта. Дзæвгар афæстиат ис кæрты, стæй 
бараст ис йæ уатмæ. Дуарæй куы бакасти, уæд федта — Дуня трю- 
мойы раз йæхи разил-базил кæны. 
— Кæсыс уымæ! — сдзырдта Тотырбег хинымæры, — йæхи чындз- 
дзон чызгау дзæбæхтæ кæны... Мæн тыххæй? Куыннæ стæй! Æз та 
ма йын цы дæн! 
Кæд лæг йæхиуыл хæцыди, уæддæр, йæ чемы кæй нæй, уый 
Дуняйы цæстытæй нæ басусæг ис, афарста йæ: 
— Цы кæныс, рынчын дæ æви цавæр у, дæ хуыз йæ бынаты куы 
нæ ис? 
— Ницы дæн рынчын, — загъта Тотырбег, — æвæццæгæн, фæн- 
дагыл бафæлладтæн æмæ дæм уымæн афтæ кæсы. 
Æрбадти диваныл æмæ йæ къайы цæсгомыл агуры исты къæм- 
дзæстыгдзинад — нæй, ахæмæй йыл ницы уыны æппындæр æмæ дис 
кæны хинымæры, куыд арф æмбæхсын зоны сылгоймаг йæ хъуы- 
дытæ!.. Цы бамбæрстæуа ныр ацы адæймагæн? Йæ цæстытæ — кал- 
мы цæстытæ... Æууæндæн нæй ахæм цæстытыл!.. Джанаспи куы 
нæ уыдаид, уæд æй цæмæй базыдтаин — хынджылæг мæ кодтаик- 
кой нырæй фæстæмæ дæр. Уый тыххæй бузныг Джанаспийæ. 
Афтæ хъуыдытæ кæнгæйæ, Тотырбег афарста Дуняйы: 
— Цымæ Ислам ам нæй? 
Дуня цыдæртæ змæлыди уаты дзауматимæ, ракасти комкоммæ 
йæ лæгмæ. 
— Уæдæ кæм уыдзæн? Абон æй уæртæ уынджы ауыдтон. Ко- 
оперативæй сцæйцыди. 
Тотырбеджы сæры йæ сау хъуыдытæ дарддæр сæ зилыны куыст 
кодтой: 
«Хъусыс æм, цы зæгъы? Кооперативæй, дам, сцæйцыди... Сырх 
дæр нæ баци, цæст дæр нæ фæныкъуылдта!» 
— Ислам йæ уæлдæйттæй цыдæртæ æлхæны магазины, дзырдта 
дарддæр Дуня. — Æрæгмæ æрбацыдтæ, уыййеддæмæ мах дæр ныу- 
уадаиккам. Нартхоры уæлдай федде кæнын хъæуы. Пианино æлхæ- 
нинаг куы уыдыстæм Тамарæйæн. Ноджыдæр ма нæ истытæ ба- 
хъæудзæн. 
— Райсом бахъуыддаг кæндзыстæм уыдæттæ, — загъта Тотыр- 
бег æмæ та рацыди кæртмæ, йæ бон нал уыди иу ран бадын, — йæ 
сау хъуыдытæ йын æнцой нал лæвæрдтой. Æхсæвæры фæстæ йæ- 
311 

хицæн хуыссæн бакæнын кодта кушеткæйыл. Раджы схуыссыди, 
фæлæ суанг боныцъæхы онг нæ бафынæй ис, æдзух хъуыдытæ 
кодта йæ царды хæлды тыххæй. Хаттæй-хатт-иу цыдæртæ схъуыр- 
хъуыр кодта. Дуня-иу æм байхъуыста, фæлæ дзы ницы æвзæрста. 
«Рынчын у æмæ йæ нæ хъæр кæны», — дзырдта хинымæры 
Дуня. Йæ лæгмæ гæсгæ уый дæр æнæхуыссæг фæци. Иу хатт æй 
афарста: 
— Цы кæныс, цæмæй рынчын дæ? Цæмæн афтæ тыхсыс дæхи 
мидæг? 
— Банцай, ныууадз мæ! — схуыст дзырд скодта Тотырбег. 
«Цыдæр маст дзы ис æмæ йæ мæнæн нæ хъæр кæны, — фæхъуы- 
ды кодта Дуня. — Ныууадзон æй йæхи бар, кæд æй афтæ æмбæх- 
сы, уæд». 
Райсомырдæм афынæй ис Тотырбег, фæлæ ахæм фынтæ уыдта, 
æмæ фыртыхстæй цыдæртæ хъæр кæнын байдыдта. Дуня йæ рай- 
хъал кодта æмæ уæд сдзырдта: 
— Уæу, мæнæ диссæгтæ уынын! 
— Исты æвзæр фынтæ федтай, æвæццæгæн? — афарста та йæ 
Дуня. 
Нæ йын схъæр кодта Тотырбег йæ фынтæ дæр. 
Аходæнафон уыдаид, афтæ Тотырбег рацыди уынгмæ, акасти 
алырдæм. Æвзæр бон уыди. Сау денджызы ’рдыгæй дымдта уазал 
дымгæ. Мигътæ кæрæдзи фæдыл бырыдысты æмæ бырыдысты. 
Уаргæ нæ кодта, фæлæ уымæл уæнгты хъардта. Уынгты змæлæг 
нæ уыди — ахæм бон æнæ хъуыддагæй чи цæуы уынгмæ. 
Калиткæйæ ракасти Дуня: 
— Цæй-ма кооперативмæ кæд ныууайдзыстæм? Кæдмæ лæудзæн 
нартхор уæгъд кæлдтытæй? Картофтæ-йедтæ дæр нывыл æфснайд 
нæма сты... Зымæг та махмæ нæ кæсдзæн... Цæй, цы зæгъыс? 
— Нæма мæ æвдæлы. Æз дын мæхæдæг зæгъдзынæн, — къуыз- 
гæйæ сдзырдта Тотырбег. Дуня бацыди мидæмæ. 
«Куыд дары йæхи! — бадис кодта Тотырбег. — Айдæнæй сыгъ- 
дæгдæр, сихæй æнæтæригъæддæр цыма у, уый хуызæн... Уал æмæ 
уал азы фæцæр йемæ æмæ йæ ма базон! Æппын æм дæ зæрдæ ма 
фехсайа!.. Куырм разындтæн, куырм. Бузныг Джанаспийæ — уый 
руаджы йæ базыдтон». 
Иу цъусдуг ма алæууыди Тотырбег дуармæ, йæхимæ хъусгæйæ, 
стæй бацыди фæстæмæ кæртмæ. Иæ фæнд рæгъæд уыди, фæлæ йæ 
æххæст кæныныл тагъд нæ кодта. Йæхи уромын фæрæзта. 
Иу-дæс минуты фæстæ та разынди Тотырбег дуармæ. Ацы хатт 
йæ къухы уыди фæрæт. Сындæг къахдзæфтæй бараст ис Тезиаты 
Исламы хæдзары ’рдæм. Æрлæууыди кæрты дуары цур. Иу цъус- 
дуг алæууыди, хъуыдытæ кæнгæйæ, стæй бадзырдта: 
— Ислам, ам дæ, цы? 
312 

Йæ хæд цурæй сдзырдæуыди: 
— Мæнæ дæн, Тотырбег, — мидæмæ! 
Ислам бадти кæрты, быруйы хæд фарсмæ, къодахыл. Йæ кæрц 
иæ уæхсчытыл æппæрст, бапъирос дымдта æмæ фæлгæсыди йæ 
кæртыл. 
Тотырбег дуарæй куы базынди, уæд æм куыдз рагæпп кодта 
рæйгæ, фæлæ уайтагъд йæ къæдзил атылдтытæ кодта æмæ-иуварс 
ацыди — хионмæ цæмæн лæбурдтаид! 
— Дæ бон хорз, Ислам. 
— Хорз цæр, Тотырбег. 
— Цы стыхтай дæхи кæрцы, нырма зымæг куы нæ у? 
— Зымæг нæма у, фæлæ куыд уымæл у, уый уыныс, — уæнты 
иннæрдæм хъары... Бадын æмæ фæлгæсын мæ кæртыл. 44 азы цæ- 
рын дунейы æмæ ацы кæрт афтæ дзаджджынæй никуыма федтон. 
Йæ уындæй зæрдæ рухс кæны. Акæс-ма уыцы хъазтæм, куыд 
стæвдтæ сты иууылдæр! Æмæ кæрчытæ та? Æмæ гогызтæ та? Æниу 
бабызтæ? А иннæтæ нымад сты, хъазтæ сты дыууын фондз, го- 
гызтæ æртындæс, фæлæ кæрчытæ цал сты, уый нæ зонын. Сона 
дæр æй нæ зоны. Æрдæбон сын хæринаг акалдта æмæ кæрт æгасæй 
дæр æмызмæлд кодта. Ныр та алы къуымты абырдтытæ кодтой. 
Тотырбег йæ рахиз къухы фæрæт дары, афтæмæй фæлгæсы 
кæртыл. Алырдыгæй змæлыдысты хæдзарон мæргътæ, сæ дзыхтæ 
зæххыл хафгæйæ, алы æвзагæй кæрæдзимæ сидгæйæ. Куы иуыр- 
дыгæй хъуысти уасæджы уасын, куы иннæрдыгæй, æмæ-иу уæд 
гогызтæ æмхор-хор скодтой. Кæцæйдæр хъуысти хуыты хъох-хъох 
æмæ хъыбылты хъыс-хъыс. Иу сæгъ, æртæ фысы æмæ ацы азы род 
кæрты иу къуымы батымбыл сты, уыдон, æнцад-æнцойæ, æнæ сæхи 
зонын кæнгæйæ, чи хæлттæ æууылдта, чи сынæр цагъта. 
Бирæ хæттыты уыди Тотырбег ацы кæрты æмæ, йæ хуылфы цы 
ис, уымæ ныр йеддæмæ лæмбынæг никуыма æркасти. Бирæ ис 
йæхимæ алцыдæр, фæлæ йæм Исламы кæрт дзаджджындæр фæка- 
сти, æмæ йын хъыг уыди. Сдзырдта: 
— Диссаг уæртæ уыцы хъазтæ сты... Ныр фысты дзугæй уыдо- 
иæй цы хъауджыдæр ис?.. Акæс-ма уыдонмæ!.. Цæмæй сæ хæссут, 
уæ хорзæхæй? 
— Сымах сæ цæмæй хæссут, мах дæр уымæй. 
— Хъуццытæ дæм дыууæ ис, æнхъæлдæн... Уый дын дыууæ 
хъуджы, фыстæ, сæгътæ... Хуытæ дæм дыууæ йеддæмæ куы нæ 
уыди, ныр дын куы бабирæ сты! 
— Цæй бирæ? Цотæн уæртæ иу йоркшираг хъыбыл балхæдтон. 
Хорз мыггаг у уый, — нырæй фæстæмæ ахæм мыггаг дардзынæн. 
— Иудзырдæй, дæ иу къах иннæ къахыл сæвæр æмæ минас кæн. 
— Афтæ мæ зæрды ис, афтæ... æмæ ды дæр афтæ куы кæнис! 
— Æмæ цæуылнæ кæнон? Дæуæй къаддæр, мыййаг, куы нæ 
кусын. Цæмæн дæм æрбауадтæн, уый зоныс? 
Ислам ын фæдис кодта йæ хъæлæсы ахастыл. 
— Цæмæй йæ зонын? Зæгъ æй, æмæ йæ уæд зондзынæн. 
313 

— Мæнæ мын мæ фæрæт ацыргъ кæн. Дуртыл æй фæхостой, 
æмæ хал нал лыг кæны... Ацыргъ æй кæн... Дæ цыргъгæнæн цалхæн 
æмбал нæй. 
Ислам айста фæрæт æмæ йын йæ ком стыр æнгуылдзы уырзæй 
уыны. 
— Цы къахыртæ сси! Цы алыг кæна афтæмæй?.. Ацыргъ æй 
кæндзынæн. Цæуылнæ? — Сыстади æмæ фæцæуы сарайы ’рдæм. 
Йæ фæдыл цæуы Тотырбег. Йæ сæрымагъзы фæзынди хъуы- 
ды: «Фæлæбурон æмæ йын йæ хурхыл бахæцон!» — Йæ къухты 
æнгуылдзтæ сæхи уагæй æлвасæн змæлдтытæ акодтой... Баурæдта 
йæхи. — «Кæсыс амæ?.. — ахъуыды кодта Тотырбег, — йæхи мын 
хæлар скодта, афтæмæй мын мæ уаты сыгъдæгдзинад фесæфта!.. 
Ислам аппæрста йæ кæрц æмæ æрбадти цалхы раз. 
— Æрзил уæдæ цалх, Тотырбег! 
— Уый дын мæ быгъдуан. Цалх æрзилын æнцон у. Фæлæ йæ 
афтæ ацыргъ кæн, æмæ сæр куыд даса. 
Ислам дары фæрæт цалхыл, рæстæгæй-рæстæгмæ йын йæ коммæ 
æркæсы. 
Йæ къухтæ хыссæйæ ахуырст, афтæмæй къухнайæ ракасти 
Исламы бинойнаг Сона — йæ райгæ цæсгомæй цыма æгас кæрт 
барухс и, уый хуызæн зынди. 
— Тагъд равдæлут, — худæндзастæй бадзырдта сарайы ’рдæм, — 
æвæджиау уæливыхтæ мæм ис нæ ног мæнæуы ссадæй. 
— Ахуыппгæнинаг дæр исты уыдзæн, æвæццæгæн? — афарста 
Тотырбег æмæ цалх тынгдæр æрзылдта. 
— Уыйас дæр уæ хъæуæд, — замманайы хорз арахъ мæм ис. — 
Худгæйæ фæаууон ис къухнайы. 
Ислам та ауыдта фæрæты ком æнгуылдзы уырзæй. 
— Гъе ныр ын æгъгъæд уыдзæн. 
Тотырбег райста фæрæт æмæ йæ уый дæр къухæй ауыдта. 
— Хъæуы ма йæ. Афтæмæй сæр нæ адасдзæн. 
— Адасдзæн. 
— Нæ адасдзæн, — ацыргъ ма йæ кæн. Абонæй фæстæмæ фæрæ- 
тæй йеддæмæ сæр ницæмæйуал дасын. 
— Цæй, хорз, адауон ма йæ. 
Тотырбег зилы цалх. Ислам дары фæрæт. 
— Цытæ равзæрстай дæхицæн, Ислам, магазины? — фæрсы 
Тотырбег. — Не ’фсин мын загъта, магазинæй, дам, сцæйцыди. 
— Уыдтæн, уыдтæн магазины. Дыууæ æфсæйнаг сынтæджы, 
нæ лæппуйæн велосипед, хъуымæцтæ-йедтæ. 
— Æфсæйнаг сынтæг дæр хорз у, — дзуры Тотырбег, — фæлæ, 
мæнмæ гæсгæ, адæймагæн сыджытæй хуыздæр хуыссынæн ницы 
ис. 
Ислам фæдис кодта Тотырбеджы дзырдтыл æмæ йæм скасти — 
йæ цæсгом фæлурс, йæ цæстытæ æнахуыр æрттывд кæнынц. Фæ- 
дис кодта, не ’мбæрста цæмæн афтæ у Тотырбеджы цæсгом иннæ 
бонтæй хъауджыдæр. Сдзырдта: 
314 

— Æнахуыр ныхæстæ кæныс... А, фен ныр дæ фæрæт! 
Тотырбег райста фæрæт, ауыдта йæ. 
— Гъеныр цыфæнды сæр дæр адасдзæн. Искæй устытыл цы 
Ислам зилы, уый сæр дæр адасдзæн. 
Арвы æрттиваджы æрттывд фæкодта Исламы сæры, дунейы 
æбуалгъдæр цы фыдракæнд ис, уый тыххæй гуырысходзинад, фе- 
стынмæ хъавыди, зæгъынмæ хъавыди... 
Йæ лæджы мароймæ разгъордта Сона. Ислам мард уыди, йæ 
къухтæ фæйнæрдæм æппæрст, афтæмæй йæ туджы мæцыди сарайы 
хъæбæр зæххыл. Фæлæбурдта Сона Тотырбегмæ. 
— Цы бакодтай? Цы бакодтай?!. 
Тотырбег асхуыста усы. Ус афæлдæхти сарайы цæджындзы 
фарсмæ, бауадзыг ис. 
Хъæртæм алырдыгæй æрбазгъордтой адæм, фæлæ байрæджы 
ис, — ирвæзын кæнын никæйуал хъуыди, иргъæвинаг дæр дзы ни- 
чиуал уыдис. Ислам уыди мард, йæ тугæй йæ алыварс сау зæхх 
сырх хъулæттæ сси. Ус уадзыгæй лæууыди, иукъорд устытæ йæ 
разы, — донæй йын сæрфтой йæ ных, йæ цæсгом. Адæм Тотырбе- 
гыл ныххæцыдысты. Сбастой йæ. Хъæр ма кодта. 
— Иннæ мын баззадис! Уымæ ма куы баирвæзтаин! Уый аххос- 
джындæр уыди! 
Кулдуарæй æрбазынд асæй рæстæмбис, карæй иу-дыууыназык- 
кон лæппу-лæг. Морæ цухъа сау куырæтимæ нарæг æлвæст уыди 
æвзистæргъæвæгджын ронæй æмæ хорз фидыдта хæрзконд гуы- 
рыл. Роныл ауыгъд уыди æвзистæй фæлыст хъама. Лæппу куы 
айхъуыста кæуыны уынæр, куы ауыдта кæрты бирæ адæмы змæлд, 
уæд фæлæууыди. 
Айхъуысти кæйдæр хъæр: 
— Никъала æрбацæуы, марадзут! 
Уый уыди Исламы иунæг фырт. Сахатæй фылдæр нæ рацыди, 
афтæ йæ йæ фыд арвыста цæйдæр хъуыддаджы тыххæй уæлæ- 
сыхмæ. Цавæр у? Цы ’рцыди уыцы цыбыр рæстæджы? 
Бауадысты йæм 3—4 лæджы æмæ йæ разы æрлæууыдысты. 
— Цавæр у? Цы хабар у? 
— Стыр фыдбылыз æрцыди, фæлæ дæхи уромын бафæраз, — 
Тотырбег амардта Исламы. 
Лæппу минуты бæрц сагъдау баззади. 
— Æмæ мæ размæ цы ’рлæууыдыстут? 
— Ма цу уырдæм! 
— Ма тæрсут, туг исыныл нæ ныллæудзынæн... Ауадзут мæ, 
фенон мæ фыды! 
Нæ йæ уадзынц, йæ цæнгтыл ын ныххæцыдысты. 
Никъала сæм хъæбæр сдзырдта: 
— Зæгъын уын, æз туг исыныл нæ ныллæудзынæн. Æз фæском- 
Цæдисы хъомылгонд дæн æмæ ахæм æнæсæрфат хъуыддаг нæ ба- 
кæндзынæн. Цы ’рцыди, уый æрцыди. Мæ фыды йæ туг райсынæй 
нал райгас кæндзынæн... Ауадзут мæ! 
315 

Ауагътой йæ, фæлæ йæ фæйнæ фарс цыдысты, фæлæбурын 
æввонгæй. Кастысты йæм адæм. Бирæтæ дис кодтой, куыд æнцад 
у, ууыл. Бирæтæ æнхъæл уыдысты, зæгъгæ, барæй йæхи æрæнцад 
кодта, фадат минут равзардзæн æмæ йæ фыды туг райсдзæн. 
Лæппу бацыди æнцад сарамæ, æрлæууыди йæ фыды марды раз, 
æдзынæг ын ныккасти йæ цæсгоммæ, фæлæ не скуыдта, æрмæст 
дыууæ цæссыджы æрбырыдысты уадултыл æмæ æрхаудтой бæрц- 
агъудтыл. Рагæй дæр æм æгад касти лæджы куыд, хъуамæ лæг 
йæхи уромын фæраза. 
Бон тардæр кодта. Сæлфынæг хæссын байдыдта. Бæрæг уыди, 
æрæгвæззæг йæ барты бацæуыны фæнд кæй скодта. Боны æнкъард- 
дзинад зынди фосыл, мæргътыл, адæмыл. Уæлдай æнкъард æрис- 
ты абон адæм, фыдбылызы хабар хъæуыл куы айхъуысти, уæд. 
Цыдысты, цыдысты адæм иугæйттæй æмæ къордгæйттæй Тезиаты 
дуармæ, кæрæдзийæн сæ хъыгдзинад дзырдтой. Тотырбег æмæ 
Ислам хъæуы ’хсæн нымад уыдысты æууæнкджын, хæрзæгъдау 
æмæ раст адæймæгтыл. Давгæ нæ кодтой, хыл нæ кодтой. Адæмæй 
иуæй-иутæ уарзтой æвзæр дзыхæй дзурын, иуæй-иутæ ма дзы сæхи 
хъал дæр кодтой, зæгъгæ, афтæ арæхсæм æлгъитынмæ, æнæуаг 
ныхæстæ мысынмæ, фæлæ Тотырбег æмæ Ислам уыдæттæй нæ 
уыдысты, никæмæй сæ ничи фехъуыстаид æвзæр ныхас. Адæм 
зыдтой ноджы, ацы дыууæ адæймагæн сæ бинонтæ дæр кæрæдзи- 
имæ куыд хæлар уыдысты. Уымæ гæсгæ ныр иууылдæр дис кодтой 
фыдбылызыл. Бирæтæ зæрдæбынæй хъыг кодтой, сæ цæссыгтæ 
фæдджитæй сæрфтой. 
Хъæртæм, кæуынмæ, уынæрмæ рауади колхозы правленийы 
сæрдар Аслæнбег дæр. Исламы сарайы мардæй куы федта, уæд йæ 
уæлхъус иу цъусдуцг сагъдау аззади. Никъалайы хабар æм правле- 
нимæ байхъуысти, æмæ йын ныр йæ къух райста, загъта йын: 
— Бузныг, ды дæ æцæг фæскомцæдисон! 
Фæдзырдта дружинникмæ æмæ йæ арвыста фæдисы хъæусове- 
ты сæрдармæ. Уайтагъд фæзынди хъæусоветы сæрдар Бимболат. 
Сона уæдмæ æрчъицыдта, йæ уæрджытæ хойы, йæ дзыккутæ 
тоны, æрдиаг кæны: 
— Мæ боныл, æна, цы бын æрбадæн! 
Йæ фарсмæ устытæ бадзыгуыр сты æмæ дзыназынц. Фæкасти 
Аслæнбег уыдоны ’рдæм — кæд ферох кæндзысты адон се ’нæуаг 
куыд, нæ сыл афæстиат ис йæ цæстæнгас, ацыди дарддæр æмæ 
банцади Тотырбегыл... 
Бимболат фæдзырдта иннæ дружинникмæ: 
— Адзурæд исчи телефонæй районы хицæуттæм! 
Чидæр азгъордта. 
Фæкасти Бимболат мардмæ: 
— Æрæмбæрзут марды истæмæй. 
Бацыди Тотырбегмæ. Уый бæстытæй лæууыди цæджындзы 
фарсмæ. Федта Тотырбег, куыд бацыди Никъала, куыд æнцад у, 
куыд æм нæ лæбуры марынмæ, æмæ дис кодта. Йæ цæсгом мæрдон 
316 

фæлурс, йæ цæстытæ дзагъул, афтæмæй дзæгъæлгаст кодта алыр- 
дæм. Уалынмæ цъæхахстгæнгæ базгъордта Тамарæ, иу каст фæ- 
кодта марды ’рдæм, стæй йæ фыдыл йæхи ныццавта, ныттыхсти 
йыл æмæ ныдздзынæзта: 
— О... о... Мæ мæгуыр фыд, цы бакодтай? Цы дыл æрцыди?.. 
Дæ зонд цы фæци? Цæмæн бабын кодтай дыууæ хæдзары? — Кæуы. 
Тотырбег æм разылди, къуыхцгæйæ сдзырдта: 
— Басабыр у! Басабыр у. Цы кæнын мыл æмбæлди, уый бакод- 
тон, æндæр ницы. 
Бимболат уал уыдон фæуагъта, раздæхти адæмы ’рдæм. 
— Хорз адæм, фыдбылыз æрмæст Тезиаты æмæ Æрдынатыл не 
’рцыди. Фыдбылыз æрцыди æгас хъæуыл, тынгдæр та нæ колхо- 
зыл, — Тотырбег æмæ Ислам уыдысты нæ колхозонтæн сæ хуыз- 
дæртæй. Ныр сæ иу мард у, иннæмæй дæр махæн пайда нал ис... 
Зæгъут-ма, цы сыл æрцыди? 
Чи цы загътаид, иууылдæр дисы бын уыдысты. Тотырбег дзуапп 
никæмæн лæвæрдта. 
Уыцы сахат кæртмæ бацыди Джанаспи æмæ æрдиаг кæнын бай- 
дыдта. 
— Йе уæууæй, йе! Цæй фыдбылыз ныл æрцыди! Цы кодтой? 
Цавæр у?.. Адон мæ тæккæ сыхæгтæ сты. Хорз сæ зыдтон. Се 
’хсæн хæрамдзинадæй никуы ницы уыди, хæларæй цардысты. 
Кæрæдзийæн ма æмдзуарджынтæ дæр уыдысты. 
— Нæ сæ зыдтам! — сдзырдта чидæр. — Нæ хъæубæсты адонæй 
хæлардæрæй ничи царди. 
Бимболат устыты сæ куыдæй фæсабыр кæнын кодта, стæй баз- 
дæхти Тотырбегмæ. 
Се ’хсæн æрцыди ахæм ныхас: 
— Зæгъ-ма, Тотырбег, цы кодтат? Хæларæй куы цардыстут, уæд 
уыл цы ’рцыди! 
— Ма мæ фæрс. Цы ’рцыди, уый уæхæдæг уынут, æмæ мæ 
рафæрс-бафæрсæй ныууадзут. Кæд мæ ахæстоны кæнут, уæд ба- 
кæнут, кæд мæ маргæ кæнут, уæд амарут. Фæрсгæ мæ ма кæнут, 
иицы уын зæгъдзынæн. 
— Зæгъын хъæуы, — фæлмæн сдзырдта Бимболат. — Амардтай 
дæ сыхаджы, дæ хæлары. Уый хуымæтæджы нæу. Зæгъ нын, цæй 
тыххæй йæ амардтай? 
— Ницы уын зæгъдзынæн. 
Бимболат йæ къух æрæвæрдта Тотырбеджы уæхскыл. Адæм 
æдзæмæй ныхъуыстой, кæддæра цы зæгъид Тотырбег. 
— Æз дæн хъæусоветы сæрдар, æз дæн партион. Фæрсын дæ, 
æргом мын зæгъ, цæй тыххæй амардтай Исламы? 
Тотырбег исдугмæ дзуапп нæ лæвæрдта, нæ дзырдта, фæлæ 
фæстагмæ загъта: 
— «Усы байст уды айст у», Бимболат. Афтæ зæгъы фыдæлты 
^мбисонд. Æмæ мын мæ уд чи иса, уымæ æз къухтæ æруадзгæйæ 
каесон? 
317 

Уым, иуварсырдыгæй, цæссыгтæ калгæйæ, устытимæ лæууыди 
Тотырбеджы ус Дуня. Уый йæ лæджы дзырдтæ куы айхъуыста, 
уæд ныцъæхахст кодта æмæ йæ уæрджытæ æрхоста. 
— Мæ хæдзар байхæлд! Цытæ дзурыс уый? Куы ницы зонын 
мæ сæрæн, уæд цытæ дзурыс?! Æфсымæр... æфсымæры цæстæй 
куы кастæн æз Исламмæ, уæд дыл цы ’рцыди? Цæмæн бабын код- 
тай дыууæ хæдзары?! 
Устытæй æмæ лæгтæй чидæртæ кæрæдзимæ ракæс-бакæс кæ- 
нын байдыдтой. Æхсызгон уыди иуæй-иутæн, ахæм хабар дзы кæй 
рабæрæг ис, уый, сæхи йыл аирхæфсдзысты, уыйфæстæ йæ афæ- 
дзы æрдæг дзурдзысты кæрæдзийæн, æндæртæн, чи йæ нæ фехъуыс- 
та, ахæмтæн, — уый дæр сын зæрдæ фæлæууынæн хорз. Иуæй- 
иутæ уадысты ардæм æрмæст хи айвазыны, хи аирхæфсыны тых- 
хæй, бирæ адæмы астæу фæуыны æмæ аныхæстæ кæныны тых- 
хæй, уыййеддæмæ сын хъауджыдæр нæ уыд, исчи искæй амардта 
æви цы, хъыг дæр ыл нæ кодтой, цин дæр ыл нæ кодтой. Фæлæ 
ахæмтыл ацы ран сæмбæлди уæлдай хорз — сæ цымыдысдзинад 
сын чи рæвдыдта, ахæм стыр хабар дзы разынди — дыууæ хæла- 
рæй иу иннæйы усимæ царди, æмæ фыдбылыз æрцыди уый охыл, 
уымæй дзæбæхдæр ма сын цы уа зæрдæ фæлæууынæн! Ракæс-ба- 
кæс кæнынц кæрæдзимæ устытæй чидæртæ, иуæй-иутæ дзы цæст 
æрныкъулынц, иннæтæ та афтæмæй дæр æмбарынц кæрæдзи. 
Дарддæр ныхас цыди афтæ: 
Бимболат: Рæдийыс, Тотырбег. Цыма фос, дзаума байсыныл у 
хъуыддаг, уый хуызæн цæуы дæ ныхас. Æцæгдæр, фыдæлты рæс- 
тæджы сылгоймаг нæлгоймаджы къухы фосы уавæры уыди, фæлæ 
ныр, советон царды, афтæ нал у. Дæхæдæг иу хатт æмæ дыууæ 
хатты нæ фехъуыстаис — сылгоймаг æмæ нæлгоймаджы бартæ 
æмхуызон сты. Сылгоймаджы демæ цæрын куынæуал фæнда, уæд 
йæ бауромын дæ бон нæу. Сылгоймаг барвæндонæй дæуæй æндæрмæ 
куы ацæуа, уæд уый усы байст нæ хуыйны. Уый ныхмæ æрлæууын 
дæ бон нæу. 
Тотырбег: О Бимболат, хъуыстон уыдæттæ, фæлæ ахæм хъуыд- 
даджы «зæрдæ зонды нæ фæрсы»... Æррайау сдæн, — мæ зæрдæ 
мын цы дзырдта, уый бакодтон, мæ удисæгæй мæ маст райстон. 
Бимболат: Рæдийыс, Тотырбег, — зæрдæ зонды хъуамæ фæр- 
са. Зæрдæйы йæхи бар куы ауадзай, уæд бирæ фыдбылызтæ сараз- 
дзæн... Зæгъ-ма нын, зæгъ, куыд æрцыд уæддæр хъуыддаг, кæд, чи 
зоны, дзæгъæлы сæрра дæ? 
Тотырбег: Зæгъдзынæн, кæд уæ афтæ æхсызгон хъæуы, уæд. 
Бимболат: Хъæуы, Тотырбег, зæгъ! 
Тотырбег: Мæнæн-иу быдыры, куысты уæлхъус, мæ хид куы 
калди, уæд-иу Ислам хъæуы балæууыд æмæ мæ бинойнагимæ æрвы- 
ста рæстæг. 
— Цæй тугтæ мыл мысыс уый, лæгай? Цы дыл æрцыди?! — 
ныдздзынæзта Дуня. 
Тотырбег: У... у... залиаг калм, дæуæн басæттæн ис!.. 
318 

Бимболат: Багъæц, багъæц, Тотырбег! Зæгъ-ма, зæгъ, цæмæй 
зоныс, Ислам дæ усмæ цыдис, уый? 
Тотырбег: Зонын æй. 
Бимболат: Уæддæр? 
Тотырбег: Зонын æй. Загъдæуыди мын. 
Уыцы дзырдтæ фехъусгæйæ адæм базмæлыдысты, суынæр код- 
той. 
Хъуысынц дзырдтæ: 
— Ам цыдæр ис! 
— Æнæ знаджы къух дзы хос нæй! 
Бимболат: Æмæ дын чи загъта уæддæр уыцы хабар? 
Уыцы ран Дуриаты Джанаспи ахицæн ис адæмæй æмæ уæртæ 
фæцæуы кулдуары ’рдæм. 
Тотырбег: Мæнæ мæ тæккæ сыхаг Дуриаты Джанаспи йæхи 
цæстытæй фендтытæ кодта... 
Бимболат дзуры дружинниктæм. 
— Раздахут уартæ уыцы лæджы! 
Дружинниктæ ауадысты, здахынц Джанаспийы. Уый сын нæ 
комы, нæ хæдзармæ, дам, мæ бауайын хъæуы, ныртæккæ раздæх- 
дзынæн фæстæмæ. Нæ йæ ауагътой, раздæхтой йæ. 
Тотырбег: Джанаспи йæхи цæстытæй фендтытæ кодта — бацы- 
ди-иу Ислам мæ хæдзармæ æмæ-иу уым дзæвгар рæстæг арвыста. 
Дуня та ныдздзынæзта: 
— Цæй тугтæ мыл æрымысыдысты! Цæй æнамонд фæдæн! 
Бимболат: Фæсабыр у, дæ хорзæхæй! 
Бацыди Джанаспи. Йæ фæдыл — дружинниктæ. 
Джанаспи уæндон хъæлæсæй бафарста: 
— Мæнæ дæн, цы мæ кæнут? 
Бимболат æм баздæхти дæрзæг хъæлæсæй: 
— Тотырбегæн загътай, йæ усмæ йын Ислам цæуы, зæгъгæ? 
Джанаспи ныддис кодта: 
— Уый та куыд? Йæ усмæ йын Ислам цæуы, зæгъгæ? Нæ, æз 
Тотырбегæн афтæ никуы загътон. 
— Уæдæ йын куыд загътай? 
— Загътон ын, дæ хæдзармæ, зæгъын, æвæццæгæн, исты ныстуан- 
тæ æрвыстай, бацыди, зæгъын, Ислам, æмæ дзы иу сахаты бæрц 
бафæстиат ис. 
— Æмæ уый æцæг уыди? 
— Æцæг уыди, уæдæ цы. 
— Федтат? — сдзырдта Тотырбег адæмы ’рдæм. 
— Æрымысыди Джанаспи! — фæхъæр кодта Дуня. — Нæ лæг 
нае хæдзары нæ уæвгæйæ, Ислам нæ кæрты дуарæй дæр никуы 
бакасти. 
Джанаспи дзырдта дарддæр: 
— Тæккæ знон Тотырбег горæты уыди, æмæ та афтæмæй Ислам 
бацыди йæ хæдзармæ. Æз Тотырбегæн сæхимæ æнхъæл уыдтæн, 
^мæ йын уый дæр загътон. 
319 

Дуня та ныдздзынæзта: 
— Æдзæсгом Джанаспи мысгæ æркодта уыдон иууылдæр. Ис- 
лам знон магазинæй сцæйцыд æмæ йыл уæртæ уынджы фембæлд- 
тæн. Уым иучысыл алæууыдыстæм, аныхæстæ кодтам... Куыд бон 
мыл æркодта! Мæ сывæллæтты æмдзуарджынимæ мын аныхасгæ- 
нæн нæй? 
Адæм æмбарын байдыдтой, Джанаспи дыууæ лæджы кæрæдзи- 
уыл сардауыны куыст кæй кодта, уый. Иутæ афтæ æмбæрстой 
хъуыддаг, æмæ Джанаспийы дзырдтæ æрымысгæ сты сæрæй кæ- 
ронмæ. Иннæтæ та афтæ хъуыды кодтой, æмæ Джанаспи цы зæгъы, 
уый, чи зоны, уыдаид, æмæ йæ Тотырбегæн дзырдта, æрмæст арда- 
уыны тыххæй. 
Чидæртæ сдзырдтытæ кодтой: 
— Мысгæ æркодта Джанаспи! 
— Мысæггаг хъуыддаг йеддæмæ дзы ницы ис! 
Дуня хъуыста æнцад, стæй та сæрдиаг кодта æмæ загъта: 
— Æдзæсгом Джанаспи хæрам хъуыддаг сфæнд кодта, æмæ йын 
уæртæ уыцы æнæсæр лæг та æнцон ардауæн разынди! 
Стыр дызæрдыгдзинад ныххаудта Тотырбеджы зæрдæйы. «Кæд, 
мыййаг, ницы уыди дыууæ адæймаджы æхсæн, кæд, мыййаг, дзæ- 
гъæлы амардтон мæ хæлары æмæ фесæфтон мæхи дæр?! — Уыцы 
хъуыдытимæ æррадзастæй касти куы Дунямæ, куы — Бимболатмæ, 
куы — Джанаспимæ. 
Устытæй иуæй-иутæ, лæгтæн дæр сæ сылвазтæ хъыг кæнын 
байдыдтой, цы пикантон хабар æнхъæл уыдысты хъуыддаджы, уый 
дзы куы нæ разына, зæгъгæ, — уæд-иу цы æрымысдзысты, цы-иу 
радзурдзысты кæрæдзийæн æвдæлон сахаты. 
Бимболат иу цъусдуг ахъуыды кодта, стæй баздæхти Джанас- 
пимæ: 
— Зæгъæм, Джанаспи, афтæ: ды федтай Исламы Тотырбеджы 
хæдзармæ бацæугæ, фæлæ йæ уайтагъд Тотырбегæн дзурыныл 
цæмæн фæдæ? Æрмæст ардауыны тыххæй, æндæр хуызы бамба- 
рæн нæй хъуыддагæн. Æмæ дæм кæд дыууæ лæджы кæрæдзиуыл 
сардауыны фæнд уыди, уæд мысгæ дæр æркодтаис уыцы хабæрттæ 
иууылдæр. 
Джанаспи бамбæрста, йæ къамтæ кæй раргом сты, хи сраст гæ- 
нæн ын зын кæй уыдзæн. Йæ сæрымагъзы арвы æрттывдау ферт- 
тывта иу тасон хъуыды, зæгъгæ, ахсты куы фæуа, уæд ын мæлæты 
тæрхон йеддæмæ ницы уыдзæн. Уыцы хъуыды йын йæ сæры фегуы- 
рын кодта алидзыны фæнд: ацы сахат ардыгæй куы аирвæзид, уæд 
абырæг алидзид æмæ йæ куыст иудадзыгдæр скæнид большевикты 
æмæ колхозты сафын. Баздæхти Бимболатмæ: 
— Мæ дзырдтæн мын ницы аргъ кæнут æмæ мæм афтæмæй 
цæмæн фæсидтыстут, нæ зонын... Æз ам ницæмæн хъæуын. — Сыдз- 
мыдзы акъахдзæф кодта æмæ ацæуынмæ хъавыди. 
— Лæуу ам, Джанаспи! — хъæбæр сдзырдта Бимболат. 
Джанаспи уæддæр фæстæмæ йæхи ласы. 
320 

— Цы лæууон, нæ зонын... Хъуыддаг зыгъуыммæтæ куы кæнат, 
уæд!.. 
— Лæуу. Ацæуæн дын нæй! 
Йæ фæстæ æрлæууыдысты дружинниктæ. 
— Дæ зылындзинад æргом у, Джанаспи, æмæ йыл басæтт дæхæ- 
дæг, - хуыздæр уыдзæн. 
— Цæуыл басæттон? Æз Тотырбегæн афтæ никуы загътон, уæртæ, 
зæгъгæ, Ислам дæ усимæ æнæуаг хъуыддæгтæ кæны. 
— Басæтт ууыл, Исламы кæй никуы федтай Тотырбеджы хæ- 
дзармæ бацæугæ, Тотырбег-иу йæхæдæг уым куы нæ уыди, уæд. 
Басæтт, дыууæ лæджы кæрæдзиуыл ардауыны фæнд дæм кæй уыди, 
ууыл. 
Адæм æнувыдæй ныхъуыстой — кæддæра цы зæгъид Джанаспи. 
Джанаспи ма бирæ фæливæн ныхæстæ фæкодта, фæлæ бам- 
бæрста æххæстæй, æппындæр ын срастгæнæн кæй нал бантысдзæн. 
Стыр хъыгдзинад ын æрбалхъывта йæ зæрдæ. Хъыг кодта ууыл, 
йæ зæрдæйы фаг кæй нæ фæци советон хицауадæн, афтæмæй йын 
кæй сыскъуындзысты йæ цард. Уыдта, ардыгæй йын аирвæзæн кæй 
нал ис. Зыдта хорз, хатыр ын кæй нæ уыдзæн, фервæзæн ын кæй 
мал ис. Æвирхъау фæнд æвиппайды фæзынди йæ сæрымагъзы. 
Ныццин кодта хинымæры уыцы фæндыл æмæ дзуапп радта Бимбо- 
латы фарстæн: 
— Кæд мæ нал уадзут, уæд уын æй зæгъдзынæн. Никуы федтон 
æз Исламы Тотырбеджы хæдзармæ цæугæ, Тотырбег-иу йæхæдæг 
уым куы нæ уыди, уæд... Æз сæ кæрæдзиуыл ардыдтон. 
Тотырбег йæ бæттæнтыл ахæстытæ кодта æмæ фæхъæр кодта: 
— У... у... куыдз, дæумæ иу ирвæзт бакæн!.. Кæдæм фæлыгъди 
мæ зонд? Хорз адæм, ме ’фсымæры амардтон... Басудзут мæ сын- 
дзын арты! 
— О мæ мæгуыр фыд! Цы бакодтай, цы? — ныдздзынæзта Та- 
марæ. 
Адæм сызмæлыдысты, суынæр кодтой. Устыты æхсæн та кæ- 
уын стынг ис. 
Айхъуысти хъæртæ: 
— Цæвут æй агъуыд куыдзы! 
— Акъабæзтæ кæнын æй хъæуы! 
Бимболат уырдыг фестади: 
— Уæ хорзæхæй, фæсабыр ут! Махмæ хи судæн бынат нæй. 
Хицауад базондзæн, кæмæн цы хъæуы, уый... 
Адæм фенцадысты. Кæуын дæр фæмынæгдæр ис, æрмæст ма 
Сона, дзедзыройгæнгæ, сындæггай хъарæггæнæгау куыдта. 
Чермен лæууыди кæронæй, ныр æввахсдæр бацыди æмæ ба- 
дзырдта Джанаспимæ: 
— Фыдбылыз уыдтæ, мæ фыд, рагæй дæр æмæ фыдбылызы хай 
бадæ... Дыууæ хæдзары бабын кодтай, æмæ, цы аккаг дæ, уыцы 
^фхæрд райсдзынæ. 
— Афардæг у, комсомол! — фæхъæр ыл кодта Джанаспи. 
1 Коцойты Арсен 
321 

— Фæсабыр ут иууылдæр! — йæ хъæлæс фæбæрзонд кодта Бим- 
болат. — Зæгъ-ма, Джанаспи, цæмæн ардыдтай уыцы дыууæ лæ- 
джы кæрæдзиуыл? 
Джанаспийæн йæ фæнд йæ сæры бады, куыд æй сæххæст кæн- 
дзæн, ууыл хъуыды кæны, афтæмæй йæхи дзурæг скодта дарддæр, 
дзуры æмæ, йæ ныхасы рæстæджы хъуысынц адæмы æхсæнæй 
дзырдтæ: 
— Знаг! 
— Фыдызнаг! 
— Уый размæйы фыдбылызты дæр исты уыдаид! 
— Ацагурын хъæуы! 
Джанаспи дзуапп дæтты Бимболаты фарстæн: 
— Зæгъдзынæн. Мæнæн хъауджыдæр нал ис. Адон æмæ адæт- 
ты хуызæттæ уыдысты советон хицауадыл хæцæг. Адæтты руаджы 
сфидар ис хицауад. Адæттæ уыдысты колхоз аразæг. Сарæзтой йæ, 
сæ къæхтыл слæууыдысты æмæ схъал сты. Йæ сыст топпы хъæр 
кæмæн кодта, æз кæуыл не ’ввæрсыдтæн дзурынмæ дæр, уыдон 
мæм уæлейæ дæлæмæ кæсынц. Æз стонгæй мæлынмæ æрцыдтæн, 
уыдон та цардæй тъæпп хауынц. Адæттæ сты мæ цард халæг. Хæ- 
стæгдæр мæм дзы чи фæци, уыдонæй уал мæ маст систон. Дарддæр 
мæ сæрымагъзы рæгъæд кодтой ноджы ахæм фæндтæ, фæлæ... 
Дзырд «фæлæ» æххæстæй нал фехъуысти, — æвирхъау хъæр 
«Амардта мæ!» айхъуысти, азæлыди кæрты къуымты æмæ дард- 
дæр. 
Адæм иууылдæр уыдысты Джанаспимæ хъусыны æмæ хъуыд- 
даг куыд æрцыди, уый ничи фæхъуыды кодта. 
Дружинниктæ æмæ хæстæгдæр лæуджытæ фæлæбурдтой Джа- 
наспимæ, ныххæцыдысты йыл, йæ хъама йын байстой. Байрæджы 
ис — Бимболат йæ цæфтыл хæцгæйæ, фæлдæхтæй лæууыди са- 
райы æмæ удыскъуынæн хъæрзыдæй хъæрзыдта. Иу цæф сæмбæл- 
ди артæнты, иннæ риуы, зæрдæмæ хæстæг. 
Чидæртæ нал баурæдтой сæхи æмæ æрцæфтæ кодтой Джанас- 
пийы... 
— Афтæ нын хъуыди!.. — скъуынгæ ныхасæй сдзырдта Бимбо- 
лат. — Афтæ нын хъуыди! Фаг къæрцхъус нæ уыдыстæм... 
Уыцы дзырдтæ куы загъта, уæд адаргъ кодта йæ къæхтæ, йæ 
зæрдæ бахъарм. 
Устытæ кæуынц. Сæ иу хъарæг кæнын байдыдта. 
Джанаспийы æмæ Тотырбеджы, сæ къухтæ фæстæмæ бæсты- 
тæй, дружинниктæ акодтой хъæусоветмæ, уым хъуамæ фæуой, ца- 
лынмæ районæй фæдис хæццæ кæна, уæдмæ. 
322 

КÆФХЪУЫНДАР 
Роман 
щ 
I. 
Хур хъæды сæрмæ чысыл сзынди, афтæ пъæлицæйы 3-аг участо- 
чы дуармæ балæууыди иу лæг — йæ хъæбысы, галиу къухыл, иу- 
дыууæазыккон лæппу, йæ фарсмæ та уади, йæ фæдджийыл хæцгæйæ, 
му-цыппаразыккон чызг. Йæ рахиз къухы стыр браунинг фæздæг кал- 
дта. Участочы дуармæ лæг сывæллоны зæхмæ æриста, къулы рæбын 
æй æрбадын кодта æмæ йын йæ къухы конфеттæ радта. 
— Æрбад Сосланы фарсмæ! — загъта лæг чызгæн æмæ йæм фран- 
цусаг гуыл радта. — Æрбад æмæ йæм фæкæс, куы агура кæрдзын, 
уæд ын-иу авæр!.. 
Сывæллон йæ хойы къухты куыддæр гуыл ауыдта, афтæ йæм 
фæлæбурдта. Уæд сын лæг гуыл адих кодта, æмæ дыууæ дæр зыд- 
хæрд кæнын райдыдтой. Бæрæг уыди, уыдон бирæ стонг кæй бай- 
йæфтой. 
— Ахæрут, ахæрут баппа, — сдзырдта сæм лæг æмæ участочы 
дуарыл бахæцыди. Дуар æхгæд разынди. — Цымæ цæмæн уа æхгæд? 
— фæдис кодта лæг. Раздæхти фæстæмæ æмæ, дзæгъæлгастгæн- 
гæйæ, сывæллæтты раз æрлæууыди. Нырма ныр æрхъуыды кодта, 
йæ къухы дамбаца кæй уыди, æмæ йæ хуымпъыры нытътъыста. 
Уый уыди бæрзонд, хæрзконд æмæ уæнгджын лæг — иу-30 азык- 
кон. Арæзт уыд кавказаг хæххон дзауматы — урс куырæт æмæ 
морæ цухъа биноныг æлвæст уыдысты сауарæзт ронæй. Роныл 
ауыгъд уыдысты сауарæзт хъама æмæ дамбаца сау хуымпъыры. 
Сау ныллæг худ чысыл къæбутырдæм бырынгондæй уыди йæ сæ- 
рыл. Бæрæг уыди, уыцы лæг дзаумайы аивдзинад кæй æмбары. 
Лæгæн йæ цæсгом уыди цикъæйы хуызæн фæлурс. 
Цæстытæ-иу хаттæй-хатт тарст æрттывд фæкодтой — æвæццæ- 
гæи, ныртæккæ, чысыл раздæр, уый стыр тасон хъуыддаджы уыди. 
Даргъ сау рихитæ æмæ цыбыр сау чысыл цыргъ зачъе йæ роцъойыл, — 
уыдонæй фæлурс цæсгом ноджыдæр фæлурсдæр зындис. Стыр мæт, 
уæззау хъуыдытæ йын йæ сæрымагъз кæй бацахстой, уый бæрæг 
уыди йæ фезмæлдæй, йæ цæстæнгасæй, йæ цæсгомы ахастæй. 
Цы йыл æрцыди? Цы катай кæны ацы лæг?.. Абады, фесты 
фæстæмæ, рауай-бауай акæны... Афтæмæй йæ чи фенид, уый зæгъ- 
ид: «Ацы лæг у æрра!» 
Уалынмæ дуары хъæр фæцыди. 
— Цы уæ хъæуы, цы бадут ам? — райхъуысти хæдзаргæсы ны- 
хас. — Кæд участокмæ æрцыдыстут, уæд нырма раджы у, 10 са- 
хатмæ ма бирæ хъæуы. 
Афтæ фенхъæлмæ касти уыцы лæг сывæллæттимæ дыууæ саха- 
гы бæрц, цалыныæ пристав нæ фæзынди. Уæд уый систа чысыл 
323 

сывæллоны йæ хъæбысы, иннæмæн та йæ къухыл рахæцыди, аф- 
тæмæй бацыди комкоммæ приставы кабинетмæ. Уым, æнæ дзур- 
гæйæ, сыхæлдта хъама æмæ дамбаца æмæ сæ стъолыл æрæвæрдта. 
— Цы кæныс, цы дыл æрцыди? — бафарста пристав. 
Уый ризгæ хъæлæсæй дзуапп радта: 
— Ныртæккæ мæ усы амардтон... Æрцахсут мæ, тæрхонмæ мæ 
радтут... Мæхи мæт нал кæнын... Фæлæ мæнæ ацы дыууæ æнахъом 
сывæллоны... Рухсæй ницы федтой, фæкæсæг сæм нæй, хæссæг сæ 
нæй... Ницы æмбарынц, ницы аххосджын сты... Батæригъæд сын 
кæнут!.. Сæфын сæ ма бауадзут... 
Ацы ныхæстæ куы дзырдта лæг, уæд йæ цæстытæ доны разыл- 
дысты. Рахиз цæстæй иу стыр цæссыг расхъиудта, æртылди фæд- 
гæнгæйæ суанг рихийы онг æмæ уым апырх и фæйнæрдæм. 
Лæууы лæг стъолы раз, æнхъæлмæ кæсы, цы кæндзæни пристав. 
Пристав мырмыраг бацагъта. Дыууæ городовойы бацыдысты æмæ 
лæджы ахæстонмæ акодтой. 
Уый фенгæйæ, чысыл лæппу ныккуыдта æмæ йæ фæдыл акъах- 
дзæфтæ кодта, дзургæйæ: «Баба, баба!»... Чызг æм бауади рæвда- 
уæн ныхæстимæ, фæлæ йæхæдæг дæр йæхи нал баурæдта, — уай- 
тагъд йæ былтæ фесчъил сты æмæ даргъ ауагъта: 
— Ба-ба, цом нæхимæ!.. 
II. 
Цыппар азы размæ, иу фæззыгон бон, ацы лæг рацыди Невски 
проспектмæ йæхи ирхæфсынмæ, адæммæ бакæсынмæ. Уыди æвзæр 
тар бон. Петербургон арв йæхи ныхъхъуынтъыз кодта тæргайгæнаг 
сывæллонау æмæ, æнæ уаргæйæ, уымæл æвæрдта хæдзæрттыл æмæ 
уынгтыл. 
Нинæ æмæ Катя, дыууæ хойы, сфæлмæцыдысты хæдзары ба- 
дынæй, рацыдысты уыдон дæр сæхи ирхæфсынмæ Летни цæхæра- 
донмæ, акастысты фæйнæрдæм — иу змæлæг дæр дзы нæ уыди, 
æмæ фæстæмæ рацыдысты. 
— Цом Невски проспектмæ, — загъта хистæр хо Нинæ, — уым 
хъæлдзæгдæр у! 
Куыддæр Садови уынджы уæлæмæ фездæхтысты, афтæ Нинæ 
æвиппайды фæлæууыди. 
— Кæсыс, Катя, уæлæ æрцæуы. 
Катя акасти. 
— Уымæй мын дзырдтай? 
— Уымæй, бæлвырд. Уый, æвæццæгæн, кавказаг кънйаз у... 
Цал хатты сфæнд кодтон йемæ базонгæ уæвын, — нæй, ницы йæ 
хъус дары... Кæс-ма, куыд ыл фидауынц цухъа, бæрцытæ, хъама... 
Хæрзконд лæппу у тынг. 
Катя аджих и, цыма исты йæ зæрдыл æрбалæууыди, цæстытæ 
æрцъынд кодта æмæ сындæг сдзырдта: 
324 

— О Нинæ, æз кæй федтон, уый бирæ рæсугъддæр æмæ хæрз- 
конддæр у... Мæ зæрдæ афтæ йемæ баззади. 
Ацы ныхæстæ Нинæмæ æппындæр нæ бахæццæ сты. Уый касти 
уæлæмæ, цæуæгмæ. 
— Цом, Катя, — загъта Нинæ. — Абон ын æнæ базонгæ нал ис. 
Сындæг араст сты уæлæмæ. Сæ цæстытæ æдзынæгæй цавд 
уыдысты лæппумæ. Лæппу, галиу къухæй карды сæрыл хæцгæйæ, 
рахиз къух тилгæйæ, чызджыты иу-фæрсты йæхи æруагъта, — йæ 
цæстытæ арæзт уыдысты æрмæст размæ. 
Кæстæр хо сдзурынмæ хъавыди: «Цы хъал у, цы, кæсгæ дæр 
нæ кæны!» — фæлæ нал сдзырдта. 
Куыддæр лæппу сæ æмрæгъмæ æрхæццæ, афтæ Нинæйæн йæ 
зонтик æрхауди æмæ тротуарæй дæлæмæ атылди. 
Лæппу фæкасти зонтикмæ, фæлæ араст и дарддæр. 
— Дикар... Невежа! — фæстæмæ разилгæйæ, хъæрæй сдзырдта 
Нинæ. 
Уынджы уыцы æртæ удгоймаджы йеддæмæ ничи зынди, æмæ 
лæппу хинымæр загъта: «Æвæццæгæн, уыцы дзырдтæ мæнмæ арæзт 
сты». Фæзылди фæстæмæ, йæ цæстæнгас Нинæйы цæстæнгасыл 
аныдзæвди. Чызджытæ æнцад лæууыдысты æмæ йæ фæдыл касты- 
сты. Зонтик дæр зæххыл лæууыди. Бацыди сæм лæппу æмæ къуыхц- 
гæйæ бафарста: 
— Уыцы дзырдтæ мæнмæ арæзт уыдысты? — Бæрæг уыди ны- 
хасæй, уый уырыссаг æвзаг хорз кæй нæ зоны. 
— Ай-гъай, дæумæ! — комкоммæ кæсгæйæ дзуапп радта Нинæ. 
— Цæмæн? 
— Мæ зонтик ахауди, уый федтай, æмæ дыл уæздан æгъдауæй 
æмбæлди уый сисын. 
— Æз федтон, дæ зонтик барæй кæй аппæрстай. Фæлæ йæ ба- 
рæй куынæ аппæрстаис, уæддæр æй цæмæн сисон — дæхиуыл ис 
къухтæ. Зæронд куы уаис, æмæ дын йæ сисын зын у, уый куы 
федтаин, уæд мын хæс уыдаид йæ фелвасын. 
Чызг систа йæ зонтик æмæ сындæг сдзырдта: 
— Кавказаг ныхæстæ кæныс. 
— Кавказаг дæн, æмæ уæдæ æндæр куыд? 
Дзургæ-дзурыны чызджытæ раздæхтысты лæппуимæ. Сындæг 
цæуынц Летни цæхæрадонырдæм. 
Нинæ та комкоммæ бакасти лæппумæ æмæ сындæг загъта: 
— Ай Кавказ нæу, ай у Уæрæсе. «Бирæгътимæ цæрыс, бирæгъау 
ниу», — афтæ зæгъы уырыссаг æмбисонд. 
Лæппу мидбылты бахудти. 
— Уый мæнæн æгъдау нæу. Кæмдæриддæр уон — æз кæндзы- 
нæн мæхи æгъдау. 
Чызг æнæ дзургæйæ бирæ фæлæууыди, стæй бакасти лæппумæ 
æмæ, къуызгæйæ, сдзырдта: 
— Дæ ныхас мæ зæрдæмæ цæуы. Уый лæджы ныхас у. Ахæм 
лæджы ныхас, йæхицæн аргъ кæнын чи фæразы... Аккаг нæу, адæй- 
325 

маг йе ’гъдау æрмкъухты хуызæн раив-баив куы кæна... Зæгъ-ма, 
кънйаз, чиныджы æппындæр нæ ахуыр кодтай? 
Лæппуйæн æхсызгон уыдысты чызджы ныхæстæ, райгæ цæс- 
тæй йæм бакасти æмæ дзуапп радта: 
— Нæ, нæ ахуыр кодтон, мæ рæстæджы, æз кæм цæрын, уым 
скъола нæ уыди. 
Афтæ дзургæйæ, дыууæ чызджы æмæ лæппу Летни цæхæрадо- 
ны уæллаг дуармæ æрхæццæ сты. Нинæ курæгау сдзырдта: 
— Кæд дæ æвдæлы, кънйаз, уæд уæртæ уыцы бандоныл чы- 
сыл абадæм! 
Лæппу царди Петербурджы дыууæ мæйы бæрц. Хъуыддаджы 
зонгæ йеддæмæ йын нырма дзæбæх зонгæ нæ уыди, — кæимæ аба- 
да, кæимæ аныхас кæна æвдæлон сахаты. Куы базыдта, адон при- 
став Скворцовы чызджытæ сты, уæд ын тынг æхсызгон уыди æмæ 
йæхи нал аласта уыдонимæ дарддæр базонынæй. 
Бацыдысты цæхæрадонмæ. Сбадтысты бандоныл. Нинæйæ йæ 
ныхас нæ ферох. Исдугмæ зонтиччы фындзæй йæ разы змис хæх- 
хытæ кодта, стæй загъта: 
— Гъæй-джиди, кънйаз, ды ахуыргонд куы уыдаис!.. Ныр дæр... 
Фæлæ уæд хуыздæр уыдаид... Чи зоны, исты стыр лæг сцадаис... 
Лæг мидбылты бахудти, фæлæ ницы сдзырдта. Кæстæр хо ныры 
онг æрмæст хъуыста. Ныр нал фæлæууыди æмæ бафарста: 
— Зæгъ-ма, кънйаз, Кавказ стыр горæт у? 
— Дурæ! — сдзырдта Нинæ. — Географи куы ахуыр кодтай!.. 
Лæппу Нинæйы ныхæстæ нæ бамбæрста æмæ Катяйы фарстæн 
дзуапп радта: 
— Кавказ бæстæ у, горæттæ æмæ дзы хъæутæ бирæ ис... 
— Гъæй-джиди, уый фен! — ныуулæфыди Катя. — Бирæ дзæ- 
бæхдзинæдтæ фехъуыстон Кавказы тыххæй. Чиныджы дæр кас- 
тæн цыдæртæ... 
Нинæ йæм бакасти æмæ загъта: 
— Чи нæ фыста Кавказы тыххæй!.. Пушкин, Лермонтов, Неми- 
рович-Данченко æмæ æндæртæ... 
— Гъæй-джиди, уый фен! — ныуулæфыди та Катя. 
Нинæ, зонтиччы фындзæй зæхх къахгæйæ, загъта: 
— Кæд фендзыстæм мах та Кавказ?.. Мæнæ ацы дурын горæ- 
тæй дарддæр никуыма уыдыстæм!.. 
— Афтæ дард нæу Кавказ, — загъта лæппу, — цыппар боны цыд 
у машинæйы. 
Лæппу никæд æнхъæл уыди, Кавказ афтæ бæлиццаг кæй у. 
Уый зыдта æрмæст, адæм дзы фыдæбоны цард кæй кæнынц, зæхх 
дзы фаг кæй нæй, æмæ алцæмæй адæм хъуаг кæй æййафынц. Зыд- 
та ноджы, Кавказы цард зындоны хуызæн кæй у. Зыдта ноджы, 
хицæуттæ адæмы туг кæй нуазынц, кæрæдзиуыл сæ куыд арда- 
уынц. Дис кодта лæппу — уæдæ цæмæй бæллиццаг у Кавказ?! Фæлæ 
уæддæр ныхас уыцырдæм кæй аздæхти, уым уый дæр æппæлын 
райдыдта йæ райгуырæн бæстæй. Хинымæр афтæ хъуыды кодта: 
326 

«Куы нæ дзы æппæлон, уæд мын куы ацæуой, хæстæгдæр базоны- 
ныл куынæуал сразы уой». Уый та æнахуыр бæсты, æнæ хæстæг 
зонгæйæ, фырхъыгæй марди. Ноджы хинымæр хъуыды кодта: 
«Приставы чызджытæ сты, афицеры чызджытæ, æмæ мын кад йед- 
дæмæ æвзæрдзинад нæ уыдзæни уыдонимæ зонын». 
Фæбадтысты дыууæ чызджы æмæ лæппу цæхæрадоны, рацу-бацу 
фæкодтой фæндæгтыл, бирæ фæдзырдтой Кавказы тыххæй, Уæрæ- 
сейы тыххæй... Хъуыддагууыл ахицæн, æмæ изæры театрмæ цæуы- 
ны фæнд скодтой иумæ. Ныр уал лæппу чызджыты сæ хæдзары 
дуармæ бахæццæ кодта, æмæ уым кæрæдзийæн «хæрзбон» загътой. 
VI. 
Райсомæй раджы Нинæ æмæ Катя, куыддæр сæ хуыссæнтæй 
сыстадысты, афтæ сæ ныййарджытæм базгъордтой æмæ, ныхæстæ 
кæрæдзийы дзыхæй скъæфгæйæ, дзырдтой: 
— Стыр диссаг федтам дысон. Мах Хъуыдайнаты кафæн залмæ 
акодтам, цæмæй хи цæстытæй фена европæйаг кæфтытæ. Иу бон 
йеддæмæ йæ нæма ацахуыр кодтам, æмæ уый чи æнхъæл уыди? 
Цы бакодта, уый зонут? Касти, касти тынг зæрдиагæй, стæй йын 
цы кафт амыдтам, уый куы райдыдтой, уæд нал фæлæууыди, нал 
уагъта Нинæйы: «Цом акафæм». Нинæ нæ разы кодта, тарсти Хъуы- 
дайнатæн фæкъуыхцыйæ. Араст сты. Бауырнæд уæ, хуыздæр нал 
æмбæлди, афтæ скафыди. 
Мад æмæ фыд бацин кодтой. 
— Нæ уын дзырдтон, уыдон хæйрæджытæ сты... Уыдон бæхы 
рагъыл тымбыл кафт куы кæнынц, — загъта фыд. 
— Йæ кафт цыфæнды уæд, — загъта мад, — фæлæ дзæбæх лæп- 
пу у, йæ бакастæй — хæдзонд, хъаруджын... 
Нинæйæн æхсызгон уыди, йæ ныййарджыты зæрдæмæ дæр кæй 
цæуы лæппу. 
VIII. 
Аргъауыны размæ Хъуыдайнат сæхимæ, Санибамæ, цæуыны 
фæнд скодта, цæмæй ахицæн кæна, йæ зæрдæ цы хъуыддагмæ 
æхсайы. 
Раст цæуæн боны размæ стыр мæт æрхаудта йæ сæрыл. 
Изæрæй куыддæр хуыссынмæ хъавыди, афтæ йæм номерты 
кусæг бадзырдта: 
— Уæртæ дæ иу лæппу агуры... Салдат у, æнхъæлдæн, скъуыд- 
тæ цинелы. 
Дис кодта Хъуыдайнат, уый та чи уа? 
Бацыди иу-ссæдзазыккон рæсугъд, хæрзконд лæппу. Йæ уæлæ 
327 

зæронд скъуыдтæ цинел, йæ сæрыл, бирæ чи ацарди, ахæм цармын 
худ. 
Лæууынц, кæрæдзимæ кæсынц. 
«Кæмдæр федтон ацы лæппуйы», — хъуыды кæны Хъуыдайнат. 
— Нæ мæ зоныс æви цы? — сдзырдта уазæг. — Æз Андыри дæн, 
Хъуыдинæйы лæппу. 
Хъуыдайнат æй йæ хъæбысы ныккодта, бацин ыл кодта. 
Уый уыди Къабузаты Фидары фырт Андыри. Фидар, бонджын 
лæг, йæ фырт лæг суа, зæгъгæ, нæ ауæрста хардз кæныныл. Фæлæ 
лæппу фыдуагдзинæдтæм хорз арæхсти, ахуыр та æвзæр кодта. 
Алы къласы дæр дыууæ азы зади. Тыхтæй-амæлттæй гимназы 5-æм 
къласмæ схызти, фæлæ уæлдæр цæуын нал бафæрæзта. 
Фыд бамбæрста, уыцы фæндагыл йæ фыртæй кæй ницы рауай- 
дзæн æмæ йæ æфсæддон фæндагыл сарæзта. Уым дæр та ницы бакод- 
та Андыри. Ахуыр кæныны бæсты æдзух хæрын, нуазын æмæ фыд- 
уаг митæ кæныныл уыди. Фыд алы мæй дæр æхца æрвыста параха- 
тæй, фырт та сæ хордта æмæ нозта, — ууыл хицæн кодта хъуыддаг. 
Уый базонгæйæ, фыд йæ дзыпп æрæхгæдта. 
Андыри полчъы хæринаджы æвджид куы æрызади, уæд загъта: 
«Ай цард нæу». Иубон балæууыди Санибайы, йæ фыды хæдзары. 
Мад, хотæ æмæ æфсымæртæ йыл цин кодтой. Фæлæ фыд куы 
бамбæрста хъуыддаг, уæд æй дуары æдде фæкодта. 
Андыри Дзæуджыхъæуы балæууыди. Уым иу мæйы бæрц рал- 
ли-балли акодта, йæ рагон зонгæтæй кæмæй сом сайдта, кæмæй — 
туман. Куыстæй та ницæмæ арæхсти. 
— Ай цард нæу! — загъта та Андыри. Æрхъуыды кодта, Петер- 
бурджы йын мады æфсымæр кæй ис, рамбырд кодта фæндаджы 
фаг æхца æмæ машинæйы абадти... 
Бакодта йæ Хъуыдайнат йæ номермæ. Дис кодта: 
— Æз дын афонмæ афицер æнхъæл куы уыдтæн, уæд ай цæй 
хуызæн дæ? 
— Цæй, Хъуыдайнат, — загъта Андыри, — ныхæстæ уыйфæстæ 
кæндзыстæм, фæлæ уал исты хæринаг æри — стонгæй мæлын! Зно- 
нæй нырмæ ницы бахордтон. 
Хъуыдайнат номеры кусæгмæ фæдзырдта æмæ хæринæгты ма- 
газинæй æрбадавын кодта физонæггонд карк, цæхджын джитъритæ 
æмæ арахъы авг. 
Андыри зæрдиагæй бавнæлдта хæрын æмæ нуазынмæ Уайтагъд 
каркæй ннцыуал аззади, фæлæ ма авджы уыди арахъ. 
— Æнхъæлдæн æмæ тынг стонг уыдтæ, Андыри, — загъта Хъуы- 
дайнат. — Исты ма æрбадавын кæнон... — фæдзырдта та кусæгмæ. 
Кусæг уайтагъд примусыл хъайла ацæттæ кодта. 
Андыри хъайламæ дæр бавнæлдта. Фондз минуты фæстæ йае 
разы авг æмæ тæбæгъ афтидæй лæууыдысты. Кæд ма дын стонджы 
у, Андыри? — бафарста хъуыдайнат. — Æфсæрмы ма кæн! 
Бахордтаид ма Андыри æви нæ — зын зæгъæн у, фæлæ æддæмæ 
ницы рабæрæг кодта æмæ загъта: 
328 

— Бузныг, Хъуыдайнат, хорз бафсæстæн. 
Андыри, æнæуый дæр сырхуадул лæппу, ныр иудадзыг ных- 
хæрзхуыз ис. Йæ зæрдæ бахъæлдзæг. Йе ’взаг дæр дзурынмæ 
фæуæгъддæр ис. 
— Хъуыдайнат, мæ фыд мæ нæ хæдзарæй ратардта, — райдыдта 
Андыри. — Æрæгмæ кæныс афицер, зæгъгæ, мæм фæмæсты ис æмæ 
мын æхца нал æрвыста. Цы кодтаин уæд æз, стонгæй мæлгæйæ, 
куыд ахуыр кодтаин!.. Аппæрстон ме ’фсæддон куыст æмæ нæ 
хæдзармæ ссыдтæн. Æнхъæл уыдтæн, мæ фыд мыл фыдау бацин 
кæндзæн, фæлæ, куыдзы афтæ ничи ратæрдзæн, афтæ мæ дуары 
æддейы фæкодта. 
Хъуыдайнаты ныр уыцы хъуыддæгты тыххæй дзурын нæ фæн- 
дыди æмæ загъта: 
— Хорз нæу уыйбæргæ... Райсоманыхæстæ кæндзыстæм хъуыд- 
даджы тыххæй. Ныр уал, Андыри, фæллад дæ, æмæ хуыссыны 
фæнд скæн... Мæнмæ дæр хуыссын цæуы. 
Хуыссæн ын бакодта диваныл. Куыддæр Андыри базыл йæ сæр 
æрæвæрдта, афтæ йæ хуыр-хуыр ссыди. 
Хъуыдайнат дисæй марди, никуыма федта афтæ тагъд афынæй. 
XIII. 
Кофейы фынгыл дæр та Андырийы кой æрцыди. Ныр та Нико- 
лай Иванович райдыдта. Чызджытæм бакасти æмæ загъта: 
— Диссаг нæу, Андрей Фидарович кæм фесæфти!.. 
— Йæ зæрдæмæ нæ фæцыдыстæм, æвæццæгæн, — худгæйæ 
сдзырдта Нинæ. 
Катяйы цæсгом та фæсырх и, фæлæ уый Нинæйы йеддæмæ 
ничи фæхъуыды кодта. 
— Ног зонгæ у æмæ æфсæрмы кæны, æндæр цы! — загъта мад. — 
Исчи нын нæу. Нæ сиахс Хъуыдайнаты хæрæфырт у, æмæ йæм 
хъуамæ æрвитгæ дæр акæнæм... 
Мæнæ йæм Гришæ бауайдзæн. 
Афтæ кæй фæзылди хъуыддаг, ууыл Катя бацин кодта. 
«Хонгæйæ куы æрбацæуа, уæд хуыздæр у, — дзырдта хинымæ- 
ры Катя. — Уæд никæй зæрдæ æхсайдзæн». 
Мады фæнд Николай Ивановичы зæрдæмæ фæцыди. Уый 6а- 
касти йæ усмæ, стæй чызджытæм æмæ загъта Гришæйæн: 
— Бавдæл, лæппын, æмæ кофейы фæстæ Хъуыдайнаты фатермæ 
бауай, уым цæры Андрей Фидарович. Зæгъ ын мæ номæй — æнæ 
гсрбацæугæ йын нæй абон сихормæ. 
— Цæмæн сихормæ? Раздæр дæр рацæуæд, — загъта Нинæ. — 
Абаддзæн ам. Хъыг нæ кæны, зонгæтæ йын куы нæма ис! 
Кофейы фæстæ Гришæ ацыди Андырийы хонынмæ, чызджытæ 
та рацыдысты сæхи уатмæ. 
329 

XIV. 
Андыри сыстади, йæхи ныхсадта, айдæны раз бады. Хаттæй- 
хатт мидбылты бахуды. Хъуыды кæны: «Æвæдза дзæбæх лæппу 
дæн... Чызджытæ мæ бирæ уарзынц... Æз афтæ æнхъæл уыдтæн, 
æмæ æфсæддон куысты куынæуал уон, уæд мæ нал уарздзысты. 
Акæс-ма, Скворцовы бæдул дысон комкоммæ мæн агурæг рацыди. 
Нæ йæ схъæр кодта, фæлæ афтæ уыди, æндæр цы?.. Хъуыдайнаты 
усаг дæр мæм æрбакæстытæ кодта». 
Бавналы йæ фындзы бынмæ, адауы бындзы базырты йас ри- 
хитæ куы иуæрдæм, куы иннæрдæм. Адаудта æрфгуытæ дæр. Стæй 
уæд йæ сæрыхъуынтæ биноныг стæрдфаст ныккодта. 
Уым ын иу хъуыды æвиппайды йæ сæрымагъз ацахста: йæ дзып- 
пы иу сау капекк нал ис... Хъуыдайнат ын ам нæй, афтæмæй цы 
кæндзæни? Бамæсты ис Хъуыдайнатмæ: «Цы хуызæн адæм сты, 
цы?.. Уый дæр раст мæ фыды хуызæн. Йе ’хцайæн ныккæнæн 
нæй, афтæмæй мын цас ныууагъта — 50 сомы... Нæ зоны, Петер- 
бурджы цæрынæн æхца бирæ кæй хъæуы!» 
Уыцы ран фатеры мырмыраджы зæлланг ссыди. 
Андыри хъусы дуармæ. Дзурын дзы цæуы... Бацыди номерты 
кусæг æмæ загъта: 
— Андрей Фидарович, уæртæ дæм иу чысыл лæппу æрбацыди. 
Фæдис кодта, цæй лæппу у, æмæ загъта: 
— Ракæн æй ардæм. 
Бацыд Гришæ, Скворцовы фырт, æмæ бамбарын кодта хабар. 
— Къуылых уæрццæн уад æрхæссы, — бацин кодта Андыри. — 
Уым уал абон арвитдзынæн, стæй та бон цæуы æмæ фарн хæссы. 
Сбадын кодта Гришæйы æмæ йæ дзауматæ кæны, Дзауматæ 
кæнгæйæ, фæрсы лæппуйы йæ хоты тыххæй, сæ хæдзары хабæрт- 
тæй. Лæппу цы зыдта, — алцы дæр радзырдта, ницы басусæг код- 
та. Радзырдта, Нинæ иу-хатт куырд куыд уыди, æмæ йæ йæ мойаг 
куыд ныууагъта. Радзырдта, Катя гимназистытимæ кинематографмæ 
куыд цыди. Уæд Андыри ноджы зæрдиагдæрæй фæрсын байдыдта 
лæппуйы æмæ Скворцовы бинонты хабæрттæ иууылдæр базыдта. 
— Цас зыдтон ахæм бинонтæ! Æддæмæ сæ ракаст рæсугъд, ми- 
дæгæй чъизи æмæ алы æвзæрдзинад. Фæлæ мæн цы хъуыддаг ис, 
мæнмæ хорз зилæнт, æндæр цыфæнды кæнæнт. 
Афтæ хъуыдытæ кæнгæйæ, дыууæ-æртæ зылды ма акодта ай- 
дæны раз, адаудта рихитæ иуæрдæм, иннæрдæм, адаудта æрфгуытæ 
дæр, стæй загъта: 
— Гришæ, цом ныр. Æгæр сæ куы æнхъæлмæ кæсын кæнæм 
нæхимæ, уæд хорз нæу!.. 
Ацыдысты. Мит нал уарыди. Кæртгæстæ тротуартæ сыгъдæггонд 
фесты. Адæм дыууæрдæм цыдысты, цин кодтой хорз боныл, ног ми- 
тыл. Дзоныгътæ дæр пассажиртимæ арæхæй-арæхдæр кодтой. 
— Гъæй-джиди, ныр дзоныгъы абад! — сдзырдта Гришæ. 
Фæлæ Андыри йæ дзыппы ахаст зыдта æмæ ницы сдзырдта. 
330 

Уалынмæ бахæццæ сты Скворцовы хæдзармæ. Гришæ мырмы- 
раг бацагъта. Дуар байгом и. Дуары раз лæууыдысты Нинæ æмæ 
Катя. 
— Какой вы нехороший, — загъта Нинæ. — Обещали быватъ у 
мас и пропали. 
Катя ницы сдзырдта, æрмæст лæппуйæн йæ къух райста. Нинæ 
фæхъуыды кодта, йæ хойы цæсгом та кæй фæсырх и. 
Бацыдысты мидæмæ. 
— Андрей Фидарович, хонын дæ цæмæн бахъуыди? — загъта, 
йæ размæ цæугæйæ, Николай Иванович. — Хонын дæ цæмæн ба- 
хъуыди, «дæхи хæдзары хуызæн нæм цу» дын куы загътам... Æй... 
æй... æй!.. Андрей Фидарович! Хорз нæу уый. Фæлæуу, мæнæ 
æфсин рацæуа, уый дын дæ хъуын хуыздæр ацæгъддзæн. 
Уалынмæ дуарæй æрбазынди Мария Петровна. Андыри сыста- 
ди йæ размæ. 
— Æй... æй... æй... Андрей Фидарович! — загъта æфсин. — 
Худинаг дæм нæ кæсы, хонæг арвитын дæм цæмæн бахъуыди? 
Ардыгæй уырдæм дыууæ къахдзæфы йеддæмæ нæу æмæ нæм Хъуы- 
дайнаты ацыды фæстæ никуы фæзындтæ. Мах дæм нæхи хъæбулы 
хуызæн кæсæм, ды та дæхи дæрдты ласыс... Исчи нын нæ дæ, — 
Хъуыдайнаты хæрæфырт. 
Лæппу сæфсæрмы ис æмæ загъта: 
— Бахатыр кæнут, Мария Петровна, нырма ног æрцæугæ дæн 
ардæм, мæ хъуыддæгтæ арæзтон æмæ мæ не ’вдæлди. Фæлæ ны- 
рæй фæстæмæ цæудзынæн. Сымахмæ æрбауайынæй æхсызгондæр 
мæнæн цы уыдзæни! 
Сбадтысты. Мад æмæ фыд фæрсынц лæппуйы йæ службæйы 
тыххæй. Лæппу раппæлыди йæ куыстæй. Загъта, куыд бузныг дзы 
у директор, куыд ын бавæрдта ныфс бæрзонддæр бынатæй. 
Йæ ныхæстæ æхсызгон уыдысты бинонтæн. 
— Статски службæйы дæр дард ацæуæн ис, — загъта Николай 
Иванович. — Æфсæддон службæйæ уый хуыздæр у, æнæмæтдæр. 
Кус зæрдиагæй, паддзахы раз куыст нæ сæфы. 
— Куыд дæм фæкасти Петербург, Андрей Фидарович? — ба- 
фарста Мария Петровна. 
Лæппу разы уыди Петербурджы цардæй æмæ загъта: 
— Раст куы зæгъон, уæд мæ зæрдæмæ тынг фæцыди Петер- 
бург... Стыр, рæсугъд горæт у. Адæм ахуыргонд. Бирæ рæтты уыд- 
тæн, фæлæ Петербурджы хуызæн культурон горæт нæ федтон. 
— Кавказæй дæр хуыздæр у? — бафарста Катя. — Адæм иууыл- 
дæр Кавказмæ куы бæллынц. 
Андыри ныкъкъуызыди æмæ загъта: 
— Бæлвырд, Кавказ рæсугъд бæстæ у, фæлæ йæ адæм амы хуы- 
зæн культурон не сты. 
— Нæ мæ хъæуы ацы культурон горæт, — сдзырдта Катя.— 
Кавказ хуыздæр у! 
331 

Мад бахудти æмæ загъта: 
— Фæндараст фæу, кæд цæуыс? 
Чызг чысыл фефсæрмы æмæ фæхъус ис, стæй æрæджиау 
сдзырдта: 
— Сæрды Хъуыдайнат æмæ Нинæимæ ацæудзыстæм. 
— Æмæ уæд Андрей Фидарович нæ цæуы? — бафарста Мария 
Петровна. 
Андыри дзуапп радта: 
— Кæд мын отпуск радтой, уæд мын уыдонимæ ацæуынæй æхсыз- 
гондæр цы уыдзæн!.. 
Афтæ загъта Андыри, фæлæ йæ зæрдæйы бын та æндæр хъуы- 
ды уыди. Йæхи дæр цæуын нæ фæндыди, иннæты ацыд дæр ын 
æхсызгон нæ уыди, — тарсти схъæрæй хæдзарæй ратардæн æмæ 
иннæ хъуыддæгтæн. 
Фыд дæр, кæстæртæм хъусгæйæ, загъта: 
— Æз уыдтæн Кавказы къорд хæттыты. Уый æцæг рæсугъд бæстæ 
у. Амал куы уаид, уæд иудадзыг дæр уырдæм алидзин... 
Уыцы ныхасмæ мад æмæ чызджытæ дæр нал лæууыдысты, 
дзырдтой: 
— Цæуылнæ ис фадат, æхца нæм уый фаг уыдзæн... Службæ 
уым дæр ссардзынæ! 
— Афтæ нæу хъуыддаг, мæ зынæргътæ, — загъта Николай Ивано- 
вич. — Æз ам райгуырдтæн, ам аивгъуыдта мæ цард. Ам мын цы 
хæлæрттæ æмæ цы зонгæтæ ис, уыдон куынæуал уынон, уæд цæрын 
нæ базондзынæн. Сымах нырма лæппын стут æмæ нæ зонут, куыд 
зын у фесхъиуын райгуырæн бæстæй, ахуыр бынатæй. Афтæ иу-дыууæ 
къуыри ацæуын, зæрдæйы хъæлдзæгæн, ирхæфсынæн, уый хорз у. 
Мария Петровна дæр чызджыты ныхæстыл разы кодта. Никуы 
уыди Кавказы æмæ йæ тынг фæндыди йæ фенын. Бирæ хæттыты 
Николай Иванович йæ фæндыл цыди, æмæ йæ ныр дæр ныфс уыди 
йæ фæнд атæрынæй, фæлæ хъуыды кодта афтæ: «Тагъд кæнын нæ 
хъæуы. Хъуыдайнат Нинæйы куы ахæсса, Андрей Фидарович та 
Катяйы, уæд ацæудзыстæм». 
— Аходæн цæттæ у, — бадзырдта дуарæй кусæг ус. 
— Цомут хæрæнуатмæ, йæ хъуыдытæ фæуадзгæйæ, загъта Ма- 
рия Петровна æмæ разæй араст и. 
XV. 
Аходæны фæстæ уайтагъд стыр залæй фæндыры хъæр ссыди. 
Уый уыди Катя, фæндыди йæ Андыриимæ акафын, фæлæ Нинæ 
чысыл нозтджын уыди æмæ хъуыддаг иннæрдæм фездæхта. 
— Цомут, — загъта уый Катя æмæ Андырийæн, — дзоныгъ рай- 
сæм æмæ горæты алфамбылай æртæ зылды æркæнæм. Цы хуызæн 
бон у, уый уынут! Цомут, стæй сихорафонмæ æрыздæхдзыстæм. 
332 

Уыцы ныхасмæ Андыри джихæй аззади, — йæ зæрдыл æрбалæу- 
уыди, йæ чыссæ афтид кæй у. Нинæ уый фæхъуыды кодта æмæ 
бацыди лæппумæ хæстæг. 
— Андрей Фидарович, - загъта Нинæ сындæг, - æз хорз æмба- 
рын хъуыддаг. Ды æрæджы ныллæууыдтæ бынаты æмæ дæм нæ 
уыдзæни æхца. Æфсæрмы ма кæн, мæнæ мæ чыссæ айс æмæ, фи- 
дын кæм хъæуа, уым уырдыгæй фид. 
Лæппу ныкъкъуылымпы ис, фæлæ йын Нинæ йæ дзыппы чыссæ 
куы нытътъыста, уæд ницыуал сдзырдта. 
— Ацæттæ кæн дæхи, Катя, æмæ цом, — бадзырдта Нинæ йæ 
хомæ. — Кæсыс, кæсыс, Андрей Фидарович, мит дæр нал уары... 
Уый мах тыххæй банцад, æвæццæгæн... Цомут, цомут тагъд!.. 
Афтæ дзургæйæ, Нинæ уайтагъд йæ зымæгон дзауматæ акодта. 
Катя дæр фæндыр фæуагъта æмæ йæхи ацæттæ кодта. Хорз ыл 
фидыдтой зымæгон дзауматæ. Сау худ æмæ сау боайы астæуæй йæ 
цæсгом тынг рæсугъд зынди. Андыри йæ афтæмæй куы ауыдта, 
уæд сдзырдта хинымæр: «Ай æцæг рæсугъд чызг куы у». Катя йын 
ацахста йæ цæстæнгас æмæ бамбæрста, лæппуйы зæрдæмæ кæй 
цæуы. Ахъуыды кодта, куыд хорз уаид, æрмæст дыууæйæ куы сба- 
диккой дзоныгъы. Фæлæ уымæн куыд саразæн ис? Æртæйæ куыд 
бадт фæуыдзысты, уый чи зоны! 
Уыцы сахат ахæм хъуыддаг æрцыди æмæ æртæйы фæндтæ дæр 
фендæрхуызон сты. Гришæ хъаугъа сарæзта, æнæ цæугæ нал лæу- 
уыди. Бахъаст кодта мад æмæ фыдмæ. Бауади Нинæмæ дæр æмæ 
йæ нал уагъта: 
— Акæнут мæн дæр, кæннод дæ коммæ ницæмæйуал кæсдзы- 
нæн, никæдæмуал дын цæудзынæн. 
Иннæтæ ма дзырдтой, иу дзоныгъ цыппар адæймаджы кæй нæ 
аласдзæн. Фæлæ Нинæ уайтагъд хъуыддаг алыг кодта, загъта: 
— Цомут, дыууæ дзоныгъы райсдзыстæм, цы гæнæн ис! Цыппа- 
рæй иу дзоныгъы аив дæр нæу. 
Катя бацин кодта, чи зоны æмæ Андрюшæимæ иу дзоныгъы 
бадт фæуид. Хинымæр лæппуйы афтæ хонын байдыдта, фæлæ йæ 
æддæмæ никуыма сдзырдта. 
Катяйы фæнд нæ ацыди. 
Куыддæр уынгмæ рахызтысты, афтæ Нинæ йæ фæнд загъта: 
— Марадз, Катя, ды Гришæимæ уæртæ уыцы дзоныгъы сбад. 
Æз æмæ Андрей Фидарович та мæнæ ацы дзоныгъыл, мах уæззау- 
дæр стæм, æмæ бæх ам тыхджындæр зыны. 
Андыримæ хуыздæр касти Катяимæ сбадын, фæлæ уыцы фæнд 
æддæмæ схъæр кæнын нæ бауæндыд. 
Сбадтысты. Нинæ æмæ Андырийы бæх æцæг тыхджындæр ра- 
зынди — иу верстæй фылдæр нæ ауадаиккой, афтæ иннæ дзоныгъ 
фæсте баззад. Фæстаг дзоныгъы кучер дæр бæргæ æвзыста йæ 
бæхмæ, цæмæй раззаг æгæр ма аиртæса, фæлæ ницы, — минутæй- 
Минутмæ фæстæдæр зади. 
333 

Кæсы Катя размæ æмæ уыны: Андрюшæ йæ цонг Нинæйы ас- 
тæуыл ауагъта, афтæмæй æнгом бадынц дыууæ. 
Катяйы зæрдæ ныхъхъынцъым кодта. Цæмæй раззаг дзоныгъ 
иудадзыг ма фæаууон уа, уый тыххæй кучеры нал уагъта.: 
— Гъæй зæгъ, гъæй зæгъ! Кæннод ныдздзæгъæлтæ уыдзыстæм. 
Цы кодтаид æвзæр бæх, архайдта бæргæ размæ, фæлæ йын ницы 
æнтысти. 
Кæсы Катя размæ. Иу уынд ма фæкодта, Нинæ æмæ Андрюшæ 
сæ сæртæ кæрæдзимæ куыд бахæстæг кодтой, цыма ба кæнынмæ 
хъавыдысты, æмæ уыцы минут дзоныгъ уынджы тигъыл фæаууон 
и. Катяйы зæрдæ æрбауынгæг, цæстытæ доны разылдысты. Нал 
баурæдта чызг йæхи, дзых бæргæ нæ байгом кодта, фæлæ фын- 
дзæй кæуыны сым-сым ссыди. 
Гришæ йæм фæкасти æмæ сдзырдта: 
— Цы ми кæныс, цы?! Нæ разæй кæй фесты, ууыл кæуыс? 
— Кæдæм тырны бæх, цæуылнæ нæм фæлæууынц! — æцæг æр- 
диаг кодта уæд чызг. 
Лæппу дæр нал фæлæууыд æмæ сдзырдта кучермæ: 
— Фынæй бадæ æви цы? Æви дæ бæхæн къæхтæ нæй?! 
Кучер фæстæмæ ракасти æмæ бахудти: 
— Къæхтæ йын бæргæ ис, фæлæ сæ тагъд исын нæ фæразы. 
Зæронд кучер чызджы цæстытыл цæссыгтæ куы ауыдта, уæд 
бамбæрста, уый æрмæст фæсте баззадыл кæй нæ кæуы, бамбæрста 
уый дæр, раззæгтæ дард кæй нæ ацæудзысты — бирæ алыхуызон 
хъуыддæгтæ федта уый йæ цæрæнбонты. Разылди та æмæ загъта 
чызгмæ бакæсгæйæ: 
— Уыдон дард нæ ацæудзысты. Уæртæ уым искуы æнхъæлмæ 
кæсдзысты. 
— Ныхас кæныны бæсты ма æрцæфтæ кæн дæ бæхы, — хъæр- 
дæрæй сдзырдта Гришæ. Уый тæригъæд кодта йæ хойæн æмæ йæ 
фæндыди раззаг дзоныгъы тагъддæр аййафын. 
Катя муфтæйæ йæ цæссыгтæ асæрфта æмæ фæсабырдæр и... 
Дыууæ уынджы ма куы ауадысты, уæд æвиппайды иннæ дзо- 
ныгъ сæ разы фегуырди. Уый Нинæ бауромын кодта, тарсти уымæй, 
Катя æгæр куы смæсты уа æмæ исты куы схъæр кæна. 
Андырийæн та æндæр хъуыдытæ уыди йæ сæры. Уый хинымæр 
афтæ дзырдта: «Катя мын нæ аирвæздзæн, фæлæ уал ацы кæйдæр 
усагæй ахъазын хъæуы». Уый тыххæй йæ фæндыди фæстаг дзо- 
ныгъæй иудадзыг фæхицæн кæнын, чызгимæ искуы хибарæй куыд 
абада. Нинæйæн йæхи дæр уый фæндыди, дзоныгъы лæппуийæ 
уый тыххæй сбадти, фæлæ æрæджиау ахъуыды кодта, сæ хъуыд- 
даг æмбæхстæй куынæ цæуа, уæд Хъуыдайнатмæ куы бахæццæ уа, 
æмæ йæ куы ныууадза. Кæм ма ссардзæни ахæм мойаг! 
Андыри зæххы лæууыди, Нинæ та дзоныгъы бадти. 
— Дзæбæх уæ куы ныууагътам фæстейы, — худгæйæ сдзырдта 
Андыри. 
334 

Уæд æм Нинæ раздæхти æмæ загъта: 
— Цы бакæнæм, Андрей Фидарович, уый зоныс? 
-Цы? 
— Хорз дзоныгъы мах абадтыстæм, ныр та дзы адон абадæнт! 
Гришæ сцин кодта, Катяйæн дæр æхсызгон уыди уыцы фæнд. 
— Æгæр тагъд ма ацæут! — сдзырдта Нинæ æмæ æвзæрдæр дзо- 
ныгъы сбадти. 
Раззаг дзоныгъ куы фесхуыста æмæ иучысыл куы ауади, уæд 
бамбæрста Катя, йæ хъуыддаг та хорз кæй нæ ацыди æмæ загъта 
кучерæн: 
— Æгæр тагъд ма цу, æз нæ уарзын тагъд цæуын! 
Дзоныгъ фæсабырдæр и, фæлæ Катя фæстæмæ ракæсын нæ 
уæндыди, нæ йæ фæндыди, йæ зæрдæйы æхсайындзинад Нинæ 
цæмæн бамбара. 
Афтæмæй ма дзоныгътæ дыууæ-æртæ уынджы ауадысты, стæй 
Скворцовы хæдзары дуармæ æрлæууыдысты. Андыри æппæты ра- 
зæй рагæпп кодта дзоныгъæй æмæ чызджытæн рахизынæн аххуыс 
кодта. Стæй кучертæн сæ мызд бафыста, чыссæ та сусæгæй Ни- 
нæмæ радта. Дыууæ чызджы æмæ дыууæ лæппуйы уазалхуызæй 
хæдзары куы балæууыдысты, сæ рустæ æмæ фындзтæ сырхæй, 
уæд зæрæдтæ дæр æрымысыдысты сæ лæппынон бонтæ: афтæ хъæл- 
дзæгæй-иу здæхтысты уыдон дæр сæхи ирхæфсынæй сæ хæдзармæ. 
Аивгъуыдтой сæ бонтæ. Нал фендзысты ахæм хъæлдзæгдзинад. Ныр 
сывæллæттæм, иуæй, хæлæджы цæстæй кастысты, иннæмæй та сыл 
цин кодтой. 
— Зæгъут, хорз аирхæфстат уæхи? — бафарста фыд. 
— Хуыздæр ма цы вæййы? — æмдзыхæй сдзырдтой Нинæ æмæ 
Андыри. 
Катя дæр иу-дыууæ ныхасы скодта, цæмæй йын йæ æнкъард- 
дзинад мачи фæхъуыды кæна. Фæлæ æппын чи нал æнцади, уый — 
Гришæ, иннæтæм дзæбæх байхъусын дæр нæ уагъта, афтæмæй 
дзырдта. Радзырдта Гришæ, иу бæх хуыздæр куыд разынди æмæ 
разæй куыд афардæг и, радзырдта, уынгтæ адæмæйдзаг куыд сты, 
ранæй-ран сывæллæттæ митæй куыд хъазынц. Радзырдта ноджы, 
дзоныгътæ куыд аивтой æмæ хæдзармæ куыд æрбахæццæ сты. 
— Цомут стыр залмæ кафынмæ! — фæхъæр кодта Катя æмæ 
разæй азгъордта. 
Уайтагъд залæй пианинойы хъæр ссыди. Уый Катя барæй 
æддæмæ йæхи хъæлдзæг дардта, афтæмæй мидæгæй йæ зæрдæ дзы- 
назгæ кодта. 
Ацыдысты иннæтæ дæр залмæ. Æрмæст Гришæ баззади мад æмæ 
фыды раз æмæ не ’нцади сæ цыды хабæрттæ дзурынæй. 
Нинæ, æмбаргæ чызг, тарсти, Гришæ исты уæлдай куы радзу- 
Ра, рауади фæстæмæ æмæ йæ залмæ цæйдæр æфсон адавта. 
Андыри Хъуыдайнаты хуызæн рог кафын нæ фæрæзта, фæлæ 
кæфтытæ иууыл хорз зыдта æмæ зæрдиагæй кафыди куы иу чыз- 
335 

гимæ, куы иннæимæ. Уæддæр ын Нинæимæ кафын æхсызгондæр 
уыди, уый æндæрæн аккаггонд кæй уыди, уый тыххæй йæм бæл- 
лиццагдæр касти хæстæг базонын... Иннæ чызгæн та аирвæзынæй 
нæ тарсти, хъуыды кодта: «Цы бон мæ бафæнда, уыцы бон мæн 
уыдзæни!» 
Катя-иу куы кафыди Андыриимæ, уæд дзы-иу йæ зæрдæйы маст 
æрбайрох и, афтæ йæм касти, æмæ никуы бафæлладаид уыимæ 
кафынæй. Фæлæ-иу Андыри Нинæимæ куы кафыди, уæд-иу Катя 
фæндырæй цæгъдынмæ дæр нал арæхсти, афтæ тынг æй йæ зæрдæ 
хъынцъымæй мардта. Катяйы уарзондзинад æвиппайды фегуырди, 
фегуырди уыцы минут, Андыри фыццаг хатт сæ къæсæрæй куы 
бахызти. Уæдæй фæстæмæ уыцы уарзондзинад тынгдæрæй-тынг- 
дæр рæзыди, — афтæ рæзы миты къуыбар бæрзонд къуыбырæй 
уымæл ног митыл ратулгæйæ, рæзы, цалынмæ хъæбæр истæуыл 
нæ ныппырх уа, кæнæ та, сабырæй-сабырдæр тулгæйæ, фæлмæн 
истæуыл нæ банцайа. Андыри хорз æмбæрста Катяйы зæрдæйы 
ахаст, фæлæ уый ахæм уарзондзинæдтыл фæлтæрд уыди, йæ зæрдæ 
йын æппындæр нæ хъыгдардтой. Гæды мыстæй куыд ахъазы, афтæ- 
иу ахъазыди æнæмбаргæ чызджы уарзондзинадæй, стæй-иу æй ап- 
пæрста. Чи зоны, цы уыдзæни ныр, цæуыл ахицæн уыдзæни ацы 
чызджы уарзондзинад? 
XVII. 
Уыди диссаджы рæсугъд зымæгон бон. Арв сыгъдæг, иу мигъы 
къуыбар дæр никуы зынди. Термометр амыдта аст градусы уазал. 
Митæн, цæуджыты къæхты бын, цыма йæ рис зонын кодта, уыйау 
йæ хъист-хъист цыди. Дзоныгътæ Невски проспектыл дыууæрдæм 
згъордтой, кæрæдзи сургæйæ. Ахæм ирд æмæ хъæлдзæг бон Пе- 
тербурджы бирæ нæ вæййы — искуы-иухатт. Боны райдзастдзинад 
цæуджыты цæсгæмттыл дæр фыст уыди, — уæнгрогæй, хъæлдзæ- 
гæй цыди алчи йæ хъуыддагмæ. 
Нинæ тагъд нæ кодта абон йæ куыстмæ, барæй дæрдтыл азыл- 
ди, стæй проспекты тротуарыл сындæг араст и, цæуæг адæммæ 
кæсгæйæ. Йæ куысты контормæ куы бахæццæ, уæд тынг æнæбары 
бакодта дуар. Бацыди, раласта йæ зымæгон дзауматæ, кусæг æмбæлт- 
ты къухтæ райста æмæ æрбадти йæ фыссæн машинæйы раз. Бады, 
фæлæ йæм кусын стыр зын кæсы. Райста уæддæр гæххæтт æмæ 
райдыдта фыссын, фæлæ дзы иу дзырд дæр раст фыст нæ цæуы, 
уайтагъд та чызг авналы резинæмæ. Куыд фысса раст Нинæ — алы 
хъуыдытæ йæ сæрымагъзы æмызмæлд кæнынц! Хъуыдытæ — иууыл 
Андырийы тыххæй — фæнды йæ, æдзухдæр йæ фарсмæ куы уаид, 
æдзухдæр ын йæ комы улæфт куы хъусид. 
Фæлæ кæм ис уый! Куы сæм æрбацæуы, уæд сдзурын ма уæнд, 
336 

пскæй зæрдæ фехсайынæй тæрсгæйæ, горæты дæр дыууæрдæм 
фæлгæс, исчи куы фена... Ныр айхуызæн бон ам цы бадт у?! 
Хъуыдытæ кæны Нинæ. Йæ фыст рæстмæ нæ цæуы. Абадти. 
сахаты бæрц, стæй сыстади, конторы хицаумæ бацыди æмæ дзы 
сæр риссыны æфсон ацæуыны бар ракуырдта. Зымæгон дзауматæ 
йæ уæлæ акодта æмæ рацыди уынгмæ. 
«Айхуызæн бон конторы бад æмæ машинæ æнæрынцойæ хой! — 
сдзырдта Нинæ хинымæр. — Нæ, уый æнамонд хъуыддаг у. Цард 
хъуамæ ууыл ма ивгъуыйа». Ауади чысыл фистæгæй, стæй дзо- 
ныгъмæ фæдзырдта: 
— Департамент железнодорожных дел... Гоните во весъ дух — 
хорошо заплачу! 
Дзоныгъ фезмæлыди æмæ, иннæты иугай-дыгай фæсте уадзгæйæ, 
уайтагъд департаменты дуармæ æрлæууыди. 
Нинæ кучерæн æхца куы бафыста, уæд чысыл къуылымпыйæ 
алæууыди. Уый дзоныгъы уæндонæй абадти, фæлæ йæ ныр сыл- 
гоймагон æфсарм чысыл фæурæдта, зын æм касти бацæуын æмæ 
лæппумæ расидын, чи зоны, цы цæстæй йæм ракæсдзæн? Фæлæ 
уыцы къуылымпы ахаста æрмæст 1—2 секунды. Суади чызг асин- 
тыл дыккаг уæладзыгмæ æмæ бадзурын кодта Андыримæ. 
Андыри зыдта, Нинæйы зæрдæ йемæ тынг кæй дзуры, фæлæ 
ныр ам æрбалæудзæн, уый æнхъæл нæ уыди. 
— Æз абон мæхи рауæгъд кодтон... Айхуызæн бон конторы чи 
бады? — загъта чызг. 
«Æнхъæлдæн æмæ ралæууыди «уыцы бон», — хинымæр сдзыр- 
дта лæппу. Сбадын кодта чызджы бандоныл, йæхæдæг йæ кусæнуат- 
мæ бауади. 
Бирæ æнхъæлмæ кæсын нæ бахъуыди чызджы. Уайтагъд Ан- 
дыри йæ зымæгон дзауматы рауади. 
— Цом, æз дæр рауæгъд кодтон мæхи, — загъта лæппу. Абон 
уый ныфсджын у, йæ дзыппы ис 60 сомы, ныртæккæ райста йæ 
фыццаг мæйы мызд. — Цæй, Нинæ, — загъта лæппу уынгмæ рахиз- 
гæйæ, — хорз бон у æмæ чысыл дзоныгъыл уынгты азилæм. 
Чызджы зæрды дæр уый уыди, фæлæ хионтæй фенынæй тар- 
сти æмæ загъта: 
— Хорз... фæлæ нæхионтæй дæрдтыл зилæм, исчи нæ куы фена, 
уæд хъуыддаг æвзæр ацæудзæн. 
Абадтысты дзоныгъы. Андыри дзырдта уынгты нæмттæ, кæ- 
уылты хъуамæ цыдаид дзоныгъ. 
Азылди дзоныгъ иукъорд фæсфæд уынгтыл. Стæй лæппу æрбал- 
хъывта чызджы йæхимæ, бакасти йын йæ цæсгоммæ æмæ йæ сын- 
дæг бафарста: 
— Ниночкæ, нæма суазал дæ? Уæд искуы нæхи ахъарм кæ- 
пæм... 
— Куыд дæ фæнды, афтæ, — сындæг дзуапп радта чызг. 
Андыри зыдта, абон Нинæ тынг коммæгæс кæй уыдзæн, зыдта, 
22 Коцойты Арссн 
337 

ахæм дзуапп кæй ратдзæн, æмæ хъуыддаг фæцыбыр кæнын фæнд 
скодта. 
— Гранд-отель! — адзырдта лæппу кучермæ. Дзоныгъ Невски 
проспектырдæм куы разылди, уæд чызг, йæ зонгæтæй искæмæй 
фенынæй тæрсгæйæ, сау вуаль цæсгомыл æрæппæрста, 
Фæссихор, цыппæрæм сахатыл, Андыри æмæ Нинæ, дæларм 
хæцгæйæ, сындæг рацыдысты Гранд-отелæй. Нинæйы цæсгом сау 
вуалæй æмбæрзт. Лæппу дæр æфцæггот уæлæмæ схъил кодта, æмæ 
йæ цæсгом чысыл йеддæмæ нæ зынди. Уый цыди сæргуыбырæй, 
цæстытæ зæххыл хæсгæйæ... Афтæ æнхъæл нæ уыди... Йæхицæн 
фыццаг æнхъæл уыди... Фæлæ йæ размæ уыди æндæр, кæнæ та 
æндæртæ — цал уыдысты, уый та чи зоны! Цæуы лæппу чызджы 
фарсмæ æмæ хъуыдытæ кæны ууыл, куыд ацæудзæн Хъуыдайна- 
ты хъуыддаг, куыд цæрдзæн уый ацы сылгоймагимæ, афтæ рог 
цардыл ахуыр чи у? Андыри иунæг куы уыдаид, уæд æм уый ны- 
выл хъуыддаг касти, фæлæ дзы æндæртæ кæй разынди, уый йын 
йæ зæрдыл хъыгдзинад æрæвæрдта. 
Иу версты бæрц чызг æмæ лæппу æнæ дзургæйæ фæцыдысты, 
цыма кæрæдзийæ æфсæрмы кодтой. Æппынфæстаг лæппу хины- 
мæр сдзырдта: «Саг æрцахста, саг, Хъуыдайнат... Фæлæ цыфæн- 
ды кæнæд... Мæ хъуыддаг нæу!..» 
338 

РАДЗЫРДШ СЫШЛЛÆТТÆН 
ХЪÆДДЗАУ 
_—ж—_ 
Астазыккон Черменæн йæ мады ’фсымæр ралæвар кодта хъа- 
зæн фæрæт. Чермен йæхицæй хъæддзау акодта, фæрæт йе уæхс- 
кыл авæрдта æмæ уæртæ фæцæуы. Бацыди дыргъты цæхæрадонмæ, 
лæппын фæткъуы бæлæстæй рæсугъддæр чи уыди, уый равзæрста 
æмæ йæ лыг кæныныл ныллæууыди. Акуыста Чермен дæс минуты 
бæрц, æмæ бæлас афæлдæхти. Уыйфæстæ та лæппу фæрæт йе уæх- 
скыл авæрдта. Кæс, æмæ æцæг хъæддзауы хуызæн бараст ис хæ- 
дзармæ. 
Дыккаг бон Чермены фыд уыди цæхæрадоны. Фæткъуы бæлас 
калдæй куы федта, уæд бамæсты ис æмæ хъæрæй æлгъитын бай- 
дыдта: 
— Йæ къухтæ бахуыскъ уой, чи уыди ай, чи мын алыг кодта мæ 
бæлæсты хуыздæр? Æз æй базонон, стæй йын хорз фæуыдзынæн. 
Уыцы афон Чермен уыди быруйы æдде æмæ бамбæрста, сгуыхт 
хъуыддаг ын кæй нæ уыдис бæласы акалд. 
«Хъуамæ гæды ма зæгъон, хъуамæ мæхи ма бамбæхсон», — 
сдзырдта Чермен хинымæр. Фидар къахдзæфæй бараст ис цæхæ- 
радонмæ, æрлæууыди йæ фыды раз æмæ загъта: 
— Баба, æз акалдтон бæлас. Æз дæн аххосджын. Æз уыцы ран 
иыссадздзынæн æмæ схъомыл кæндзынæн æндæр бæлас. 
Фыд ма мæсты каст кодта, фæлæ мæсты нал уыди — Чермены 
ныхæстæ йын ахуыссын кодтой йæ маст. «Æгайтма йæ фырт гæды 
пæу, æгайтма афтæ комкоммæ басасти йæ аххосыл... Сахъ лæг дзы 
рацæудзæн, бæлвырд». 
ПИОНЕР ГАБО 
*ц=-»<--—: — 
Куыддæр-иу æхсæв æмæ бон кæрæдзийæ фæхицæн сты, афтæ- 
иу пионер Габо венаг бандон рудзынджы раз авæрдта æмæ-иу чи- 
ныг дæлвæйнæгыл æрфæлдæхта. Афтæ уьтди алы райсом дæр, 
яенцойбонтæй фæстæмæ. Габо æнæзивæг ахуыр кодта йæ уроктæ 
;смæ скъолайы нымад уыди отличникыл. 
339 

Рудзынг арæзт уыди уынгмæ, хурыскæсæнырдæм, æмæ-иу Га- 
бойæн æнæ фæкæсгæ нæ уыди уынджы змæлдмæ дæр, йæ баком- 
коммæ дæсрудзынгджын иууæладзыг хæдзармæ дæр. Уый уыдис 
зæронд хæдзар, тынг цалцæг кæнын кæй хъуыд, ахæм: æмбæрзæн 
дуртæ ранæй-ран уыдысты сæстытæ, тигъты чъырæй сæрст æрыз- 
гъæлдтытæ кодта, трубаты сæртæй агуыритæ фæхъуыди, рудзгуы- 
ты тарвæзтæ æмæ рамкæтыл зынди, бирæ цæрæнбон сын кæй нал 
ис, кæрты дуар æмæ къалиткæ ныггæлиртæ сты. Йæ цæст-иу ахас- 
та Габо уыдæттыл æмæ-иу бадис кодта хинымæры: «Цымæ сæ хæ- 
дзармæ цæуылнæ базилынц?» 
Фæлæ уымæй тынгдæр цæуыл бадис кодтаид, ахæм цыдæр ма 
уайын байдыдта йæ цæстытыл. Уыцы «цыдæры» Габо нырыонг 
хъуыды дæр нæ кодта, фæлæ иу райсом, йæ уроктæ куы ацæттæ 
кодта, уæд æй бафиппайдта. Кæсы уынджы змæлдмæ, йæ цæст 
ахæссы йæ бакомкоммæ хæдзарыл дæр. Мæнæ къалиткæ байгом 
ис, æмæ дзы рацыди иу хъуг, хæххон сау хъуг, йæ чысыл сыкъатæ 
размæ арæзт. Йæ фæдыл рацыди иу ус, йæ къухы къалиу, — цы 
зæгъын æй хъæуы, — уый радыгъта йæ хъуджы æмæ йæ фескъæры 
хъоммæ — Терчы фаллаг фарсмæ. Дыууæ минуты рацыдаид, афтæ 
уыцы къалиткæйæ рахызти дыккаг хъуг, уый дæр хæххон сау хъуг, 
æмæ фæраст ис дæлæрдæм, хиды ’рдæм. Йæ фæдыл къалиткæйæ 
рахызти дыккаг ус, йæ къухы уымæн дæр къалиу, афтæмæй уый 
дæр фæцæуы дыккаг хъуджы фæдыл. Уыйфæстæ къалиткæйæ ра- 
гæпп кодта немыцаг стыр сырх хъуг, æрлæууыди дуармæ æмæ 
ныууасыди. Йæ фæдыл рахызти зæронд фыдцъылыс лæг, февзыс- 
та лæдзæгæй хъугмæ æмæ та йæ уый дæр фескъæры хиды ’рдæм. 
Кæсы дарддæр Габо æмæ æнахуыр хъуыдытæ гуырынц йæ сæ- 
рымагъзы. 
Рацыдаид иу-дыууæ минуты бæрц, афтæ къалиткæйæ рахызти 
цыппæрæм хъуг, хъулон хъуг, къорд мыггæгтæй чи равзæрыди, 
ахæм. Йæ фæдыл рахызти ус æмæ йæ уый дæр фескъæры дæлæр- 
дæм, хиды ’рдæм. 
Цы хæдзарæй загътам, уыцы хæдзары цæры къорд бинонтæ. 
Уыдонæй цыппармæ ис фæйнæ хъуджы. Алы райсом сæ скъæрд- 
той хъоммæ хицæнтæй, Терчы фаллаг фарсмæ, уырдæм та у дыууæ 
километры бæрц. Ноджы цыппар бинонтæй алкæмæй дæр хъуамæ 
алы изæр исчи цыдаид сæ хъуджы размæ. 
Уыцы диссаг «цыдæр» пионер Габо бирæ хæттыты федта, фæлæ 
дзы йæ сæрмæ уæлдай исты хъуыды нæ цыди. Æрмæст ыл абон 
бадис кодта, абон райгуырди йæ сæры уыцы «цыдæры»тыххæй 
æнахуыр хъуыдытæ. Хъуыды кодта афтæ: «Сæдæ стурæн иу хъом- 
гæс æгъгъæд у, донмæ дæр сæ скъæры, донæй дæр сæ здахы, хизгæ 
дæр сæ кæны, уæд адон — цыппар адæймаджы — райсомæй, изæ- 
рæй сæ фæйнæ стуры фæдыл цы цоппай кæнынц? Цæй æмæ сын 
зæгъон... Фæлæ сын куыд зæгъон? Къулыбадæг мæ схондзысты, 
мæ дзырдтæ сæм афтæмæй нæ бахиздзысты... Афтæ нæ... афтæ 
нæ... Уæдæ мæ сыл хъуамæ хорз ныххудон. Ацы ран комкоммæ 
340 

амындæй худт тыхджындæр хæцæнгарз разындæн». - Афтæ сфæнд 
кодта лæппу. 
Уый дыккаг райсом Габо рацыди уынгмæ, æмæ цыппар хъу- 
джы, алкæмæн йæ хицау йæ фæдыл, афтæмæй куы араст сты хиды 
’рдæм, уæд йæ дзыхыдзаг ныххудти æмæ загъта: 
— Дæлæ поезд фæцæуы! 
Хъуццыты хицæуттæ фæкастысты фæстæмæ, фæлæ сæ цыд дард- 
дæр кодтой. 
Уый фæстæ райсом Габо ацыди хиды размæ, уырдыгæй раз- 
дæхти фæстæмæ «поезды» иувæрсты æмæ, цыма йæхицæн дзуры, 
уый хуызæн загъта хъæрæй: 
— Мæлæты æвдæлон адæм не сты адон, алчи сæ йæ фæйнæ хъуд- 
жы фæдыл цæуы изæрæй, райсомæй, афтæмæй иу хæдзары цæрынц. 
Æртыккаг райсом Габо уынгмæ нал рацыдис — æгъгъæд сын у, 
загъта, кæд исты бамбаринаг сты, уæд. Бады та рудзынджы фарсмæ, 
ахуыр кæны йæ уроктæ æмæ йæ цæст дары йæ бакомкоммæ къа- 
литкæмæ дæр. Кæсы, æмæ къалиткæйæ фæд-фæдыл рагæппытæ 
кодтой цыппар хъуджы. Сæ фæстæ рахызти иу ус, къалиу йæ къу- 
хы, æмæ сæ дæлæ фескъæры хиды ’рдæм. 
«Иу хорз хъуыддаг уал бакодтон», — загъта хинымæры пионер 
Габо æмæ зæрдиагдæр бавнæлдта йæ уроктæ ахуыр кæнынмæ. 
ФÆКÆС-МА, АУЫЗБИ! 
— Нæ мæ фæнды скъоламæ цæуын,— загъта Тебо, йæ чингуытæ 
зæхмæ аппаргæйæ. Йæ худ йæ сæрæй фелвæста æмæ уый дæр чин- 
гуытыл ныццавта. Сындæггай йæ дзыппæй сласта бапъерозты къопп, 
иу дзы систа æмæ йæ къухæй æууæрды. — Знон æртæ сомы æмæ 
æхсæз суарийы рамбылдтон... Спичкæтæ дæм нæй? 
Йæ разы лæууыди йе ’мбал Ауызби æмæ цыбæл каст кодта Те- 
бойы бапъерозмæ. 
— Авæр мын иу бапъероз æмæ дын ратдзынæн спичкæ. 
Ссыгътой дыууæ лæппуйы бапъерозтæ æмæ дымынц. Тебойыл 
цæуы иуæндæс азы, Ауызбийыл та дæс азы. 
— Мæн дæр нæ фæнды скъоламæ цæуын, — загъта Ауызби. 
Тебо йæ худ йæ сæрыл асагъта, чингуытæ йæ дæлармы акодта 
æмæ загъта: 
— Цом фаллаг фарсмæ, — уым афонмæ сæ тæккæ хъазгæйæ сты 
æхцайæ. 
Фæздæгкалгæ араст сты дыууæ лæппуйы фаллаг фарсмæ. Хи- 
дыл Тебо цыди разæй, Ауызби — йæ фæстæ. 
— Мæнмæ иу капекк дæр нæй, — дзуры Ауызби размæ. Тебо 
фæкасти фæстæмæ. 
— Æз дын æхсæз суарийы ратдзынæн, сомырдæг-иу мын бафид. 
Фаллаг фарс уынджы тигъыл бадти куырм мæгуыргур, йæ разы 
341 

йæ худ уæлгоммæ фæлдæхтæй, худы мидæг лыстæг æхцайы дзыгуыр. 
— Кæс-ма, дæлæ цас æрæмбырд кодта, — сындæг сдзырдта Ауызби. 
Ауызби фæлæууыд, зæххæй гыццыл дур фелвæста. 
— Братъя, сестры родненькие, подайте слепому на пропитание! — 
æнæрынцойæ хъæрæй сидтис куырм. 
Ауызби ныппæрста дур худмæ æмæ дзы æхцайы дзыгъал-мы- 
гъул ссыд. 
— Спаси вас господи! — йæхиуыл дзуар афтыдта куырм. 
Ауызби аййæфта йе ’мбалы. 
— Федтай? — афарста Ауызби. 
— Молодец! — сдзырдта Тебо. — Цом тагъддæр. 
Тебо æнхъæл кæм уыди, уыцы ран æцæг бадти æртæ лæппуйы 
æмæ къамæй хъазыдысты. Алкæмæн дæр йæ разы уыди лыстæг 
æхцаты дзыгуыр. Æрбадтысты Тебо æмæ Ауызби дæр æмæ хъазын 
байдыдтой. 
Рацыдаид иу сахаты бæрц, афтæ Тебо æмæ Ауызбимæ иу ка- 
пекк дæр нал аззади. Абадтысты ма мæстæймæлгæйæ иучысыл, 
стæй сыстадысты. Араст сты Буачидзейы уынджы фалæрдæм. Дæлæ 
иу чызг ссæуы. Лæппуты размæ куы схæццæ ис, уæд ын Тебо йæ 
фæдджи раивæзта. 
— Хулиган! 
— Сама хулиганка! 
Цæуынц дарддæр. 
Дæлæ уæзласæн æхситтытæгæнгæ стæхы. Ауызби иу чысыл 
лæппуйы худмæ фæлæбурдта æмæ йæ уæзласæны цалхы бынмæ 
баппæрста. Худыл цалх атылди æмæ йæ цъыфы ныссæста. Худы 
хицау кæугæйæ баззади. 
Тебо æмæ Ауызби чъыллиппытæ кæнгæ цæуынц дарддæр. 
— Фæкæс-ма, Ауызби! — фæхъæр кодта Тебо æмæ трамвайы рæзты 
йæхи цæхгæрмæ ауагъта. Ватман тормоз фæзылдта, фæлæ байрæ- 
джы ис,—лæппуйы цъæхахст æмæ æрдиаг айхъуыстысты уынджы. 
Алырдыгæй адæм згъордтой, фыдбылыз кæм æрцыди, уырдæм. 
ХÆЛÆГОЙ 
Царди-уыди иу лæг, йæ ном Хæлæгой. Цы зæгъын æй хъæуы, 
уыцы ном ыл, куы райгуырд, уæд нæ сæвæрдтой, — чи сæвæрдзæн 
йæ сывæллоныл фидисы ном! Нæ, уый йын уыди æрæфтгæ ном, адæм 
ын æй саккаг кодтой, æмæ йыл фидаугæ дæр кодта, йæхæдæг дæр ыл 
сахуыр ис, искуы йын æндæр ном уыди, уый йæ рох дæр фæци. 
Хæлæгой уыди хæлæггæнаг. Искæмæ-иу дзæбæх дзаума, дзæбæх 
фос куы федта, йæхимæ чи нæ уыди, ахæм, уæд-иу хæлæгæй фæцæй- 
мард æмæ-иу архайын байдыдта, исты амалæй йæхирдыгæй цæмæй 
фæуа, ууыл. Уый йын куы нæ æнтысти, уæд-иу æнцой нал зыдта. 
Иухатт Хæлæгой иу хъæуы федта диссаджы сираг бæх. Уымæн 
342 

барæг йæ уæлæ змæлгæ нæ кодта, ихыл бырæгау тахти размæ. 
Хæлæгойæн дзы йæ цæстытæ баззадысты, æдзух йæ хъуыдытæ 
уыдысты уый тыххæй, æхсæв-иу æй фыны дæр уыдта. Иæ къух 
нал тасыди куыстмæ, хæринаг нал агуырдта йæ зæрдæ, дзургæ 
дæр нывыл никæимæуал кодта. Баихсыди лæг, цыма æгас афæдз 
фыднизæй фæсад, уый хуызæн сси. 
Зылди Хæлæгой, амæлттæ агуырдта бæх йæхи бакæнынæн, 
фæлæ йын ницы æнтысти — боныгон бæхæн уæгъдæй ссарæн нæ 
уыди, æхсæв та йыл-иу æхгæд уыди къорд дуары. Æппынфæстаг, 
Хæлæгой сфæнд кодта бæхы хицауыл хинæй рацæуын. Горæтмæ 
цæуæн фæндагыл æрбадти йæ размæ фæндаггæрон æмæ йæхи срын- 
чын кодта, хъæрзгæйæ зæххыл ратул-батул кæнын байдыдта. Бæхы 
хицау баурæдта йæ бæх, æрхызти æмæ бацыди Хæлæгоймæ. 
— Цы кæныс, хорз лæг, рынчын дæ, мыййаг? 
— О... фæмæлын... о... фæмæлын!.. 
— Цы кæныс уæддæр? 
— О... фæмæлын... о... фæмæлын! 
Бæхы хицау фляжкæйæ дон адардта Хæлæгойæн. 
— Чердæм цыдтæ, хорз лæг? 
— Горæтмæ, горæтмæ. Куы ма бахæццæ уаин. 
Бæхы хицау тыхтæ-амæлттæй сыстын кодта Хæлæгойы, бакод- 
та йæ бæхмæ. 
— Саргъы гоппытыл хæцын куы бафæразис, уæд дæ сисин, бæргæ. 
Хæлæгой дыдæгътæ кæны, дзæбæх нæ лæууы йæ къæхтыл, 
хъæрзы: 
— Ых... ых... фæмæлын! 
Иттæг зынæй Хæлæгой саргъы уæлæ æвæрд фæци. 
Араст сты. Бæхы хицау цыди фистæгæй, йæ цæст дардта, рынчын 
куыд нæ рахауа, уымæ. Цæуынц... цæуынц... Иу ран Хæлæгой йæхи 
æрбатымбылтæ кодта, балхъывта бæхы фæрстæ, фæхъил кодта йæхи, 
æмæ бæх фатау атахти. Бæхы хицау йæ фæдыл кæсгæйæ баззад. 
Лæууы иу ран æмæ хъуыдытæ кæны — нырма йæ нæ уырныдта, ахæм 
хъуыддаг æрцыд, уый. Бæхы хицауы бынаты уæвгæйæ, æндæр лæг 
æнæмæнг тынг батыхстаид, фæтарстаид. Уымæн дæр афтæ æхсызгон 
кæм уыдаид, йæ бæх ын йæ бынæй кæй асайдæуыд, уыцы хъуыддаг! 
Фæлæ уæддæр тæрсгæ дæр æмæ тыхсгæ дæр нæ кодта. Йæ бæхы 
фæстæ кæсгæйæ куыддæр джихæй бахудтис, мæнæ цыма йын йæ бæх 
чи аласта, уый ницæййагдзинадыл, кæнæ йæхи æдылыдзинадыл хъуы- 
ды кодта. Горæтмæ фистæгæй цæуын фæнд скодта бæхы хицау æмæ 
æнцад, цыдæр хъуыдытимæ йæ фæндаг цыбыр кодта. 
Хæлæгой та, Хæлæгой? Уый замманайы сираг бæхыл маргъау 
тахтис æмæ уайтагъд горæты фæмидæг. Уым ссарынæй афтæ тæс- 
саг нæ уыдис... «Куынæг бæхтæ нæй стыр горæты»,— хъуыды код- 
та йæхицæн Хæлæгой æмæ гыццыл уæндондæрæй сулæфыдис. 
Цæуы Хæлæгой тагъдгомау йæ бæхыл. Тæрсы, исчи йæ куы базо- 
на, уымæй... Бæхы хицау уыдис зынгæ лæг, йæ бæхы дæр ын зыд- 
’гой адæм. Фæлæ адæм цыдысты æмæ дзы Хæлæгоймæ кæсгæ дæр 
343 

ничи кодта. Мæнæ тагъд горæтæн йæ иннæ кæрон фæуыдзæн æмæ 
уæд бынтондæр æдасæй афардæг уыдзæн... Фæлæ йыл уыцы сахат 
иу барæг фембæлдис. Уыцы барæг уыдис бæхы хицауы зонгæ. 
Базыдта бæхы æмæ йæ хъуыдыйы дæр нæ фæзынд, уыцы бæхыл 
æндæр лæг бады, уый. Хæлæгой йæм куы нæ æрлæууыдис, уæд 
фæгуырысхо, йæ бæх фæстæмæ фездæхта æмæ фæцæуы Хæлæ- 
гойы фæстæ. Дзуры йæм: 
— Фæлæуу-ма иунæг ныхасмæ. 
Фæлæ Хæлæгой уæддæр уымæ нæ хъуыста. Уæд бæхы хицауы 
зонгæ фæдзырдта милицæмæ. Уыдон тагъд-тагъдæй баурæдтой 
Хæлæгойы... 
Хæлæгой ма йæ хъару æрбамбырд кодта æмæ сыл схъæртæ 
кæнынмæ хъавыдис, цы уæ хъæуы мæнæй, зæгъгæ, фæлæ йе ’взаг 
йæ коммæ нал кастис. 
Акодтой Хæлæгойы ахæстонмæ æмæ йæ бакодтой уым. 
Рудзынгæй йæм кæцæйдæр гыццыл рухс цыдис. Уыдта дзы 
адæмы тезгъогæнгæйæ. Хъуыстис æм зарын — хъæлдзæгдзинад... 
уыдонимæ бæхты къæхты хъæр... 
Бæхы хицауæн йæ бæх йæ къух ссардта... Чи зоны, æмæ Хæ- 
лæгойы хъустыл сираг бæхы къæхты хъæр уайы... 
Фæлæ Хæлæгойы уыцы бæхы мæт нал уыдис... уый ныр хæлæ- 
гæй марди, фæтæн уынгты æмæ бæлæсты бынты уæгъдибарæй тез- 
гъо цы адæм кодтой, уыдонмæ. 
ДАДАÆМÆ ХЪÆБАТЫР БЫНДЗ 
^ 
Дадайы фæлмæцын кодтой сау бындзытæ, афтæмæй семæ тох 
кæнынæн ницы уыйас амал кодта. Иуæй-иу хæдзæрттæ дардтой 
бындзмарæн гæххæттытæ, пъолтæ фæтæгенæй сæрфтой, стъолыл 
хойраджы мурæй ницы уагътой, æнæуый дæр сырдтой бындзыты. 
Фæлæ дада ахæм амалтæй ницы кодта, дзæгъæл хъуыддаг æм кас- 
тысты. Рацæуы дада балкъонмæ, сбады æмæ куыддæр йæ зæрдæйы 
дзæбæхæн афæлгæсы хæхтыл, хъæдтыл, афтæ йыл амбырд вæй- 
йынц бындзытæ, чи йын йæ фындзыл абады, чи йæ русыл, чи йæ 
бæрзæйыл. Йæ къух бæргæ фæхъил кæны дада, фæлæ кæм æййа- 
фы бындзы — уый иу ранæй фесты æмæ æндæр ран абады. Дада- 
йæн дæс къухы куы уыдаид, уæд, чи зоны, йæхимæ бындз не ’рба- 
уагътаид, фæлæ йын дыууæ къухы йеддæмæ нæй, æмæ йын бын- 
дзытæ тых кæнынц. Фæлæ сыл ахуыр уыди — зыдта сын сæ гуы- 
рæн бон дæр, сæ сæфты бон дæр. 
— Додой мын уæ къона,— дзырдта йæхинымæры дада,— зымæг 
та æрцæуы, æмæ, уыдыстут æви нæ, уый бæрæг дæр нал уыдзæн. 
Уый афтæ æнхъæл уыд, æмæ бындз уыцы æлхысчъытæ йед- 
дæмæ æндæр ницы зиан кæны адæймагæн, фæлæ йын иубон йæ 
фырты фырт пионер Габо загъта: 
344 

- Дада, бындзытæ стыр знаг сты адæймагæн, уыдон хæлиу 
кæнынц хæцгæ низтæ, æмæ бирæ адæм цагъды кæнынц. 
- Бындз бæргæ никæй фæцæгъддзæн,— бахудгæйæ загъта дада.— 
Гагайы йас — цы йæ бон у. Фæлæ æлхыскъ кæны, хæринаджы дæр 
бахауы æмæ уыдæттæй хъыгдары... Маргæ та кæй акæна! — бахуд- 
ти та дада. 
— Афтæ нæу, дада, — загъта Габо. — Бындз æдзух ратæх-батæх 
кæны, алцæуыл дæр абады æмæ-иу ранæй иннæмæ чъизидзинад 
æмæ низ хæссы. 
— Ныууадз, лæппу, дæ аргъæуттæ! — загъта дада. — Бындзæй 
тæрса адæймаг? Мæнæ та йын зымæг æрцæуы, æмæ æрбайсæфдзæн. 
Афтæ къорд хæттыты быцæу кодтой дада æмæ йæ фырты фырт 
пионер Габо. 
Дадайы хæдзары бындзытæн хорз цард уыди, хойраджы муртæ 
алыран дæр бирæ, æмæ минас кодтой, хаттæй-хатт сын-иу æнтысти 
адæймаджы буарæй туг ацъирын дæр. Куы-иу бафсæстысты, уæд 
та-иу сæ зæрдæйы дзæбæхæн тезгъо кодтой царыл, пъолыл, кæнæ- 
ну уæтты мидæг дзæгъæлы ратæх-батæх кодтой. Хорз цард уыди 
бындзытæн дадайы хæдзары, фæлæ сыл-иу хаттæй-хатт æфхæрд 
дæр ауади. 
Уыцы бындзыты æхсæн уыди иу бындз — тынг хъæбатыр æмæ 
ныфсхаст. Иубон дада хордта цыдæр адджын хæринаг, вареннæ 
йæ хуыдтой. Уыцы хъæбатыр бындз йæхи бауагъта, æз дæр дзы 
акомдзаг кæнон, зæгъгæ, фæлæ йæ дада асырдта. Бындз иннæуыл- 
ты æрзылди æмæ та бауагъта йæхи вареннæмæ. Ницы йын бантыс- 
ти ацы хатт дæр. Æртыккаг хатт куы бауагъта йæхи, уæд æй зæ- 
ронд тынг акъуырдта æмæ мæгуыр бындзæн йæ зæрдæ бахъарм ис. 
Куы æрчъицыдта, уæд йæ рихи аздыхта æмæ загъта йæхицæн: «Нæ 
дын батайдзæн ацы æфхæрд! Æз, дæуæн цы хъæуы, уый куы нæ 
бакæнон, уæд мæ бындзæн райгуырын нæ хъуыди». 
Уыцы бонты сыхаг хæдзары амард иу лæг тæвднизæй. Баны- 
гæдтой марды, фæлæ йæ фæстæ баззадысты чъизидзинæдтæ. Да- 
дайы хæдзарæй бындзытæ никуыдæм тахтысты, уым сын хорз цард 
уыди, фæлæ хъæбатыр бындз йæхи стыр æфхæрдыл нымадта æмæ 
йæ маст райсыны фæнд скодта. Уый атахти сыхаг хæдзармæ, йæ 
къæхтæ атылдта чъизидзинæдты æмæ афтæмæй æрбатахти фæс- 
тæмæ йæ хæдзармæ. Дада уыди йæ тæккæ сихор хæргæйæ. Бындз 
ын абадти йæ комдзагыл. Дада бындзы асырдта æмæ комдзаг йæ 
дзыхы баппæрста. Бындз та иннæрдыгæй батахти æмæ та йын абадти 
йав иннæ комдзагыл дæр. Дада та бындзы асырдта æмæ йæ хæрд 
кодта дарддæр, фæлæ йæ бындз нæ ныууагъта, цалынмæ йын иу- 
къорд хатты йæ комдзæгтыл абадти, уæдмæ. 
«Æгъгъæд ын у ныр», — загъта бындз йæхицæн æмæ атахт иуварс. 
Къорд боны фæстæ дада тæвд кæнын байдыдта, йæ гуыбын 
^лхынцъытæ кодта... 
Æгас мæй фæсади дада тæвднизæй, мæлæтæй ма тыхтæ-амæлт- 
’№й фервæзти. 
345 

— Базыдтон æй, бындз мæм низ кæй æрбахаста, уый, — дзырдта 
уыйфæстæ дада. — Уыцы хъавд кодта налат бындз мæ комдзагыл 
бадынмæ. 
Кæс, æмæ та дада бындзмарæн гæххæттытæ æвæры рудзгуыты 
дæ лвæйнæгты л. 
— Уый цы ми кæныс, дада? — хинæйдзаг худтгæнгæйæ, афæр- 
сы пионер Габо. 
— Цы ми кæнын? Мæнæ бындзытæн холлаг цæттæ кæнын. 
Хъус, æмæ та дада фæзæгъы: 
— Дзæбæх сыгъдæг кæнут стъолтæ, пъолтæ! 
Пионер Габо дæр та хинæйдзаг худт бакæны. 
КУЫСЫФТÆГ ÆМÆ ДУРЫН 
1»С——-» — 
Раджыма-раджыма цардысты, уыдысты дыууæ хæлары — Куы- 
сыфтæг æмæ Дурын. Иухатт Куысыфтæг бацыди Дурынмæ æмæ 
йын загъта: 
— Мæ хæлар Дурын, иу ран бадгæйæ схъуына уыдзыстæм, цом 
бæстæтыл ахæтæм. 
— Нæй гæнæн, Куысыфтæг, — нæ фæндагыл стыр цæугæдон 
ис, ноджы ныр йæ ивылыны рæстæг у, æмæ мæ дон йæ бынмæ куы 
аласа, уымæй тæрсын. 
— Ма тæрс, мæ хæлар, æз дын æххуыс кæндзынæн. 
Дурын фæныфсджын ис, æмæ дыууæ хæлары араст сты сæ 
фæндагыл. Цæуынц, цæуынц æмæ бахæццæ сты стыр цæугæдонмæ 
— йæ фæйлауæнтæ кæрæдзийы сæрты бырстой, йæ уынæрæй хъустæ 
къуырма кодтой. Дурын æм куы бакасти, уæд фыртæссæй базыр- 
зыр кодта — хорз æм касти балцы цæуын, фæлæ йæм мæлын хорз 
нæ касти æмæ фæстæмæ здæхыны фæнд скодта. Куысыфтæг куы 
бамбæрста Дурыны хъуыдытæ, уæд æм бауади æмæ йын загъта: 
— Æрбабад мæ рагъыл, æз дæ доны иннæ фарсмæ адавон. 
Дурын бабадти Куысыфтæджы рагъыл, æмæ уайтагъд цæугæ- 
доны иннæ фарс рахызтысты. 
Цæуынц дыууæ хæлары дарддæр, быдыртæ æмæ хъæдты уын- ; 
дæй сæ зæрдæ рухс кæны, мæргъты зард сын сæ хъустæ рæвдауы. 
Уалынмæ кæсынц, æмæ разæй цавæрдæр мигъ змæлы æмæ сæм 
хæстæгæй-хæстæгдæр кæны. 
Æвиппайды Куысыфтæг фæхъæр кодта: • 
— Мæ сæфт æрцыди, Дурын! — Уæртæ быдыры кæрдæг судзгæ 
æрбацæуы æмæ мын аирвæзæн нал ис — басудздзынæн. — Цыма « 
йыл тæфсæг бахæцыди, уыйау тæссæй зыр-зыр кодта Куысыфтæг. • 
— Ма тæрс, Куысыфтæг, — сабыр æй кæны Дурын. — Ницы ¦( 
дын уыдзæн, æз дæ фервæзын кæндзынæн. 
346 

Цалынмæ уыдон ныхас кодтой, уалынмæ сыгъд сæ уæлхъус 
æрбалæууыди. 
Дурын Куысыфтæджы æрхуыссын кодта дзыхъы, йæхæдæг æй 
йæхицæй æрæмбæрзта. 
Цыбыр рæстæгмæ сыгъд иннæ фарс фæци æмæ уæртæ фæцæуы 
дарДДОер. 
— Цы фæдæ, Куысыфтæг? Фесæфтæ? Басыгъдтæ, мыййаг? — 
бафарста Дурын. 
— Зонгæ дæр нæ бакодтон сыгъд, — дзуапп радта Куысыфтæг. 
Уæдæй фæстæмæ ноджы тынгдæр схæлар сты Куысыфтæг æмæ 
Дурын æмæ ма абон дæр æмзæрдæ, æмудæй цæрынц. 
ТУЛДЗ ÆМÆ МÆЦКЪОР 
Айнæг къæдзæхау æнæ тасгæ лæууыди хъæды астæу зæронд 
Тулдз. Бирæ къæвдатæ æмæ хуртæ, бирæ уадтæ æмæ зилгæдым- 
1 æтæ федта уый йæ царды бонты. Уады цæфтæй йæ алыварс æндæр 
бæлæстæ гæбазгай фæйнæрдæм хаудтой, фæлдæхтысты бындзарæй. 
Уыдон-иу уайтагъд азæронд сты, ахаудтой-иу æмæ сæ бынæтты 
æвзæрыдысты ног талатæ. Фæлæ Тулдз лæууыди æмæ лæууыди, 
царди æмæ царди, кæд райгуырди, цалæм сæдæ азы йыл цыди, 
уый йæхæдæг дæр нал зыдта. 
Иу уалдзыгон бон йæ хæдразы суади зæххæй Мæцкъор, иу- 
къорд бонтæм ыл атыхсти æмæ уæлæмæ цæуыныл фæци. 
— Кæс дæхимæ, Тулдз, фæсурын дæ! — фæхъæр кодта Мæц- 
къор. 
Тулдз ницы сдзырдта. 
Мæй дæр нæ рацыди, афтæ Мæцкъор, Тулдзыл тыхсгæйæ, йæ 
сæрты акасти, суади ма иучысыл æмæ йæм æркасти бынмæ. 
— Гъы, хъал Тулдз, исты-ма зæгъыс? Нæ дæ сæййæфтон, дæ 
сæрты нæ акастæн? Уый æз дæн, æз — Мæцкъор! 
— О æдылы къоппа! — сдзырдта Тулдз. — Дæ хуызæттæ æз 
бирæ федтон мæ царды бонты. Нæма ралæудзæн зымæг, афтæ, 
уыдтæ-нæ уыдтæ, уый бæрæг дæр нал уыдзæн. 
347 

ЛЕГЕНДÆТÆ 
ФЫЦЦАГ ЛÆГ ÆМÆ УС 
Хуыцау дунейы куы сфæлдыста, уæд алы фос, алы сырд, алы 
маргъ — иууылдæр къæйттæ-къæйттæ уыдысты. Æрмæст ма фыццаг 
лæгæн нæ уыди къай. Æнкъардæй рацу-бацу кодта уый дзæнæты 
цæхæрадоны æмæ дис кодта: «Ай алы сырд æмæ маргъ иууылдæр 
къæйттæ-къæйттæ куы сты, уæд мæнæн цæуылнæ ис къай?» Хуы- 
цау ын бамбæрста йæ зæрдæйы хъуыдытæ æмæ йын æркодта ус. 
— Уый дын мæнæ къай, цæрут фидыдæй, кæрæдзийы уарзгæйæ. 
Иукъорд бонты фæстæ лæг усы къухыл рахæцыди æмæ йæ 
Хуыцаумæ бакодта. 
— Мæнæ мын цы адæймаг ралæвар кодтай, уый дын фæстæмæ 
æрбакодтон: айс æй, нал мæ хъæуы! 
— Ау, уый та куыд?! Цы дыл æрцыди?.. 
— Айс æй, айс, нал фæразын йемæ цæрын, нал фæразын йæ 
тæргæйттæй, йæ хъуыр-хъуырæй. 
Цæй, хорз, зæгъгæ, загъта Хуыцау, — кæд дæ афтæ фæнды, 
уæд æй ныууадз ам... 
Ацыди лæг иунæгæй йæ цæрæнбынатмæ. 
Иу-æртæ боны фæстæ лæг мысын байдыдта усы, æппынфæстаг 
йæ хъуыды иууыл ус сси. 
— Нæй, æнæ усæй цæрæн нæй, — загъта лæг æмæ ацыди Хуы- 
цаумæ. 
Æри мын фæстæмæ уыцы адæймаджы! 
— Ау, цы та дыл æрцыди, афтæ куы загътай, нал мæ хъæуы, 
нал фæразын йемæ цæрын. 
Лæг старсти уымæй, куынæуал ын ратта Хуыцау уыцы адæй- 
маджы æмæ лæгъстæ кæнын райдыдта: 
— Ацы хатт ма мын æй ратт, бахатыр кæн, æмæ цæрдзынæн 
йемæ сабырæй, никуыуал æй æрбакæндзынæн. 
Ракодта та лæг усы æмæ йемæ цæрын байдыдта. Фыццагæй 
æндæр хуызон нæ фæци ус, йæ хъуыр-хъуыр, йæ тæргæйттæ къад- 
дæр нæ кодтой. 
Тагъд та рафæлмæцыди лæг усæй, фæлæ йæ Хуыцаумæ акæ- 
нын йæ зæрдæ нал бакуымдта. 
348 

Зын у, зæгъгæ, загъта, усимæ цæрын, фæлæ æнæ усæй дæр 
цæраен нæй. 
Уæдæй фæстæмæ лæг æмæ ус райдыдтой иумæ цæрын, бон дæс 
хылы æмæ дæс фидыды кодтой, фæлæ сæ кæрæдзийæ уæддæр нал 
хицæн кодтой. 
ХУРÆМÆМÆЙ 
Ирон легендæ 
Щ 
Дуне срухс кæнынæн Хуыцау сфæлдыста дыууæ рухсдæттæг 
къорийы. Иу дзы хъуамæ уыдаид арвыл боныгон æмæ рухс кодта- 
ид адæймаджы фæндаг æмæ куыст, иннæ хъуамæ сыгъдаид æхсæв 
æмæ хастаид адæймагæн тыхдæттæг хуыссæг. Дыууæ къорийæ ал- 
кæй дæр фæндыд боны цырагъ уæвын, уæд зæххыл уыдаид нымад- 
дæр æмæ кадджындæр. Сæ хъаст бахастой Хуыцаумæ æмæ сын 
быцæу бацайдагъ. Уæд сын Хуыцау афтæ зæгъы: 
— Ахсæв дыууæйæ дæр бафынæй кæнут, стæй, æхсæв æмæ бон 
кæрæдзийæ куыд хицæн кæной, уыцы сахат уæ арвгæрон раздæр 
чи фæзына, уый уыдзæн боны рухсдæттæг, иннæ та — æхсæвы. 
Дыууæ къоримæ Хуыцауы уынаффæ хорз фæкаст, æмæ хуыс- 
сæнты сæхи æруагътой. Сæ иу схуыссыд фæлмæн пакъуы базтыл 
æмæ уайтагъд афынæй ис; иннæ йæ быны сындзытæ бакодта, цæ- 
мæй ма бафынæй уа æмæ райсомæй арвыл раздæр ферттива, уый 
тыххæй. Уыцы къори бирæ фæхæцыд æгъатыр хуыссæджы ныхмæ, 
фæлæ бонырдæм йæ хъару асаст, рæдзæ-мæдзæ байдыдта æмæ уый 
дæр бафынæй. Фыццаг къори хуыссæгæй бафсæст, рог æмæ тых- 
джынæй ссыди арвыл æмæ дунейыл тауын байдыдта хъарм æмæ 
цардхæссæг тынтæ... 
Æрæджиау райхъал иннæ къори дæр. Скасти арвмæ æмæ федта 
йемæ ерысгæнæджы: уый бæрзондæй сæрыстырæй фæлгæсы ду- 
мемæ æмæ уæлахизы цинæй уадзы цæхæр тынтæ. Уæд дыккаг къо- 
ри фефсæрмы йæ хъысмæтæй, афæлурс æмæ йæ цæсгом нал ба- 
хъæцыд арвмæ ссæуын, йæхи равдисын. Æрмæст фыццаг къори 
хæхты фæстæ куы фæаууон ис, уæд уый дæр ссыди арвыл æмæ 
акаст дунемæ ризгæ тæссонд тынтæй... 
Уæдæй фæстæмæ арвыл кæрæдзи ивынц хур æмæ мæй. 
349 

ПЬЕСÆТÆ 
САУ МИГЪ 
Цыппарнывон комеди хъæууон сценæйæн 
^ 
АРХАЙДЖЫТÆ: 
40-азыккон къæсхуыр лæг. 
Сымсийы ус, 30-азыккон. 
Сымсийы хо, 34-азыккон абадгæ чызг, 
къæсхуыр, цыргъфындз. 
Сымсийы хо, 32-азыккон абадгæ чызг, 
йæ цæсгом хæбуздзыхъытæ. 
35-азыккон ус, номдзыд дæсны. 
4 — 5 усы. Сыхæгты лæппу — 15-азыккон. 
ФЫЦЦАГНЫВ 
Дадолты хæдзар. Астæуæй — къона. Йæ сæрмæ ердо. Къонайы сæрмæ — 
рæхыс. Рæбынырдыгæй — даргъ бандон, фæсте йыл æнцойгæнаён. Иннæ- 
рдыгæй — чысыл бандæттæ æртæ-цыппар. Галиуырдыгæй къулы — дуар 
тыргъмæ, тыргъæй дуар фæстæмæ — кæртмæ. Къонайы фарсмæ бадынц 
Сæлимæт, Гатъи æмæ Ф атъ и — чи къуымбил пиры, чи исты хуыйы. 
Г а т ъ и. Цытæ дзурут! Тембол уыцы чызджы аккаг у? Чызг 
мæнæ удыгагайы хуызæн. Тембол та... йæ зылын фындзимæ?.. 
Ф а т ъ и. Æмæ дæу куы курид, уæд та? 
Г а т ъ и (гпагъдгомау). Атъæпп мын уа йæ сæр! Уый мæтæй 
мæлын!.. 
Сыхаг ус (гом дуарæй базынди). Уæ бонтæ уæхи фæндиаг!.. 
Уæ тæккæ кусгæйæ куы стут!.. Зынгмæ уæм æрбауадтæн. 
С æ л и м æ т. Зынг дæ уыйас дæр хъæуæд. 
С ы х а г у с (бацыди мидæмæ). Ног хабар нæма фехъуыстат? 
Г а т ъ и. Цы хабар у? 
Ф а т ъ и. Цы мыггаг хабар? 
С æ л и м æ т. Цавæр хабар? 
Сæхи хъусынмæ ацæттæ кодтой. 
Сымси Дадолты — 
Сæлимæт — 
Г а т ъ и — 
Ф а тъ и — 
С ы х а г у с 
Биганон — 
А д æ м — 
350 

С ы х а г у с. Ныртæккæ Биганон нæ хъæумæ ссыди. Уæртæ 
Тызмæгтæм æрфысым кодта. 
Г а т ъ и. Дæсны Биганон? 
Ф а т ъ и. Чи Биганон? Дæсныйæ зæгъыс? 
С æ л и м æ т. Дæсны Биганонæй ма зæгъ? 
С ы х а г у с. Уæдæ, уæдæ, йæ нывонд æрбауон! Уымæ Хуыца- 
уæй курдиат ис. Уый зæдты æмбал у. 
Дадолты æртæ сылгоймаджы æнæдзургæйæ кæрæдзимæ бакæс-бакæс 
кæнынц. Сыхаг ус æхсныфыл фелвæста зынгтæ æмæ дуары æдде фæци. 
Æртæ сылгоймаджы химæхъусæгау аззадысты. 
Гатъи (æвиппайды). Ныр ма исты зæгъыс, Фатъи? 
Ф а т ъ и. Æмæ ма ды исты зæгъыс, Гатъи? 
С æ л и м æ т (йæ гуыр дыууæрдæм æнкъусы). Йæ рынтæ 
ахæрон Биганонæн. Уый зæдты æмбал у, зæдты æмбал! 
Гатъи (фестади). Зоныс, Сæлимæт? Зоныс, Фатъи? Биганоны 
хуызæн дæсны æгас Ирыстоны нæй. Уый нын зæрдиагæй бафæр- 
сæд, уыййеддæмæ 30-азыккон хъал барæг мæнмæ курæг æрбалæу- 
дзæн. Фатъимæ дæр исчи зындзæн... Дæуæн та, чындз, фырыхъулы 
хуызæн лæппу æрбайгуырдзæн. 
Ф а т ъ и (мæстыхуызæй). Исчи зындзæн!.. (Фестади.) 
Дæумæ, Гатъи, 30-азыккон курæгзындзæн... Мæнмæ такурæгæрба- 
лæудзæн 25-азыккон тæгиатаг барæг... О... мæнæ... мæнæ... уынын 
æй мæ разы!.. 
Сæлимæт (æнцад бады, йæхимæ хъусы). Æз мæ лæппуйыл цы 
ном æвæрдзынæн, уый зонут? 
Г а т ъ и. Цы? 
Ф а т ъ и. Цавæр ном? 
С æ л и м æ т. Алымæт. Тынг рæсугъд ном мæм кæсы. 
Г а т ъ и. Мæ мойаг хуыйны Зауырбег. Рæсугъд ном нæу? 
Лæппу йæхæдæг дæр — бæрзонд, хæрзконд... Раст мæнæ сымах 
куыд уынын, афтæ йæ уынын мæ разы. 
Ф а т ъ и. Ныр цытæ дзурыс, Гатъи? Рæсугъд æмæ хæрзконд 
лæппу мæ мойаг куы у! Фæлæ мын Зауырбег нæ хуыйны, Хъауыр- 
бег хуыйны. Куыд хæрзконд, куыд уындджын у! Æвæццæгæн, æгас 
Ирыстоны дыккаг ахæм нæй. 
Г а т ъ и. Дыккаг ахæм дзы нæй, фæлæ дзы хуыздæртæ ис. 
Ф а т ъ и. Зæгъыс ды дæр!.. Чи дзы ис хуыздæр? 
Г а т ъ и. Хуыздæр? Хуыздæр мæ мойаг, æндæр чи! 
Ф а т ъ и (бамæсты ис, фестади). Цы дын зæгъын, Гатъи, уый 
зоныс? 
Г а т ъ и. Цы? 
Ф а т ъ и. Зауырбег Хъауырбегæн йæ дзабыры уафсы аргъ дæр 
нæу. 
Г а т ъ и (фестади уый дæр). Хъауырбеджы кой дæр кæныс! 
Хъауырбег Зауырбегæн йæ худы хъуынтæй иуы аргъ дæр нæу! 
Ф а т ъ и. Хъауырбег хуыздæр у! 
Г а т ъ и. Зауырбег хуыздæр у! 
351 

Ф а т ъ и. Нæу... нæу... нæу!.. 
Г а т ъ и. У... у... у!.. Æз дæм нал хъусын. (Дыууæ æпгуылдзы 
йæ хъусты атъыста æмæ тыргъмæ агæпп кодта.) 
Ф а т ъ и (йæ фæдыл). Уæдæ ма цы кæнай! 
С æ л и м æ т (йæхимæ хъусы). Мæ лæппу, мæ лæппу!.. Алы- 
мæт! Мæ уды лæууæн!.. Æгас Къамады... Нæ, æгас Ирыстоны дæр 
уымæй дзæбæхдæр лæппу нæ уыдзæн. Æз ын тæккæ райсом цæттæ 
кæнын байдайдзынæн худ, цухъа æмæ æндæртæ. (Йæ цæстытæ 
бацъынд кодта.) Мæ хуры чысыл, Алымæт! Рауай ма ардæм, ра- 
уай!.. Дæ разы та дæ къухтæ рыджы куы счъизи кодтай! 
Г а т ъ и (æрбаздæхти фæстæмæ). Уæддæр Зауырбег хуыз- 
дæр у, хуыздæр у, хуыздæр у! 
Ф а т ъ и (дыууæ æнгуылдзы йæ хъусты атъыста). Нæ хъу- 
сын! Нæ хъусын! 
Уынгæй хъуысы ныхас æмæ къæхты хъæр. 
Г а т ъ и (рудзынгæй акасти). Адон, æвæццæгæн, Биганонмæ 
цæуынц. 
С æ л и м æ т. Чызджытæ! Тагъд ут, ацæттæ кæнæм нæхи! 
Г а т ъ и. Фæтагъд хъæуы! 
Ф а т ъ и. Уæдæй нырмæ дзæгъæлы бадæм! 
С æ л и м æ т. Нæ зонын, рæйыныл фестут æмæ уын банцайæн 
нал ис. 
Г а т ъ и (алырдæм катай кæны). Тагъд ут, тагъд ут! 
Ф а т ъ и. Зонут, цас хуыздæр лæвæрттæ бахæссæм Биганонæн, 
цас ын æхца дæр фылдæр раттæм, уыйас нын хуыздæр бафæрс- 
дзæн. 
С æ л и м æ т (йæхи та дыууæрдæм базмæлын кодта). Йæ 
нывонд æрбауон! Æз ын ницы бацауæрддзынæн. 
Ф а т ъ и. Æрæвæрæм æхцайæ фæйнæ фондз сомы. 
Г а т ъ и. Бирæ дын бафæрсдзæн фондз сомыл! 
С æ л и м æ т. Бирæ рамбулдзынæ фондз сомæй! 
Г а т ъ и. Уæд та фæйнæ туманы. 
С æ л и м æ т. Туман хорз. Фæлæ ма йæ чысыл фæфылдæр 
кæнæм. Дыууадæс зæгъынæн дæр фидауы. Биганоны зæрдæйæн 
дæр æхсызгондæр уыдзæн. Æрмæст цы, уый зонут? Нæ лæгæн ма 
схъæр кæнут, уыйас радтам, зæгъгæ! 
Г а т ъ и. Æцæг, æцæг, уый хъæр кæнын нæ хъæуы... Æхца 
цæттæ сты, фæлæ дзауматæ дæр рахæссут! Æнæ дзаумайæ фæр- 
сæн нæй. 
Ф а т ъ и. Æмбарæм мах дæр. Дæхи цы радавыс? Æнæ дзау-, 
майæ фæрсæн нæй, уый чидæриддæр зоны. 
С æ л и м æ т рахаста зæлдаг кæлмæрзæн, Г а т ъ и — батист къабайаг, 
Ф а т ъ и та — хæрдгæйæ арæзт дзауматæ. Æвдисынц сæ. 
С æ л и м æ т. Ацы кæлмæрзæн йæ уæлæ куы ’ркæна, уæд ын 
æхсызгон нæ уыдзæн! Мæ лæвар æм тынг хорз фæкæсдзæн... 
352 

Г а т ъ и. Уæдæ... Хорз æм цы фæкæсдзæн, уый — мæнæ ацы 
къабайаг. Кæсут-ма, кæсут, куыд фидаудзæн! Мæхицæн æй куа- 
д:зæнмæ æвæрдтон, фæлæ... Мой мын куы уа, уæд мын къабайæг- 
тæй фылдæр цы ’лхæндзæн! 
Ф а т ъ и. Уæ дыууæйы лæвæрттæй дæр ын мæ лæвар æхсыз- 
гондæр уыдзæн. Ацы хæрдгæ дзабыртæ йæ къæхтыл куы акæна!.. 
йæ рынтæ йын ахæрон! (Зæххыл сæ авæрдта.) Куыд фидауынц! 
Г а т ъ и. Æриут сæ мæнмæ, æз ацæудзынæн фæрсынмæ. 
Ф а т ъ и. Куыннæ стæй! Æмæ æз нæ базондзынæн фæрсын? 
С æ л и м æ т. Уый бæсты сымах ам лæуут, æз уæ дыууæйæ дæр 
хуыздæр бафæрсдзынæн. 
Г а т ъ и (йæхи цæттæ кæны). Цæй, æриут! Фæстиат кæнæм! 
Ф а т ъ и. Уæдæ! Дæхицæн афæрсдзынæ. Мах кой та ма кæм 
уыдзæн! Уый бæсты мæнмæ æриут — æз не ’ртæйæн дæр æмхуы- 
зон бафæрсдзынæн. 
С æ л и м æ т. Нæ, Фатъи, ды дæр дæхи хъуыддаг фæуæлдæр 
кæндзынæ. Фæлтау æз ацæудзынæн æмæ не ’ртæйæн дæр æмхуы- 
зон бафæрсдзынæн. Æз хъулон митæ нæ зонын. 
Г а т ъ и. Нæ зоныс! Хуыздæр хæйттæ та Сымсийæн чи авæры? 
Ф а т ъ и. Нæ зоныс, уæдæ! Æдзух дæ лæгæн æвæрæнтæ кæ- 
иыс. 
С æ л и м æт. Мæ къонайыл! Мæнæ цытæ дзурынц! Мæнæ мыл 
цытæ мысынц! 
Æртæ сылы тагъд-тагъд дзурын байдыдтой къухтæ тилгæйæ, чи цы дзу- 
ры, уый бæрæг нæй. 
Г а т ъ и (иннæ хъæлæстæй фæтыхджындæр кодта йæ хъæ- 
лæс). Хæлттæ сæппарæм, хæлттæ! 
И н н æ т æ. Хæлттæ! Хæлттæ! Хæлттæ! 
Æппарынц хæлттæ. 
С æ л и м æ т. Уынут, мæ хал схаудта... Æз раст бафæрсдзы- 
нæн. Хъулон митæ æз нæ зонын. 
Г а т ъ и. Уæдæ, нæ зоныс! 
Ф а т ъ и. Уæдæ, нæ зоныс! 
С æ л и м æ т (ныхæстæм нал хъусы, фæлæ цæуынмæ йæхи 
цæттæ кæны). Æриут æхцатæ, лæвæрттæ. Æз цæуын! 
Г а т ъ и (алæвæрдта йæ батист къабайаг, фæлæ йæ фæу- 
рæдта). Хæлттæ раст цагъд нæ уыдысты. Ногæй сæ сцæгъдæм! 
С æ л и м æ т. Куыд нæ уыдысты раст! 
Г а т ъ и. Нæ уыдысты раст. 
С æ л и м æ т. Уыдысты! Уыдысты! 
Ф а т ъ и (уый дæр Гатъийы фарс). Нæ уыдысты, нæ уыдыс- 
ты! (Иу минуты бæрц хъусы.) Уыдысты-нæ уыдысты! Уыдысты- 
¦№ уыдысты! Уыдысты, уыдысты... нæ уыдысты! 
Г а т ъ и. Фæлæуут цъус! Ногæй сæппарæм хæлттæ, æндæр 
г«тæн нæй. 
Коцойты Арсен 
353 

С æ л и м æ т. Æппарут, уæдæ, марадз! (Æрбадти. Цæгъдынц 
хæлттæ. Исынц.) 
Г а т ъ и. Мæ хал! Мæ хал! Мæ хал! Æриут, æз цæуын! 
Ф а т ъ и. Куыннæ стæй! Ацæуай æмæ дæхицæн хуыздæр ба- 
фæрсай! 
Г а т ъ и. Æппындæр нæ. 
Сæлимæт. Фатъи (иумæ). Уæдæ нæ! Æри ногæй 
сæппарæм хæлттæ. 
Г а т ъ и. Æз нал æппарын. Æз цæуын æмæ мæхицæн бафæрс- 
дзынæн. (Йæхи ацæттæ кодта.) Сымах ам хæлттæ æппарут! 
Иннæтæ дæр фестадысты, сæ дзауматæ фелвæстой, цæуыныл фесты. 
Нарæг дуары æртæ дæр баиу сты æмæ сæ хъæлæба ссыдис. 
Æмбæрзæн 
ДЫККАГНЫВ 
Тызмæгты хæдзар. Нывыл арæзт стыр уат. Уаты мидæггаг къулы, гали- 
уырдыгæй кæрон — дуар, стъол, къæлæтбандæттæ. Иуæрдыгæй къулыл 
æнцойгонд даргъ тъахтин, гауызæй æмбæрзт. Стъолыл агуывзæ донимæ, йæ 
фарсмæ æрттиваг цыдæр æнгузыйас, ноджы алыхуызон гыццыл æвгтæ æмæ 
гыццыл хæцъилы гæбæзты цыдæртæ тыхт. Стъолы фарсмæ уаты къуымы 
алы дзауматæй рæдзæгъд. Стъолы фарсмæ къæлæтгондыл бады нард ус, 
рæсугъд дзауматы фæлыст. Худгæ былтæ. Фæлмæн цæстæнгас. Дуарæй ми- 
дæмæ бырсынц адæм. Фæзыны дзы иукъорд устытæ æд дзауматæ, æд тæ- 
бæгътæ. Чидæр сæ мидæмæ нæ уадзы. 
X ъ æ л æ с. Иугай!.. Иугай! Куыд бырсут уый? 
Б и г а н о н. Хорз адæм сты ам. Æнæвгъау хæссынц алцы дæр. 
(Кæсы къуыммæ, дзауматæм.) Æхца дæр хорз фидынц. (Æвдисы 
стыр тыхтон.) Æртæ сахатæй фылдæр нæма дæн ам æмæ дыу- 
уиссæдз туманæй къаддæр нæ амбырд кодтон. Дзауматæ аласынæн 
мæ, æвæцæгæн, дыууæ уæрдоны æххуырсын бахъæудзæн. (Сыс- 
тади, акасти рудзынгæй.) Кæрт йæ тæккæ дзаг у адæмæй. Но- 
джы дæр ма цæуынц... 
Дуар фæзыхъхъыр. 
1-аг хъæлæс. Цы мæ тъæппытæ кæныс? Дæ сæрыхъуынтæ 
дын зæххы авæрдзынæн! 
2-а г хъ æ л æс. Ауадзут нæ, мах раздæр æрбацыдыстæм! 
3-а г х ъ æ л æ с. Цæугæ уæдæ! 
Б и г а н о н (æрбадти бандоныл). Куыд бырсынц! Æз афтае 
уарзын, гъе! 
Г а т ъ и (чидæр æй æрбасхуыста: басхъиудта мидæмæ). 
Æнæуаг адæм! 
Ф а т ъ и (æрбагæпп кодта). Мæ къаба мын аскъуыдтой. (Уыны 
къаба.) 
С æ л и м æ т (мидæмæ бырсы, чидæр æй йæ кæлмæрзæнсей 
уромы, баирвæзт). Æппындæр сæм уаг нæй. 
354 

Б и г а н о н. Æрбадут, уæ хорзæхæй, уæртæ уым. (Амоны 
мъахтинмæ.) 
Уыдон лæууынц, дзурыи дæр нæ уæндынц, бадын дæр. 
Б и г а н о н (рæвдаугæ хъæлæсæй). Æрбадут, æрбадут æмæ 
зæгъут, цы уæ хъæуы. (Æрбадтысты, фæлæ ницы дзурынц.) 
Кæмæй стут, мæ хуры чысылтæ? 
Г а т ъ и. Дадолтæй стæм... Æз æмæ уæртæ уый хотæ стæм, 
мæнæ уый та нæ чындз у. 
Б и г а н о н. Дадолтæ хорз мыггаг сты. Дæсныйы фæрсын тынг 
уарзынц. Суарыхъæуæй дæр иукъорд чидæртæ æрбауади Дадол- 
тæй. Хорз мыггаг сты... Зæгъут, уæдæ, уæ хъуыддаг. 
Г а т ъ и. Æз æмæ уæртæ мæ хо æгæр абадтыстæм, æнхъæлдæн, 
æмæ... дæхæдæг зоныс... Нæ чындз та... Куы йæ æркодтам, уæдæй 
цæуы дæс азы, æмæ йын нырма зæнæджы мыггагæй ницы ис. Зо- 
иыс дæхæдæг... 
Б и г а н о н. Куыд æвзæр сты адæм, куыд! Кæрæдзи нæ уар- 
зынц... Ахæм хинтæ араз дæ сыхæгтæн!.. 
Дадолты сылгоймæгтæ кæрæдзимæ бакæстытæ кодтой. Сæртылдæй æмæ 
цæстытæй зæгъынц кæрæдзийæн: уынут, уынут, цы тагъд æй базыдта. 
Г а т ъ и (рамбырд кодта лæвæрттæ æмæ сæ рудзынджы 
дæлвæйнæгыл æрывæрынмæ хъавы). Мæнæ дын чысыл цыдæртæ 
æрбахастам. 
Б и г а н о н. Уым нæ, мæнæ сæ мæ разы иннæ дзауматыл 
æрæвæрут. (Æнхъæлмæ кæсы, йæ ных — тар.) Афтид дзауматæ?! 
Г а т ъ и (фембæрста хъуыддаг, æхца исы). Дæ рынтæ бахæ- 
рæм! Зонæм, зонæм хъуыддаг. 
С æ л и м æ т (æхца исы). Зонæм æгъдæуттæ, дæ нывонд æрба- 
уон. 
Ф а т ъ и (агуры æхца). Дæ сæрыл нæ æрхастæуа, уыдæттæ та 
куыд нæ зонæм! 
Г а т ъ и. Мæнæ дыууадæс сомы. (Стъолыл сæ æвæры.) 
С æ л и м æ т. Мæнæ дæр дыууадæс сомы. (Стъолыл æвæпы.) 
Ф а т ъ и. Мæнæ дæр дыууадæс сомы. (Стъолыл æвæры.) 
Б и г а н о н (йæ цæсгом фæрухс ис; æхца хæмпус къухты 
атыхта æмæ сæ тыхтоны атъыста). Афтæ, мæ хуртæ, афтæ. 
Адæм нæ уарзынц кæрæдзи. Алы фыдбылызтæ аразынц. Хинтæ 
кæнынц. (Райста стъолæй агуывзæ донимæ, æрттиваг цыдæр 
дзы ныппæрста, змæнты къæцæлæй дон, хинымæры цыдæртæ 
дзуры иу минуты бæрц, стæй хъæрæй.) Нæ уын зæгъдзынæн, чи 
У> фæлæ уын уæ сыхæгтæй чидæр хин скодта. Уæ амонд у, æмæ 
афойнадыл фæзындыстут фæрсынмæ. 
Æртæ сылгоймаджы кæрæдзимæ бакæстытæ кодтой. 
Г а т ъ и. Ис нын, ис, знæгтæ! 
Биганон. Ис уын знæгтæ, фæлæ сæ хинтæн та хос ис 
^æнмæ. 
355 

Æртæ сылгоймаджы (иумæ). Дæ рынтæ дын бахæрæм! 
Дæ нывонд æрбауæм! Дæ сæрыл нæ æрдавдæуа! 
Б и г а н о н (бирæ фезмæста дон, рухсмæ йæм кæсы, йæ сæр 
æнкъусы). Сæ арт æрбауазал уа уыцы знæгтæн! Диссаджы тых- 
джын хин скодтой!.. Тынг зын фæрсæн уын у... Мæ ных куыд 
рахид кодта. (Сæрфы йæ ных.) Хъуамæ ма фæйнæ фондз сомы 
самал кæнат! 
Æртæ сылгоймаджы. Дæ нывонд æрбауæм! Дæ рынтæ 
дын бахæрæм! 
Æртæ дæр кæрæдзимæ бакæстытæ кодтой. Бамбæрстой кæрæдзи. 
Г а т ъ и. Нæ зæдыхай, æхцайы бæсты дзаума нæ айсдзынæ? 
Б и г а н о н. Дзаумамæ гæсгæ у. 
Г а т ъ и. Диссаджы морæ тын нæм ис. Афæдзы дæргъы йæ 
æртæйæ фæуæфтам. 
Б и г а н о н. Æрбахæссут, фенæм! 
Æртæ сылгоймаджы (кæрæдзимæ сындæг дзурынц). 
Ды ацу! Ды ацу! 
Г а т ъ и (Биганонмæ). Уæд та дын æй фарсты фæстæ æрбахæс- 
дзыстæм. 
Б и г а н о н. Уый гæнæн нæй. Дзаума мæ фарсмæ куы нæ уа, 
уæд фарстæн рæстмæ ацæуæн нæй. 
Г а т ъ и. Æз цæуын, фæлæ мæ фæсаууон адонæн ма афæрс! 
Ацы минут ам æрбалæудзынæн. 
Биганон. Цу, мæ хур, цу! Мæн мæнæ хостимæ ацархайын 
хъæуы. 
Гатъи (дуарæй фæстæмæ дзуры). Уæдæ сын ме ’рбацыдмæ 
ма бафæрс. (Дуары æдде фæци.) 
Б и г а н о н (хостимæ архайы; дзуры ныллæуу-ныллæугæнгæ). 
Фосы хин бындзарæй скъах! (Исы æндæр хос.) Æнæ зæнæгæн 
бирæ зæнæг ратт! Мæнæ хос, ды та цæстыгондты ирвæзын кæн 
фыдбылызæй. Кæлæнхалæн хос, ды ныры онгау дæ тых æвдис! 
Мæнæ абадгæ чызгæн моймæ фæндаг! Ды та уарзондзинад æвæр 
лæппуйæ чызджы æхсæн. Мæнæ æнадгæнæн хос, ды дæр дæ тых 
æвдис фыццагау! 
Г а т ъ и (тынимæ æрбацыдис уæззау улæфгæйæ). Афæдзы 
дæргъы йæ æртæйæ фæуæфтам... Нæ сын афарстай æнæ мæн? 
Б и г а н о н. Нæ, мæ хур, нæ! (Хостæ фæуагъта. Уыны тын 
къухæй дæр, цæстæй дæр, иннæ дзауматы уæлæ йæ æрæвæрд- 
та.) Бæззы. Гъеныр фарст хорз ацæудзæн. (Райста агуывзæ. Ацы 
хатт æй бирæ фезмæста, ракæс-бакæс æм фæкодта.) Æртæ- 
мæйдзыд сæныкк снывонд кæнут дæлимонтæн. Сæ бон аивгъуыд- 
та, фæлæ уый ницы кæны. Уæхи йеддæмæ дзы æддагон адæймаг 
ма фæхъæстæ уæд. Иу хæрд æй бакæнут уæхæдæг иу æртыццæг 
æхсæв. Иу хæрдæй йын æнæ фæуæвгæ нæй, йæ сæр æмæ йæ къæх- 
ты йеддæмæ. Сæр, къæхтæ, царм æмæ стджытæ аууон ран зæххы 
баныгæнут. Уыдонæй дæр хъуамæ макæцы цæрæгой фæхъæстае 
356 

уа. Цы æртыццæг снысан кæнат нывонд хæссынæн, уыцы æхсæв 
уæм хъуамæ уазæг ма уа. Хъуамæ уæ дзауматæй, уæ мигæнæнтæй 
сыхæгтæм, мыййаг, мацы баззайа. Дзидза хæрын хъæуы æдзæх- 
хæй, æнæ кæрдзынæй. Сæныччы хъуамæ аргæвдат галиу къухæй. 
Куы сфыца, уæд скувын хъæуы Зинæн æмæ иннæ дæлимонтæн. 
Стæй дзидза истæй мидæг къонайы раз ныууадзут. Уæхæдæг ра- 
цæут хæдзарæй, дуар рахгæнут æмæ банхъæлмæ кæсут иу-дæс 
минуты бæрц. Хъуамæ дзы Зин йæхæдæг, кæнæ йæ кæстæртæй 
исчи ацахода. Кæд дзы дзæвгар комдзаггонд разына, уæд уæ ны- 
вонд тынг æхцон у дæлимонтæн. Кæд дзы зына-нæ зына ахуыст 
разына, уæд дæр хорз. Ахæссут мæнæ ацы дыууæ гыццыл авджы. 
Мæнæ ацы нозт арæзт у бæлоны æппарæнтæй. Æлгъ ыл ма кæнут. 
Бæлонæй фылдæр уарзондзинад никæмæ ис. Уый хъуамæ баназой 
хæрды размæ дыууæ чызджы. Мæнæ ацы нозт та у арæзт хуыйы 
æппарæнтæй. Уымæй фылдæр цот никæмæн цæуы. Уый та бана- 
зæд чындз... Цы уын дзырдтон, уымæй мацы ферох кæнут. Исты 
дзы куы ферох «кæнат, уæд-иу мæнæй хъаст ма ракæнут. Уæхи 
аххос уыдзæн. Цæут ныр, рæстмæ уæнт уæ хъуыддæгтæ! 
Ацы æртæ сылгоймаджы цæуыныл куы фесты, уæд æндæртæ дуарæй 
мидæмæ бырсынц. 
1-аг хъæлæс. Æз раздæр æрбацыдтæн! 
2-а г х ъ æ л æ с. Нæ, æз раздæр æрбацыдтæн! 
Æмбæрзæн 
ÆРТЫККАГНЫВ 
Дадолты хæдзар A-аг сценæйæ). Уæларт аг рæхысыл ауыгъд. Сымси 
бады рæбынæй даргъ бандоныл, æртæ сылгоймаджы та иннæрды- 
гæй. 
С ы м с и. Хорз сарæхстыстут ацы хатт. Ницæййаг дæсныты-иу 
афарстат, æмæ уыдон цы саразой! Аслам фыды бас нæй. Фæлæ Бига- 
нон стыр дæсныйыл нымад у. Фæрсæггаг бирæ исы, фæлæ хъуыддаг 
дæр сараздзæн. Фæйнæ фондз сомы æмæ-иу тын бирæ нæу. 
Г а т ъ и. Уыдон куы радтам, уæд æндæр ницыуал сдзырдта. 
Уайтагъд фæрсынмæ фæци. 
Сымси (мидбылтпы худгсейæ, бапъероз тпухы). Уастырджийы 
куы бафæндид, æмæ ацы къонайы алыфарс бæгъæмзæнг сывæл- 
лæттæ рауай-бауай куы кæниккой. Гатъи æмæ Фатъи та чындзы 
куы афардæг уаиккой! 
С æ л и м æ т. Бæргæ, бæргæ! Афон дæр сын у. 
Г а т ъ и. Афон дæуæн дæр у. 
Ф а т ъ и. Дæс азмæ иу сывæллон дæр ма уа! 
С ы м с и. Банцайут! Уæ кæрæдзимæ та фæут! Ахæм бон дæр 
нæ лæуут æнæ хыл! Æгайтма афтæ хорз бафарстам. Ныр хъуыд- 
дæгтæ рæвдз ацæудзысты. 
357 

С æ л и м æ т. Биганоны хуызæн дæсны кæм ис! Уый фарсты 
фæстæ æз æппындæр дызæрдыг ницæуылуал кæнын... О... дзи- 
дзатæ фенын хъæуы. (Бауади агмæ, уыны дзидзатæ.) Фых сты, 
фых... Æри, чызг, сивыр. (Ахаста аг). 
Гатъи сивырмæ фæцæуы рахиз къуымырдæм, аууонмæ. 
С ы м с и. Чызджытæ, æдде уын дзаумайæ мацы баззайæд! 
Ф а т ъ и. Ницы ныууагътам æддæ. 
Г а т ъ и (аууонæй хьуысы йæ ныхас.) Дæ зæрдæ ма ’хсайæд 
уый тыххæй. 
С æ л и м æ т æмæ Г а т ъ и рахастой сивыры дзидзатæ æмæ сæ Сым- 
сийы раз æрæвæрдтой. 
С ы м с и (йсе худ йæ ссерыл арф æркодта). Æнæзæгъинæгтæ, 
ацы нывонд сымахæн хаст у, æмæ йæм æргом цæстæй ракæсут! Цы 
хин нын арæзт ис, уый фесафут уæ тыхджын къухтæй! Мæнæ ацы 
бинонтæ, цæмæй хъуаг сты, уымæй сын баххуыс кæнут. Ацы къо- 
найы алыфарс сывæллæттæ разгъор-базгъор куыд кæной! Гатъи æмæ 
Фатъимæ æвæстиатæй курджытæ куыд фæзыной... О дæлимонтæ, 
ацы нывонд мах къонайыл сымах бар ныууадздзыстæм. Фæзын, 
тыхджын Зин, æппæт дæлимонты фæтæг, æмæ ацаход нывондæй! 
Кæд дæ, мыййаг, не ’вдæлы, уæд та дæ кæстæртæй искæй рарвит 
æмæ ацахода. Уымæй мах базондзыстæм, нæ нывонд уын æхцон 
кæй у. 
Сымсийы куывды рæстæджы æртæ сылгоймаджы сæ къухтæ риутыл 
сæвæрдтой, афтæмæй сæ цæстытæ сдзагъыр-сдзагъыр кæнынц. Сымси сыс- 
тади, тыргъмæ араст ис, сылгоймæгтæ — йæ фæдыл. Сымси дуар фидар 
рахгæдта. 
Лæууынц тыргъы æнæзмæлгæйæ, æнæдзургæйæ мидæмæ хъусынц. Рæ- 
стæгæй-рæстæгмæ куы сæ иу, куы иннæ авæры йæ хъус дуарыл. 
Г а т ъ и (æвиппайды йæ иу кьахыл скафыди). Байхъусут-ма! 
Уынæр цæуы. 
Хъусынц иууылдæр. Цин кæнынц. С ы м с и æнцад лæууы. Стыр 
æхсызгондзинад йæ цæсгомыл фыст. Æртæ сылгоймаджы сæхицæн бынат 
нал арынц. Куы сæ иу, куы иннæ сгæппытæ кæны, дзуццæджы абады. Но- 
джы æндæр ахæм худæджы змæлдтытæ. 
С ы м с и (иу дсес минуты фæстæ йæ хьус дуарыл авæрдта). 
Уынæр нал хъуысы. Цæуын афон у мидæмæ. (Араст ис разсей, йæ 
фæдыл — иннсетæ.) 
Г а т ъ и. Ис... Ис... Ис... Куыд зыд хæрд дзы акодта! 
Ф а т ъ и. Мæнæ дзы ацырдыгæй дæр ис æвнæлд! 
С æ л и м æ т. Мæнæ дæр дæндагдзæф! 
С ы м с и. Федтай, усай! Федтат, чызджытæ? Иу ранæй нæ, 
фæлæ дзы цал ранæй ацахуыста! Мæнæ дзы иу хай та зæхмæ рап- 
пæрста... Фыццаджыдæр уæ ацы фæнд кæмæ æрцыди, уый цæ- 
рæнбон уæлдай бирæ фæуæд! 
358 

Г а т ъ и. Мæнмæ фарон дæр уыди Биганоны фæрсыны фæнд. 
ф а т ъ и. Æмæ æз æндæразæй нырмæ куы хъуыды кæнын уый 
тыххæй. 
С æ л и м æ т. Дзур уæдæ! Æз ардæм чындзы куы нæма æрцыд- 
тазн, уæддæр мæхинымæры афтæ фæнд кодтон, искуы мæ, загъ- 
тон, сæр куы бахъæуа, уæд Биганоны фæрсдзынæн. 
Г а т ъ и. Æз уыдтæн, мæ фæнд уыди! 
Æртæ сылгоймаджы. Æзуыдтæн! Мæфæнд, уыди! Æз 
уыдтæн! Æз уыдтæн! 
С ы м с и (йæ къухтæ тилы). Банцайут иууылдæр! Æгайтма 
фарст æрцыди, уыййеддæмæ чифæнды уæд... Æрбадут æмæ хæ- 
рæм. 
Сивыр къонайы иу фарсмæ райстой. 
Сылгоймæгтæ сæ хостæ рахастой. 
С æ л и м æ т (лæугæйæ йæ цæстытæ бацъынд кодта). Гъе, 
дæлимонтæ, мæхи уе ’вджид кæнын. (Нуазы авджы хъуырæй.) 
Г а т ъ и (агуывзæ дары). Æмхуызон æй адих кæн, Фатъи! Ды 
дзы дæхицæн фылдæр фæуадзынмæ хъавыс. 
Ф а т ъ и. Æппындæр нæ. Æз æй раст адих кæндзынæн... Кæс 
дзæбæх. (Адих кодтой. Нуазынц.) 
С ы м с и. Æрбадут, цæй! 
Æрбадтысты æртæйæ. Гатъи лæууы, цыдæр зæгъынмæ хъавы. 
Г а т ъ и. Фæлæуут, фæлæуут. Афтæ нæ! Дæлимоны дзыхæй- 
дзаг хæйттæ хъуамæ æмхуызон байуарæм! Хъуамæ дзы фылдæр 
макæй фæуа! 
И у у ы л д æ р. Байуарæм, байуарæм! 
Минуты бæрц уарыныл сты. Стæй хæрын райдыдтой. Куы сæ иу, куы 
иннæ сдзуры: 
— Æдзæххæй дзы ад нæй. 
— Æнæ кæрдзынæй нæ фидауы. 
— Мæ зæрдæ дзы куы схæццæ уа, уымæй тæрсын. 
С ы м с и. Биганон цæхх æмæ кæрдзынимæ куы бацамыдтаид, 
уæд бæргæ хуыздæр уыдаид. Фæлæ, æвæццæгæн, афтæ гæнæн нæ 
Уыди. 
С æ л и м æ т. Хæрут, хæрут. Иу хатт ахæм зын дæр бавзарын 
хъæуы. 
Г а т ъ и. Абон зын, стæй нæ фæндонтæ куы сæххæст уой, уæд 
та нын цины бонтæ уыдзæн. 
С ы м с и. Зæрдиагæй бавналут! Сæр æмæ къæхты йеддæмæ 
Дзы хъуамæ мацы баззайа. 
Æмбæрзæн 
359 

ЦЫППАРÆМНЫВ 
С æ л и м æ т (пыхцылсæр, уæгъд хæдоны; рауади тыргъмæ 
галиу фарсырдыгæй, дуарæй; хуыссæгхъæлдзæг). Нал фæразын 
дысон-бонмæ дыууæрдæм уайынæй... Æнæ кæрдзын. Æдзæхх! 
(Фæстæрдæм дуарыл ауади). 
Гатъи (рауади хæдзары рахизырдыгæй къуымæй). Мæ уд нал 
у дыууæрдæм уайынæй! (Агæпп кодта тыргъмæ, уырдыгæй — 
кæртмæ.) 
Ф а т ъ и (Гатъийы фæдыл). Нал фæразын. (Кæртмæ агæпп 
кодта.) 
С ы м с и (рацыди тыргъы галиуырдыгæй дуарæй, ронбæгъд, 
рынчынхуызæй). Омгæ уæддæр куы скæнин! (Ахызти кæртмæ.) 
С æ л и м æ т (баздæхти; бацыди хæдзармæ). Уæддæр Алы- 
мæт... Алымæт! Тагъд æй куы фенин! (Йæ цæстытæ бацъынд код- 
та, къухтæ размæ адаргъ кодта.) Рауай-ма ардæм, рауай! Кæм та 
уыдтæ, мæ бон? 
Г а т ъ и (бацыди тыргъмæ). Уæддæр Зауырбег — мæ дунейы 
рухс! А дыууæ боны мæм хъуамæ зына. (Бацыди хæдзармæ.) 
Фатъи (бахызти тыргъæй). Æвæццæгæн, Хъауырбег ног къуы- 
рийы ам уыдзæн. (Бацыди хæдзармæ.) 
С ы м с и (æрбахызти тыргъмæ, гуыбыныл дыууæ къухæй 
хæцы). Хæдзары сывæллæттæ куы уа, уæд уый хорз у, кæй зæ- 
гъын æй хъæуы, фæлæ мæ гуыбын йæ рыстæй кæй нал æнцайы, 
уый хорз нæу. (Бацыди хæдзармæ.) 
Г а т ъ и (хæдзары къуыммæ ныккасти). Фесæфта къуым! 
Читт! Читт! (Фестади.) Афардæг у! (Бацыди къуыммæ, фæстæмæ 
ракасти.) Йæ дзыхæй кæд скалдта æрдæгæууылд дзидзатæ. 
С ы м с и (джихæй алæууыди). Чызджытæ, дысон дуар æхгæд 
куы уыди, уæд цымæ гæды мидæг нæ баззади? 
С æ л и м æ т (ахъуыды кодта). Гъе... Гъе... Æнхъæлдæн... 
Федтон... Федтон æй. Дысон тыргъæй мидæмæ куы цыдыстæм, 
уæд æз фæсте уыдтæн. Куыддæр къæсæрыл фæцæйхызтæн, афтæ 
гæды та хæдзарæй тыргъмæ рагæпп кодта. 
С ы м с и. Уæдæ аходæг дæр уый уыди, уый. Дæлимон хай 
зæхмæ нæ раппæрстаид! 
Æртæ сылгоймаджы дзыххæлиуæй лæууынц. Иу дзырд зæгъын дæр 
ничиуал арæхсы. 
Сыхæгты лæппу (хæдзары дуарæй базынди, къæсса йæ 
къухты). Мæнæ уæ къæсса. Дысон мæ ферох ис æрбахæссын. 
(Къæсса къæсæры мидæгæй æрæппæрста. Азгъордта фæстæмæ.) 
Устытæ дзыхтæ тынгдæр бахæлиу кодтой. Къухтæ — зæбул. 
С ы м с и (мæстыйæ). Хæлиудзыхтæ! Уынут къæсса? Хорз 
сæххæст кодтат Биганоны амындтæ!.. Цин кæнут ныр уæ мойæг- 
тыл, уæ сывæллæттыл! 
360 

С æ л и м æ т (дыууæ къухæй йæ рустæм фæлæбурдта, адæ- 
мырдæм). Мæ зæлдаг кæлмæрзæн! Мæ хъалгæнæн! 
С ы м с и (иу къахдзæф акодта Сæлимæты ’рдæм). Цы?! 
Цавæр?! 
С æ л и м æ т (нæ хъусгæйæ). Мæ фынддæс сомы! Æвддæс 
сомы! 
Г а т ъ и (дыууæ къухæй йæ рустæм фæлæбурдта, адæмы 
грдæм фæзылди). Мæ батист къабайаг! 
Ф а т ъ и (дыууæ къухæй йæ рустæм фæлæбурдта, адæмы 
’рдæм). Мæ хæрдгæ дзабыртæ! 
Г а т ъ и. Мæ мæгуыр æхцайы муртæ! 
Ф а т ъ и. Мæ æвддæс сомы! 
С æ л и м æ т. Мæ уæздан кæлмæрзæн! Мæ хъалгæнæн. 
С ы м с и æррайау ацы ныхæсты рæстæджы хæлиудзыхæй куы иумæ 
кæсы, куы — иннæмæ. 
Æмбæрзæн 
ГÆДЫЙЫ КЪАХ ЦЫБЫР У 
Дыууæнывон пъесæ хъæууон сценæйæн 
АРХАЙДЖЫТÆ: 
— хæрзуынд ирон лæг. 
— сауджын, 45-аздзыд, бæзджын лæг. 
— тæнтъихæг, мæгуыр арæзт лæг, 25-аздзыд. 
— молло, 45-аздзыд, бæзджын лæг. 
— тæнтъихæг, мæгуыр арæзт, 25-аздзыд. 
дворы хицау — даст тымбыл лæг. 
ФЫЦЦАГНЫВ 
Сара Саламбеджы кæрты. Зынынц фæстаг къул æмæ рахиз ныхы къул. 
Хырхытæ, хамуттæ æмæ æндæр хæдзары дзауматæ къулыл ауыгъд. 
Саламбег (бандоныл бады, бæхы дзауматæ æмпъузы). 
Кæдæм лидзон адонæй, нæ зонын. Нал фæразын, Куы иу, куы 
иннæ... Дзæнгæда цæгъдынц, мæ дин, дам, айсут! Мæ дин, дам, 
айсут!.. Æнæрай фæут уæ динтæй! Кусыны бон дæр мæ дзæбæх 
нал ис. (Аджих.) Тæрсын... Тæрсын... Иубон мæхи куынæуал бау- 
ромон æмæ исты фыдбылыз куы æрцæуа! 
Кафары хъæлæс (йæхæдæг нæма æрбацыди). Саламбег, 
ам дæ, цы? 
Саламбег (катай кæны). Уый та Кафар у, æнхъæлдæн... 
Кæдæм ма фæлидзон? (Æрæмбæхсынмæ хъавы.) 
361 
Саламбег 
М и х а л 
Д и а к ъ о н 
К а ф а р 
С о х т æ 
Постоялый 

К а ф а р (æрбазынди галиуырдыгæй). Дæ бон хорз, Саламбег. 
Саламбег. Хорзæй цæр, Кафар! Исты хъуыддаг дæ ис, 
æвæццæгæн, цыппар километры афтæ нæ рацыдаис. 
К а ф а р (къодахыл æрбадти). Ам мæ кæмдæр иу чысыл хъуыд- 
дагуыди æмæ... Æххæст, зæгъын, Саламбеджы дæр ауынон... Кусыс 
æдзух. Æнцад бадын нæ зоныс. 
Саламбег. Кусын хъæуы. Æгуыстæй адæймагмæ никæцæй 
ницы æрхаудзæн. 
К а ф а р. Раст у уый. Кусын хъæуы, Саламбег, фæлæ нын нæ 
мæзджыт куыд фехæлдтой!.. Ардæм куы ралыгъдтæ, уæдæй фæс- 
тæмæ дзы нал уыдтæ. Пысылмон дин дын баззади дæ фыдæлтæй 
æмæ йæ рох кæнын нæ хъæуы. 
Саламбег (йæ сæр æрдиаггæнæджы тылд кæны). Кæс-ма, 
Кафар, ацы гæрзмæ, куыд бæзджын у! 
Каф ар. Гæрз бæзджын... Фæлæ фыдæлты дин рох кæныннæ 
хъæуы. 
Саламбег. Туас дзы зынæй хизы ацы гæрзы... Фен-ма, фен. 
К а ф а р (уыны гæрз). Дæ алыварс джауыртæ цæрынц, фæлæ 
уыдонмæ ма кæс. Пысылмон дæ æмæ дæ дин сыгъдæгæй хæсс! 
Саламбег. Бауырнæд дæ, Кафар, ацы саргъ фондз азы кусы 
æмæ нæма баихсыди. 
К а ф а р. Саргъ дæр хорз... Ды дзæнæты царды тыххæй иу 
хатт æмæ дыууæ хатты нæ фехъуыстай... Зоныс æй хорз... Адæй- 
маг алцæмæй æххæст. Цал дæ фæнда, уал рæсугъд чызджы æдзух 
дæ алыварс. Минас кæн æдзух. Цъæх нæууыл, цъæх бæлæсты аууон 
æрвит дæ цард рæсугъд чызджыты æхсæн. Хуыздæр ма цæмæ ба- 
бæлдзæн адæймаг! 
Саламбег (мæсты кæны, йæ сæр тилы). Нал фæразын!.. 
Кафар, ацы саргъ ма мын фондз азы бакусдзæн, æнхъæлдæн... Ды 
куыд зæгъыс, нæ бакусдзæн? 
К а ф ар. Уæлæуыл цард мæнг у. Æцæг цард дзæнæты ис... 
Саламбег (тынгдæр мæсты кæны). Ацы фæрæт дæлæ 
Бибойы куырдадзы арæзт у... Фен ма, хорз нæу? 
К а ф а р. Фæрæт хорз... Дзæнæтмæ фæндаг ис æрмæст пысыл- 
мон дины руаджы... Мæхæмæт-пехуымпары руаджы. Уый ма рох 
кæн!.. Мæнæ джауырты астæу цæрыс... Уыдон дин мæнг дин у... 
Саламбег (мæстыйæ). Æз кусгæ кæнын, Кафар, æмæ мæ 
ма хъыгдар. (Фестади, ноджы мæстыдæрæй.) Ныууадз мæ, Ка- 
фар! Афардæг у ардыгæй! Кæннод дын ацы фæрæтæй дæ сæр фа- 
дын! 
К а ф а р (фестади, лидзы). Стафырæллæх, фервæзын мæ кæн! 
Саламбег(аппæрстафæрæт). Кæдмаæрбацæуай! (Æрбад- 
ти.) Хæрæджы фырт! Нал мæ уадзы цæрын. Иу бон нæ цух кæны. 
Хæц, дам, пысылмон диныл æмæ дзæнæтмæ бацæуай... Минас... 
Цъæх нæуу. Рæсугъд чызджытæ дæ алыварс... Нæ цæуын дзæ- 
нæтмæ. Нæ цæуын! Нæ цæуын!.. Мæ бар мæхи нæу?! Нæ цæуын. 
Уым æцæг исты хорздзинадæй куы уаид — чызджытæ, минас æмæ 
362 

æпдæртæ, уæд Кафарæй раздæр уым чи балæууид! (Кусы туа- 
ссей). Фæлæ нæ, дзæнæтмæ иннæты æрвиты. Йæхæдæг та ам ис- 
СHн æмбырд кæны. Минасæй тъæпп хауы... Хъуыстат: «Стафы- 
рæллæх, зæгъы, фервæзын мæ кæн!» Хæрæджы фырт, цæмæн дæ 
хъæуы ирвæзт? Бацу дæхицæн дзæнæтмæ, уым цъæх нæууыл рæ- 
сугъд чызджыты астæу дзæбæх дæ цард æрвит, минас кæн! 
Михалы хъæлæс (йæхæдæг нæма зыны). Саламбег, а, 
Саламбег! Ам дæ цы?! 
Саламбег (йæ сæр æрдиаггæнæгау тилы. Адæмы урдæм). 
Уый та иннæ хæрæджы фырт у... Ды дæ, Михал? Рацу мидæмæ! 
М и х а л (æрбазынди. Лæгъз хъæлæсæй). Дæ бон хорз уæд, 
Саламбег! Æнæ исты кусгæйæ ды цæрын нæ зоныс... 
Саламбег. Куыст царды хос æмæ зæрдæйы рухс у. 
М и х а л. Кусын хъæуы, кусын... Схъыг дæн, Саламбег, иунæ- 
гæй бадынæй æмæ, зæгъын, цон, Саламбеджы раз абадон, аны- 
хæстæ та кæнæм истæй тыххæй. 
Саламбег. Цы кæны, ныхæстæ дæр хорз. 
М и х а л. Дис кæнын, Саламбег, иухатт аргъуанмæ куыд не 
’рцæуыс! Чырыстонхъæуы æрцардтæ, æмæ уынгæ уæддæр фæкæн. 
Алцы фенын дæр хорз у. Бакæс чырыстæтты куывдмæ дæр. Æз 
æнхъæлдæн, æмæ чырыстон дин дæ зæрдæмæ тынг фæцæудзæн. 
Хъыг дын ма уæд, фæлæ пысылмон дин мæнг дин у. 
Саламбег. Кæс ма, Михал, ацы гæрзмæ. Диссаджы бæз- 
джын у, туас дзы зынæй хизы... 
М и х а л. Адæймагæн фервæзæн ис æрмæстдæр чырыстон дины 
фæрцы. 
Саламбег (мæсты кæны, йæ сæр æнкъусы). Ацы саргъ 
кусы фондз азæй фылдæр, уæддæр нæма баихсыди. 
М и х а л. Хорз саргъ у, фæлæ чырыстон дин райс æмæ Хуыца- 
уæн уарзонæй дæ цард æрвитдзынæ, стæй та дзæнæтмæ... 
Саламбег (фестади мæстыйæ æмæ та æрбадти). Нал 
фæразын... Бауырнæд дæ, Михал, ацы саргъ ма фондз азы бакус- 
дзæн. Кæс-ма мæнæ ацы гæрзмæ! Къамбецы гæрз у, æвæццæгæн. 
Фен-ма йæ, фен! 
М и х а л. Хорз гæрз у, фæлæ чырыстон дин куы райсæй, уæд 
дын дзæнæтмæ фæндаг — цæттæ. 
С а л а м б е г (м сæр мæстыйæ æнкъусы). Дзæнæты мæнæ 
ацы гæрзæй хуыздæр гæрзытæ ис? 
М и х а л. Гæрз та дзы цæй гæрз ис?! 
Саламбег. Уæд, Михал, дзæнæты мæнæу та куыд зайы?.. 
Кæнæ картоф, нартхор æмæ æндæртæ? 
М и х а л. Уым мæнæутæ-йедтæ нæ хъæуы, Саламбег. Уым 
ВДæймаг æфсæст уыдзæн Хуыцауы уындæй, зæдтæ æмæ дауджыты 
Уындæй. 
Саламбег (сыстад. Мæсты каст кæны сауджынмæ. 
Лдæмы ’рдæм). Кæдæм ма лидзон... Æгъгъæд у, Михал! Ныууадз 
мæ, Михал! (Фелвæста фæрæт.) Дæ сæр дын фадын, Михал!.. 
363 

М и х а л (пæлæз йæ астæуыл æрбатыхта). О Чырысти, 
фервæзын мæ кæн! (Алыгъди.) 
Саламбег. Хæрæджы фырт! Нал мæ уадзы æнæ дзæнæтмæ 
цæугæ. Уым исты хорздзинад куы уаид, уæд æй Михал хъæр дæр 
никæмæн скæнид, йæхæдæг æм сусæгæй бафардæг уаид. (Аппæр- 
ста фсерæт.) 
Æмбæрзæн 
ДЫККАГНЫВ 
Стыр уат постоялый дворы. Рæбинаг къулы — дуар æмæ рудзгуытæ. 
Дуарæй æрбазынди хæдзары хицау,йæ фæдыл чидæртæ. 
Хæдзары хицау. Мæнæ ацы уат уæгъд у. Цыппар 
хуыссæнæй уæ кæцытæ хъæуы, уыдон бацахсут. Сынтæджы аргъ — 
сомырдæг иу æхсæв. 
М и х а л (æрбазынди, йæ хид сæрфы. Фæстæрдæм). Диа- 
къон, æз никæдæмуал ацæудзынæн. Гостиницæ йеддæмæ постоя- 
лый дворы никуы æрлæууыдтæн, фæлæ ма цы гæнæн ис! Мæ бон 
нал у цæуын. 
Диакъон (æрбазынди хордзентимæ). Кæдæм ма цæуæм, но- 
мертæ уæгъд куы никуы ис! Уæртæ уыцы дыууæ хуыссæны райсæм. 
Фидынц æхца. Хæдзары хицау ацыди. Æрбадтысты сынтæгыл. Диакъон 
хордзентæ æрæвæрдта. 
М и х а л. Нæ хъуыддæгтæ ахицæн кодтам. Исты ма нæ ферох 
ис, цымæ? 
Д и а к ъ о н. Æнхъæл нæ дæн. 
М и х а л. Æнæ хъуыддагæй горæты бадын пайда нæу. Дзæ- 
гъæл хардз дзы бирæ хъæуы. 
Д и а к ъ о н. Райсом раджы араст уыдзыстæм нæхимæ, æндæр цы! 
Михал. Цæудзыстæм, уæдæцыкæндзыстæм!.. Куыдзæгъыс, 
диакъон, Саламбеджы бинонты пысылмон динæй чырыстонмæ куы 
раппарон, уæд цы уыдзæн? 
Д и а к ъ о н. Цы уыдзæн, цы? Бузныг дын зæгъдзæн пъла- 
гъодз, стæй алчер дæр... Стыр бузныг дæ уыдзысты. 
М и х а л. Æндæр ницы? 
Д и а к ъ о н. Нæ зонын, чи зоны ма исты уыдзæн. 
М и х а л. Уыдзæн-нæ уыдзæн... Цы дын зæгъон, уый зоныс? 
Д и а к ъ о н. Цæмæй зонын, ды цы зæгъынмæ хъавыс! 
М и х а л. Æз уый зæгъынмæ хъавын, æмæ ды дæ фындзæй 
æддæдæр ницы уыныс. Аст адæймаджы пысылмон динæй чырыс- 
тон динмæ куы райсон, уæд æмбойны æз мæхæдæг æрбауыдзынæн 
пълагъодз. Æнæуи хорзæхтæн æмæ æхцайæн та нымæц нæ уы- 
дзæн... Уый бамбар, диакъон, гъе! Дæуæн дæр æмбойны сауджы- 
ны бынатмæ фæндаг ацараздзынæн. 
Д и а к ъ о н. Чырыстийы куы бафæндид! 
364 

М и х а л. Чырыстийы куынæ бафæнда, уæддæр æй сараздзыс- 
тæм. Афтæ уæдæ, гъе!.. Кафар алы бон дæр цæуы Саламбегмæ, 
иысылмон диныл æй уромы, фæлæ уымæй ницы рауайдзæн... Æз 
дæр къуыри раздæр иучысыл ахыл дæн Саламбегимæ. Уæдæй 
фæстæмæ йæм нал уыдтæн. Фæлæ уый ницы хъыгдары. Æвиппай- 
ды ахæм хъуыддаг кæм рæзы!.. Райхал-ма дæ цуры хордзентæ. 
Исты ахæрæм, аназæм. 
Д и а к ъ о н (райста хордзентæ. Халы сын сæ бæттæнтæ. 
Къухтæ бæттæнтыл хæцгæйæ аззадысты. Сауджын дæр, диа- 
кьоп дæр кæсынц дуары урдæм). 
Хæдзары хицау (къæсæрæй æрбазынди, фæстæрдæм 
акасти). Мæнæ дзы дыууæ сынтæджы уæгъд ис, сæ аргъ иу æхсæв — 
фæйнæ сомырдæджы. 
Хъæлæс (фæсте). Куыд зæгъыс, сохтæ, искуы нæ лæууын 
хъæуы æмæ ам æрынцайæм. 
С о х т æ. Цы кæны, æрлæууæм ам. Иу æхсæв у æмæ кæмфæн- 
ды уæд. (Фидынц æхца.) 
Хæдзары хицау ацыди. Къæсæрыл лæууы К а ф а р, йæ фæстæ — с о х т æ. 
Зыны афтæ, цыма ног уазджытæ, сауджыны фенгæйæ, фæстæмæ фæзи- 
лынмæ хъавыдысты, фæлæ сæм æндæр хъуыды æрцыди æмæ нал ацыдыс- 
ты. Сæ дыууæтæ дæр минуты бæрц æнæдзургæйæ кæрæдзимæ кæсынц. 
М и х а л. Ацы уат мах баххуырстам. 
К а ф а р. Мах дæр æй баххуырстам. (Бараст и мидæмæ, 
уæгъд сынтæджыты ’рдæм, йæ фæдыл сохтæ.) 
Æрбадтысты уыдон дæр. Къорд рæстæджы дыууæтæ дæр кæрæдзимæ 
бакæс-бакæс кæнынц. 
М и х а л. Сис, диакъон, исты ахæрæм, аназæм. 
Д и а к ъ о н. Хорз æмбæлд фестæм. 
Д и а к ъ о н хордзентæй цыдæртæ систа. Уыцы рæстæджы Кафар 
дæр йæсохтæимæ сæхимидæг ныхас кодтой хæринаджы тыххæй. Систой 
кæрдзын æмæ джитъритæ. Дыууæтæ дæр байдыдтой хæрын. 
Михал (сæн анызта). Диссаджы хорз сæн у. Аназ, диакъон. 
Ахæм сæн рагæй нал банызтон. 
Д и а к ъ о н. Тахынæг дæр тынг хорз у, хуыйы нард дзы бирæ ис. 
К а ф а р (цæхгæр фæзылдис сæн æмæ хцыйы нарды коймæ, 
йæ дзыхы цы уыди, уыдон ракалдта пъолмæ). Сæн нуазынц! Ху- 
ыйы дзидза хæрынц мæ разы. Джауыртæ! Джауыртæ! Хуыйы дзидза 
чи хæры, уый йæхæдæг дæр хуы у. Сымах стут хуытæ, уæ дин дæр 
У хуыты дин. Фæйнæджы гæбæзтæ та уæ хуыцæуттæ... Тфу, хуытæ! 
С о х т æ. Чырыстæттæ иууылдæр хуытæ сты, уæдæ цы! Нæ 
х<ерд нын сæнад кодтой. 
М и х а л (фæлæууыди йæ хæрынæй). Пысылмон дин у куый- 
ТЬ1 дин. Уæхæдæг дæр стут куыйтæ. Хуыцау та уын æппындæр 
нæй. (Диакъоны *рдæм). Сæ пехуымпар Мæхæмæтæн устытæ цас 
Уьщи, нæ зоныс?.. Æртæ сæдæйы, раст æртæ сæдæйы. 
365 

Д и а к ъ о н. Ха-ха-ха... Сæдæ усы!.. Сæдæ усы... Ха-ха-ха... 
Уый дын, гъе!.. Сæдæ усы!.. 
К а ф а р (фестади, фæзмы). Афтæ будсудзæн атил-атил кæ- 
нут, къамбецы уаст кæнут уæ аргъуаны æмæ афтæмæй адæмы сай- 
ут! Уа... уа... уа... Жулик дæ, жулик, сауджын! Адæмы царм бас- 
тыгътай дæ гæды динæй. (Æрбадти.) 
С о х т æ. Цæйдæр нывтæн аргъуаны пъатæ куы фæкæнынц, 
уæд ма уымæй диссагдæр цы уа! Кæнæ сæн хуыппытæ кæнынц, 
уый, дам, Чырыстийы туг у. Кæцæй у Чырыстийы туг? Дуканийы 
йæ куы балхæнынц! 
М и х а л (сыстади). Кувгæ дзы молло куы нæ акæна! (Абадти 
дзуццæджы, фæзмы.) Иуырдæм, иннæрдæм акæс. Атутæ кæн. Ри- 
хитæ адау, истытæ адыгъал-дыгъул кæн. Ахæм гæдымитæй адæмы 
сайут... Жулик дæ, молло, жулик!.. Темболы хъуыддаг дæ ферох 
ис? Дæс боны дæр цл куынæма цæуы. (Диакъоны ’рдæм.) Мæгуыр 
лæгæй райста уæныг æмæ æртæ туманы æхца... Сдзæбæх, дам, æй 
кæндзынæн. Мæнæ, дам, ын ацы чиныг йе ’фцæджы æрцауындзут 
æмæ уайтагъд адзæбæх уыдзæн... Уайтагъд амарди, уайтагъд. Дæ 
фыдгул афтæ фæуæд! Жулик дæ, жулик, молло! (Æрбадти.) 
К а ф а р (йæ дæндæгтæ базыхъыр кодта). Райгуырди адæй- 
маг — сауджынæн минас æмæ æхца. Ус æрхаста — сауджынæн ми- 
нас æмæ æхца. Амарди — сауджынæн та минас æмæ æхца. Æртæ- 
цыппар боны размæ Рубаты идæдзæн та йæ иунæг хъуг чи байста? 
Сауджынæн, дам, афæдзы хъалон нæ бафыста, стæй, дам, йæ мой 
куы амарди, уæд аргъауæггаг ницы радта. Ныр ус мæгуыргур зилы. 
Цалы бастыгътай афтæ, зæгъ-ма, сауджын? 
С о х т æ. Æмæ бæрæгбоны куы азилынц хæдзæрттыл, уæд та! 
Æхца дæр æрæмбырд кæнынц, кæрчытæ уæд, æндæр уæд. 
Михал (йæ дæндæгтæ базыхъыр кодта). Гъе, куыдз! Бола- 
ты суртæгæнаг чызджы хибар уатмæ куы бакодтай, уый дæ ферох 
ис? Сдзæбæх, дам, æй кæндзынæн. (Диакъоны ’рдæм.) Уым ыл 
тыххæй ныххæцыди, адзæбæх æй кодта. 
Д и а к ъ о н. Ха-ха-ха... Уый дзæбæхгæнæг у, гъе! Уый дина- 
монæг у, гъе! 
К а ф а р. Æмæ Дидоты ног чындзы фæдыл та скъæтмæ чи 
бацыди? Де рагъ дын цъыфæйдзаг фыййагæй куы снадтой!.. Фе- 
рох дæ ис? (Диакъоны ’рдæм.) Ног æхсад урс-урсид пæлæз сау 
дамгъæтæ æвæрдæй радавта. 
С о х т æ. Ха-ха-ха... Уый динамонæг у, гъе! Скъæтмæ дин 
амонынмæ бацыди! 
М и х а л (фырмæстæй дзурын дæр нал арæхсы). Куы-у-у-дз 
дæ æ-æ-мæ куы-дзы рæйд кæ-æ-æ-ныс! 
К а ф а р (къухæй амоны). Уæртæ кæрты иу хуы фаджыстæ 
змæнты, уый ды дæ, ды! 
М и х а л (тахынæг фехстаКафарыл). Куыдзы фырт, æз дын... 
К а ф а р (фестади.) Стафырæллæх! Мæ былтæ хуыйы дзи- 
дзайæ сахуырстысты. (Фехста джитъри сауджыныл.) 
366 

Фæлæбурдтой кæрæдзимæ. Нæмынц. 
С о х т æ (лæбуры сауджынмæ). Хуыйы фырт, æз дын!.. 
Д и а к ъ о н (ацахста сохтæйы). Куыдзы фырт, æз дын!.. 
Цыппар дæр нæмыныл сты, сценæйы иу къуымырдæм бахæццæ сты 
нæмгæйæ. 
Хæдзары хицау (æрбазгъордта). Цæй хъæр у ай? Цы 
уыл æрцыди? (Иргъæвы сохтæ æмæ диакъоны). 
Саламбег (æрбазгъордта). Цы ми кæнут ай, худинаг уын 
нæу? (Иргъæвы сауджын æмæ моллойы). Уæхи адæмæн зондамо- 
нæг куы хонут! 
Нæмджытæ фæйнæрдæм алæууыдысты. 
Саламбег (адæмы ’рдæм). Адонмæ кæсут?! Адон мæн сæ 
динтыл лæууын кæнынц! (Хылгæнджытæм.) Уæ динтæ дæр гæды, 
уæхæдæг дæр гæды. Жуликтæ стут æмæ адæмы сайут. 
Æмбæрзæн 
ГИГОЙЫ КУАДЗÆН 
Иуактон пъесæ 
АРХАЙДЖЫТÆ: 
Г и г о — зæхкусæг, 30-азыккон. 
П е л о — йæ ус, 27-азыккон. 
Мелани — сæ чызг, 9-азыккон. 
Сауджын Иосеб — 40-азыккон. 
Диакъон — 25-азыккон. 
С ы х а г у с 
2-а г с ы х а г у с 
Сыхаглæг — Иликъо. 
Хæххон хæдзар. Астæуæй — къона. Къонайы сæрмæ рæхыс ауыгъд. 
Къонайæн йæ иу фарсырдыгæй даргъ бандон — дадайы бандон. Иннæрды- 
гæй — ныллæг табурет. Рæбынæй уæлвæйнæгыл, тæрхæджытыл — тæбæгътæ, 
къустæ æмæ æнд. Къулыл ауыгъд сасир æмæ æндæр дзауматæ. 
ФЫЦЦАГНЫВ 
Фыццаг фæзынд 
Г и г о иунæгæй бады дадайы бандоныл. 
Г и г о. Кæддæра цы зæгъид Пело? Дисæй амæлдзæн, æндæр 
Цьх! Чысылгай йын æй зæгъон æви йын æвиппайды зæгъон? Цæй 
æмæ йын æй æвиппайды зæгъон, хæлиудзыхæй куыд аззайа, афтæ... 
367 

Афтæ хуыздæр уыдзæн!.. Фæлæ сыхæгтæм куы айхъуыса ацы ха- 
бар, иууыл диссаг уæд уыдзæн. Æвæццæгæн, хæлæгæй тъæппытае 
хаудзысты... Хæрзаг зæгъынц, æмæ æз дæр уыдонау куадзæнбоны 
афтид фынджы фарсмæ æрбаддзынæн! Нæ, уый нæй... Æз Гиго 
дæн, Гиго, уый зонæнт. (Ахъуыды кодта.) Уæвгæ фарон мæнæн 
дæр мæ куадзæны фынгыл уыди æрмæст дзул, цæхх æмæ æртæ 
айчы... Æртæ стæм æмæ нæ фæйнæ айчы фæци... Æвзæр аз уыди 
фарон. Хъыбыл цыди фиддонтæн... Карк цыди фиддонтæн, айк 
цыди фиддонтæн... Æвзæр аз уыди фарон. (Ауыгъта йæ къух.) 
Ферох кæнын æй хъæуы. 
Дыккаг фæзынд 
Г и г о æмæ П е л о. 
П е л о (бацыдис). Цы хъуыр-хъуыр кæныс уый? 
Г и г о. Куы ницы хъуыр-хъуыр кæнын, мæнæ мæхицæн æнцад 
бадын... 
П е л о. Бадыс æнцад! Уæдæ цы дзурыс уый, ферох æй кæнын 
хъæуы, зæгъгæ? (Цыдæртæ архайы.) 
Гиго. Ферох кæнын хъæуы, зæгъын, фароны куадзæн. 
П е л о. Бын бауай! Æмæ рох нæу фароны куадзæн? Чи ма 
кæны йæ кой? 
Г и г о. Æз кæнын йæ кой. Хъуыды ма кæныс, усай, нæ фынгыл 
цытæ уыди, уый? 
П е л о. Цæуылнæ хъуыды кæнын: дзул, цæхх æмæ æртæ айчы. 
Г и г о. Дзул, цæхх æмæ æртæ айчы. Дæс айчы ма дзы куы 
уыдаид, уæд бæргæ, фæлæ æртæ айчы! Гигойæн уый худинаг у! 
П е л о. Æмæ дæлæ нæ фарсмæ Гогийы фынгыл дыууæ айчы 
йеддæмæ куы нæ уыди, уый дæр нартхоры кæрдзынимæ. 
Г и г о. Æмæ уый Гоги у, æз та Гиго дæн, Гиго... Хъуамæ мæ 
куадзæны фынгыл ацы аз уа (паузæ)... цы, уый зоныс? 
П е л о. Цæмæй йæ зонын? Зæгъ æй, æмæ йæ уæд базондзы- 
нæн. 
Г и г о. Зæгъон дын æй? 
П е л о. Зæгъ-ма, зæгъ! 
Г и г о. Зæгъон дын æй? 
П е л о. Зæгъ, зæгъ, кæдмæ йыл ауæрдыс! 
Г и г о. Нæ куадзæны фынгыл уыдзæн (паузæ)... хæсгæ хъы- 
был. (Гиго кæсы йæ усы цæсгоммæ. Ус не ’мбарæгау джихтсг 
кæны.) 
П е л о. Æмæ дын кæм уыдзæн уыцы хæсгæ хъыбыл? Уæртае 
дын, æвæццæгæн, не ’лдар йæ хæсгæ хъыбылтæй ратдзæн! 
Г и г о. Æлдар мын нæ ратдзæн, фæлæ æз мæхæдæг мæхицæн 
ратдзынæн. 
Пело. Гъы, дæ хорзæхæй, куыд уæддæр? 
Г и г о. Æртæ хъыбылы нæм ис? Ис. Уæдæ уыдонæн сæ тæккзе 
хуыздæры схæсдзыстæм, æмæ уый уыдзæн нæ куадзæны фынгыл. 
368 

П е л о. Æзынма æцæг дзурыс... Мæстæймарæн ныхæстæ кæ- 
1ГЫС 
Г и г о. Æппындæр нæ! 
П е л о. Бын бауай, æмæ уый куы акъæмс кæнæм, уæд уый- 
фæстæ цытæ кæндзыстæм? Нырма паддзахы хъалон фыст нæу. 
Нырма æлдарæн йæ зæххы аргъ нæма радтам. Хъыбылтæ дæр, 
кæрчытæ дæр нысангонд куы сты, уæд цытæ дзурыс? Афтæ мæс- 
тæймарыны тыххæй дзурыс? 
Г и г о. Нæ дæ марын мæстæй, Пело. Ма мын тæрс, ма. Уыцы 
хæрдзтæ дæр истæмæйты хицæн кæндзыстæм. Исты амалтæ кæн- 
дзыстæм уыдонæн дæр. Фæлæ ацы аз нæ фынгыл хъуамæ уа хæсгæ 
хъыбыл. Нæ фароны мæстытæ дæр хъуамæ ацы аз сисæм. 
П е л о. Нæ зонын... 
Г и г о. Цы зонын æй хъæуы... Хорз куадзæн хъуамæ саразæм. 
П е л о. Хорз куадзæнæй хуыздæр та цы ис, фæлæ мæнæ сы- 
вæллонæн дæр куадзæнмæ иу хæдоны гæбаз æлхæнын куы хъæуы, 
сыхаг сывæллæттæм хæлæг куыд нæ кæна, афтæ. 
Г и г о. Хæдонæй, хæлафæй Гиго цы нæ балхæндзæн, ахæм нæй. 
П е л о. Гъы, уæддæр Меланийæн хæдон цæмæй балхæндзынæ? 
Г и г о. Цæмæй?.. Фараст карчы дæм ис, Пело? 
П е л о. О. Хорз, ис мæм фараст карчы... 
Г и г о. Уыдонæй дыууæ ауæй кæндзыстæм, — æмæ дын уый 
Меланийæн хæдон. 
П е л о. О... лæгай! Хæдон йеддæмæ ма бирæ цыдæртæ хъæуы. 
Кæм — сапон, кæм — æндæхтæ, кæм — фæтæген æлхæнын хъæуы... 
Кæм цы, кæм цы. Гъе, Гиго, хæдзарæн бирæ цыдæртæ хъæуы. 
Г и г о. Ма тæрс, нæ фесæфдзыстæм, исты амалтæ кæндзыс- 
тæм. Фæлæ ацы аз нал ис гæнæн æнæ хорз куадзæн саразгæ! 
П е л о. Хорз куадзæнæй хуыздæр та цы ис, фæлæ... 
Г и г о. «Фæлæ», «фæлæ» мауал кæн, — куыд зæгъын, афтæ 
уыдзæн. Цон, æз сбæрæг кæнон, кæцы хъыбыл хуыздæр уыдзæн 
куадзæнæн, уый. Хицæнæй йæ тæсчъы бын бакæндзынæн. (Гиго 
сщыди.) 
Æртыккаг фæзынд 
Пело. Кæйдæр хъæлæс. Гигойы хъæлæс. 
Пело хæдзары зилæнтæ кæны. 
Кæйдæр хъæлæс (уынгæй). Гъе, дæ бон хорз, Гиго! 
Гигойы хъæлæс (кæртæй). Хорз цæрай, Иликъо! 
Иликъойы хъæлæс. Цы ми кæныс уый, Гиго, нартхор- 
ласæн кауимæ? Уалдзæг куы у, æви дæ нартхор æфснайд нæма 
фæци? 
Гигойы хъæлæс. Цы ми кæнын, уый куы зонис, Иликъо, 
Уæд дисæй амæлис. 
Иликъойы хъæлæс. Уагæры цавæр у? 
Гигойы хъæлæс. Мæнæ нартхорласæн кау сарайы 
Коцойты Арсен 
369 

æрцараздзынæн, мæ хъыбылты хуыздæры дзы бакæндзынæн æмае 
йæ ардыгæй куадзæнмæ снард кæндзынæн. 
П е л о. Гъе... гъе! Афтæ йæ амæстæймар Иликъойы. 
Иликъойы хъæлæс. Æй, дæ бон ныссихай, Гиго. 
Æнхъæлдæн, æмæ минас кæныны фæнд скодтай куадзæнбоны. 
Гигойы хъæлæс. Æмæ цæуылнæ скæнон минасы фæнд? 
Нæй мæм, цы? Æз Гиго дæн, Гиго, — чи мын æнхъæл дæ? 
Иликъойы хъæлæс. Гиго дæ, уый та куыд нæ зонæм, 
фæлæ махмæ дæр уыдзæн, — дæумæ хæлæг нæ кæндзыстæм куа- 
дзæны. Цæй, рæстмæ у, фæлæ зон, мах дæр дæм нæ бахæлæг кæн- 
дзыстæм. Уыдзæн нæм. Рæстмæ у, рæстмæ! 
Гигойы хъæлæс. Рæстмæ дæ Хуыцау уадзæд! 
П е л о (æхсызгон худт бакодта). Хорз æй амæстæймардта. 
Цы кæны, цы кæны! Афтæ дæр хорз. Кæннод кус... кус æмæ мацы 
уын! Хус кæрдзын æууил æдзух! (Фæхъус ис.) Нæ сыхæгтæй чи- 
дæртæ мæстæй ныммæлдзысты... куадзæны хъыбыл хæссæм, уый 
куы базоной, уæд... Ныммæлдзысты хæлæгæй, уæдæ цы кæндзыс- 
ты! Уæртæ зылындзаст Марикъойæн хæрзаг хъыг уыдзæн. Айфыц- 
цаг мæ нал уагъта, мах, дам, æхсæвæрæн карк аргæвстам... Мæс- 
тæй мæ мардта... Фæлæуу... Чысыл фæстæдæр æз истæй æфсон 
уыцырдæм бацæудзынæн æмæ йын базонын кæндзынæн, хъыбыл 
кæй хæссæм куадзæнмæ, уый. Кæсдзынæн ын йæ цæсгоммæ, кæд- 
дæра йын куыд ныттар уаид. Хъуамæ мæстæй йæ иннæ цæст дæр 
фæзылын уыдзæн... Æниу Къати нæ амæлдзæн мæстæй? Æниу 
Сонайæн æхсызгон уыдзæн? Мæ мæрдтыстæн, уый фынæй дæр 
нал кæндзæн мæстæй. Æниу... 
Цыппсерæм фæзынд 
М е л а н и æмæ П е л о. 
М е л а н и (базгъордта). Нана, нана... Ахуыргæнæг мын загъ- 
та «молодец», хорз, дам, ахуыр кæныс. 
П е л о (чызджы йсе хъæбысы акодта). Хорз, нанайы къона, æвзæр 
куы ахуыр кæнай, уæд дын æз хъыбылы дзидза нæ ратдзынæн. 
М е л а н и. Кæм ис хъыбылы дзидза, нана? 
П е л о. Хъыбылы дзидза нæм уыдзæн куадзæны. 
М е л а н и. Æмæ кæд уыдзæн куадзæн? 
П е л о. Куадзæн æрцæуы, æрцæуы. Æртæ къуырийы ма йæм 
ис. Уæдмæ хъыбыл снард уыдзæн. Акусарт æй кæндзыстæм, æмæ 
къæмс кæндзынæ хъыбылы дзидза. 
М е л а н и. Æмæ раздæр нæ уыдзæн куадзæн? Æртæ къуы- 
рийы дард у, нана. 
П е л о. Æртæ къуырийы дард у? Гъе, мæ чызг, æртæ къуы- 
рийы уайтагъд агæпп кæндзысты, æмæ хъыбылы дзидза къæмс 
кæндзынæ. Ноджы дын куадзæнмæ балхæндзыстæм ног хæдон. 
М е л а н и. Хæдон? Сырх хъулæттæ хæдон мын балхæнут, ди- 
динджытæ йыл куыд уа, афтæ. Дæлæ Надяйыл дæр ахæм хæдон ис... 
370 

Фсендзсем фсезынд 
Гиго, Пело æмæ М е л а н и. 
Г и г о (бацыд). Йæ къæдзил сау кæмæн у, уыцы хъыбылы рав- 
зæрстон,— уый иннæтæй уындджындæр у. Нартхорласæн кау ыл 
æрфæлдæхтон. Йæ разы йын нывæрдтон нæ гыццыл бæлæгъ æмæ 
уал ын уым чысыл цыдæртæ авæрдтон. Гъеныр мауал ауæрдут, хæс- 
сут ын алцы дæр, куадзæны сабатмæ уæныджы йас куыд суа, афтæ. 
Цы зæгъыс, чызг, хъыбыл уæныджы йас суыдзæн куадзæнмæ? 
М е л а н и. Æмæ уæныг мæнæй дæр бæрзонддæр куы у. Хуы та 
иыллæг вæййы. 
Г и г о. Æмæ, чызг, æз Гиго дæн, Гиго, æмæ Гигойы хъыбыл 
суыдзæн уæныджы йас. 
М е л а н и. Æмæ йæ стæй аргæвддзыстæм, нæ? 
Г и г о. Куадзæны фынгыл æвæрд уыдзæн æмæ йын ды йæ 
дзидза хæрдзынæ. 
Пело. Йæ дзидза йын къæмс кæндзæни Мелани. 
М е л а н и. Йæ фæрсчы дзидза адджын вæййы. 
П е л о. Æмæ иннæ дзидзайæ нæ бахæрдзынæ? 
М е л а н и. Цæуылнæ? Фæрсчытæ хæрд куы фæуой, уæд та 
иннæ дзидзайæ хæрдзынæн. 
П е л о. Уæдæ къæбæртæ-æндæртæ æмбырд кæн æмæ сæ хъы- 
былы раз бæлæгъы æппар. 
М е л а н и. Æз ын ныртæккæ дæр... (Рамбырд кодта цыдæр 
кьæбæртæ æмæ азгъордта хæдзарæй.) 
Æхсæзсем фсезынд 
Г и г о æмæ П е л о. 
Г и г о. Цы зæгъыс, Пело, хъыбылы кусарт нæ куадзæны фын- 
гыл уыдзæн, и? 
П е л о. Уыдзæн, уæдæ цы кæндзæн! 
Г и г о. Уæдæ, æз Гиго дæн, Гиго, уый зон! (Йсе риу бахоста.) 
П е л о. Æз ын ныртæккæ картофы цъæрттæ афыцдзынæн. 
Г и г о. Ды йын фыц, цы дæ фæнды, уый, фæлæ йын æз æндæр 
фæнд кæнын. 
Пело. Цы фæнд? 
Г и г о. Цы фæнд, куы зæгъай, уæд-ма голлаг радав ардæм, дæ 
разы æмпъызтытæ чи у, уыцы голлаг, æз ын хъæдæй хуыскъæлтæ 
афхæссон. 
П е л о. Де ’ккойы дын зын нæ уыдзæн? 
Г и г о. Зын уæд. Æнæ зынæй ницы ис. Æз ын уыйфæстæ дæр 
хæсдзынæн. Кæд æй нард кæнæм, уæд ахъаззаг... Æз Гиго дæн, 
Гиго, уый зон. 
П е л о. Гиго кæй дæ, уый æз ныр аст азы дæргъы зонын... 
Г и г о. Уæдæ йæ зон! (Йæ риу хойы.) 
П е л о рахаста голлаг, Г и г о фæцæуы. 
Æмбæрзæн 
371 

ДЫККАКНЫВ 
Уыцы сценæ, куыд уыди, афтæмæй. Уæларт аг ауыгъд. 
Фыццаг фæзынд 
П е л о æмæ М е л а н и. 
М е л а н и. Кæд уыдзæн, нана, куадзæн, кæд? Цæй æрæгмае 
цæуы? 
П е л о. Райсом у, мæ къона, куадзæн, райсом. Æрхæццæ ис. 
М е л а н и (цины змæлдтытæ кæны). Куадзæн æрцыди! Куа- 
дзæн æрцыди! Махмæ хъыбыл ис! Махмæ хъыбыл ис! (Азгъордта 
хæдзарæй.) 
Дыккаг фæзынд 
П е л о. 
П’е л о. Мæгуырæг, цы цин кæны! Азгъордзæн æмæ йæ йе 
’мбæлттæн дзурдзæн... Кæдæй-уæдæй хъыбыл! Цæуылнæ? Кæн- 
нод кус æмæ кус æмæ мацы уын! 
Æртыккаг фæзынд 
Пело. 
X ъ æ л æ с (дуары æддейæ). Кыс... кыс... Пело, ам дæ, цы? 
П е л о. Ам дæн, ам. Чи дæ? Мидæмæ! 
Цыппсерсем фæзынд 
П е л о æмæ с ы х а г у с. 
С ы х а г у с (дуарæй базынди). Дæ бон хорз уæд! 
П е л о. Кæй бон у, уый хорзæх дæ уæд! 
С ы х а г у с. Сасирмæ дæм æрбауадтæн. Бæрæгбон у æмæ, 
æндæр ницы, фæлæ чъиритæ уæддæр ракæнон... Уый дын нæ куа- 
дзæн! Сымах та... Хуыцау уын раттæд ноджыдæр... Хæсгæ хъы- 
был уыдзæн уæ куадзæны фынгыл. Сыхæгтæ уый кой йеддæмæ 
æндæр ницыуал кæнынц. Æнахуыр нард, дам, сси. Куы зониккат, 
куыд уæм хæлæг кæнынц чидæртæ. 
П е л о. Снард ис. Тынг снард ис... Хæдæгай, нæ рæсугъд хъу- 
лон дурын нын куы зыдтай... Нал ис. 
С ы х а г у с. Цы уын фæци? 
П е л о. Цы фæци, куы зæгъай, уæд ныммур ис. 
Сыхаг у с. Куыд уæддæр? 
П е л о. Куыд, куы зæгъай, уæд ахæм хабар æрцыди. Хуымае- 
тæджы нард, мыййаг, не сси нæ куадзæны хъыбыл — æнæгъдау 
нард сси æмæ сфыдуаг ис. Фыдуаг дæр афтæ сси, æмæ нартхорла- 
372 

сген кау... О... о, нартхорласæн кауы мидæг æй дарæм. Æмæ кау 
йæ сæрыл рахæссы... Йæ зæрдæ фырнардæй бухъ у æмæ, цы акæ- 
„а, уый нæ зоны... Кау иуварс аппары æмæ раирвæзы. Куы раир- 
вæзы. уæд кæрты æмæ хæдзары къуымты æртæ зылды æркæны. 
Ныр ыл цыппар-фондз боны цæуы, афтæ та раирвæзти æмæ хæ- 
дзары смидæг и. Дурын уæртæ ныллæг тæрхæгыл æвæрд уыди. 
раппæрста йæ æмæ батæгæлтæ ис... 
С ы х а г у с. Æвгъау уыди. Æвæджиау дурын! 
П е л о. Уæдæ... Уæдæ! Тынг хъыг ыл фæкодтам. Чызг дæр æй 
бирае уарзта,— куы асасти, уæд ыл куыдта. 
С ы х а г у с. Мæ къонайыл! Нæ мæ æвдæлы, афтæмæй дзуры- 
ныл схæцыдтæн... Цæй, авæр мын сасир æмæ цæуон. Фæссихор 
уын æй æрбадавдзынæн. 
П е л о (дæтты сасир). Ма йæ ферох кæ, хъæудзæн нæ. 
С ы х а г у с. Цавæр рох у? (Ацыди.) 
Фæндзæм фæзынд 
П е л о иунæгæй. 
П е л о. Хъусыс уымæ, хæлæг, дам, уæм, кæнынц чидæртæ! 
Æмæ йæхæдæг та, йæхæдæг? Йæ цæстæнгас афтæ куы зæгъы: «Ма 
уын бантыса. Уæ хъуыры фæбада! Низ уын...» 
Æхсæзсем фæзынд 
П е л о. Хъæлæс дуары æддейæ. 
X ъ æ л æ с. Кыс... кыс... Пело, ам дæ, цы? 
П е л о. Чи дæ? (Акасти дуарæй.) Рацу мидæмæ! 
X ъ æ л æ с. Уыйас мæ не ’вдæлы... Цæй, хорз. 
Æвдæм фæзынд 
2-а г с ы х а г у с æмæ П е л о. 
2-а г с ы х а г у с (бацыдис хæдзармæ). Куыдтæ стут? Рагæй 
дæ нал федтон. 
П е л о. Цæрæм чысылгай, бонæй-бон æддæдæр кæнæм... Уæхæ- 
дæг куыдтæ стут? 
2-а г с ы х а г у с. Æнæниз стæм, уый æцæг у, фæлæ сомбон 
куадзæн у, куадзæн! Æмæ нæ ком цæмæй суадзæм, уый нæй. Уæвгæ, 
Дæй ком уагъд у, нæ зонын... Æдзух дæр мархо куы дарæм!.. Афтæ 
уæддæр... Æгъдау æххæст кæнын хъæуы... Цы чындæуа — карк 
Даер нал баззад — фæуæй сæ кодтам нæ хъуæгтыл. Карк нæй æмæ 
айк дæр нæй. 
П е л о. Мæ боныл, æна... Мæ боныл, æна! Зын цæрæн сси, зын. 
2-а г с ы х а г у с. Куыннæ у зын цæрæн! Ныр нæ ком суадзынæн, 
^ндæр ницы, фæлæ иу-дæс айчы дæр ма уа! Сымахмæ хæлæг кæнынц 
иУуылдæр, — хæсгæ хъыбыл, дам, уыдзæн сæ куадзæны фынгыл. 
373 

П е л о. Уыдзæн бæгуыдæр. Алы аз къухы кæм æфты, фæлае 
нæм ныр ис... Æмæ куыд снард ис, куыд, уый куы зонис. Дисса- 
джы нард!.. Нæ рæсугъд хъулон дурын ын нæ зыдтай? 
2-а г с ы х а г у с. Куыннæ йæ зыдтон! 
П е л о. Уæдæ нал ис уыцы дурын. 
2-а г с ы х а г у с. Цы уын фæци? 
П е л о. Цы фæци, куы зæгъай, уæд æрцыди ахæм хабар. Хуы- 
мæтæджы нард, мыййаг, не сси нæ куадзæны хъыбыл,— æнæгъдау 
нард сси æмæ сфыдуаг ис. Фыдуаг дæр афтæ сси, æмæ нартхорла- 
сæн кау... О... о... нартхорласæн кауы мидæг æй дарæм. Æмæ кау 
йæ сæрыл рахæссы, йæ зæрдæ фырнæрдæй бухъ у æмæ, цы акæна, 
уый нæ зоны. Кау иуварс аппары æмæ раирвæзы, куы раирвæзы, 
уæд кæрты æмæ хæдзары къуымты æртæ зылды æркæны. Ныр ыл 
цыппар-фондз боны цæуы, афтæ та раирвæзти æмæ хæдзары сми- 
дæг ис. Дурын уæртæ ныллæг тæрхæгыл æвæрд уыди. Раппæрста 
йæ, æмæ æвæджиау дурын батæгæлтæ ис... 
2-а г с ы х а г у с. Рæсугъд дурын уыди,— æз æй хорз хъуыды 
кæнын... Цæмæн дæм æрбауадтæн, уый дын зæгъон. Нæ ком уæд- 
дæр истæмæй суадзын хъæуы, æмæ нæм ницы ис. Авæр нын, дæ- 
хорзæхæй, иу-дæс айчы. Къуырийы æмгъуыдмæ дын сæ ахицæн 
кæндзынæн. 
П е л о. Цытæ дзурыс? Нырма кæрчытæ æфтаугæ дæр куы нæ 
кæнынц. Цы хуызæн уазал хæссы, уый уыныс. Нæй... нæй, мæ 
хур... æндæра нæ бацауæрдин. 
2-а г с ы х а г у с. Зонын æй, зонын... Куы нæ уа, уæд цы 
гæнæн ис!.. Цон, æндæр исты амал кæнын хъæуы... Дæ бон дæхи 
фæндиаг уæд. 
Пело. Зæрдырай фæу, зæрдырай! 
2-а г с ы х а г у с ацыди. 
Æстæм фæзынд 
П е л о иунæгæй. 
П е л о. Ратт уымæн æйчытæ... Уæвгæ кæм ис, фæлæ... Къуы- 
рийы фæстæ дын сæ ахицæн кæндзæн! Цæмæй? Иу карк дæр æм 
куы нæ ис! Йæхæдæг æрæфтаудзæн? Кæй асайдæуа, уыцы чызг 
нæ дæн æз дæр. 
Фарсестсем фæзынд 
Г и г о æмæ П е л о. 
Г и г о (бацыди). Гъы, Пело, кæм ис дæ чызг? Æдзух куадзæн, 
куадзæн кодта. Æрхæццæ йын ис ныр. Хæрзаг цин кæндзæн! 
П е л о. Æнхъæлмæ кæсынæй, мæгуыр, нал фæрæзта. Ныр- 
тæккæ йын куы загътон, куадзæн райсом у, зæгъгæ, уæд, фырци- 
нæй цы акодтаид, уый нал зыдта. Азгъордта уынгмæ, æвæццæгæн, 
йе ’мбæлттæн дзурдзæн, куадзæнæн нæм хæсгæ хъыбыл ис, зæгъгæ. 
374 

Г и г о (æрбадти дадайы бандоныл, фæстæмæ йæхи ауагъ- 
?па). Гъы, Пело, цы зæгъыс? Куыд у нæ хъыбыл? Нард у? 
П е л о. Нард у, уæдæ цы у! Цы дзы загъдæуа! Фæлæ æз Кала- 
чы куы уыдтæн, уæд дзы нарддæртæ федтон. 
Г и г о. Нæ, Пело, федтаис дзы, уый зонын, фæлæ уæддæр 
ахæмтæ нæ уыдаиккой. Махонæн йæ нард цармæй æддæмæ бырсгæ 
кæны, бырсгæ! 
П е л о. Нард у, лæгай, цы дзы загъдæуа! 
Г и г о. Уæдæ дын æз цы зæгъон, Пело, уый зоныс? 
П е л о. Цæмæй йæ зонын? 
Г и г о. Йæ нард цармæй æддæмæ бырсгæ кæны, бырсгæ. 
П е л о. Уый фехъуыстон. Загътай йæ. 
Г и г о. Æмæ йæ ноджыдæр фехъус, дæ сæрымагъзы куыд ныф- 
фидар уа, афтæ... Йæ нард цармæй æддæмæ бырсгæ кæны, бырсгæ. 
П е л о. Бырсы, бырсы, уæдæ цы кæна? 
Г и го. Уæдæ дын æз цы зæгъын, Пело, уый зоныс? 
П е л о. Цæмæй йæ зонын? 
Г и г о. Бауырнæд дæ, Пело, мах хъыбыл Гиго æмæ Пелойы 
фынгыл нæ, фæлæ дæлæ нæ кънйазы фынгыл дæр сфидаудзæн. 
П е л о. Сфидаудзæн, лæгай, сфидаудзæн, — цæуылнæ сфидауа? 
Г и г о. Уæдæ дын æз цы зæгъын, Пело, уый зоныс? 
П е л о. Цæмæй йæ зонын? 
Г и г о. Нæ кънйазы фынгыл нæ, фæлæ суанг паддзахы фын- 
гыл дæр сфидаудзæн. 
П е л о. Сфидаудзæн, лæгай, сфидаудзæн, цæуылнæ сфидауа? 
Г и г о. Уæдæ, цæй... 
Дсесæм фæзынд 
Мелани, Гиго æмæ П е л о. 
М е л а н и (базгъордта). Райсом куадзæн!.. Райсом куадзæн! 
П е л о. О... о..., мæ къона. Райсом куадзæн у, æмæ ды хъыбы- 
лы дзидза къæмс кæндзынæ. 
М е л а н и. Куадзæн æрцыди, куадзæн æрцыди! (Цин кæны.) 
Г и г о. Фен, Пело, лыстæг кард, тæбæгътæ, æндæртæ, æмæ 
дом сарамæ. Афон у ныр. Афснайæм нæ хъыбылы. О... о... Дон 
ахъарм кæнын хъæуы. 
П е л о. Дон ис уæларт. 
Иуæндæсæм фæзынд 
Мелани, Гиго, Пело. Хъæлæс кæртæй. Сауджын, диакъон. 
Куыдзы рæйын — кæртæй. 
X ъ æ л æ с кæртæй. Гъе, Гиго, ам дæ, цы? 
Гиго, Пело æмæ М е л а н и фæджих сты. 
Г и г о (дуарæй акасти). Уый Иосеб куы дæ! Рацæут мидæмæ. 
Уаехи артмæ атавут. Уазал бон у. 
375 

Хъæлæс кæртæй. Цæй, диакъон, бауайæм, иучысыл абадæм. 
Дуарæй базынди сауджын И о с е б ы хытъынджын, цæсгом — сырх. ’ 
Йæ фæдыл д и а к ъ о н. 
Дыууадсесæм фæзынд 
Гиго, Пело, Мелани, сауджын æмæ д и а к ъ о н. 
С а у д ж ы н. Æвæджиау хорз бон скодта, æмæ мæнæ диакъо- 
нимæ рараст стæм афтæ уæнгтæ айвазынмæ, рæууон уæлдæфæй 
аулæфынмæ. 
Г и г о. Цы кæны,— хи аирхæфсын хорз у... Сбадут. 
С а у д ж ы н сбадти. Д и а к ъ о н лæууы. 
Д и а к ъ о н. Æз лæугæ дæр акæндзынæн. 
Г и г о. Бафæлладаиккат æгас мархойы дæргъы аргъауынæй. 
С а у д ж ы н. Хуыцауæн кусæм... Хуыцауæн кусæм... Æмæ 
куы фæллайæм, уæддæр хъуамæ «фæллайæм» ма зæгъæм. Куыдтæ 
стут, цы стут, уæдæ, Гиго, Пело? Уæ сывæллон та куыд у? О... о, 
мæнæ куы ис! Скъолайы ахуыр кæны?.. Ацы аз бацыди, нæ? Ахуыр 
кæнын хорз у. Хуыцауы диныл ахуыр кæнын хъæуы. 
П е л о. Нæ чызг ахуыр кæныныл нæ ауæрды. Æрæджы æрбаз- 
гъордта æмæ афтæ: «Ахуыргæнæг мын абон загъта: «Молодец». 
Хорз, дам, ахуыр кæныс». 
М е л а н и. О... о... ахуыргæнæг мын загъта «молодец». 
С а у д ж ы н. Ахуыр кæнын хорз у, чызг... Куыд у йæ ном уæ 
чызгæн?.. 
П е л о. Мела. 
Г и г о. Мелани хуыйны, Мелани. 
С а у д ж ы н, Мелани, рауай-ма! (Йæ сæрыл ын кьух æрхас- 
та.) Зивæг ма кæн. Хорз ахуыр кæн. Тынгдæр ахуыр кæн, æз уын 
цытæ амонын, уыдон — дины хъуыддæгтæ. (Фæзылди Гиго æмæ 
Пеломæ.) Æгæр рог дарæс ис уæ чызгыл... Нырма уазал у... 
Г и г о. Исты амæлттæ йын кæндзыстæм. 
П е л о. Балхæндзыстæм ын исты. 
С а у д ж ы н (афæлгæсыди хæдзары кьуымтыл). Бавдæд, 
Гиго, æмæ æндæр хæдзар сараз. Хорз хæдзар. Стыр рудзгуытæ 
дзы скæн, Цæрæнбынат хъуамæ рухс уа. Ахæм къонайы бæсты та 
дзы швейцайраг пец самайын кæн. Уый бирæ хъарм дæтты. 
Г и г о. Кæм ис уыдæтты фаг? 
П е л о. Дæлæ дуканийы хицау хорз пец самадта йæ хæдзары. 
Хъарм у, рухс у. Афтæ куы уаид махмæ дæр, бæргæ, æмæ кæм ис 
уый? 
Д и а к ъ о н. Уый ахæм пец у, гъе, швейцайраг. 
Сауджын (уыдонмæ нæ хьусгæйæ). Цардæн бирæ хорз 
амæлттæ ис æмæ сæ зонын хъæуы. Хом дон нуазын зиан у. Уым 
алы æвзæр микробтæ вæййы æмæ адæймагыл низтæ æфтауынц. 
Уыдонæй хи хъахъхъæнын хъæуы, Адæймаджы æнæниздзинадЫ 
376 

тЫххæй хорз у алы бон хи найын, кæнæ та хиуыл душ æруадзын. 
Г и г о. Уый та цы мыггаг у — душ? 
П е л о. Уый та цы мыггаг у — душ? 
С а у д ж ы н. Уый у ахæм дзаума - ис дзы лыстæг хуынчъытæ 
бнрæ- Арæзт вæййы цары бын. Дæхи сбæгънæг кæн æмæ къран 
фездух. Уарынау дыл æркалдзæн дон æмæ дæ дæ сæрæй дæ къæх- 
,æм æрæхсдзæн. 
Д и а къ о н (къухæй амоны). Æркæлдзæн, афтæ, гъе. 
С а у д ж ы н, Уыйфæстæ, цыма, цъæтæй конд дæ, уый хуызæн 
хъæддых кæсдзынæ дæхимæ, рог æмæ хъæлдзæг уыдзынæ. 
Г и г о. О Иосеб, ахæм дзауматæ та мах къухты кæцæй æфты? 
С а у д ж ы н. Мæнмæ ис, — бирæ йын нæ хъæуы. Афтæ зы- 
наргъ, мыййаг, нæу. 
Г и г о. Нæ, уæддæр мах бон уый нæ бауыдзæн. 
П е л о. Дæлæ дуканийы хицаумæ дæр федтон иу ахæм цыдæр. 
Уый у, æвæццæгæн, душ. 
С а у д ж ы н. Иу хъуыддаг ма ис, — нæ адæм æгæр фæллайын 
кæнынц сæхи куыстæй æмæ уый зиан кæны адæймаджы æнæниз- 
дяинадæн... Бакус нывыл æмæ та баулæф. Афтæ хъæуы, уæдæ цы! 
Алкæмæн дæр æмбæлы уыдæттæ зонын. 
Г и г о. Алкæй къухы не ’фты уыдæттæ æххæст кæнын. 
Паузæ. С а у д ж ы н æмæ д и а к ъ о н кæрæдзимæ бакастысты. 
С а у д ж ы н. Раст куы зæгъæм, Гиго, уæд уæм иучысыл хъуыд- 
даджы тыххæй æрбацыдыстæм. Уæ дуæрттыл фæцæйцыдыстæм, æмæ 
мæ зæрдыл æрбалæууыди. Чысыл цыдæр ма нæ дардтат... Загътам, 
цом бауайæм Гигомæ. Уыдон, зæгъын, Хуыцауы уарзон адæм сты. 
Уыдонмæ, зæгъын, кæддæриддæр бауайын æмбæлы. 
Паузæ. Г и г о аджих ис, кæсы П е л о м æ. 
П е л о (фæхъуыды кодта). Рох нæу, сауджын, уый. Цы уæ 
дарæм, уый ахицæн кæндзыстæм. 
Г и г о. Нæ хъуыды кæнын, Пело, цавæр хæс ныл баззади? 
С а у д ж ы н. Фарон уæ лæппу куы амарди, рухсаг уæд, уæд 
нын æхцайæ сомырдæг йеддæмæ нæ радтат, нæ уæм уыди, æмæ 
афтæ загътат, мæнæ, дам, нæм хъыбылтæ куы рацæуа, уæд уын 
дзы иу ратдзыстæм. 
Паузæ. Г и г о æмæ П е л о æнкъардæй кæрæдзимæ кæсынц. 
Тынг æвзæр рæстæг скодта. Никæцæйуал нæм ницы хауы, йе чын- 
дзыл аргъуыд нæй, йе æндæр исты нæй, æмæ афтæмæй фыдæ- 
бæттæ кæнæм. 
Г и г о æмæ П е л о æдзæмæй лæууынц. 
Цæй, ацаразут нæ, æмæ мах цæуæм. Тынг æхсызгон нæ хъæуы. 
Дарддæр æмгъуыдгæнæн нал ис. 
П е л о. Цу, Гиго, хъуæгтæ стæм, фæлæ цы гæнæн ис?.. Сау 
х’ьулон хъыбыл... Уый хуыздæр уыдзæн... 
377 

Г и г о къæсæрæй куыддæр ахызти, афтæ тыргъæй хъыбылы хъыллис- 
тытæ ссыди. Г и г о хъыбылы суры кæртмæ, уый нæ комы. С а уд ж ы н 
фестади, йæ фæдыл д и а к ъ о н. 
С а у д ж ы н (тыргъмæ кæсы). Уый хъыбыл у, гъе! 
Д и а к ъ о н. Уый хъыбыл у, гъе! 
С а у д ж ы н. Куадзæйнаг хъуамæ ахæм уа, гъе!.. Гиго, Пело, 
хъуамæ мын ацы хъыбыл радтат! Куы зониккат, куыд бузныг уае 
фæуыдзæн не ’фсин! Тынг бузныг, тынг... Акæсут-ма: стъолæн йæ 
иу кæроныл гогыз, иннæ кæроныл уæрыкк, а хъыбыл та астæуæй. 
Д и а к ъ о н. Сырх айк йæ дзыхы... 
С а у д ж ы н. Сырх айк йæ дзыхы... Тынг хорз фидаудзысты! 
Пауза. Г и г о æмæ П е л о æдзæмæй лæууынц. 
П е л о. Уæдæ куыд вæййы,— хъыбыл уæ дарæм, Иосеб, æмæ 
уын æй ратдзыстæм. Ацы хъыбыл уа, æндæр уа, уæддæр уын рат- 
дзыстæм... Æз ныртæккæ... (Ус дуарырдæм фæраст ис. Сауджын 
æй фæурæдта). 
С а у д ж ы н. Фæлæуу, Пело, мæнæ ацы хъыбыл, ацы! Æмæ 
куы зониккат, куыд бузныг уæ фæуыдзæн не ’фсин! Тынг бузныг, 
тынг! 
П е л о. Иннæ уымæй æвзæрдæр нæу. Æз æй ныртæккæ... 
С а у д ж ы н. Марадз, диакъон, рацахс хъыбылы. Пело, ах- 
хуыс ын кæн ды дæр! 
Д и а к ъ о н (худы). Цæй æххуыс мæ хъæуы? фыццаг хатт, 
мыййаг, куы нæ ахсын!.. Æз ахæмтæ бирæ рацахстон. 
Ауади тыргъмæ. Тыргъæй хъыбылы хъыллистытæ ссыди. 
С а у д ж ы н. Пело, æххæст нын голлаг авæр, цæм æй ахæс- 
сæм! Ныртæккæ уын æй фæстæмæ æрбарвитдзынæн. 
П е л о радта голлаг. Д и а к ъ о н хъыбылы голладжы авæрдта æмæ йæ 
йе ’ккойы баппæрста. Ацыди. Хъуысынц хъыбылы хъыллистытæ. 
С а у д ж ы н. Бузныг, Пело, Гиго! Не ’фсин дæр уæ тынг 
бузныг фæуыдзæн. (Йæхи æрбатыхта кæрцы æмæ къæсæры æдде 
фæци.) 
М е л а н и уæды онг ницы æмбарæгау касти. Ныр ныцъцъæхахст кодта 
æмæ азгъордта хæдзарæй. 
Меланийы хъæлæс. Кæдæм нын хæссут нæ куадзæны 
хъыбылы? Æриут нын æй! 
Сауджыны хъæлæс. Цæмæн рауагътат сывæллоны 
бæгъæввадæй, бæгъæмсарæй? Акæнут æй, — фæпрастуд уыдзæн!.. 
Г и г о æмæ П е л о цавддуртау лæугæйæ баззадысты, кæрæдзимæ бакзе- 
сын дæр нæ уæндынц. М е л а н и кæугæйæ бауади, пъолыл йæхи æрæппæр- 
ста æмæ дзыназы. 
Æмбæрзæн 
378 

поэзи 
МАДИНÆ 
Поэмæ 
Кæд уыди, — нæй зонæг, — 
Кæд æрцыд, кæд айхъуыст 
Хабæрттæй æбуалгъдæр 
Нæ хæххон бæстæтыл. 
Уæлладжыры хæхты, 
Цыбыр тар фæскомы, 
Чысыл хъæу уæд царди. 
Уыди дзы хæдзæрттæ 
Æдæппæт æхсæрдæс, — 
Куыд мæргъты цæрæнтæ 
Зындысты дæрддзæфмæ. 
Кæрдæгæй сæрдыгон 
Мæгуыр хъæу нæ уыди, 
Йæ хор дæр-иу зади 
Бæллиццаг тыллæгæй. 
Йæ дзугтæ хызтысты 
Цъæх-цъæхид къуыппытыл. 
Зымæгон нæ зынди 
Хъæу миты хъæпæнтæй. 
Зæбултæй йæ сæрмæ 
Къуыппытыл, бæрзæндтыл, 
Æмбырдтæ-иу кодта 
Мит, зæйты рæдзæгъдтæй. 
Уым царди æвзонг чызг, 
Рæсугъд чызг Мадинæ. 
Йæ сæнтсау цæстытæ 
Зæрдæйы сæхимæ 
Æнауæрдон ластой. 
Йæ бæрзонд æрфгуытæ 
Йæ фидауц цæсгомыл 
Къæлæттау зындысты. 
Уыд нарæг йæ астæу, 
Йæ цыд-иу нæ зынди. 
379 

Йæ кафт та уыд ленкау. 
Йæ худт-иу æрттывта 
Раст хуры фæзындау. 
Уыди, уыд, Мадинæ 
Æвзонгæн зæрдæхор, 
Зæрондæн цæстæнцой, 
Кæмæн та мæстæймар. 
Цыдысты йæм курæг 
Хæрзæгдæр лæппутæ. 
Цыдысты Тæгйатæй, 
Цыдысты Дыгурæй, 
Цыдысты Кæсæгæй, 
Цыдысты Асыйæ,— 
Сæ иуæн «разы дæн» 
Нæ дзырдта Мадинæ. 
Уыди ма йæ курæг 
Сæ сыхаг лæппу дæр, 
Хуынди уый Бесæгъуыр; 
Уыди уый куыстуарзаг, 
Уыди уый æнцон лæг, 
Хыл кæнын нæ уарзта, 
Æвзæртæ нæ дзырдта, 
Къæрных дæр нæ уыди, 
Уындæй та, уæвгæйæ, 
Нæ уыди бæллиццаг. 
Сабыр уыд Бесæгъуыр, 
Æфсармджын, æгъдауджын, 
Нæ уæндыд йæ зæрдæ 
Æргом кæнын чызгæн, 
Тæрсгæ дæр дзы кодта: 
Разы йын куы нæ суа, 
Мыййаг ыл куы схуда, 
Къæйных æй куы схона, 
Йæ уарзæг зæрдæ йын 
Куы асæтта «нæ»-йæ. 
Уæддæр ын йæ фæндтæ 
Куы загъта уый хъазты: 
«Нæ дæн æз хъæздыг лæг, 
Нæ дæн æз уæздан лæг, 
Куыстæн мын ис къухтæ, 
Зæрдæ та — дæу уарзтæн. 
Фыдæбон кæнгæйæ, 
Цæрдзыстæм <мах> искуыд». 
Мадинæ ныххудти 
Бесæгъуырыл хъазты, — 
Æппæт дæр æй хъуыстой, 
Чъылдым æм фæзылдта. 

Хъыггæнгæ Бесæгъуыр 
Сæхимæ фæцыди... 
Мадинæйы зæрдæ 
Куы уыди ахст рагæй, — 
Йæ бæллиц <уæд> чи уыд, — 
Нæ дзырдта æппындæр. 
Йæ бæллиц та царди 
Гъе, уыцы хъæубæсты. 
Уыди уый лæппу-лæг, 
Йæ ном уыд Саугуди — 
Уындджын лæг, хæрзконд лæг. 
Хуыдтой йæ æнæгъдау 
Æппæт дæр хъæубæсты, 
Хуыдтой йæ къæйных лæг, 
Хуыдтой йæ æдзæсгом. 
Уыди уый сæрыстыр, 
Сæрыстыр æнæбон... 
Йæхæдæг дæр лæппу 
Мадинæйы уарзта, 
Æнæхуыссæг арæх 
Æхсæв-иу уый кодта, 
Куы рысти йæ зæрдæ, 
Дзæгъæлтæ куы кодтой 
Йæ хъуыдытæ арæх. 
* * * 
Уыд Рекомы стыр бон. 
Хъæубæсты æппæт дæр 
Бæрæгбон карз кодтой. 
Хæдзарæй хæдзармæ 
Хъæубæсты зæрæдтæ 
Цыдысты къæрдгæйттæй. 
Хæрд-нозтæй сæ фынгтæ 
Æмыдзаг уыдысты. 
Рæгъытæ фæд-фæдыл 
Æдзухæй цыдысты. 
Дзуар-дауæг нæ баззад 
Æппындæр фæсфæды,— 
Сæ алкæй ном ардтой 
Хъæубæсты зæрæдтæ. 
Уæд хъæуы æддейы, 
Сæ хъазæн тъæпæныл, 

Æрцарæзтой стыр хъазт 
Æнхъæлцау фæсивæд — 
Лæппутæ, чызджытæ... 
Фæндыры рæсугъд цагъд, 
Уæд къухты æмдзæгъд дæр, 
Уæд фæйнæгыл цагъд дæр, 
Уæд кафджыты хъæртæ — 
Куы хъуыстысты дардмæ. 
Тымбыл кафты бацыд 
Лæппу-лæг Саугуди 
Йæ уарзон чызгимæ,— 
Сæ уарзон зæрдæтæ 
Æнæ дзырдтæй загътой 
Кæрæдзийæн «уарзын». 
Уæд мæнæ ыстыхджын 
Симд — къухтылхæцгæ кафт. 
Йæ уарзон чызгыл та 
Ныххæцыд Саугуди, 
Фæцæуы фыццаг зылд 
(Нæй дзурæнтæ рæнхъы), 
Фæхицæн сты рæнхъæй,— 
Уæд ризгæ хъæлæсæй 
Лæппу-лæг Саугуди 
Мадинæйæн дзуры: 
— Мæ цардæй фылдæр дæ 
Æз рагæй куы уарзын, 
Мæ зæрдæ æдзухдæр 
Куы дзуры дæуимæ... 
Æнцой мын бон нал ис, 
Хуыссæг та — æхсæвы, 
Мæ цард мæ æнæ дæу 
Æппындæр нæ хъæуы. 
Разы мын куы зæгъис, 
Цæриккам уæд иумæ. 
Хæссин дæ мæ къухтыл... 
Даритæ — дæ дарæс. 
Дæ комдзаг — æвзаргæ... 
«Ды цæрай» куы кæнин 
Мæ дунейы бонты. 
Цæуы симд йæ уагыл. 
Фæзилы дыккаг рæнхъ. 
Саугуди, Мадинæ 
Фæхицæн сты рæнхъæй. 
Йæ сæнтсау цæстытæ 
Мадинæ æруагъта, 

Æфсармджын хъæлæсæй 
Æнцадæй ысдзырдта: 
— Æз уарзын дæу рагæй... 
Мæ боны хъуыдытæ, 
Æхсæвы сæнттæ дæр 
Уыдысты дæу тыххæй. 
Ныр дын æз зæгъдзынæн: 
Мæ цард æз ныфсджынæй 
Дæ цардыл ысбæттин. 
Ныуулæфыд лæппу, 
Цыма дзы ыстыр уаргъ 
Йæ рагъæй æрхаудта... 
Сæ кафт ныр æдзæмæй 
Кæронмæ цыд дарддæр. 
Æдзæмæй сæ алчи 
Хъуыдыты ныгъуылди. 
* * * 
Æгъдауæй фыдæлтæм 
Лæппу ’мæ чызджы ’хсæн 
Æргомæй æмбæлдæн 
Гæнæнтæ нæ уыди... 
Фæсаууæтты, къуымты 
Сæ цинтæ, сæ сагъæс 
Кæрæдзийæн кодтой. 
Саугуди ыссардта 
Йæ уарзон чызгимæ 
Æмбæлынæн хорз къуым — 
Сæ хъæумæ дæрддзæф ран, 
Æрдзæй уыд лæгæтгонд. 
Кæддæр æй Саугуди 
Æнæнхъæлæй ссардта, 
Бæлондзуан кæнгæйæ, 
Йæ чысылы бонты,— 
Фынæй дæр дзы баци. 
Ныр ын уый ысбæззыд 
Ыстырдæр хъуыддагæн. 
* * * 
Æрцыд та зымæг дæр, 
Мит хæхтыл æруарыд, 
Æрæмбæрзта бæстæ, 
Æрмæст ма фæз рæттæ 
Æнæхгæд уыдысты... 
Сæлынæн уыд раджы, 
Фæхъарм та фæстæмæ, 

Мит хурвæрсты тайы. 
Сæ бæрæг лæгæты 
Куы бадынц дыууæйæ — 
Саугуди, Мадинæ, — 
Сæ уарзон ныхæстæн, 
Сæ рæвдауæн митæн, 
Зæрдæбын узæлдтæн 
Кæрон дæр нæ уыди... 
Æвиппайды айхъуыст 
Гуыр-гуыр-гуыр сæ сæрмæ. 
Фæззыгон зæй рауад, 
Сыджыт æмæ дуртæ 
Æрхаста уый йемæ, 
Æрæмбæрзта лæгæт. 
Цыма йыл уæззау дуар 
Æвиппайды банцад, 
Раст уый хуызæн лæгæт 
Æрызади туттæй, — 
Æдзæм æмæ талынг. 
Æрмæст ма дзы цъус хуынкъ 
Рухс кодта бæрзондæй... 
Мадинæ фæтарсти, 
Йæ цъæхахст фæцыди. 
— Тæрсгæ мын ды ма кæн, 
Мæ уарзон Мадинæ, — 
Ысдзырдта Саугуди. — 
Амæлттæ кæндзыстæм!.. 
Фæлæбурдта цæндмæ, 
Йæ къухтæй йæ къахы. 
Йæ къухтæ æргъæвсын 
Куы байдыдтой уайтагъд, 
Уæд чызгмæ уый дзуры: 
— Дзæгъæл у мæ фæллой, — 
Ныры зæй бæзджын у... 
Цæудзысты нæм адæм, 
Мæт кæнын нæ хъæуы... 
Кæнынц та ныхæстæ 
Сæ фидæны цардыл... 
Сæ мадæлтæ, уæвгæ, 
Нæ кодтой сын аккаг, 
Куыд баиу уой уыдон, 
Куыд æрцæрой къайæ... 
Фæстагмæ сæтдзысты — 
Гæнæн сын цы уыдзæн? 
Гъе, ууыл ныртæккæ 
Æнæмæтæй дзурынц, — 
Рæхджы сæ æгъдауæй 

Куыд баиу кæндзысты; 
Сæ хъæуы фæсивæд 
Куыд кафдзысты хъазты; 
Куыд хъæлдзæг уыдзысты 
Чындзæхсæвы адæм; 
Парахат куыд уыдзæн 
Æнхъизгæ бæгæны; 
Æнæвгъау куыд кæлдзæн 
Нæ ирон цъæх арахъ; 
Куыд цæудзысты адæм 
Æхсæвæй сæхимæ, — 
Чи кафгæ, чи заргæ, 
Чи расыгæй чиугæ. 
Сындæгæй-сындæгдæр 
Цыд ахстытыл рæстæг. 
Сындæгæй-сындæгдæр 
Куы кодта сæ ныхас... 
Сæ ныфс та куы састи 
Тыхджынæй-тыхджындæр, — 
Æрæгмæ зындысты 
Сæ къахынмæ адæм. 
Рухс нал зынди хуынкъæй... 
Уæд ахстытæ федтой, 
Æхсæв сыл кæй æрцыд, 
Ингæнау сæ лæгæт 
Хæрз талынг æрызад. 
Æхсæв сыл куыд ацыд, 
Нæй уымæн, нæй зонæн, — 
Æрмæст сæ рухс федта, 
Ныккæсгæйæ раджы, 
Фæйнæ къуымы бадгæ. 
Мадинæ ыслæмæгъ, 
Ыстонгæй фæлмæцыд, 
Æфхæрдта йæ уазал, 
Йæ дæндæгтæ хостои 
Æнæнцой кæрæдзи. 
Йæ дзыхæй дзырд нал хауд. 
Саугуди йæм бацыд, 
Къуызгæйæ йын загъта: 
— Мæ уарзон Мадинæ, 
Тæрсгæ мын ды ма кæн, — 
Цæудзысты нæм абон! 
Саугуди йæ дзырдтыл 

Гуырысхо тынг кодта, — 
Уыдысты рæвдауæн. 
Мадинæ æмбæрста, 
Æууæнк сыл кæй нæ ис... 
Цæрынхъуаг уæвгæйæ, 
Цæрын æй фæндыди, 
Ныр мæнæ цæрдудæй 
Ингæнмæ ныххаудта. 
Фæцæуы та рæстæг, 
Фæхæстæг изæрмæ, — 
Сæ рудзынг сæ сæрмæ 
Куы кæны та тардæр. 
Саугуди, Мадинæ 
Æнадæй-æнаддæр 
Кæрæдзийæн кодтой. 
Дзырд нал уыди се ’хсæн, 
Фæйнæ къуымы бадынц, — 
<Уым> дойны ’мæ стонгæй 
Сæ дыууæ дæр сæфынц. 
Æвæццæгæн, райсом 
Дыууæйæ дæр мардæй 
Къæйдурыл лæудзысты. 
* * * 
Цы фæци хъæубæстæ? 
Сæ дыууæ хъæбулы 
Цæрынхъуагæй сæфынц... 
Цæуылнæ фæзынынц? 
Цæуылнæ сæ скъахынц?.. 
Хъæубæстæ æмбæрстой, 
Саугуди, Мадинæ 
Сæхи фæнд кæй тардтой. 
Хъæубæстæ æнхъæлдтой 
Фæлыгъдысты уыдон — 
Сæ амонд сæхæдæг 
Фæндонæй куыд кæной. 
Æртыккаг бон раджы 
Хъæддзау лæг Бесæгъуыр 
Йæ куысты фæндагæй 
Фæдисы ызгъордта 
Йæ уарзон хъæубæстæм. 
— Фæд лæгæтмæ ссардтон, 
Дзырдта сын уый тарстæй. — 
Тагъд зæйы цæнд къахут! 

Фыййæгтæ *мæ белтæм 
Фæлæбурдтой адæм, 
Фæдисы ызгъорынц. 
Йæ белимæ разæй 
Бесæгъуыр ызгъоры, 
Къуыппытæ, дзыхъытæ 
Бесæгъуыр нæ зоны. 
* * * 
Æркасти йæ хуынкъæй 
Сæумæ-рухс хъæлдзæгæй, 
Æркаст æмæ федта: 
Мадинæ тымбылæй 
Къæйдурыл нындæгъди, 
Ызмæлгæ нæ кæны, 
Ысризы ма хатгай. 
Саугуди дæр къуымы 
Хъæрзы ’мæ дзыназы. 
Йæ рустæ ныххаудтои, 
Хуызы цъыртт дзы нал ис. 
Йæ цæстытæ хатгай 
Æнахуыр æрттивынц... 
Кæс... Рабадт сындæггай, 
Мадинæмæ ’дзынæг 
Хæрамдзаст ныддардта. 
Хæрамдзаст нæ уыди, 
Куы уыди ыстонгдзаст. 
Йæ уарзт дзы æрбайрох, 
Йæ адæймаг фесæфт, 
Хъæддаг сырд дзы райхъал. 
Йæ цыппарыл сыстад, 
Фæбыры... фæбыры 
Мадинæйы цурмæ, 
Дæндæгтæ ныссагъта 
Йæ уарзоны агъды. 
Ныр комдзаг ыстонон, 
Куыд загъта йæхицæн, 
Хъæр афтæ фæцыди: 
— Фæцæуæм... фæкъахæм — 
Фæлæуут цъус фидар! 
Саугудийæн тугæй 
Йæ былтæ нæ зынынц, 
Агъд афтæмæй ф’уагъта... 
Фæбыры... фæбыры 
Фæстæмæ йæ къуыммæ... 
Цы цæстытæ дардзæн 

Мадинæмæ сомбон? 
Цытæ дзы зæгъдзысты 
Йæ хъæууон æмгæрттæ? 
Дуар лæгæтмæ фегом. 
Фæдисæн сæ разæй 
Бесæгъуыр уыд къахæг. 
Цæфтæ йыл æруади 
Кæм ихтæй, кæм дуртæй. 
Йæ туг дæр æркалди 
Йæ уадул, йæ сæрæй. 
Йæ цæфтæ Бесæгъуыр 
Хъуыды дæр нæ кæны, — 
Æппæтæн сæ разæй 
Уый лæгæты фестад, 
Мадинæйы систа, 
Хæссы йæ æддæмæ. 
Уæд чызджы фыд дзурь:: 
— Бесæгъуыр, хæсгæ йæ, 
Дæуæн у уый аккаг! 
Æхсызгон цæстæнгас 
Уæд чызджы цæсгомыл 
Æргомæй фæзынди. 
* * * 
Дыккаг бон хъæубæстæ 
Ыстыр куывды бадынц. 
Дыууæ цин-хабары 
Æрцыди хъæубæстыл: 
Сæ сæфтыты ссардтой; 
Мадинæ, Бесæгъуыр 
Чындзæхсæв ыскодтой. 
Сæ цинæн кæрон дæр 
Нæ зонынц хъæубæстæ. 
Зын у, зын, зæгъынæн, 
Куыд хъæлдзæг уыдысты 
Дывæр куывды адæм. 
Æргæвст дзы куы уыди 
Фырытæ *мæ галтæ, 
Парахат куы калди 
Æнхъизгæ бæгæны, 
Æвгъау дзы куы нæ уыд 
Нæ ирон цъæх арахъ. 
Æнхъæлцау фæсивæд — 
Лæппутæ, чызджытæ — 

Æрцарæзтой стыр хъазт. 
Фæндыры рæсугъд цагъд, 
Уæд къухты æмдзæгъд дæр, 
Уæд фæйнæгыл цагъд дæр, 
Уæд кафджыты хъæртæ — 
Куы хъуыстысты дардмæ... 
Кæм ис уæд Саугуди? 
Цæуылнæ ис хъазты? 
Цæуылнæ ис куывды? 
Кæмдæр уый арф бамбæхст, 
Нæ уæнды йæ цæсгом 
Куывд-хъазтмæ æвдисын. 
Ныр дæр ма куы мысынц 
Нæ Ныхæсты адæм 
Хабæрттæй æбуалгъдæр 
Нæ хæххон бæстæты. 
Бесæгъуыры стауынц, 
Саугудийы фауынц,— 
Йæ кой йын æлгъитынц, 
Кæнынц ыл-иу тутæ. 
МÆЛÆТÆЙ ТЫХДЖЫНДÆР 
Легендæ 
Дыгуры хæхты, тар комы бæрзондæй 
Сау дардта иучысыл хъæугонд,— 
Хæдзæрттæ дзы дыууадæс уыд нымадæй, 
Æппæт къæдзæхдурæй уыдысты конд, 
Æдзух уым адæм кодтой тох адæмимæ, 
Æнусты ’рвыстой мамæлайы цард... 
Хъæд нæй — уым иууылдæр гæмæхтæ... 
Куыд нæ кæна зæрдæ, мæгуыр, æнкъард? 
Нæ... уым дæр зарын хъуыст, уыди дзы кафт дæр.. 
Цард у æцæг кæмдæриддæр зынаргъ. 
Уым хаста иунæг ус йæ фырты фырты, 
Хуыцауæй йын цæрæнбон домдта даргъ. 
Хæмæт Гыццийы бар чысылæй баззад. 
Ус сидзæр сабимæ æнувыд каст, — 
389 

Йæ комдзаг иста уый тыххæй йæ дзыхæй, 
Æппындæр ыл нæ уагъта ницы маст. 
— Дæ рын дын ахæрон, Хæмæт, мæ иунæг! 
Мæ цæстырухс, æрбамæлон дын æз! 
Мæ зæрдæйы таг, айрæз мын ды, айрæз! 
Мæ цард мын у дæ сæрыл раттын хæс! — 
Гыцци-иу афтæ тынг арæх фæдзырдта: 
Хæмæт ын уыд йæ царды цин, йæ мæт. 
Кæд афтæ буцæй арвыста йæ уалдзæг, 
Уæддæр фыдуаг нæ рацыди Хæмæт. 
Уыди æдзух уый коммæгæс Гыццийæн, 
Уыди сабыр, æгъдауджын, уарзта куыст. 
Хæрзконд, уындджын, хъаруджынæй уый рæзыд... 
Сахъатæй, исты низæй дæр уыд хызт. 
Йæ кафт, йæ бæхыл хъазт уыдысты диссаг. 
Йæ ехсы ’рдзæхстæй зæлыди уæлдæф, 
Хъæбысхæстæй йыл ничи уыд уæлахиз, 
Уыди йæ нæмыг æхстыты рæстдзæф. 
Уæддæр — сабыр, бæрзонд йæхи нæ кодта, 
Фæлæ йæхицæн аргъ зыдта, æцæг, 
Сæрæнгуырд æй хуыдтой хъæубæсты, 
Æмгæрттæ йæм уыдысты ’дзух бæллæг. 
Уæздан цыдæй куы фæцæйцыди уынгты,— 
Кæцы чызг-иу нæ ныуулæфыд арф? 
Кæцы чызг æм нæ фæцыдаид моймæ?.. 
Фæлæ йæхæдæг уый нæ кодта тагъд. 
Гыцци йæм байдыдта уæд арæх хатын: 
— Хæмæт, мæ цæстæгасæй ракур ус! 
Мæ царды рухс, мæ зæрдæйы фæлæууæн, 
Фæрæвдау мын мæ фæстаг бонтæ цъус! 
Хæмæт хъуыдытæ кодта,— ус нæ куырдта, 
Æнæ усæй ма йæ цæрын фæндыд. 
Гыцци йыл ардыдта æдзухдæр алкæй,— 
Хæстæг, æмгарæй,— алчи дæр æм цыд. 
Нæма скаст хур, Æрмæст арв хъулон кодта... 
Нæ бæрзонд цъитиджын къæдзæхтыл дард 
Фæзынд йæ тын æмæ фæцæуы дарддæр, 
Гæзæмæ зæлыд бæстыл мæргъты зард. 

Сæ фынæйтæй хъал кодтой кусæг адæм, 
Хæмæт йæ бæхыл авæрдта уæд саргъ, 
Бæтты йæ, фидар æй кæны биноныг,— 
Куыннæ — йæ фæндаг у Хæмæтæн даргъ... 
Фæсхохы иу хъæуы, дам, ис рæсугъд чызг, 
Йæ ныхæй хуртæ-мæйтæ, дам, кæсынц. 
Гъе, уырдæм араст и Хæмæт ныртæккæ, — 
Уый зоны, курджытæ ма йæм цæуынц... 
Йæ амонд хъуамæ бавзара уæндонæй, — 
Цæуы Хæмæт ныр бон æмæ дыккаг. 
Уæд хъæуæй разынд тардзæсгом лæппу-лæг, — 
Йæ дарæс — сау, йæ бæх дæр — сау мыггаг. 
Фæлæууыд сау лæппу, Хæмæтæн загъта: 
— Куыд амоны нæ фыдæлты æгъдау, 
Гъе, афтæ здæхын æз фæстæмæ демæ. 
Цæмæй мæм, уазæг, ма æрхæссай фау... 
Нæ хъæуы дын лæггадгæнæг уыдзынæн! 
Йæ уæздандзинад, йе ’гъдауы тыххæй 
Хæмæт ын ракодта зæрдиаг арфæ: 
— Мæ хæрзæмбæлæг, бузныг дæн дæуæй, 
Фæлæ мæн тыххæй ма здæх ды фæстæмæ, — 
Мæхæдæг а хъæу зонын тынг хорз æз! 
Уæд сау барæг йæ фæндагыл фæраст ис, — 
«Кæнæд уæдæ йæхæдæг ныр фæрæз». 
Куыддæр Хæмæт уым хъæуы уынджы бахызт, — 
Дзыхъурæд уыцы ран фæкодта бæх... 
— Æз дæн ам аххосджын тынг: уыцы барæг 
Йæхи уæзданæй равдыста дзæбæх. 
Æз та... Куы нæ йæ бакодтон фæрсгæ дæр, 
Кæцæй у, цавæр у, куыд у йæ ном? 
Нæ цæрæнбонты ма куы фенæм искуы, — 
Нæ кæрæдзийæн хъуамæ зонгæ уæм!» 
Хæмæт фæзылдта уæд йæ бæх фæстæмæ, 
Æрсырдта лæджы, иувæрсты цæуы. 
— Æз дæ хъыгдарын, хорз бæлццон, ныббар мын! 
Кæцæй дæ, чи дæ? — зонын мæ фæнды. 
Цы загъдæуа, куы ма фембæлæм искуы? — 
Æрфарста афтæ сау лæджы Хæмæт. 

Уый загъта: Ма мæ фæрс, фæсмон кæндзынæ,— 
Уыдзæн дын цард æнад, хæрдзæн дæ мæт. 
Уый бахауд сагъæсы, хъуыдытæ кодта: 
«Нæ зонын туджджын, нæй мæнæн ызнаг... 
Уæдæ цæмæй тæрсон, цы у, нæ зонын?» — 
Зæгъы уый бæлццонæн æппынфæстаг: 
— Цы у, цы хабар у, уый хъуамæ зонон... 
Æппын мæнæн, цæмæй тæрсон, уый нæй! 
— Æз дæн дæ удхæссæг, дæ цардыскъуынæг, — 
Кæд нал ис мын гæнæн, зæгъын дын æй! 
Фæтар Хæмæтæн уайтагъд уæд йæ цæсгом, 
Цыма раст арвы ирдыл абадт мигъ, 
Рызти фæсмонæй, бауынгæг йæ зæрдæ, 
Фæзылдта уайтагъд дзурæгмæ йæ тигъ. 
Тындзгæ фæцæуы уый фæстæмæ, хъæумæ, 
Фæлæ та фездæхт... «Афтæ у æгад — 
Кæд уыдзæни мæ мæлæт, хъуамæ зонон, — 
Мæ зæрдæ уæд мæнæн уыдзæн æнцад...» 
Æрцавта ехсæй бæхы, суры лæджы, 
Куы баййæфта, уæд ын зæгъы йæ мæт: 
— Фæнды мæ рагацау æй æз куы зонин, 
Цы’мгъуыдыл мæм фæзындзæни мæлæт, 
Кæд фæхицæн уыдзæн мæ уд мæ буарæй? 
Уæд сау лæг банкъуыста æнкъард йæ сæр: 
— Дæ зæрдæ афтæмæй æнцад нæ уыдзæн, 
Фæлтау, зæххон, æнæзонгæйæ цæр! 
— Зæгъ мын æй, зæгъ — æз зонынæй нæ тæрсын, 
Кæд мын хъыгаг у, гъе, уæддæр æй цæв! 
Уæд удхæссæг мæсты хъæлæсæй загъта: 
— «Зындзæн мæлæт дæ усхасты æхсæв». 
Хæмæт йæ бæх æвиппайды фæзылдта, — 
Йæ мæлæт зонынæй æрци æнкъард. 
Хъынцъымæй уайтагъд байдзаг и йæ зæрдæ, 
Йæ цæсты ницыуал уыди йæ цард. 
Цæй æфсон ма цæуа фæсхохы хъæумæ? 
Рæсугъд чызджытæй ма цы кæна ныр? 
Фыдбылызау, куы ракура дзы искæй, 
Æрыхгæндзæн æй ингæн уæд æмыр. 

Фæцыд Хæмæт йæ хæдзармæ фæстæмæ, 
Сыбыртт нæ кодта сау лæджы тыххæй. 
Гыццийы фарстæн загъта дзуаппæн афтæ: 
— Ныууадз уал мæ, — нырма мын курæн нæй! 
Гыцци йæ нал уадзы, хъæбæр æй ’фхæры: 
— Цæй, ракур, фена ног чындзы мæ цæст! 
Уæдæ кæд уыдзæн, ингæнмæ куы кæсын? 
Æдзух æм кодта афтæ ’фхæрæн хæст. 
Хæмæт цæрынхъуагæй цард бирæ уарзта, 
Хъуыдытæ кодта ирвæзæн амал. 
Мæстыйæ баздæхт иубон уый Гыццимæ: 
— Гыцци, æфхæрдтытæ мыл мауал кал! 
Æрхæсдзынæн æз ус чысыл фæстæдæр, 
Нырма мæнæн нæма æрцыд мæ рад... 
Йæ мады дзидзи чи нæма ныууагъта, 
Йæ авдæны нырма кæй узы мад, 
Тæккæ сом дæр мын ахæм чызджы ракур! — 
Гыццимæ дис нæ каст Хæмæты дзырд: 
Кæддæр нæ фыдæлтæн уыдис æгъдауы 
Чызджыты рагацау чысылæй куырд. 
Фæлæ рæхджы кæй нæ фендзæн йæ чындзы, 
Гыццийæн ууыл уыд йæ мæт, йæ хъыг. 
Æппын æфхæргæ нал кодта Хæмæты, 
Фæлæ æдзухæй калд йæ цæстысыг. 
Йæ мæлæты æмгъуыд Хæмæтæн адард: 
Фынддæс азы æнæмæнг уый цæрдзæн... 
Дзырдта йæхинымæр: «Нæ мæлын абон, — 
Хуыцау цы зæгъа, дарддæр уый уыдзæн». 
Аз азы фæстæ цыд. Хæмæт чысылгай 
Рох кодта удхæссæджы карз ныхас. 
Чысылгай байдыдта та хъазын, худын, 
Фæлыгъди дзы, фæлыгъд, мæлæты тас. 
Йæ зæрдæ та фæйлыдта хъæлдзæг цардæй, 
Йæ усагмæ — Донамæ — дардта цæст. 
Уый рæзыд, диссаджы рæсугъд чызг кодта... 
Хæмæтыл цин æфтыдта чызджы рæзт. 
393 

Хуыдтой йæ саурæсугъд æппæт хъæубæстæ. 
Уыди уый саулагъз, сауцæст, сауæрфыг. 
Æндæр нæ разындаид удæй ахæм 
Зæрдæхорз, — никæуыл дзы уыди хъыг. 
Хæмæт æй бауарзта, йæ уд дзы баззад, 
Дона дæр уарзта уый йæ уды йас. 
Уыдтой сæ дыууæ сусæгæй кæрæдзи, — 
Сæ хъысмæт уыдон ныр хуыдтой æдас. 
Фæлтæрд цæст сæм Гыцци æнувыд дардта, 
Сæ уарзондзинадыл уый кодта цин. 
Хæмæтæн загъта: «Афон у ныр, афон!» 
Чындзæхсæвæн Гыцци нæ уыд æлгъин: 
Арахъ, бæгæны, физонæг, уæливых, 
Лывзæ, хæбизджын — алцы фаг уыдис. 
Кæрон кæм уыди хъазтæн, зардæн, кафтæн? 
Хъæубæстæ кодтой чындзæхсæвыл дис. 
* * * 
Фыццаг кæркуасæн аивгъуыдта раджы, 
Уæд алы уазæг агуырдта хæдзар,— 
Цыдысты уыдон алырдæм хъæлдзæгæй, 
Æвзæрст уым нал уыд ном кæнæ та кар. 
Ныр лæппу чызгимæ уыдысты хибар... 
Нæма ’рцыд се ’хсæны ныхас нывмæ, 
Раст афтæ къуымы иу лæппу фæзынди, 
Бынтон сау иудадзыг сæрæй бынмæ. 
Хæмæт фæмæсты, фелвæста йæ хъама: 
— Зæгъ, цавæр дæ, цы дæ? Кæннод цæвын! 
— Æз дæн дæ удхæссæг. Уæлдай у хъама... 
Дæу ферох дæн... Ныр дын дæ уд хæссын. 
Хæмæт æй базыдта, йæ сæр ныххоста: 
— Мæ хæдзар байхæлд!.. Мæнæ судзгæ фыд!. 
Мæ удхæссæг, нырма æз цард нæ федтон, 
Нырма нæ федтон уарзоны рæвдыд... 
Куы радтис мын æмгъуыд æрмæст дæс азы, — 
Æгæрон бузныг уаин æз дæуæй! 
Æлхынцъæрфыгæй удхæссæг ысдзырдта: 
— Уый зон, зæххон, мæ дзырдæн ивæн нæй! 

Мæгуыр Хæмæт зæрдæбынæй ныккæрзыд: 
— Уæд та мын фондз азы æмгъуыд æрис, 
Гъе, уыйас дæр мæнмæ æгъгъæд фæкæсид! 
— Дзæгъæл фæстиат мæ куынæ кæнис! 
— Уæд та мын иу аз, иунæг аз куы радтис! 
— Нæ ратдзынæн дын иу аз дæр, цæхгæр. 
— Уæд та мын иу мæй, иунæг мæй куы радтис! 
— Нæ ратдзынæн æз иу мæй дæр, цæхгæр. 
— Уæд та мын иу æхсæв ратт... Иунæг, иунæг! 
— Цæхгæр, нæ уыдзæн уымæн дæр гæнæн... 
Ныртæккæ дын дæ уд хæссын... Æгъгъæд дзур. 
Рæстæг дзæгъæлы сафæн нæй мæнæн! 
Дона йæ сынтæджы раз къуымы ризы, 
Тæлфы гæдыбæласы урс сыфау, 
Йæ дæндæгтæ кæрæдзийыл нæ хæцынц, 
Цыдæр зæгъы — йæ дзырд дæр нæу дзырдау. 
Хæмæт йæ къухтæ авæрдта йæ ныхыл. 
Фæкодта сонт хъæр: — Ссардзынæн æндæр... 
Хæрз зæронд — иу къахæй лæууы ингæны... 
Нывондæн мыл хæссы æдзух йæ сæр... 
— Кæд дын ис ахæм,— загъта афтæ саулæг, — 
Уæд баззайдзынæ ды, бæлвырд, æгас. 
Мæнæн æппындæр хъауджыдæр нæй удтæй. 
Дæу уа, кæй уа, нæ мын у иуæн тас. 
* * * 
Гыццийы азтæ нал сты дард сæдæмæ, 
Йæ дадалиты иу хал нал ис сау. 
Йæ цæсгом хъулæттæ зыны æнцъылдтæй 
Фæззыгæнд хуымыл гутоны фæдау. 
Йæ хауд былтæ лæууынц æдзух æлхъывдæй, 
Йæ дзыхы нал баззад æппын дæндаг, — 
Ныхас куы кæны, уæд цæуы йæ цъæм-цъæм, 
Хæргæ дæр ма кæм фæкæна йæ фаг! 
Йæ къæхтыл нал лæууы, цæуы гуыбырæй, 
Йæ къухтæй нал кæны йæ лæдзæг цух... 
Æппын йæ цардæй нал у рухс йæ зæрдæ, 
Мæлæт... Мæлæты кой кæны æдзух. 

— Хæмæт мын ацæра, йæ нывонд фестон! 
Куы æрхæссид уый тагъддæр... тагъддæр ус, 
Мæ зæронд цæст ма уыцы хорз куы фенид, — 
Уæд ингæнмæ æз адарин мæ хъус! — 
Дзырдта-иу афтæ зæронд ус æппæтæн... 
Хæмæт æрхаста ус, ’мæ цин кæны Гыцци... 
Фæлæ уыди чындзæхсæвæй фæлмæцыд, — 
Йæ хуыссæны уый тарф фынæй ныцци. 
Дыккаг хатт уасæг уасыд. Мад фестъæлфыд. 
— Æз дæн, Гыцци, æз, — дзуры йæм Хæмæт, — 
Фыдбылыз нæм æрцыд, тагъд сыст уæлæмæ! — 
Гыццийы ных фæтар, фæзынд ыл мæт. 
— Гыцци дын амæла, цы у, цы кæныс? 
Цы фæдис у? Дæ хуыз цæмæй фæлыгъд? 
Хæмæт æргомæй радзырдта йæ хабар, 
Кæронмæ загъта, куыд æмæ цы хъуыд. 
— Гыцци! Дæ цард фæстаджырдæм æлгъыстай, 
Æнæхъуаджы уæззау уаргъ æй хуыдтай, 
Куы фервæзис дзы, уымæ ды бæллыдтæ, 
Дæ рис, дæ фæнд-иу алкæмæн дзырдтай. 
Дæхи мæ сæрыл ды нывондæн хастай... 
Кæд дæ фæнды, æз баззайон æгас, 
Уæд бахъуыдтæ, гъе, ныр, — дæ уд куы радтай, 
Мæлæтæй мын уæд нал уыдзæни тас. 
Хæфцæст цæстытæ акалдтой цæхæртæ, 
Æмпылд былтæ æнæбыхсгæ тæлфынц, 
Æмрызтæй ризынц, нал арынц кæрæдзи, 
Зыны — цыдæр зæгъыны фæнд кæнынц. 
— Æнаккаг, фесæф, цу! Мæ цуры амæл! — 
Æрсæм-сæм кодта зæрондæн йæ дзых. 
Ус лæдзæг фелвæста, Хæмæты ’рцавта, — 
Кæцæй ма разынд уымæ уыцы тых?! 
Хæмæты уадулæн йæ туг æркалди. 
Фæзылди лæппу, лидзынмæ фæцис... 
Йæ уатмæ бацыд... Сау барæг лæууыди 
Фыццагау, ноджы саудæр ма зындис. 
Хæмæт Донамæ иунæг каст фæкодта, — 
Уыди йæ ныхыл чызгæн катай фыст... 

Уынгæг кæрзтæй Хæмæт уæззау ныккæрзыд, 
Æгæрон тарф рыстæй йæ зæрдæ срыст. 
Æрхауд нымæтыл, удхæссæгмæ дзуры: 
— Æнæхатыр мæлæт, мæ уд мын айс! 
Уæд фестъæлфыди чызг, хи райста размæ: 
— Мæлæт, ныууадз ды уый, мæ уд мын айс! 
Хæмæт уæд рахъил, удхæссæгæн загъта: 
— Хæс дарын æз æмæ йæ фидын æз! 
Быцæу сæ дыууæйы æхсæн ыстыхджын, 
Йæхимæ иста алчи дæр уæд хæс. 
Фæлæ Дона зæрдæбындæр кæй дзырдта, 
Фæстæмæ кастæй йæм кæй ницы уыд, 
Йæ уарзоныл кæй хаста хи нывондæн, 
Уый сау лæгæн уæлдай нымайын хъуыд. 
Дыууæ цæссыджы ферттывтой йæ рустыл... 
— Дона, дæ уарзонадæн нæй кæрон, — 
Мæ зæрдæ нал комы дæ уд ысласын... 
Цæрут! Уыдзæни даргъ уæ царды бон! 
Куы загъта афтæ, уæд цыдæр æрбаци, 
Цыдæр куы ’рбаци, уæд сæ маст æрбайсæфт... 
Æнцад-æнцойæ царды кой кæнынц, — 
Фæрнæй, дзæбæхæй абон дæр цæрынц. 

ПУБЛИЦИСТИКÆ 
<ДЫУУÆ ÆГЪДАУЫ> 
1-æм январы изæрæй Джызæлы сылгоймæгты скъолайы Дзах- 
сораты ахуыргæнæджы хъæппæрисæй скъоладзаутæн арæзт æрцыд 
Ног азы наз. Уырдæм хуынд æрцыдысты чызджыты ныййарджытæ 
æмæ æндæр уазджытæ. Уыдон зæрдиагæй цин кодтой æмæ уыд- 
той, сæ сывæллæттæ куыд хъазыдысты æмæ куыд хъæлдзæг уыды- 
сты, уый. Изæр райдыдта ирон хъазтæй, кафыдысты дзы суанг 
æппæты къаннæг скъоладзаутæ дæр, 8—10 азы кæуыл цæуы, ахæм 
чызджытæ. Уыйфæстæ хистæр чызджытæ кастысты æмдзæвгæтæ, 
фылдæр та Крыловы æмбисæндтæ. Уæлдай хорз бакастысты æртæ 
чызджы «Бирæгъ æмæ уæрыкк», адæм сын æмдзæгъд кодтой. Но- 
гæй та фæсивæд бавдæлдысты кафын æмæ æндæр хъæзтытæм, уаз- 
джытæн та арæзт æрцыди фынг. Изæр байгом 5 сахатыл æмæ ахи- 
цæн 11 сахат æмæ æрдæгыл. Ацыд тынг хъæлдзæгæй. Чи дзы уыд, 
уыдон скъоладзауты пайдайæн æрæмбырд кодтой дыууæ туманы 
бæрц. Уыцы изæр тынг фæцыд ныййарджыты зæрдæтæм, æмæ 
арфæтæ кодтой йæ саразджытæн. 
Уыдис æндæрхуызон хабар дæр. 3-æм январы сæумæцъæхæй 
иу кæртæй ратахт 25 — 30 барæджы. Иу дзы йæ рахиз къухæй хæ- 
цыд, æгъдæнцоймæ фидаргонд чи уыд, ахæм чысыл наз бæласыл. 
Наз уыдис хъæздыг фæлыст, ауыгъд ыл уыд алыхуызон адджи- 
нæгтæ æмæ рæвдауæнтæ. Иннæйы къухы уыд тынг егъау зонтик, 
уый бæзджын æмбæрзт уыд алы мыггаг къафеттæй. Барæг æй дар- 
дта йæ сæрмæ, афтæмæй тахт. Цалдæр лæгыл уыди стыр хъулон 
худтæ, иннæтыл та згъæр хæдæттау æрттывтой æмæ хъулон дард- 
той æнгузтæ, æхсæртæ, дыргътæ, къафеттæ æмæ æндæр адджи- 
нæгтæ. Иу та дзы йæ уæхскыл хаста даргъ хъил, кæрæй-кæронмае 
адджинæгтæй æхгæд чи уыд, ахæм. Барджытæй иу-æхсæз ифтонг 
уыдысты лæдзджытæй. Уыцы бардз тахт уынгты æмæ уайтагъД 
дыууæ зылды æркодта æгас хъæуыл. Дыккаг зылды, лæдзджытае 
цы барджытæм уыд, уыдон цæвын байдыдтой се ’мбæлтты худтæ 
æмæ дзаумæттæ. Уыцы цæфтæй згъæлдысты зæхмæ алыхуызон 
адджинæгтæ. Сывæллæттæ хъæрахстгæнгæ згъордтой сæ фæдыл»- 
бырынцъаг фæндагыл-иу фæкалдысты, афтæмæй æмæ уыгътой 
398 

рæвдауæнтæ. Уый фæстæ барджытæ аскъæрдтой уæлмæрдтæм æмæ 
уым се ’хсæн байуæрстой хæринæгтæ... 
Ацы æгъдау хуыйны «æлæмтæ» æмæ йæ фæкæнынц, лæгæй чи 
амæлы, уыдон тыххæй. Ацы аз уый уыд иунæг æлæм. Æрæджы 
дæр ма, ивгъуыд азы нæлгоймаг кæмæй амардаид, уыдонæй алы 
хæдзар дæр йæ хæсыл нымадта Ногазы фæстæ фыццаг къуырисæ- 
ры æлæм скæнын. 
НОДЖЫ МА ИРÆДЫ ТЫХХÆЙ 
Ирыстоны рагæй баззад æмæ ныффидар чызг уæй кæнын æмæ 
æлхæныны зианхæссæг æгъдау. Европæйы цивилизаци куыд æввах- 
сдæр кæны, афтæ, ирæттæй ахуырад чи райста, уыдон чысылгай 
æмбарын байдыдтой, ирæд фыдбылыз кæй у, уый. Фыццаджыдæр 
ацы æгъдау сафыныл бафæлвæрдта Владикавказы æфсæддон ок- 
руджы хицау Куындыхаты Муссæ. Уый фæдзæхстæй ирæдисын 
æхгæд æрцыд 1886-æм азы ирон адæмæн сæхи фæндæй æмæ фи- 
даргонд æрцыд 80-æм азты æхсæнадон уагæвæрдæй. Фæлæ уыцы 
хъуыддаг æрцыд æрмæст формалон хуызы; æцæгæй та ирæд баз- 
зад йæ тыхы æмæ ноджы сындæггай рæзыди. Хицауад дæр æнцад 
нæ бадт æмæ мысыд алыхуызон фæрæзтæ уыцы фыдбылызы ныхмæ, 
фæзынд цалдæр ног уагæвæрды — аххосджынты ахстой, хастой 
сæ, ивар сæ кодтой. Иу заманы та уынаффæ рахастой, ирæд дæс 
туманæй уæлдæр куыд нæ хиза, уый фæдыл; сауджын-иу чызг æмæ 
лæппуйыл куы аргъуыдта, уæд-иу сын ард хæрын кодта, ирæд 10 
туманæй фылдæр ист кæй не ’рцыд, уый тыххæй. Уыцы фæрæз- 
тæй ирæд нæ фесæфт, фæлæ бынтон дзæгъæлы дæр нæ фесты: 
ирон адæмы бахъуыд ахæм æгъдауыл ахъуыды кæнын. Иннæрды- 
гæй та, ирæды бындур нынкъуыстой райдайæн ахуырад æмæ ахуыр- 
гонд ирæтты фæзминаг архайд. Уыдонмæ гæсгæ адæм чысылгай 
хатын байдыдтой ирæды зиан. Ныртæккæ иу æмæ дыууæ æнахуыр 
пронæй нæ фехъусдзынæ ахæм ныхæстæ: «Уæй кæнæм нæ чыз- 
джытæ æмæ нæ хоты, æмæ уый уæздандзинад нæу, уый тæригъæд 
хъуыддаг у Хуыцауы раз». Фæлæ ирæд уæддæр нæ цуды. Æххуыс 
ын кæны, адæм фидар кæуыл хæцынц, ахæм ныхас: «Фыдæлты 
^гъдæутты рох кæнын нæ хъæуы». Дыууæ мыггаджы æхсæн хъуыд- 
даг ирæдмæ куы ’рцæуы, уæд чызджы бинонтæ æрымысынц сæ 
хъæубæсты æмсæр адæмты æмæ фæзæгъынц: «Уый цас райста ирæд, 
мах дæр уыйбæрц райсын хъæуы, науæд нын худинаг уыдзæн». 
Афтæмæй æнахуыр ирон адæмæй ирæды зиан чысылтæ чи æмба- 
Ры, уый дæр иннæтæм гæсгæ йæ ныфс нæ хæссы йе ’мсæр адæмæй 
Раздæр фыдæлты æгъдауыл йæ къух сисынмæ. Кæд афтæ у, уæд- 
Дэер фæстаг рæстæджы иу-къорд хæдзары, бынтон æнахуыр 6и- 
ионтæ нал райстой ирæд. Гуырысхойаг нæу, раджы уа-æрæджы уа, 
Уæддæр ирæдæн æнæ фесæфгæ нæй; фæлæ цалынмæ уа, уæдмæ 
399 

бирæ фыдбылызтæ хæсдзæн ирон адæмæн, халдзæн сын сæ цард. 
Бирæ лæппутæ æмæ чызджытæ зæронд кæнынц, сæфынц сæ хуыз- 
дæр азтæ; лæппуты сæрæндæртæ аскъæфынц чызджыты, уый та 
фылдæр хатт æркæны кæуинаг фæстиуджытæм; бирæтæ æрцæуынц 
хæдзары хæлдмæ. Афтæ æнхъæл дæн, æмæ ныртæккæ ирæттæй 
давыны куыст чи кæны, уыдон сты æрыгон, æнæус лæппутæ. Уыдон 
ахæм уавæрмæ æрцæуынц æмæ нал февзарынц, ирæд тагъддæр 
цæмæй ахицæн кæной, уый фæрæзтæ. Ахæмтæн сæ фылдæр ус 
ракурыны фæстæ свæййынц сабыр цæрæг адæм. Фæлæ афтæ дæр 
рауайы, æмæ дзы бирæтæм давын кæсын байдайы пайдайаг куыст 
æмæ афтæмæй сæ дæсныйад свæййы хуыснæг цæуын. 
Иуæй-иутæм афтæ кæсы, æмæ æфхæрæн фæрæзтæ хорз ахъаз 
фæуыдзысты ирæд фесафынæн. Бафæлвæрдтой сæ, фæлæ сын, куыд 
федтам, афтæмæй ницы бантыст. Кæй нæ сахадыдтой, уый аххос, 
мæнмæ гæсгæ, агурын хъæуы ахæм хъуыддаджы: уыцы фæрæзтæ 
куы фæлвæрдтой, мыхуыры ирæды зианыл хицæуттæ æмæ ахуыр 
ирæттæ афтæ бирæ куы дзырдтой, уæд, æнхъæл дæн, æмæ уый 
тыххæй æнахуыр ирон лæгæн йæхицæн ничи ницы загъта. Суанг, 
чызг æмæ лæппуйы ард цы сауджын хæрын кодта, уый дæр иу 
ныхас нæ загъта, уыцы хъуыддаг хицæутты уынаффæ раст æххæст 
кæныны тыххæй кæй нæ у, фæлæ сæхи пайдайæн кæй у, ирæд 
фыдбылыз æмæ гуымиры æгъдау кæй у, æмæ йæ сафын кæй хъæуы, 
уыдæттыл. Талынг адæммæ афтæ каст, цыма уыцы хъуыддæгтæ 
æрымысыдысты хицæуттæ сæ хъалæй æмæ уымæ гæсгæ хъуыды 
кодтой алы хиндзинæдтæ сæхи æгъдау кæнынæн. Ирæды зиан чи 
нæ æмбæрста, уыцы ирон лæг-иу æфхæрд куы ’рцыди, уæд-иу 
дыккаг хатт архайдта ууыл, цæмæй «рæдыд» мауал æруадза, мауал 
бафта хицауады цæсты. Афтæмæй сусæгæй фидардæр хæцыд йе 
’гъдауыл. 
Уыцы рæстæг ныр фæци, æмæ æнахуыр ирæттæй разынд, йæ 
чызгæн ирæд чи нæ исы, йемæ ма йын дæтгæ дæр чи кæны, ахæмтæ. 
Уыдоны тыхæй ничи домдта, сæхæдæг бамбæрстой, бинонтæй ис- 
кæй уæй кæнын æцæгдæр хъæддаг ми æмæ æнæуæздан æгъдау 
кæй у, уый. Уыцы хъуыдымæ та, æнæмæнг, æрцыдысты ахуыр- 
гонд ирæтты фæрцы: алкæмæн дæр ис ахуыргонд хæстæджытæ 
æмæ зонгæтæ, кæимæ цæрынц æмæ æмбæлынц, ахæмтæ. Уыцы 
адæмты æхсæн ирæд фесæфт æмæ никуыуал сног уыдзæн. Дзæ-;, 
гъæлы нæ фæдзурынц, фæлмæн ныхасæй цы бакæнай, уый тызмæ- 
гæй нæ сараздзынæ, зæгъгæ. Зæрдыл дарын хъæуы уый, æмæ ирæд 
кæй у адæмон æгъдау, уымæ та кæддæриддæр баст вæййынц алы- 
хуызон уырнынадтæ. Æфхæрæн фæрæзтæй нæй æгъдау фесафæн, 
цалынмæ адæмы зонды нæ фесæфа, уæдмæ. Уымæ гæсгæ, цæмæй 
ирæды уидæгтæ къахт æрцæуой, уый тыххæй адæмæн бæстон бам- 
барын кæнын хъæуы, зиан кæй у, уый; ирæды зиан цы адæймаг 
бамбара, уый йæхæдæг сыстдзæн йæ ныхмæ бинонты æхсæн дæр 
æмæ хæстæджыты æхсæн дæр. 
Ирæд скуынæг кæнын къухы цæмæй бафта, ууыл зæрдиагдæр 
400 

я»мæ хъуыддагджындæрæй бакусын хъæуы ахуыргонд ирæтты, 
уæлдайдæр сауджынтæ æмæ ахуыргæнджыты - уыдон хæстæгдæр 
сГы сæ æнахуыр æфсымæртæм. Мæнмæ гæсгæ, уыцы нысаны тых- 
хæй спайдагæнæн ис, внебогослужебные собеседования, кæй хо- 
пЫиц, уыдонæй. Уыдон фæзындысты 1895 азы æмæ уæдæй нырмæ 
цæуынц ирон хъæуты. Уыцы ныхæстæн сæ хæс у адæмы дин æмæ 
хорз æгъдæуттыл ахуыр кæнын. Разамынд сын дæттынц сауджынтæ 
•смæ ахуыргæнджытæ. Уыдон ма адæмæн æххæст сафинаг æгъдæут- 
тыл дæр куы дзуриккой, уæд уый сæ комкоммæ нысанæй иуварс 
пæ хизид, фæлæ сын ахъаз кæнид сæ хъуыддагæн — аразид ын, 
хъуаг кæмæй у, уыцы ахсджиаг фарста. Хъыгагæн, уыцы ныхæстæ 
иуæй-иу хъæуты цæуынц тынг æвзæр, кæмдæрты та æрмæст фæт- 
чыгъæдæн. Мах уырны, сауджынтæ æмæ ахуыргæнджытæ нæ 6а- 
иымайдзысты сæхицæн стыр зыныл сæ ныхæсты программæтæм 
адæмæн зианхæссæг æгъдæутты фарстатæ бахæссын. Сæ зæрдыл 
дарæнт, уымæй феххуыс уаиккой, талынджы хъизæмар чи кæны, 
уыцы æфсымæртæн рухсмæ рацæуынæн. 
Амынд ныхæстыл ма ахæм фарстатæ куы бафта æмæ сын ны- 
выл разамынд куы уа, уæд, фидарæй зæгъæн ис, чызджы уæй кæ- 
нын æмæ æлхæныны æгъдау, æфхæрæн фæрæзты руаджы нæ, фæлæ 
уымæй сæфт æрцæудзæн тагъддæр æмæ бæлвырддæр. 
ХÆХХОН ПРОМЫШЛЕННОСТЫ ЗМÆЛД ИРЫСТОНЫ 
щ| 
И железная лопата 
В каменную грудъ, 
Добывая медь и злато, 
Врежет страшный путь. 
Цытджын Лермонтовы ацы ныхæстæ цæуын байдыдтой пе- 
хуымпары дзырдау. Кавказы сæрыстыр хæхтæ, æрмæст дымгæтæ 
æмæ цæргæстæ кæм кодтой паддзахиуæг, уыдон сæ сæртæ æркъул 
кодтой адæймаджы хинæйдзаг зонды раз. Адæймаг ныфсхаст къах- 
дзæфтæй цæуы хæхты æрфытæм, цæмæй адава уырдыгæй, дæсгай 
генусты йæ цæстытæй æмбæхст чи уыд, уыцы хæзнатæ. 
Тынгæй-тынгдæр рæзы хæххон промышленникты нымæц, уыдон 
æмбырд кæнынц нæ хъæздыг зæхмæ стыр Уæрæсейы алы кæрæт- 
тæй æмæ суанг фæсарæнтæй дæр. Нæ сæ ферох сты нæ Иры хæхтæ 
Дæр. Суанг 40-æм азтæй зындгонд уыдысты Садоны æвзист æмæ 
здыйы æрзæткъахæнтæ, куыста сæ къазна. 1896-æм азы онг æрзæт- 
къахæнты хъуыддаг рæстмæ никæцæй зынди, ницы йын æнтыст, 
хатгай йæ хæрдзтæ фылдæр уыдысты йе ’фтийæгтæй. 
Фæлæ 1896-æм азы нæ хæхты фæзынд белъгийаг хæххон про- 
Мьплленносты æмæ химийы æхсæнад «Алагир». Уый къазнайæ хац- 
Нон (аренды) райста уыцы æрзæткъахæнтæ æмæ ифтонгæй бав- 
¦•аслдта куыстмæ. Хъуыддаг ацыд æндæр уагыл. Арæзт æрцыд æмæ 
"() Коцойты Арсен 401 

рæзынц заводтæ æмæ фабриктæ, лæгъз æмæ уæрæх кæнынц фæн- 
дæгтæ, проект арæзт цæуы æфсæнвæндагæн дæр. Уыцы æхсæнады 
фæстæ фæзындысты æндæртæ дæр — «Терчы хæххон промышлен- 
носты æмæ акционерон æхсæнад», стæй æхсæнад «Виейль-Мон- 
тань». Хъуыддаджы бацыдысты бынæттон кулактæ дæр. Алы къу- 
ымты кæнынц сгарæн куыстытæ, аразынц бадзырдтæ... Æмæ або- 
ны онг, æрзæт кæм ис, Ирыстоны хæхты æппæт уыцы бынæттæ 
æлхæд фесты хæххон промышленниктæн. Æрмæст иунæг Терчы 
æхсæнадæн йæ къухы бафтыд 9—10 ахæм бынаты. Цæрджытæ 
æхсызгонæй сразы вæййынц хæххон промышленникты фæндоныл; 
æхцайы кой куы фехъусынц, уæд хъуыды дæр нæ акæнынц, афтæ- 
мæй уæй кæнынц канд сæ хуымзæхх æмæ уыгæрдæнтæ нæ, фæлæ 
сæ цæхæрадæттæ дæр. Иуæрдыгæй, хъуыддаджы бынæттон кулактæ 
кæй бацæуынц, иннæрдыгæй, адæм хабарæн дæсны кæй не сты, 
уыйадыл хæхты цæрджыты зæххытæ хæрз лæварæй бахауынц про- 
мышленникты къухтæм. Афтæмæй æнæбахынцгæ нæй ахæм уавæ- 
рæн, æмæ куы иу, куы иннæ хъæуы цæрджытæ, промышленник- 
тимæ бадзырд куы саразынц, уыйфæстæ байдайынц æмбарын, кæ- 
нынц оххытæ, сæхи ма дыууæрдæм раппар-баппар сисынц, афтæ, 
дам, нæ рауад нæ базар, æнæ къæбæрæй баззадыстæм. Сæ цæсты- 
тæй бæргæ ракæсынц, сайæн ныхæсты фæлм бæргæ атайы сæ разы, 
фæлæ байрæджы вæййы... 
Куыдфæнды уа, уæддæр промышленниктæ разæй уынынц мул- 
чы денджызтæ æмæ ницæуыл ауæрдынц, афтæмæй кæнынц сæ 
хъуыддаг. Дидинæг æфтаудзæн нæ зæххыл хæххон промышлен- 
ностъ; пайда исыны æнæфсис хуыцау скæндзæн йæхицæн кувæн- 
дæттæ æрдзы сæрибар фыртты ахстæтты, æмæ ралæудзæн æвзис- 
ты паддзахиуæг. Йæ фæздæг къæсы, йæ мæгуыр фынджы уæлхъус 
бадын чи уарзы, чи цин кæны, «уæрæйдæ» чи зары, гутоны фæстæ 
æхситгæнгæ чи цæуы хъугомы, хæхты бæрзæндты йæ фосы фæ- 
дыл чи хæты, уыцы хæххон лæг бавзардзæн ног цард: уый ныууадз- 
дзæн йæ гутон дæр, фос дæр, зарджытæ дæр, йæхи ратондзæн 
æрдзы хъæбысæй æмæ сæрзилæн тахтæй уайдзæн фабриктæ æмæ 
заводтæм. Уæд рацæудзæн урсбоцъо зæронд лæг йæ фæндыримæ, 
æрбаддзæн дурыл, æруадздзæн къухтæ фæндыры тæнтыл, фæлæ 
йæм ничиуал æрцæудзæн, ничиуал хъусдзæн хуымæтæг таурæгътæ 
ныййарæг зæххы кадджын хъæбатырты тыххæй. 
Æнæмæнг æрцæудзæн зынгæ ивддзинæдтæ хæххон ирон адæ- 
мы царды промышленнон змæлды руаджы. Нæ оптимисттæ цин 
кæнынц уыцы змæлдыл æмæ табу кæнынц йæ аххосджынтæн. «Сæ 
амонд уыдзæн, хæххон хъуыддæгтæ исты хуызы кæмæ хæццæ кæ- 
ной, уыцы хъæутæн»,— афтæ иу æмæ дыууæ ирон интеллигенты 
нæ дзурынц, мыййаг. Уыдонимæ мах дæр уырны: фæхуыздæр 
уыдзысты фæндæгтæ, фæфылдæр уыдзæн адæмы хъæздыг, æдзæ- 
рæг хæхты бæрзæндтыл фæзындзæн ресторантæ æмæ уазæгдонтæ, 
ныры хохаг ирæтты байзæддаг цæрдзæн æндæр цардæй, æндæр 
æрттиваг уавæрты, йæ хæдзары уаг, йæ дарæс, йæ хæрд — æппæт 
402 

дæр аивдзæн. Ахæм хæрзтимæ, йæ хуымтæ æмæ йæ уыгæрдæнтæ 
бынтон асламæй кæмæн æлхæнынц, уыцы хохаг лæджы бар-æнæ- 
бары бахъæудзæн гутон æмæ æхсырф ныууадзын, бахъæудзæн æй 
æндæр куыст агурын, куыст та уыдзæн йæ фарсмæ - фабрикты 
æмæ заводты. Уый сахуыр уыдзæн уыцы куыстыл, бауарздзæн æй 
æмæ йæ цоты дæр араздзæн уырдæм, йæ зæрдæ дардзæн, уыдон 
дæр ын кæй бакусдзысты, тынг зынаргъ ын чи у, уыцы капекк. 
Афтæмæй æнæхъæн фæлтæртæ цæрдзысты фабриктæ æмæ завод- 
ты талынг æмæ уæззау уавæрты... Цас зын бамбарæн у, 7—10-аз- 
дзыдæй фабричы царды чи бахауа, уымæй дарддæр чи ницы фена 
æмæ зона, уыцы адæймаг зонд æмæ æгъдауæй куыд хъуамæ сырæ- 
за, уый? Мæн та фæнды хæххон промышленнон змæлды уыцы 
æнæзынгæ фарстмæ хъус æрдарын. Уыцы хъуыддагæн та æнæ 
уæвгæ нæй, уымæн æмæ материализмы рæзты аххосаг бонæй-бонмæ 
ары фылдæр фарсхæцджытæ, рæзы алырдæм, æмæ йын фадат цас 
уа, уыйас агурдзæн йæхицæн хойраг денджызы бын дæр æмæ хæх- 
ты мидæг дæр, йæ бон куы суа, уæд та ноджы дарддæр. 
<ЦЫ ЦÆУЫ, УЫЙ - ХУЫЗДÆРÆН> 
: щ 
А фæстаг рæстæджы акцизон хицауад тынгæй-тынгдæр архайы 
ирон арахъ уадзыны ныхмæ. Аххосджынты дæттынц тæрхондонмæ, 
кæнынц сæ стыр ивартæ, æхгæнынц сыл ахæстоны дуæрттæ... Иу- 
дзырдæй, абон уа-райсом, уæддæр арахъæн нæй æнæсæфгæ. 
Цы цæуы, уый — хуыздæрæн... 
Ирон арахъ уагъд цæуы иттæг примитивон фæрæзтæй. Уыцы 
тæфгæнаг æмæ цырвджын тæнгъæды бирæ ис хъæстæгæнæг 
сойæгтæ, ис дзы бирæ марг æмæ уымæй сафы адæймаджы зонд. 
Бæлвырд у, цавæр стыр зиан хæссы, чи йæ нуазы, уыдоны буарæн. 
Дарддæр зæгъын хъæуы уый, æмæ арахъ кæй вæййы сæйраг- 
дæр нуæзт, адæмы гæвзыкк æмæ раууатмæ чи тæры, уыцы ирон 
хистыты. Арахъ куынæуал уа, уæд хæрнæджытæ дæр афтæ стыр 
нал уыдзысты. Ныр ирæттæ æнæвгъау дæттынц, сылгоймæгты — 
æнæбар кусджыты — уæззау куыст æмæ æнæниздзинады аргъæй 
кæй амал кæнынц, уыцы арахъ, фæлæ йæ сыгъдæг æвзистæй æлхæ- 
нын куы бахъæуа, уæд ма чи сразы уыдзæн, 300—400 хæдзары кæм 
ис, уыцы хъæуæн сæ фаг уырыссаг арахъ балхæныныл. 
Цас у сылгоймæгты фыдæбон та! Сæ царды æмбис арвитынц 
арахъ кæныныл нæргæ арты фарсмæ фæздæгджын скъæтты! Фæл- 
мæцынц, ихсийынц, рынчын кæнынц; арахъ рауагътой, уæд цал- 
дæр боны сæ цæстыты сырх нал ссæуы. Уыцы уæззау куыст кæ- 
нынц 2—3 къуырийы иу хатт, æмæ истæй тыххæй куы уаид, фæлæ 
алы хатт дæр 2—3 чысыл дурыны тыххæй... Афтæмæй ма сылгой- 
мæгтæ куыд кæной хæдзарады куыст, кæд хъомыл кæной сæ сы- 
вæллæтты, кæд зилой æмæ æфснайой сæ хæдзæрттæ, кæд кæсой 
403 

сыгъдæгдзинадмæ? Арахъуадзын æхгæд куы ’рцæуа, уæд та сын 
уыдзæн бирæ уæгъд рæстæг уыцы хъуыддæгтæн. Бафиппайын 
хъæуы уый дæр, æмæ ма быдыры хъæуты фæздæгджын хæдзæрттæ 
ис æрмæст арахъ кæныны тыххæй, æндæр сæ раджы аивтаиккой 
æнæфæздæг, рухс æмæ, фæзилæн кæм уа, ахæм агъуыстытæй. 
Æппынфæстаг, арахъ уадзыныл цас рæстæг, фæллой æмæ куыст 
хардз цæуы, уый куы нымайæм, уæд нæ бауырндзæн, нæ маргджын 
тæфгæнаг арахъ кæй слæууы зынаргъдæр, зиан къаддæр чи хæссы, 
йæ хъæд бирæ хуыздæр кæмæн у, уыцы уырыссаг арахъæй... 
Махæн хъуамæ арфæйаг уа, нæ арахъ бынтон кæд фесæфа, 
уыцы бон. 
<ХЪÆУУОН АФТЕКТЫ ФÆДЫЛ> 
~—^щ 
Адæмы низтæ æмæ фыдбылызтæн хосгæнæг махмæ фылдæр 
сты моллотæ æмæ дæснытæ — Хуыцауы «минæвæрттæ». Æнахуыр 
талынг адæмы ’хсæн сын ахæм кад ис æмсс сын æууæндынц сæ алы 
ныхасыл дæр. Æмæ уыцы эскулаптæ дзурынц адæмæн, зæгъгæ, 
Хуыцауы фæндон уыдон дзыхæй чи нæ фехъуса, афтæмæй меди- 
цинæйы æххуыс чи агура, уый баййафдзæн зæдтæ æмæ дауджыты 
фыдæх. 
Ныронг дæсныты нæ хъуыд уыцы «æцæг хабар» дзурын, уымæн 
æмæ талынг адæмæй медицинон æххуысæн йæ кой дæр ничи зыд- 
та, фæлæ ныр афæдз, кæнæ дыууæ азы иу хатт хицæн хъæуты 
фæзыны зылды дохтыр æмæ рынчынтæн амоны алыхуызон хостæ. 
Уыцы хъуыддагæй сæ маст фыцы эскулаптæ-дæснытæн æмæ алы 
мадзæлттæй адæмы ардауынц, сæ цæстысындз чи у, уыцы медици- 
нæйы ныхмæ... Цæуы тох æмæ, хъыгагæн, уæлахиз вæййы мол- 
лотæ æмæ дæсныты ’рдыгæй. Уыдон сæ дæсныфæрсæнтæ æмæ сæ 
арфæтимæ æдзухдæр цæттæ æмæ æввахс лæууынц, медицинæйы 
æххуысмæ та цæуын хъæуы горæтмæ, 20—50 версты бæрц. Дæс- 
нытæ æмæ моллотæ сæ армы бын дарынц талынг адæмы зонд, мур 
пайда йын нæ хæссынц, афтæмæй нæ ауæрдынц стигъыныл. Æмæ 
сын фидгæ та цас кæнынц! Фидынц сын, зæгъæм, ахæм уынаффæ- 
тæн: тæфсæгæй рынчын дæ, уæд исты амынд нысайнаг дæ хъуыры 
бакæн, кæнæ дыццæг æхсæвы, йе æртыццæг æхсæвы аргæвд зы- 
лынцæст урс сæныкк, кæнæ йæ сæры астæу урс стъæлф кæмæн уа, 
ахæм урскъах сау уæрыкк... Ахсæнæй чи хъæрзы, кæнæ æндæр 
хуылфыдзаумæттæй хъыгдард чи у, уый хъуамæ куывды ацæуа 
искæцы дзуармæ, æртæ кæрдзыны, физонæг, нуæзт, бæмбæджы 
бындзыг, хæрдгæ-æвзистæндæхтæйемæ айса, афтæмæй... Кæд æмæ 
низ уæззаудæр уа, уæд йæ рецепт дæр уыдзæн вазыгджындæр... 
Уæд бахъæуынц алæмæты цыкурайы фæрдыг, урс уасæг, сау карк, 
Сафайы рæхысы сæг, æхсæв, бон — æмæ цынæ диссаг æрымысынц 
молло æмæ дæсны!.. 
404 

Фидарæй зæгъæн ис уый, æмæ уыцы сафинаг митæ уыдзысты, 
цалынмæ адæмæн медицинон æххуысы хъуыддаджы хуыздæр 
уавæртæ арæзт не ’рцæуа, уæдмæ. 
Быдыры ирон хъæутæй иу-дыууæйы, чысыл афтектæ кæм ис, 
зылды дохтыртæ кæм цæрынц, уыдоны адæм æнæууæнк кæнынц 
дæсныты «хостыл» æмæ арæхдæр агурынц медицинон æххуыс. 
Тагъд уыдзæн, æвæццæгæн, ахæм рæстæг, æмæ уыцы хъæутæй 
сæхи айсдзысты дæснытæ... Иннæ хъæутæн ницы пайда ис фельд- 
шертæй, бирæтæ сæ уынгæ дæр никуы фæкодтой. Афтæмæй тынг 
æхсызгон хъæуы, медицинæйы æххуыс къухы цæмæй æфта, уый. 
Кæй зæгъын æй хъæуы, алы хъæуы бон нæу йæхи фельдшер æмæ 
афтек дарын, фæлæ уый хыгъд, махмæ гæсгæ, быдыры хъæутæй 
алкæмæн дæр, стæй хохы алы комæн дæр (астæуккаг хъæуы) сæ 
бон уаид чысыл афтектæ саразын, æппæты хъæугæдæр хостæ кæм 
уа, стæй бирæ дæсныйад кæмæн нæ хъæуа, ахæмтæ. Хуыздæр уаид 
афтектæ скъолаты байгом кæнын (скъолатæ та ис алы хъæу æмæ 
комы дæр) æмæ сæ ахуыргæнджыты бæрны раттын, уыдон адæмы 
тыххæй сæхи нæ атигъ кæндзысты ахæм куыстыл. 
Хъæууон афтектæ аразынц бардарæг хицауады фæндонæй, 
æнахуыр адæм та, ныр цы уавæры сты, уымæ гæсгæ сæхæдæг не 
’рхъуыды кæндзысты уыдон радомын, Хорз уаид, хъæуты æмбар- 
гæтæ уыцы хæс сæхимæ куы райсиккой, уæд... Афтек саразынæн 
фаг уаид 100—150 сомы, стæй æрвылаз ног хостæ æлхæнынæн та — 
50 сомы, — уый хъæуы цæрджытæн тынг зын нæ уыдзæн, афтæ- 
мæй сырæздзæн ахсджиаг хъуыддаг. 
<НÆ ХЪÆУЫХИЦÆУТТÆ> 
щ 
Нæ хъæуты æхсæнадты цы бирæ хорз хъуыддæгтæм бавнали- 
наг сты, цы бирæпайдайаг уынаффæтæ кæнынц, уыдоныл фæл- 
дæхт æрцæуы рохуаты дур — кæнæ бынтондæр, кæнæ дард æмгъуыд- 
мæ. Уый уымæн афтæ у, æмæ, кæнæ хъæууон буржуазийы бæл- 
вырд нысантæн ахъаз не сты, кæнæ та истæмæй нæ цæуынц хъæ- 
уыхицауы зæрдæмæ. 
Æгæр стыр бартæ райста йæхимæ хъæуыхицау... Йæ зæрдæ 
йæм афтæ дзуры, æмæ æппæтæй дæр хъæуæн уый у йæ хицау — 
æмæ æцæгдæр, фæцайдагъ ис йæхи кæнонтæ кæныныл. Фæнды 
йæ дины кусджыты дæр, ахуыргæнджыты дæр йæ армы бын да- 
рын, фæнды йæ, цæмæй хъæуы тæрхондон йæхимæ гæсгæ ма кæна 
тæрхон, фæлæ хицауы амындмæ гæсгæ — æмæ æппæт уыдæттыл 
закъон æмæ æнæзакъонæй æвзары йæ бархъомыс. 
Уæлдай хъыгаг уый у, æмæ хъæуыхицау йæхи кæй тъыссы 
æхсæнады хæдзарадон хъуыддæгты дæр. Уый сысты, æхсæнадæн 
пайда цы раттид, ахæм райдайæны ныхмæ æмæ йын æхгæны йæ 
фæндаг, кæнæ тыхæй аразы, адæм разы цæуыл не сты, ахæм хъуыд- 
405 

дæгтæ, æмæ йын уый арæх æнтысгæ дæр кæны. Суанг, йæ фæнд 
хæрз æнæсæрфат у, уый куы базона, уæддæр æй нæ ныууадздзæн 
æнæ атæргæ, нæ йæ ныууадздзæн уымæн, æмæ тых йæ къухы ис, 
тых та раст вæййы. Уыцы хуызы сæфт æмæ стъæлдмæ кæны адæ- 
мы, æрæджы Терчы облæсты иу хъæуы куыд рауад, афтæ («Терс- 
кие ведомости», № 91). Хъæуыхицауы бафæндыд йе ’ххуысгæн- 
джытимæ, хæдзарадон куыст кæй бæрны ис, уыдон æвастæй уыгæр- 
дæнтæ хъæуы цæрджытыл байуарын. Афтæ сæ байуæрста æмæ 
æхсæнады æртыццаг хай баззад бынтондæр æнæ хосæй... Уый дын 
йæ пайда!.. 
Хъæуыхицæутты не ’ндавы æхсæнады пайда, куы сæ æндавид, 
уæддæр æй аразиккой сæхирдæм. Нæ хъæуыхицæуттæ сты схъæл 
æмæ гуымирытæ, ницы æмбарынц æфхæрын æмæ хъалонтæ исы- 
нæй дарддæр. Уый та уæлдай сагъæссаг у! 
Иу-дыууæ азы размæ Джызæлы Ныхас растыл банымадта, хъа- 
лон хæдзæрттыл дих кæнын кæй нæ хъæуы, фæлæ, чи цас зæхх 
ахсы, уымæ гæсгæ, хуымгæнд æмæ фосы нымæцмæ гæсгæ... 
Ахæм уагæвæрд уыдаид раст. Ис ахæм хæдзæрттæ, æмæ йæ 
агъуыст æд цæхæрадон ахсы, къазнайы зæххы нымадæй, дæсæтин 
æмæ æрдæг, ис æм дыргъдон, хуымтæ, æнæхъæн бæхрæгъау, хъом- 
рæгъау, 6—7 сæдæйы фыстæ, мыдыбындзытæ æмæ а. д. Йæ фарсмæ 
та къаннæг зæххы гæппæлыл æрынцад, æрмæст иунæг бæх, иунæг 
хъуг æмæ род кæмæ ис, ахæм хæдзар. Æмæ уыцы иу бæхы хицау 
дæр фиды, æхсæнады зæххы æппæт сойтæ чи цъиры, уыйбæрц! 
Алы хъæууон дæр хъуамæ фида, æхсæнады зæххæй цас пайда кæны, 
уымæ гæсгæ. 
Бирæ фæтох кодта Джызæлы æхсæнад буржуазиимæ, уыдон та 
хъуыддагæн цæлхдуртæ æвæрдтой хъæуыхицауы æххуысæй. Хъæ- 
уыхицау æнæхъæн дыууæ азы урæдта хъуыддаг, архайдта уый 
бынтондæр бамынæг кæныныл. Æрмæст ацы хатт буржуази æмæ 
хъæуыхицауы куыстæн нал бантыст адæмы змæлд бауромын. Æхсæ- 
над уынаффæ балæвæрдта облæсты уæлдæр хицауадмæ, уым æй 
растыл банымадтой æмæ йæ æххæст кæнынмæ фæстæмæ рарвыс- 
той хъæуыхицаумæ. Фæлæ уымæн йæ фæсонæрхæджы дæр нæ 
уыд уынаффæ æххæст кæнын... 
Рацæуы уый йæ писыр æмæ йæ хъузæттимæ, æрзилы адæмыл, 
цыма зæхх бары æмæ фос нымайы, афтæ, æмæ та ууыл хъуыддаг 
ахицæн. Иуафон та йын хъæу æрхæссынц сæ уынаффæйы кой. 
Уый та рацæуы ног, куыд загътам, афтæ та æрзилы, адæм та сæ 
куыстыты бацæуынц — æмæ та хъуыддаг ферох ис. Æппынфæстаг, 
адæм сфæлмæцыдысты сæ хъæуыхицауы иугъæдон хъена-моцъойæ 
æмæ йæ ныхъхъуытты уагътой. Уый æмæ буржуази дæр ма хуыз- 
дæр цæмæ бæллыдысты! 
Уыдис ма ахæм хабар дæр. Г-йы хъæуы æхсæнад сфæнд кодта 
дыргъдæттæн зæххы иу хай хæдзæрттыл байуарын, алкæмæ дæр 
дзы æрдæг хæдзарадон дæсæтин куыд æрхаудтаид, афтæ. Æвзæрст 
лæгтæ байуæрстой зæхх, кодтой ауæдзтæ æмæ хæлттæ æппарынмæ 
406 

куыд хъавыдысты, афтæ та буржуйтæ фæзындысты æмæ хъуыддаг 
фехæлдтой. Уыдон бадомдтой, цæмæй сын радтой иннæтæй егъау- 
дæр æмæ нарддæр хæйттæ, уымæн æмæ, дам, мах нæхæдæг дæр 
егъаудæр æмæ нарддæр стæм, цавæрдæр Габойы бон, дам, нæ бауы- 
дзæн дæсæтины æрдæг бакусын дæр, уыдон та аххæсдзысты къорд- 
гай дæсæтинтыл дæр. Кæй зæгъын æй хъæуы, «тыхджынты» нæ 
фæндыд, Габо кæнæ Хъæрæсе дæр уыдонау æхсæнадæн хæстæ кæй 
фидынц, уый зонын. Адæм сæ хъаст бахастой хъæуыхицаумæ, 
æнæфсис буржуйтæй сæ цæмæй бахиза, уый тыххæй. Фæлæ уый 
хуыздæрыл банымадта хъуыддаг бауромын «тыхджынты» æнæраст 
домæнты ныхмæ сдзурыны бæсты. Æмæ та хорз хъуыддаг бамы- 
иæг йæ гуырдзы. Афтæ вæййы сæ хъысмæт æндæр хорз уынаффæ- 
тæн дæр. 
Алыран дæр хъæуыхицæуттæ æмæ буржуйтæ кæнынц æмдзæх- 
дон... Ногнысангонд хъæуыхицау йæ куыстмæ нæмабавналы, афтæ 
йæхи ласын байдайы бонджынтæм. Æмæ куыннæ! Хъæуыхицауæн 
пайда у хъæздгуытæ æмæ тыхджынты фарс хæцын, уæд ын æнцон- 
дæр уыдзæн иннæты рохтыл хæцын, тыхджынты фарс куы нæ 
лæууа, уæд та зын нæу æнæ бынатæй баззайын дæр. Буржуйтæн 
дæр хорз у хъæуы хицауадимæ хъæрмудæй цæрын, мæгуыр лæ- 
джы рагъыл сæ бадт æнцойдæр цæмæй уа, уый тыххæй. 
ФЫСТÆГ РЕДАКЦИМÆ 
Г. редактор! Зæрдиагæй курын, газет «Тифлисский Листок»-ы 
кусæгыл дарддæр мæхи кæй нал нымайын, уый уæ газеты хæстæг- 
дæр номеры фехъусын кæнын. 
Ар. К. (Ар. Коцойты). 
Р.5. Цыппар мæйы размæ «Тифлисский Листок»-ы кусын куы 
байдыдтон, уæд æй æз газет æнхъæлдтон, уымæй дæр прогресси- 
вон газет. Фæлæ мын уайтагъд сæнад и. Кæсын, æмæ мæ уацхъуыд- 
тæй дæрзæг æмæ судзаг чи нæ у, уыдон æхсызгонæй мыхуыр цæ- 
уынц, арæх фæзынынц фыццаг фарсыл зынгæ бынаты, фæлæ чы- 
сыл нæ рæстæджы риссаг фарстытæм кæм февналын, уыцы уац- 
хъуыдтыл «оххытæ» æмæ «аххытæ» кæнын байдайынц, гъемæ сæ 
æвзæрыл банымайынц. Æркæсын газеты иннæ кусджыты фысты- 
тæм — æнæпайда æмæ æнæсæрфат дзæнгæда... Дарддæр мæ уыр- 
нын байдыдта, «Тиф. Лист.» кæй у хуымæтæджы армукъа, уымæй 
дæр, сайæн барæнтæй алыхуызон зыгъуыммæфæлдæхт æмæ æмбыд 
базайрæгтæ кæм уæй кæнынц, ахæм... 
Æгуыдзæг газеты здæхт удуæлдайæ аразы йæ астæуккаг цæ- 
джындз господин Норд; иууыл диссагдæр та уый у, æмæ ахæм 
адæймаг журналисты ном кæй хæссы. Цыппар мæйы Калачы дæн 
æмæ нырма Нордмæ нæ федтон иу хъуыддаджы статъя, сæ иу ын 
вæййы иннæмæй афтиддæр. Æмæ уый æрмæст мæнмæ гæсгæ афтæ 
407 

нæу. Калачы ахуыр адæмæй дын иу æмæ дыууæ нæ зæгъдзысты, 
Норды фыстыты æппындæр кæй ничи кæсы, уый. Æмæ уыцы тых- 
журналист разамынд дæтты газетæн! «Газеты» разамонæджы бы- 
натмæ Норд кæй бафтыди, уый æппындæр æнæнхъæлæджы нæу: 
фыццаджыдæр, æз куыд бафиппайдтон, афтæмæй уый у хин æмæ 
хæйрæг, зоны рувасау цæстмæмитæ, дыккаджы та, редактор къу- 
пец у, ницæмæн æй хъæуы газеты, кæнæ литературон куыст хорз 
æмбарын, фæлæ уый хыгъд иттæг тынг арæхсы йæхи хуызæттæ 
ссарынмæ... 
Æмæ 12 азæй фылдæр сæйраг сахары, стæй кавказаг журналтæ 
æмæ газетты чи мыхуыр кæны, уымæн Норды хуызæн тыхжурна- 
лист афтæ куы дзура, дæ куыст лæмæгъ у, нæ рацæудзæн, зæгъгæ, 
уæд æм уый хъуамæ куыд кæса?.. 
Базар кæнут, базар, «Листок»-ы хъузæттæ! Нырма уын ис, ит- 
тæг домаг чи нæ у, ахæм æлхæнджытæ: нырма газеткæсджытæ фаг 
нæ сахуыр сты алы фæливæн фыстытæй сæхи хъахъхъæнын. 
ИРОН ИНТЕЛЛИГЕНЦИЙЫ ХÆСТÆ 
I 
Владикавказы цæуы, зонынадæй мæгуырау чи у, ахæм сыф 
«Хабар». Уый адæмы размæ æрхаста ирон литературæ, равдыста 
йæ афтæ, æмæ лæг нæ зоны, цæуыл тынгдæр дис кæна,— фыс- 
джытæ бирæ кæй сты, ууыл, æви уацмысты хъæздыгыл, æви, нард- 
уатæй фысджытæ æмæ уацмыстыл цы стауæн ныхæстæ калынц, 
уыдоныл... Йæ ныхасы кæрон «критик» кæны патетикон хъæр: «Кæй 
бон у уыдон се ’ппæт фæнымайын?!» 
Нал ис ирон литературæйы иунæг уæйыг — Къоста, æмæ алы 
дзиглотæ сивæзтой сæ къубæлттæ, сдардтой сæ сæртæ,— алырды- 
гæй алы хъæлæстæй дзурын байдыдтой: 
— Æз драматург дæн! 
— Æз беллетрист дæн! 
— Æз — поэт! 
Æмæ уыцы дзиглотæ æхсæнады тæрхонмæ цыфæнды рахæс- 
сæнт, алцæуыл дæр сын æмбæлынц æхсызгонæй, арфæтæй. Мадæ- 
лон литературæйы тыххæй домаг хъуыды зæгъын сын нæу фæнди- 
аг, былдауæн æмæ козбау ныхæстæй та æфсæрмы ничи кæны. 
Цы хуызы æмæ цæуыл цин кæнынц нæ мадæлон литературæ- 
уарзджытæ? 
Ис махмæ Третъяковтæ: Байы-фырт, Къубалы-фырт, Æлборы- 
фырт æмæ уыдоны хуызæттæ. Сæ хид калынц, афтæмæй иу æм- 
дзæвгæ иннæйы фæдыл хъулон кæнынц. Ис нæм драматург Хъо- 
цыйы-фырт, уымæн та йæ пъесæтæ æнæмæнг разынынц æмхуы- 
зон, æндæр автортæн раздæр чи рацыд, ахæм уацмыстимæ. Ис ма 
408 

поджыдæр драматург Брытъиайы-фырт, уый та йæхи афтæ тынг 
уарзы, æмæ йæ уыцы уарзт нæ уадзы рæстмæ исты ныффыссын, 
;сцæг литературон уацмыс сфæлдисын... Æцæгдæр, бæргæ ис дра- 
матургтæ дæр, беллетристтæ дæр, фæлæ дзы йæ куыстмæ зæрдæ- 
бынæй ничи кæсы... Æмæ фæзынынц къæрис чиныггæндтæ, сæ 
мидис нын æрымысы, Мæскуыйы базарты цы ницæйаг (лубочные) 
фыстытæ уæй кæнынц, уыдоны. Цы йыл дзурæм, суанг адæмы 
сфæлдыст уацмыстæм дæр нæ мидæгдонæй хаст фысджыты къух 
куы фæирвæзы, уæд уыдон дæр свæййынц æнæхъуаджы фæзынд. 
Къубалы-фырт бавдæлд адæмон стырдæр эпопейæтæй иу — Нарты 
кадджытæ гæххæттыл фыссынмæ æмæ сæ афтæ скæрдæнтæ кодта, 
æмæ сæ рауад ницæйаг, æппындæр бамбарæн кæмæн нæй, ахæм 
дзæнгæда. Афтæмæй сыл йæхæдæг бафыста: «Собрал и обработал 
присяжный поверенный такой-то». Æрмæст иунæг уыцы фыст дæр 
æвдисы, цавæр стыр нывгæнæг у Къубалы-фырт, уый. 
Нæ литературæ рæдыд фæндагыл кæй цæуы, литературæ æмæ 
йæ хæстæм раст цæстæнгас кæй нæ дарынц махмæ, уымæн æвди- 
сæн у, «Хабар»-ы хуызæн газет нæм кæй ис, уый дæр. Ууыл дзу- 
рæг у уый дæр, æмæ суанг хуыздæр автортæ дæр, зæгъæм, Бры- 
тъиаты Елбыздыхъо, рауадзынц рухсмæ сæ уацмыстæ æнæхсæс- 
тæй. Цардмæ уæрæх бавнæлд ис уыцы авторы пъесæ «Дыууæ хойы», 
у тынг афойнадыл фыст, фæлæ йыл нæй кæронмæ бæстон куыст, 
фаг цæттæ нæу сценæйы уавæртæн. Бæрæг у, автор йæ уацмысыл 
лыстæг бакусын уæлдай хъуыддагыл кæй нымадта, уый. Æмæ цæ- 
уыл тыхса, кæд æй афтæ дæр хонынц «иттæг курдиатджын», «зын- 
дгонд драматург», кæд ын йæ алы уацмысæй дæр æмхъæлæсæй 
фæзæгъынц «хорз»?! 
Театр йæхæдæг дæр арæх вæййы балаган. Æрæджы Бакуйы 
уыдтæн ирон спектаклы. Æвдыстой драмæ «Хазби», рæстæмбис 
пъесæ, растдæр зæгъгæйæ та, æвзæргомау, архайджытæ дзы афтæ 
хъазыдысты, æмæ къултæ дæр фæсырх уыдаиккой. Дисгæнæн уыд, 
бакуйаг театрдзаутæ цас быхстой, суанг спектаклы райдайæны 
æхситты хай куыннæ фæкодтой пъесæйы дæр æмæ архайджыты 
дæр, уыдæттыл. 
Æмæ исчи загъта æвронг хъуыды? 
Исчи загъта уайдзæфы ныхас, театрæй хынджылæгдон кæнын 
кæй нæ бæззы, уый тыххæй? 
Абабау. 
Æртыккаг бон бынæттон газетты кæсын, пъесæйы дæр æмæ 
архайджыты дæр уæлæуæз чи исы, ахæм рецензи. Уацмысы автор 
йæхæдæг сæйраг ролы хъазыд æппæтæй æвзæрдæр, æмæ уый тых- 
хæй та загъд уыд: «Йæ роль ахъазыд разæнгардæй»... 
Уыцы хуызы, ирон литературæ «дидинæг нæ ракалдта, афтæ- 
мæй руайы»... 
Æмæ уый не ’мбарынц нæ мæнг патриоттæ. Æрмæст фысджытæ 
æмæ сæ уацмысты бирæйыл дис кæнгæйæ, уæлмонцæй хъæр кæ- 
нынц: «Кæй бон у, уыдон се ’ппæты фæнымайын?!» 
409 

Кæд ирон интеллигенцийы фæнды, мадæлон литературæйы рæзт 
дзыхы ныхæстæй нæ, фæлæ æцæг хъуыддагæй уа, уый, уæд æм 
хъуамæ æркæса æндæр цæстæй, аргъ ын кæна критикон æгъдауæй, 
«нæхи у, уæд хорз у», зæгъгæ, уыцы хъуыды аппара, афтæмæй. 
Æхсæнад бæстондæр куы ’взара хъуыддаг, уæд автортæ сæхæ- 
дæг дæр куыдфæндыйæ нал кæсдзысты мыхуырон дзырдмæ. 
II. 
Исчи барæй куы сфæнд кæнид, кæсын æмæ фыссынæн æппæты 
зындæр æмæ æнарæхстдæр чи уа, ахæм абетæ саразын, уæддæр 
ын, гъада-гъа, бантысид ирон дамгъæтæй фыддæртæ æрымысын... 
Стыр оригинал уыд ирон дамгъæуат скæнæг, — райста уырыссаг 
æмæ латинаг алфавиты зынархайддæр дамгъæтæ, баныхæста сыл 
къæдзилтæ, хъустæ, къæхтæ, къухтæ æмæ æндæр ахæм фидауцы 
нысæнттæ æмæ загъта: 
— Адон уæнт ирон дамгъæтæ!.. 
Уæлдай ничи ницы сдзырдта, æмæ афтæ рауад. 
Уайтагъд джиппы уагъд æрцыдысты дыууæ-æртæ чиныджы. 
Алчи дæр федта уæд, иронау кæсын зын кæй у, уымæй зындæр та 
фыссын кæй у, уый. 
Уæдæй ардæм хицæн адæймæгтæ æмæ æнæхъæн къордтæ хъуы- 
ды кæнынц æмæ дзурынц ног, æнцондæр архайд чи уа, ахæм дам- 
гъæтæ саразыныл, фæлæ — дон хиды бынты. Иу-дыууæ хатты уый 
тыххæй арæзт æрцыд сæрмагонд æмбырдтæ дæр. Фæлæ-иу сыстад 
Байаты Гаппо йе ’мдзæхдонтимæ æмæ-иу загъта: 
— Уыйбæрц зынаргъ куыстытæ рауагътам джиппы, æмæ ма ныр 
куыд ивæм нæ дамгъæтæ?! 
Уый дæр дын оригинал. Цыма æрмæст уыцы дыууæ чиныджы 
тыххæй уыдысты фыдæбæттæ! Цыма уыдон нал бахъæудзысты æмæ 
сын ног нал уыдзæн мыхуыр кæнæн! Стæй нæ цыма дарддæр уыдо- 
нæй ноджы зынаргъдæр куыстытæ уадзын нæ бахъæудзæн. 
Фæлæ уæд Байы-фыртæн йæ ныхасы уыди уæз, æмæ, йæ худи- 
нагæн, алы мадзæлттæй къуылымпы кæны, ирон интеллигенци æмæ 
адæмы уынаффæджынтæ цы фыццаг æхсæнады сæмбырд сты, уый 
хъуыддæгтæ. 
Раст зондыл хæст чи у, уыдонæй алчи дæр хъуамæ уына: Иры- 
стон æгæр чысыл у æртæ рауагъдадон æхсæнады дарынæн, фæлæ 
фаг стыр у иуæн, суанг егъау рауагъдадæн дæр. Æртæ æхсæнады 
куы баиу уаиккой, уæд, æнæмæнг, хъуыддаг фæрæстмæ уаид... 
Абон бирæтæ дызæрдыг кæнынц, æртæ æхсæнады хицæнтæй исты 
саразой, ууыл, сæ гуырысхо æнæ бындур нæу, æмæ уымæ гæсгæ 
нæ цæуынц сæ иумæ дæр, нæ сын æххуыс кæнынц. Фæлæ алчи 
дæр куы базона, æртæ æхсæнады баиу сты æмæ нырæй фæстæмæ 
уыдзæн æрмæст иу рауагъдадон æхсæнад, уæд ыл, бæлвырд, аудик- 
кой æппæт ирæттæ дæр. 
Иу æхсæнадæн йæ бон уаид газеттæ уадзын дæр, журналтæ 
410 

дæр, чингуытæ дæр, уымæй уæлдай йын гæнæн уаид уыдон адæ- 
мæн аслам аргъыл дæттын, кæнæ хаттæй-хатт суанг лæвар дæттын 
дæр. Уьш та фыццаг рæстæджы уаид ахъаззаг хъуыддаг. Ахæм 
уавæрты адæм фæцахуыр уаиккой чиныгыл, бамбариккой, æхсыз- 
,он сæ кæй хъæуы, уый, æмæ афтæмæй тагъддæр ралæууид, чиныг 
æмæ газет сæ хæрдзтæ уæлдайджынтæй кæд æхгæндзысты, уыцы 
рæстæг... 
Æхсæнадты баиу кæнын кæй хъæуы, уый хъуамæ æмбара алчи 
дæр. Калачы фыццаг æхсæнад иу рæстæджы сдзырдта ацы хъуыд- 
дагыл, фæлæ дзы ницы рауад. Хорз уаид, дыккаг хатт ыл хъæд- 
дыхдæрæй куы зæгъид, уæд. 
Дарддæр, дыууæ ныхасы, ирон спектакльтæ пайда кæй нæ дæт- 
тынц, уый тыххæй. Уым диссагæй ницы ис — æндæр гæнæн дзы 
нæй, æмæ йыл цы хардз æрцæуы, уый куы ’мбæрза, уæд ууыл цин 
хъæуы. Искуы фылдæр хардз куы дома спектаклъ, уæд уый дæр 
хъуамæ макæй баурома — интеллигенцийæн æмбæлы сæхицæн уыцы 
зын скæнын. 
Æндæр хъуыддаг у, спектакль йæхæдæг куы нæ фæбæзза, уæд. 
Театр хъазæндон (балаган) куы суа, уæд ын адæмы цæсты аргъ нал 
уыдзæн, уымæй та, гæнæн æмæ амал уæвгæйæ, хи бахизын хъæуы. 
Абон уал хæцынц фæйнæрдæм, хъуыддаджы бацæуынц æвæлтæрд 
адæм, театры куыст чи нæ зоны, суанг ахæмтæ дæр. Махмæ афтæ 
кæсы, æмæ æгъгъæд уаид, зæрдæ дарæн кæуыл уа, дыууæ ахæм 
драмкъорды саразын, иу Цæгат Ирыстоны, иннæ — Хуссары. Ныр- 
тæккæ та ис дыууæ нæ, фæлæ дыууæ æмæ ссæдз драмкъорды, æмæ 
уыдонæн сæ фылдæр адæмæн æнад кæнынц театр. 
III. 
Дзæуджыхъæуы ирон æвзагыл цыди журнал «Зонд» — нæ йын 
бантыст, æртыккаг æви цыппæрæм номерыл ахицæн; цыдис дзы 
«Ирон газет» дæр, уый дæр æхгæд æрцыд иу-фондз мæйы фæстæ; 
цыди Калачы газет «Ног цард» — 6—7 мæйы фæстæ уый дæр уыдон 
хал баййæфта; цæуынц чингуытæ — æлхæнæг нæй! Æвæрд цæ- 
уынц спектаклътæ, уыдон дæр тыххæй-æнæбары амæлттæ кæнынц... 
— Уый цавæр æмбисонд у? — фæрсынц бирæтæ. 
Æмбисонд та зын æмбарæн нæу. Чысыл ис Ирыстоны ахæм 
адæм, театрмæ чи бæлла, чингуытæ æмæ газеттæ кæрдзынау æхсыз- 
гон кæй хъæуой. Æмæ, дæ хорзæхæй, æнахуыр ирон лæг цæмæн 
æлхæна газет кæнæ чиныг, кæд æмæ уыдон ницы дæттынц нæдæр 
зондæн, нæдæр зæрдæйæн, нæдæр гуыбынæн? 
Культурон адæймаг чиныг æмæ газетыл хардз кæны, уæлдай 
йын чи нæ у, уыцы æхца дæр, кулътурон чи нæ у, уый та йæ 
Уæлдай суари дæр ратдзæн цæуылфæнды, æрмæст дзы нæ балхæн- 
дзæн газет, уымæн æмæ йæ æппындæр ницæмæн хъæуы... 
Уыцы хъуыддагмæ хъус дарын у ирон интеллигенцийы хæс. 
Кæд æй фæнды уый, æмæ газеттæ æмæ журналтæ уой, чингуытæ 
411 

уæйгонд цæуой, спектакльтæ пайда дæттой, уæд хъуамæ хъомыл 
кæна адæмы, цæттæ йæ кæна культурæ æмбарынмæ. Ахæм куыс- 
тæн йе ’нтысты сæйраг уавæр ис уый мидæг, æмæ интеллигенци 
хъуамæ дард ма лæууа дзыллæтæй, йæ къух хъуамæ æххæсса адæ- 
мы къухмæ. 
Амынд фæндагыл ирон интеллигенци нæ фæлвæрдта æмæ нэе 
куыста, зæгъгæ, уымæй йæм фау æрхæссæн нæй, фæлæ йæ куысты 
нæй иудзинад, æмзæрдæ архайд, æмæ йын уый сафы йæ фæл- 
лæйттæ. Крыловы æмбисонды хърихъупп, хæфс æмæ кæф куыд 
фыдæбон кодтой, уый та никæй хъæуы... Уыцы æмбисонд та æнæ- 
мæнг нæ зæрдыл æрбалæууы, ирон интеллигенци иугæйттæй дæр 
æмæ къордтæй дæр куыд кусы, уымæ кæсгæйæ. 
Райсæм ма чиныгуадзæн куыст — ирон адæмы кулътурон царды 
сæйраг фæрæз. Уый нырма Ирыстоны тынг лæмæгъ у. Хицæн адæй- 
маг хъуыддаг йæхимæ райса, уый гæнæн нæма ис, сразæнгард æм 
уыдзæн æрмæстдæр уæд, æмæ куы зона, йæ пайда бæрæг æмæ 
бирæ рауайдзæн, уый. Ныртæккæ та ахæм пайдайæн фадæттæ нæй. 
Æрмæст интеллигенцийы бон у хъуыддагмæ ныфсджынæй, мулк 
рамбулынмæ æнхъæлмæ ма кæс, афтæмæй бавналын. Æмæ тох 
кæны, фæлæ, хъыгагæн, йæ куысты зыны фæйнæрдæм хæцын. 
Иу рауагъдадон æхсæнад ис Дзæуджыхъæуы, дыууæ та — Ка- 
лачы... Уыдонæй адæмы мыггаг у æрмæст фыццаг, Калачыуæттæ 
та гæххæттыл цы сты, æндæр хъуыддаджы никæцæй зынынц... 
Æртæ æхсæнады дæр, фæрæзтæ сæм кæй нæ ис, уыйадыл ницы 
уыйас архайынц. Дзæуджыхъæуы чи ис, уый æнæбары кусы, уадзы 
цыдæртæ рæстæгæй-рæстæгмæ, Калачы чи ис, уыдон та хъуыдда- 
джы куыстмæ нæ арæхсынц, фæлæ кæрæдзи ратон-батон кæнынц — 
уый дын сæ куыст. Уым аххосджын у æхсæнад «Рухс». Раздæр 
Калачы уыд иу æхсæнад, куыста, уагъта газет «Ног цард». Чи зоны, 
дарддæр дæр йæ бон уыдаид æнтыстджынæй кусын, фæлæ йæ 
уæнгтæй 2—3 зианхæссæджы ацыдысты, арф чи нæ хъуыды кæны, 
ахæмтæй сæхицæн хъузæттæ ссардтой æмæ сарæзтой ног æхсæнад 
«Рухс». Ныры онг уал сæ куыст у уый, æмæ æрымбырд вæййынц, 
ницы саразынц, афтæмæй та фæйнæрдæм фæцæуынц. 
Уыцы æмбырдтæй ницы рауайдзæн, уый куы бамбæрстой, уæд, 
ирон æвзагыл чи фыссы, уыдонæй алчи дæр хицæнæй йæхирдыго- 
нау аразын байдыдта дамгъæуат. Ныр иу райсы фылдæр уырыссаг 
дамгъæтæ, иннæ — латинаг, ивынц сын бархийæ сæ къæдзилтæ, сæ 
хъустæ æмæ æндæр нысæнттæ... 
Афтæмæй иронау кæсын раздæрæй ноджы фæзындæр ис. 
Æрмæст автортæн сæхи бон у сæ фыстытæ æдæрсгæ кæсын, иннæ- 
ты та бахъæуы, дамгъæты æвзаргæйæ, фыдæбон кæнын. Æрæджы 
федтон иу чиныг — латинаг дамгъæтæй фыст, фæлæ уырыссæгтæй 
хъулон дардта. Бадис кодтон, цымæ цы ’взагыл уа ай? Загътон — 
иронау. Афæлвæрдтон кæсыныл æмæ дзы ницы равзæрстон. 
Ахæм уавæрты нæ мадæлон фыссынад бирæ пайда не ’рхæс- 
дзæн адæмæн; цасфæнды ма фысс хорз чингуытæ — уæддæр сæ 
412 

кæсæг нæ уыдзæн. Уый нæй, уæд гæнæн уаид адæмæн фаг хъæу- 
уон хæдзарады, гигиенæ æмæ æндæр чингуытæ уадзынæн. 
Ныр, зынархайд фыстæй дыууæ-æртæ нæ, фæлæ æртæ хатты 
æртын чиныджы уагъд куы ’рцыд, уæддæр ног, иухуызон, æнцонар- 
хайд фыссынады фарст лæууы ирон интеллигенцийы раз, æнусы 
æмбисы размæ куыд лæууыди, афтæ. Æмæ йæ хæс у тагъддæр уыцы 
æиамонд хъуыддаг алыг кæнын... Ацы аз уалдзæджы ныхас цыд, 
зæгъгæ, уыцы фарсты тыххæй æмбырд уыдзæн Дзæуджыхъæуы кæнæ 
Калачы, фæлæ та ныр ницыуал хъуысы. Æхсызгонæй батагъд кæ- 
нын хъæуы уыцы æмбырдыл. Йæ барæвдзы хæс йæхимæ райсын йæ 
бон бауид, зæгъæм, Калачы ирон чиныгуадзæн æхсæнадæн. 
НÆ ФЫДБЫЛЫЗТЫ ФЫДДОЕР 
Иугай ахуыргонд адæмтæ нæм куы фæзынди, уæдæй фæстæмæ 
дзурæм ирæды тыххæй, дзурæм, уый нæ фыдбылызты фыддæр 
кæй у. Æнахуыргонд адæмтæй дæр бирæтæм ирæд рагæй æвзæр 
æгъдау кæсы. 1860-æм азтæй фæстæмæ Цæгат Иры алы кæрæттæй 
æвзæрст лæгтæ къорд хæттыты æрæмбырд сты ирæд фехалыны 
тыххæй, алыг-иу кодтой ирæд куы 10, куы 20 туманыл — уымæй 
фылдæр чи фыстаид, ууыл-иу фиддон сæвæрдтой, ард хæрын код- 
той, æвдисæнты фарстой... 
Фæлæ-иу афæдз-дыууæ афæдзы фæстæ ирæд йæ фыццаг бына- 
ты абадти. 
Ныр та Цæгаты Ир ноджыдæр бадзырдтой ирæдыл... 
Цы адавдзæни уыцы дзырд, уый уындзыстæм. Фæлæ нын ныр 
иу-дыууæ дзырды æнæ зæгъгæ нæй ацы æнамонд æгъдауы тыххæй. 
Ирæды тыххæй усгур лæппутæ æнæ устытæй бадынц 30—40 
азмæ; ирæды тыххæй бирæ чызджытæ æнæкуырдæй баззайынц 30 
æмæ фылдæр азты онг, бирæ дзы куырдуаты дæр фæбады дæсгай 
азтæ. Афтæмæй аивгъуыйы фæсивæдæн сæ тæккæ хъаруджын, сæ 
тæккæ царддзаг афон. 
Сæ хъару куы асæтты, сæ туг куы фехæлы, алы æвзæр низтæй 
куы ныррынчынтæ вæййынц, уæд нæм курынц лæппутæ ус, уæд 
нæм цæуынц чызджытæ чындзы. 
Афтæмæй, цы сывæллæттæ гуыры, уыдон сæ мады гуыбынæй 
рынчынæй, удхъуагæй æмæ сæрхъæнтæй цæуынц — бирæтæ дзы 
иукъорд азты йеддæмæ нæ ацæрынц, фылдæр дзы чи ахæссы, уыдон 
Дæр ницы æнхъæлцау вæййынц. 
Ирæды тыххæй сабыр кусæг лæппу сысты, бæхыл саргъ сæвæ- 
ры æмæ давынмæ ацæуы, афтæмæй хуыснæгадыл фæцахуыр вæййы 
æмæ ус æрхæссыны фæстæ дæр йе ’гъдау нал уадзы. 
Ирæды тыххæй лæппу чызг скъæфынмæ бацæуы, æмæ дзы йе 
фыдбылызтæ æрцæуы, йе та чызджы бинонтæ лæппуйы хæдзары 
ИУ афтид акæнынц. 
413 

Ирæды тыххæй ныл нæ алыфарс адæмтæ худынц, æддагон адæ- 
мыл нæ нымайынц. 
Уый уын нæ ирæд!.. Хуымæтæджы нæ дзурынц йæ фехалыныл 
нæ æмбаргæдæр адæмтæ... Дзурынц, бæргæ, фæлæ мах афтæ 
æнхъæл стæм, æмæ нырæй фæстæмæ дæр фиддонæй, ард хæры- 
нæй æмæ дзырд дæттынæй куы сурой ирæд, уæд дзæгъæлы уы- 
дзæн сæ фæллой, — фыдæлты æгъдауæн афтæмæй сурæн нæй... 
Ныр нæм фæзынди иугай лæгтæ, кæцытæ нал исынц сæ чыз- 
джытæй ирæд. Уыдон æй фиддоны æмæ ард хæрыны тыххæй нæ 
ныууагътой, фæлæ æрæмбæрстой, ирæд фыдбылыз æмæ æгад 
æгъдау кæй у. 
Иу хатт æмæ дыууæ хатты æвæрд куынæ уыди ирæды тыххæй 
фиддон, кæнæ ард хæрын, æмæ та-иу уæддæр ирæд фæстæмæ йæ 
бынаты куы абадти! Афтæ уыдзæн нырæй фæстæмæ дæр, цалынмæ 
адæм сæхуыдтæг æрæмбарой ирæды æвзæрдзинад æмæ æгаддзинад. 
Адæймаг дзырд дæтгæйæ æмæ фиддонæй тæрсгæйæ, цы æгъдау 
ныууадза, уый фадат-бон фыццагæй цырддæрæй бакæндзæн, фæлæ 
æрæмбаргæйæ цы хъуыддаг ныууадза, уый та бынтон, бындзарæй 
уагъд у. 
Æппынфæстаг, тыхы æгъдау хъуамæ хорз макæмæ кæса. Иу 
лæджы иннæмæн æхца раттын куы фæнда, уæд кæй цы хъуыддаг 
ис, цæмæн æй уромут? Лæппумæ æгад куы кæса лæвар, кæнæ æгæр 
аслам ус æрхæссын, чызгмæ та æнæ ирæдæй кæнæ чысыл ирæдыл 
чындзы ацæуын, уæд кæй къухы ис уыдон бауромын? 
Фæлтау, ирæды тагъддæр фехæлд кæй фæнды, уыдон ныууа- 
дзæнт сæ фиддонтæ æмæ ард хæрынтæ æмæ æмбарын кæнæнт адæ- 
мæн, цас зиан æмæ фыдбылыз хæссы ирæд ирон адæмæн, куыд 
æгад у бинонтæн сæ чызджы стурау уæй кæнын, куыд æгад у чыз- 
гæн дæр æмæ лæппуйæн дæр уæй æмæ æлхæды уагыл иумæ цæрын. 
ХЪÆУУОН БАНЧЫТÆ 
I. 
Дуне куыд рагон у, афтæ рагон у «пайда» дæр. Уыди æмæ ис 
ахæм адæмтæ, тыхсты бон чи баххуыс кæны лæгæн, æппын пай- 
дайы мæт нæ кæнгæйæ. Уыди æмæ ис ахæм адæмтæ дæр, пайдамæ 
куынæ æнхъæлмæ кæса, уæд судзины йас æххуыс чи нæ фæуы- 
дзæн тыхст лæгæн. Рагон библийаг таурæгъ афтæ зæгъы: дыууае 
æфсымæрæй хистæр цуанæй стонгæй æрцыди æмæ кæстæрмæ хъæ- 
дурфых æрæййæфта. 
— Авæр мын дæ хъæдурæй, — куырдта хистæр. 
Кæстæр загъта: 
— Ратдзынæн, фæлæ мын ууыл ды дæ хистæрдзинад ратт. 
Уый стонгæй марди æмæ ауæлдай кодта йæ хистæрдзинад, афтæ- 
мæй уыцы рæстæджы хистæрдзинады бирæ тых, кад æмæ аргъ уыди. 
414 

фæлæ рагон заманы, адæмтæ ма мыггаггай куы цардысты, сæ 
царды Уаг æхцайыл арæзт куы нæма уыди, уæд цъаммар «пайда- 
гæнджытæн» цыбыр уыди сæ фæндаг. 
фыццаджы пайдайы æгъдау уыди афтæ: 
— Мæнæ дын 5 барæны хор — фæззæджы мын сæ 8 барæнæй 
ратдзынæ. 
— Мæнæ дын 30 æлмæрины тын — афæдзы фæстæ мын сæ 50 
æлмæринæй бафиддзынæ. 
— Æртæ боны дын хуым кæнын — фæззæджы мын ды цыппар 
боны бахуым кæн. 
Афтæмæй дард ацæуæн нæ уыди пайдагæнджытæн. 
Фæлæ æхца куы фæзынди, адæмтæ мыггаггай куынæуал цæ- 
рынц æмæ фыдæлты æгъдæуттæ рох кæнын куы байдыдтой, уæд 
фæндæгтæ байгом сты цъаммар пайдагæнджытæн. 
Æппынæрæджы дæр ма нæ хæхбæсты нæ зыдтой, цы у вексель, 
распискæ — адæм фылдæр дзырдæй æууæндыдысты кæрæдзийыл, 
кæнæ-иу лæдзæгыл уыгард кодтой. Ныр та ма æнæ вексель, æнæ 
распискæ чи ауадздзæн йæ къухæй æхца? Кæнæ ма бирæ разын- 
дзæн ахæм адæмтæ, æнæ пайдамæ æнхъæлмæ кæсгæйæ, тыхст лæ- 
гæн чи баххуыс кæна? 
Афтæ алцæмæй дæр: культурæ æмæ ахуырады хорздзинæдтæй 
æвзæрдзинæдтæ раздæр хæццæ кæнынц адæммæ. 
Адæймагмæ иу-дæс туманы уæгъд æхца куы бамбырд вæййы, 
уæд сæ пайдайыл ауадзы. 
Куыд пайда? 
Закъон сомæй процент 12 капеккæй фылдæр исын нæ уадзы, 
махмæ та сомæй 30 капеччы аслам процент хонынц. 
30 процентыл куы уаид хъуыддаг, уæд ма ницы кæнид, фæлæ 
цъаммар пайдагæнджытæ процент схæццæ кæнынц 100—200-мæ. 
Мах нæхуыдтæг федтам ахæм хабар. Дуканигæс сусæгæй тыхст 
адæмæн æхца пайдайыл лæвæрдта, вексель иу ныффыссын кодта 
афæдзы ’рдæгмæ 100 сомыл, æхца та-иу радта 50 сомы. Иуæй-иу 
пайдагæнæг та афтæ кæны: ныффыссы вексель дыууæ хатты фыл- 
дæрыл æмæ тыхст лæгæн зæгъы: 
— Кæд мын æмгъуыдыл бафидай ме ’хца, уæд дæ туманæн æртæ 
сомы йеддæмæ нæ райсдзынæн, куы нæ бафидай æмгъуыдмæ, уæд 
та мæ-иу ма рахъаст кæн — ацы вексельмæ гæсгæ дæ дыууæ хатты 
фылдæр райсдзынæн. 
Фæлæ ма æууæнк кæм ис — хæсджын æмгъуыдыл куы æрхæс- 
сы æхца, уæддæр пайдагæнæг йæ дзырдыл нал басæтты æмæ дзы 
æххæстæй, вексельмæ гæсгæ бацагуры. 
Вæййы ноджы афтæ: 
Хæсджынæн æмгъуыдыл бафидын йæ бон куы нæ вæййы, ба- 
хъастæй та тæрсгæ куы кæны, уæд пайдагæнæг йæхи сцъаммар 
кæны æмæ йæ чысылгай цъирын байдайы. 
Къуырийæ-къуыримæ, мæйæ-мæймæ сæ астæу вæййы ахæм ныхас: 
— Æри мын ме ’хца, кæннод дыл судмæ бадæтдзынæн. 
415 

— Ма мыл бахъаст кæн, мæ хъуыддæгтæ, мæ фæндтæ фæдзае- 
гъæл уыдзысты. 
— Хорз, нæ та дыл бахъаст кæндзынæн, фæлæ мын æмгъуыд 
æддæдæргæнæггаг иу-дыууæ туманы æри. 
Цы гæнæн вæййы — бафиды. 
Иу мæйы фæстæ ноджыдæр афтæ, стæй та ноджыдæр. 
Ахæм фиддонтæй хæсджын хаттæй-хатт йæ хæсы бæрц бафи- 
ды, уæддæр векселы фиддон — разæй, хицæнæй. 
Афтæмæй мæгуыр лæг йæ фæстаг хæдон ласынмæ æрцæуы. 
II. 
Ацы рæстæджы пайдагæнджытæ мæтыхау сбирæ сты æмæ раст 
кусæг адæмы стигъынц, заууатмæ сæ тæрынц. 
Нæ æмбаргæдæр адæмтæ рагæй æрдиаг кæнынц ацы фыдбылы- 
зы хъуыддагыл, хъуыды кæнынц, куыд фервæзын кæной растку- 
сæг адæмы пайдагæнджыты ныхтæй. 
Бахъуаджы бон æхца æнæ пайдайæ, кæнæ чысыл процентыл 
кæцæй райса, ахæм бынат куы уа тыхст лæгæн, уæд æй æндæр 
ницы хъæуы, уæд ирвæзт у пайдагæнджыты ныхтæй. 
Фæлæ уый кæм ис!.. 
Ис банчытæ, паддзахады банк æмæ æндæртæ дæр, фæлæ уыр- 
дыгæй дæттынц æхца æрмæст уыдонæн, зæххытæ, хæдзæрттæ кæмæ 
ис, мæгуыр расткусæг лæгыл та кæм æууæндынц! 
Уымæ гæсгæйæ нæ æмбаргæдæр адæмтæ рагæй хъуыды кæ- 
нынц æмæ сæхи хъарынц хъæуты мæгуыр кусæг адæмы фаг бан- 
чытæ аразыныл. 
1877-æм азы Æрыдон сарæзтой се ’хсæн ахæм банк (обществен- 
ная касса). Фыццаг дзы æрæвæрдтой æрмæст 300 сомы, фæлæ йын 
адæм йæ хорздзинад куы бамбæрстой, уæд æй фылдæрæй-фылдæр 
кæнын байдыдтой æмæ йæ 15 мины онг схæццæ кодтой. 
Алы æрыдойнагæн дæр йæ бон уыди уырдыгæй бахъуаджы бон 
æхца исын 9 туманы онг 10 процентыл афæдзмæ. 
Уыйфæстæ ахæм банк фæзынди Уæлгинскæйы дæр — йæ ара- 
зæг уыди Байаты Гаппо. 
Бирæ фæхъардта йæхи Байы-фырт ууыл, цæмæй алы хъæуы 
дæр ахæм банчытæ сараза, æмæ кæд комкоммæ йæхицæн нæ бан- 
тысти банчытæ бирæ рæтты саразын, уæддæр уый дзыхæй бирæ 
адæм бамбæрстой хъæууон чысыл банчыты пайдадзинад... 
Уалынмæ фæзынди 1904 азы закъон хъæууон банчыты тыххæй. 
III. 
Ныр дæр ма хаттæй-хатт æрыхъуысы ныхас: ницæмæн, дам, 
хъæуынц нæ хъæууон адæмæн банчытæ. Ацы ныхас зæрдæмæ уаед 
цæуид, адæмты цард æхцайыл арæзт куы нæ уаид, пайдагæнджытæ 
расткусæг адæмы фæллоймæ гæппæввонгæй куы нæ бадиккой. 
416 

Кусæг лæгмæ бахъуаджы бон æхца куы уаид, уæд йæ алы куыст 
дæр рæвдз цæуид, уæд йæ алы базайраг дæр афойнадыл уæй кæ- 
нпд æмæ дзы хорз аргъ исид. Кæнæ хаттæй-хатт исты куыст, исты 
хъуыддаг райдайынæн нæ вæййы æхца, æмæ лæг æнцад бады... 
Нæй... Æнæ æхцайæ цæрæн нал ис, æмæ кæд хъæздыджытæн, 
сæудæджер адæмæн ис стыр банчытæ, уæд хъуамæ уыдон ныхмæ 
хъæууон кусæг адæмæн дæр сæхи фаг банчытæ уа... 
фæлæ ма иу ныхас та афтæ кæнынц, хъæууон банчытæ, дам, 
уымæн нæ хъæуынц, æмæ æххуыс кæнынц лыстæг, къухæй куыс- 
гытæн, кæцытæ, дам, фесæфинаг сты æмæ цас тагъддæр фесæфой, 
уыйас хуыздæр у. Бæлвырд, ис ахæм куыстытæ, бынтондæр фаб- 
рикты къухтæм чи бацыди, ис ахæмтæ дæр, æмæ фабрикты дæр 
сты, хъæуты дæр, фæлæ уыдон дæр цас тагъддæр ахицæн уой фаб- 
риктæм, уыйас хуыздæр. Иу цъухъайы фаг тын бауафыныл дыууæ- 
æртæ мæйьт фæкусдзынæ, афтæмæй фабричы куыст сгæллад, хуыз- 
дæр æмæ рæсугъддæр, 4—5 сомы аргъ йеддæмæ нæу. Цы зæгъын 
æй хъæуы, ахæм къухæй куыст æнæпайда куыст у æмæ, фæлтау 
бынтон куы ферох уа, уæд хуыздæр у. 
Фæлæ къухæй куыстытæй ис бирæ ахæмтæ дæр, нырма фабри- 
чы дуарæй дæр чи нæ бакасти, кæнæ та фабриктыл тыхджындæр 
чи кæны. Гауызты хуыздæртæ æмæ зынаргъдæртæ къухæй æлвыст 
сты, æнхъæл стæм, æмæ нырæй фæстæмæ дæр афтæ уыдзæни — 
машинæйы куыст гауызтæ къухæй куыстыты нæ амбулдзысты. 
Кæнæ, зæгъæм, зæрингуырды куыст. Фабрикæ йæхи хъары ацы 
куыст йæхимæ айсыныл, фæлæ, куыд уынæм, афтæмæй йын ны- 
ронг ницы æнтысы. Уæд уисæй чыргъæдтæ, чырынтæ бийыны куыст 
та куыд цæуын кæнут машинæйы къухмæ!.. Ис ма ноджы бирæ 
ахæм куыстытæ, æмæ уыдонæн ахъаз кæнын цæмæй æвзæр у? 
Уый фæстæ у зæххы куыст. Алы халсар дæр чысылгай бино- 
ныгкуыст зæххыл куыд æрзайа, афтæ никуы æрзайдзæн. Мах уынæм, 
æмæ уыцы бирæ зæххытæ иу конд, иу тыд кæм цæуынц, уым алцы дæр 
æвзæр зайы. Æнæуи дæр зæххы куысты машинæтæ фабриктæ æмæ за- 
нодты хуызæн не сты — цыбыркъух адæмæн дæр сæ бон у уыдон æлхæ- 
нын, иуæн кæм нæ уа, уым та къордæй иумæ æлхæндзысты... 
Ахæм зæххыкуыстгæнæг адæмæн бахъуаджы бон, æхца æфстау 
æнæзивæгæй кæцæй исой, ахæм банчытæ куы уа, уæд уый цæмæй 
æвзæр у? Кæнæ цæмæй æвзæр у бындзы куыст, кæнæ дыргъыкуыст- 
гæнджытæн бахъуаджы бон æхца æнцон ссарæн куы уа?.. Нæ, 
хъæууон банчытæ нæ хъæуынц, чи зæгъы, уыдон рæдийынц. Раст- 
кусæг лæг бахъуаджы бон пайдагæнджыты ныхтæм куы хауа, уæд 
уый хъуамæ хорз макæмæ кæса... 
Хъæууон банчытæ хъæуынц æмæ, цæмæй сарæх уой, ууыл хъуа- 
мае алчи дæр йæхи хъара. 
Ныронг ранæй-рæтты земство æмæ иугай лæгтæ лæууыдысты 
ацы хъуыддагыл, фæлæ сæм æхца фаг нæ уыди æмæ сын бирæ 
,пЩы бантысти... 
Коцонты Лрссн 
417 

Фæлæ 1904-æм азæй фæстæмæ хъæууон банчытæ аразыныл 
ныллæууыди паддзахады банк. Æмæ уæд загътой иууылдæр: 
— Ныр, Хуыцауы фæндæй, иукъорд азты фæстæ алы хъæуы 
дæр уыдзæни банк, æмæ пайдагæнджыты уæззау арм фыццагау 
нал уыдзæни æвæрд расткусæг адæмы бæрзæйыл. Фæлæ хъуыддаг 
афтæ нæ ацыди. Æхсæз азы рацыди уæдæй, æмæ нырма æгас Уæрæ- 
сейы æртæ мины бæрц йеддæмæ банчытæ арæзт нæма æрцыди. 
Паддзахады банк фæнд хорз скодта, æхца йæм ис йæ сæххæст 
кæныны фаг, фæлæ йæ уæддæр хорз сæххæст кæнын нæ фæразы. 
Фæнд афтæ уыди, æмæ банчытæ хъуамæ тынгдæр цыбыркъух 
кусæг адæмæн æххуыс кодтаиккой, фæлæ закъон афтæ фыст æрцы- 
ди, æмæ та хъæууон адæмæй дæр дзагармдæр чи у, уыдон къухтæм 
бахауынц банчытæ, бирæ мæгуыр кусæг адæмæн та сæм бацæуæн 
дæр нæй... 
Мах къорд хæттыты æрыхъуыстам, бонджындæр хъæууон адæм- 
тæй бирæтæ кæй райсынц банчытæй æхца чысыл пайдайыл æмæ 
сæ мæгуыр адæмæн стыр пайдайыл кæй фæдæттынц. 
Афтæмæй та хъæууон банчытæ дæр мæгуыр кусæг адæмæн 
æххуысы бæсты пайдагæнджытæн фылдæр æххуыс кæнынц. 
Уæрæсейы ахæм диссæгтæ бирæ æрцæуы — хорзы тыххæй дзы 
цы аразынц, уый дæр æвзæрырдæм фæвæййы. 
Закъоны 14-æм статъя сæхгæдта банчытæм фæндаг мæгуыр 
лæгæн, цыфæнды æууæнкджын уа, цыфæнды куыстуарзаг уа, уæд- 
дæр. Иугæр банк 4—5 бонджын лæджы къухты куы бафта, уæд 
уыдоны бон у иу мæгуыр лæг дæр уырдæм нæ бауадзын. Кæд хъæу- 
уон банчытæ мæгуыр кусæг адæмы тыххæй сты, уæд цæмæн 6а- 
хъуыди 14-æм статъя? На уый нæй, æмæ цъаммар пайдагæнджы- 
тæн æххуысы тыххæй кæд сты, уæд та йæ афтæ зæгъын хъæуы. 
Нæ, мах афтæ æнхъæл не стæм, æмæ 1904-æм азы закъон пай- 
дагæнджытæн æххуысы тыххæй у. 
Уый у цыбыркъух кусæг адæмы пайдайы тыххæй æмæ сын 
цæмæй æцæг пайда уа, уый тыххæй йæ саразын хъæуы афтæ, мæ- 
гуыр кусæг лæгæн бахъуаджы бон банчытæй æнцонæй æхца рай- 
сæн куыд уа. 
Уыйфæстæ у, æмæ хъæууон банкæн йæ аразын æгæр зын у — 
сфæнд кæнынæй йæ сæххæст кæнынмæ бирæ мæйтæ аивгъуыйы. 
Цæмæн хъæуы Петербургимæ рафысс-бафысс, æгъгъæд цæуылнæ 
у ам бынæттон паддзахады банчытæй бар исын? 
Иннæ у, æмæ банчытæн сæхимидæг æгæр бирæ гæххæтт фыст 
цæуы — дзæгъæл фыст... Гæххæтт æхцайы аргъ у, йæ фыссын дæр 
афтæ, афон ыл бирæ сæфы, æнæуи дæр дзæгъæлы рафысс-бафысс 
хъуыддæгтæн цæлхдур у, æндæр ницы. 
Ноджы ма уый зæгъæм, æмæ хъæууон банчытæ дæр æгæр бирае 
пайда (процент) исынц мæгуыр адæмæй —сомæй пайда 10—12 ка- 
пекмæ схæццæ вæййы. Паддзахады банк йæхæдæг дæр æгæр исы, 
рентæ йын сомæн 4 капеччы йеддæмæ нæ дæтты, ам та сомæй 6 
капеччы исы... Афтæ чи зæгъы, ацы хъæууон банчытæ дæр паддза- 
418 

хады банк йæхи пайдайæн скодта, уыдон дæр, æвæццæгæн, уыйас 
мæнг нæ дзурынц. 
Фæлæ мах ныр æппæт уыдæтты тыххæй хъуамæ ма фæхъуыды 
кæнæм, хъуамæ ма сбадæм æнхъæлмæ кæсыныл, цалынмæ 1904-æм 
азы закъон аразой, фæлæ цы кæнæм, уый нæхæдæг... 
Хъæууон банчытæ хорз арæзт куы уой, уæд мæгуыр адæмæн 
стыр пайда кæй сты, уый зонын хъæуы. Æмæ хорз уаид, алы хъæу 
дæр, куыд сын æнцондæр у, куыд сæм хуыздæр кæсы, афтæ сæхуыд- 
тæг куы аразиккой æхсæны банчытæ. 
Хъæу йæхæдæг куы нæ арæхса, уæд та — æппыннæйы бæсты 
1904-æм азы закъонмæ гæсгæ банк дæр хорз. 
Фæлæ искæмæ æнхъæлмæ кæсынæй пайда нæй... Афтæ куы 
зæгъæм, мæнæ нæм хицæуттæ æрбацæудзысты, банчытæ нын са- 
раздзысты, нæ иннæ хъуыддæгтæ дæр, уæд фæрæдидзыстæм. 
Фæлтау, цы кæнæм, уый нæхæдæг. 
ХИЗАНТЫ ТЫХХÆЙ 
«Æфсиры» номерты фыст уыди Дзауыкомæй, уым, дам, иукъорд 
хизантæн сæ зæхх æлдар цъунайраг бонджын лæгтæн ауæй кодта. 
Нæ фыссæг æмбал Гулиты Ефим æрдиаг кæны ацы хабарыл, дис 
кæны, ног закъон, дам, рацыди æви цы?! Дзæгъæлы дис кæны нæ 
фыссæг æмбал... 
Кæд уыди раст закъонтæ Уæрæсейы? Кæнæ дзы цы закъонтæ 
ис, уыдон æххæстгæнæг кæм ис? 
Рагæй нырмæ хизантæ удхары цард æрвитынц. Уыдон царды 
æгъдæуттæй зындæр ма кæм уа, фæлæ сæ чи уадзы афтæмæй дæр 
цæрын! Куы иуæрдыгæй æрыхъуысы, куы иннæрдыгæй: мæнæ та 
æлдар уæлдай фиддон сæвæрдта, мæнæ та æнæгъдауæй æфхæры... 
Уыцы æфхæрдтæн, æнæгъдау фиддонтæн кæрон нæ уыдзæн, 
цалынмæ хизантæ æлдæрттæй хæрз хицæн нæ ауой. Æндæраз Кав- 
казы наместник бæргæ фæнд кодта, цæмæй хизантæн, цы зæххы- 
тыл цæрынц, уыдон лæвар баззайой, æлдæрттæн та къазнайæ фыст 
куыд æрцыдаид сæ зæххыты аргъ, фæлæ уыцы фæндыл Петербур- 
джы стыр хицæуттæ не сразы сты... 
Æмæ хизантæ сæ фыдæвзарæны цард кæдмæ æрвитдзысты, 
бæрæг нæу... 
Чи сты хизантæ, куыд фыст уыдысты, куыд æндæрхуызон код- 
той хизанты закъонтæ, уый сæхицæй дæр бирæтæ нæ зонынц. 
Æз афтæ æнхъæл дæн, æмæ ам уыдоны тыххæй иу-дыууæ ны- 
хасы зæгъын æмбæлы. 
Раджы, нæ хæхбæсты адæмтæ уыцы змæст куы уыдысты, кæ- 
Рæдзи цæрын куынæ уагътой, тынгдæр та Цæгат Кавказы ’рды- 
гæй, уæд ирон адæмæй бирæтæ, сабыр царды фадат агургæйæ, 
лыгъдысты Хуссар Кавказмæ, Гуырдзыстонмæ. Гуырдзиаг æлдæрт- 
419 

тæ уыдонæн лæвæрдтой цæрынæн сæ æвзæр зæххытæ. Уыдон уыды- 
сты фылдæр дурджын, пыхсджын, цъыфдзаст зæххытæ æмæ йе хуы- 
мæн нæ бæззыдысты, йе уыгæрдæнæн. Фæлæ æрцæуæггæгтæн кæм 
уыди хорзæй æвзарæн — æрцардысты-иу уыцы æвзæр зæххытыл. 
Дыууæтæ-иу бадзырдтой: æрцæуæггæгтæ æлдарæн исты пайда куыд 
лæвæрдтаиккой йе хорæй, йе æндæрæй, æлдар та уыцы зæххытыл 
цæрыны бар уыдон йеддæмæ æндæр адæмæн куыннæ лæвæрдтаид. 
Стьф фыдæбæтгимæ æрцæуæггæгтæ (хизантæ) уыцы æвзæр зæххы- 
тæй хорз хуымтæ, хорз уыгæрдæнтæ скодтой æмæ афтæмæй æлдæрт- 
тæн стыр пайда лæвæрдтой. Уыдон ма ноджы уымæй пайда уыдысты 
æлдæрттæн, æмæ сын уыцы тас рæстæджы сæ ис, сæ бон хъахъхъæдтой. 
Дыууæтæм дæр пайда кастысты ацы царды æгъдæуттæ æмæ 
фидыдæй цардысты. 
Фæлæ 60-æм азты, кусджытæ паддзахы манифестæй куы ра- 
уæгъд сты, уæд сæхицæн цæрæн зæххытæ агуырдтой, æмæ афтæ- 
мæй зæххы аргъ æвиппайды фылдæр кæнын байдыдта. 
Зæххагурджытæ куы сарæх сты, уæд æлдæрттæ ферох кодтой, 
хизантимæ рагæй-æрæгмæ цы æгъдæуттыл цардысты, уыдон æмæ 
сыл фылдæрæй-фылдæр фиддонтæ æвæрдтой, кæннод та сæ иуда- 
дзыг сæ бынæттæй стын кодтой. Куыд фæстæмæ æлдæрттæ æрцæ- 
уæггæгты афтæ æфхæрын байдыдтой, афтæ бирæ хъаугъатæ цыди 
сæ астæу, æмæ сæм хицæуттæн дæр нал уыди æнæ æркæсгæ. 
1891-æм азы рацыди «хизанты закъон». Фæлæ уыцы закъон 
афтæ фыст уыди, æмæ та уый дæр нæ бафæрæзта хизанты æмæ 
æлдæртты сæ хъаугъайæ фæуромын. 
Тынг галиутæ фыст у уыцы закъон — чердæм дзуры, цавæр у, 
ничи йын ницы бамбардзæн. 
Закъоны 2-аг статъя афтæ зæгъы: «Хæдзаруатæй, хуымгæндæй, 
уыгæрдæнæй, дыргъдонæй — цыдæриддæр хизанты къухы уыди 
ацы закъон рахъæры онг, уыдон нырæй фæстæмæ дæр сæ къухы 
куыд уой, ныронджы аргъыл, ныронджы фиддонтыл». 
Ацы статъя бакæсгæйæ, хизан загътаид: 
— Уæ цæрæнбон бирæ уа, махæн нæ бартæ закъонæй чи ныф- 
фидар кодта — ныр нын тас нал у, æлдæрттæ нæм уæлдай æвнæлд 
нал æрбакæндзысты. 
Фæлæ чысыл æддæдæр 5-æм статъя 2-аджы дзæбæх фæндтæ 
ницæмæ æртардта. 
5-æм статъя афтæ зæгъы: «Æлдары бон у хизаны йæ зæххæй сыс- 
тын кæнын, æрмæст ын хъуамæ афæдз раздæр йæ фæнд базонын кæна». 
Æлдары бон уый куы уа, уæд æй цы фæнда, уый кæндзæн. Йæ 
зæххы аргъ фæфылдæр кæнын æй куы фæнда, уæд зæгъдзæн хизанæн: 
— Бафид мын уыйас! Кæд нæ фидыс, уæд дæхн лидзынмæ цæттæ 
кæн, афæдзмæ хъуамæ ахицæн кæнай дæхи. 
Кæнæ æлдарæн æндæр исчи фылдæр аргъ куы фида йæ зæх- 
хæн, уæд-иу зæгъдзæн: 
— Мæ зæхх мæхи хъæуы, афæдзы онг дæхи асыгъдæг кæн ар- 
дыгæй. 
420 

Бæргæ ма дзы уыди уыцы закъоны иу статъя - 7-æм, кæцы 
чысыл хæцы хизанты фарс, афтæ зæгъы: «Æлдар хизаны йæ зæх- 
хæй куы сура, уæд ын хъуамæ йæ хæдзæрттæн, йæ бакуыст дыргъ- 
^æттæ-йедтæн дыууæ аргъы бафида». 
фæлæ 7-æм статъя дæр ницы у, æлдарæн бирæ фылдæр æхца куы 
лæвæрдæуа, уæд дыууæ аргъы дæр æнцонæй бафиддзæн. Уыцы хуы- 
зæиæй 7-æм статъя дæр ницы бæрæг феххуыс уыдаид хизантæн... 
Уæддæр æлдæрттæ уыцы 7-æм статъяйы тыххæй иууылдæр сæ 
гæрзтæ рабастой. Хъаст хъасты фæдыл хæссын байдыдтой Петер- 
бургмæ, фервæзын, дам, нæ кæнут ацы дыууæ аргъы фидынæй, 
кæннод сæфæм. 
Цы зæгъын æй хъæуы, Петербурджы стыр хицæуттæ дæр та 
æлдæртты фарс фесты: 1910-æм азы рауагътой ног закъон, кæцы 
фехæлдта дыууæ аргъы фиддон хизанты хæдзæрттæ-йедтæн, æнæуи 
куыстытæн та æппын ницыуал саккаг кодта. 
Афтæмæй фервæзтысты æлдæрттæ 7-æм статъяйæ æмæ фыцца- 
I æй уæндондæрæй бавнæлдтой хизантыл ног фиддонтæ æвæрынмæ 
æмæ сæ сæ зæххытæй сурынмæ. 
Цы ма хъæуы æлдары, цасдæриддæр æй фæнда, уыйас фиддон 
сæвæры æрцæуæггæгтыл, куынæ фида, уæд та йæ сургæ кæны. 
Уыцы хуызæнæй 1900-æм азæй фæстæмæ хизанты фыдæвза- 
рæнтæ стыхджын сты: æлдæрттæ сын сæ туг банызтой æмæ сын 
«макæ» зæгъæг нал ис — закъон уыдоны фарс фæци... 
А фæстаг афонты Кавказы дæр æмæ Петербурджы дæр дзурын 
райдыдтой хизанты цардæн исты æгъдау саразыны тыххæй, фæлæ 
нырма ницы бæрæг ис. 
Æнхъæл стæм, æмæ ныр цы закъонтæ фыст æрцæуой, уыдонмæ 
гæсгæ хизантæн, цы зæххытыл цæрынц, уыдон балхæныны бар 
къазнайы фæрцы уæддæр ратдзысты. 
Æппынфæстаг, Дзауыком нæ цæмæй фæрсынц, уымæн дзуапп 
дæттæм: 
Æлдар хизанæн афæдз раздæр куы базонын кæна йæ фæнд æмæ 
йын йæ лидзæн бон йæ хæдзæрттæ-йедты аргъ куы фида, уæд ныры 
закъонтæй йæ бон у уый асурын, кæннод нæу, æмæ æфхæрдтытæ 
уæд сæ хъаст хæццæ кæнæнт Калакмæ. 
<ИРОН ЧИНГУЫТÆ> 
Библиографи 
Щ 
I. Къоста, «Ирон фæндыр». Рацыди Берлины 4-æм рауагъдæй. 
Чиныг хорз гæххæттыл рæсугъд шрифтæй мыхуыргонд у, фæлæ 
йæм дыууæ аиппы ис. Иу у, æмæ йæ рауадзæг Гутнаты Елбыз- 
Дыхъо æрæвæрдта чиныджы сæр, зынгæ ран, йæхи ном: «Æз рай- 
гуырдтæн хохы, Дзывгъисы...» æмæ афтæ дарддæр. 
421 

Дыккаг аипп уый у, æмæ чиныджы раздзырд æнæхъола фыст 
у. Фыста йæ Байаты Гаппо. Биографи дæр у истори æмæ йæ исто- 
риау фыссын хъæуы. Байат та, истори цы у, уый, æвæццæгæн, не 
’мбары. Историйы не ’мбæлынц ахæм ныхæстæ: «О нæ Хурзæрин; 
о не стъалы» æмæ уый хуызæттæ. Ахæм бæрзонд ныхæстæ уæлдай 
сты. 
Уый ма зæгъын хъæуы, æмæ ацы чиныгæн Хуссар Ирыстоны 
бынат нæй, уый тыххæй æмæ мыхуыргонд у зæронд, уырыссаг- 
хæццæ шрифтæй, мах та лæуд стæм латинаг шрифтыл, зæрондыл 
нывыл кæсын дæр ничи зоны. 
II. «Песня об Алгузе». Рауагъта уый дæр Гутнаты Е. Берлины 
уырыссаг æвзагыл. Зæронд гуырдзиаг æвзагæй йæ раивта уырыс- 
саг æвзагмæ проф. Джанашвили. Зарæг у ирон паддзах Æлгъуызы 
тыххæй, йæ хъæбатырдзинад æмæ йе сгуыхтдзинæдты тыххæй. 
Дзуры зарæг, Æлгъуыз сыхаг паддзахадтимæ куыд хæцыд æмæ 
Иры паддзахад дардыл куыд æрзылдта. Чиныг нын æргом кæны 
рагон заманы царды уавæртæ æмæ æгъдæуттæ. 
Ацы чиныгæн дæр раздзырд ныффыста Г. Байаты — уый дæр та 
Гаппойы æнæхъуаджы бæрзонд ныхасæй цух нæу. 
Хорз уаид, ацы чиныг ирон æвзагыл дæр куы рацæуид. 
III. «Нарты Батырадз». Фыссæг Æмбалты Цоцко, рауадзæг 
Е. Гутнаты. Кадæггæнæг куыд дзырдта, афтæ фыста, æвæццæгæн, 
Æмбалты Цоцко, æмæ уымæй хорз бакодта — зæронд ныхасы арæз- 
тытæ дзы æнагайдæй баззадысты. Ам дæр та иу диссаг ис: чиныг 
рауадзæг Гутнат дæр йæ ном фæтъыста Цоцкойы номимæ. Ссар- 
дзыстут дзы ахæм фыст: «Цоцко æмæ Елбыздыхъо хæлар кæнынц 
ацы чиныг ирон адæмæн». 
Æвæццæгæн, «Æз дæн» у сыгъдæг ирон низ. 
ЕЛБЫЗДЫХЪО БРЫТЪИАТЫ 
:==э#с==: —- 
Ацы сæрды, сентябры 25 бон, Ирыстоны фæллойгæнæг адæ- 
мыл æрцыди стыр зиан — Дзæуджыхъæуы амарди номдзыд ирон 
драматург Елбыздыхъо Брытъиаты. 
Ирон фысджыты хъысмæты æвæрд, æвæццæгæн, афтæ у: сæ 
чысыл бонтæй фæстæмæ зындзинæдты бын фæвæййынц æмæ æна- 
фоны фесæфынц — сæ хъару æххæстæй равдисын дæр нал бафæ- 
разынц. 
Сидзæр, æвæгæсæг уæвгæйæ, Елбыздыхъо царды фæндаг йæ- 
хæдæг гæрста. Стыр зындзинæдтимæ реалон скъола каст фæци. 
Ууыл ныллæууын йæ зæрды нæ уыди. Ахызти Петербурджы Пси- 
хоневрологон институтмæ, фæлæ уый ахицæн кæнын йæ бон нал 
сси — кæрдзыны къæбæр агурæг рахаудта уырдыгæй æмæ бынаты 
ныллæууыди æфсæйнаг фæндæгты Департаменты. Уым бирæ азты 
йæ талант рохæй аззади — драмæты бæсты æнæхъуаджы гæххæт- 
422 

тЫтæ фыста. Фæлæ йын цъус фадат куы фæци A913 азы), уæд 
рауагъта журнал «Хуры тын». Уыцы хъуыддагæн дæр та йын нæ 
бантысти йæ тых æххæстæй раттын — хъуагдзинæдтæ та йæ фæбы- 
нæй кодтой — журналæй рацыди æрмæст æртæ номеры. 
Хæсты рæстæджы Елбыздыхъо йæхи раппæрста Дзæуджыхъæу- 
мæ æмæ уым, стыр фыдæбæттæ, стыр хъуагдзинæдтæ æвзаргæйæ, 
фæцарди йæ амæлæты бонмæ. 
Чи зоны, фæзындзæни фæстæдæр Елбыздыхъойæ тыхджындæр 
драматургтæ, фæлæ уый ном уæддæр мыггагмæ баззайдзæн Ирыстоны 
æмæ ирвæдæны, куыд ирон драмæйæн, ирон театрæн сæрæвæрæг. 
Елбыздыхъойы уацмыстæн сæ зынгæдæр сты æртæ драмæйы: 
«Дыууæ хойы», «Хазби» æмæ «Амыран». Фыццаг дыууæ бирæ 
хæттыты æвдыст уыдысты театры — Калачы, Дзæуджыхъæуы, 
суанг Бакуйы дæр, фæлæ «Амыранæн» декораци зын аразæн кæй 
у, уый тыххæй театры æвдыст нæма ’рцыди. Чи байхъуыста «Амы- 
ранмæ», уыдон æмдзыхæй дзурынц, куыд ацы драмæ европæйаг 
сценæты равдисынæн бæззы. 
Елбыздыхъо ацыди махæй, фæлæ кæй кой кæнынц, уый мард 
нæу — мыггагмæ цæрæд йæ ном ирон зæрдæты. 
КЪОСТАЙЫ ЦЫРТЫ ТЫХХÆЙ 
«Къоста уыди Ирыстоны ахсджиагдæр хъæбул»,— афтæ дзу- 
рынц æппæт ирон адæм. «Къостайы ном æвæринаг у, цырт ын ара- 
зын хъæуы»,— дзурынц рагæй дæр нæ раздзæуджытæ. Фæлæ хъуыд- 
даг ныронг йæ бынатæй нæ фенкъуысти. 
1920—21 азты Ирон Историон-филологон къорд зæрдиагæй рай- 
дыдта уыцы хъуыддаджы тыххæй дзурын. Расидти цырты тыххæй 
конкурс дæр. Иу-дыууæ стыр æмбырды фесæфтысты цыртæн бынат 
агурыныл дæр. Иутæ æвзæрстой театры разы фæз, иутæ — Ирыхъæуы 
дæллаг фарс, хиды разы фæз, æртыккæгтæ дзырдтой: «Къостайæн 
цырт аразын хъæуы Ирыхъæуы уæллаг фарс — къуыбырыл». 
Уыцы æмбырдтæм, уыцы фæндтæм хъусгæйæ, адæймаг загъта- 
ид: «Æвæццæгæн, конкурсæн дæр æхца цæттæ сты, цырт амайы- 
нæн дæр, йæ бынат рæсугъдтæ кæнынæн дæр æвæрд ис искуы æхца». 
Рацыди уæдæй фондз азы, конкурсы кой дæр нал ис, цырты 
кой дæр нал ис, бынат дæр ын ничиуал агуры. 
Æвæццæгæн, Къостайæн цырт аразыны тыххæй иу ранæй фаг 
æхца райсыны фадат не ’рцæудзæн. Советон Цæдисы къазнайæ 
дæр уый фадат не ’рцæудзæн, нæхи, бынæттон, бюджетæй дæр нæ 
уыдзæн фаг райсæн. Бæлвырд, аразын ын хъæуы цырт. Къоста 
йæхи нывондæн хаста адæмы тыххæй, йæ цæрæнбонты уый фыдæ- 
бæттæ æрвыста адæмы сæрыл. Кæд-иу ахæсдæтты бадти, кæд-иу 
сЬ1рд æрцыди йæ райгуырæн бæстæй, уæд æрмæст адæмы сæрыл. 
Уæдæ йын хъуамæ адæм сæхæдæг саразой цырт! 
423 

Аразгæ дæр ын скæндзысты цырт, æрмæст искæй фæлæууьщ 
хъæуы хъуыддагæн сæрæвæрæг. 
Æз афтæ æнхъæл дæн, æмæ уыцы сæрæвæрæджы ном тынгдæр 
сфидаудзæн нæ Бæстæзонæн институтыл. 
Хъуамæ Бæстæзонæн институт бацæттæ кæна æмбырдгæнæн 
гæххæттытæ (подписные листы) æмæ сæ номертæ æвæрдæй арвита 
алы хъæутæм, Хуссар Ирмæ дæр. 
Къостайы ном зындгонд у суанг хохы цъасты дæр æмæ арф æвæрд 
у ирон зæрдæйы. Къостайæн цырт аразыны тыххæй йæ хай чи нæ 
бахæсдзæн, æвæццæгæн, ахæм ирон адæймæгтæ нæ разындзæн. 
Уæдæ хъуамæ Бæстæзонæн институт æвæстиатæй бавнала ацы 
хъуыддагмæ. Æрмæст 1920-æм азы фæндагыл хъуамæ ма ацæуа 
хъуыддаг. Фыццаг бамбырд кæнын хъæуы æхца, стæй уæд дзурын 
хъæудзæн конкурсыл дæр æмæ цырты бынатыл дæр. 
Ныронг цы æхца æмбырдгонд æрцыди цырты тыххæй, уыдон 
дæр хъуамæ сбæрæг кæна институт. Куыд зонæм, афтæмæй бирæ 
квитанцион чингуытæй дæр, хъазтизæртæй дæр æмбырд цыди æхца, 
иугай адæймæгтæ дæр-иу лæвар кодтой æхца. Уыдон иууылдæр 
сбæлвырд кæнын хъæуы æмæ банчы хицæн текущий счет байгом 
кæнын хъæуы цырты фондæн. 
ÆРГОМ ФЫСТÆГ ЦÆГАТ ИРЫСТОНЫ ЦИК-мæ 
«Тогда в будущносгпъ народа я пове- 
рю, когда оценитп он гения своего»... 
1895—7 азты Дзæуджыхъæуы зынын байдыдта ирон фыссæг 
Цæголты Георги Михалы фырт. Уый фыста Дзæуджыхъæуы газет- 
ты, Калачы газетты æмæ æндæрты адæмы фарс, адæмæн пайдайы 
хъуыддæгты тыххæй. Паддзахы хицæуттæй-иу нæ хæххон адæмыл 
исты æфхæрд куы цыди, уæд-иу Цæголы-фырт уæндон фыста уый 
тыххæй. Ныхкъуырæн ныхас кодта Цæголы-фырт нæ «уæздæттæн» 
дæр. Бирæ хæттыты нæ фыссæг æфхæрд дæр æййæфта йæ уæндон 
ныхасы тыххæй хицæутты æмæ æлдæртты ныхмæ, фæлæ уый уæд- 
дæр йæ куыст нæ уагъта. 
1898 азы, сæрды, Дзæуджыхъæумæ ссыди сусæгæй (Дзæуджы- 
хъæумæ ссæуыны бар ын нæ уыди) нæ номдзыд фыссæг Къоста. 
Уымæн цыт скæныны тыххæй Ирыстоны ахуыргонд адæм сарæз- 
той стыр банкет. Къоста банкеты хистæрæй ракуырдта дзырды бар 
æмæ расидти гаджидау Цæголты Георгийы цæрæнбоны тыххæй. 
Йæ ныхасы Къоста уый дзырдта, æмæ Цæголы-фырт зынаргъ лæг 
у, зæгъгæ, Ирыстонæн, куыд мæгуыр адæмы фарсхæцæг, куыд 
хæххон цард аив литературæйы æвдисæг. Дзырдта ноджы Къоста, 
Цæголы-фырты куыстмæ кæсгæйæ, йæ зæрдæ куыд рухс кæны, 
куыд ныфсджын кæны. 
424 

Афтæ аргъ кодта Къоста дæр Цæголты Георгийæн. 
Ныр уыцы зынаргъ адæймаг йæ зæронды бонты, рынчын уæв- 
пгпæ, статистикæйы куыстыл лæуд у Цæгат Ирыстоны. Хуызы 
цъыртт нал ис адæймаджы, тыххæй ма йæ къæхтыл лæууы, афтæ- 
мæй кусы,— цы кæна уæдæ, цалынмæ цæст кæса, уалынмæ йæ 
хæрын хъæуы. 
Æз афтæ æмбарын хъуыддаг, æмæ Цæголы-фырты суæгъд кæ- 
ныи хъæуы йæ куыстæй æмæ йын исты æххуыс раттын хъæуы. 
Кæмæндæрты дæттынц пенси, чи зоны, ахæмтæн дæр, Цæголы- 
фыртæй къаддæр аккаг чи у. Цæголы-фырт, æвæццæгæн, йæхæ- 
дæг никæд скæндзæн пенсийы кой, фæлæ хицауадыл æмбæлы ацы 
хъуыддагмæ æркæсын. 
Цæгат Ирыстоны ЦИК, сидæм дæумæ, баххуыс кæн ацы адæй- 
магæн йæ зæронды бонты! 
БРЫТЬИАТЫ ЕЛБЫЗДЫХЪОЙЫ ТЫХХÆЙ 
Мысинæгтæ 
^ 
1898-æм азы уыдтæн ахуыргæнæг хохы Дæргъæвсы. Хъæздыг 
хъæутæй нæ уыдис Дæргъæвс, фæлæ йæ адæм уыдысты цардхуыз, 
сырхуадул, æнæниз. Афтæ уыдис, æвæццæгæн, хуры ультрафио- 
летон тынты æмæ сыгъдæг хæххон уæлдæфы руаджы. Хуымæтæ- 
джы рæстæджы адæм æууылдтой хъæбæрхоры кæнæ нартхоры кæр- 
дзын донимæ, æхсыримæ, кæнæ цыхтимæ, дзидза та уыдтой æрмæст 
хистыты, куывдты, чындзæхсæвты. Фæлæ бæрæгбон ралæууыдис, 
уæд-иу алы хæдзары дæр — кусарт, бæгæны, арахъ, хъазт, худт, 
зард, фæндырдзагъд, куывдтæ, хуындтытæ — сыскъуыйæн сын-иу 
иал уыдис. Уæддæр афæнд кодтам æртæйæ — æз, хъæуыхицау 
Саламаты Хъазыбег æмæ сауджын Илйа Гахокидзе (йæ мыггаг гуыр- 
дзиаг, фæлæ гуырдзиагау нæ зыдта — ам райгуырдис),— афæнд 
кодтам куадзæны къуырисæры искæдæм дардмæ фæцæуын. Бæх- 
тыл сбадтыстæм æмæ араст стæм Куырттатæм — Дæллагхъæуы уыдис 
хæлæрттæ, зонгæтæ не ’ртæйæн дæр. Æрфысым кодтам сауджын 
Дзаххоты Муссæмæ. Уырдыгæй нæ рахон-бахон байдыдтой: ахуыр- 
гæнæг Гуыриаты Хаджумар, Церекаты Дзамболат æмæ æндæртæ. 
Дыккаг бон аходæн афон цæрдæг æрбауадис Дзаххоты хæдзармæ 
ИУ лæппу реалон скъолайы формæйы, уындмæ гæсгæ йыл цыдаид 
14—15 азы (æцæг та йыл цыдис æвддæс азы). Бауадис цæрдæг, 
фæлæ æвиппайды фефсæрмы ис æмæ, сындæг цыдæр сдзургæйæ, 
Уазджыты къухтæ райста, стæй дуары раз æрлæууыдис. Дзаххоты 
Муссæ нын ацамыдта, уый, дам, у Брытъиаты лæппу, Елбыздыхъо 
йае ном, ахуыр, дам, кæны Дзæуджыхъæуы реалон скъолайы. Æз 
аныхæстæ кодтон йемæ, ахуыргæнæг ахуыргæнинагимæ куыд пы- 
х*с кæна, афтæ — бæрзондæй ныллæгмæ йæ дзуаппытæ уыдысты 
,1Ь,РД, фæлæ æфсæрмджын. Уый æнхъæл та чи уыдис, æмæ мæнæ 
425 

ам лæууы фидæны ирон драмæйы фыд. Нæ фæстæмæ цæуыны 
сахат дæр Елбыздыхъо уыдис нæ разы, фæкастис бæхтæ ифтонг 
кæнынмæ, кæмæндæр æгъдæнцойыл дæр фæхæцыдис. 
Дыккаг хатт фембæлдтæн Елбыздыхъойыл Петербурджы 1908 
азы. Уæдмæ Петербурджы цæрæг ирон адæмæн зындгонд уыди 
Елбыздыхъойы ном, бирæтæн зындгонд уыдысты йæ драмон уац- 
мыстæ дæр. Елбыздыхъойæн йæ пъесæты тыххæй хъуыстон раздæр 
— студенттæ-иу арæх дзырдтой хицæн гæбæзтæ «Уæрæседзау»-æй 
æмæ «Худинаджы бæсты — мæлæт»-æй, кæмæдæр «Уæрæседзау» 
æххæстæй фыст дæр уыдис. Нымадтам иууылдæр Елбыздыхъойы 
тынг æнхъæлцау драматургыл. 
Йæ революцион куысты тыххæй дæр уæд базыдтон. Куыд дзырд- 
той йе ’мбæлттæ, афтæмæй Дзæуджыхъæуы бирæ чидæртæ лæуд 
уыдысты революцион куыстыл: Брытъиаты Елбыздыхъо, Мамсы- 
раты Саханджери, Тæкъоты Симон, Æндиаты Вано, Туаты Хъам- 
болат, Хъараты Сослæмбег, Дзагуырты Тембол æмæ æндæртæ. 
Уыдон нымад уыдысты социал-демократтыл, фæлæ сæ иу — Мам- 
сыраты Саханджери — уыдис большевик, Брытъиаты Елбыздыхъо 
та кæд социал-демократыл нымад уыдис, уæддæр йæ куыстмæ, йæ 
хъуыдыты ахастмæ гæсгæ хæстæгдæр лæууыдис социал-революци- 
онертæм. Уыцы æмбæлттæ зылдысты хъæутыл æмæ агитаци код- 
той, хæлиу кодтой адæмы æхсæн революцион идейæтæ. Дзагуырты 
Тембол уыдис сæ мыхуыры хицау, рæсугъд аккуратон почеркæй 
фыста уый гектографион ахорæнтæй прокламацитæ æмæ сæ гек- 
тографыл мыхуыр кодтой. Горæты цæрджытæй бирæтæ райсомæй 
раджы сæ посты лагъзыты ардтой прокламацитæ æмæ-иу дис код- 
той, зæгъгæ, почтальонтæ æрра сысты æви цы — революцийы фæн- 
дагыл куы ныллæууыдысты! Прокламацитæ хæлиугонд цыдысты 
хъæуты дæр. Уыцы æмбæлттæ æвзæрстой агитаци кæныныл горæ- 
ты фабрик-заводон кусджыты æхсæн дæр, фæлæ аивæй — цæстда- 
рæг сæм бирæ уыдис. Йæ революцион куысты тыххæй Елбыздыхъо 
ахст æрцыдис 1907-æм азы æмæ афæдзы бæрц фæбадтис Назыра- 
ны фидары, уыйфæстæ, 1908-æм азы, æрвыст æрцыдис админист- 
ративон уагæй Бакумæ. 
Ахуырхъуаг кæй у, уый хорз æмбæрста Елбыздыхъо æмæ 1908 
азы бацыдис Петербурджы Психоневрологон ннститутмæ. Уырдæм 
барвæндонæй цæугæйæ, уый нымадта афтæ, æмæ йæ литературон 
куыстæн уыцы ахуыр стыр æххуыс уыдзæн. Уыцы рæстæджы арæх 
æмбæлдыстæм Елбыздыхъоимæ Петербурджы, æмæ æз афтæ æм- 
бæрстон хъуыддаг, цыма йæ ахуыр Психоневрологон институты 
рæвдз нæ цыдис. Университеты кой арæх кæнын байдыдта фæс- 
таджырдæм, фæлæ йын уый дуæрттæ æхгæд уыдысты — латинаг 
æвзаг нæ зыдта. 
1909-æм азы, сæрды, æз цыдтæн Калакæй Петербургмæ æмзе 
мæ афæстиат хъуыдис Бакуйы. Æрлæууыдтæн мæ рагон скъола- 
йон æмбал — скульптор Адеты Барысбимæ. Уым фембæлдтæн 
Брытъиаты Елбыздыхъойыл дæр, базыдтон, дыккаг хатт админис- 
426 

•грацион уагæй æрвыст кæй æрцыдис Бакумæ. Уым Бакуйы цæрæг 
адæм фендтытæ кодтой кæрæдзийы, баныхас кодтой æмæ бауы- 
иафФæ к°Дт°й Елбыздыхъойæн исты амалтæй материалон æххуыс 
раттын, йæ ахуыры хъуыддаг дарддæр кыд ахæсса, афтæ. Фæлæ 
куыд æмæ Цы амалтæй баххуыс чындæуыдаид? Загътам: «Ирон 
адæм ам бирæ ис, æмæ сæвæрын хъæуы Елбыздыхъойы пьесæ «Хаз- 
6\\». Тугъанты Азджери, Галазты Гатæ, Хъараты Сослæнбег, Адеты 
Барысби, Тугъанты Аслæнбег, дохтыр Цæлыккаты Дæхцыхъо, 
Хьуыбадты Умар, — се ’ппæты нал хъуыды кæнын, цæрдæг фæлæу- 
уыдысты пьесæ æвæрынмæ. Тугъанты Азджери йæхимæ райста 
хъуыддаджы раздæры хæрдзтæ, йæ хойы — Лези-Ханумы бар ба- 
кодта цытджын билеттæ уæй кæнын. Нефтгуырæнты кусджыты 
æхсæн билеттæ хæлиу кæныны хъуыддаг айстой сæхимæ иукъорд 
кусджытæ. Пьесæйæн ног декорацитæ цы хъуыдис, уыдон дæр нæ- 
хæдæг афыстам. Елбыздыхъойыл исты æфхæрд куы ауайа, зæгъгæ, 
сисктакль уый номыл æвæрд нæ цыди, фæлæ хъуаг ирон студентты 
номыл. Пъесæ цæттæгонд фæци 15—16 бонмæ. Хазбийы роль хъуа- 
мæ хъазыдаид Тугъанты Аслæнбег, фæлæ йæ фæстагмæ айста ав- 
тор йæхæдæг. 
Кæмдæриддæр ирон спектаклы тыххæй рецензи фенай, уым уы- 
дзæн афтæ: «Хорз хъазыдысты артисттæ», «диссаджы хорз ацыдис 
сиектакль», «театр йæ тæккæ дзаг уыдис адæмæй» æмæ ноджыдæр 
уыдонмæ гæсгæ æппæлæн ныхæстæ. Мæнмæ афтæ кæсы, æмæ уыцы 
æнæхъуаджы æппæлд пайда нæ, фæлæ зиан у. Зындгонд у уый, 
æмæ стыр театрты артисттæ — æцæг артисттæ — исты пьесæ куы 
райсынц æвæрынмæ, уæд æй фæцæттæ кæнынц къорд мæйты, афæ- 
дзы æрдæг æмæ фылдæр. Уæд æвæлтæрд, ног фæлварæг адæймæгтæ 
куы райсой ног пьесæ æмæ йæ 15 боны куы фæцæттæ кæной, уæд 
уыцы спектакль куыд хъуамæ рауайа хорз? Уæддæр спектаклы фæстæ 
Хъуыбадты Умары къухæй газет «Каспий»-ы фыст уыдис афтæ: 
«Театр адæмæй йæ тæккæ дзаг уыдис. Диссаджы хорз хъазы- 
дысты артистытæ. Сæйраг роль хъазыдис автор йæхæдæг æмæ йæ 
сæрæй-кæронмæ ахаста стыр энтузиазмимæ». 
Дзæвгар рæстæг рацыдис уæдæй, æмæ рæстдзинад зæгъын уæл- 
дай нæ уыдзæн. Театры бандæттæн се ’мбисæй фылдæр уыдысты 
уæгъд. Артистыты хъазт ацыдис æмтъерыйæ, æдзæлгъæд рауай- 
бауайæ. Тугъанты Аслæнбеджы æмæ Адеты Барысбийы йеддæмæ 
иннæтæ артистау дзурын нæ зыдтой æмæ сæ ныхæсты фылдæр 
адæммæ нæ хæццæ кодта. Авторы (Хазби), æвæццæгæн, фæнды- 
дис энтузиазмимæ схъазын æмæ салдæттæн иуы æнгуылдз æхсар- 
1 Чфдаей фæлыг кодта. Мах Елбыздыхъомæ кæсæм куыд драма- 
тУргмæ, æмæ хорз артист нæ разындис, зæгъгæ, уый йæ номыл 
,[ицы лаз æвæры. 
Уæддæр спектакль нымайын хъæуы пайдаджыныл. Иу пайда 
Уый у, аемæ Бакуйы ирон кусæг адæмы сорганизаци кодта, иннæ- 
м^й та> радта хорз материалон æххуыс нæ драмæйы фыд Елбыз- 
Дыхъойæн. 
427 

Хæрдзтæ æппæт æмбæрзт куы фесты, уæд дзы сыгъдæг æхцайæ 
æрызадис 1.300 сомы бæрц. Уыдонæй 400 сомы бæрц лæвæрд æрцы- 
дис иукъорд хъуагдæр студенттæн, иннæ æхца иууылдæр къамис 
радта Елбыздыхъойæн æмæ йын загъта: 
— Цу ныр, адон дын каст фæуыны фаг сты! 
Раст уыцы рæстæджы Бакуйы газет «Каспий»-ы рацыдис Ел- 
быздыхъойы статъя «Прометейы тыххæй». Ацы ской мæм уæлдай 
нæ кæсы. Уæлдай уый тыххæй нæу, æмæ бирæтæ афтæ æнхъæ- 
лынц, æмæ трагеди «Амыран» ныффыссын Елбыздыхъойы зæр- 
дыл æрлæууыдис 1911-æм азы, Хиряковы «Стыр тох» журнал «Хуры 
тыны» куы рацыдис, уæд. Газет «Каспий»-ы цы статъя уыдис 1908 
азы, уымæ гæсгæ зæгъæн ис, æмæ Елбыздыхъо бирæ раздæр хъуы- 
ды кодта Прометейы — Амыраны тыххæй исты ныффыссын. 
Ацыдис Елбыздыхъо Бакуйæ Петербургмæ æмæ та ахуыр кæ- 
нын байдыдта Психоневрологон институты. Бакастис ма дзы æрмæст 
иу аз — æдæппæт дыууæ азы. Ныууагъта институт. Уæдмæ йе ’хца- 
йæн дæр кæрон æрцыдис æмæ кæм нардуат куыстытæ иста, кæм 
уырыссагау фыссыныл æвзæрста. Службæйы бынат агурыныл ссис 
Елбыздыхъо æмæ дзæвгар рæстæджыты йæ къухы не ’фтыдис. 
Уыцы рæстæджы — 1910 азы — Елбыздыхъо ракуырдта Хъазыбега- 
ты Олгайы. Уыйфæстæ 1911 азы службæйы дæр ныллæууыдис 
Æфсæнвæндæгты Департаменты. Къахæнцайæн ын куы фæцис, уæд 
та литературæмæ раздæхт — сфæнд кодта ирон æвзагыл журнал 
рауадзын. Уыдысты цыппар-фондз æмбалы, бамбырд кодтой иучы- 
сыл æхца æмæ рауагътой журнал «Хуры тын» A912 азы). Æххуыс 
æнхъæл уыдис Елбыздыхъо искæцæй, искæмæй, фæлæ æххуыс нæ 
фæзындис, æмæ журнал æртыккаг номерыл ныллæууыд. 
Елбыздыхъо Æфсæнвæндæгты Департаменты кусгæйæ баззадис 
æмæ фæнд кæнын байдыдта университетмæ бацæуын. 
1920-æм аз. Дзæуджыхъæу. Советон хицауад æрфидар ис. Ирон 
Ахуырады хайады цур арæзт уыдис ЛИТО — литературæйы хайад. 
Уыдис дзы 12 уæнджы, сæ иу—Брытъиаты Елбыздыхъо. Литойы 
сæрдар Æлборты Барысби арæх æмбырд кодта Лито-йы уæнгты. 
Æмбырдты ныхас фылдæр цыдис журнал рауадзыны тыххæй, цытæ 
дзы фыст уыдзæн, уый тыххæй. Куыст, хъуыддагæн сæ кой дæр 
нæй. Афтæ аивгъуыдта афæдзы бæрц. 
Уымæй уæлдай Лито-йы ницы кæнæн ис, зæгъгæ, уый куы сбæ- 
рæг ис, уæд Лито-йы уæнгтæй чидæртæ, семæ Брытъиаты Елбыз- 
дыхъо дæр, сфæнд кодтой æнæхъуаджы ныхæстæй хъуыддагмæ 
ахизын. Бамбырд сты иу-дыууадæс адæймаджы — уыдис дзы парти- 
онтæ дæр, æнæпартионтæ дæр — æмæ сарæзтой литературон æхсæ- 
над «Ирон литературон къорд». Йæ уагæвæрд æмæ программæ 
фидаргонд æрцыдысты ВЧК-йы. Къорды раз уыдис хæс — рæстæ- 
гæй-рæстæгмæ литературон æмбырдгæндтæ уадзын — альманах. Ном 
«Малусæг» ын радта Брытъиаты Елбыздыхъо. Къорды сæрдарæн 
æвзæрст æрцыдис Бекойты Дзипка. Уый тынг зæрдиагæй бавнæл- 
дта хъуыддаг рæвдз кæнынмæ. Уайтагъд материал æмбырдгонд 
428 

фæиис «Малусæджы» фыццаг номерæн. Цы сфæлдыстадтæ рацы- 
дис уыцы чиныджы, уыдон иууылдæр фыст уыдысты революцийы 
агъоммæ. 1921-æм азæй фæстæмæ ирон литературæ зынуырнæн 
бæрзонд сырæзыдис, фæлæ нæм уæд уыцы фыстытæ йеддæмæ ницы 
уыдис æмæ аппаринаг нæ уыдысты, рауадзинаг уыдысты, æмæ сæ 
рауагъта «Ирон литературон къорд» йæ альманах «Малусæджы». 
Уыцы къордæн йæ саразджыты зынгæдæртæй иу уыдис Брытъиа- 
ты Елбыздыхъо. Абон ын, йæ амæлынæй иуæндæсæм азы бон, 
мысæм йæ ном æмæ йын хъуамæ æрмæст йæ рæсугъд пъесæты тых- 
хæй нæ, фæлæ йæ уыцы куысты тыххæй дзер зæгъæм «бузныг». 
«Малусæджы» рæстæджы æппын нæ фехъуыстон Елбызды- 
хъойæн йæхицæй дæр, æндæр искæмæй дæр, зæгъгæ, малярийæ 
рынчын у, фæлæ йæ бæлвырд хъыгдардта коклюшы хуызæн хуы- 
фæг. Иухатт æй не ’мбырдтæй иуы уыцы хуыфæг куы стыхсын 
кодта, уæд Бекойты Дзипка хъазæгау загъта: 
— Елбыздыхъойыл сывæллоны хуыфæг бахæцыдис. 
1921-æм азы, фæззæджырдæм, иу уазал хъуынтъыз боны, иу- 
къорд чидæртæ лæууыдысты Ирон зылды парткомы раз. Кæсæм, 
æмæ Елбыздыхъо хъæдæй бæхуæрдоны мидæг суг æрласы, цæуы 
разæй, бæхы рохыл хæцгæйæ, лæхъир цъыф йæ хъæдын уæфстæй 
змæнтгæйæ. Бæлвырд, уыдон уыдысты хъæдын уæфстæ къæхтæм 
гæрзытæй бастæй. Цыдæр хъазæн ныхæстæ скодтой лæуджытæ 
Елбыздыхъомæ. Хъуыды ма йæ кæнын — æз кæмæдæр сдзырдтон: 
— Ацы ацыд ын аслам куынæ рауайа, уымæй тас у, — кæсыс, 
куыд ныцъцъæх ис! 
— Йæхи æппындæр нæ хъахъхъæны, — уыдис дзуапп. 
1922-æм азы уалдзæджы æмæ сæрды арæх уыдтон Елбызды- 
хъойы зымæгон пъалтойы мидæг хурмæ бадгæ. Бадтис, йæ чъыл- 
дым сыгъта хурмæ, фæлæ малярийы маргæй арфхард туг нал тæф- 
стис хуры тæвдæй. Рынчын уæвгæйæ, Елбыздыхъо фыста трагеди 
«Амыраны» фæстаг акт. 
Иухатт æм бацыдыстæм рынчынфæрсæг — æз æмæ Бекойты 
Дзипка. Йæ рустæ бахаудысты, йæ къубал слыстæг ис. Бамбæр- 
стам, Елбыздыхъо цæрæццаг кæй нал у. 
Уымæй чысыл раздæр Хæххон Республикæйы совнарком радта 
Елбыздыхъойæн бæрнон кусæджы мызд. Уый руаджы ацыдис 
Куырттаты хæхтæм. 
КЪОСТА 
Мæ мысинæгтæй 
Фыццаг хатт Хетæгкаты Къостайы кой мæ хъустыл æрцыд 1889- 
90-æм азты, Æрыдоны дины скъолайы ахуыр кодтон, афтæмæй. 
Иæ кой афтæ кодтой, адæмы сæрыл, дам, хицæуттимæ тох кæны, 
Стъарапойлаг газет «Северный Кавказ»-ы, дам, кусы æмæ дзы 
429 

фыссы хицæутты ныхмæ. Махæн нæ уыди газет рафыссыны бар, — 
рафыссыны бар нæ,— фæлæ-иу джигулы1 рæстæджы газеты гæбаз * 
дæр кæмæ ссардтаиккой, ууыл-иу стыр æфхæрд уади. Иухатт ахуыр- 
гæнинаг Хетæгкаты Михакъайы чырыны разынд газет «Казбек»-ы 
номер, æмæ йæ тæккæ уыцы бон асырдтой скъолайæ. Уæддæр нæм 
хаттæй-хатт æфтыдысты «Северный Кавказ»-ы иуæй-иу номертæ, 
Æрыдоны хъæуы æмæ Салыгæрдæны чидæртæ истой «Северный 
Кавказ» æмæ нæм уыдонæй, къухæй-къухмæ цæугæйæ, хæццæ код-’ 
той газеты номертæ. Цæхæрадоны къуымты-иу бамбæхстыстæм æмæ 
афтæмæй кастыстæм Къостайы фыстытæ. Иухатт иу-фондзæй цæ- 
хæрадоны дарддæр къуымы æрныгъуылдыстæм æмæ кастыстæм 
«Северный Кавказ»-ы номер. Хъуыстам кæсæгмæ æнувыдæй æмæ 
нæ базыдтам, знаг нæм куыд æрбахъуызыди, уый. Уыцы знаг уыди 
æрмгуысты ахуыргæнæг Гуыдиаты Мæцыхъо. Уый уыди хицæут- 
тæм дзырдхæссæг. Мах разæй тындзгæ куы ацыди, æрмæст æй 
уæд æрхъуыды кодтам. Базыдтам, Гуыдийы-фырт комкоммæ рек- 
тормæ кæй араст ис, уый, æфхæрд ныл кæй уайдзæн, уый дæр 
хорз æмбæрстам. Нæ иу æмбал айтæ-уыйтæ нал фæкодта, фæлæ 
быруйы сæрты иннæрдæм агæпп кодта, газет дуры бын авæрдта 
æмæ фæстæмæ æрбагæпп кодта. Нæхи уроктæ ахуыргæнæг акод- 
там æмæ дзырд радтам кæрæдзийæн, куы нæ фæрсой, уæд куыд 
ничи басæтта, афтæ. Уайтагъд дежурон ахуыргæнинаг нæ уæлхъус 
æрбалæууыди, ректор, дам, уæм дзуры. Ацыдыстæм. Бафарста нæ: 
— Цавæр газет кастыстут? 
— Газет нæ кастыстæм, фæлæ нæ уроктæ ахуыр кодтам. 
— Ныртæккæ уæ фендæуыди,— кастыстут газет. 
Мах хъæбæр ныллæууыдыстæм, куыд газет нæ кастыстæм, фæлæ 
ахуыр кодтам нæ уроктæ. 
Бирæ радзур-бадзур фæкодта ректор, фæлæ йын нæ басастыс- 
тæм. Бартхъирæн нæм кодта, загъта æппынфæстаг: 
— Газеты ’рдæм йæ хъус чи дара, уымæн скъолайы ныууадзæн 
нæй, уый уæ рох ма кæнæд! 
Афтæ рогæй ахицæн уыдзæн хъуыддаг, мах уый æнхъæл нæ 
уыдыстæм, æвæццæгæн, ректор нæ баууæндыди Гуыдийы-фырты 
ныхасыл. 
Къоста Некрасовы фæзмгæйæ цы æмдзæвгæ ныффыста — «Хъæл- 
дзæг цард кæмæн ис», уый куы фæзынди «Северный Кавказ»-ы, 
уæд æй иу ахуыргæнинаг дæр æнæ бакæсгæ нæ фæци; Терчы облае- 
сты хицæуттыл фыст кæй уыди, уый сын тынг æхсызгон уыди. 
Уалынмæ нæм Къостайæн йæ ирон æмдзæвгæтæ дæр æфтын 
байдыдтой — «Додой», «Салдат», «Æвсати» æмæ æндæртæ. Мах сае 
кæрæдзийæ фыстам, наизустъ сæ ахуыр кодтам æмæ сæ, цæхæра- 
доны фæндæгтыл рацу-бацу кæнгæйæ, дзырдтам кæнæ зарыдыс- 
тæм. Афтæмæй уыйас тынг нæ тарстыстæм — цы дзырдтон, цы 
зарыдтæн, ацу æмæ йæ равзар. Нæ ректор уыди Терчы облæсты 
хицауы — инæлар Кахановы хæлар æмæ, Кахановæн знаг чи уыди, 
уый уымæн дæр знаг уыди. Ректор куы базыдтаид, мæнæ, зæгъгæ, 
430 

ху,,фгæнинæгтæй исчи «Северный Кавказ» кæсы, кæнæ Къостайы 
^мдзæвгæтæ Деклама1*и кæны, кæнæ зары, кæнæ та йын йæ искæ- 
\\ь\ æмдзæвгæтæ фыстæй искæмæ куы ссардтаид, уæд, æвæццæ- 
гæн, ахæм ахуыргæнинаг æрмæст асырдыл нæ баззадаид, фæлæ 
Йыистырдæр æфхæрд æрхъуыды кодтаид. 
Къоста Терчы облæстæй æрвыст куы нæма уыди æмæ Дзæу- 
гркыхъæуы куы царди, уæд æм иухатт Æрыдоны скъолайы ахуыр- 
гæнинæгтæй иу-дæс ссыдысты базонынмæ, йемæ аныхас кæнынмæ. 
Райсомæй раджы рацыдысты фистæгæй æмæ аходæн афон схæццæ 
сты горæтмæ. Сæ цыд дзæгъæлы нæ фæци. Бульварыл уæлæмæ 
араст сты æмæ Къостайы федтой фæзмæ æввахс иунæгæй бадгæ, 
дард æрлæууыдысты æмæ йæм фыццаг сæ ныфс нæ хастой бацæ- 
уын, стæй сæ иу йæхи фæхъæбатыр кодта æмæ йæм бацыд. Уæд 
æм иннæтæ дæр бараст сты, «бон хорз» ын загътой, йæ къух ын 
райстой. 
Стæй сæ хистæр чи уыди, уый загъта: 
— Бахатыр кæн, Къоста, мах Æрыдоны скъолайæ ссыдыстæм, 
базонгæ уæм демæ, зæгъгæ, уый тыххæй. 
Сæ иутæ сбадтысты, иннæтæ лæууыдысты. Ныхас бацайдагъ 
ис. Къоста сæ фарста скъолайы царды тыххæй, сæ ахуыры тых- 
хæй, ахуыргæнджыты тыххæй. Уыдон дæр æй фарстой алы хъуыд- 
дæгтæй, йæ фыстыты тыххæй дæр. Фæныхас кодтой иу сахаты 
бæрц, стæй Къоста хатыр ракуырдта, Ирыхъæумæ йæ цæуын хъæуы, 
зæгъгæ, æмæ сыстади. Йæ фæстаг ныхас уыди афтæ: 
— Æгæр бирæ рæстæг уæ сæфы кувынтыл æмæ дины чингуытæ 
ахуыр кæныныл, фæлæ ницы кæны... Ахуыр кæнут зæрдиагæй... 
Æидæр скъолатæ дæр нæм фæзындзæн. (Æндæр скъолатæ фæзын- 
дысты æрмæст советон хицауады рæстæджы. — А. К.). Цæй, æз 
цæуын. Искуы та фендзыстæм æмæ аныхас кæндзыстæм. 
Араст ис Ирыхъæуы ’рдæм. 
Мах ма уыцы бандоныл дзæвгар абадтыстæм, Къостайы фыс- 
тыты тыххæй, йæхи тыххæй ныхас кæнгæйæ, стæй араст стæм ба- 
зарырдæм. 
1898 азы, июлы мæйы, æз ма уыдтæн ахуыргæнæг Дæргъæвсы, 
афтæ Терчы облæсты хъæууон ахуыргæнджытæн байгом ис мæй- 
æмгъуыдмæ съезд Дзæуджыхъæуы. Ахуыргæнджытæ дзы уыди 
гедæппæт сæдæ адæймаджы бæрц. Сæ фылдæр уыдысты уырыс- 
сæгтæ, ирæттæ дзы уыди, куыд хъуыды кæнын, афтæмæй 30 адæй- 
маджы. Уыди дзы иу кæсгон дæр, йæ мыггаг Албануков — уыцы 
рæстæджы Кæсæджы иунæг скъолайы ахуыргæнæг. Иннæ хæххон 
адæмтæй дзы ничи уыди, — нæма сæм уыдис уæд скъолатæ. Съезд 
куыста сылгоймæгты епархиалон скъолайы хæдзары, Стрелковы 
Уынджы. 
Иу сабат бон съездмæ фæзынди дзæуджыхъæуккаг ирæттæй иу 
^идæр, фæсидти ирон ахуыргæнджытæй кæмæдæр, хъус-хъусæй 
иын цыдæр адзырдта æмæ уайтагъд фæстæмæ ацыди. Разынди ахæм 
хабар — сусæгæй йе ’рвысты бынатæй ссыди Дзæуджыхъæумæ ирон 
431 

адæмон поэт Хетæгкаты Къоста. Йемæ ссыди йе ’рвад — петер- 
бургаг дохтыр Хетæгкаты Андухъапар — уый дæр рагæй нæ уыдц 
йæ райгуырæн бæсты. Дзæуджыхъæуы ирон интеллигенци сфæнд 
кодтой Къостайы ссыды тыххæй банкет саразын, фæсидтысты съезды 
ирон ахуыргæнджытæм дæр. 30 ахуыргæнæгæй банкеты уыди 20 
адæймаджы бæрц, ацы рæнхъытæ фыссæг дæр семæ. Ахуыдтой 
семæ кæсгон ахуыргæнæджы дæр. Æдæппæт банкеты уыди иу-65 
адæймаджы. Нысангонд афоны банкетмæ хуынд адæм чысыл къорд- 
гæйттæй (дзырдгонд куыд уыдысты, афтæ) араст сты Сапицкий 
будкæмæ. Банкетæн хорз бынат æвзæрст уыди — рæсугъд æрдуз, 
алырдыгæй æхгæд бæлæстæй æмæ къудзитæй. Нæ бацыдмæ банке- 
тæн уагдæтджытæ æрдузы иу къуымы æрæфтауц кодтой, банкетæн 
цыдæриддæр хъуыди, уыдон æппæт: конъяк, арахъ, сæны лалымтæ 
æмæ алы хæринæгтæ, уæрыччытæ сыгъдæггонд фесты, æмæ артмæ 
физонджыты цъыс-цъыс цыди. Æрдузы хорз аууон ран арæзтой 
фынгтæ æмæ бадæнтæ (фæйнæджытæй). Æрдузыл ахæлиу сты адæм 
къордгæйттæй æмæ ныхас кодтой, æбыхсгæ æнхъæлмæ кастысты 
уазджыты фæзындмæ. 
Уалынмæ æрдузæн йæ цæгатырдыгæй базындысты æртæ адæй- 
маджы. Къоста цыди лæдзæджы æнцæйтты, иучысыл чиугæйæ, йæ 
уæлæ уыди европæйаг дарæс, йæ сæрыл фетрæй фæлмæн худ. Ан- 
духъапар цыди астæуæй, æгасæй дæр сау — цæсгом, рихитæ, да- 
рæс. Байаты Гаппо цыди рахизæрдыгæй фарс æнахуыр дарæсы 
мидæг — куырæт, цухъа, урс нымæтхуд йæ сæрыл. Ахæм дарæс 
уыди Гаппойæн æцæг æнахуыр, никуы йæ дардта,— дардта евро- 
пæйаг хорз дарæс, йæ сæрыл — цилиндр. Бирæтæ æмбæрстой, цæ- 
мæн афтæ йæхи фендæрхуызон кодта, уый — хицæуттæ йæ, рево- 
люционеримæ — Хетæгкаты Къостаимæ цæугæ куы феной, уымæй 
тарсти. Æнæ ацæугæ дæр ын нæ уыди — цы загътаиккой адæм, 
Къоста зынаргъ кæмæн у æмæ Гаппо йæ дзыпмæ кæй æхцатæ сси- 
вы, уыцы адæм? 
Къоста цæрдæг æмæ хъæлдзæг адæймаг уыди, фæлæ ныр уыди 
æнкъард, йæ азмæлд уæззау, — уыйфæстæ куыд дзырдта, уымæ 
гæсгæ йæ низ тынг хъыгдардта — стджыты туберкулез, — йæ ны- 
хасмæ гæсгæ йын дохтыртæ йæ агъдæй ралыг кодтой фыд æртæ 
джиранкайы бæрц. 
Æгъдаумæ гæсгæ саламтæ зæгъыны фæстæ фотограф Дзанайты 
Садуллæ аразын байдыдта хуызисæн аппарат. Ам дæр та дардмае- 
кæсæг адæймæгтæ разынди — нæ сæ бафæндыди революционер 
Къостаимæ иу нывы рацæуын — аивæй сæхи иувæрстæм айстой, 
бæлæсты, къудзиты аууон фесты... Стæй, фотограф йæ куыст куы 
фæци, уæд се ’мбæхсæнтæй рацыдысты. Чысыл ма аныхæстæ код- 
той адæм — тынгдæр æмбырд кодтой Къостайы алыварс, ныхас 
дæр уæлдай цырын уыди уый раз. Уалынмæ уагдæтджытæ фæхуыд- 
той адæмы фынгтæм, æрбадтысты иууылдæр хистæрмæ гæсгае. 
Тамада уыди зæронд адвокат Шанаты Дзантемыр, уый уыди карæй 
уым уæвджытæн се ’ппæты хистæр. Уый æххæст кодта тамададзи- 
432 

11аД тынг рæвдз, гаджидæуттæ кæрæдзи фæдыл цыдысты Терчы 
фæйлауæнты хуызæн, фæлæ уыдон иууылдæр уыдысты цæрæнбо- 
11Ы цуазæнтæ. Уалынмæ дзырды бар райста Къоста. Уый æвзæр 
оратор нæ уыди æмæ загъта сыгъдæг политикон гаджидау. Йæ 
ныхасы сæр цыди уымæ, æмæ хæдхæцæг паддзахы æфсондзы бын 
хъæрзынц нæ паддзахады æппæт адæмтæ, уырыс сæхæдæг дæр, 
фæлæ уæддæр хæххон адæмтæ, æрæджы чи фæци састы, уыдон се 
«ппæтæй зындæр ран сты: хъуамæ хæххон адæмтæ цæрой сæ кæ- 
рæдзиимæ фидыдæй æмæ æмзæрдæйæ, сæхи цæттæ кæной хæдхæ- 
цæг паддзахимæ тох кæнынмæ... 
— Æз, — дзырдта Къоста,— цæрын уырысы æхсæн, æз хорз 
:юнын уырысы раздзог интеллигенцийы — уыдон иууылдæр сты 
хæдхæцæг паддзахы ныхмæ, æмæ фæллойгæнæг уырыссаг адæм 
дæр рæхджы райхъал уыдзысты се ’нусон политикон фынæйæ æмæ 
бамбардзысты, се знæгтæ «инородец»-тæ кæй не сты, фæлæ хæд- 
хæцæг паддзах кæй у се знаг йæ хицауадгæнджытæ се ’ппæтимæ. 
Бамбардзысты уый уырыссаг адæм æмæ уæд «инородец»-тимæ иумæ 
сыстдзысты æфхæрджыты ныхмæ æмæ сæ ныппырх кæидзысты. 
Къостайы ныхасмæ адæм байхъуыстой тынг æнувыдæй æмæ 
æхсызгонæй. Уыйфæстæ сыстад дагъистайнаг уазæг Башир Далгат 
(адвокат) æмæ райста ныхасы бар. Уый разы уыди Къостайы ны- 
хасыл æгасæйдæр, фæлæ ма ской кодта паддзахы сатрапты прово- 
кацион политикæйы тыххæй, кæцытæ, загъта, ардауынц хæххон 
адæмты кæрæдзиуыл. Далгат сидти хæххон адæмтæм, цæмæй хъахъ- 
хъæной сæхи паддзахы сатрапты провокацион куыстæй. Йæ ныхас 
ахицæн кодта Далгат ирон адæмон поэт, сæрибардзинадыл тохгæ- 
пæг, Къостайы цæрæнбоны тыххæй гаджидауæй. 
(Уый уыди Къостайы тыххæй дыккаг гаджидау). 
Гаджидæутты æхсæн бацайдагъ ис ныхас сылгоймæгты ахуыр- 
дзинады тыххæй. Байаты Гаппо уыцы ран равдыста йе ’цæг цæс- 
гом, дзурын байдыдта сылгоймæгты ахуырдзинады ныхмæ. Уый 
дзырдта, зæгъгæ, ахуырдзинад сафы сылгоймаджы æфсарм, къæй- 
пых æй кæны, æнæуагдзинады æрдæм æй здахы. Алырдыгæй нык- 
калдтой Гаппойыл, зæгъгæ, уый реакцион ныхас у. Мæ зæрдыл 
дзы лæууынц горæтаг скъолайы ахуыргæнæг Тыбылаты Саввæйы 
дзырдтæ — уый баздæхт Гаппомæ æмæ йын загъта: 
— Цы дын зæгъын, Гаппо, уый зоныс, дæуæн дæ мад ахуыр- 
гонд куы уыдаид, уæд ныр ахæм æдылы ныхæстæ нæ кæнис. 
Къоста йæ рихиты бынæй сарказмы худт кодта. Уый дзурын 
Д^ы нал хъуыди, æнæуи дæр хорз уайдзæфтæ баппæрстой Гаппомæ. 
Йæ хъуыддаг нæ ацыди, уый куы бамбæрста Байы-фырт, уæд ны- 
хас æндæрырдæм фездæхта. Тамада дæр йæ хъæлæс фæбæрзонд 
кодта æмæ басабыр кодта дзурджыты. Дарддæр та банкет лæгъз 
Иаеуын байдыдта. Иу чидæр сыстади йæ бынатæй, бацыди хистæр- 
•ьфдыгæй æмæ бæзджын баритонæй азарыди Къостайы æмдзæвгæ 
«Додой». 
Банкет цыди дарддæр æмæ ахастаид, чи зоны, суаиг изæры онг, 
Коцойты Арсеи 
433 

фæлæ иу чидæр фæдисы уайæгау суади горæтæй æмæ базоньщ 
кодта æмбырдæн, Каханов (Терчы облæсты хицау), дам, базыдта, 
Къоста ам кæй ис, уый æмæ, дам, радта приказ, куыд æй ссарой 
æмæ йæ куыд æрцахсой, афтæ. Кахановæн уыди барвæндонæй 
дзырдхæсджытæ — фæдагур куыйтæ — уыдон зылдысты, агуырд- 
той алыран æмæ-иу истæмæ сæ зæрдæ куы фехсайдта, уæд-иу аей 
уайтагъд Кахановæн фехъусын кодтой. Фæстæдæр куыд сбæрæг ис, 
афтæмæй ацы хатт дзырдхæссæг фæци гимназы ахуыргæнæг Б. Т. 
Къоста тас раны хаудта, æмæ уымæ гæсгæ банкет цыбыргонд æрцы- 
ди. Адæм, уæлæмæ куыд цыдысты чысыл къордгæйттæй, афтае 
рацыдысты фæстæмæ горæтмæ дæр. Къостайæн йæ хæлæрттæ ссар- 
дтой æдас ран æмæ уым арвыста 2—3 боны. Тас ын тынг кæй уыди, 
уый фæбæрæг ис дыккаг бон сæумæрайсом ахуыргæнджыты съез- 
ды. Куысты афон куы ралæууыди, уæд куысты бæсты съезды рай- 
дыдтой слест кæнын банкеты тыххæй. Жандармтæ æхсæв-бонмæ 
джигул кодтой Къостайы хæлæрттæм, сæ зæрдæ кæмæ æхсайдта, 
уыдонмæ куы ницы ссардтой, уæд ма æнхъæл уыдысты, зæгъгæ, 
ахуыргæнджыты фæрцы исты сæ къухы бафтдзæн, ссардзысты 
Къостайы фæд. Ахуыргæнджытæ уайтагъд бамбæрстой хъуыддаг 
æмæ сфæнд кодтой, Къостайы кой куыд ничи скæна, афтæ. Сидты- 
сты сæм мидæмæ — слестгæнæн уатмæ — иугай æмæ сæ биноныг 
фарст кодтой. Ахуыргæнджытæ иууылдæр æмхуызон загътой, 
зæгъгæ, петербургаг дохтыр Хетæгкаты Андухъапар рагæй нæ уыди, 
йæ райгуырæн бæсты æмæ, дам, уый номыл сарæзтой банкет йæ 
хæлæрттæ, йæ зонгæтæ. Афтæмæй слестгæнджытæ уыцы хъуыды- 
имæ баззадысты, зæгъгæ, иу чидæр, хъуыддаг дзæбæх нæ равзар- 
гæйæ, дзæгъæлы батыхсын кодта хицæутты. 
Ахуыргæнджыты съезды уыдысты иннæтимæ дыууæ ус-ахуыр- 
гæнæджы — Юлия æмæ Аннæ — Цæлыккаты Алыксандры чыз- 
джытæ. Юлия уыди ацæргæ чызг, Аннæ дæр уыйас æвзонг чызг 
нæ уыди, — цыдаид ыл 28 азы. Уыдоныл иукъорд хæттыты фем- 
бæлдтæн Коцойты Афæхъойы (реалон скъолайы письмоводителъ) 
хæдзары, æнхъæл дæн, цыдæр хæстæг æййæфтой. Уым æз фехъуыс- 
тон, Къоста, дам, Цæлыккаты Аннæйы куры, фæлæ, дам, ын нæ 
комы. Ныр Къостайæн йæ писмотæм гæсгæ бæрæг кæны, уыцы кой 
раст кæй нæ уыди. Аннæ Къостайæн куымдта, фæлæ уыцы дзыр- 
дæй, Къоста куыд ныууадза йе ’хсæнадон æмæ литературон куыст 
æмæ хи царды сагъæсыл куыд ныллæууа; Къоста та йын уый дзырд- 
та, зæгъгæ, æхсæнадон æмæ литературон куыстæн ныууадзæн нæй. 
Гъе, æрмæст уымæ гæсгæ не сбастой уыцы дыууæ адæймаджы сае 
цард иумæ. 
1902 азы сæрды æз цыбыр рæстæг акуыстон петербургаг газет 
«Петербургские ведомости»-йы. Иубон мæм басидти редактор æмэе 
мæ фæрсы, Хетæгкаты Къостайы, дам, нæ зоныс? Зонын, зæгъгае 
йын куы загътон, уæд мæ афæрстытæ кодта Къостайы тыххаей, 
стæй загъта: 
— Нæ газеты уыди Хетæджы-фырты статъя ирон æлдæртты 
434 

„ыхмæ (цыбырæй мын радзырдта, цавæр статъя уыди, уый). Ныр 
æлдæрттæ æрбарвыстой статъя Хетæджы-фырты статъяйы ныхмæ. 
куыд кæсы сымахмæ, чи сæ у раст? Æз дзуапп радтон, зæгъгæ, 
Къостайы статъя раст дзуры. 
Æз ныццыдтæн Петербургмæ сæрды, статъя та рацыди, æвæц- 
цæгæн, раздæр, азы райдайæны, мыййаг, æмæ йæ æз нæ бакастæн, 
аГургæ дæр æй нал бакодтон. Фæлæ ахæм статъя кæй уыди уыцы 
газсты, уый нымайын хъæуы æцæгыл, — редактор дæр загъта афтæ, 
стæй Петербурджы цæрæг ирон адæмæй дæр кæмæйдæрты фехъуыс- 
тои, уыди, дам, ахæм статья. Уыцы статъя ссарын зын нæу, — 
газеты комплекттæ æвæрд сты Ленинград æмæ Мæскуыйы библио- 
тскæты æмæ йæ бацагурын хъæуы. Бацагурын æй уый тыххæй 
хъæуы, æмæ ныр дæр ма, Къостайы ном чъизи кæныны тыххæй, 
чкдæртæ дзурынц, уый, дам, æлдæртты фарс уыди; уæд «Дæ фы- 
дæлтæ рухсаг, дæхæдæг мын бæзз!» та чи ныффыста? 
Адæм Къостайы уый тыххæй бирæ уарзтой, æмæ уый уыди адæ- 
мы сæрыл тохгæнæг æлдæрттимæ, хицæуттимæ æмæ æндæр алы 
мыггаг тугцъиртимæ. Куыд дардыл хъуыстгонд уыди Къостайы ном, 
уый тыххæй æз зæгъдзынæн иу хабар. 1901 азы, ахуыргæнæг ма 
куы уыдтæн Хуссар Ирыстоны, уæд мæ мызд райсынмæ бацыдтæн 
горæт Душетмæ. Уым фембæлдтæн дыууæ ироныл, æвæццæгæн, 
Душеты чи куыста, ахæмтæ уыдысты. Ныхас кодтой Къостайы 
тыххæй, уый, дам, йæхи нывондæн хæссы мæгуыр адæмы сæрыл, 
тох кæны æдзух хицæуттимæ, æмæ дзы æнаккагдæр чи вæййы, 
уыдон уайтагъд сæ бынæттæй фелвасы. Уыцы дыууæ ироны дзырд- 
той Къостайæн йæ æмдзæвгæтæй скъуыддзæгтæ, легендæгонд ха- 
бæрттæ дæр дзырдтой Къостайы тыххæй. Иу хабар афтæ ракодтой, 
ашлисæгтæ, дам, нæ паддзахады сызгъæринтæ фæцæйдавтой æмæ, 
дам, Къоста куы нæ уыдаид, уæд сæ арæнæй федде кодтаиккой, фæлæ 
сæ Къоста базыдта æмæ уый фæрцы фæстæмæ ист æрцыдысты. Уый 
та сын уыцырдæм æмбарын хъæуы, æмæ Къоста тох кодта æнаккаг 
хицæуттимæ, фæлæ паддзахады та хъахъхъæнгæ кодта. 
1905-æм азы Петербурджы газеттæй иуы бакастæн æндæр га- 
зсттæй ист статъяйы скъуыддзаг Къостайы тыххæй. Уым фыст уыди 
афтæ, зæгъгæ, Лабæйы, хъæу Георгиевскы, цæры ирон адæмон поэт 
Хстæгкаты Къоста, йæ зондæй, дам, фæцух ис æмæ тынг æвзæр 
Царды уавæртæм æрхаудта. Ирыстоныл, дам, æмбæлы Къостайæн 
чсты æххуыс раттын. Уыцы статъяйы скъуыддзагмæ гæсгæ газет 
йаехи номæй загъта афтæ: 
«Ирыстон нæй, фæлæ уырыссаг фысджыты литературон фон- 
Аыл æмбæлы Хетæджы-фыртæн йæ зыны бонты баххуыс кæнын». 
Ницы æххуыс рахаудта Къостамæ уыцы литературон фондæй дæр. 
Афтæ уыди фысджыты уавæр паддзахы рæстæджы. Афтæ уыди, 
фаелæ ныр афтæ нал у. Советон хицауад æрæвæрдта фысджытæн 
аккаг уавæртæ сæ цардæн, сæ куыстæн. Ирыстон «нæ уыди», уыди 
^рмæст Дзæуджыхъæуы округ. Ныр ис, Коммунистон партийы, 
Советон хицауады фæрцы, Ирон Автономон Социалистон Советон 
435 

Республикæ æмæ дзы ис советон фысджыты цæдис, цæдисы цур та 
ис литературон фонд, кæцы дæтты æххуыс фыссæгæн йæ куысты 
бон, йæ рынчын, йæ зианы сахаты. 
1906-æм азы уалдзæджы нæм ныхъхъуысти Петербургмæ хабар — 
Къоста, дам, амарди. Гъе, уæд нæ зæрдыл æрлæууыди, Къоста кæй 
царди, кæй куыста, мæгуыр адæмы сæрыл цырагъау кæй сыгъди, 
уый. Цыдыстæм кæрæдзимæ Петербурджы ирон адæм, тæфæрфаес 
кодтам кæрæдзийæн, мысыдыстæм Къостайы цард, йæ хъуыддæгтæ, 
йæ фыстытæ. Чысыл фæстæдæр нæм ныхъхъуысти, Къостайы мард, 
дам, сластой Дзæуджыхъæумæ æмæ йæ баныгæдтой стыр кадимæ 
ирон аргъуаны кæрты. Ныгæдтой Къостайы Дзæуджыхъæуы адæмтæ 
æппæт дæр: ир, уырыс, сомих, гуырдзы, дзуттытæ, мæхъæл æмæ 
æндæртæ, — сæ алчи дæр йе ’гъдаумæ гæсгæ цыт радта мардæн. 
Веноктæ хастой иттæг бирæ — хицæн адæймæгтæй дæр, организа- 
цитæй дæр. Бæлвырддæр, Къоста уыди зынаргъ æфхæрд адæмтæн 
се ’ппæтæн дæр æмæ мыггагмæ цæрдзæн сæ зæрдæты. 
САУДЖЫН ÆМÆ МОЛЛО ИРОН ФОЛЬКЛОРЫ 
Рын цагъта — æмæ сауджынæн. 
Сауджыны цæст — æнæфсис. 
Гуыргæ раксенай, мæлгæ акæнай — 
— сауджынæн пайда. 
Моллойы æвзаг дур дæр халы. 
Моллойы чиныг фыдбылыз хæссы. 
(Ирон æмбисæндтæ). 
Сауджын æмæ молло рох не сты ирон фольклорæй, æвдисы сæ 
цъаммарæй, æдзæсгомæй, дыдзæсгомæй, исуарзагæй, æнæбафсис, 
зыдæй, æвæры сæ æгад æмæ æнаккаг уавæрты. 
Æнæнымæц бирæ сты сауджынтæ æмæ моллоты тыххæй æмби- 
сæндтæ, аргъæуттæ, анекдоттæ. Æз дзы ацы ран æрхæсдзынæн 
цыбырæй иукъорд. 
ЧЫРЫСТИ ÆМÆ САУДЖЫН 
Иубон Чырыстийы бафæндыди зæхмæ æрцæуын, атезгъо кæ- 
нын, адæмы фенын. Æрцыди, уæдæ цы уыдаид, адæймаджы хуы- 
зы. Цæуы, цæуы æмæ фембæлди сауджыныл. 
— Дæ фæндаг раст, сауджын! 
— Дæ хъуыддаг раст, бæлццон! 
— Кæдæм балц кæныс, горæтмæ, мыййаг? 
— Горæтмæ. 
— Цом уæдæ иумæ, æз дæр уырдæм цæуын. 
Бацыдысты горæтмæ. Цæуынц, цæуынц уынпы, кæсынц адæмы 
змæлдмæ дæр, хæдзæрттæм дæр. Бахæццæ сты иу рæсугъд аргъуанмæ. 
436 

Æрлæууыдысты йæ разы. Аргъуыд кæронмæ фæцæйхæццæ кодта. 
Бацыдьгсты иучысыл бакувынмæ. Сауджын, йæ къух дард хæсгæйæ, 
йæхиуыл дзуæрттæ æфтыдта, афтæмæй баздæхти Чырыстимæ: 
— Куыд дæм кæсы, фæйнæ просфорайы (аргъуыд дзул) нæ къух- 
ты куы бафтид, уæд? 
— Хорз уаид, æндæр мæм куыд кæсы. 
Сауджын фæсидти аргъуаны лæггадгæнæг лæппумæ æмæ йын загъта: 
— Бауай сауджынмæ æмæ зæгъ: лæууынц динамонæг æмæ-иу 
зынгæ бæлццон. 
Райстой фæйнæ просфорайы æмæ ацыдысты дарддæр. 
Цæуынц, цæуынц, æмæ сауджын фæндагыл куыддæр амæлт- 
тæй адавта Чырыстийы просфора. Чырысти, просфорайы сæфт куы 
фæфиппайдта, уæд фæрсы йе ’мбалы: 
— Мæ просфора нæ федтай? 
— На, на, ницы федтон. 
— Кæд мын æй адавтай, мыййаг? 
Сауджын Чырыстийæ ныссомы кодта, ницы федтон, ницы адав- 
тон, зæгъгæ. Цæуынц дарддæр. 
— Цы бакæнæм, уый зоныс? — дзуры Чырысти. — Куыд вæййы, 
цы вæййы, фæндагыл исты куы ссарæм, мыййаг, уæд æй хъуамæ 
кæнæм дыууæ æмбисы. 
Сауджын сразы ис Чырыстийы фæндоныл. 
Ацыдысты бæлццæттæ дарддæр æмæ-иу ран ссардтой голлаг 
сызгъæрин æхцайæ йæ тæккæ дзаг. 
Чырысти бавнæлдта уарынмæ æмæ æхцатæ æртæ дихы бакодта. 
Уый фенгæйæ, сауджын фæтарсти, кæд, зæгъгæ, йе ’мбал æртык- 
каг хай дæр йæхицæн исы æмæ бафарста: 
— Æртыккаг хай та кæмæн у? 
— Æртыккаг хай, мæ просфора мын чи адавта, уымæн. 
Сауджын бацин кодта. 
— Дæ просфора дын æз адавтон æмæ дын æй барæй не схъæр 
кодтон. 
— Гæды зæгъыс. 
— Кæцæй зæгъын гæды, мæнæ уый дæ просфора нæу,— сласта 
просфора йæ дзыппæй. 
Уæд Чырысти йæхи сызгъæрины хай дæр радта сауджынæн 
æмæ, нытту кæнгæйæ, загъта: 
— Дæ цæрæнбонты дын бафсæдæн мацæмæй уæд! 
Афтæ куы загъта, уæд ацыди дарддæр иунæгæй. 
Сауджын Чырыстийæн йæ ту дæр, йæ уайдзæф дæр ницæмæ 
^рдардта, фæлæбурдта æхцатæм æмæ сæ нымайын байдыдта. 
РУВАС ÆМÆ УÆРЦЦ 
Рувас æмæ уæрцц уыдысты адджын хæлæрттæ. Уæрцц гуых- 
хæл кæм нæу æмæ-иу чысыл истæмæйты дæр йæхи афсæста, фæлæ 
Рувас зынæфсисдæр у æмæ йæ хæрын бирæ хъуыди, ноджы хуы- 
437 

мæтæджы хæринæгтыл дæр не ’рвæсыди — æвзаргæ, адджын хæ- 
ринæгтæ уарзта. Иу-хатт рувас тынг сыстонг, йе ’мбалимæ æгас 
бон фæхаттысты æмæ никуы ницы ссардтой. Сæ изæр хъæугæ- 
ронмæ бахастой, Уым рувас дзуры уæрцмæ: 
— Мæ хæлар, хорз мæ фен карчы фыдæй, сойыфыхтæй æмæ 
æндæр ахæмтæй — уыдонæн ссарæн ис хъæуы мидæг. 
— Мæ бон цы уа, уый бакæндзынæн, иучысыл ам афæстиат уæм. 
Чысыл абадтысты уым, афтæ кæсынц, æмæ уæртæ устыты къорд 
сабатизæры рацæуы, сæ къухты, сæ дæлæрмтты алы хæринæгтæ, 
алы нуазинæгтæ. 
— Нæ хъуыддаг цæуы, — загъта уæрцц. — Уæртæ уал кауы 
рæбын æрæмбæхс. Устытæ мæн ахсынмæ куы фæуой, уæд — дæ 
хъару æмæ дæхæдæг. 
Уæрцц йæхи скъуылых кодта æмæ устыты рæзты йæхи ауагъта. 
— Уæртæ къуылых уæрцц, тæхын дæр нæ фæразы! — фæхъæр 
кодта иу ус. 
— Уæртæ мæ сывæллæттæн хъазæн! — загъта æндæр ус. 
Уæд иууылдæр сæ хæринæгтæ, сæ нуазинæгтæ зæххыл авæрд- 
той æмæ уæрцц ахсыныл сысты. Уæрцц сæ дарддæрæй-дарддæр сайы. 
Уыцы рæстæджы рувас фелвæста хæринæгтæй, цас æй хъуыди, 
уыйас æмæ сæ къудзиты фæстæмæ бадавта. Уæрцц дæр уæд атахти. 
— Хорз мæ федтай, мæ хæлар, — загъта рувас. — Æххæст ма мæ 
ныр худын дæр куы фæкæнис. 
— Уый дын мæ быгъдуан. Уæртæ уым, къудзиты фæстæ æрæм- 
бæхс æмæ кæс фæндагмæ. 
Фæндагыл фæцæйцыдысты сауджын æмæ молло,— уыдон ра- 
гæй дæр знаг сты, кæрæдзимæ æмгæрон нæ цæуынц, ныр дæр цæ- 
уынц хицæнтæй, молло разæй. 
Уæрцц рауагъта йæхи æмæ моллойы худыл æрбадти. 
— Ацы уæрцц дæр истæмæн сбæззид,— загъта хинымæры сау- 
джын, бахъуызыди фæстейы æмæ лæдзæгæй æрцавта уæрццы. 
Уæрцц атахти, æмæ цæф æруади моллойы сæрыл. Молло фæзыл- 
ди фæстæмæ æмæ æрцавта сауджыны. Уыдон кæрæдзи хойынц, 
рувас та фырхудæгæй йæ рагъыл ратул-батул кæны. 
САУДЖЫН ÆМÆ МОЛЛО 
Рабарæг ис Уастырджи зæхмæ — афæлгæса бæстæтыл, фена 
адæмты, куыдтæ цæрынц, цытæ цæрынц. Цæуы иу стыр фæндагыл 
æмæ фембæлди сауджыныл. 
— Дæ фæндаг раст, сауджын! 
— Дæ хъуыддаг раст, хорз бæлццон! 
— Зæгъ-ма, сауджын, цымæ куыд уыдзæн абон, уардзæн æви 
нæ уардзæн? Динамонæг дæ, ахуыргонд дæ, — æнæзонгæ дын нæ 
уыдзæн уый. 
Сауджын афæлгæсыди арвыл æмæ загъта: 
— Æнæ æруаргæ йын нæй абон. 
438 

Уастырджи загъта: 
— Кæд мæнг зæгъыс, уæд нæл хæрæг фест! 
Сауджын фестади нæл хæрæг. 
Уастырджи йæ аскъæрдта йæ разæй. Цæуы, цæуы æмæ фем- 
бæлди моллойыл. 
— Дæ фæндаг раст, эффенды! 
— Дæ хъуыддаг раст, хорз бæлццон! 
— Зæгъ-ма, эффенды, цымæ абон уардзæн æви нæ. Динамонæг 
дæ, ахуыргонд дæ, æмæ дын æнæзонгæ нæ уыдзæн уый. 
Молло афæлгæсыди арвыл æмæ загъта: 
— Æппын ын абон æнæ æруаргæ нæй. 
— Кæд мæнг зæгъыс, уæд сыл хæрæг фест, — загъта моллойæн 
Уастырджи. 
Молло фестад сыл хæрæг. 
Ахъæр кодта ууыл дæр Уастырджи йæ разæй. Цæуы, цæуы, 
æмæ мæнæ иу хæххон дзигло æмпъызт дарæсы рацæуы, йæ дæ- 
ларм дыууæ къæссайы. 
— Дæ фæндаг раст! 
— Дæ хъуыддаг раст! 
— Кæй онг, хæххон? — фæрсы Уастырджи. 
— Кæй онг, кæ, хорхъуаг стæм æмæ кæд искуы иучысыл нарт- 
хор балхæнин. 
— Æмæ цæуыл ахæсдзынæ, куы балхæнай, уæддæр? 
— Цæуыл, цæ, — кæд æххуырстмæ бæх кæнæ хæрæг ссарон, 
уæд мæ хъуыддаг хорз. Кæд не ссарон, уæд та мæхæдæг, цас афæ- 
разон, уый ахæсдзынæн. 
— Уæдæ-ма, зæгъ, хорз лæг, абон цымæ æруардзæн æви нæ? 
— Æмæ уымæн та æз цы зонын — уый Хуыцауы хъуыддаг у — 
куы йæ бафæнда, уæд рауардзæн, куы нæ йæ бафæнда, уæд нæ 
уыдзæн уарын. 
Уыцы дзуапп Уастырджийы зæрдæмæ фæцыди æмæ загъта: 
— Афтæ бакæнæм, хорз лæг. Æз тынг æнæвдæлон дæн. Мæнæ 
мæ ацы хæрджытæ хъыгдарынц. Акæн сæ, ахæсс сыл дæ хор, кус 
сыл, цас фæразыс, уыйас афæдзы дæргъы, дæ сыхæгтæн дæр сæ 
дæтт, кусæнт сыл уыдон дæр, цас фæразынц, уыйас. Афæдзы бонмæ 
хæрджыты ацы ранмæ æмбæлын кæн. 
Хæххон дзигло цинæй амарди, хор балхæдта, дзаг къæссатæ 
хæрджытыл бавæрдта æмæ, зарджытæгæнгæ, бафардæг ис сæхимæ. 
Хæрджытыл фæкуыста афæдзы дæргъы, цас фæрæзта, уыйас, сы- 
хæгтæн дæр сæ лæвæрдта кусынæн. Афæдзы бон сæ, дзырдмæ 
гæсгæ, сæмбæлын кодта амынд бынатмæ. Йæ бацыдмæ уым 
æнхъæлмæ касти Уастырджи. 
Дыууæ лæджы салам загътой кæрæдзийæн. 
Уастырджи фæрсы: 
— Уый та дын цы у — æртыккаг, сыл хæрæджы фæстæ? 
— Уый та дын уæлæмхасæн — ныззади дæ хæрæг, дыууæ мæйы 
йыл цæуы, афтæ. 
439 

— Уæдæ дын цы зæгъын, уый зоныс? Мæн хæрджытæм нæма 
æвдæлы. Бакус ма сыл иу афæдз, æмæ сæ фидæн абон ацы ранмæ 
хæццæ кæн. 
Афæдзы фæстæ та хæххон дзигло амынд ранмæ хæрджыты 
æрхæццæ кодта — ацы хатт уыдысты цыппар: дыккаг лæппын къæ- 
лæу та згъордта йæ мады фæстæ. 
Уастырджи та æнхъæлмæ касти йæ бынаты. 
— Ныр дæм дыууæ къæлæуы ис, — загъта Уастырджи — сыл 
æмæ нæл. Акæн сæ дæхицæн æмæ фæрнæй цæр. 
Хæххон дзигло арфæ ракодта Уастырджийæн æмæ, зарджытæ- 
гæнгæ, дыууæ къæлæуы атардта йæ хæдзармæ. Уастырджи дæр 
йæ дыууæ хæрæгыл ахъæр кодта æмæ ацыди йæ фæндагыл. Иуран 
пыхсытæм куы бахæццæ ис, уæд ехсæй æрцавта нæл хæрæджы 
æмæ уый сауджын фестади. 
— Уастырджи кæй дæ, уый бæргæ базыдтон, фæлæ мын ферæ- 
джы ис... Хуыцау дын ма ныббарæд,— дыууæ азы дæргъы мын хæх- 
хон дзигло мæ рагъ фæхоста, сыхæгты дæр ма мыл кусын кодта. 
— Хæрæгæн хæрæджы ми хъæуы, — загъта Уастырджи æмæ йæ 
иннæ хæрæгыл ахъæр кодта дарддæр. 
Иу аууон ранмæ та куы бахæццæ ис, уæд хæрæджы æрцавта 
ехсæй æмæ уый моллойæ агæпп ласта. 
— Æрæджиау бæргæ базыдтон, — загъта молло, — Уастырджи 
кæй дæ, уый, фæлæ ма цы гæнæн уыди, æгæр мæ бафхæрын код- 
тай — Хуыцау дын ма ныббарæд! 
— Хæрæгæн хæрæджы ми хъæуы, — загъта Уастырджи æмæ 
цыдæр æрбаци. 
КОСА МОЛЛО 
Коса моллойæн марди йæ ус. Мæнæ ныр йæ удисыны сахат 
æрхæстæг, зæгъгæ, уæд басидтис йæ лæгмæ æмæ йын загъта: 
— Мæ мæлæты фæстæ ракур ахæм сылгоймаг, мæ чындздзон 
дарæс æмæ рон кæмæн бæззой. 
Ус амарди. Молло фæхъыг кодта иукъорд рæстæджы, стæй ай- 
ста йемæ йæ усы чындздзон дарæс æмæ рон æмæ ацыди йæхицæн 
дыккаг ус агурынмæ. Бирæ фæагуырдта молло, йæ усы чындздзон 
дарæс æмæ рон кæмæн бæззыдаиккой, ахæм сылгоймаг, фæлæ не 
ссардта æмæ афтæмæй æрыздæхти фæстæмæ. Иубон куы уыди, 
уæд йæ чызг йæ уæлæ акодта йæ мады чындздзон дарæс æмæ рон, 
æмæ йын тынг бæззон разындысты; фыд æм фæкомкоммæ ис, йæ 
сæрымагъзы æнаккаг хъуыдытæ аленк кодтой, æмæ чызгæн ра- 
дзырдта йæ мард усы фæдзæхст. 
— Æнæ баиу нын хос нæй,— загъта молло, — ды мæнæн нывгонд 
дæ. 
Чызг куы бамбæрста, молло йæ фæнд кæй нæ ныууадздзæн, 
уæд дзы ракуырдта къуыри æмгъуыд, æз дын, зæгъгæ, ссардзы- 
нæн усаг. Фæцагуырдта уый дæр бирæ, фæлæ не ссардта. 
440 

Молло баздæхти уæд чызгмæ, зæгъгæ дын æнæ сразы хос нал 
ис. Чызг сразы ис, фæлæ ма дзы ноджыдæр иу къуыри æмгъуыд 
ракуырдта. Уыцы æмгъуыды рæстæджы чызг фæлыгъди дард бæс- 
тæм. Уым фембæлди цуанонтыл. Цуанонты хистæр разынди пад- 
дзахы фырт. ’Уымæн чызг йæ зæрдæмæ фæцыди æмæ йæ ракуырдта, 
фæлæ молло æррайау сси, йæ чызг дзы кæй аирвæзти, уый тыххæй 
æмæ йæ агурын байдыдта. Ссардта йæ æмæ йын алы фыдбылызтæ 
арæзта. Æппын æй куынæуал уагъта уæд паддзах дзырд радта, 
цæмæй моллойы бабæттой æнæбадт бæхы къæдзилыл æмæ йæ аф- 
тæмæй быдырты куыд аскъæрой. 
СЫВÆЛЛÆТТЫ ЛИТЕРАТУРÆЙЫ ТЫХХÆЙ 
г==эфс==; 
Сывæллæтты литературæ у педагогон процессы иу къабаз. Тынг 
егъау у аив литературæйы ахадындзинад сывæллæтты зондахаст 
аразыны æмæ йе ’мбудындзинæдты рæзыны хъуыддаджы. 
Революцийы агъоммæ сывæллæтты литературæ уыдис дворя- 
нон æмæ буржуазон интересты æмæ идеяты тæваджы бын. Уыцы 
литературæ сывæллæтты зондахаст арæзта диныл хæцынмæ, Хуы- 
цауыл æууæндынмæ, шовинизммæ, хи цардыуаг, иннæты хъау- 
джыдæр, бæрзонд къæпхæнтæм исынмæ. Афтæ уыдис паддзахы 
Уæрæсейы, афтæ у ныртæккæ буржуазон бæстæты. 
Махмæ, социализмы дуджы, сывæллæтты хъомыл кæныны 
хъуыддаг хъуамæ цæуа æндæр фæндæгтыл. Уыцы фæндæгтæ сты: 
æхсæнадон цард бæрзонд къæпхæнмæ исын, шовинизмы ныхмæ тох 
кæнын, коллективизм, адæмты хæлардзинад фидар кæнын, комму- 
низм æмæ дунемæ фæдфæдон материалистон цæстæнгас дарын, 
куыстуарзондзинад, хъæбатырдзинад, социалистон паддзахад уар- 
зын æмæ йæ хъахъхъæнын алы знæгтæй æмæ фыдгæнджытæй. 
Уымæ гæсгæ, тынг архайгæйæ, хъавгæйæ æмæ æвзаргæйæ, 
дæттын хъæуы сывæллæттæн кæсыны æрмæг. Уыцы æрмæг дæт- 
тын хъæуы сывæллæттæн сæ кармæ гæсгæ. Скъолайы агъоммæ 
карæнтæн хъæуы иу æрмæг, 10— 12-азыкконтæн та æндæр æрмæг. 
Уыдонæн сæ хъуыдытæ, се ’мбарындзинад алыхуызон сты. 5—б-азык- 
кон сывæллонæн фантастикон диссæгтæ куы ’вдисай, куы кæсын 
кæнай, уæд сæ æцæг хондзæн, уæд ын йæ зонд дзæгъæл кæндзыс- 
ты — уымæн йæ зонд нæма иртасы æцæг фæзынд мæнг фæзындæй, 
реалон æнæреалонæй. Фæлæ уыцы диссæгтæ хистæр сывæллæт- 
тæн куы æвдисай, куы кæсын кæнай, уæд уыдон зонд нæ дзæгъæл 
кæндзæн. Уымæ гæсгæ кæстæр сывæллæттæн æппындæр нæ бæз- 
зынц фантастикон диссæгтæ. Уыдон тынг уарзынц æмæ сын дæт- 
тын дæр хъæуы æрмæг æрдзы æцæг фæзындтытæй æмæ цæрæгой- 
ты цардæй. Хистæр сывæллæтты зæрдæтæм цæуын байдайынц дис- 
саджы балцытæ, балцытæ зындзинæдтимæ, æмæ æвирхъау цауты 
тыххæй радзырдтæ. Хистæр кълæсты ахуыргæнинæгтæ уарзынц, 
441 

балцытæ æмæ цаутæй фæстæмæ, техникон диссæгтæ æмæ æрхъуы- 
дытæ. Уыдæттæм гæсгæ аразын хъæуы сывæллæтты литературæ. 
Зын у сывæллæттæн литературæ фыссын, æмæ йыл фысджы- 
тæй бирæтæ кусгæ дæр нæ кодтой — иутæ йæ зындзинады тыххæй, 
иннæтæ та йыл æрвæсгæ дæр нæ кодтой, æгад сæм касти «чысыл» 
литературæйыл кусын. Æндæр цæстæй кастысты æмæ кæсынц сы- 
вæллæтты литературæмæ номдзыд фысджытæ. Лев Толстой стыр 
æхсызгондзинад иста, сывæллæттæн цы кæсыны æрмæг фыста, 
уыдонæй. Хетæгкаты Къоста иттæг уарзондзинадимæ ралæвар код- 
та сывæллæттæн дзæвгар фыстытæ. Нæ рæстæджы стырдæр фыс- 
джытæй бирæтæ — Алексей Толстой, В. Катаев, П. Павленко, К.Тре- 
нев, М. Светлов æмæ æндæртæ кусынц сывæллæтты литературæ- 
йыл æмæ сæм стыр кад кæсы уыцы куыст. Раст зæгъгæйæ, алкæцы 
фыссæг нæ сарæхсдзæн сывæллæттæн кæсыны æрмæг фыссынмæ,— 
стыр психолог хъæуы сывæллоны æмбарындзинад зонынæн. Фыс- 
сæг сывæллоны зондахаст куынæ æмбара, уæд йæ фыстытæ сы- 
вæллоны сæрмæ нæ хæццæ кæндзысты, йæ зæрдæйыл не ’мбæл- 
дзысты. 
Кæсыны æрмæгæн æрмæст йæ аивдзинад æгъгъæд нæу,— хъуа- 
мæ дзы уа сюжет. Æрмæджы сюжет куынæ уа, уæд уый сывæлло- 
нæн ницы ратдзæн, йæ сæры дзы ницы баззайдзæн, уый уыдзæн 
æрмæст дзæгъæлы дзæнгæда. Æрмæгæн йæ сюжет диссаг куынæ 
уа, уæд уый сывæллон кæсдзæн æвæндонæй, кæнæ йæ кæронмæ 
дæр нæ хæццæ кæндзæн. Æрмæгæн йæ сюжет идейон куынæ уа, 
уæд уый та хъæугæ дæр ницæмæн кæны. Идейæйы тыххæй уый 
зæгъын хъæуы, æмæ уый хъуамæ нейтралон ма уа, фæлæ тох кæна 
нæ цардарæзты сæрыл æмæ хъуамæ сывæллоны зæрдæмæ хæццæ- 
гонд цæуа тынг аив фыстæй. Аив фыст уымæй хъауджыдæр у ака- 
демион фыстæй, æмæ йæ кæсæг исы сæрызондæй нæ, фæлæ зæр- 
дæйæ, æмбудындзинадæй, афтæмæй уый хуыздæр фидар кæны 
сæрымагъзы дæр. Кæсыны æрмæг хъуамæ тенденцион ма уа, — 
тенденцион æрмæг зæрдæмæ нæ хизы æмæ сæры дæр фидар нæ 
бады. Уымæ гæсгæ, сывæллæттæн литературæ чи фысса, уый хъуа- 
мæ йæхи хъара йæ фыст æцæг аив кæныныл. 
Ирон сывæллæттæ тынг хъуаг сты уыцы литературæйæ, афтæ- 
мæй йыл нæ фысджытæй зæрдиагæй кусгæ дæр ничи кæны. Нæй 
нæм сывæллæттæн хицæн чингуытæ, журнал «Пионер»-ы цы æрмæг 
вæййы, уый фаг нæу, стæй йæ хъæдмæ гæсгæ хуыздæр хъуаг у. 
Цæуыннæ кусынц нæ фысджытæ сывæллæтты литературæйыл? 
Мах афтæ æмбарæм хъуыддаг, æмæ йæм иуæй-иутæ сæ ныфс нæ 
хæссынц, чи бафæразид фыссын, уыдон та сæхиуыл хæцынц, уый 
тыххæй хæцынц сæхиуыл, æмæ нæ республикæйы сывæллæтты 
литературæйы автортæн сæ фæллойæн, куыд æмбæлы, ахæм аргъ- 
гонд нæ цæуы. Сывæллæтты литературæ æнæуи литературæйæ 
зындæр фыссæн у, æмæ дзы бирæ ныффыссæн дæр нæй, — уымæ 
гæсгæ хъуамæ авторты куыстæн материалон æгъдауæй цæуа фыл- 
дæр аргъгонд. Æмæ, æцæгдæр, нæ Цæдисы æндæр рæтты уыцы 
442 

хъуыддаг у афтæ æвæрд. Æрмæст махмæ, Цæгат Ирыстоны, уыцы 
хъуыддагмæ нырыонг, куыд æмбæлы, ахæм цæстæнгас нæма ис. 
Фæлæ нæ фысджыты хæс у, æнæ уыцы хъуыддагмæ кæсгæйæ 
дæр, сывæллæтты литературæмæ фылдæр æргом аздахын. Æрмæст 
радзырдтæ æмæ æмдзæвгæтыл хъуамæ ма хицæн кæна хъуыддаг — 
фыссын хъæуы сывæллæтты аккаг пъесæтæ дæр. 
МÆ КУЫСТ «ПРАВДА»-йы 
Мысинæгтæй 
Тынг æхсызгонæй мысын, газет «Правда»-йы куы куыстон, уыцы 
рæстæг. 1912 азы апрелы мæйы астæуккаг бонты фембæлдтæн Пе- 
тербурджы газетты кусджытæй кæуылдæр — уыдис, куыд ма хъуы- 
ды кæнын, афтæмæй Андрей Дикий. Уый мын загъта, рæхджы, 
дам, рацæудзæн ног газет «Правда» — кусджыты газет. Корректор, 
дам, нæ хъæуы æмæ рацу уырдæм кусынмæ. 
Æз та уыцы рæстæджы хæст уыдтæн чингуыты корректурæ- 
йыл. Ныллæууыдтæн «Правда»-йы корректорæй. Апрелы 22 боны 
(ног нымадæй 4-æм май) мæм изæрырдæм типографи дæттын бай- 
дыдта газеты гранкæтæ. Дыккаг бон сæумæрайсом газет уæйгæн- 
джытæ скъæфтой уæй кæнынмæ «Правда»-йы фыццаг номеры эк- 
земпляртæ. 
«Правда»-йæн йæ хæстæгдæр кусджытæ уыдысты: Молотов, 
Ольминский, Артем. Уыди дзы «бадæг-редактортæ», сæ алкæмæн 
дæр газет рауадзыны бар — йæ къухы. Иуæн йæ газеты ном уыдаид 
«Петербургская правда», иннæмæн «Рабочая правда», æртыккагæн 
«Северная правда» æмæ афтæ дарддæр. Рады разæй чи уыди, уый- 
иу æрфыста йæ къух газеты мыхуыр кæныны тыххæй. «Правда»-йы- 
иу хицауады ныхмæ исты дæрзæг ран куы разындаид, уæд пъæли- 
цæйы раз дзуапдæттæг уыдаид уыцы къухæрфыссæг. Ахæстоны 
куы сбадтаид æмæ газет урæд куы ’рцыдаид, уæддæр «Правда» 
дыккаг бон рацыдаид ног редакторы номæй. 
Петербурджы фабрикæтæ æмæ заводты кусджытæ барвæндо- 
нæй сæхиуыл æрæвæрдтой фиддон — фæйнæ 5 суарийы мæй. Фыл- 
дæр чи лæвæрдта, ахæмтæ дæр дзы уыди. Сæ номхыгъдтæ мыхуыр- 
гонд цыдысты газеты. Уый уыди газетæн йæ фыццагдæр материа- 
лон бындур. Уыйфæстæ йæм уыди æхца рафысты аргъæй, экзем- 
пляртæ уæй кæнынæй æмæ хъусинæгтæй. Уæддæр «Правда» мате- 
риалон уагæй иннæ газеттæй мæгуырдæр уыди. Иннæ газетты ре- 
дактортæ истой мызд мингай сомтæ мæй, «Правда»-йы редактор та 
иста 10 туманы, иннæ æмгусджытæ та уымæй дæр къаддæр, фæлæ 
ам куыст æхца исыны сæрыл нæ уыди,— уыди идейон куыст, про- 
летариаты иу кæныны куыст, йæ хиæмбарындзинад бæрзонд кæ- 
ныны куыст, фидæны рухс цардмæ фæндаг кæныны куыст. 
Цæуын байдыдтой мæйтæ мæйты фæстæ. Газеты сæдæйæм но- 
443 

мер куы рацыди, уæд редакци сфæнд кодта уыцы бон иучысыл 
æндæрхуызонæй арвитын, сарæзта куывд æхсæвон редакцийы бы- 
наты. Хъуыды ма йæ кæнын, иурæстæг Молотов байгом кодта ру- 
дзынг «Русское знамя»-йы ’рдæм æмæ йæ дзыхы дзаг ныззарыд 
«Вставай, поднимайся, рабочий народ». Иуцъусдуг уыди иунæг, 
стæй иннæтæ дæр зарын байдыдтой. Æвæццæгæн, уыцы хæдзары 
фыццаг хатт айхъуыст ахæм зарæг. Æз афтæ æнхъæл уыдтæн, æмæ 
нæ сыхæгтæ уыцы сахат фæсиддзысты пъæлицæмæ, фæлæ ахæм 
хъуыддагæй ницы бакодтой, æрмæст сæ рудзынгтæ ахгæдтой. Хъæл- 
дзæгæй арвыстой «Правда»-йы кусджытæ уыцы зынгæ бон. Уый 
ма зæгъын хъæуы, æмæ газетæн йæ сæдæйæм номеры рацыды охыл 
редакци райста Ленинæй арфæйы телеграммæ. 
Уыйфæстæ та арæнхъ сты æнувыд куысты бонтæ. Æз фæлмæ- 
цын байдыдтон мæ куыстæй. Иннæ редакциты корректортæ уыдис 
дыгæйттæ, æртыгæйттæ æмæ фылдæр, сæ куыст та уыди бонцухæй. 
Æз та уыдтæн иу-дыууæ мæйы бæрц хæрз иунæг, ивæг мæ нæ уыди, 
Уыйфæстæ мын радтой æххуысгæнæг, фæлæ растфыссындзинадæй 
уыйас фидар нæ уыди, æмæ та куысты уæз мæ уæхсчытыл баззад. 
Тынгдæр фæлмæцыдтæн, мæ фынæйы афон бонмæ кæй хаудта, 
уымæй — æхсæв кусгæ, бон та фынæй кæнын нæ фæрæзтон. 
Æхсæз-авд мæйы бæрц куы фæкуыстон, уæд мæ хъус адардтон 
æндæр ранмæ, æнцойдæр куыстмæ. Раст уыцы рæстæджы Мæс- 
куыйы байгом ис ног æфсæнвæндæгты хъуыддагуат æмæ уырдæм 
истой службæгæнджыты. Æз дæр уырдæм бацыдтæн æмæ, раст 
зæгъгæйæ, мæ улæфт суагътон. Редакцийы кусджытæ мын дзырд- 
той: «Хъусыс, дæ фыссыны хъуыддаг ма ныууадз, дæ радзырдтæ 
хорз сты, нæ газетыл дæр дæ къух ма сис». Фæлæ æз дзæвгар 
рæстæгмæ ферох кодтон мæ фыссыны хъуыддаг. Лыстæг фысты- 
тæй фæстæмæ мын «Правда»-йы мыхуыргонд æрцыдысты дыууæ 
радзырды: «Товарищи» æмæ «Помечтали», — сæ нæмттæ сын уый 
фæстæ скодтон «Хæлæрттæ» æмæ «Цуанонтæ». 
99 ÆВИ 100? 
Чысыл фелъетон 
т*г——* 
Мæгуыр æмæ тæригъæддаг сты уыцы адæмтæ, иу литературон 
æвзаг йеддæмæ кæмæн нæй. 
Нæ сыхаг гуырдзы 5—6 æвзаджыхъæдыл дзурынц, чиныджы 
æвзаг та сын иу ис æрмæст. Немыц 10 æвзаджыхъæдыл дзурынц, 
чиныджы æвзаг та сын иу ис æрмæст... Афтæ Итали дæр, Франц 
дæр, Англис дæр... Чи банымайдзæн се ’ппæты!.. 
Уæд махмæ та? 
Доктор Муха авд æмбалы ссардта æмæ хицæн литературон æвзаг 
сарæзтой. 
Марк, евангели чи ныффыста, уый нæ, фæлæ иннæ — саури- 
444 

хиджын, фараст æмбалы ссардта æмæ уыдонимæ замманайы лите- 
ратурон æвзаг сыздыхтой. 
Уæртæ Урстуалты дыууæ сыхаджы, Тедо æмæ Пидо, дыууæйæ 
ахæм чиныджы æвзаг сарæзтой, æмæ сæ сæ бинонтæ дæр нал æмба- 
рынц. 
Афтæ алы хъæуæн, алы комæн, ранæй-ран алы сыхæн — хицæн 
чиныджы æвзаг. 
Уымæй рæсугъддæр, уымæй дзæбæхдæр ма цы ис?! 
Фæлæ замана... 
Æрæджы æмбырд уыди литературон æвзаджы тыххæй, уым бирæ 
зæрдæрухсгæнæн ныхæстæ дæр фехъуыстам, иу чидæр дзы суанг 
афтæ дæр загъта: 
— Ирон адæм хъуамæ 99 æвзагыл фыссой чингуытæ!.. 
Куыд æхсызгон уыди уый æмбырдæн!.. Бирæтæн фырцинæй 
сæ цæссыг дæр калди. 
Фæлæ кæм нæ разындзæни галиу адæм!.. Дыууæ-æртæ лæджы 
сыстадысты æмæ расидтысты: 
— Бирæ æвзæгтыл фыссыныл куы схæцæм, уæд сæ иу дæр нæ 
ацæудзæн. Мах чысыл адæм стæм æмæ-иуы фаг йеддæмæ не суы- 
дзыстæм. Иу чиныджы æвзагыл ныллæууæм æмæ йæ æмдыхæй 
размæ атæрдзыстæм! 
Алырдыгæй сæхситт кодтой уыцы ныхæстæ дзурджытыл. 
Афтæ сын хъуыди — адæм зæрдæйæн æхсызгон ныхæстæ кæ- 
нынц, уыдон та... пуй, налат!.. 
Æз дæр, раст зæгъгæйæ, разы нæ дæн 99 æвзагыл. Æз хæссын 
æмбырдмæ ног ныхас: мах хъæуы 100 æвзаджы. Æнæ 100 æвза- 
джы махæн цæрæн нал ис. 100... 100!.. Уымæн йæ уæз бирæ у! 
Мах уый тыххæй хъæуы 100 литературон æвзаджы, цæмæй Франц, 
Немыц, Англис æмæ æндæртæ фырхæлæгæй нытътъæпп кæной!.. 
ДУБЛЬ ВЕ ÆМÆ ÆРТÆ ФИЛОЛОДЖЫ 
Чысыл фельетон 
^ 
Дуне арæзт фæци. Хуыцау йæ фæллад уадзыны фæнд кодта. 
«Исты ма куы ацаразин», — загъта — æмæ бавнæлдта йæ верстакмæ 
(мастерская). Фæхæст и тынг æвзæр фæрæтыл — фыдкъуымых 
æмæ дзыхъытæ. Æрцæфтæ кодта фæрæтæй зыкъуыртæ бæласы, 
æмæ дзы æртæ филолоджы агæпп ласта. Бакасти сæм Хуыцау æмæ 
йæ зæрдæ барухс и, загъта: «Нæмæнт адон дæр зæхх!» 
— Уæдæ ма ноджы исты акæнон,— загъта Хуыцау. Уыцы къуы- 
мых фæрæтæй та æрцæфтæ кодта зыкъуыртæ бæласы, æмæ дзы 
Дубль Ве агæпп кодта — цæнкуылтæ æмæ пакахъус. 
Æртæ филолоджы сагъдау баззадысты, уый фенгæйæ. Уайтагъд 
æй базыдтой, уый се ’фсымæр кæй у — сæ туг-се стæг, раст сæхи 
хуызæн — фыдзыкъуыр, фыдзонд. 
445 

Æртæйæн дæр фырцинæй сæ цæстысыгтæ парахатæй калдыс- 
ты. Нал баурæдта йæхи Дубль Ве дæр — йæ цæстысыгтæ æркалды- 
сты уарынау. 
Бацыдысты йæм. Иу ын йæ иу къухыл ныххæцыди, аннæ — 
иннæ къухыл, æртыккаг та йын, фæстейæ цæугæйæ, иу къухæй йæ 
сæрмæ хураууон дардта, цæмæй йæ хур ма судза, иннæ къухæй та 
йын йæ фæдджитыл уæлæмæ хæцыди, цæмæй ма чъизи кæной. 
Араст сты бульварыл. Наркомпросы смидæг сты æмæ сæ уар- 
зон Дубль Ве ирон дамгъæты æхсæн фидар æрбадын кодтой. Уый 
та мæнæ йæ портрет: \У. 
ИРЫСТОНЫ НÆУÆГ ПАДДЗАХ 
Чысыл фельетон 
^и)» : 
«Значит» райгуырди стыр Уæрæсейы, схъомыл ис æгæрон тыгъд 
быдырты, рахаста рагæй фæстæмæ дзæгъæлдзу æмæ къæйных. 
Æппын скæс никæй уагъта: кæм хъуыди, кæм нæ хъуыди, размæ- 
иу рагæпп кодта. 
Фæлæ Уæрæсейы тыгъд быдыртæ къуындæг фæкастысты Зна- 
читмæ, стæй йын йæ фæндоны бæрц фæндæгтæ дæр нæ уыдис, 
ныхкъуырд арæх æййæфта. 
Иухатт Значит фæкомкоммæ ис Кавказы хæхтæм æмæ рабæлц- 
цон ис уырдæм. Бафтыдис Ирыстонмæ. 
Ир рагæй дæр уазæгуарзаг уыдысты, искæцæй æрæфтгæ исчи 
сæм кадджын уыди. Тынг сбуц кодтой ир Значиты, зылдысты йæм, 
кæстæриуæг ын кодтой. 
Значитмæ бæстæ дæр хорз фæкасти, йæ адæм дæр, æмæ сфæнд 
кодта уым æрбынат кæнын. Фæлæ иунæгæй хъыг кодта, стæй йын 
йæ фæндтæ æххæст кæныны тыххæй æххуысгæнджытæ хъуыди. 
Уый тыххæй Значит фæситти йæ хæлæрттæм, йæхи хуызæн дзæ- 
гъæлдзу æмæ къæйных чи уыди. Уайтагъд æрбалæууыдысты йæ 
разы: Неужели, Ей-богу, Ничего, Курит, Гулиат æмæ æндæртæ. 
Уæд фæзæрдæджын ис Значит æмæ расидти декрет: «Ирон адæм! 
Абонæй фæстæмæ æз дæн сымахæн паддзах, мæ министртæ та адон 
(уæлдæр сæ ранымадтам). Коммæгæс ут, æххæст кæнут мæ фæндон. 
Ирыстоны паддзах Значит» 
Ацы декрет куы бакастысты ирон адæм, уæд цинæй амардысты. 
Рагæй дæр уыдон кæстæриуæг кæнын уарзтой. Æндæр гæнæн-иу 
куы нал уыди, уæд-иу дардмæ дæр фæцыдысты, кæмæн кæстæри- 
уæг кодтаиккой, ахæм адæймаг агурынмæ. Ныр куыд нæ бацин 
кодтаиккой: Значит сæм йæхæдæг æрцыди. 
Уæдæй фæстæмæ æмбырдты, куывдты, хистыты, хæдзары, 
фæндагыл Значиты сæ зæрдыл дарынц, æдзух йæ кой кæнынц. 
Нæхи ирон «Цæвиттон» схæцынмæ хъавыди Значитимæ, фæлæ 
446 

адæм уайтагъд æцæгæлоны фарс куы фесты, уæд фæлыгъди æмæ 
кæмыты æмбæхсы, уый абон дæр бæрæг нæу. 
Бирæтæ æнхъæл уыдысты, æмæ Хуссар Ирыстон нæ бахаудзæн 
Значиты къухты: афтæ æнхъæл уыдысты, æмæ хæхтæ æнцонæй ба- 
уромдзысты Значиты æфсæдты. Фæлæ хъуыддаг афтæ нæ рауадис. 
Цæгат Иры фæрцы Значит бабырста Хуссар Ирыстонмæ. Йæ 
бацыдмæ уым æлдариуæг кодтой гуырдзиаг æлдæрттæ: Равици æмæ 
Арвици (фаззæттæ), Рогорц, Унда, Шеничъириме, Генацвале, Хо- 
лот, дзæгъæлзад Къи æмæ ноджыдæр ахæм чидæртæ. 
Адон иууылдæр схæцыны фæнд скодтой Значитимæ. Рабастой 
сæ хæцæнгæрзтæ. Фæдзырдтой сæ адæммæ дæр, ирон адæммæ. 
Фæлæ ирон адæм ницæмæ бадардтой ацы бабырст, сæрдыгон 
уарынæй уæлдай сæм нæ каст. Дисгæнæгау бакастысты адæм æлдæрт- 
тæм æмæ загътой: 
— Хæцгæ?! Кæимæ æмæ цæмæн? Мах сымахæн кад-радæй кæ- 
стæриуæг кæнæм... Цы уæ хъæуы æндæр? Рацæуæнт уыдон дæр, 
уыдон фаг дæр уыдзыстæм! Нæ фыдæй нын кæстæриуæг кæнын 
куы баззади! 
Уыцы ран дзурджыты уæлхъус æрбалæууыди цæхæрцæст Зна- 
чит, ракæс-бакæс акодта æмæ загъта: 
— Чи куыдз, чи хæрæг, ам æлдариуæг кæнын чи уæнды?.. Ро- 
горцтæ æмæ Ундатæ! Кæд уæ цæрын фæнды, уæд дзæбæхæй сра- 
зы ут, æз уын цы бынæттæ раттон, уыдоныл, кæннод уын уæ уд уæ 
хъуырæй фелвасдзынæн! 
Равици æмæ Арвици рагæй дæр хъæбатыр уыдысты, фелвæс- 
той, бæргæ, дамбацатæ, фæлæ сæ Шеничъириме æмæ Унда баса- 
быр кодтой. 
Уыцы хуызæнæй Значит Хуссар Иры дæр ныббырста æмæ ныр 
хуыйны æгас Ирыстоны паддзах. Уый кад, уый цыты хуызæн иу 
паддзахæн дæр нæма уыди. Бирæ уарзы ирон адæймаг Значиты, 
цæугæйæ дæр, хæргæйæ дæр, нуазгæйæ дæр, кусгæйæ дæр, Значи- 
ты кой ма кæна ирон лæг, абабау! Бирæ, тынг бирæ уарзынц ирон 
адæм Значиты... 
ЦОКЪБ ÆМÆ ЙЕ ’МГÆРТТÆ 
Щ 
— Цокъе, дæ каистæм ма нæ сиахсыцыды акæн! 
— Ард уæ хæдзарыл æрцæуæд, куынæ мæ акæнын кæнат! Æз 
мæхæдæг мæнæ мæстæй мæлын, сымах та ма мын мæ мастыл цæхх 
кæнут! 
— Ау, цы кодтай, æгæр рæсугъд чызг ракуырдтай? 
— Цы кодтон, уый уын зæгъон: фæхудинаг дæн — мæ усы мын 
байстой мæ каистæ, нал мын æй дæттынц. 
— Куыд уый та? 
— Афтæ зæгъынц: дæ фыдæн, дам, йæ мад кæвдæсард хæрæ- 
фырт уыди. 
447 

НИКЪО ÆМÆ МАРО 
Чысайнаг таурæгъ 
т 
Царди-уыди Чысангомы сахъ лæппулæг Никъо. Куыддæр йæ 
дзыхъынног усæн, Маройæн, фырыхъулы хуызæн лæппу райгуыр- 
ди, афтæ лæг усы къабазыл рахæцыди. 
— Цы кæныс, кæдæм мæ кæныс? 
— Цом Калакмæ æмæ уым «дзидза» (сывæллонгæс) ныллæуу! 
Бирæ фæхъуырдухæн кодта ус,— йæ сывæллонæй йæ къах нæ 
хаста, фæлæ Никъо фæнд æрдæгыл кæм ныууагътаид! 
Æрцыдысты Калакмæ. Ус бынаты ныллæууыди. Лæг фæстæмæ 
хъæумæ ацыди. 
Маро тынг хъыг кæнын байдыдта Калачы, йæ сывæллонмæ йæ 
зæрдæ тынг æхсайдта. Тынг тæригъæд ын кодта æмæ æхсæвæй-бонæй 
йæ хъуыды иууылдæр уыди йæ фырыхъулы хуызæн лæппуимæ... Ус 
хъуыды кодта: «Ам кæйдæр сывæллоны мæ дзидзийыл хæссын, мæхи 
сывæллон та уым, хъæуы, дзæгъæлæй баззади. Цы кæндзæн уым мæ 
мæгуыр сывæллон — иу боны йеддæмæ мæ риуы æхсырæй куынæ 
фæхъæстæ? Чи йæ æфсаддзæн, цæуыл лæудзæн йæ чысыл уд?» 
Æппынфæстаг йæ зæрдæ нал фæлæууыди æмæ-иу мæйы фæстæ 
хъæуы балæууыди. 
Лæг хорз нæмæн уис ракодта бæласæй æмæ Маройы нæмгæ- 
нæмгæ фæстæмæ Калачы балæууын кодта. 
Ныллæууыди та Маро бынаты. 
Лæг та фæстæмæ хъæумæ бафардæг и. 
Магуса лæг уыди рагæй дæр Никъо, фæлæ ныр, йæ ус бынаты 
куы ныллæууыди, уæд æппындæр нал куыста, къах иннæ къахыл 
448 

сæвæрдта, афтæмæй бадти æн- 
цад авдæны раз, лулæ дымдта 
æмæ хъуыдытæ кодта: 
«Дыууæ мæйæ дыууæ мæй- 
мæ Калакмæ иу хатт цæудзы- 
нæн, уырдыгæй æхца æмпъух- 
дзынæн æмæ æлдары цардæй 
цæрдзынæн». 
Сывæллон-иу йæ разы куы 
бахъынцъым кодта, уæд-иу ав- 
дæн æнæзивæгæй ауызта. Нæ 
æмæ кæуыи райдыдта сывæл- 
лон æмæ нал æнцади, уæд-иу 
Никъо сæгъы æхсырæй сывæ- 
дæг æрыдзаг кодта æмæ, хорз 
мад куыд базила йæ сывæл- 
лонмæ, афтæ-иу уый дæр йæ 
фырыхъулы хуызæн лæппуйы 
барæвдыдта. 
Дыууæ мæйы фæстæ Никъо 
бафардæг и Калакмæ Маройы 
фенынмæ æмæ дзы æхца райсынмæ. Бацыди, Маройы цы хæдзары 
ныуурæдта, уый размæ æмæ æнхъæлмæ кæсын байдыдта, кæд дзы, 
ома, исчи ракæсид. 
Дыууæ-æртæ сахаты куы 
алæууыди, уæд дзы иу лæппу 
рагæпп кодта. 
Никъо йæм баздæхти: 
— Хорз лæг, Маромæ ма мын 
бадзур!.. 
— Цæй Маромæ? 
— Маромæ, Маромæ, Ни- 
къойы усмæ... Дыууæ мæйы 
размæ ам бынаты кæй ныууагъ- 
тон, уымæ. 
— Ам ахæм нæй, хъусгæ дæр 
никуы фæкодтон. 
— Ам ис, ам... рæсугъд ус, 
сауцæст, сауæрфыг... Бадзур 
мын æм, дæ хорзæхæй!.. 
Лæппу фæмæсты. 
— Ам ахæм нæй, æмæ дын 
кæмæ бадзурон! Афардæг у ар- 
дыгæй! 
Никъо æнхъæлмæ кæсын 
байдыдта, зæгъгæ, кæд дзы 
æндæр исчи разынид. 
29 Коцойты Арсен 
449 

Зынгæ дзы ракодта бирæтæ, фæлæ иууылдæр дзырдтой: 
— Ам ахæм нæй. 
Уæд та ус йæхæдæг куы фæзынид, зæгъгæ, лæг ноджы æнхъæлмæ 
кæсын байдыдта, минутæй-минутмæ 
уæлæмæ, рудзынгтæм кæсгæйæ. 
Нæй, рудзынгтæй дæр ничи зынди, 
афтæмæй Никъо, уæлæмæ скæс-скæс кæн- 
гæйæ, лæууыди авд боны æмæ авд æхсæ- 
вы дыууæуæладзыгон хæдзары раз... 
Иу райсом Никъо кæсы уæлæмæ, æмæ 
рудзынг байгом и. 
Сауцæст, сауæрфыг рæсугъд дзы ра- 
касти, фæлæ уый Маро куыд уыдаид — 
æгæр рæсугъд уыди, рæсугъд æрттиваг 
дарæсты, йæ сæрыхъуынтæ диссаджы 
æнахуыр фаст. 
Кæсы ноджы лæг... Базыдта йæ — 
Маро уыди... 
Бацин кодта. 
Куыддæр, сдзурон æм, зæгъгæ, йæ 
дзых бахæлиу кодта, афтæ ус йæхæдæг 
æрдзырдта: 
— Мошорди акедан, шен дзагъло! 
Лæджы зæрдæ фехсайдта: «Ай Маро 
куынæ у, гуырдзиаг ус куы у». 
Фæлæ уыцы минутыл йæ хъустыл 
ауади ирон дзырдтæ дæр: 
450 

— Афардæг у, зæгъын, ардыгæй, кæннод дæ ахæстоны бакæ- 
нын кæндзынæн. 
Лæг иу-дыууæ минуты джихæй лæууыди, стæй сдзырдта: 
— Маро, мæ хуры чысыл... 
Фæлæ йæ ныхас кæронмæ нал ахæццæ кодта. Дыууæ лæппуйы 
дуарæй рагæпп кодтой æмæ йæ, чи къухæй, чи лæдзæгæй, нæмын 
райдыдтой... 
Маро та рудзынгæй мидбылты худгæйæ дзырдта: 
— Цæвут æй, хорз æй фенут!.. 
Дзауматæ ныппырх сты, дæндæгтæй дыууæ асасти, фæрсчытæй — 
æртæ, сæр æртæ раны фæхъæнтæ ис,— афтæмæй Никъо фæстæмæ 
хъæумæ бафардæг и æмæ абон дæр ма иунæгæй, йæ сауцæст, сау- 
æрфыг усы мысгæйæ, цæры. 
ной 
Æртæ азы дæргъы Ной хуыссæг нал федта. Йæ зæрдыл лæууыди 
йæ райгуырæн бæстæ, йæ зынаргъ Гуырдзыстон. Йæ зæрдыл лæууы- 
дысты бур физонæг æмæ къахетаг сырх сæн. Йæ зæрдыл лæууыдыс- 
ты сæрдыгон ирхæфсæн бынæттæ, Боржомтæ æмæ æндæртæ. 
Уæд-иу автомобилы проспектыл йæхи куы ауагъта, куыд цыт 
ын кодтой адæм — ныллæууыдысты-иу сæ цыдæй, худтæ-иу тылд- 
той æмæ-иу хъæр кодтой: «Ваша... ваша!», æмæ-иу уыцы хъæрæй 
хæхтæ нæрыдысты. 
Ныр мæнæ ам бады, ацы сæфты Парижы, куыдзы кад дæр дзы 
нæй, хъуыды дæр æй ничи кæны. 
Сфæлмæцыди Ной. 
Нал фæразы Ной ахæм цардæй цæрын. 
Фæдзырдта йæ хæлæрттæм, арвыста Калакмæ, йæ фæсдзутæм: 
«Гуырдзыстон сæфы. Цъаммар коммунисттæ хынджылæг кæ- 
нынц нæ райгуырæн бæстæй... Æгъгъæд у æнхъæлмæ кæсынæн! 
Сыстут æмæ цæвут уыцы налæтты! Ссæрибар кæнут нæ зынаргъ 
Гуырдзыстон!» 
Сызмæлыдысты тауадитæ æмæ азнауыритæ, сауджынтæ æмæ 
беритæ, афицертæ æмæ алы мулкджынтæ. Сæ къухтæ æууæрстой 
æмæ дзырдтой: 
— Мæнæ та æрцæуы нæ фыццаджы æвæлмон цард! Сыстадыс- 
ты Советон хицауадыл. Фæсурдзыстæм æй, загътой, раст æртæ 
бонмæ! Æртæ боны æмæ æртæ æхсæвы Ной æнхъæлмæ касти Гуыр- 
дзыстонæй хабармæ. Йæ дзауматæ баста, чумæдантæ æхгæдта, 
цæттæ кодта йæхи цæуынмæ. 
Æртыккаг æхсæвы фæстæ сæумæрайсом дуар бахостæуыди. 
— Ной, батъоно! Тел дæм æрбацыди. 
Ной фæлæбурдта гæххæтмæ. 
Ной сæныкк, мыййаг, нæу, фæлæ у адæмы мыггагæй, афтæмæй 
сæныккау фырцинæй нычъчъыллиппытæ кодта. 
451 

Гæххæтты фыст уыди афтæ: «Сачхер æмæ Чъиатур уал нæ къу- 
хы сты!» 
Бон-изæрмæ Ной йæ парижаг зонгæтыл зылди, «хæрзбон» сын 
дзырдта, райсом, дам, цæуын Гуырдзыстонмæ. 
Æгас æртæ азы Ной уыцы æхсæв йеддæмæ никуы бафынæй ис. 
Райсом раджы йæ дзауматæ скодта, æнхъæлмæ касти маши- 
нæйы цæуын афонмæ. Дуар бахостæуыди. 
— Ной, батъоно! Тел та дæм æрбацыди. 
«Æвæццæгæн, Калак дæр ист фæци!» — фæхъуыды кодта Ной. 
Райста гæххæтт, бакасти йæ, ныззыр-зыр кодта æмæ æрхаудта 
зæхмæ. Уым æнæзмæлгæйæ фæлæууыди дыууæ сахаты æмæ æрдæг. 
Стæй бабырыди къуыммæ, лæдзæг райста, æрæнцой йыл кодта æмæ 
ныккуыдта, сæрдиаг кодта: 
— Оу, мæ хæдзар цæй хæлд фæкодта! Куынæуал дæ фендзы- 
нæн, мæ райгуырæн бæстæ! Куынæуал фендзынæн бур физонæг 
æмæ къахетаг сырх сæн! Куынæуал ауадздзынæн мæхи автомоби- 
лы Калачы уынгты! Куынæуал фендзынæн цыт æмæ кад! Дзæгъæл 
куыдзау ралли-балли куы кæндзынæн ам, Парижы уынгты! Стæй 
дзæгъæл куыдзау искуы фаджысы рагъыл куы ныммæлдзынæн! 
Кæуы, æрдиаг кæны Ной æмæ та æркæсы гæххæтмæ. Уым та 
фыст уыди афтæ: «Хъуыддаг бынтон сæфт фæци. Адæм нæ фарс 
нæ фæхæцыдысты. Нæ хæцæг æфсад цагъды фæци, æрмæст ма 
дзы 4—5 лæджы цæфтæй æмæ хъæнтæй аирвæзти фæсарæнмæ». 
АРВИСТОН 
III 
<ХИСТХОР> 
— Йе, Алмахсит, уый дæ рон дæ къухы куы хæссыс, цæуылнæ 
йæ бæттыс? 
— Нал мыл æххæссы. 
— Æмæ дыл цы ’рцыди? 
— Хисты уыдтæн. 
ЦЫ У ÆДЫЛЫДÆР? 
Хъæуккаг бацыди сахармæ гутон æлхæнынмæ. Кæсы, æмæ дзы 
иу æнахуыр машинæ дыууæ цалхыл — цæлхытæ фæдыл-фæдыл 
(уæд велосипед ног фæзынгæ уыди). 
— Ай та цы у? — бафарста хъæуккаг магазины хицауы. 
— Уый хæдтулгæ, абад ыл æмæ афардæг уыдзынæ. 
— Æмæ йæ аргъ та цас у? 
— Фынддæс туманы. 
— Ай та дын диссаг, æмæ фынддæс туманæй фондз хъуджы куы 
балхæндзынæн. 
— Балхæндзынæ, фæлæ хъугыл нæ абаддзынæ æмæ балцы нæ 
ацæудзынæ — уый æдылыдзинад уаид. 
452 

— Раст зæгъыс, фæлæ велосипедæй æхсыр дуцыныл куы сба- 
дин, уæд уый та тынгдæр æдылыдзинад уаид. 
< ТЕБО ÆМÆ ИРÆД > 
— Йæ, Тебо, кæд курыс ус? 
— Ирæд куынæуал уа, уæд. 
— Æмæ ирæд кæд нал уыдзæнис? 
— Æз куынæуал уон, уæд. 
ДЫУУÆ ДÆР ИУ НИЗÆЙ РЫНЧЫН 
— Дæ хорзæхæй, Цопан, цы дыл æрцыди, æгас Хуссарыхъæуы 
дæуæй хъæздыгдæр куы нæ уыди, ныр мæгуырты æмрæгъ куы 
’рлæууыдтæ? 
— Æз дыууæ хисты скодтон, фæлæ, Йесе, дæуыл та цы ’рцыди? 
— Æз та мæ фырты тыххæй ирæд бафыстон. 
УС НАЛ КУРЫ 
Ног сиахсы тынг фæндыди йæ усаджы фенын. Фæлæ йæ куыд 
федтаид: сиахсы цыд нæма ныккодта æмæ йын нæ уыди йæ каис- 
тæм цæуæн. Рахъуыды-бахъуыды фæкодта æмæ сфæнд кодта æхсæ- 
выгон ныхъхъуызын, бинонты хуыссын афон. Ныхъхъуызыди. 
Афтæ æнхъæлдта, æмæ ма сылтæ баддзысты, фæлæ хъыпп-сыпп 
иикуыцæйуал цыди, иууылдæр хуыссыдысты. 
— Уæддæр афтæмæй нал фæцæудзынæн ардыгæй, — загъта йæ- 
хинымæры ног сиахс æмæ кæрты иу кæрон талынджы æрымбæх- 
сти, зæгъгæ, кæд кæстæртæй исчи фæзынид. Уалынмæ уарын рай- 
дыдта, æмæ ног сиахс, иучысыл куы æрхуылыдз, уæд загъта: 
— Цæй, цæуон, гæнæн нæй.— Куыддæр акъахдзæф кæнынмæ 
хъавыди, афтæ дуары хъæр фæцыди. Кæсы, æмæ чызджы фыд 
топпимæ рацæуы фос бæрæг кæнынмæ. 
Æйтт, мæ хæдзарыл, зæгъгæ, загъта ног сиахс, — куы мæ фена, 
уæд стыр худинаг кæнын. 
Æрымбæхсти арфдæр. 
Йе ’намондæн уарын дæр стыхджын. Цалынмæ чызджы фыд 
скъæттæ-йедтыл зылди, уалынмæ ног сиахсæй иу æндахы мур дæр 
хус нал уыди, фæлæ йын цы гæнæн уыди — бадти, улæфын дæр 
нал уæндыди. 
Æххæст ма кæрты дуар дæр куы абæрæг кодтаин, зæгъгæ, чыз- 
джы фыд бараст и дуарырдæм. 
— Æйтт, мæ хæдзары бын, ацырдæм куы æрбацæуы, цæй худи- 
наг фæдæн, цæй,— зæгъгæ та адзырдта ног сиахс йæхинымæр æмæ 
лидзынырдæм фæци. Куыддæр кауыл фæцæйгæпп кодта, афтæ йыл 
куыдз йæхи ауагъта, цухъа æмæ куырæты фæдджитыл æмæ хæла- 
453 

фы бæттæнтыл иумæ фæхæст и æмæ æртæйæн дæр се ’мбистæ зæх- 
хы авæрдта. 
Чызджы фыд дæр æй уыцы сахат ауыдта æмæ топп фергъæвта. 
— Цы дæ уый, цæвын дæ! 
Ног сиахс кæм сдзырдтаид фæстæмæ!.. Топпы хъæр фæцыди, 
æмæ сиахсы худ атахти кæдæмдæр. 
Фæстæмæ ма кæм фæкасти сиахс, къæхтæ йыл базад æмæ ли- 
дзынтæ систа донластæй, æрдæг цухъайы, æрдæг куырæты, æрдæг 
хæлафы æмæ æнæ худæй. 
Нал ныууæндыди уыйфæстæ йæ каистæм, ныууагъта чызджы 
æмæ хъæбæр ныссомы кодта: 
— Урс куыдз æмæ цъæх хæрæг мæ Хуыцау фестын кæнæд, æз 
ма искуы ус куы ракурон. 
Кæд æм нырæй фæстæмæ исты хъуыды æрцæуа, уыййеддæмæ 
абон дæр ма уыцы лæппу афтæ бады, йæ дзырдыл хъæбæр хæцы. 
БИРÆГЪЫ ЦАРД ХУЫЗДÆР У 
— Æппын дæ, Темболат, суг ласгæ куы никуыуал федтон, æнæ 
сугæй цæрыс æви цы? 
— Куыд ма цæуон суг ласынмæ, нæ зонын. Иу бон куы ацæуын 
æмæ сомырдæджы аргъ куы ракæнын, уæд къаддæр фондз боны 
мировоймæ фæцæуын, ууыл бирæ афон фесафын, стæй уæддæр 
ноджы ныффидын къаддæр иу туман. Фæлтау, мæ хæлар, бирæгъау 
мæ хæринаг хомæй куы хæрон, уæд хуыздæр у. 
ДЫУУÆ АДВОКАТЫ 
— Заманы нæ фæдæн, Уырызмæг, хъуыддаг бакæнын, æмæ мын 
йе æххæстæй нал раттынц, йе та мын æппындæр ницыуал раттынц. 
— Уæдæ мæныл ахæм ми никæд æрцæудзæн. Исчи мæм куы 
’рбацæуы, уæд ын фыццаджыдæр зæгъын: «Де’ртæ сомы рахæсс, 
стæй уæд уыйфæстæ ныхас кæндзыстæм!» Нæ, Гуыргъохъо, ма тæрс, 
ме ’хцайæ иу грош дæр никæмæ баззайдзæн. 
«СÆГУЫТ» 
Суд æвзæрста цуанон æмæ хосдзауы хъуыддаг. Суд фæрсы 
цуаноны: 
— Цæмæн фæцæф кодтай ацы лæджы? 
— Хуыцауыстæн, барæй йæ нæ фæцæф кодтон, сæгуыт æй фен- 
хъæлдтон. 
Суд цуаноны ныхасмæ байхъуыста æмæ, барæй кæй нæ уыди, 
уый тыххæй йæ сраст кæнынмæ хъавыди. 
Уæд хосдзау размæ ралæууыди æмæ загъта: 
— Раст тæрхон нæ кæныс, суд, <лæджы> хуызæн сæгуыт ма 
искуы федтай?.. 
454 

КАРИКА ТУРÆТÆ 
— Чысыл мыл хъуынтæ куы рахæцыди, 
уæд бакаис кодтон... Ныр мæ бирæ нал 
хъæуы: Хуыцауы фæндæй дыууæ-æртæ азы 
фæстæ ирæд фыст фæуыдзынæн æмæ уæд мæ 
бинойнаджы æрхæсдзынæн. 
— Мæ къонайыл!.. Ацы уæз- 
зау къуыстилы бын искуы æрхау- 
дзынæн æмæ худинаг кæнын. 
— Цы хорз фидауы уыцы 
ног чындз къуыстилимæ! 
455 

— Гуыбынниз дæ адава, цæуылнæ бакуымдтай Текайы-фыртæн, 
æгæр дзæбæх лæппу у? 
— Цыфæнды фестæд, уæддæр, йе афицер куынæ уа, кæнæ та 
студент, уæд æз мой не скæндзынæн. 
— Диссагæй та цынæ фехъусдзынæ!.. Уæртæ уыцы даргъæвзаг 
афтæ зæгъы, æз, дам, мæ усæн мæй иу над йеддæмæ нæ кæнын!.. 
— Уæдæ!.. Фæвæййы ахæм æдылытæ... Усæн бон дыууæ нады 
хъæуы — иу над, райсомæй куы сыста, уæд, иннæ та, изæрæй куы 
хуысса, уæд. Хаттæй-хатт ма æмбисбон анæмын дæр ницы хъыгдары!.. 
456 

Ацы адæймаг, зæгъынц, тынг мæсты у ирæдмæ. 
Цы хуызæн уыди ракуырды Цы хуызæн уыди чындзы 
бон. цæуыны бон. 
— Мæнæ мын ацы арахъы авгæй мировоймæ прошенæ ныф- 
фысс, иннæ авгæй — пъырыстыфмæ, а бабызæй та — губернаторæн 
йæхимæ. 
— Ныффысдзынæн, фæлæ дæ нымад мæ зæрдæмæ нæ цæуы. 
Ды мын хъуамæ иннæ «аблакатты» хуызæн æнхъæл дæ!.. Хицæут- 
тæ мæ къухæй фыст куыддæр ауынынц, афтæ уыцы сахат хъуыд- 
даг алыг кæнынц. Уый дæ рох ма уæд... Мировоймæ ныффыссæг- 
гаг хъæуы арахъы авг æмæ 20 капеччы, пъырыстыфмæ — карк æмæ 
40 капеччы, губернатормæ та карк, бабыз, арахъы авг æмæ æхцайæ 
сомырдæг... Уымæй асламдæр æз никуы фыссын. 
457 

— Габо, Уæрæсейæ куы ссыд- 
тæ, уæдæй фæстæмæ дæ сыгъдæг 
иронау дзургæ никуы федтон... 
Цæй тагъд дæ ферох ирон æвзаг, 
дыууæ азы йеддæмæ Уæрæсейы 
куынæ фæдæ? 
— Не понимайт... Моя чало- 
вик ученай... Моя твоя шалтай- 
балтай осатинцкий не лубит!.. 
ÆРТÆ ЧЫЗДЖЫ ФЫД 
— Хистæр чызг кæд уыйас рæсугъд нæу, уæддæр дзы ирæд 
дыууиссæдз туманы райсдзынæн æмæ уæд кæрты алыварс дурын 
быру амад фæуындзынæн... А дыккаг рæсугъд чызг у æмæ йæ мины 
æрдæгæй дæлæмæ нæ ратдзынæн. Мины æрдæгæй, хуыздæр нал 
хъæуы, афтæ мæ æгъуыстытæ сцæттæ кæндзынæн... Уый фæстæ у 
мæнæ ацы саби. Йæ арæзт куыд у, афтæмæй иттæг рæсугъд чызг 
кæндзæни. Уымæн йæ аргъ уыдзæни æртиссæдз туманы. Æртис- 
сæдз туманы æз мæ дзыппы куы цæвæрон, уæд, иу къах иннæуыл 
сæвæрдзынæн, афтæмæй цæрдзынæн. 
458 

Малхаз хистмæ фæцæуы. 
Малхаз хистæй рацыди. 
Къутæрджынхъæуы усты- 
тæ сабатизæры фæцæуынц. 
Къутæрджынхъæуы усты- 
тæ сабатизæрæй раздæхтысты. 
459 

— Мæ фыд хæрынæн стуртæ йеддæмæ ницы 
давта. Стур дæр хорз у. Нард уæныг адав æмæ 
дзы зæрдæйы фаг физонджытæ фæкæн — уый 
бæззы. Фæлæ мæнмæ карчы фыдæй хуыздæр 
ницы кæсы. Æвзаргæ кæрчытæй фынддæс ар- 
гæвд æмæ æгас къуыри, æнцад бадгæйæ, минас 
кæн, уымæй хуыздæр ма цы ис ацы дунейыл?.. 
Диссаг: дæ давд, дам, ныууадз, худынц, дам, 
дыл адæм, къух дæм ничиуал дæтты. Сæ къух 
мæ ницæмæн хъæуы, худæнт, цас сæ фæнды 
уыййас. Æз иунæгæй дæр фæцæрдзынæн!.. 
РАГÆЙ ДÆР ИУХУЫЗОН УЫДЫСТЫ 
— Хуыцауыстæн, Тембол, нал дæ базыдтаин — иронхуызæй дæм 
ницыуал ис! 
— Æз дæр дæ нал базыдтаин, Хуыцауыстæн, Саукуыдз — къа- 
ролы хуызæн сдæ! Кæм 
æрбынат кодтай? 
— Африкæйы, Трансва- 
лы... Зæххытæ дзы балхæд- 
тон, хæдзар дзы самадтон. 
— Уæдæ ды дæр мæнау 
фыдыбæстæ ферох кодтай... 
Æз та Америкæйы æрбынат 
кодтон... 
— Фыдыбæстæ нæ зæ- 
гъыс? Дæ гуыбын хуыздæр 
кæм дзаг кæнай, уый дын фы- 
дыбæстæ... 
— Раст зæгъыс уымæй.. 
Мæнæн дæр ахæм зæрдæйы 
конд ис. 
Рагæй дæр иухуызон 
уыдыстæм 
460 

СÆРМÆГОНД КЪУЫДИЛП 
— Цы чызгыл сдзурон, æмæ мын цы 
чызг нæ бакомдзæн! 
АЦЫ ÆНХЪÆЛЦАУ ФÆССИВÆД ЦЫМÆ КÆЦОН СТЫ? 
— Цы фестут? Сзарут, цæй! 
«Гашбулат удалой, 
Бедна шакли твоя, 
Жалатой казна 
Я ушиплу тебе...» 
ДЗÆУДЖЫХЪÆУ. НÆ ÆНХЪÆЛЦАУ АХУЫРГÆНДТЫ 
ХЪУЫДЫТÆ 
461 

ш 
II1 1 
/и. . » 
1 ^ввЦй 
\ /% \ 
1 1 
% 
— Мæ хæлар, чысайнаг, Христос 
воскресенæ! 
— Икнеба мын куадзæны арфæтæ 
кæныс? Чырысти дзы бамбæрстон, 
фæлæ а «воскресенæ» цы у, ме ар уици. 
Зæгъ, куыд æмбæлы, афтæ: «Чырыс- 
ти агъдга», æмæ йæ бамбарон! 
— Чорт знаит, цы дзуры! «Агъдга» 
та цы у, пъоздравлиат скæн, куыд 
æмбæлы, афтæ, ай та цыдæртæ дзу- 
ры, чорт знаит, кæцонау. 
— Иугай ныхæстæ нæм фæвæййы 
гуырдзиагау, уый къи у, фæлæ сымах, 
рогорц уырыс, афтæ дзурут... 
Хуссайраг Цæгатаг 
— Хъуыдайнат, нæ разы 
ничи ис, зæгъ ма мын раст: 
цал бæхьг цал стуры радав- 
тай дæ цæрæнбонты? 
— Цы кæны, зæгъдзынæн 
дын æй. Радавтон нымадæй 
250 бæхтæ æмæ 320 стуртæ. 
— Æмæ уæдæ уыйæппæт 
фосæй, йе дæ хæдзарыл куы 
ницы зыны, йе та дæхиуыл, 
уыцы тынд мæгайы хуызæн 
куы дæ! 
— Æз дын, Тотырадз, мæ 
ныхас зæгъын: уырны дæ 
æви нæ, уый та дæхи хъу- 
ыддагу... 
— Уырны мæ, уырны, 
Хъуыдайнат, фæлæ ныр бам- 
бæрстон фыдæлты æмбисонд раст кæй у: «давæггаг фарсыл нæ 
хæцы». 
КАЛАЧЫ ИРОН БОГÆЛТТÆ 
— Кæрæдзи ныппырх кодтам, æфсæр æнæхъæн нал ныууагъ- 
там, къах — нал, къух — нал, фæрск — нал, дарæс — нал... Ныр та 
ма цы кæнæм? 
— Цы зæгъыс? Кæнинаг ссардзыстæм, уæдæ нæ хæст æрдæгыл 
462 

ныууадзæм! Ныр мæнæ куадзæн 
у, куадзæны æгъдауæй æйчытæ 
æркъуырæм, æмæ кæй айк фæ- 
тыхджындæр уа, уый иннæйы 
бæласы цонгыл йæ дыууæ къа- 
хæй æрцауындзæд. 
— Худæгæй марыс, ме знаг, 
иуæй-иухатт — къæхтæ та ма 
кæм ис?! 
— Уæд та къубалæй. 
— Уымæй цы зæгъыс, уый 
зæгъ... 
Къубæлттæ ма нын ис, æмæ 
ныр та хъуамæ уыдонмæ бавна- 
лæм! 
Об-ство «Рухс» 
«Тифл. осет. изд. об-ство» 
Чысыл нæ йæхиуыл чи фер- Йæхицæй тыхджындæрты, 
вæссы, уый мæгуыр адæмы ас- кæнæ хицæуттæй^ искæй раз та 
тæу йæхимæ куыд кæсы. цы хуызæн æрвæййы. 
463 

Афтæ цæрынц бирæтæ Хуссар Ирыстоны. 
Райсом. Сихор. Изæр. Æмбисæхсæв. 
— Мæ хур акæнæд сырх сæн — уымæн æмбал бæргæ нæй! 
Афтæ цæрынц бирæтæ Цæгат Ирыстоны. 
Райсом. Сихор изæр. Æмбисæхсæв. 
— Мæ хур акæнæд давæггаг роды фыд цъæх арахъимæ — уымæн 
æмбал бæргæ нæй. 
464 

ДАТИКЪО ÆМÆ ДАРИКЪО 
Фæцæуынц Цхинвалмæ. 
Д а р и к ъ о. Сывæллæттæн фæйнæ хæдоны хъуамæ алхæнæм! 
Д а т и к ъ о. Чингуытæ, гæххæттытæ дæр сын алхæнæм! 
Цхинвалы рестораны. 
Дарикъо. Цæй, нæ сывæллæтты цæрæнбон бирæ уæд! 
Д а т и к ъ о. Цæрæнт нын, цæрæнт! 
30 Коцойты Арсеп 

АВТОБИОГРАФИ 
Æз райгуырдтæн 1872-æм азы, январы 3-аг бон, Джызæлы 
хъæуы, Терчы облæсты. Мæ фыд Коцойты Бибо (Барис) уыдис 
мæгуыр хæххон зæхкусæг, мæ мад та— Ханбечыр — уыдис Бæ- 
тæхъойыхъæуæй, цæрæг хæдзар Бæцæзаты чызг. Куыд хъуыстон, 
афтæ радзурон мæ сывæллоны бонты тыххæй. Куы райгуырдтæн, 
уæд уыдис хъызт рæстæг. Мæ мад фæрынчын ис æмæ бирæ фæса- 
дис. Æхсыр æм нæ уыдис. Сыхæгты устытæй дæр никæмæ уыдис 
æхсыр. Æндæр сыхмæ мæ хастой бон иу-дыууæ хатты дзидзи дæ- 
йынмæ. Æхсырæй хъуаг æййафгæйæ, рæстæг фылдæр кæугæйæ 
æрвыстон. Фервæзын æнхъæл мын нæ уыдысты. Рынчын кæй ха- 
стон, уый тыххæй мыл донаргъуыд дæр скодтой стырæй, 1876-æм 
азы. Нæ рæзыдтæн, йе цæргæ нæ кодтон, йе мæлгæ, 6—7 азы мыл 
куы ацыди, уæд ме ’мгæртты раз зындтæн 3—4-азыкконы хуызæн. 
9—10 азы мыл куы цыди, уæд мæ радтой хъæуы скъоламæ. Ахуыр 
хорз кодтон, фæлæ тынг фæндонæй нæ цыдтæн скъоламæ, æрмæст 
æз афтæ нæ уыдтæн, фæлæ ахуыргæнинæгтæ æппæт дæр. Бирæтæ- 
иу скъоламæ цæуыны æфсон рацыдысты сæ хæдзæрттæй æмæ-иу 
быдырты фæсвæдты æрвыстой сæ рæстæг, стæй-иу скъолайæ ра- 
цæуыны афон сæ хæдзæрттæм бацыдысты. Афтæ уымæн уыдис, 
æмæ ахуыргæнæг тынг æфхæрдта сывæллæтты, линейкæйæ сын 
сæ къухтæ надта, сæрыхъуынтæ тыдта, хъустæ ивæзта, къурупайы 
нæмгуытыл лæууын кодта æмæ аф. д. Мæ зæрдыл лæууы, иухатт 
скъоламæ нæ ацыдтæн, æмæ мæ мæ хистæр æфсымæр нæмгæ-нæмгæ 
бæгъæввадæй ногуард митыл скъоламæ бахæццæ кодта. 
Ахуыргæнджытæй иу — Таболты Музабег — нæмын йеддæмæ, 
хорз чи ахуыр кодта, уыдонæн зæрдæлхæнæн кæнын дæр зыдта, 
лæвæрдта-иу гæххæтты сыфтæ, тетрæдтæ, чингуытæ. Æз арæх 
рынчын кодтон, æмæ мæ ахуыр цыдис цухтæгæнгæ. Иухатт, рын- 
чын уæвгæйæ, айхъуыстон, ме ’мбæлттæй, дам, æртæйæн, хуыз- 
дæр чи ахуыр кæны, уыдонæн ахуыргæнæг радта цавæрдæр хорз 
чингуытæ; иу, дам, дзы мæнæн нысангонд уыдис, фæлæ, дам, æгæр 
рынчын кæй хæссын, уымæ гæсгæ мын бацæуын æнхъæл нал уыды- 
сты æмæ чиныг мæ бæсты æндæрæн радтой. Æз ссыгътæн. Мæ низ 
нал æрхъуыды кодтон, фæлæ дыккаг бон бацыдтæн скъоламæ. Бацин 
мыл кодтой ахуыргæнæг дæр, ме ’мбæлттæ дæр. Ахуыргæнæг рай- 
ста чиныг, мæ бæсты кæмæн лæвæрд уыдис, уымæй æмæ йæ мæ- 
нæн радта. Фæлæ уыцы лæппуйæн йæ цæссыгтæ куы æркалдысты, 
уæд ын ахуыргæнæг цыдæр рæвдауæн ныхæстæ загъта æмæ йын 
466 

ралæвар кодта æндæр чиныг. Мах лæвар уыдис «Новый завет» — 
стыр чиныг рæсугъд цъары мидæг. 
Æрыдоны скъолайы не ’рвадæлтæй ахуыр кодтой дыууæ лæп- 
пуйы. Уыдонæй иу, Дæдзо йæ ном, каникулты рæстæджы цæттæ 
кодта ахуыргæнинæгты уæлдæр скъолатæм, кæнæ æнæуый дæр. 
Уый мæ иннæтимæ бацæттæ кодта лæвар Æрыдоны скъоламæ. Уый 
куы нæ уыдаид, уæд, æвæццæгæн, дарддæр нал ахуыр кодтаин, 
уый тыххæй, æмæ мæ фыд уыдис цыбыркъух, æхца бафидын йæ 
бон нæ бацадаид; экзаменты æз бацахстон дыккаг бынат æмæ баз- 
задтæн уым ахуыр кæнынмæ. Уæд уыцы скъола хуынди духовное 
училище, семинар сси æртæ-цыппар азы фæстæ. Литературæ, тео- 
рия словесности ахуыр кæнын куы байдыдтам, уæд фæцалх дæн 
æмдзæвгæтæ фыссыныл, уыдис, æвæццæгæн, 1888-æм азты. Исты 
уацмыс фыссинаг нын-иу куы радтой æмгъуыдмæ кæнæ уым къла- 
сы мидæг экспромтæй афыссынæн, уæд мæ не ’мбæлттæй ничи 
æййæфта, мæ балл кæддæриддæр уыдис 5 кæнæ 5—. 
Загътон, æмдзæвгæтæ фыстон, зæгъгæ, прозæйыл не ’рвæсыд- 
тæн. Иухатт мæм хистæр къласы ахуыргæнинæгтæй чидæр фæ- 
дзырдта: «Тургенев, ног фыст дæм ницы ма ис?» Зæгъæн дæр нæй, 
куыд хъыг мын уыдис фарст. Æз æмдзæвгæтæ фыссын, мæхицæй 
Пушкин кæнын, уый та мæ цавæрдæр прозаикимæ бары. Уалынмæ 
рæуджыты судзагæй фæрынчын дæн — «крупозное воспаление лег- 
ких» — афтæ уыдис дохтырты диагноз. Бирæ фæсадтæн, фæлæ та 
нæ амардтæн, æрмæст мын ахуыр ныууадзын кодтой. Афæдзы 
фæстæ, куы фæфидар дæн, уæд та бацыдтæн фæстæмæ, фæлæ та 
уайтагъд ныууагътон мæ ахуыр — фæрынчын та дæн. Иумæйаг 
ахуыры кълæстæ ахицæн кодтон, афтæмæй рацыдтæн иудадзыг дæр. 
Баззадысты мын дзы «Богословские классы», нæ мæ хъуыдысты, 
мæ зæрдæ сыл нæ рысти — сауджын ныллæууыны фæнд мæм нæ 
уыдис. 
Æрцардтæн Джызæлы, куы фæдзæбæх уон, уæд дарддæр исты 
фæндтæ кæндзынæн, зæгъгæ. Адаргъ мыл сты удхары къорд азтæ. 
Скъола иудадзыг ныууагътон, зæгъгæ, уый куы базыдтой мæ фыд, 
ме ’фсымæртæ, мæ хотæ (мæ мад амардис 1891-æм азы халерæй), 
уæд мæм знаджы цæстæй ракастысты, сыхбæсты дæр æппын ны- 
мад нал уыдтæн, афтæмæй мæ-иу уыйразмæ рахон-бахон кодтой, 
«махмæ рацу, махмæ рацу», зæгъгæ. Æнцон бамбарæн у, уый мæ 
психикæйыл куыд аудыдта, уый. Цы хæрын, кæм хуыссын, куыд у 
ме ’нæниздзинад, уый мæт ма кæй уыдис! Зындон мын фестадысты 
нæ хæдзар, нæ сыхбæстæ, нæ хъæу. 
Уыдис 1895-æм аз, афтæ корреспонденцитæ æрвитын байдыд- 
тон Дзæуджыхъæуы газеттæм —«Терские ведомости» æмæ «Каз- 
бекмæ». Псевдоним мын уыдис «Хабос», «Ботас», «А. К.», æххæст 
мыггаг дæр-иу фыстон. Хъæуы цæргæйæ, бамбæрстон, куыд зиан 
сты адæмæн фыдæлты æгъдæуттæй бирæтæ, бамбæрстон, тох кæ- 
нын кæй хъæуы семæ. Ныллæууыдтæн роман фыссыныл — «Фы- 
дæлты æгъдæутты нывæндтæ». Æнаккаг æгъдæуттæ фесæфой, 
467 

зæгъгæ, æрмæст уый тыххæй нæ фыстон, уыдис мæ æндæр мæт 
дæр: нал фæрæзтон нæ хæдзары цæрын æмæ мæ фæндыдис иучы- 
сыл æхца акусын æмæ искуыдæм мæхи айсын. Куыстон боныцъæ- 
хæй изæры онг, афтæмæй йæ фæдæн иу къорд мæйтæм. Ацыдтæн 
горæтмæ, радтон мæ роман Байаты Гаппомæ, — «Рауагъдады æхсæ- 
над»-æн кæд сæрдар нæ уыдис, уæддæр йæ зынгæдæр уæнгтæй 
уыдис, — уымæ мæ сардыдтой. Æмгъуыд мын радта. Æмгъуыдыл 
æм бацыдтæн. Загъта мын: «Бакастыстæм æй, хорз фыст у, рауадз- 
дзыстæм æй фæстæдæр, ныртæккæ нæм æхца нæй». Нæ мын æй 
лæвæрдта, фæлæ йæ ахастон фæстæмæ нæхимæ. 
Ирон æвзагыл мыхуыр кæнынæн амал нæй, зæгъгæ, ныллæу- 
уыдтæн уырыссагау повестъ фыссыныл. Уырыссаг литературон æвзаг 
хорз зыдтон, чингуытæ кæсыныл фæцалх дæн чысылæй, Джызæ- 
лы скъолайы ахуыр кæнгæйæ. Нæ ахуыргæнджытæй иу — Таболты 
Хъудæ — сарæзта скъолайæн библиотекæ, чингуытæн сæ фылдæр 
уыдысты сыгъдæджыты царды тыххæй. Махæй дæр, æвæццæгæн, 
сыгъдæджытæ цæттæ кæнынмæ хъавыдис, — фылдæр нын кæсы- 
нæн уыцы чингуытæ лæвæрдта. Æз сæ тынг зæрдиагæй кастæн 
æмæ уырыссаг æвзаг хорз базыдтон, — уый æххуыс мын фесты. 
Уыйфæстæ Æрыдоны скъолайы дæр бирæ кастæн уырыссаг æмæ 
æндæрбæстон классикты æмæ афтæмæй хорз базыдтон уырыссаг 
литературон æвзаг. Ныр мын уый феххуыс ис. 
Хорз та фæтухи кодтон æмæ-иукъорд мæйты фæстæ повестъ 
ирон цардæй «Кто виноват?» цæттæ уыдис. Бахастон æй «Казбек»-ы 
редакцимæ. Æмгъуыд мын скодтой. Бацыдтæн æмгъуыдыл. Редак- 
цийы баййæфтон рауагъдады хицау Казаровы. Фæрсын æй. Загъта 
мын: «Кто виноват?» нæ зæрдæмæ фæцыдис, иннæ къуыри йæ 
мыхуыр кæнын байдайдзыстæм». Афарстон гонорары тыххæй. Загъ- 
та: «Гонорар нæй, мæгуыр газет у, фæлæ уын газет æмæ журнал 
арвитдзыстæм. Уынут, журнал цы хуызæн хорз гæххæттыл цæу- 
дзæн». Дæттынмæ йæ нал хъавыдис фæстæмæ, бакуыстам, дам, 
ыл, мыхуырмæ йæ бацæттæ кодтам. Нæ йæ ныууадздзынæн, уый 
куы бамбæрста, уæд мæ сардыдта мæ хæлар П. С.-мæ, газеты аива- 
дон хайад уый къухы уыдис. Бацыдтæн йæ хæдзармæ. Дзырдта йæ 
хицауы фарс, ныууадз, дам, æй æнæ гонорарæй, газет мæгуыр у. 
Ном дзы, зæгъы, скæндзынæ, æмæ уый дæр хорз. Мæн уыцы сахат 
æхца хъуыдис, ном мæ нæ хъуыдис, æмæ рахастон мæ повестъ. 
Ныууадзын мæ хъуыдис фыссыны хъуыддаг æмæ йæ ныууагъ- 
тон, фæлæ мæ æндæр исты амал кæнын хъуыдис, куыд нæ амарда- 
ин, уый тыххæй. Куыд нæ мардтæн, ууыл иууылдæр дис кодтой — 
царм æмæ, дам, стджытæ, фыд æмæ туг нæ уыдис,— афтæ дзырд- 
той. Абон нæ фыссæг Къубалты Алыксандры зæрдыл лæууы, куы, 
дам, бакастыстæм «Фыдæлты æгъдæутты нывæндтæ», уæд, дам, 
Гаппо загъта: «Талант æм ис, фæлæ нæ фæцæрдзæн. Æвгъау у 
амæлынæн». Фæлæ Гаппойы пехуымпардзинад мæнг разындис — 
нæ бакуымдтон мæлын. Цы ахуырдзинад мæм уыдис, уый мын 
лæвæрдта бар ахуыргæнæджы бынаты ныллæууынæн æмæ, мæ 
468 

сæрæн нæ уæвгæйæ, 1897-æм азы æнæбары байдыдтон ахуыргæ- 
нæджы куыст кæнын. 1899-æм азы ахуыргæнджыты съезды базонгæ 
дæн нæ цытджын поэт Хетæгкаты Къостаимæ, кæцы уæд сусæгæй 
уыди Дзæуджыхъæуы. Бакуыстон Хъæдгæроны, Дæргъæвсы, Уына- 
лы. Уыналы куыст мын нæ фæрæстмæ ис. Сауджын Бицъоты Хъæв- 
дын сусæг хъаст æрвыста скъолаты хицаумæ, мæнæ, дам, ахуыр- 
гæнинæгты аргъуанмæ цæуын нæ уадзы. Иубон скъолаты хицау иу 
æндæр кæимæдæр Уыналы балæууыдысты. Фыццаг бацыдысты 
скъоламæ, сывæллæттæ цас ахуыр сты, уый бæрæг кæнынмæ. Сæ 
ахуыр æвзæр нæ разындис, фæлæ «ревизорты» ахуыры мæт уыйас 
нæ уыдис. Сауджын куыд бавдыста, нæ сæ уадзы аргъуанмæ, 
зæгъгæ, хъуыддаг слесты афтæ разынди. Цæут аргъуанмæ, зæгъгæ, 
дæр нæ дзырдтон, ма цæут дæр нæ дзырдтон, загътон-иу: «Кæй 
фæнды, уый цæуæд, кæй нæ фæнды, уый лæууæд». Æз мæхæдæг 
иу хатт фенынмæ ацыдтæн æмæ дзы уый фæстæ никуыуал уыд- 
тæн. Иукъорд бонты фæстæ ссыди гæххæтт, мæ бынатæй мæ ацух 
кодтой, скъола та сауджынмæ раттын кодтой, цалынмæ ног ахуыр- 
гæнæг цыдаид, уæдмæ. 
Уæддæр мын ахуыргæнæгæй акуыст феххуыс ис. Фыссыны 
хъуыддаг ферох кодтон, фæлæ мæхимæ базылдтæн æмæ ме ’нæ- 
низдзинад фæфидар ис. Нæ хæдзары дæр мæм хуыздæр цæстæй 
кæсын байдыдтой, æвæццæгæн, тынгдæр уымæ гæсгæ, æмæ сын 
æхца авæрдтытæ кодтон. Фæлæ ахуыргæнæджы бынатæй цухгонд 
куы æрцыдтæн, уæд та уавæр æвзæр кæнын байдыдта æмæ уай- 
тагъд йæ фыццаг бынаты æрбадтис. Иу хъуыддагæй фæрæдыдтæн — 
искуыдæм ацæуынæн фæндаггаг нæ бавæрдтон, фæлæ уый чи зыд- 
та, æмæ афтæ тагъд цухгонд æрцæудзынæн ахуыргæнæджы бына- 
тæй? Фыссын та байдыдтон корреспонденцитæ, стæй æгæр куы 
стыхстæн нæ хæдзары цæрынæй, уæд бацыдтæн горæтмæ, Гæдиа- 
ты Секъайы хæдзары (Калачы уынджы) баххуырстон цыппар со- 
мæй иу уатгонд æмæ байдыдтон фыссын æмæ фæндаггаг æмбырд 
кæнын. 
1900-æм азы балæууыдтæн Калачы. Фыссын иуварс фæуагъ- 
тон, уыцы куыстæй, зæгъын, цæрæн нæй, фæлæ бацыдтæн ком- 
коммæ адæмон скъолаты Дирекцимæ. Разындис ахуыргæнæджы 
бынат Чысангомы ирон скъолайы. Уым фыццаг хатт базыдтон, цас 
зын уавæры уыдысты уымы ирон адæм — хизантæ. Хуссары Ир 
1861-æм азы «уæгъдгонд» æрцыдысты хъазайраджы барадæй æппын 
æнæ зæххæй: хуымы зæхх, уыгæрдæн, сæрвæттæ нæ, фæлæ ма сæ 
цæрæнбынæттæ дæр æлдæртты къухы баззадысты. Дæ фæдджитæ 
дæ фæсрон асадз æмæ ацу, кæдæм дæ фæнды, уырдæм, уыцы бар 
сын радта 1861-æм азы февралы 19-æм бон. 
Хизанты цардмæ гæсгæ фыст æрцыдис мæ радзырд «Цуанонтæ». 
Чысангомæй Калачы газеттæм æрвыстон корреспонденцитæ. Уырыс- 
саг æвзагыл уыцы рæстæджы ныммыхуыр кодтон газет «Кавказ»-ы 
мæ фыццаг радзырд «Фидис», 1901—02 азты газет «Новое обозре- 
ние»-йы ныммыхуыр кодтон радзырд «Къæсса æмæ цъæх гæды». 
469 

1902 азы сентябры мæйы ацыдтæн Петербургмæ, авзарон, загътон, 
мæ тыхтæ, цард фыцгæ кæм кæны, уым. Уым мæ хуызæн ницæй- 
йаг фысджытæ зынгæ дæр нæ кодтой. Чысыл цыдæртæ афыстон 
газет «Петербургские ведомости»-йы, журнал «Новь»-ы ныммыхуыр 
кодтон, нал хъуыды кæнын, 2—3 радзырды. Лыстæг цыдæр фыс- 
тытæ ныммыхуыр кодтон «Биржевые ведомости»-йы дæр. Кæм 
службæ, кæм фысгæ, афтæмæй дзы ацардтæн иукъорд азтæ. Куыд 
æнхъæл уыдтæн, афтæ нæ ацыдысты мæ фæндтæ æмæ та фæс- 
тæмæ Калачы балæууыдтæн. Куы — куыстджын, куы — æгуыст, 
куы — стонг, куы — æфсæст, афтæмæй та дзы ацардтæн цасдæр 
рæстæг. 1910-æм азы Калачы «Ирон культурæ æмæ рауагъдады 
æхсæнад» рауагъта журнал «Æфсир». Редакторæн равзæрстой мæн. 
Журнал цыдис къуыри иу хатт. Рацыдис дзы 14 номеры æмæ 
бахуыссыдис. Фæстæдæр та Петербургмæ ацыдтæн, аивадон фыс- 
тытæ ферох кодтон, фæлæ куы чингуытæ, куы газеттæ корректурæ 
кодтон æмæ уымæй цардтæн. 
1912-æм азы райдайæны газет «Правда» рауадзыны хъуыддаг 
куы сбæрæг ис, уæд мын дзы йæ кусджытæй зонгæтæ уыдис æмæ 
афтæмæй, æнæпартион уæвгæйæ, бацыдтæн уырдæм кусынмæ, йæ 
фыццаг номерæй фæстæмæ йын уыдтæн æхсæз мæйы бæрц иунæг, 
æнæивгæ корректор. Чысыл статъятæ-иу дзы афыстон, радзырдтæ 
та дзы ныммыхуыр кодтон дыууæ — «Помечтали» æмæ «Товари- 
щи». Бафæлмæцыдтæн та уыцы рæстæджы куыстæй дæр. 
«Мæскуы — Казаны æфсæнвæндаджы» правлени уыцы рæстæ- 
джы организаци кодта Мæскуыйы «Ног фæндæгтæ аразыны уп- 
равлени» — æмбырд кодтой службæгæнджытæ, æмæ æз дæр фæлæ- 
бурдтон уыцы фадатмæ, бамбæрстон, рахау-бахау цардæй æрулæ- 
фыны тыххæй мын хорз кæй уыдзæн, уый. Ныллæууыдтæн дзы 
хистæр конторщикы бынаты. Ферох кодтон мæ фыссыны куыст 
суанг 20-æм азы астæуы онг, ома Дзæуджыхъæумæ куы ссыдтæн, 
уæды онг. 
Ирон мыхуыр рæзынæн уæрæх бынат куы байгом ис, уæд фыс- 
сын байдыдтон æрмæст иронау. Мæскуыйы ма уæвгæйæ, куы ба- 
зыдтон, Наркомпросы цур хæххон адæмты хайад байгом ис, уæд 
æфсæнвæндæгты управленийæ уырдæм бацыдтæн кусынмæ — уыд- 
тæн дзы инструктор æмæ хæххон адæмты хайады сæргълæууæг. 
1920-æм азы августы мæйы рацыдтæн Дзæуджыхъæумæ команди- 
ровкæйы æмæ ам баззадтæн — ирон наробраз ракуырдта Нарком- 
просæй, ам мæ куыд ныууадзой кусынмæ, афтæ. Типографи куы 
саразиккам, зæгъгæ, загътой, æмæ йын йæ аразыны хъуыддаг мæ 
бар бакодтой. Машинæтæ æмæ типографийы æндæр ифтонгдзи- 
нæдтæ æмбырд кæныныл уыдыстæм, афтæ Хæххон республикæйы 
Наркомпрос сфæнд кодта иу типографи саразын — Ир, Мæхъæл 
æмæ Цæцæнæн. Мæ бар мын бакодтой йæ саразыны хъуыддаг. 
Уæдмæ ног графикæйы фарст дæр лыггонд фæци. 
1922-æм азы дыккаг кæроны райдыдтон типографи ифтонг кæ- 
нын æмæ 19B3)-æм азы уалдзæгмæ сцæттæ ис. Типографи кусын 
470 

байдыдта. Уæдмæ Хуссар Ирыстонæй дыккаг гæххæтт райстон: 
хуыдтой мæ уым типографи срæвдз кæнын æмæ газет рауадзыны 
тыххæй. Типографи разылдис, æмæ 1924-æм азы январы 1-аг бон 
рацыдис газет «Хурзæрин»-ы 1-аг номер. 1925 азы мыхуыргонд 
æрцыдис мæ радзырдты 1-аг æмбырдгонд. 1926-æм азы уыдтæн 
Мæскуыйы. Уым федтон — Центриздат къаннæг адæмты æвзæгтыл 
уагъта 14 литературон, æхсæнадон-политикон журналы. Баныхас 
кодтон Центриздаты сæйраг редакторимæ ирон æвзагыл дæр жур- 
нал рауадзыны тыххæй. Рауадздзыстæм, зæгъгæ, загъта, æрмæст 
хъæуы разыдзинад уæ разамынддæттæг организацитæй. Нæ облæ- 
сты номæй дзурæгимæ ныффыстам доклад. Раласта йæ Дзæуджы- 
хъæумæ номæй дзурæджы хæдивæг, Вохов æй хуыдтой. Ам æм 
фаг хъусдарæг нæ фæцис æмæ фæстæмæ ныццыдис. Уым мын Нар- 
компрос айста мæ радзырдтæ рауадзыны тыххæй, — чиныг рацыди 
1927-æм азы. 
Журнал рауадзын Мæскуыйы куы нæ бантыст, уæд раздæхтæн 
Калакмæ. Цыдис дзы национ æвзæгтыл, æнхъæлдæн, дыууæ жур- 
налы. Аныхас кодтон Госиздатимæ æмæ Наркомпросимæ. Ис жур- 
нал рауадзæн, зæгъгæ, загътой, æрмæст организацийы номæй. Ка- 
лачы ирон адæм уыдис бирæ. Ирон скъолайы цур цыдæр культу- 
рон организаци уыдис, йæ ном ын нал хъуыды кæнын, уыйимæ 
зилын байдыдтам хъуыддагыл. Фыццаг æмбырд куы сарæзтам, уæд 
уым уыдис Хуссар Ирыстоны ЦИК-ы сæрдар Дзадтиаты А. Уый 
загъта, зæгъгæ, журнал рауадзын хъæуы, фæлæ ам нæ — уымæн 
йæ бынат хъуамæ уа Цхинвалы. 
Дзырд радта, куыд тæккæ райсом дæр ратдзæн уыцы хъуыдда- 
гæн 8 мин сомы. Уый уыдис 1926-æм азы дыккаг æрдæджы. Дзад- 
тиайы-фырт 8 мины нæ, фæлæ иу мин дæр нæ радта журналæн, 
хъуыддаг сырæзыдис тынгдæр æхсæнады руаджы, журнал иу аз 
куы фæцыдис, уæд æй бахастой сметæмæ. 
Журнал «Фидиуæджы» 1-аг номер рацыдис 1927-æм азы рай- 
дайæны. Хъуыддаг йæхæдæг йæхи нæ кæндзæн, зæгъгæ, редак- 
цийы цумагусæн рахæссын кодтон 1-аг номеры экземпляртæй æмæ 
азылдыстæм хъуыддагуæттæ æппæтыл — кусджытæ æмæ службæ- 
гæнджытæй бирæ нал баззадис, журнал чи нæ рафыста, ахæмтæ. 
Уалынмæ-йæ районтæ дæр исын байдыдтой. Журналæн æз уыд- 
тæн бæрнон секретарь, фактон уагæй та редактор дæр. Фæкуыстон 
журналы 1929-æм азы æмбисмæ. Ныммыхуыр дзы кодтон иукъорд 
радзырды æмæ чысыл пьесæйы хъæууон сценæйæн. Цхинвалæй 
рацыдтæн Дзæуджыхъæумæ æмæ абоны онг ам дæн. 
471 

УÆЛÆМХАСÆН 
ЦЫ ФÆЦИ АСÆХМÆТЫ ИРÆД 
Æгас мæйы дæргъы хъæубæстæ Асæхмæты кой йеддæмæ ницы- 
уал кодтой — иутæ худæгæй мардысты, иннæтæ та, сæ сæртæ æнкъус- 
гæйæ, дзырдтой: 
— Ахæм ми ма искæуыл æрцæудзæн, ахæм диссаджы хиндзи- 
над ма æрхъуыды чындæуыдзæн! 
Асæхмæт йæхæдæг та, æрдиаг кæнгæйæ, рустæ уæлæмæ тыдта. 
Куыннæ æрдиаг кодтаид, æхсæрдæс азы чызг фæхаста! Цин 
кæнгæйæ-иу йæхинымæры дзырдта: «Ацы чызджы ирæдæй мæ 
хæдзары хъуæгтæ бампъуздзынæн!» 
Исгæ дæр дзы ракодта стыр ирæд, дзаджджын ирæд. Райста дыууæ 
галы, дыууæ хъуджы, иу бæх æмæ æхцайæ дыууиссæдз туманы. 
Уыцы æхца, уыцы фос хæдзармæ иу æфтыд куы бакæной, уæд 
ыл куыннæ фæзындзысты! 
Фæлæ Асæхмæт дис ууыл кодта, æмæ ирæд райсыны фæстæ 
хæдзар фыццагæй афтиддæр аззади. 
Æрмæст а дыууæ боны бамбæрста уый йæ ирæды хабар. 
Сиахсæн фырыхъулы хуызæн лæппу куы райгуырди, уæд æрба- 
лæууыди Асæхмæты хæдзары æмæ раныхас кодта афтæ: 
— Ныр уæ чызгæн лæппу райгуырди, æмæ уæ нал тæрсын, кæд 
уæ фæнды — фæстæмæ дæр æй ракæнут... Фаронæй нырмæ сымах 
дис кæнут: «А ирæд куы райстам, дзаджджын ирæд, уæд нын кæм 
ис?» Ныр уын радзурдзынæн æз, цы ма уæ фыдæбонæй марон... 
Ды, Асæхмæт, мæнæн дæ чызджы нæ лæвæрдтай æнæ дыууис- 
сæдз туманы, дыууæ галы, дыууæ хъуджы æмæ мадырвады бæх. 
Кæцæй дын æрхастаин уыйас æхца, уыйас фос? Куы мæ уыдтай, 
æмæ мæм куы ницы уыди, уæд мæ стигъын фæнд цæмæн скодтай?.. 
Ды стыр ирæдыл хъæбæр куы лæууыдтæ, уæд æз дæр мæхины- 
мæры хъæбæр дзырд радтон: «Хорз, Асæхмæт, æз дын уыцы ирæд 
æххæстæй бафиддзынæн, фæлæ дыл дзы ницы бахæцдзæн». Æцæг 
афтæ не ’рцыди? Фæзынди дыл, мыййаг?.. 
Уый уыди афтæ. 
Фыццаг дын дæ цыппар бæхы адавдæуыди. Йæ хæдфæд дæм 
æнахуыр лæг бацыди æмæ дын загъта: 
— Кæд дæ дæ бæхтæ хъæуынц, уæд нырма дард нæма сты... 
Бафид аст туманы, æмæ дын сæ фæстæмæ ратдзысты. Куы нæ 
бафидай, уæд сæ абон аласдзысты. 
472 

Уый уыдтæн æз. 
Уыцы ныхæстæм Асæхмæт йæ дзых бахæлиу кодта æмæ цыдæр 
сдзурынмæ хъавыди, фæлæ сиахс загъта: 
— Байхъус мæм, æз дын радзурон хабæрттæ кæронмæ, стæй та 
дæ бар фæуæд... Аст туманы куы райстон, уæд цыппар туманы мæ 
дзыппы нывæрдтон, цыппарæй та дын хуын ныххастон. Хорз хуын 
уыди, æнхъæлдæн, æгас хъæубæстæ йыл дис куы кодтой, 
Уыйфæстæ дын адавдæуыди де ’хсæз галы. Уыдоныл дæр та 
бафыстай фараст туманы. Уый дæр та уыдтæн æз. 
Фараст туманы æмæ цыппар туманы баиу кодтон æмæ дын сæ 
ирæды нымæцмæ ныххастон. Ды мæ стыр бузныг фæдæ, дæ тых- 
сты бон дын кæй баххуыс кодтон, уымæй. 
Уыйфæстæ та ноджыдæр дæ бæхтæм бахъавыдтæн, фæлæ се 
’ппæтыл нал фæхæст дæн,— аластон дзы дыууæ æмæ та дын сæ 
цыппар туманыл ауæй кодтон. Уыйфæстæ дын дæ галтæй æртæ 
адавтон æмæ сæ Дзæуджыхъæуы фыдуæйгæнджытæн ныууæй код- 
тон. Афтæмæйты æхца ахицæн кодтон, баззадысты ма дыууæ галы, 
дыууæ хъуджы æмæ-иу бæх. Аластон дын дæхиуонты, баивтон сæ 
кæмдæрты æмæ дын уыдон дæр бафыстон. Чындзæхсæвты-йедты 
тыххæй ма мæ хъуыди æхца. æмæ та дын дæ иу бæх адавтон æмæ 
дын æй фæстæмæ ауæй кодтон. 
Уый дын мæ хабæрттæ. Афтæ æнхъæл дæн, æмæ ныр хъаугъа 
кæныныл нал схæцдзынæ. 
Асæхмæт ацы ныхæстæм хъамайы сæрыл фæхæцыди. 
— Ацу, хæрæджы фырт, кæинод дæ ацы ран марын. 
— Нал мæ амардзынæ, Асæхмæт, нал. Æз дæ сиахс дæн. Дæ 
уарзон хъæбул мæнмæ ис. Мæн куы амарай, уæд уый дæр мард у, 
уæдæ цы у! Фæлтау, уæртæ лæппуйы тыххæй куывд кæнæм, æмæ 
рацу уырдæм æмæ заманайы бæгæнытæ-йедтæ баназай!.. 
Цы гæнæн ма уыди Асæхмæтæн! Хъыг ын бæргæ уыди ацы 
сайды æмæ хины хабар, бирæ фæхъуыр-хъуыр кодта, стæй æппын- 
фæстагмæ загъта йæхинымæры: «Хъаруджын лæппу у, фæндджын 
лæппу, мæ сиахс». 
ГАЛИУХЪУЫДДАГ 
Радзырды хуызæн 
I 
Хаттæй-хатт цард нæ разы ахæм диссæгтæ æрæвæры, æмæ сыл 
баууæндын дæр зын вæййы. Ам цы хабары тыххæй цæуы ныхас, 
уый тыххæй дæр исчи зæгъдзæн, мæнæ, дам, æрымысæггаг у, фæлæ 
уый зонæд, æмæ æрымысæггагæй ам æрдуйыйас дæр ницы ис. 
Хъуыддаг æрцыд Цæгат Ирыстоны. Хъуыддаг срæгъæд ис дыууæ 
хъæуы мидæг, йæ кæрон та æрцыдис сахар Дзæуджыхъæуы. 
473 

Хъæутæй — иу пысылмон, иннæ та — чырыстон. Сæ астæу ис 
æрмæст æхсæз версты. Пысылмон хъæуы куыста молло Кафар, 
чырыстон хъæуы та сауджын уыди Михал. 
Ацы дыууæ адæймаджы кæрæдзийæн марг фестадысты. Мол- 
ло сауджыны фæндиаг куы фæцадаид, уæд æрбафæнык уыдаид 
æмæ йæ дымгæ алырдæм фæхастаид. Сауджын та моллойы фæн- 
диаг куы фæцадаид, уæд ууыл дæр ахæм исты фыдбылыз сæмбæл- 
даид. Истæй тыххæй куы сæнад уыдаиккой кæрæдзийæн, уæд ма 
зæрдæмæ цыдаид, фæлæ ницæй тыххæй. 
Чырыстон хъæуы æрцарди иу пысылмон хæдзар — зæронд лæг 
æмæ ус æртæ фыртимæ æмæ æртæ чызгимæ. Уыдон азæй-азмæ 
пысылмон дин рох кæнын байдыдтой, мæзджыт та сæ цæстæй дæр 
нал уыдтой. Сауджын Михал арæх æфтын байдыдта уыцы хæ- 
дзармæ æмæ архайдта, цæмæй бинонтæ раздæхой чырыстон динмæ. 
Уыцы хабар ауади Кафары хъустыл, æмæ уый дæр цæуын байдыд- 
та Саламбеджы (афтæ хуыдтой зæронд лæджы) хæдзармæ æмæ йæ 
фидар кодта пысылмон диныл. Сауджын æппæлыди чырыстон ди- 
нæй, фаудта пысылмон дин, молло та æппæлыди пысылмон ди- 
нæй, фаудта чырыстон дин. Саламбег хъуыста иуы ныхæстæм дæр, 
иннæйы ныхæстæм дæр, фæлæ иу динмæ дæр йæ зæрдæ нæ ради. 
Йæхинымæры-иу дзырдта: «куы мæ ныууадзиккат уæ дыууæ дæр!» 
Фæлæ кæм ис, кæрæдзимæ гæсгæйæ, ноджы арæхæй-арæхдæр 
цыдысты Кафар æмæ Михал Саламбеджы хæдзармæ. Кусгæ код- 
таид, цы кодтаид, — уæгъд æй нал уагътой иу минут дæр. Кæй 
зæгъынæй хъæуы, иу иннæйы раз нæ цыди, — кæрæдзи уынд сын 
марг уыди. 
Бафæлмæцыди Саламбег, йæ уд йæ хъуырмæ схæццæ ис. 
Бацыди та иу бон Саламбегмæ Кафар æмæ та байдыдта дзурын 
пысылмон дины дзæбæхдзинæдты тыххæй. 
— Ацы дунейы пысылмон динæй хуыздæр кæй ницы ис, уый æз 
зонын, — загъта Саламбег, — фæлæ мæн ныууадз, мауал мæм цу! 
Абонæй фæстæмæ ма дæ куы фенон, уæд дын мæнæ ацы фæрæтæй 
дæ сæр афаддзынæн. 
Бацыди та Саламбегмæ сауджын дæр. Бахæлиу кодта йæ дзых, 
райдайынмæ хъавыди дзурын чырыстон дины дзæбæхдзинæдты 
тыххæй, фæлæ Саламбег фæрæт фелвæста. 
— Хорз у, хорз, чырыстон дин, — загъта Саламбег, — фæлæ дын 
ныртæккæ мæнæ ацы фæрæтæй дæ сæр фадын. 
Цы ма кодтаид мæгуыр Михал, пæлæз йæ астæуыл атыхта æмæ 
дæлæ фæтæхы. 
II 
Галиу у хъысмæт. Иуæй-иухатт ахæм галиудзинæдтæ æрхъуы- 
ды кæны, æмæ адæймаг дисæй амæлдзæн. Стыр галиу хъуыддаг 
сарæзта уый Кафар æмæ Михалæн, ахæм стыр фыдбылыз, æмæ 
сын чидæриддæр фæтæригъæд кæндзæн. 
474 

Иу сæрдыгон бон сауджын йæ диакъонимæ бафардæг ис Дзæу- 
джыхъæумæ цавæрдæр хъуыддаджы тыххæй. Хъуыддæгтæ арæзт 
куы фесты, уæд дыууæ лæджы æхсæвиуат агурыныл фесты. Азыл- 
дысты номертыл, — иу уат дæр нæ разынди уæгъд. Цы гæнæн уыди, 
уынджы лæууыны бæсты бацыдысты постояли двормæ Уым ра- 
зынди иу уæгъд уат цыппар сынтæгимæ. Чъизи фæкасти уат сау- 
джын æмæ диакъонмæ, фæлæ дзы æрлæууыдысты, дыууæ сын- 
тæджы дзы бацахстой. 
Иучысыл сæ улæфт куы суагътой, куы аныхæстæ кодтой, уæд 
сауджын фездæхти диакъонмæ: 
— Цæй, исты аууилæм æмæ аназæм, райхал дæ хордзентæ! 
Диакъон райхæлдта хордзентæ, фæлæ йæ къухтæ бæттæнтыл 
хæцгæйæ аззадысты. 
Дуарæй æрбазынди хæдзары хицау æмæ, фæстæмæ фæзилгæйæ, 
загъта: 
— Мæнæ дзы дыууæ сынтæджы уæгъд ис, сæ аргъ фæйнæ 50 к. 
— Исæм сæ, исæм! — æрбайхъуысти кæйдæр дзурын фæстейæ. 
Хæдзары хицау ацыди. 
Къæсæрæй æрбазынди бæзджын лæг, даргъ рихиджын, йæ 
фæдыл бæрзонд æндæр чидæр. Цыма фæстæмæ фæзилынмæ хъа- 
выдысты, уыйау уыди фыццаг, фæлæ сæм, æвæццæгæн, æндæр 
хъуыды æрцыди. Лæууынц къæсæрыл, сауджын æмæ диакъонмæ 
кæсынц. Адон дæр сæм кæсынц æнæ дзургæйæ. 
Аивгъуыдта афтæмæй минуты бæрц. 
— Ацы уат мах систам,— загъта сауджын. 
— Мах дæр æй систам,— загъта къæсæрыл лæууæг æмæ бараст 
и уæгъд сынтæджырдæм. 
Йæ фæдыл бацыди йе ’мбал. 
Æрбадтысты сынтæджытыл æмæ сæхимидæг цыдæр дзурынц, 
афтæмæй зулмæ фæкæс-фæкæс кæнынц сæ сыхæгтæм. 
Уыдон уыдысты молло Кафар йæ сохтæимæ. 
Аивгъуыдта иукъорд минуты афтæ æнцадæй. 
— Сис, исты ахæрæм, аназæм! — загъта сауджын йæ диакъо- 
нæн. 
Диакъон сласта хордзентæй сæны авг æмæ йæ рудзынджы дæл- 
вæйнæгыл æрæвæрдта, йæ фæдыл систа кæрдзын æмæ хуыйы дзи- 
дзайæ тахынæг. 
Кафар æмæ йæ сохтæ дæр сæхинымæры цыдæртæ аныхас код- 
той, систой дзул, цæхх æмæ джитъритæ æмæ хæрын байдыдтой, 
иннæтæм нал кастысты. Фæлæ Кафар нæ фæлæууыди, иу каст 
фæкодта сауджыны ’рдæм. Уыны. тахынæг æмæ сæн. Йе ’фсæртæ 
фæлæууыдысты æууилынæй Джитъри йæ дзыхмæ æрдæг хастæй 
баззади. 
«Уый та куыд? — хъуыды кæны молло.— Мæ разы ацы джауыр 
хуыйы дзидза хæра æмæ сæн нуаза!» Смæсты ис молло. Йæ дзыхы 
цы комдзаг уыди, уый астæрдмæ ракалдта æмæ загъта: 
475 

— Чырыстон дин хуыты дин у. Уæхæдæг дæр хуытæ стут. 
Фæйнæджы гæбæзтæ —уæ хуыцæуттæ... Ды дæ жулик. Будсудзæ- 
ны атил-атилæй æмæ гæды дыгъал-дыгъулæй адæмы сайыс! 
Сауджын хъуыста, хъуыста, стæй, йæ къухты цы хæринæгтæ 
уыди, уыдон фæстæмæ дæлвæйнæгыл æрæвæрдта æмæ сабырæй 
загъта: 
— Пысылмон дин у куыйты дин. Уæхæдæг дæр куыйтæ стут. 
Рихитæ иуырдæм адаут, иннæрдæм, — уый та уæ куывд... Жу- 
ликтæ стут, моллотæ, жуликтæ! Хуыцау дæр уын нæй, афтæмæй 
адæмы царм бастыгътат. 
Молло дзæбæх æрбадт сынтæгыл æмæ дзуры: 
— Райгуырди адæймаг — сауджынæн минас æмæ æхца. Ус ра- 
куырдта — сауджынæн минас æмæ æхца. Амарди — сауджынæн та 
минас æмæ æхца. Бастыгътат, сауджынтæ, адæмы! 
Сауджын фырмæстæй дзурын дæр нал арæхсти, йе ’фсæртæ 
кæрæдзиуыл нал бадтысты. 
Молло та йæ дæндæгтæ базыхъыр кодта æмæ загъта: 
— Уæртæ кæрты иу хуы фаджыстæ змæнты. Уый ды дæ, ды, 
сауджын! 
Кафарæн ацы дзырдтæ куыддæр йæ дзыхæй схаудтой, афтæ йæ 
былтыл цæйдæр тъæпп фæцыдис. Æркасти молло — æмæ хуыйы 
тахынæг... Ахæм æфхæрд! Йæ цæрæнбонты хуыйы дзидза йæхимæ 
æмгæрон не ’руагъта, ныр дзы мæнæ йæ былтæ сахуырстысты... 
Уый бæсты фæлтау топпы нæмыг йæ риуыл куы сæмбæлдаид! 
Фелвæста йæ разæй дзабыры йас джитъри æмæ йæ сауджыныл 
суагъта. Михалы риуыл сау пæлæз хъулон адардта джитърийы 
æппытæй. 
Дыууæ лæджы, уæйгуыты хуызæн, фæлæбурдтой кæрæдзимæ. 
Цыппар тымбыл къухы зæрдиагæй райдыдтой кусын. 
Сохтæ нал баурæдта йæхи æмæ баппæрста йæхи сауджыныл. 
Нæ йæм бахæццæ ис — æрдæг фæндагыл æй диакъон ацахста. 
Дæс минуты бæрц аст тымбыл къухы æнауæрдонæй састой 
уадултæ, æфсæртæ æмæ фындзтæ. 
Городовойтæ куы ’рбауадысты, уæд федтой ахæм ныв: цыппар 
лæджы уаты астæрдыл ратул-батул кодтой, куы иутæ бынæй код- 
той, куы иннæтæ. 
Акодтой сæ участокмæ. 
Уыцы æнамонд уат æфснайгæйæ, кусæг чызджы бирæ фыдæ- 
бон кæнын бахъуыди туджы пырхытæ æхсыныл. Уаты астæрдыл 
дзæвгар разынди сæры хъуынты æмæ рихиты бындзгуытæ, дæн- 
дæгтæ та дзы уыди нымадæй æртындæс. 
Хуыцауы уарзон цыппар адæймаджы ницæй тыххæй афтæ нып- 
пырх кодтой кæрæдзи, æмæ сæ иу дæр нал фервæзти, фæд-фæдыл 
иу къуырийы дæргъы амардысты. 
Саламбег та баззад æнæ динæй, нæ Чырыстийы фæдон баци, 
нæ — Мæхæмæты, æмæ абон дæр царды дзæбæхæй цæры. 
476 

ТУТЫР 
(Радзырд ирон цардæй) 
Уыд стыр мархойы фьщцаг бон — Тутыры бæрæгбон. Хъæумæ 
æввахс иучысыл æрдуз адæмæй æмызмæлд кодта. Уыди дзы, лæдз- 
джыты æххуысæй тыхтæй-амæлттæй чи цыд, ахæм зæронд лæгтæ, 
уыдысты дзы сагсур фæсивæд, хъæуы фидауц æмæ йæ сæрыстыр- 
дзинад, ноджы къутæрты бынты æнæмæтæй ратæх-батæх кодтой 
сывæллæттæ. Æрдузы иу кæрон ногуард митыл байтыдтой хос, 
скодтой дзы къæлæты хуызæн. Хъæуы зæрæдтæ дыууæ рæгъæй 
рабадтысты хосыл куыд хистæрæй, фæсивæд та къордтæй лæууы- 
дысты фæзы. Æрдузы астæу хосы уæлæ лæууыд стыр тъæпæнæг 
(цæхгæр), æмбæрзт уыди фысдзæрмттæй, сæ хъуын æддæмæ, аф- 
тæмæй. Тъæпæнæджы æнхъызти нозт — махсымæ арахъимæ хæц- 
цæйæ. Бæрæгбоны размæ хъæуы алы хæдзар дæр уыцы тъæпæ- 
нæджы ауагъта иу дурын махсымæ æмæ-иу авджы.дзаг та арахъ. 
Тъæпæнæджы алыварс æвæрд уыдысты бирæ хъæдын тæбæгътæ 
хæринæгтимæ, стæй иуцалдæр къаннæг дурынгонды. 
Адæм цæмæдæр æнхъæлмæ кастысты æмæ-иу дард кæдæмдæр 
акастысты. Иуæй-иутæ æрхъæцмæ нал хъæцыдысты æмæ хъаст 
кодтой: «Цымæ цæуылнæ цæуы, кæм фесæфтаид?» Уалынмæ рай- 
хъуыстысты цины хъæртæ: «Хъæрæсе æрбацæуы, Хъæрæсе æрба- 
цæуы!» Иу лæппуимæ йæ лæдзæджы æнцæйтты æмбырдмæ цыдис 
гуыбыр, æнæбон зæронд лæг. Хъæрæсе уыд хъæубæсты хистæр, 
æмæ æнæ уый нæ цыд иунæг бæрæгбон дæр. 
Зæронд лæг куы ’рбаввахс, уæд иууылдæр сыстадысты. 
— Фарн уæ куывды æмæ уæ бæрæгбоны хорзæуæд,— арфæ ра- 
кодта Хъæрæсе æмæ сбадт хистæры бынаты. 
Иннæтæ дæр æрбадтысты сæ бынæтты. Цалдæр лæджы сын сæ 
разы авæрдтой дзаг тæбæгътæ, иу лæг та слæууыд тъæпæнæджы 
раз, хъæдын куысийæ байдыдта нозт æвгæнын æмæ йæ уагъта дзæ- 
бидыры сыкъаты. Хъæрæсе сыстад æмæ скуывта сыгъдæг Тутырмæ, 
цæмæй сæ бахиза йæ азарæй æмæ сын æвыдæй уадза сæ фос. Адæм 
сæ худтæ систой æмæ зæронды алы ныхасы фæстæ дæр дзырдтой: 
«Аммен!» Хъæрæсе йæ кувын фæци, æмæ куывд райдыдта. «Дзæ- 
бидыртæ» рæвдз зылдысты куывддонтыл æмæ ерысæй афтид код- 
той. Иууылдæр нуæзтой æнæ дзургæйæ. Æхсæзæм хатт æрзылд 
«дзæбидыр» уазджытыл. Сæрты цæуын байдыдта, æмæ æрдуз баз- 
мæлыд. «Дзæбидыр» æрзылд фарæстæм, дæсæм хатт. Æрдуз зы- 
нын байдыдта знæт денджызы хуызæн. Ныхас, хъæр, зарджытæ 
сиу сты иу æнæкæрон уынæры... 
Уæд бадты астæуæй сыстад иу гуыбыр зæронд лæг — йæ боцъо 
цыбыр æлвыд, йæ фындз гуылмыз тъæпæн, йæ ныхыл дæргъæй- 
дæргъмæ нуæс — сыстад, йæ къухтæ хæрдмæ фæхъил кодта æмæ 
кафын байдыдта. Бафæзмыдтой йæ ноджы иуцалдæрæй. Алырды- 
477 

гæй сын æмдзæгъд кæнынц. Сыстадысты та æндæртæ дæр, æмæ 
æнæхьæн æрдуз кафт сси. Гуыбыр зæронд лæг гæппытæгæнгæ ба- 
уад тъæпæнæгмæ æмæ, худæджы кафт кæнгæйæ, зилын байдыдта 
йæ алыварс. «Ардæм, ардæм рацæут, ам æркафæм!» — сидт иннæ- 
тæм. Иуцалдæр зæронды йæм фæзындысты, кæрæдзийы къухтыл 
æрхæцыдысты, сæ галиу къæхтæ систой æмæ райдыдтой тъæпæ- 
нæджы алыварс зилын, хъæрæй зарыдысты, афтæмæй. Сæ зар- 
джыты табу кодтой Тутырæн, фæлæ дзы хъуыст кады ныхæстæ 
тъæпæнæджы номыл дæр: 
Кад дын кæнæм, нæ тъæпæнæг, 
Дæ бæркад у æвидигæ! 
Æртæ боны дæ нуаздзыстæм, 
Уæддæр дын нæй афтидгæнæн! 
— Цæй, уæдæ февналæм тъæпæнæгмæ, сисæм æй уæлæмæ æмæ 
афтæмæй æркафæм. 
— Дæ цæрæнбон бирæ, дæ цæрæнбон! — фехъуыстысты разыйы 
хъæртæ. 
Иу-фынддæс лæгæй йын февнæлдтой йæ бинаг былтæм, фел- 
вæстой йæ æмæ кафгæ фæцæуынц. 
Уалынмæ æрдузыл æвиппайды айхъуыст «Æллах!», зæгъгæ, æмæ 
бæстæ басабыр... Тъæпæнæджы бын сæмбæлд зæххыл, кафджыты 
къухты та аззадысты афтид къултæ. Нозт асуадæттæ кодта æмæ 
миты бын афардæг, æрмæст ма ранæй-рæтты аззад цæдтæ-цæдтæй. 
Иуæй-иутæ айтæ-уыйтæ нал акодтой, фæлæ цæдтыл фæдæлгом сты 
æмæ райдыдтой нуазын... 
О Тутыр, Тутыр! Цы стыр бæллæх ныл æруагътай дæ цины 
бон! — хъыгзæрдæйæ ныдздзынæзта Хъæрæсе, йæ бынаты бадгæйæ 
баззад, афтæмæй. 
ФИДИС 
(Радзырд ирон цардæй) 
Фæззыгон арвау хъуынтъыз æмæ æрхæндæг у Таймураз; ницы- 
уал ын дæтты зæрдæйы рухс, ницыуал æй æндавы. Сæнад ын сты 
райгуырæн хæхтæ, хъæдтæ æмæ кæмттæ, сæнад ын ис Ныхас дæр — 
бонизæрмæ-иу хъæуы зæрæдтимæ сæ лæппуйы сгуыхт бонтæ кæм 
мысыдысты, сæ ныхæстæ æмæ сæ тауырæгъты, фыдыбæсты кад- 
джын хъæбатыртыл кæм дзырдтой, уыцы Ныхас. Таймураз йæ къух 
ауыгъта суанг цардыл дæр. «О Хуыцау, мæ бонтæ мын фæцыбыр 
кæн!» — кувы æппынæдзух. 
Сæвæрдта кулдуары фарсмæ бадынæн дур æмæ йыл æрвиты 
иунæгæй йæ боны фылдæр, æлыг сурдымæнæй фæздæг уадзы, 
афтæмæй. Хатгай, йæ фырты сурæт бæлвырдæй йæ цæстытыл куы 
ауайы, уæд цæстысыгтæ суадæттæй æрцæуынц æнцъылдтæ рус- 
478 

тыл... Йæ хистæр уарзон фырт цæрынхъуагæй кæй амард, ууыл 
нæ уыд Таймуразы хъыг, — ныр ыл фондз азы цæуы æмæ йын 
афон у ферохæн дæр. Хъыг æмæ додой кæны Таймураз, йæ лæппу 
искæй къухæй кæй фæмард, йæ туг нырмæ æнæист кæй у, уый 
тыххæй. Ныррахæн ис Таймураз, цæуын байдыдта лæдзæджы 
æххуысæй, фæлæ, йæ фырт Бибойы туг кæй райсдзæн, уыцы ныфс 
нæ саст йæ зæрдæйы. Уыцы ныфс дзы уыд, йæ дыккаг фырт Хъас- 
бол уæдмæ байрæзыд, æмæ уымæй дæр. 
Хъæубæсты хæрзæджытæ рагæй уынаффæ кодтой, цы хуызы 
бафидауын кæной туджджынты, ууыл. Ныхас кодтой дыууæ мыг- 
гагимæ дæр. Бибойы марæг Сослан разы уыд тæрхоны лæгты ца- 
вæр фæнды домæнтыл дæр, æрмæст фидыд æрцæуæд. Куыд дзырд- 
той, афтæмæй Таймураз дæр цæхгæр нæ ныллæууыдаид адæмы 
фæндоны раз, афтæмæй æхсæны лæгтæм уыд хъуыддаг рæстмæ 
саразыны ныфс. 
Иуахæмы уалдзыгон рæсугъд бон Ныхасы бæлæсты бын æрæм- 
бырд бирæ адæм. Нал баурæдта йæхи Таймураз дæр, æрфæндыд 
æй йæ зæронд æмгæрттимæ абадын, йæхи аирхæфсын, ног хабæрт- 
тæм байхъусын. Хъæлдзæгæй арвыста йæ рæстæг Ныхасы. Хур 
æрныгуылд, афтæ сыстад æмæ, хæдзармæ ацæуон куыд загъта, афтæ 
йын æнæнхъæлæджы загъд асайдта, рагæй йæм хæрам чи хаста, 
ахæм сыхагимæ. Загъд асайдта хылмæ. Дыууæрдыгæй дæр фехъуыст 
æлгъыстытæ. 
— Ды та кæимæ уæндыс дзурын, æнаккаг! — фæхъæр кодта 
Таймуразы сыхаг. — Цæй лæг дæ ды? Дæ фырт кæйдæр къухæй 
куыдзы мард ныккодта, æмæ йын йæ туг райстай, мыййаг? Нæй 
дæ фыртæн бынат мæрдты ’хсæн, æнаккагæй рахау-бахау кæны 
æхсæвæй, бонæй, агуры æнцой æмæ йæ нæ ары... Дæ худинаг ныхъ- 
хъæр, афтæмæй куыд рацæуыс Ныхасмæ? Æнаккаг цыдæр, сыл- 
гоймаджы кæрдæн ныккодтай æмæ ноджы мемæ ныхас кæныс!.. 
Таймуразы туг рафыхт, ныццавта сæрмæ. Хъамайæ балæбурд- 
та, æгас Ныхасы раз æй чи фæхудинаг кодта, уыцы сыхагмæ. Адæм 
сыл амбырд сты æмæ сæ баиргъæвтой. Таймураз ма йæм бахъæвд- 
тытæ кодта, фæлæ куы базыдта, адæм æй нæ бауадздзысты, уый, 
уæд сæргуыбырæй, йæ цард æлгъитгæйæ, араст сæ хæдзармæ. 
Хæдзармæ куы ’рцыд Таймураз, уæд йæ фыдæлты бандоныл йæхи 
æруагъта æмæ ризгæ хъæлæсæй сдзырдта: 
— О Таймураз, Таймураз! Фегад дæ фыдæлты хæхты раз, фæ- 
худинаг дæ зæронд сæр! Сыст æмæ райс дæ маст, ныхс дæ худинаг 
де знаджы тугæй, бахиз дæ ном æмæ дæ фæстагæтты æнусон фиди- 
сæй.— Уыцы ныхæсты фæстæ йæм афтæ каст, цыма та йæ уæнгты 
бацыд тых æмæ йæ бон бауыдзæн йæ хæс райсын, нæ йæ бахъæу- 
дзæн йæ фырты æххуыс дæр. Фæлæ уыцы уавæры бирæ нæ фæци, 
æмæ лæг æруатон ис. 
Уыцы афон Хъасбол æрцыди куыстæй. Таймураз æм фæдзырд- 
та æмæ йын загъта: 
— Лæппу, ныр фондз азы рацыд, де ’фсымæр фыдгулы къухæй 
479 

мæрдтæм куы бацыд, уыцы æнамонд бонæй æмæ йын йæ туг нæма 
райстам. Абон мын æй ныхасы адæмы раз иу цъаммар бафидис 
кодта. Уый зон, лæппу, æмæ нæ туг куы нæ райсæм, уæд ды дæр 
æмæ дæ цот дæр уыдзыстут фидиссаг... Уыныс, æз ныззæронд дæн, 
æнæ лæдзæг мæ бон къахдзæф акæнын нал у, абоны æфхæрдæй та 
мæ тых бынтон асаст. Мæныл зæрдæ дарæн нал ис... Фæлæ ды 
равдис дæ лæджыхъæд, фыртæн сбæзз зæронд Таймуразæн! Ныу- 
уадз æппæт дæр, хæдзар æмæ куыстыл мауал батыхс... Худина- 
джы цардæй мæлæт хуыздæр у. Ацу æмæ райс нæ туг, не ’хсаргар- 
дыл сбадт худинаджы згæ æмæ йæ сахор нæ фыдгулы тугæй, бахиз 
дæхи дæр æмæ дæ цоты дæр фидистæй. Уæд дæ мæгуыр æфсымæ- 
рæн дæр байгом уыдзысты дзæнæты дуæрттæ æмæ йæ уд æрæнцой 
уыдзæп. Уæд мæ зæронд зæрдæ, фондз азы маст кæй æвдæрзы, 
уыцы зæрдæ сæндидздзæн, ныккæсдзæн æм хуры рухс, æмæ та 
бавзардзынæн царды цин. Уæд, цардæй разы, дæуæй бузныг, аф- 
тæмæй бацæудзынæн талынг ингæнмæ. Ратт удæнцой мастæфхæрд 
фыдæн æмæ дын Хуыцау арфæ ракæна. Цæугæ, уæдæ, æмæ рав- 
дис, лæг дæ, уый!.. 
Хъасбол хъуыста сæркъулæй. Фыд йæ ныхас куы фæци, уæд 
лæппу æнæ дзургæйæ рацыд уатæй. 
Таймураз иунæгæй куы баззад, уæд йæ цæстытæ сæхгæдта æмæ 
рæдзæ-мæдзæ байдыдта. Æмбисæхсæв æваст йæ хуыссæны рабадт, 
иу ранмæ нымдзаст æмæ æрхæндæг саст хъæлæсæй загъта: 
— Цы диссаг уа ай, ныр мæм æртыккаг хатт фæзынд ме ’намонд 
лæппу. Йæ риу — рæхуыст, йæ цонг — лыг, раст йæ марды бон 
куыд уыди, афтæ тугхъулон. Тæригъæддаг — йæ уынд... Æртæ хат- 
ты мæм фæзыны æмæ дзуры: «Мæ фыд! Цæмæн мæ ферох кодтай? 
Æви дын фаг аргъ нæ кодтон, æви дын дæ цард рогдæр нæ кодтон, 
æви цæттæ нæ уыдтæн дæ сæрвæлтау мæхи нывонд æрхæссынмæ? 
Ныр ды ферох кодтай мæн, ферох дæ, мæ туг исын хъæуы, уый; 
æз æхсæвæй-бонæй дзæнæты алыварс кæй рахау-бахау кæнын, нæй 
йæм бацæуæн, йæ дуæрттæ æхгæд сты мæнæн, — ферох дæ уый 
дæр. Иннæ мæрдтæ мæм къухæй амонынц æмæ нæй удæнцой де 
’намонд фыртæн... Мæ фыд, фæтæригъæд мын кæн, райс мын мæ 
туг æмæ мын байгом уой дзæнæты дуæрттæ!..» 
Таймураз нынкъуыста йæ зæронд урс сæр, йæ риуыл æй æрæп- 
пæрста æмæ ныхъхъус и. 
— О хуыцæутты Хуыцау! — сдзырдта та æрæджиау. — Ацы тох 
æмæ фæлварæн бон цы фæци мæ тых, цы мын бабаста мæ къа- 
бæзтæ? Ау, иунæг бон мæм уæддæр нал æрцæудзæн мæ хъару?! — 
цудтытæгæнгæ зæронд лæг растад йæ хуыссæнæй, фæлæ æнæбо- 
нæй йæхи фæстæмæ æруагъта æмæ, богал хæсты куы басæтта, уый 
хуызæн мæстæй уынæргъыдта. 
480 

* * * 
Рацыд бон, фæлæ Хъасбол нæ зыны; нæ фæзынд дыккаг бон 
дæр. Таймураз тайы æнхъæлмæ кæсынæй, фæнды йæ, лæппу цы 
фæци, уый тагъддæр базонын. Фæсахсæвæр зæронд лæг æрфы- 
нæй, афтæ Хъасбол бацыд йæ уатмæ æмæ къуымы бандоныл йæхи 
æруагъта. Лæг райхъал æмæ лæппуйы куы ауыдта, уæд рæвдз ра- 
бадт йæ хуыссæны. 
— Цæй, куыд, — ризгæйæ афарста лæг, — райстай нæ туг? Ныс- 
сагътай хъама фыдгулы зæрдæйы æмæ йын йæ тугæй ныхсадтай 
нæ худинаг?.. Дзур: амардтай? Дзур: адæм зæгъдзысты — уый Тай- 
муразы хорз фырт у? 
Хъасбол йæ сæр æруагъта æмæ ницы дзуры. 
— Зæгъ тагъддæр, зæгъ: амардтай æви нæ?.. 
Хъасбол йæ сæрыл æнæбары схæцыд æмæ загъта: 
— Дыууæ боны... нæ бафтыд... фæлæ ныр базыдтон, сугтæ... 
— Нæ райста туг! — ныддодой кодта Таймураз.— Æнаккаг фырт, 
куыд ма мæм равдыстай афтæмæй дæхи?! Ды лæг нæ дæ, æлгъыст 
тæппуд!.. О арв, ныккал дæ судзгæ цæхæр тæппуды сæрыл!.. Ам 
ма дæ — фесæф мæ разæй! Ды мæнæн фырт нал дæ, лидзгæ кæн, 
мæ цæст дæ куыннæуал фена... Фесæф, фесæф!.. 
Зæронд лæг æрхаудта йæ хуыссæны æмæ баззад уадзыггондæй. 
Райста Хъасбол йæ фыды хъримаг,, хъама æмæ ацыд хæдза- 
рæй. «Кæнæ мæ хæс, кæнæ мæлæт! Кæнæ мæ хæс, кæнæ мæлæт!» — 
дзырдта йæхинымæры. Уый базыдта, Сослан йе ’фсымæртимæ иу 
комы суг кæндзæн, базыдта, райсомæй кæцы фæндагыл цæудзыс- 
ты, уый дæр, æмæ сæ размæ бабадт. 
Уыд мæйдар æхсæв. Сау мигътæ цæгатырдыгæй цыдысты уæз- 
заугай. Бæстæ уыд æдзæм сабыр. Æрмæст-иу хатгай цъиуы змæл- 
дæй фæцыд сыфтæрты сыф-сыф. Фæлæ та цъиу дзæбæх æрбады 
къалиуыл æмæ кæны рæдзæ-мæдзæ. Ног та басабыр вæййы бæстæ. 
Хъасбол хуыссы кæрдæджы, кæны рафт-бафт æмæ оффытæ. Бæ- 
рæг уыд, йæ зæрдæйы цыдæр уæззау тох кæй цыди, уый. Уалынмæ 
йыл фæллад æмæ хуыссæг фæтых сты, райдыдта рæдзæ-мæдзæ... 
Бон нæма ’рбацъæх, афтæ байдыдта лыстæг уарын. Хъасбол 
фехъал æмæ фестади. «Ма мын аирвæзой? — февзæрд æм æваст 
хъуыды.— Фæлæ уæддæр райсдзынæн мæ туг, райсдзынæн, райс- 
дзынæн!» — дзырдта фидарæй æмæ хуырджын фæндагыл дыууæр- 
дæм рацу-бацу кæны катайхуызæй. 
Хатгай-иу æркъул кодта зæхмæ æмæ-иу айхъуыста, нæма зы- 
нынц, зæгъгæ, стæй-иу ног систа рацу-бацу. 
Бон цъæхтæ байдыдта. Мæргътæ райхъал сты æмæ зæлыдысты 
сæ диссаджы рæсугъд зарджытæ. 
Хъасбол та йæ хъус зæххыл авæрдта æмæ фехъуыста цæлхыты 
уынæр. Йæ зæрдæ йын цыдæр риссаг æрбалвæста. Æрысгæрста 
топп æмæ сласта хъама. Йæ зæрдæ æнхъæлмæ каст цыдæр фыдбы- 
лызмæ. Мæнæ схæццæ кæнынц... Æртæ уæрдоны... Æртæ ’фсы- 
31 Коцойты Арсен 
481 

мæры... Хъасбол æрбадт къутæры фæстæ, сæргъæвта топп æмæ 
æнхъæлмæ кæсы йе знæгтæм. Уыны, раззаг уæрдоны бады хистæр 
æфсымæр Чермен, уый фæстæ кæстæр æфсымæр Кафар цæуы 
уæрдоны фарсмæ, Сослан та — фæстаг уæрдонимæ. Хъасбол цæттæ 
уыд. Æрхъавыд Черменмæ. Фæцыд гæрах æмæ нæмыг ахызт Чер- 
мены риуы, уый æдзæмæй рафæлдæхт уæззау куырисау æмæ адаргъ 
цæлхыты раз. Галтæ æрлæууыдысты. 
Кафар, йæ фæстæ та Сослан, сæхи аппæрстой, æхст кæцæй 
фæцыд, уыцырдæм. Кафар хæрхæмбæлд фæци Хъасболыл. Хъас- 
бол хъамайы цæфтæй æрфæлдæхта Кафары, уый ма бафæрæзта 
æрмæст иу хъæр: «Сослан! Амардта мæ!» Сослан уыцы сахат фев- 
зæрд йæ цуры æмæ хъамайæ къуыхтæ кодта Хъасболы. Лæппу нал 
фæцарæхст йе ’фсымæры марæгмæ, йæ бон нал баци иу цæф нык- 
кæнын дæр æмæ мардæй æрхаудта Чермен æмæ Кафары фарсмæ. 
Ныкасти Сослан йæ мард æфсымæртæм æмæ нырдиаг кодта, цæф 
сырдау. Февнæлдта Хъасболы мардмæ, иуварс æй аласта йæ къа- 
хæй æмæ дзы райдыдта хынджылæг кæнын. Ракодта йын йæ цæнгтæ 
æмæ сæ йæхицæй дард фехста, стæй йын хъама йæ хъуыры фæцавта 
æмæ йæ здухын байдыдта. Йæ фыдтæ фæзгъæрæй калдысты æмæ 
сыл Сослан кафыд йæ цъыф къæхтæй. Ныккаст та йе ’фсымæртæм, 
иæ сæр ныттылдта, стæй дугъæй фæтæхы хъæумæ. 
Уайтагъд хъæуыл айхъуыст: сæумæцъæхæй, Таймуразы бинонтæ 
ма фынæй уыдысты, афтæ зæронды уатмæ балæбурдта Сослан æмæ 
йæ сæргæвста. Марыны размæ ма йын загъта мæстæймарæн ныхас, 
йæ фырт фæидагыл къуыхтæй кæй баззад, уый тыххæй. Айхъуыст 
ноджыдæр: æртæ марды— Сосланы дыууæ æфсымæры æмæ Хъас- 
бол, Таймуразы фырт — лæууынц фæндагыл. 
Ныккæрзыдтой сæ зæрдæтæ хъæубæсты адæмæн, уæлдайдæр 
æхсæны лæгтæн, знон дæр ма туджджынты бафидауыны ныфс кæмæ 
уыд, уыдонæн. Дис кодтой уыдон, дыууæ мыггаджы фидауыныл 
куы уыдысты, уæд уыйбæрц фыдбылызтæ цæмæн скодтой, зæгъгæ. 
Фæлæ сæ зæрдыл æрбалæууыд, æртæ боны размæ Ныхасы хъаугъа 
кæй рауад, Таймуразæн йæ сыхаг фидис кæй бакодта, уый, æмæ 
æруагътой сæ сæртæ, хъынцъым кодтой судзаджы мæрдтыл. 
хин 
(Ирон цардæй) 
^^ЭФ^=—* 
Хъасболат, фæсномыгæй йæ хуыдтой «Къуылых», уыд Хусса- 
рыхъæуы æппæты бонджындæр цæрæг. Йæ скъæтты стуртæ уыд 
иу-дæс æмæ ссæдзы бæрц, цалдæр бæхы, йæ фысвос та сæдæгæйт- 
тæй нымад цыдысты. Хъасболатæн уыд бирæ бинонтæ, æмæ хъæу- 
бæстæ куыд нымадтой, афтæмæй уыдысты, фæрныг хæдзар, хохаг 
бинонты амондæн цы хъæуы, уыдтой сæ æххæст уыдæттæй. Хъас- 
болатæн уыд æртæ фырты, æмæ цоты цот, цардысты хæлар æмæ 
482 

æнгомæй, адджынæй цардысты хъæубæстимæ дæр — Хъасболат 
искæимæ фæхъаугъа, уый дзы ничи фехъуыста. Нымад æмæ уар- 
зон уыдысты адæмæн Хъасболаты бинонтæ. Фæлæ хъæубæстæ 
уæлдай аргъ кодтой Хъасболаты усæн, зæронд Гыццийæн, уый уыд 
хæларзæрдæ æмæ рæдау сылгоймаг, ницæмæй райстаид мæгуырты 
зæрдæхудт. 
Уалдзæг хаста къæвдаджын. Мигътæ бæзджынæй бадтысты хæхтæ 
æмæ хъæдтыл. Æнæрынцойæ сæлфынæг кодта, æмæ цыд уымæлы 
тæф. Стыхстысты адæм, сфæлмæцыдысты фос дæр. Уыцы уалдзæг 
Хъасболатыл æрцыд æнамонд хабар — цагъды кодтой йæ хъомвос; 
ахæм бон нæ уыдаид, хъуг, гал кæнæ дзы рæуæд кæд нæ фæхъуыда- 
ид. Лæг скатай. Бинонтæ дæр дис кодтой: цы уа, цы фыдбылыз уа? 
Хъомрын уа, æмæ уæд иннæты хъомыл куыннæ зынид? 
Иуахæмы, æхсæвæры фæстæ, бинонтæ нæма схуыссыдысты, 
афтæ сын Гыцци загъта ахæм хабар, æмæ сæм гуырысхойæ ницы- 
уал баззад. 
— Мæ хуртæ! — баздæхт Гыцци йæ фырттæ æмæ сæ цотмæ. — 
Сымах дис кæнут, нæ хъом цæмæй скъуыйынц, ууыл. Зонут, ам 
фыдгулты цæст æмæ хæлæг сты аххосджын. Æз æй тынг хорз зо- 
нын... Мæ мæрдтыстæн, чидæр нын хæлæгæй аразы фыдбылыз. 
Гыццийы ныхæстæ иууылдæр айстой сæ зæрдæмæ, уæлдайдæр 
Хъасболат. Уый йæ бынаты базмæлыд, йæ цæстытæ ферттывтой. 
Зæронд ус бинонтыл ахаста йæ цæстæнгас, цыма, йæ ныхæстæ сæм 
куыд фæкастысты, уый бакæсынмæ хъавыд сæ цæсгæмттыл. Сæ 
хистæр фырт Сосе æнæ дзургæйæ раздæр бабадт, систа, артдзæс- 
тæй цы ’хсидав рахауд, уый æмæ йæ фæстæмæ арты баппæрста. 
Бакаст йе ’фсымæртæм æмæ куы федта, æдзæмæй бадынц, уый, 
уæд сабыр, йæхинымæры дзурæгау, загъта: 
— Цæмæн, цæй тыххæй?.. Фыдæх куы никæимæ стæм, æвзæр 
куы никæмæн фестæм... Чи уыдаид, чи?! 
— Хæлæг, хæлæг! — загъта та зæронд ус. Хъасболат сурдымæн 
йæ дзыхæй райста, йæ сæрыл схæцыд æмæ дзуры йæ фырттæм: 
— Лæппутæ, гуырысхо дзы нал и — хæлæг у аххоссаг. Мæ цæ- 
рæнбонты бирæ федтон ахæм хъуыддæгтæ... Ард хæрын нæ Са- 
файы рæхысæй, — лæг къухæй ацамыдта артдзæсты сæрмæ ауыгъд 
рæхысмæ, — нæхи сыхæгтæй нын чидæр скодта хин: æндæр хъæ- 
уæй нæм чи æрцыдаид, чи нæ зоны æмæ кæй хъæуы нæ байсæфт?.. 
— Чи уыдзæни? Чи нын сарæзта уыцы фыдбылыз?.. Чи? — 
фарстой лæппутæ. Иннæ бинонтæ хъуыстой æнæ дзургæйæ. 
— Ныхас дæр ыл нæй, нæ фос сæфынц хинæй,— загъта Хъасбола- 
ты астæуккаг фырт Тезей. — Хъуыды ма кæнут, фарон Битарты фос 
хинæй куыд сыскъуыдысты, уый? Дæсны дæр загъта, хин уыд, уый. 
— Æмæ базыдтой, хин сын чи скодта, уый?— афарста Тезейы 
йæ кæстæр æфсымæр Сабан. 
— Цы базыдтой! Дзурынц дæсныйæн, дам, æхца нæ радтой 
æмæ сын не схъæр кодта сæ фыдгулы. Сæ хин фесафынæн дæр 
сын ницы сарæзта. 
483 

— Ард хæрын мæнæ ацы æвзистæй, — тызмæг хъæлæсæй сдзырд- 
та Сабан æмæ æрхоста хъамайы фистон,— æз афтæ нæ ныуагътаин 
фыдгулы... Фысы æргæвст æй акодтаин. — Сабаны цæстытæ сыгъ- 
дысты цæхæрау, уыцы сахат йæ цæсгом æвдыста тæссаг хуыз. — 
Аргæвстаин æй цыргъ кардæй нæ, фæлæ къуымыхæй, йæ хъуыр 
куыд лыг цæуы, æмæ йæ фыдтæ къæртгай куыд кæлынц, уый куыд 
æнкъара, афтæ... 
Сабаны ныхæстæй иннæтæ дæр фæразæнгард сты. Хъуысын 
байдыдтой æртхъирæнтæ æмæ æлгъыстытæ. 
— Цæмæн, цæй тыххæй нын счындæуыд хин? — хъæр кодта 
Хъасболат, йæ маст тынгæй-тынгдæр æхсыст, афтæмæй. — Уый 
куы базонин, уæд ма мæ зæронд къух ныццæвын бафæразид, 
бæргæ... 
Сосе æмæ Тезей кастысты зæхмæ æмæ æнæ дзургæйæ здыхтой 
сæ рихитæ, фæлæ Сабан фырмæстæй рафт-бафт систа, куы-иу фе- 
стад йæ бынатæй, куы та-иу фæстæмæ æрбадт æмæ дзырдта: 
— Базондзынæн, базондзынæн æй æз æмæ дзы райсдзынæн нæ 
маст!.. 
— Цавæр хин у уый æппынфæстаг? - ризгæ хъæлæсæй сабыр- 
гай сдзырдта Сосейы стдæсаздзыд фырт Элберд. Лæппу ахуыр кодта 
Стъараполы гимназы æмæ куадзæнмæ ссыд бинонты уынæг. 
Цыппæрæм къласæй фæстæмæ Элберд æдзух дæр дзырдта, 
хинтæ æмæ диныл æууæндын кæй нæ хъæуы, уыи тыххæй. Уыр- 
нын сын кодта йæ хъуыдытæ æмбаргæ ныхасæй, фæлæ йæм би- 
нонтæ мæсты кодтой уæддæр æмæ алы хуызты архайдтой, йæ зонд 
кæмæн фæцыд, уыцы лæппуйы раст фæндагмæ раздахыныл. Фæлæ 
Элберд тынгæй-тынгдæр дзырдта æдылы зæронд æгъдæуттæ æмæ 
мæнг уырнындзинады ныхмæ, арæх-иу худт бинонтыл. 
Хæдзаронтæ тарстысты, Хуыцау сыл уый тыххæй йæ азар куы 
ныккала, уымæй æмæ-иу мæстыйæ домдтой, цæмæй лæппу ныу- 
уадза йæ митæ æмæ йæ ныхæстæ, ма чъизи кæна Хуыцауы сконд 
æгъдæуттæ. Фæстагмæ йæм афтæ сфыдæх сты æмæ йæм зулмæ 
кæсын райдыдтой, хистæртæм гæсгæ йыл сæхи тигъ кодтой сывæл- 
лæттæ дæр, Гыцци та йæм дзыхæй дæр нал дзырдта. Иухатт æй 
Сосе ахæм над скодта æмæ ма йæ цъæхтæ къуырийы фæстæ дæр 
зындысты. Элбердыл ма иузæрдион уыд йæ къаннæг æфсымæр. 
Уый нады ныв куы федта, уæд нырдиаг кодта æмæ хъæр систа: 
«Нана!.. Нана!..» Иннæ бинонтæ растыл банымадтой уыцы хъуыд- 
даг æмæ дзырдтой: 
— Хорз ын фæци, ныр нал кæндзæн Хуыцауы кой, нал худдзæн 
бинонтыл. 
Уыцы бонæй фæстæмæ Элберды зæрдæ фæхъæбæр йæ фыдмæ, 
кæсын æм байдыдта æцæгæлоны цæстæй, фæлæ йæ хъуыддаг нæ 
ныууагъта, æрмæст ныр архайдта арæхстгайдæр. Уыцы изæр дæр, 
хин æмæ дæсныйы кой куы рацыд, уæд æй, загъды хай цæмæй нæ 
фæуа, уый тыххæй фæндыд хæдзарæй æддæмæ рацæуын, фæлæ 
йæ фæндыд байхъусын дæр æмæ баззад хæдзары. Кæсы æмæ, 
484 

хъуыддаг фыдбылызмæ сайы, уый куы бамбæрста, уæд йæхи нал 
баурæдта æмæ сын айста сæ ныхас: 
— Цæй хин у уый!.. Хъомдон ахæм ранмæ ахастат æмæ дзы фос 
æнæниз ницы хуызы уыдзæн. Ныллæг, уымæл, цъыф — æмæ куын- 
нæ скъуыйой уæ хъом! Хус бынаты саразут хъомдон, сыгъдæг æй 
дарут, хорз зилут фосмæ æмæ æнæниз уыдзысты... Æндæр дзы 
цæй хин ис?! 
Сосейы маст рафыхт, туг сæрмæ ныццавта, ныррызт. 
— Дæ хъуыддаг нæу! Дæ дзыхыл хæц... ныммардзынæн дæ! 
Иууылдæр ныссабыр сты. Къултæ ныррызтысты лæджы хъæ- 
рæй, ердойы сæгтæ æрызгъæлдысты артдзæстмæ, Тезейы æртæаз- 
дзыд лæппу фесхъиудта æмæ тæссæй йæхи нылвæста йæ мады риумæ. 
Элберд сыстад æмæ рацыд хæдзарæй. Уыцы изæр ацыд Дзæу- 
джыхъæумæ, уырдыгæй та райсомы поездыл — Стъараполмæ. 
Уыд æрхæндæг, хъуынтъыз бон. Кодта сæлфынæг, мигътæ уæз- 
зау æрынцадысты хъæдтæ æмæ хæхтыл. Алырдыгæй хаста уымæ- 
лы тæф. 
Райсомæй раджы Фæзыхъæуы иу хæдзары раз адæм æмбырдтæ 
кодтой. Кæрты хъуыддагхуызæй рауай-бауай кодтой устытæ, зын- 
ди дзы лæгтæ дæр. Уынджы кулдуары раз амбырд иукъорд сыл- 
гоймаджы æмæ цæуылдæр зæрдиагæй уынаффæ кодтой; доны был 
дондзау сылгоймæгтæ дæр фæкъордтæ сты æмæ кæрæдзийæн æхсыз- 
гонæй цыдæртæ дзырдтой; иннæ бонты хъауджыдæр, фыййаумæ 
фос цы лæппутæ ратардтой, уыдон дæр æрлæуу-æрлæуу кодтой 
фæндагыл æмæ-иу сын ныхас бацайдагъ. 
Уыцы афон, комы фахсыл Фæзыхъæумæ къæдз-мæдзытæй цы 
нарæг къахвæндаг цыд, ууыл æрцæйцыд мæллæг, ихсыд зæронд ус. 
Йæ хуызыл зынд, бирæ зынтæ æмæ фыдæбонтæ кæй бавзæрста, уый. 
Йæ урс дадалитæ æмæ, алыхуызон хъуымацы гæппæлтæй æмпъу- 
зæнтæ кæуыл уыд, уыцы зæронд къаба дардтой бурбын, — бæрæг 
уыд, ус фæздæгджын агъуысты бирæ рæстæг кæй æрвиты, уый. 
Усæн йæ дæларм уыд æнæхсад кæрдæнæй æмбæрзт стыр хъæ- 
дын тæбæгъ. Йæ фæдыл уад, иу-дыууадæс азы кæуыл цыдаид, 
ахæм чызг, йæ къухы — цыдæр тыхтон. Чызг-иу фæсте куы аззад, 
уæд ус мæсты кодта æмæ æнæдæндаг дзыхæй дыгъал-дыгъулгæнæ- 
гау хъæр кодта: 
— Зæли, къæхтæ дыл нæй æви, тагъддæр уай! 
Чызг-иу баййæфта усы, фæлæ та-иу ног фæсте аззади. 
— Сбон ныл ис, — йæ цыд фæтагъддæр кæнгæйæ хъуыр-хъуыр 
кодта зæронд ус. — Байрæджы мын... Ай мын Сабаны бæллæх у, 
æз, дам, ацæудзынæн, æз, дам, хуыздæр бафæрсдзынæн... Бирæ 
æмбарынц нæлгоймæгтæ уыцы хъуыддæгты! Цы зонынц — уый 
хъыгдарын... 
Уый уыд Гыцци. 
Айхъуыст æгас комыл, Фæзыхъæумæ, дам, æрцыд номдзыд 
дæсны Айсæт. Уый царди дард, æндæр комы, фæлæ йæ кой дæрд- 
тыл хъуыст, зыдтой йæ алы кæмтты, алы къуымты. 
485 

Бирæ хабæрттæ цыди адæмы ’хсæн Айсæты тыххæй. Дзырд- 
той, æрыгон чызгæй, дам, æй зæдтæ ахастой, нал уыд йæ кой 
æнæхъæн мæй, стæй фæзынд сæ хæдзармæ, æцæг хуымæтæг сыл- 
гоймагæй нæ, фæлæ дæсныйæ. Дзырдтой, зæгъгæ, дам æм ис цы- 
курайы фæрдыг, арвæй йын кæй æрхастой, ахæм, æмæ дзы дзæ- 
бæх кæны рынчынты. Дзырдтой, Айсæт, дам, дзыхæй-дзыхмæ 
фæныхас кæны зæдтæ æмæ дзуæрттимæ... Æмæ цавæр таурæгътæ 
нæ дзырдтой адæм Айсæты тыххæй!.. Ус искæцы хъæумæ фæзын- 
ди, уæд уый стыр хъуыддагыл нымад уыд; ныхасы уа, хæдзары уа — 
æндæр кой-иу нал уыд; куы-иу ацыд, уæддæр-иу бирæ рæстæг мы- 
сыдысты æмбисонды дæсныйы. Æрымысыдысты-иу, ахæм æмæ 
ахæм рынчын куыд сдзæбæх ис, Айсæты къухæй конд мысайнаг 
йæ хъуырыл куы бабаста, уæд; æрымысыдысты-иу, ахæм æмæ ахæм 
чызджы зæрдæ Айсæт ахæм æмæ ахæм лæппуйы уацар куыд фæ- 
кодта, æмæ ноджы бирæ цыдæртæ. 
Айсæт Фæзыхъæуы ис, уый Хуссармæ куы байхъуыст, уæд 
Хъасболаты бинонтæ бацин кодтой. Бауынаффæ кодтой æвæстиа- 
тæй искæй лæвæрттæ æмæ хæринæгтимæ Фæзыхъæумæ арвитын 
æмæ дæсныйы, сæ хъом цæмæй мæлынц, уымæй бафæрсын. Саба- 
ны фæндыд ацæуын, фæлæ зæронд ус загъта, зæгъгæ, хуыздæр 
уыдзæн, йæхæдæг куы ацæуа, уæд. 
Дæсны кæм уыд, уыцы хæдзармæ куы баввахс Гыцци, уæд фед- 
та, адæм æгæр бирæ кæй æрæмбырд, уый æмæ бахъынцъым кодта. 
«Цæй, ницы кæны, исты хуызты йæм бабырсдзынæн»,— ныфсытæ 
авæрдта йæхицæн. Кулдуары раз иу-цъус алæууыд, стæй чызджы 
къухыл ахæцыд æмæ кæртмæ бацыд. 
— Дæсны та кæм и? — афарста ус. 
— Мидæгæй, уаты, — радтой йын дзуапп. 
Гыцци тæбæгъ хæринæгтимæ барвыста хæдзармæ, йæхæдæг 
бараст дæсныйы уатмæ. Къæсæрыл куыд бахызт, афтæ сагъдау 
аззади. Гыцци дæсныйы никуы федта, фæлæ устытæй Айсæт кæцы 
уыдзæн, уый уайтагъддæр базыдта. Ахæм сылгоймаг Гыцци йæ 
цæрæнбонты никуыма федта: тæрхæгыл æвæрд уыд баз, æмæ йыл 
бадт бынтон стыртæ ус. Йæ уадултæ æрзæбултæ сты фырнæрдæй 
æмæ сойæ æрттывтой; йæ бæрзæй нæ зынди æппындæр, цыма сæр 
гуырыл цæрдæвæрд уыди, уыйау; йæ гыццыл сау цæстытæ ма гæ- 
зæмæ зындысты. Ахæм фыдджын уыд, æмæ йыл дыууæ лæджы не 
’рбаххæссыдаиккой. Уыдис ыл æвзист рон æмæ йын уый бæлвыр- 
дæй æвдыста йæ астæуы ставд. Дæсныйы улæфт уыд тагъд-тагъд 
æмæ цыбыр; йæ ных хид кодта æмæ усы æнæрынцойæ хъуыд уый 
сæрфын, уый тыххæй дардта бирæ фындзы кæлмæрзæнтæ æмæ сæ 
минутæн ивд кодта. 
Уаты цы устытæ уыд, уыдонæй дæсныйы фарсмæ бадт æрмæст 
хæдзары æфсин — урссæр зæронд ус. Уый уыд цола, фæлахс æмæ 
дæсныйы фарсмæ зынд хъазæн чындзау. Иннæ сылгоймæгтæ лæу- 
уыдысты къуымы æмæ, диссагмæ кæсæгау, сæ цæстытæ нæ истой 
дæсныйæ. 
486 

Гыцци ахæм сылгоймаджы раз йæхимæ афтæ ницæйаг фæкаст, 
æмæ фырдисæй йæ бон зæгъын дæр ницыуал сси, арфæ дæр нæ 
ракодта, афтæмæй къæсæргæрон слæууыд æмæ касти Айсæтмæ. 
— Æгас цу, хорз ус! - сдзырдта, Гыццимæ кæсгæйæ, дæсныйы 
фарсмæ бадæг мæллæг ус. 
— Зæрдæрухс у æмæ дæ Хуыцауы арфæ уæд! - загъта, къæз- 
гæйæ, Гыцци, хæдзары æфсинмæ йæ тыхтон радта æмæ бафтыдта: — 
Айс ацы лæвæрттæ, æз дæсны фæрсынмæ æрцыдтæн. — Гыцци 
слæууыд къуымы иннæ устытимæ. Æфсин райхæлдта тыхтон æмæ 
æркаст лæвæрттæм. 
— Уый уал къабайаг, уыдон кæрдæнтæ, уый кæлмæрзæн,— дзыр- 
дта æфсин, алыхуызон дзаумæттæ æмæ уæлæдарæсæйдзаг чи уыд, 
ахæм стыр чырынмæ лæвæрттæ калдта, афтæмæй. Ставд ус иу каст 
фæкодта тыхтонмæ, стæй та фæстæмæ азылд æмæ бады æнцад. 
— Тыхтонимæ æндæр ницы ’рхастай? — фæрсы æфсин Гыццийы. 
— Хæринæгты тыххæй зæгъыс? — Куыннæ, æрхастон æмæ сæ 
хæдзармæ балæвæрдтон, — сæрбæрзондæй загъта Гыцци. — Сывæл- 
лон, мыййаг, куы нæ дæн, уыцы æгъдæуттæ мын æнæзонгæ не сты. 
Æфсин, дæсны дзуапп кæмæн радта, уыцы устытæн бамбарын 
кодта, æмæ иууылдæр ацыдысты. 
— Цæй, цы зæгъдзынæ, хорз ус? — бафарста ставд ус фæсус, 
нæлгоймаджы хъæлæсæй. 
— Ныр дыккаг къуыри нæ хъом скъуыйынц, — райдыдта Гыц- 
ци. — Æгас хъæуы рæуæд дæр никæмæн фæрынчын, махæй та дæс 
стуры фæхъуыд. Ды дæ нæ ирвæзынгæнæг, нæ Хуыцауы минæвар, 
æмæ дæ курæм æххуыс: фервæзын нæ кæн æлгъысты тыхæй, нæ 
фос нын чи цæгъды, уыцы рынæй! 
— Хуыцауæй та куыннæ тæрсынц, Хуыцауæй, фыдзæрдæ адæм, 
кæнæ цы фос фæкæнынц искæй æнамондæй?! — сдзырдта дæсны, 
йæ сæр банкъуыста, стæй йæ гыццыл цæстытæ ныццавта дуармæ. 
Уыцы ныхæстæм Гыцци дисы бахауд... «Куыд æй базыдта æвип- 
пайды?» — ахъуыды кодта уый. 
— Фервæзын нæ кæн знаджы къухæй, нæ Хуыцауыхай, — 
лæгъстæ кæны Гыцци, йæ гыццыл сæр æркъул кодта, афтæмæй. 
Йæ цæстыты бын ферттывтой цæссыгтæ, ферттывтой æмæ æртыл- 
дысты æнцъылдтæ уадултыл. Хъавгæ схъил кодта йæ къабайы 
фæдджи, асæрфта дзы йæ цæстытæ æмæ та райдыдта: — Фыд- 
зæрдæ знаджы фæндиаг нæ ма бауадз, нæ фарс фæу æмæ нæ фер- 
вæзын кæн!.. 
Зæронд усы цæстыты та фæзындысты цæссыгтæ. 
Йæ цæссыгтæ æмæ йæ тæригъæддаг сабырхуыз бахъардтой 
Айсæты зæрдæмæ, бамбæрста усы æнамонд æмæ маст. Йæ цæсгом 
фæтызмæг, æрфгуытæ ныттар сты, цæстытæ та бынтондæр бам- 
бæхстысты, æрмæст ма дыууæ æрттиваг стъæлфæны æнæбары зын- 
дысты стыр хъуынджын æрфгуыты бынæй. 
— Охх, цæй зын фæрсæн у хины тыххæй! — загъта дæсны æмæ 
фæрсæджы каст ныккодта Гыццимæ. 
487 

— Афтæ у, афтæ, мæ бон, тынг зын у, — дзуапп радта Гыцци. 
Дæсныйы зæрдæмæ фæцыд ус, дзæбæх цæстæй йæм ракаст 
æмæ та загъта: 
— Хуыцау дын йæ хорзæх раттæд, хорз ус. Бæрæг у, æмбаргæ 
кæй дæ, уый. Ис ахæмтæ дæр, уæлдайдæр лæгтæй, æмæ мур дæр 
ницы зонынц дæсны фæрсыны æгъдæуттæн. 
Гыцци дæр бузныгæй баззад, дæсны йæ æмбаргæ кæй схуыдта, 
уый тыххæй. 
— Уæдæ афтæ, — дарддæр кодта йæ ныхас Айсæт, — уый стыр 
хъуыддаг у... Хъуамæ мын раттай иу туман, дæсны фæрсынæн та 
хъуамæ уæ фосæй рауæлдай кæнат иу сæр, æз кæмæй зæгъон, уый... 
Рæуæд уæм ис, нæ? 
— Ис нæм рæуæдтæ, ис... 
— Сау дзы ис, нæ? 
— Ис дзы сау, йæ гуыбын урс, ахæм. 
— А-гъа, уый мæ хъæуы, уый; æрмæст мæнмæ афтæ фæкаст, 
цыма бынтондæр сау у... 
Гыццийы зæрдæ ныссæххæтт кодта... «Уый та куыд! — хъуы- 
дыты ацыд зæронд ус. — Дæсны нæ хъæуы никуы уыд, афтæмæй 
нæм сау рæуæд ис, уый кæцæй зоны?» 
— Раст уыцы рæуæд бахъæудзæн дæсны фæрсынæн. Райсом æй 
æркæнут æмæ уæд базондзыстут хабар. 
Гыцци разыйæ баззад. «Дыууæ-æртæ сæры суæлдайгæнæн ис, — 
хъуыды кодта уый, — æрмæст иннæтæ аирвæзæнт». 
Уатмæ бацыд гыццыл чызг. 
— Иу ус æрцыди, — загъта чызг æмæ дуарæн æдде фæци. Уыцы 
ныхæстæй дæсныйы гыццыл цæстытæ ферттывтой æмæ дыууæр- 
дæм рауай-бауай систой, мыст цы гæды ауыны, уый цæстытау. 
Архайын райдыдта, Гыцци тагъддæр цæмæй ацæуа, ууыл, райста 
дзы туман æмæ йын загъта: 
— Афтæ уæдæ, райсом æркæндзыстут рæуæд, æмæ уын ратдзы- 
нæн дзуапп. 
Зæронд ус тыхст, дæсны фæрсыны æгъдæуттæй дзы куыд ницы 
ферох уа, ууыл æмæ бафарста: 
— Æндæр нæ ницы хъæуы? 
— Куыд ницы, куыд, хæринæгтæ дæр хъæуы, гуыдын æмæ двай- 
нойы авг. 
— Æндæр ницы? 
— Ноджы иу цыхт. 
Фæстаг лæвар хъуамæ уыдаид фысымты, æмæ дæсныйы ныхæ- 
стæй æфсины цæсгом барухс, цинæй йæ мидбылты бахудти. 
— Хорз, хорз, мæ бон, æппæт дæр æрхæсдзыстæм, — загъта 
Гыцци æмæ, арфæтæ кæнгæйæ, уатæй ахызти. 
Зæронд ус кулдуармæ куы ахæццæ, уæд æй гыццыл чызг ай- 
йæфта æмæ йын загъта: 
— Айсæт афтæ, ноджы ма, дам, гогыз дæр хъæуы, физонæг- 
фыхæй. 
488 

— Хорз, хорз, мæ къона, — дзуапп радта Гыцци. Стыр ныфс дзы 
бацыд, дæсны йын хорз кæй бафæрсдзæн æмæ сæ хин кæй фесæф- 
дзæн, уыцы хъуыдыйæ æмæ атындзыдта сæхимæ нарæг къахвæн- 
дагыл. 
* * * 
— Афтæ уæдæ, хорз ус, уæ фос фæнизджын æмæ скъуыйы хин- 
дзинадæй,— дзырдта дæсны дыккаг бон Гыццийæн. Уый йæм сæу- 
мæцъæхæй æрхæццæ лæвæрттæ æмæ хæринæгтимæ. — Хин иу ран 
ныгæд нæу, — дзырдта дарддæр Айсæт, — пырхгонд æрцыд æгас 
хъомдоныл, уымæ гæсгæ йын ссарæн нæй... Арæхстджын уыдыс- 
ты, ахæм тыхджын хин цы къухтæ скодтой, уыдон... Фæлæ Айсæт 
цы нæ базондзæн, цæмæн не схос кæндзæн!.. Уый зонут, æмæ уыцы 
бынат нал бæззы фос дарынæн, скæнут æндæр ран скъæттæ... Зæ- 
ронд куыдз æртæ хатты æрзилын кæнут æнамонд бынаты алыварс, 
стæй æртæ азы фæд-фæдыл, гутоныл-иу сифтындзут æртæ цæды 
хъуццытæ, афтæмæй йæ хуым кæнут, æрмæст дзы цыппæрæм азы 
онг таугæ мацы бакæнут. 
Гыцци æгасæй дæр хъустæ фестади. 
— Мæнæ ацы авджы ис дон, æз дзы ауагътон мæ цыкурайы 
фæрдыг, — дзырдта дарддæр дæсны. — Баназут æй уæ хæдзары, 
бинонтæй алкæмæн дæр куыд сфаг уа, афтæ, æмæ уæд цæрæнбон- 
ты дæр ирвæзт уыдзыстут хинтæй. 
Цалынмæ дæсны йæ уынаффæтæ дзырдта, уæдмæ Гыцци лæу- 
уыди сагъдауæй, куы фæци, уæд æй лæгъстæ кæнæгау бафарста: 
— Чи уыд, чи? Чи нын фехæлдта нæ хæдзар? 
— Цæмæн дæ хъæуы, уый зонын,— куыд дын бацамыдтон, афтæ 
бакæн, мацы дзы ферох кæн, мацы сæм бафтау, — æмæ та уæм 
амонд фæстæмæ æрцæудзæн. 
— О нæ ирвæзынгæнæг, нæ зæдыхай, дæ хорз дын цæмæй ба- 
фидæм, уый нæм нæй, фæлæ, дæ мæрдтыстæн, зæдтæ æмæ дзуæрт- 
тыстæн, ма мæ бамбæхс нæ фыдгулы, никæмæн æй схъæр кæндзы- 
нæн. Зæгъ мын йæ ном, Хуыцауы хатырæй!.. 
Айсæтмæ лæгъстæгæнæджы каст бакодта хæдзары æфсин дæр, 
æмæ уæд дæсны ахъуыды кодта: «Цæй, искæмæ йын бацамонон». 
— Хорз ус! — баздæхт Гыццимæ, — фæуæд дæ фæнд: хин уын 
чи скодта, уый цæры уæ фарсмæ, рахизырдыгæй. 
— Рахизырдыгæй ничи цæры, — сдзырдта ус. 
— Æцæг, æцæг, æцæг... Иннæрдыгæй, иннæрдыгæй... Дæсны 
куы фарстон, уæд мæнæ афтæ лæууыдтæн æмæ мæм афтæ дæр 
уымæн фæкаст, — уыцы ныхæстæ кæнгæйæ, Айсæты стыр сæр 
иуфарсырдæм азылд æнæбары. 
— Галиуырдыгæй, уæдæ, нæ, мæнæ афтæ, нæ? — афарста Гыц- 
ци, дуарырдæм амонгæйæ. 
Айсæт сразы, æмæ уæд Гыццийы цæсгом æваст фæтар æмæ 
нырхæндæг. 
489 

Дæсны бафиппайдта, усы цæсгом йæхи куыд аивта, уый æмæ 
фæтарст, кæд та йæ дыккаг амынд дæр нæ фæрæстмæ, зæгъгæ, 
фæлæ йæ Гыцци йæхæдæг фервæзын кодта йæ зын уавæрæй. 
— Мæнæ цытæ кæнынц, мæнæ, нæ хуыздæр лымæнтæ! — ризгæ 
хъæлæсæй сдзырдта зæронд ус. 
Дæсны бамбæрста хъуыддаг æмæ загъта: 
— Ау, æмæ никуы фехъуыстай æмбисонд: разæй дæм худы, фæсте 
та дын де счъилы нуæрттæ лыг кæны? Сымахыл дæр уыцы æмби- 
сонд æрцыд. 
— Ныр байгом сты мæ цæстытæ! — фæхъæр кодта Гыцци æмæ, 
хæрзбон дæр нал загъта, афтæмæй тагъд-тагъд цæуыныл фæци. 
Уыцы бон æгас комыл айхъуыст æнамонд хабар: Хуссарыхъæуы 
æрцыд стыр фыдбылыз. Къуылых Хъасболаты фырттæ фæхыл сты 
сæ сыхæгтæ Дадиатимæ, хыли фæмард Хъасболаты фырт Сабан 
æмæ уæззау цæфтæ фесты Дадиаты дыууæ æфсымæры... 
Нарæг къахвæндæгтыл Хуссармæ чыртæ-чыртæй цæуынц адæм. 
Зæронд лæгтæ, сæ сæртæ æруагътой, афтæмæй лæдзæджы æнцæйт- 
ты, сабыр цыдысты размæ. Сæ цæсгæмттæ — æрхæндæг... 
Адæм хъыг кодтой Сабаны мардыл — уый канд сæ хъæуы нæ, 
фæлæ æгас комы дæр нымад уыд сахъдæр гуырдыл; хъыг кодтой, 
адæмимæ хæларæй чи цард, уыцы Дадиаты æфсымæртыл. Хъыг 
кодтой зианджынты хæстæджытæ æмæ хæлæрттæ, сæ хъарджы- 
тæм æрыхъуыстой хæхтæ. 
Бирæ адæм æрцыд Хуссармæ. Иутæ лæууыдысты цавддуртау, 
æрæнцой кодтой сæ лæдзджытыл æмæ кастысты зæхмæ; иннæтæ 
джис-къус кодтой æмæ дзырдтой кæрæдзийæн: 
— Диссаг та куыд нæ у, куыд æрæгмæ базоны лæг, ызнаг ын чи 
у, æмæ йын æрдхорд чи у, уый!.. Æмæ куыд арæх рæдийæм! Уый 
та дын ног цæвиттон. Афтæ зынд, цыма ацы дыууæ хæдзарæй ад- 
джындæр ничи цард... Фæлæ нын зæды хуызæн дæсны байгом 
кодта нæ цæстытæ... 
Уыцы афон уарыд æмæ уарыд. Мылазон мигътæ уæззау æнца- 
дысты хъæдтæ æмæ хæхтыл, алырдыгæй хаста уымæлы тæф... 
АЦИНКОДТОЙ 
(Радзырд фæскавказы зæхкусджыты цардæй) 
Тедо цæуы иу лæдзæджы æнцой, Пидо та æнæ дыууæ лæдзæ- 
джы къахдзæф дæр нæ кæны. 
Зæронд лæгтæ цæрынц фæрсæй-фæрстæм чысылæй фæстæмæ... 
Сæ фыдæлтæ, чи зоны, сæхи ныййарджытæ дæр, раздæр цардыс- 
ты кæмдæр хæхты фæстæ, сæ цæгатварсырдыгæй. 
Хистæрты ныхæстæй зонынц, кæддæр, тынг раджы, æфцæджы 
фæстæ хæххон адæм кæрæдзи куы цагътой, мыггаг мыггаджы ныхмæ 
куы стад, алы хъæу дæр хæстон фидары хуызæн куы уыд, йæ кæ- 
490 

рæтты бæрзонд мæсгуытæ, афтæмæй, — уæд бирæтæ ралыгъдысты 
ардæм, Гуырдзыстонмæ... Ам æрцардысты, сабыр цардмæ чи бæл- 
лыд, кæнæ йæ туджджынтæй чи лыгъд, ахæмтæ. Æрбынат кодтой 
гуырдзыйы æлдæртты зæххытыл æмæ сæрибар адæм систы хъа- 
зайраг зæхкусджытæ — хизантæ1. 
Скодтой бирæ хъæутæ. Æлдæрттæ сын лæвæрдтой æнæпайда 
зæххытæ — æрхытæ, змисбынтæ, гæмæх бынæттæ, къæдзæхтæ — 
æмæ сын дзырдтой: «Мæнæ уын зæхх, кæд уæ зæрдæмæ цæуы, 
уæд ыл æрынцайут, цæрут ыл, æмæ уый хыгъдмæ фидут уыйбæрц 
æмæ уыйбæрц, уыдзæн уыл ахæм æмæ ахæм хæстæ». 
Тедо æмæ Пидо хорз зонынц, ахæм ран æрбынат кæнын цы у, 
уый!.. Искуы къæйфарс лæбырдыл хъавыс хуымзæхх скæнынмæ... 
Æргъомæй йæм сыджыт хæссыс, хæссыс æй тынг дардæй. Кусыс, 
дæ хид калыс мæй, дыууæ мæйы, зæгъыс, срæвдз и. Йæ кæрæтты 
йын садзыс дуртæ, къæйтæ, цæмæй йæ сыджыт ма ралæбыра, уый 
тыххæй. Иу райсом ацыдтæ дæ хуыммæ, кæсыс æмæ йæ бынаты 
уыныс афтид къæдзæх: æхсæвы йæ ныхсадта къæвдайы дон... Рай- 
дай та ногæй, фæлæ та уарын дæр йæ куыст бакæндзæн... 
Зæронд лæгты царды уыди рухс бонтæ дæр. Раджы, æрыгæттæ 
ма куы уыдысты, уæд æрцыд ахæм хабар, зæгъгæ, адæм нал уыдзы- 
сты æлдæртты дæлбар, уыдзæн сын сæхи зæхх æмæ йын нæ хъæу- 
дзæн хъалон фидын. Куыд цин кодтой уæд Пидо æмæ Тедо! Цин код- 
той æппæт хизантæ дæр... Фæлæ дзæгъæлы. Суæгъд кодтой быдыры 
цæрæг зæхкусджыты, раттой сын зæхх дæр... Хизантæ та... куыд уыдыс- 
ты, афтæмæй баззадысты. Æрæджы дæр ма, иу æхсæз-авд азы размæ, 
фæсивæд цæуылдæр æууæндыдысты, кафыдысты фырцинæй. 
— Ныууадзут, — дзырдтой сын зæрæдтæ, — ницæмæн хъæуы 
дзæгъæлы дзæнгæда! Нæ хъæуы знæт кæнын! Куыд уыди, афтæ 
уыдзæн! 
Уæддæр та зæрæдты зæрдæтæм ныккаст ныфсы дыдзырухс... 
фæлæ та дзы ницы рауад. Æмæ сæ къух ауыгътой алцæуыл дæр, 
фæсивæды ныхæстæм хъусгæ дæр нал кодтой... «Куыд уыди, афтæ 
уыдзæн» — алыг кодтой зæрæдтæ, ныууагътой æппæт хъуыддæгтæ 
дæр æмæ афтæмæй цыбыр кодтой сæ бонтæ. 
Тедо йæ хæдзары раз йæхицæн бадæн скодта хъæды лыггагæй, 
Пидо та сарæзта йæ хæдзары дуармæ бадæн дуртæй. 
Райсомæй изæрмæ сæ рæстæг æрвитынц иумæ. Кæд Тедо ра- 
цæуы раздæр йæ бынатмæ, уæд æй Пидо дардæй ауыны, йæхи йæм 
баласы сындæггай æмæ йæ фарсмæ йæхи æруадзы истæй æнцой. 
Кæд æмæ Пидо фæзыны раздæр йæ бынаты, уæд æм йæхи байсы 
Тедо æмæ йæ фарсмæ æрынцайы. 
— Цæй куыд, зæронд, куыд бафынæй дæ? — райдайы сæ иу. — 
Æхсæнчъытæ дæ тынг хъыг дардтой? 
— Мæ хур акæн!.. Суанг кæркуасæнтæм нæ бафынæй дæн, 
æрцъынд мæ нæ бауагътой, хæрæджы сæр бахæрой. 
1 Хизантæ абоны онг дæр сты æрдæг хъазары уавæрты. (Автор). 
491 

— Уæдæ мæн дæр нæ бауагътой фынæй кæнын, раст куыйтау 
хæцыдысты. 
Тедо ма хаттæй-хатт бафтауы: 
— Æмæ куыд æмбисонды рæвдз сты æхсæнчъытæ, æрцахсдзынæ 
йæ, уый йæхи радав-бадав сисдзæн, архайдзæн йæхи фæтылиф 
кæныныл!.. 
— Гъе, æмæ куыд, аирвæзынц дын? 
— Аирвæзы дзы. 
— Мæнæй дзы бæргæ нæ аирвæздзæн, æз сын базонын кодтон, 
Пидо чи у, уый! 
Уыйфæстæ сæ ныхас рахизы æндæр истæмæ. Кæд сæ исчи фын 
фены æмæ йæ бадары йæ зæрдыл, уæд æй рахабар кæны. 
Ныхасы рæстæджы Тедо сисы сурдымæн æмæ дымы, уадзы 
фæздæджы къуыбылæйттæ. Пидо та тамако æууилы. Сæ ныхас 
фæтынгдæр вæййы, исчи сæ æлдар Леуан Батуридзейы куы *ры- 
мысы, уæд. Пидо уый цардæй зоны иу æмбисонды хабар æмæ йæ 
арæх ракой кæны йæ хæларæн, уый дæр æм æдзух фæхъусы уыцы 
цымыдисæй. 
— Æлдар Леуан уыд уазæгуаты паддзахмæ, — райдайы Пидо. 
— Уый Леуан нæ уыд, фæлæ Луарсаб уыд, — нæ разы кæны Тедо. 
— Нæ, уый æнæмæнг Леуан уыди... Цавæрдæр фæсарæйнаг 
ралæвар кодта паддзахæн цъæтджын сызгъæрин уæрдон æртæ бæ- 
химæ. Паддзахы зæрдæмæ фæцыди уæрдон æмæ дзы афæнд кодта 
абадын, фæлæ йæ Леуан фæурæдта: «Паддзах, ма дзы сбад, раз- 
дæр уал æй авзарæм!» 
Паддзах æлдармæ байхъуыста æмæ фæсарæйнагæн йæхи сба- 
дын кодта уæрдоны. Уый йæ сæр бæргæ нынкъуыста, фæлæ йын 
цы хос уыд, паддзахы фæнд тыхджын у. Сбадт уæрдоны æмæ бæхтæ 
фезмæлыдысты, тахтысты дымгæйау. Уалынмæ уæрдон ныггуыпп 
кодта... цыма арв ныннæрыд! Уæрдон бæхтæ æмæ тæрæгимæ 
хæрдмæ фæхауд æмæ ныррыг сты. 
— Уый дын, гъе! — фæзæгъы Тедо æмæ та йæ сурдымæны æрнæ- 
мы тамако. 
Бакасти паддзах Леуанмæ 
— Мæ паддзахады æмбис дын дæттын ацы хъуыддаджы тых- 
хæй! 
— Нæ, нæ райсдзынæн, паддзах, — загъта Леуан.— Уый æз хæ- 
лардзинады тыххæй бакодтон. 
— Æмæ уæдæ нæ райста паддзахады æмбис? 
— Ай-гъай, нæ райста. Цы дзы кæна? Йæхæдæг дæр паддзахы 
хуызæн куы у! Цы нæ йæм ис? 
— Афтæ у, Пидо раст зæгъы. Дзурынц, æлдармæ, дам, ис æвзист 
чырын, уый цъупдзаг у сызгъæрин æхцайæ... Йæ сæр æхгæнын 
дæр нæ комы, фæстæмæ асхъиуы. 
— Гъе, уый дын гæды ныхас... Чырын хъуамæ æхгæнгæ кæна, 
науæд æхцатæ давд фæуыдзысты. 
— Æмæ сæ чи фæдавдзæн? Хæстæг бацæуын дæр æм ничи ба- 
492 

уæнддзæн... Йæ алыварс ис æхсаргæрдтæ æмæ хъаматæ. Уыдон 
ахæмтæ сты, æмæ дзы искæмæй мæнæ ацы хъæд куы ныххафай, 
уæд хъæд дыууæ дихы фæхаудзæн. Уыцы кæрдтæ сæхæдæг цæ- 
вынц, æлдарæй фæстæмæ чырынмæ чи бацæуа, уый, æлдармæ не 
’вналынц. 
— Уæд гæнæн ис... Уæд, ай-гъай, гæнæн ис, æмæ чырын æхгæнгæ 
ма кæна. 
— Уый ма уадиссаг нæу, фæлæ дын цы радзурынмæ хъавын, 
уый зоныс?.. 
Æмæ Тедо ракой кæны, Леуаны фыййæуттæй иу æлдары фосæй 
уæрыччытæ куыд давта, уыцы хабар. — «Цы фæвæййынц уæрыч- 
чытæ? Ау, фос афтæ чысыл цот кæнынц?» — фарста Леуан. — «О ме 
’лдар, афтæ чысыл... Бирæ дзы амæлы». Æлдар дзуры: «Кæд раст 
зæгъыс, уæд дын Хуыцау баххуыс кæнæд, кæд мæ сайыс, уæд та 
цавддур фест дæ бынаты!» Æмæ фыййау æвиппайды дур фестад. 
— Уанцон нæу! — зæгъы Пидо дис кæнгæйæ. — Æцæг фестад дур? 
— Уæдæ дын гæды дзурын, цы! Ныр дæр ма дур лæууы уыцы ран. 
Зæрæдтæ арæх æрымысыщ сæ лæппуйы бонтæ дæр. Тедо дзуры, 
зæгъгæ, уыди сахъ лæппу, Пидо дæр йæхи æвдисы уыцы хуызы. 
Пидо зæгъы: 
— Æз æцæг бæдæйнаг уыдтæн! Суанг-иу Цæцæнæй ратардтон 
бæхтæ æмæ сæ уæй кодтон Калак æмæ Гуры. Æмæ цы ’нхъæлыс? 
Фæстейæ дæр мæ никуы расырдтой! 
— Цы, уый зоныс, Пидо? 
-Цы? 
— Ацу æмæ уыдæттæ дæ фырты сывæллæттæн радзур. Æз дын 
дæ аргъæуттыл баууæндон?! Æз æй куы зонын, æмæ ды æфцæгæй 
фалæмæ дæ къах дæр куы никуы авæрдтай... фæлæ æз... Æз Цæ- 
цæны дæр, Быдыры Иры дæр æмæ... 
— Фæлæуу... фæлæуу! Кæд, цымæ? Сывæллæттæ дæр дзы æда- 
сæй цæуын куы байдыдтой, уæд... Ныр дзы дæлæ Уано дæр ацæу- 
дзæн, ахиздзæн æфцæгыл, æмæ йыл бындз дæр нæ фæхæцдзæн. 
Сгуыхтдзинады кой куы æрцæуы зæронд лæгтæм, уæд сын арæх 
асайы загъдмæ æмæ уæд сахатгай нал фæдзурынц. Фæлæ изæрмæ 
алкæд дæр бафидауынц. Афтæ цæуынц зæрæдтæн сæ сабыр бонтæ. 
Иухатт Тедо хæдзарæй куы рацæйцыди, уæд йæ къухы райста 
нартхоры æфсир. Иу карк йæ фæдыл рауад æмæ, лæг йæ бадæныл 
йæхи куы ’руагъта, уæд ын йæ къухтæм сгæпп-сгæпп байдыдта. 
Фыццаг æй атæрыныл бафæлвæрдта, стæй куы бамбæрста, нарт- 
хормæ æвналы, уый, уæд ын нæмгуытæ азгъæлдта. 
— Цы кусыс уый, Цыппурсмæ нард кæныс дæ карчы? — фæрсы 
Пидо йæ цурмæ бацæугæйæ. Æрбадт йæ фарсмæ. 
Тедо ахъуыды кодта: «Цæй, æцæг æм базилон... снард уыдзæн 
æмæ йæ хуыздæр аргъыл ауæй чындæуыдзæн». 
— Уæд цæуылнæ? — загъта йæ сыхагæн. Фæндыд æй, ныр дыууæ 
493 

азы ну бæрæгбоны дæр карк дæр кæмæ нæ уыд, уыцы Пидойы 
амæстæймарын. — Цæуылнæ Цыппурсмæ дæр? — æхсызгонæй дзу- 
ры Тедо. — Æви нын æнахуыр хъуыддаг у бæрæгбонмæ карк æргæв- 
дын, кæнæ хъыбыл æргæвдын дæр?! Огъо-гъо... Куадзæнмæ хъы- 
был куы аргæвстам, уæд та?.. Цæудзæн ыл ныр... ныр ыл æртык- 
каг аз цæуы... Лæппу ныллæууыд, ауæй, дам, æй кæнæм. Нæ, 
зæгъын, аргæвдæм æй бæрæгбоны. Не ’фсин дæр дын ме ’вварс 
фæци. Æмæ цы ’нхъæлыс, Пидо, и? Акалдтам хъыбылы, уæдæ 
цы!.. 
Дзурæг сæрыстырæй кæсы сыхаджы цæстытæм, уый та йæм 
хæлæг кæны. 
— Хъуыддаг уыд изæрæй, — дзуры дарддæр Тедо. — Уыд са- 
быр, мæйрухс изæр. Нæ лæппу йæ фыртимæ хъыбыл æфснайдтой, 
æз та пыхсытæм ауадтæн уæхстагтæ кæнынмæ. Сыхæгтæ дæр куын- 
нæ базыдтой, Тедо хъыбыл аргæвста, уый. Æвæццæгæн, афтæ 
æнхъæлынц, æмæ Тедо дæр уыдон хуызæн æнæ дзидзайæ цæры!.. 
Уистæ рахастон æмæ бацыдтæн хæдзармæ. Дисæй куыннæ амард- 
тæн: йæ нард уыди раст мæнæ уый бæзджынæн, уыныс?.. 
Тедо æвдисы йæ армы тъæпæн æмæ йæ хистæр æнгуылдз. 
— Уымæй мæнг зæгъыс, æвæдза! Хъыбыл афтæ нард никуы 
уыдзæн! 
Пидо ницыуал загъта. Тедо ма бирæ фæдзырдта хъыбылы тых- 
хæй æмæ каркæн æппæрста иугай нæмгуытæ. 
Пидо сыстад æмæ æнæдзургæйæ араст йæ хæдзармæ. 
— Фæцæуыс, цы, Пидо? 
Уый фæстæмæ нал ракаст æмæ ницы сдзырдта. Тедо бахъыг 
кодта йæ сыхаджы ацыдыл. Исты ма йын куы радзырдтаид, бæргæ, 
фæлæ æвиппайды... 
Уалынмæ Пидо фæзынд. Йæ къухы хаста нартхоры æфсир, 
æрлæууыд-иу, йæ фæстæ цыд бабыз, æмæ йын згъæлдта нæмгуы- 
тæ. Бабыз-иу рауыгъта нæмгуытæ, Пидо-иу ын ног æрызгъæлдта 
æмæ йæм сидт: «Цип-цип». Æппынфæстаг æрбадт йæ раздæры бы- 
наты æмæ зынæрвæссонæй дзуры сыхаджы ’рдæм: 
— Ацы бабыз æз хæссын куадзæнмæ. 
— Куыннæ стæй, куадзæнмæ!.. Æз æй уæддæр Цыппурсмæ 
хæссын. 
Афтæ дзырдтой дыууæ зæронды, фæлæ сæ фæндтæй исты ра- 
уайа, уый сæ зынæй уырныдта. Хорз загътой, хъуыддаг уыдонæй 
аразгæ кæй нæ у, фæлæ, хæдзар кæй уæхсчытыл æнцайы, уыцы 
бинонтæй — бинонтæн та, чи зоны, карк дæр æмæ бабыз дæр æндæр 
истæмæн нысангонд сты: кæм хъалон фидынæн, кæм æлдары хац- 
цоны аргъмæ, кæнæ бинонтæй искæмæн исты дзаума æлхæнынæн... 
Куыдфæнды уа, уæддæр уыцы бонæй фæстæмæ дыууæ зæрон- 
ды зæрдиагæй бавнæлдтой карк æмæ бабызмæ зилын, фæхъæл- 
дзæгдæр сты, уыди сын ныр, сæхи цæуыл ирхæфсой, уый. 
— Мæ карк уынддагдæр уыдзæн... Кæс-ма йæм, куыд стым- 
был, куыд! — дзырдта Тедо. 
494 

— Нæ, Тедо, мæ бабыз уынддагдæр уыдзæн, — йæ бон фыр- 
нæрдæй цæуын дæр нал у. 
— Цыфæнды зæгъай, уæддæр бабыз карчы цур ницы у. Бабыз 
та цæйаг у, бабыз?.. Не ’лдар карчы фыдæй фылдæр ницы уарзы, 
бабызы фыд та хæргæ дæр нæ кæны. 
— Цы зæгъыс, цы? — фесты Пидо, йæ армы тъæпæнæй йæ цæ- 
стытæ ахгæны æмæ, дис кæнгæйæ, кæсы йæ сыхагмæ. 
— Æмæ цы? 
— Куыд цы?! Дæ карчы мæ бабызыл барыс? Карк та цы у? Нæ 
иуырдæм, нæ иннæрдæм... Паддзах йæхæдæг уарзы бабызы фыд, 
карчы фыд йæхимæ æввахс дæр нæ уадзы. 
Изæры-иу зæрæдтæ сæ хæдзæрттæм куы цыдысты, уæд-иу Пидо 
æрдæгфæндагыл фæстæмæ фæкаст æмæ дзырдта: 
— Кæс-ма, кæс, мæ бабыз атæлфын дæр нал фæразы. 
Тедо дæр-иу фæзылд æмæ дзырдта: 
— Æмæ ды мæ карчы нæ уыныс, йæ къах айсын дæр нал фæразы. 
Уыцы бонæй дыууæ мæйы рацыд, афтæ хъæдгæронæй фæзынд 
цалдæр барæджы. Сæ фæндаг дардтой хъæумæ. Дыууæ зæронды 
сæ суыдтой. 
— Уый хъæуыхицау уыдзæн йе стражниктимæ, — загъта Пидо, 
дардмæ кæсгæйæ, йæ къухæй аууон акодта, афтæмæй... — фæлæ 
йæ кæд исты хъуыддаг ис, уæд фæрæдыд: зæрæдтæ æмæ сабитæй 
уæлдай никæй ссардзæн... Нæ зоны, куыстафон у, уый?! 
— Хъæуыхицау нæу, фæлæ сты цавæрдæр цуанонтæ. 
— Фендзыстæм, кæд хъæуыхицау нæ уа, уæд. 
— Фендзыстæм, кæддæра цуанонтæ нæ уой... Тагъд сæ ардæм 
хъæуы. 
Барджытæ-иу фæаууон сты кæнæ бæлæсты фæстæ, кæнæ æрхмæ 
ныххизгæйæ. Фæлæ уайтагъд зæрæдты комкоммæ къуылдымыл 
фæзынд цуанон куыдз æмæ срæйдта, йæ фæстæ æндæр... Разын- 
дысты барджытæ дæр. 
— Уый не ’лдар Леуан у, — загъта Тедо æмæ сыстад йæ бына- 
тæй. Сыстад Пидо дæр æмæ йæ лæдзджытыл æрынцой кæнгæйæ 
ныггуыбыр. 
Уый уыд æлдар Леуан Батуридзе йе ’хсæрдæсаздзыд фырт Миха 
æмæ дыууæ фæсдзæуинимæ. 
Леуан у ацæргæ лæг, фæлæ нырма йæ тых йæ мидæг ис, нырма 
уарзы хъазты скафын. Йæ тымбыл цæсгом æрттивы фырнæрдæй, 
тугау дары сырх-сырхид, йæ цæстыты йын нæрдтæ афтæ æрбал- 
хъывтой, æмæ ма зынынц дыууæ сау стъæлфæй. Æлдар ахуыр ни- 
куы кодта, фæлæ йæ ном æмæ йæ мыггаг фыссын зоны. 
Йæ фырт Миха æртæ азы гимназы фæцахуыр кодта уыцы иу 
къласы, стæй йæ фыдæн загъта, ахуыр кæнын мæ нал фæнды, 
зæгъгæ, æмæ иудадзыг хæдзары баззад. 
495 

Зылды адæм иууылдæр зонынц, Леуан æнæ сæн цæрын кæй нæ 
зоны, уый. Кæм фæнды уа, фынгыл сæн нæй, уæд хæрынмæ нæ 
бавналдзæн. Сæнæй уæлдай ма уарзы цуан кæнын — фæцайдагъ 
ыл æрыгонæй. Ныр дæр здæхти цуанæй. 
Худ сæры иу фахсыл конд, афтæмæй цыд хъалæй йæ бæхыл, 
йæ фæстæ та йæ фæсдзæуинтæ, уыдонæй иуы саргъыл ауыгъд уыд 
фæндаггон аг, сæны лалым æмæ æндæр ахæмтæ, иннæйы саргъыл 
уыд дзæкъул — уым зындысты мæргъты мæрдтæ. Æлдары лæппу 
хъазыд йæ бæхыл, скъæрдта йæ куы иуырдæм, куы иннæрдæм. 
Барджытæ æрлæууыдысты зæронд лæгтæм хæстæг. Фæсдзæ- 
уинтæ Леуанæн аххуыс кодтой бæхæй рахизын, Миха та йæхæдæг 
æргæпп ласта æмæ рохтæ авæрдта лæггадгæнæгмæ. 
Алыранæй сыхъуыст куыйты рæйын. Сывæллæттæ рыгты сæ 
хъазын фæуагътой æмæ кастысты уазджытæм. 
Пидо æмæ Тедо систой сæ худтæ æмæ сæ сæртæй акуывтой. 
Дзуапп сын ничи радта. 
— Тагъддæр хæринаг арæвдз кæнут, лæппутæ! — загъта æлдар 
лæггадгæнджытæн, йæхæдæг йæ къухтæ йæ синтыл сæвæрдта æмæ 
схызт къаннæг обаумæ, уырдыгæй зындысты йæ зæххытæ. 
Æлдары лæппу бацыд зæронд лæгтæм æмæ райдыдта семæ «хъа- 
зæн» ныхæстæ кæнын. 
— Дыууæ лæдзæджы дæм цæмæн ис? — дзуры Пидомæ. — Бæхы 
фæзмыс? Цыппар къахыл æнцондæр цæуæн у? Мæнæ дæуæн та 
дæ боцъо цы хуызæн у — сæджы тæф кæны, мæнæ дзы хъæмпы 
хæлттæ дæр! — æлдары лæппу райвæзта Тедойы боцъо æмæ кæл- 
кæлæй ныххудт. 
— Михакъо, а Михакъо! — обауæй æрцæйцæугæйæ дзуры æлдар 
йæ фыртмæ. — Цы ми кæныс уым, зæронд лæгтимæ зонгæ кæныс? 
Лæппу ныууагъта зæрæдты æмæ араст йæ фыды ’рдæм. 
— Æй, Михакъо, Михакъо, цæй цуанон ис дæуæй, куыд ницы 
амардтай уæддæр. 
— Хорз фадат мын нæ фæци, баба, æдзух дæр мæ дардæй æхсын 
хъуыд... фæлæ иннæ хатт фендзыстæм. 
Леуанæн обаурæбын стыр бæласы аууон нымæт æрытыдтой æмæ 
йыл йæхи æруагъта. 
— Фендзыстæм, иннæ хатт дæр дард нæу... Кæсыс, Миха, цы 
диссаджы зæххытæ мын ис! Адон сæ хуыздæртæй сты... Рæсугъд 
бынат, мæр хъæздыг... Фæлæ мын маст у... 
— Цы дын у маст? 
— Акæс-ма, цас зæххытæ ис! Ацырдæм, уыцырдæм — иууыл- 
дæр мах сты. Уартæ хъæд уыныс? Уый дæр мах у. Афтæмæй сæ 
пайда та — ницыгомау. 
Михакъо цыма йæ фыдмæ хъусы, афтæ дардта йæхи, фæлæ йæ 
хъуыдытæ ам кæй нæ уыдысты, уый бæрæг уыд йæ фезмæлдты- 
тæй, алырдæм ракæс-бакæс кæй кодта, уымæй. 
Леуан уый нæ фиппайдта æмæ дарддæр дзырдта: 
— Бирæтæ афоныл сæ хъуыддаг нывыл сæвæрдтой æмæ сæ чысыл 
496 

зæххæй исынц бирæ æфтиаг... фæлæ æз дæр райдайдзынæн... Ног 
азæй фæстæмæ хаццоны аргъ фæдывæр кæндзынæн... Хизантæ 
сразы уыдзысты, æндæр сыл цы бон уыдзæн уæдæ... Æмæ уæд... 
Михакъо йæ фыдæй адард. 
— Сывæллонæй уæлдай нæу! — хъыгзæрдæйæ загъта Леуан æмæ 
æрхуыссыд нымæтыл, фæндыд æй, цалынмæ хæринаг рæвдз кæна, 
уæдмæ афынæй кæнын. Йæ цæстытæ нæма æрцъынд сты, афтæ 
фæцыд топпы хъæр. Схæцыд йæ сæрыл. 
Алырдыгæй та ратахтысты куыйтæ æмæ рæйын систой, сывæл- 
лæттæ та лидзынмæ фесты. 
— Кæс-ма, кæс, баба, æвзæр топпæхсæг дæн? — худгæйæ дзырдта 
æлдары фырт. 
Йæхицæй цалдæр къахдзæфы æддæдæр уæлгоммæ хаудæй карк 
йæ гæндзæхтæ цагъта. 
Тедо иу къахдзæф акодта размæ æмæ уыцы уагыл лæугæйæ 
баззади. Йæ цæстæнгас, æнæисты æвдисгæйæ, куы æлдары худæг 
фыртыл æнцад, куы тыбыртæцæгъдæг каркыл. 
— Фыдуаг дæ, Миха, фыдуаг! — йæ мидбылты гæзæмæ бахуд- 
гæйæ, сдзырдта æлдар Леуан. — Цæй, уый цæмæн хъуыд?.. 
Æрбацыд фæсдзæуинтæй иу. 
— Зæгъ-ма, Габо, — дзуры йæм Михакъо, — исты æвзæр топ- 
пæхсæг дæн æз? — Ахæсс æмæ йæ сфизонæг кæн. 
Фæсдзæуин ахаста амæттаг. 
— Габо, Габо! Тагъддæр ма рауай ардæм! — уый хъæр кодта 
Михакъо. 
— Искуы ма ахæм бабыз федтай?! — амыдта, дард сæм чи лæу- 
уыд, уыцы бабызмæ. — Æрцахс уый дæр æмæ йæ сфизонæг кæн 
хъæдындз æмæ цывзыимæ, баба куыд уарзы, афтæ!.. 
Габо фæрæвдз бардзырд æххæст кæнынмæ. Уæзбын, хаст ба- 
бызы рацахсын — уымæн цас диссаг уыд! 
Бабыз фæсдзæуины къухты куы сбаб-бабб кодта, уæд æлдар 
Леуан йæ сæр уайдзæфгæнæгау батылдта æмæ загъта: 
— Фыдуаг!.. Тынг фыдуаг дæ, ацы лæппу! 
32 Коцойты Арсен 
497 

ФИППАИНÆГТÆ 
Коцойты Арсены уацмыстæ ацы рауагъды цæуынц æппæты æххæст- 
дæр æмбырдгондæй. Фæлæ, фыссæгæн йæ архив абоны онг кæй нæма 
разынд, уымæ гæсгæ зын у чиныг æххæст æмбырдгонд схонын. Дыууис- 
сæдз азæй фылдæр Арсены уацмыстæ мыхуыр цыдысты алыхуызон га- 
зеттæ æмæ журналты Калачы, Бетъырбухы, Цæгат æмæ Хуссар Ирысто- 
ны, стæй æндæр рæтты дæр, уыимæ арæх зындысты фæсномыгæй (зынд- 
гонд сты Арсены фæсномыгтæ: Арсен Дарьяльский, Хабос, Иунæг, Га- 
бойты Габо, Ар. К., К.). Уыйадыл, кæд дзæвгар библиографион куыст 
бакодтой йæ иртасджытæ, уæддæр кæронмæ бæлвырдгонд нæма сты йæ 
фыстытæ. 
Арсен йæ фыццаг уацмыстæ фыста, кæнæ тæлмац кодта уырыссаг 
æвзагмæ, афтæмæй уыдтой рухс. Æрмæст ын цалдæр радзырды бантыст 
рауадзын йæхи æвзагыл журнал «Æфсиры». Советон дуджы дæр фыссæ- 
джы куыстытæ, арæхдæр зындысты периодикон мыхуыры, фæлæ цал- 
дæр хатты рауагъта Арсен хицæн чингуытæ дæр. Уыдоны сæйрагдæртæ 
сты: 1). А. Коцойты. Радзырдтæ. Рауадзæг — Хуссар Ирыстоны Ахуыра- 
ды Комиссарад, 1924 аз; 2). Арсен Коцойты. Радзырдтæ. Рауагъд П-аг, 
Мæскуы, 1927 аз; 3) Коцойты Арсен. Равзаргæ радзырдтæ, Цхинвал, 
1929; 4). Коцойты Арсен. Радзырдты æмбырдгонд. Фыццаг чиныг, Ор- 
джоникидзе, 1934 аз; 5) Коцойты Арсен. «Фыдбылыз», «Цæукъа æмæ 
фыркъа», «Ханиффæйы мæлæт», «Джанаспи». Орджоникидзе, 1940 аз; 
6). Коцойты Арсен. Уацмыстæ, фыццаг том, Дзæуджыхъæу, 1949 аз. 
(Ацы чиныг рацыд фыссæджы амæлæты фæстæ, бацæттæ йæ кодтой 
Ардасенты Хадзыбатыр, Епхиты Тæтæри æмæ Хъазыбегты Хъазыбег, 
раздзырд ын ныффыста Епхиты Тæтæри). Чингуытæй рацыдысты Ар- 
сены уацмыстæ уырыссаг æвзагыл дæр. 
Хицæн рауагъдтæ абаргæйæ куыд зыны, афтæмæй фыссæг йæхæдæг 
дæр, йæ редактортæ æмæ йæ рауадзджытæ дæр нæ арæзтой чиныг исты 
бæлвырд принципты бындурыл; уацмыстæ фæд-фæдыл æвæрд не сты 
нæдæр сæ ныффысты рæстæгмæ гæсгæ, нæдæр сæ темæтæм гæсгæ. Зæ- 
гъæм, 1-аг рауагъды «Сæумæрайсом» ис «Саломи»-йы фæстæ, афтæмæй 
«Сæумæрайсом», иуæй, раздæр фыст уыд, иннæмæй, æвдисгæ дæр, раз- 
дæр чи уыд, ахæм хъуыддæгтæ кæны. Уый зæгъæн ис, Арсен йæхæдæг 
кæй арæзта, уыцы чингуытæн се ’ппæтæй дæр. Æрмæст 1949 азы ра- 
уагъды уынæм уацмысты сæ фысты рæстæгмæ гæсгæ равæрды фæлва- 
рæн. Къухфыст-æрмæг сæм кæй нæ уыд, уый азарæй чиныг аразджытæ, 
зæгъæн ис, ницы сбæлвырддæр кодтой фыссæджы сфæлдыстады хро- 
498 

нологийæ; архайдтой, Арсен йæхæдæг цы рæстæг амыдта, уымæй. Аф- 
тæмæй зын бафиппайæн нæу, Арсены амынд азтæй бирæ гуырысхойаг 
кæй у, уый, йæхæдæг дæр сæ арæх ивта. Зæгъæм: «Фынддæс азыл» иу 
ран нысан кæны 1901 аз, иннæ ран — 1915 аз. Бæрæг у, йæ радзырдтыл, 
куы сæ ныффыста, уымæй дæсгай азты фæстæ зæрдаивæй кæй æвæрдта 
азты хыгъд, уымæ гæсгæ уыд фæрæдийæн дæр. Бæрæг у уый дæр, æмæ 
хаттæй-хатт радзырдты мидис комдзог цæуы амынд рæстæгыл: радзырд 
«Куыд мын алыгъдис»-ы фыссæг дзуры мидхæст, урс инæлæрттæ æмæ 
контрреволюцийы æфсæдты тыххæй, йæ фæстæ та æвæры: «1917 аз, 
Октябры агъоммæ». 
Ацы рауагъды пайдагонд цæуы 1949 азы æмбырдгонды фæлтæрд- 
дзинадæй, стæй Арсены иннæ чингуыты арæзты традицийæ. Фæлæ уымæй 
уæлдай хыгъд сты, фыссæджы сфæлдыстад цы цаутæ æмæ историон 
замантæ æвдисы, уыдоны афонтæ дæр. Иуæрдыгæй, уацмысты равæрд 
у сæ фысты рæстæгмæ гæсгæ, иннæрдыгæй — сæ мидисмæ гæсгæ, афтæ- 
мæй чиныджы бæлвырддæр зыны, Арсен йæ рæстæджы историон рæзт 
æмæ цард куыд æвдыста, уый. Чи зоны, иуæй-иу уацмыстæ фыст уыды- 
сты, цы бынаты сты, уымæй раздæр кæнæ фæстæдæр, фæлæ сæ раны 
сты иу царды уæрæх ныв ирддæрæй равдисыны тыххæй. 
Чиныджы ис цалдæр радзырды, Арсен фæстæдæр кæуыл бакуыста, 
ног уацмыстæ кæмæй сарæзта, ахæмтæ. Уыдон сты варианттæ, фæлæ 
сын ис сæрмагонд радзырдты нысаниуæг дæр, сты хицæн æххæст уац- 
мыстæ æмæ хаст цæуынц «Уæлæмхасæн», зæгъгæ, уыцы хаймæ. Уыр- 
дæм бацыдысты, мыхуыры уырыссагау чи фæзынд, ахæм радзырдтæ 
дæр ирон æвзагмæ тæлмацæй. 
Арсены уацмыстæн нæ баззад къухфыстытæ-автографтæ, æнæ уыдон 
та бæстон текстологон куыстæн бакæнæн нæй, зын раиртасæн сты, фыс- 
сæг йæ уацмысты стиль æмæ æвзагыл куыд æмæ цы хуызы куыста, 
уыцы фарстатæ. Иу кæнæ иннæ уацмысы мыхуырты зыны чысыл ивд- 
тытæ — уыдон фылдæр хатт вæййынц иугай дзырдтæ кæнæ хъуыды- 
йæдтæ, стæмдæр хатт — ныв æмæ бынæттæ. Кæй зæгъын æй хъæуы, 
уыдон, фыццаджыдæр, Арсен йæхæдæг ивта. Фæлæ дзы кæд редактор- 
ты фæллой дæр ис, уæд та? Цалынмæ Арсены сфæлдыстады тексто- 
логтæ ацы хъуыддаг сбæлвырд кæной, уæдмæ наукон бындур нæ уы- 
дзæн дзырдтæ æмæ хъуыдыйæдты варианттæ æвдисынæн. Ивдтытæ 
æвдыст цæуынц 1949 азы рауагъды, стæй Епхиты Тæтæрийы моногра- 
фийы (Епхиты Т. «Коцойты Арсен», Орджоникидзе, 1955). Ам сæ нал 
фыссæм. Варианттæй хæссæм, уацмысы конфликт æндæр хуызы кæм 
ахицæн вæййы, кæнæ йын йæ мидис чи ивы, æрмæст ахæм бынæттæ. 
Чиныг райдайы прозæйæ фыст уацмыстæй — уыдон сты Арсены сфæл- 
дыстады сæйрагдæр хуыз. Радзырдтæ, повестъ «Джанаспи». Роман «Кæф- 
хъуындар» кæд раздæр æрцыд фыст æмæ мыхуыр, уæддæр, æнæхъæн 
уацмыс кæй нæ у, уый тыххæй лæууы повесты фæстæ. Афтæмæй æвæрд 
не сты хронологимæ гæсгæ. Чиныгмæ хаст æрцыдысты Арсенæн йæ пье- 
сæтæ дæр. Уыдонæй алкæмæн дæр ис прозæйæ фыст вариант, фæлæ 
499 

драмон варианттæ сты æххæст æмæ сæрмагонд аивадон уацмыстæ, уымæ 
гæсгæ хаст цæуынц оригиналон уацмысты хуызæн. 
Поэзийы жанры Арсен ныууагъта цалдæр уацмысы, се ’ппæт ифтонг 
не сты аивадон æгъдауæй, рæвдздæр сты поэмæтæ «Мадинæ» æмæ «Мæ- 
лæтæй тыхджындæр» æмæ бацыдысты чиныгмæ. 
Хъæздыг æмæ бирæвæрсыг у Арсены публицистикæ, дзуры алыхуы- 
зон æхсæнадон, этикон æмæ культурон фарстытыл. Уымæй уæлдай Ко- 
цойы-фырт бирæ азты дæргъы газеттæм фыста алыхуызон лыстæг ха- 
бæрттæ æмæ уацхъуыдтæ, пропагандæ кодта наукæ æмæ техникæйы ног- 
дзинæдтæ, ирон æвзагмæ ивта, мыхуыр кодта, хæдзарады рæзтæн ахъаз 
чи у, ахæм уынаффæйы фыстытæ, истори æмæ дунезонæн уацтæ. Утæп- 
пæт куыстытæй чиныгмæ хаст цæуынц, фыссæджы æхсæнадон-полити- 
кон, этикон æмæ культурон домæнтæ искæцырдыгæй чи æвдисы, æрмæст 
ахæмтæ. Уацмыстæ кæрæдзи фæдыл æвæрд сты, иуæй, сæ темæтæм 
гæсгæ, иннæмæй, сæ фысты рæстæгмæ гæсгæ, афтæмæй аразынц хицæн 
циклгæндтæ. 
Уацмыстæн нæй къухфыстытæ — уыцы фиппаинаг хицæнæй амынд 
нал цæудзæн. Бæрæг нæу, кæд сæ фыста, уыцы рæстæг, уымæ гæсгæ 
амынд цæуы, æрмæст мыхуыры сæ чи кæд рацыд, уыцы рæстæг. 
ФИППАИНÆГТЫ ЦЫБЫРГОНД НЫСÆНТТÆ 
ХИ — 24. — А. Коцоев. Радзырдтæ. Рауадзæг — Хуссар 
Ирыстоны ахуырады комиссарад, 1924. 
М — 27. — Арсен Коцойты. Радзырдтæ. Мæскуы, 1927. 
ЦХ — 29. — Коцойты Арсен. Равзаргæ радзырдтæ, Цхин- 
вал, 1929. 
РÆ — 34. — Коцойты Арсен. Радзырдты æмбырдгонд, 1-аг 
чиныг, Орджоникидзе, 1934. 
КА — 40. — Коцойты Арсен. «Фыдбылыз» æмæ æнд., Ор- 
джоникидзе, 1940. 
«Уацмыстæ» — Коцойты Арсен. Уацмыстæ, фыццаг том, 
Дзæуджыхъæу, 1949. 
ЦФ — 59. — Коцойты Арсен. Цæукъа æмæ фыркъа, ра- 
дзырдтæ сывæллæттæн, Орджоникидзе, 1958. 
Коцойты Арсены уацмыстæ мыхуыр цыдысты периодикон мыхуыры 
куыд Цытджын Октябры социалистон революцийы агъоммæ, афтæ йæ 
фæстæ дæр. 
Хицæн чингуытæй та рацыдысты советон дуджы: 
А. Коцойты. Радзырдтæ. Рауадзæг — Хуссар Ирыстоны ахуырады 
комиссарад. 1924. 
Арсен Коцойты. Радзырдтæ. Рауагъд И-аг, Мæскуы, 1927. 
Коцойты Арсен. Равзаргæ радзырдтæ. Цхинвал, 1929. 
500 

Коцойты Арсен. Радзырдты æмбырдгонд. Фыццаг чиныг. Орджо- 
никидзе, 1934. 
Коцойты Арсен. «Фыдбылыз», «Цæукъа æмæ фыркъа», «Ханиф- 
фæйы мæлæт», «Джанаспи». Орджоникидзе, 1940. 
Коцойты Арсен. Хъусой. Радзырдтæ сывæллæттæн. Орджоники- 
дзе, 1940. 
Коцойты Арсен. Уацмыстæ. Фыццаг том, Дзæуджыхъæу, 1949. 
Коцойты Арсен. «Уацмыстæ». 2 томæй, 1-агтом. Сталинир, 1951. 
Коцойты Арсен. «Гигойы куадзæн». Иуактон пьесæ, Орджоники- 
дзе, 1957. 
Коцойты Арсен. «Цæукъа æмæ фыркъа». Радзырдтæ æмæ аргъæут- 
тæ сывæллæттæн. Орджоникидзе, 1958. 
Коцойты Арсен. «Хъусой». Радзырд сывæллæттæн. Орджоникидзе, 
1959. 
Коцойты Арсен. «Уацмыстæ». Дыууæтомæй. 1-агтом. Орджоники- 
дзе, 1971. 
Коцойты Арсен. «Уацмыстæ». Дыууæтомæй. И-агтом. Орджоники- 
дзе, 1972. 
Мыхуыр цæуынц: 
1. Радзырд «Цыппар туалладжы» журнал «Фидиуæджы» № 1, 1927 
аз) мыхуыры куыд рацыд, афтæмæй. 
2. Иннæ радзырдтæ æмæ уацау «Джанаспи» чиныг «Уацмыстæй» 
A949 аз). 
Уыцы чиныджы та мыхуыр уыдысты: 
а) Авторæн йæ фæстаг редакцимæ гæсгæ: «Цуанонтæ», «Рæдыд», 
«Хæлæрттæ», «Афтæ дæр вæййы», «Тохы бон», «Фынддæс азы», «Та- 
зырæт», «Хъусой», «Фембæлдысты», «Æнхъæл нæ уыдысты»; 
æ) 1934-æм азы Орджоникидзейы рауагъд «Радзырдты æмбырдгонд»- 
мæ гæсгæ: «Сæумæрайсом», «Æнамонд радзырд», «Ханиффæ», «Гигойы 
куадзæн», «Царды зилдухæны», «Цыппар æмæ ссæдз боны», «Æхцайы 
чырын», «Саломи», «Мырзæджы карьерæ», «Декрет», «Æнæхъус Ка- 
рум» æмæ «Дадолты мæт». 
б) 1940-æм азы рауагъды тексттæм гæсгæ (Цæгат Ирыстоны паддза- 
хадон рауагъдад): «Цæукъа æмæ фыркъа», «Ханиффæйы мæлæт» æмæ 
уацау «Джанаспи». 
Тексттæ мыхуыр цæуынц абоны растфыссынады æгъдæуттæм гæсгæ, 
уымæй уæлдай сæм æвнæлд ницы хуызы ис. Арæх сæ æмбæлы варва- 
ризмтæ (æндæр æвзагæй ист дзырдтæ), стæй, ирон æвзагыл чи нæ фи- 
дауы, ахæм уырыссаг хъуыдыйæдты арæзт. Уыдон баззадысты, фыссæ- 
гæн йе стилы хиæдтæ цæмæй нæ фехæлой, уый тыххæй, йæхимæ куыд 
сты, афтæмæй. 
Зынæмбарæн бынæттæ, æндæр æвзагæй ист дзырдтæ æмæ, нæ рæс- 
тæджы стæм хатт чи æмбæлы, уыцы ирон дзырдтæ амынд цæуынц хи- 
цæнæй алы радзырдмæ, уацмысы фæд-фæдыл куыд сты, афтæ. 
501 

РАДЗЫРДТÆ * 
Цуанонтпæ C-æм фарс) 
Мыхуыр цæуы «Уацмысты» текстмæ гæсгæ. Фыццаг хатт авторæн 
йæхи тæлмацæй уыд газет «Правда»-йы 1912 азы, «Помечтали», зæгъгæ, 
ахæм сæргондимæ. Уыдис ыл фыссæджы фæсномыг — Арсен Дарьяльс- 
кий. Иронау раздæр рацыд альманах «Малусæджы» 1922 азы, йæ быны 
дыууæ дамгъæйы — А. К., стæй уыд Арсены чингуыты се ’ппæты дæр. 
Авторæн йæхи нысанмæ гæсгæ фыст æрцыд 1902 азы2. «Малусæджы» 
текст æмæ фæстаг редакциты ’хсæн ис чысыл ивдтытæ. 
Автор йæ фиппаинæгты амоны дыууæ гуырдзиаг дзырды нысан: 
1) хъочах — сахъ, 2) чапартпæ — æлдары фæддзутæ. 
Лечъы бæстæ — афтæ хуыдтой ирон адæм Дагъистаны. 
рæсугъд къæлæсы уæрдон — файтон. 
...йæ нард уыди... цыппар æнгуылдзы — нард барст цыди æнгуылдз- 
ты уæрхæй. 
Фынддæс азы C5-æм фарс) 
Ист у «Уацмыстæй». Фыццаг мыхуыр уыд газет «Рæстдзинады», 
№6, 1923 аз, йæ сæргонд уыд «Ныр цы?», авторы фæсномыг — Габойты 
Габо. Уыйфæстæ бацыд — ХИ — 24, æмæ фыссæджы иннæ чингуытæм 
дæр. Фæстаг редакцийы ис чысыл ивдтытæ. 
«Уациллайы бон» æмæ «Сойгæнæн бонтæ» — дины бæрæгбонтæ. 
Сæумæрайсом D1-æм фарс) 
Мыхуыр цæуы «Уацмысты» текстмæ гæсгæ. Фыццаг хатт рацыд га- 
зет «Рæстдзинады», № 22, 1923 аз, уыдис ыл авторы фæсномыг — Га- 
бойты Габо. Уыд: ХИ—24, уыйфæстæ — амынд чингуыты се ’ппæты 
дæр. Йæ вариант «Фидис» уырыссагау авторы тæлмацæй уыд газет «Кав- 
каз»-ы 1901 азы. Фыст æрцыд 1902 азы. 
Рæдыд D6-æм фарс) 
Ист у «Уацмыстæй». Фыццаг мыхуыр уыд альманах «Малусæджы», 
æвæрд ыл уыд Арсены фæсномыг — Габойты Габо, бацыд фыссæджы 
радзырдты æппæт æмбырдгæндтæм дæр. Фыст æрцыд 1903 азы. 
1 Радзырдтæн нæй автографтæ, уымæ гæсгæ хицæнтæй нысан нæ цæу- 
дзæн уыцы фиппаинаг. 
2 Арсен йæ уацмыстыл, кæд сæ ныффыста, уый нысан кæнын райдыдта 
æрмæст 1934 азы уагъд чиныджы. Ам амынд цæуынц фыссæгæн йæхи ны- 
сангонд азтæ. 
502 

Æнæном радзырд E1-æм фарс) 
Ист у «Уацмыстæй». Фыццаг хатт уыд — РÆ—34. У 1903 азы фыст. 
миравоймæ прасенæ афыссын хъæуы — тæрхоны лæгмæ куырдиат 
афыссын хъæуы. 
гонорар — куысты мызд æхцайæ (журналист, фыссæг, нывгæнæг 
æмæ æндæртæн). 
джиранка — уæзы барст, 400 граммы. 
Ханиффæ E7-æм фарс) 
Мыхуыр цæуы «Уацмысты» текстмæ гæсгæ. Радзырды 1-аг вариант 
рацыд «Æфсиры» (№ 10, 1—11 фæрстæ), йæ сæргонд — «Ганиффæ», 
авторы ном нысан уыд — Ар. К. — Фæстæдæр ыл — кæд, уый бæрæг нæу 
— бакуыста ногæй, æмæ ацы вариант фæзынд — М—27, РÆ—34. Дыууæ 
варианты æхсæн ис зынгæ хицæндзинæдтæ. Фæстаг редакцийы, иуæй, 
йе ’взаг фæаивдæр, иннæмæй, бынтон æндæр хуызы æвдыст æрцыд хъай- 
тарты архайд, æмæ сын уымæй автор бæрзонд систа сæ уæздандзинад, 
сæ лæджыхъæд, сæ удты рæсугъддзинад. 
Чысыл ивдтытæ бахаста Арсен хъайтарты нæмттæм: Ганиффæ — Ха- 
ниффæ, Дзаххотт — Дзанхот; Тега фыццаг варианты уыд Уæлладжыры 
комæй, дыккаджы — Дæргъæвсæй. Цымыдисаг у мæнæ ацы ивд дæр: 
«Тега бæхыл лæмæгъ хыссæйы куклайы хуызæн фидауы!»— «Тега бæ- 
хыл зыгуымы голлагау фидауы!» (Цас аивдæр у æрымысгæ фæлгонцæй 
адæмон хуызджын ныхас!) Фæлæ сæйрагдæр ивæнтæ сты, уацмысы мидис 
æндæрхуызон чи кæны, уыцы бынæттæ. Мæнæ, Тега æмæ Ханиффæйы 
’хсæн цы ’рцыд, уый æвдисæнтæ: 
1-аг вариант 
Бæхыл хæцæг цырагъы рухсмæ ауыдта иу усы худгæ цæсгом. 
Уазæг бацыди. Дуар ныггуыпп кодта. Иу сахаты бæрц рацыдаид, 
уæд та дуар байгом и, æмæ уазæг рацыди æддæмæ, йæ фæдыл та уыцы 
ус, худгæйæ, рухсцæсгомæй. 
2-аг вариант 
Бæхыл хæцæг цырагъы рухсмæ ауыдта усы тарст цæсгом. 
Уазæг бацыди. Дуар ныггуыпп кодта. Минуты бсерц рацыди, æндæр 
нæ, уæд та.., æмæ а. д. 
Бынтон æндæрхуызон у 1-аг варианты кæрон. Ам æй мыхуыр кæнæм: 
Æмæ радзырдта Ганиффæ, хабар куыд уыди, цы уыди — сæрæй- 
бынмæ. 
— Зæгъут мын сымах ныр, æндæр исты гæнæн ма мын уыди? 
Афтæ фæци Ганиффæ йæ ныхас. 
503 

Къорд минуттæ уаты хъыпп-сыпп нал ссыди, æртæ дæр æнæ дзур- 
гæйæ, æнæзмæлгæйæ, лæууыдысты. 
— Бæлвырд, æндæр хуыздæр гæнæн ын нал уыди, — сдзырдта зæ- 
ронд лæг. 
— Æндæр гæнæн ын нал уыди, — загъта йæ фæдыл Тасолтан дæр. — 
Фæлæ æфхæрд тугæй æхсинаг у. 
— Ай-гъай, æфхæрд тугæй æхсинаг у, — загъта зæронд лæг æмæ 
сыстади бандонæй. 
Дыууæ дæр рацыдысты. 
* * * 
Уыцы æхсæв Тега дис кодта, цæмæн æрæнкъард и фысым, цæмæн 
фендæрхуызон йæ ныхас,— фæлæ йæ бæхыл куы абадти, бузныг æмæ 
хæрзæхсæв куы загъта фысымæн, уæд йæ зæрдæ фехсайдта, кæд, зæгъгæ, 
ай Тасолтан йæхæдæг у. 
— Уæдæ мæ ай маст исынмæ агурдзæн, — загъта йæхинымæры Тега, — 
агурдзæни, æмæ йын мæхи куы нæ бацамонон, уæд мæ кæм ссардзæ- 
ни?.. Хъуамæ ма бамбæхсон. Бамбæхсын Тегайæн худинаг у. 
Гъе, уый тыххæй схъæр кодта Тега йæ ном, уый тыххæй загъта фы- 
сымæн: 
— Сæр дæ куы бахъæуа, уæд бæрæг кæн Уæлладжыры коммæ То- 
гойты Тегамæ. 
Йæ хæдзармæ куы ’рцыди Тега, уæд æрхъуыды кодта йæ балцы 
хабар æмæ загъта йæхинымæры: 
— Бæлвырд уый уыди Тасолтан йæхæдæг. 
Тега æнæ хъусгæ нæ уыди Тасолтаны хъæбатырдзинады тыххæй, æмбæр- 
ста, уыимæ йæ зæрдиаг хæст кæй хъæудзæни, æмæ цæттæ дардта йæхи. 
Тасолтан та æцæг зилын райдыдта Тегайыл. Уый афтæ загъта: «Æз 
нал æркæндзынæи бынат, нал бацæудзынæн мæ усы уатмæ, цалынмæ 
уыцы уæлладжырон зæххыл цæуа!..» 
Иу бон Уæлладжыры фæдис фæцыди: чидæр аскъæфта фондзаз- 
дзыд сывæллоны. 
Фæдисонты æппæты разæй фатау тахти йæ диссаджы араббаг бæ- 
хыл Тогойты Тега... 
Мæнæ, мæнæ дыууæ-æртæ минуты ма, æмæ скъæфæджы баййаф- 
дзæни æмæ сывæллоны байсдзæн. Тега топп æргъæвдæй дардта, фæлæ 
йын багæрах гæнæн нæ уыди: сывæллоны ныццæвынæй тарсти. Æвип- 
пайды скъæфæг сывæллоны зæхмæ æрæппæрста, æргæпп кодта йæхæ- 
дæг дæр æмæ сывæллоны аууонæй топп фæдардта Тегамæ. 
Уый уыди Тасолтан. Тегаимæ ком-коммæ схæцынмæ йæ ныфс нæ 
хаста æмæ йыл хинæй рацыди. Уый хъуыста Тегайы хъæбатырдзинады 
тыххæй, хъуыста, фæдисы кæддæриддæр йæ араббаг бæхыл разæй кæй 
вæййы, æмæ сфæнд кодта бон сихорафон сывæллоны раскъæфын. 
Ныр Тега топпы дзых йæхимæ арæзтæй куы федта, уæд бамбæрста 
Тасолтаны хиндзинад, бамбæрста, фæлæ уæддæр багæрах кæнын нæма 
уæндыди, сывæллонæн тæрсгæйæ. 
504 

Уалынмæ топпы хъæр фæцыди... 
Диссаджы топпæхсæг уыди Тасолтан: ныхмæ хъавыди Тегайæн æмæ 
ныхы астæу ныццавта. 
Хъыпп-сыпп нал сфæрæзта Тега. 
Базгъордта йæм Тасолтан, йæ сæр ын хордзены авæрдта, багæпп 
кодта бæхыл, æмæ йæ цæст дæр нал ауыдта. 
Уый æртыккаг бон Тасолтан, йæ сæр бæрзæндты хæсгæйæ, сæ хъæу- 
мæ куы фæцæйцыди, уæд адæм загътой: 
— Худинагæй нæ баззади Тасолтан, йе ’фхæрд знаджы тугæй цæх- 
садта. 
Цы уыдзæн, цы? F4-æм фарс) 
Мыхуыр цæуы — РÆ—34 текстмæ гæсгæ. Фыццаг хатт фæзынд «Ма- 
лусæджы», 1922 азы, нысан ыл уыд авторы фæсномыг — Габойты Габо, 
радзырды æххæст сæргонд уыд «Цы уыдзæни, цы?.. Цы уыдзæни?» 
Уыйфæстæ ма бацыд Арсены чингуытæм: ХИ—24, М—27. Ныффыста 
йæ 1904 азы. 
Кусеткæ (уырыссаг — кушеткæ) — къаннæг, нывæрзæнджын диван- 
гонд; тæрхæг. 
Гигойы куадзан F9-æм фарс) 
Ист у «Уацмыстæй». Фыццаг хатт рацыд «Æфсиры», (№ 10, 1910 
аз). Уыд — РÆ—34, фæстæдæр дзы фыссæг сарæзта иуактон пьесæ, 
æмæ 1940 азы рацыд хицæн чиныгæй. Пьесæ Æппæтцæднсон конкурсы 
райста преми. Фыст æрцыд 1910 азы. 
Хæлæрттæ G3-сем фарс) 
Ист у «Уацмыстæй». Фыццаг мыхуыр уыди уырыссагау авторæн 
йæхи тæлмацæй газет «Правда»-йы 1912 азы. «Æмбæлттæ», зæгъгæ, ахæм 
сæргондимæ фæзынд «Рæстдзинады», № 56, 1926 аз; уыд: М—27, ЦХ— 
29, РÆ-34. Фыст æрцыд 1912 азы. 
денщик — революцийы агъоммæ: афицеры æххуысгæнæг (лæггадгæ- 
нæг) салдат. 
магазинкæ — ам: хæцæнгарз. 
Вагие высокоблагородие! — сидæн, афтæ паддзахы æфсады дзырд- 
той афицертæм, хистæр æфсæддон цинтæм. 
Афтæ дæр вæййы G8-æм фарс) 
Мыхуыр у «Уацмысты» текстмæ гæсгæ. Фыццаг хатт рацыд «Рæст- 
дзинады», № 62, 1926 аз; уыд газет «Хурзæрины», № 3, 1927 аз; альма- 
нах «Зиуы» 1927 азы. Бацыд авторы чингуытæм: ЦХ—29, РÆ—34. Фыст 
æрцыд 1913 азы. 
505 

Тохы бон (83-æм фарс) 
Ист у «Уацмыстæй». Мыхуыр уыд журнал «Фидиуæджы», № 11— 
12, 1927 аз. Бацыд - РÆ-34. 
Хицæн редакциты æхсæн ис ивдтытæ, фыссæг систа, мидис раргом 
кæнын æмæ фæлгонц аразынæн бæлвырд ахъаз чи нæ уыд, уыцы афы- 
стытæ. Фыст æрцыд 1915 азы. 
рацъон фæрæтп — фæтæнком фæрæт, Ирыстонмæ æфтыд Рацъæй, 
ныгуылæн Гуырдзыстоны районæй. 
адли — дæргъбарæн, уыд 0,71 метры бæрц. 
гололобый — ахæм æфхæрæн номæй хуыдтой Уæрæсейы колониза- 
тортæ æмæ шовинисттæ кавказæгты. 
городовой — паддзахы Уæрæсейы: горæты пъæлицæйы дæлдæр бы- 
наты кусæг. 
Фыдбылыз (86-æм фарс) 
Ист у «Уацмыстæй». Фыццаг хатт рацыд — «Мах дуг», № 3—4, 
1935. Уыд — КА—40. Фыст кæд æрцыд, уый бæрæг нæу. 
Ацы хабар Къостайы царды уыди ’ви нæ уыди, стæй радзырды иннæ 
архайджытæ чи уыдысты, уый сбæлвырд кæнын нæма бантысти. 
Курскаг слабодкæ — Дзæуджыхъæуы иу хай, венаг бандон — зынд- 
гонд уыд горæт Венæйы конд хъæдын дзаума. 
баригпон — нæлгоймаг зарæггæнæджы хъæлæс, реалон скъолайы 
надзирагпелъ — ам: скъолайы хъахъхъæнæг. 
самовар — донфыцæн згъæр мигæнæн, тæвд кæны, йæ мидæг ын 
зынджытæ бавæрынц, афтæмæй. 
Йе ’фсымæр облæспгон газегпы редактпор куы... — Ам ныхас цæуы 
газет «Терские ведомости» æмæ йæ æнæофициалон хайы редактор Г. В. 
Вертеповыл. Къоста 1899 азы Херсонмæ хаст куы уыд, уæд Цæлыккаты 
Аннæмæ фыста газетты тыххæй: «Надо бы и владикавказскую газету, да 
не знаю какую. «Казбек» я не люблю, а «Терские ведомости» — ненави- 
жу, а между тем, первую придется просить даром, обещав посылать им 
что-нибудь, а «Терские ведомости» — выписывать из-за приказов Каха- 
нова и передовиц Вертепова. Как бы ни было, но мне надо быть всегда в 
курсе событий в Терской области» (т. V. С. 89). 
Царды зилдухæны (92-æм фарс) 
Ист у «Уацмыстæй». Мыхуыр уыд «Фидиуæджы», № 5—6, 1927, 
стæй — РÆ—34. Фыст æрцыд 1914 азы. 
рессин æмæ ресфедер — нывтæ, хуызæгтæ аразæн кусæнгæрзтæ, 
инструменттæ. 
гпузуркæ (уырыссаг — тужурка) — хæдзары мидæг уæлæдарæн дзаума. 
картпæ — ам: хæринæгты номхыгъд сæ æргътимæ. 
506 

Тазырæт A00-æм фарс) 
Ист у «Уацмыстæй». Мыхуыр уыдис «Фидиуæджы», № 3—4, 1927 
аз, стæй — РÆ—34. Фыст кæд æрцыд, уый бæрæг нæу. Мыхуырты йыл 
автор йæхæдæг цы рæстæгтæ нысан кæны, уыдон раст не сты. Радзыр- 
ды тексты ис ахæм ныхæстæ: «1916 азы, æрæгвæззæджы, Тазырæт ра- 
раст ис...» Афтæмæй бæрæг у, уацмыс 1916 азæй раздæр фыст кæй нæ 
уыдаид, уый. 
Млет — хъæу Гуырдзыстоны, Арвыкомы фæндагыл. 
акцизон чиновник — паддзахы Уæрæсейы: адæмæй хъалонтæ исæн 
куыстуаты кусæг. 
артелыцик — æмгуысты тыххæй чи баиу вæййы, ахæм къорды уæнг. 
Ам: нефтгуырæнты хицæуттæй иу. 
Нобелы нефтгуырæнтæ — революцийы размæ Бакуйы нефтгуы- 
рæнтæ уыдысты фæсарæйнаг капиталистты къухы. 
патрультæ — æфсæддонтæ, кæнæ пъæлицæйы кусджытæ. 
браунинг — хæдæхсгæ дамбаца. 
ливор — дамбаца. 
инфлуэнцæ (итайлаг) — улæфæнты рог простудæ. 
Цыппар æмæ ссæдз боны A08-æм фарс) 
Мыхуыр цæуы «Уацмысты» текстмæ гæсгæ. Фыццаг хатт рацыд «Мах 
дуджы», № 2, 1934 аз, стæй - РÆ-34. 
апати (бердзенаг, апатия) — адæймаджы æппындæр куы ницыуал 
фендавы, ахæм уавæр; æрхæндæг, уæнгмард. 
инертад (латинаг) — адæймагмæ архайын, истæмæ тырнын куынæ- 
уал фæцæуы, ахæм уавæр. 
рясæ — сауджыны пæлæз. 
Куыд мын алыгъдис! A15-æм фарс) 
Мыхуыр цæуы — РÆ—34 текстмæ гæсгæ. Фыццаг хатт рацыд газет 
«Хурзæрины», № 18, 1926 аз. Автор ын йæ ныффысты рæстæг амоны — 
1917 аз. Октябры агъоммæ — фæлæ уый раст нæу. Радзырды ныхас 
цæуы контрреволюцийы рæстæгыл, уымæ гæсгæ йын ныффыссæн нæ 
уыд Октябры агъоммæ. 
Газеты текстæн уыд ахæм бацæуæн: «Мæскуыйы 1918 азы царды ныв- 
тæй. Ахæм зындзинæдты Уæрæсе бахаудис паддзах æмæ стыр хæсты 
аххосæй. Уыцы зындзинæдтæй йæ фервæзын кодта Советон хицауад». 
Хус къæбæртæ A17-æм фарс) 
Мыхуыр цæуы «Уацмысты» текстмæ гæсгæ. Уыд — ЦХ—29, РÆ-34. 
У 1917 азы фыст. 
507 

Паддзахы галуаны æрцарди æмæ ма мах мæт кæны! — ныхас цæуы 
Рæстæгмæ хицауады сæргълæууæг Керенскийы тыххæй. 
анархи — æнæзакьон æмæ æнæгъдаудзинад куы сиу вæййынц, ахæм 
хæццæ рæстæг. 
пресня — Мæскуыйы район. 
Цæукъа æмæ фыркъа A20-æм фарс) 
Ист у «Уацмыстæй». Фыццаг хатт фæзынд журнал «Пионер»-ы, №1, 
1940; уыйфæстæ — КА—40. Арсены иннæ чингуыты нæ уыд. Фыссæг ыл 
нысан кодта 1913 аз. Фадат ын уыд, афтæмæй уацмыс 1940 азы онг 
мыхуыры кæй нæ фæзынд, уый гуырысхойаг кæны уыцы рæстæг. Фæлæ 
кæд фæнды фыст уæд, уæддæр йæ идейон-аивадон ахадын къаддæр нæ 
кæны. 
«Пионер»-ы тексты ма йæ кæроны уыд: «Зыд цæстæнгасæй афæлгæ- 
сыди йæ цæрæнуатыл æмæ дзы ауыдта йæхи хуызæн цæрæгойты. Æмæ 
йыл мæнæ æмбырдтæ кæнын байдыдтой сæгуыттæ, сычъитæ, дзæби- 
дыртæ, цин кæнгæйæ рауын-бауын кодтой сæ ног уазæджы æмæ дзырд- 
той кæрæдзийæн: 
— Нæхи у. Цæрæд немæ сæрибары цардæй нæ уæгъды бæрзæнд- 
тыл». 
Æнхъæл нæ уыдысты A23-сем фарс) 
Мыхуыр цæуы «Уацмысты» текстмæ гæсгæ. Бацыд Арсены чингуы- 
тæм: М-27, ЦХ-29, РÆ-34. 
Автор ыл цы рæстæг нысан кæны, уымæ гæсгæ фыст æрцыд 1928 азы. 
Фæлæ уый раст нæу. Радзырд ис, 1927 азы фыссæгæн Мæскуыйы цы 
чиныг рацыд, уым. Афтæмæй 1927 азæй фæстæдæр фыст не ’рцыдаид. 
фуражкæ кокардæимæ — формæйы худ бæрæгдарæн значокимæ. 
хизантæ — Чысаны ирон адæм. 
Къаспийы станцæ — цæрæнуат Гуырдзыстоны. 
прейскурант — ам: хæринæгтæ æмæ сæ æргъты номхыгъд. 
«Цæрæнбоны зарæг» — гуырдзиаг адæмон зарæг «Мравалжамиер». 
Захъор — хъæу Хуссар Ирыстоны, Ленингоры районы. 
Ахалгур — ныры Ленингор, цардысты дзы Чысаны Ерыстау 
æлдæрттæ. 
аукцион — базар; уæййаг дзаума кæнæ фос балхæндзæн, аргъ фыл- 
дæр чи дæтта, уый. 
Дугиет — хъæу Гуырдзыстоны. 
Æнæхъус Карум A35-æм фарс) 
Мыхуыр цæуы «Уацмысты» текстмæ гæсгæ. Фыццаг хатт фæзынд 
«Фидиуæджы», № 5—6, 1927 аз, бацыд — ЦХ—29, РÆ—34. Кæцы азы 
фыст у, уый бæрæг нæу. 
508 

къоходзитæ — къахыдарæс, рæхсæнтæй быд æрчъитæ. 
чуститæ — сылгоймаджы дзабыртæ. 
духантæ — ам: хæрæндонтæ. 
мамадзагълотæ — гуырдзиаг æлгъыст (куыдзы фырт). 
толма, дзехви, хашлама — гуырдзиаг хæринæгтæ. 
манети (гуырдзиаг) — сом. 
тамада — куывды (бадты) хистæр. 
къацо (гуырдзиаг) — лæгай. 
шени чъири ме (гуырдзиаг) — дæ низтæ мæн уæнт. 
шен генацвале — рæвдауæн дзырдтæ гуырдзиагау. 
ицоцхле (гуырдзиаг) — бузныг. 
шен мамадзагъли, шен дедас... (гуырдзиаг) — æнæфсарм æлгъыс- 
тытæ. 
Ахалгур — кæс фипп. 508 фарсыл. 
Душет — кæс фипп. 508 фарсыл. 
Цыппар туалладжы A48-æм фарс) 
Фыццаг хатт рацыд «Фидиуæджы», № 1, 1927 аз. Авторы ном ны- 
сан уыд — Ар. К. Ам мыхуыр цæуы уыцы текстмæ гæсгæ. Нæ бацыд 
Арсены чингуытæм. Кæцы азы фыст у, уый бæрæг нæу. 
Тексты мидисмæ гæсгæ цыппар æмбалы «туаллæгтæ» не сты, фæлæ 
сты Хуссар Ирыстоны минæвæрттæ. 
«Собрание æркæсæд, постановлени рахæссæд, доложитæй скæнæд»... 
æмæ дарддæр — ам радзырды дыууæ архайæджы фæзмынц æмæ ху- 
дынц, иронау дзургæйæ уырыссаг æмæ гуырдзиаг дзырдтæй æвзаг 
æнæхъуаджы чи хæццæ кæны, уыдоныл. Арсен стыр аргъ кодта æндæр 
адæмты æвзæгтæн, йæхæдæг иттæг хорз зыдта уырыссаг æвзаг (хуымæ- 
тæджы нæ куыста Ленины «Правда»-йы корректорæй!), кæм хъуыд æмæ 
æмбæлд, уым дзы пайда кодта, фæлæ нæ быхста æвзаг арвистон кæнын. 
Куыста æмæ архайдта ирон литературон æвзаджы сыгъдæгдзинадыл. 
Ныффыста сæрмагонд фельетон «Ирыстоны нæуæг паддзах» (газет «Хур- 
зæрин», № 21, 1927 аз), уым цыргъзонд æмæ рæстдзæвин ныхæстæй 
фæхудт, æцæгæлон дзырдтæй æвзаджы фидауц чи халы, уыдоныл. 
Радзырды Арсен хъæлдзæг юморы фæрцы худы хицæн адæймæгты 
хъæнтыл; кæд цалдæр хабары æрхаста, уæддæр гуырысхойаг нæ кæны 
ирон æгъдæуттæ уазæг хынцыны тыххæй. Уымæн æвдисæн фæстаг ха- 
бар. 
Дадолты мæт A55-æм фарс) 
Мыхуыр цæуы «Уацмысты» текстмæ гæсгæ. Фыццаг хатт рацыд «Хур- 
зæрины», № 2, 1928 аз, йæ сæргонд — «Хæддзутæ». Ног сæргондимæ 
фыццаг хатт бацыд — ЦХ—29. Кæд фыст у, уый бæрæг нæу. Радзырдæй 
Арсен сарæзта пьесæ «Сау мигъ». 
Бафиппаинаг у, дæсны Биганоны сурæт тынг хæстæг кæй у радзырд 
509 

«Хины» архайæг дæсны Айсæты сурæтмæ; фæстаг уацмыс мыхуыр уыд 
1901 азы. 
тæгиаг (тæгиан) — Тæгиатæй, Иры уæздæттæй (ивгъуыд заманы). 
хæрдгæйæ арæзт дзабыртæ — сызгъæринытылд æндæхтæй нывæф- 
тыдтимæ. 
батист къабайаг — тæнæг хуызджын хъуымацы мыггаг. 
зин — дæлимон, хæйрæг. 
æнæзæгъинæгтæ — хæйрæджытæ. 
сивыр — хуынчъытæ кæм и, ахæм арынг. 
Хъусой A63-æм фарс) 
Мыхуыр цæуы «Уацмысты» текстмæ гæсгæ. Фыццаг хатт рацыд — 
РÆ-34. Ныффыста йæ 1920 азы. 
Ханиффæйы мæлæт A70-æм фарс) 
Мыхуыр цæуы «Уацмысты» текстмæ гæсгæ. Фыццаг хатт рацыд «Мах 
дуджы», № 4, 1934 аз, йæ сæргонд уыд «Куыд амард Ханиффæ». Ног 
сæргондимæ фæзынд — КА—40. Кæд æй ныффыста, уый бæрæг нæу. 
трефты дамæ — хъазæн къамты, сау цыппæрдигъон нысан кæуыл 
ис, уый. 
фæхеры кæнын — фæхъеллау кæнын. 
Æхцайы чырын A79-æм фарс) 
Ист у «Уацмыстæй». Фыццаг мыхуыр уыд «Фидиуæджы», № 9— 
10, 1927 аз. Бацыд чингуытæм - ЦХ-29, РÆ-34. Фыст æрцыд 1920 
азы. 
Саломи A84-æм фарс) 
Ист у «Уацмыстæй». Фыццаг хатт фæзынд «Рæстдзинады», № 2, 
1923 аз, бацыд чингуытæм: ХИ-24, М-27, ЦХ-29, РÆ-34. Фыст æрцыд 
1921 азы. 
Фембæлдысты A86-æм фарс) 
Ист у «Уацмыстæй». Фыццаг мыхуыр уыд «Фидиуæджы», № 1, 
1928 аз. Ис чингуыты: ЦХ-29, РÆ-34. Фыст æрцыд 1921 азы. 
...Инæлары ус... цыди фыццаг къласы, хицæн купейы... — револю- 
цийы агъоммæ вагæттæ дих цыдысты цалдæр къласыл, уæздæттæ æмæ 
хъæздгуытæ цыдысты 1-аг къласы. 
Ахалкалак — цæрæнуат Гуырдзыстоны. 
510 

Мырзæджы карьерæ A95-æм фарс) 
Мыхуыр цæуы «Уацмысты» текстмæ гæсгæ. Фыццаг хатт уыд — 
РÆ-34. У 1922 азы фыст. 
приказчик — дуканийы æххуырст кусæг, уæйгæнæг. 
оппортунист — йæхи пайдайæн уавæртæм гæсгæ чи ивы, адæмы 
хъуыддагыл гадзрахатæй чи рацæуы, ахæм адæймаг. 
бюрократ — зæронд фæрæзтæй чи кусы, хъуыддагæн йæ рæзтыл чи 
нæ архайы, æрмæст ын йæ æддаг хуыз чи кæны, ахæм кусæг. 
агуиан — иу агæй цы арахъ рацæуы, уый. 
Декрет B02-æм фарс) 
Мыхуыр цæуы «Уацмысты» текстмæ гæсгæ. Фыццаг хатт уыд — 
РÆ—34. Фыст æрцыд 1924 азы. 
Требæтæ (требæ) — дингæнæг адæмæн сæхи фæндонмæ гæсгæ сау- 
джынтæ цы дины æгъдæуттæ кодтой (дзуар æфтауын, аргъауын), уыдон. 
крест — аргъауæн дзуар. 
скуфиа (скуфья) - чырыстон дины кусджыты хъæдабæ цъупхуд. 
Вимболы карьерæ B07-æм фарс) 
Ист у «Уацмыстæй». Фыццаг хатт уыд — РÆ—34. Фыст æрцыд 1922 
азы. 
юнкерты скьола — паддзахы Уæрæсейы: æфсæддон скъола, подпо- 
ручик — паддзахы æфсады афицеры цин. 
цурыд кæрчытæ — царвы физонæггонд кæрчытæ. 
малаканты слабодкæ — Дзæуджыхъæуы иу хай. 
Æрхондон — къаннæг дон станицæ Къардонмæ æввахс. 
оратортæ — ам: æмбырды чи ныхас кодта, уыдон. 
керменисттæ — Цæгат Ирыстоны революцион парти «Кермен»-ы 
уæнгтæ. 
Цы ’рцыди Фæзыхъæуы æмбисæхсæв B15-æм фарс) 
Рацыд «Фидиуæджы», № 3—4, 1927 аз. Ам мыхуыр цæуы уыцы 
текстмæ гæсгæ. Фыссæджы чингуыты никуы уыд. Кæцы азы фыст у, 
уый бæрæг нæу. 
женотделтæ — сылгоймæгты хъуыддæгтæм чи каст, ахæм куыст- 
уæттæ. 
муниципализаци — паддзахад хицæн адæймæгты бар куы байсы зæхх 
æмæ æндæр исбонæй æмæ йæ горæт кæнæ хъæуы хиæвзæрст хицауадæн 
куы ратты, уæд уый. 
национализаци — бонджынты исбон (зæхх, банчытæ, заводтæ) рай- 
511 

сын æмæ йæ паддзахады исбон скæнын. Пролетарон национализаци у 
адæмы пайдайæн, социалистон цардæвæрды бындур. 
Тьбет — Хъæу Хуссар Ирыстоны, Цхинвалмæ хæстæг. 
Дыууæ фембæлды B24-æм фарс) 
Мыхуыр цæуы «Уацмысты» текстмæ гæсгæ. Уыдис ма «Мах ду- 
джы», № 3—4, 1934 азы. Йæ фысты рæстæг бæрæг нæу. Радзырд хæс- 
тæг лæууы аивадон очеркмæ, æгæр идеализаци кæны йæ рæстæджы 
колхозты цард. 
батрак — зæхджын æмæ кулакмæ æххуырст кусæг. 
æрцæуæггæгтæ — хохæй быдырмæ ралидзæг мæгуыр адæм. 
саботаж — куыст къуылымпы кæнынæн мадзæлттæ аразын. 
«Фыдæбоны» чызг B35-æм фарс) 
Ист у «Уацмыстæй». Мыхуыр ма уыд «Мах дуджы». Фыст æрцыд 
1940 азы. Фыццаг хатт сæргонды бынмæ къæлæтты фыст уыд — «ра- 
дзырд», фæлæ йæ автор ахахх кодта йæхæдæг. Уыдта, æвæццæгæн, 
уацмыс аивады æууæлтæй æххæст кæй нæ у, радзырдæй очеркмæ хæс- 
тæгдæр кæй у, уый. 
кавалер — чызгимæ чи кафы, хъазт кæнæ æндæр æхсæнадон бынаты 
йæм хъус чи дары, ахæм лæппу. 
Ферганы канал — зындгонд канал Узбекистаны, арæзт æрцыд сове- 
тон дуджы. 
каналы трассæ — канал кæуылты цæудзæн, уый бæрæггонд хахх 
зæххыл кæнæ картæйыл. 
гиурф — зæххы исты сгарыны тыххæй бынмæ цы нарæг уæрм ныкъ- 
къахынц, уый. 
æвдисæгтæ — куысты æнтысты бæрæггæнæнтæ. 
дæлджинæг — бæрзонд былæй арф æрхмæ хауæн. 
æндæуæгъ — æмерысгæнæг (уарзты). 
Габо B41-æм фарс) 
Ист у «Уацмыстæй». Уыдис чиныг «Мæлæт немыцаг оккупанттæн»-ы 
1942 азы. 
Радзырд хæстæг у очеркмæ, æвдисы цалдæр нывы Советон Цæдисы 
Хъайтар, инæлар Хетæгкаты Георгийы æвзонджы бонтæй. 
Цымийы хьæу — ис Зæрæмæджы зылды. 
гамхуд — адæмон сфæлдыстады: уыцы худ чи ныккæна, уый ничи- 
уал уындзæн, йæхæдæг та уындзæн алцы дæр. 
Нарыдон æмæ Арыдон — дæтты нæмттæ Зæрæмæг æмæ Нары зыл- 
ды. 
512 

Сæгъ æмæ чиныг B45-æм фарс) 
Рацыд газет «Хурзæрины», № 30, 1927 аз. Фыст дæр æрцыдаид 
уыцы аз. Ам мыхуыр цæуы «Хурзæрин»-ы текстмæ гæсгæ. Фыссæджы 
чингуыты никуы уыд. 
Сæргонды бын къæлæтты фыст ис — «Индиаг таурæгъ». Уый æр- 
мæстдæр у аивадон фæрæз, æцæгæй та таурæгъ у Арсены оригиналон 
уацмыс. Фыссæг æмбисонды хуызы дзуапп дæтты, 20-æм азты ирон лите- 
ратурон æвзаджы тыххæй быцæутæ цы фарстаты фæдыл цыдис, уыдо- 
нæн. Уыди дыууæ фæндоны: иуæрдыгæй, Тыбылты Алыксандыр фыста, 
цæмæй ирон национ литературæ арæзт цæуа иу диалектыл — Темырболат, 
Къоста, Секъа, Елбыздыхъо, Цомахъы æвзаджы бындурыл; иннæрды- 
гæй, Къосирати Сæрмæт домдта, цæмæй дыгурон диалектыл дæр цæуа 
хицæн литературæ. Историон æгъдауæй Тыбылы-фырты хъуыды уыд 
растдæр, уымæн æмæ-иу адæмы национ литературæйы æвзагæн нæй диа- 
лекттыл хицæнтæгæнæн. Арсен дæр хæцыд Тыбылы-фырты хъуыдыйыл, 
ныффыста цалдæр уацы, уыдоны æвдисы, фæйнæрдæм хæцгæйæ нæ, 
фæлæ æмдыхæй аразын кæй хъæуы иу литературæ иу диалекты бынду- 
рыл. Таурæгъ ирдæй æвдисы, сæ зонд иу чи нæ кæна, уыдон рухс æмæ 
хорздзинадыл куыд нæ фæхæст уыдзысты, уыцы хъуыды. 
Буддæ — Инди æмæ æндæр скæсæйнаг бæстæты чи ныффидар, уыцы 
дины ахуырад буддизмы мифон бындурæвæрæг, æвдыст цæуы Хуы- 
цауы хуызы. 
Джанаспи B47-æм фарс) 
Повесть фыццаг хатт рацыд — КА—40. Мыхуыр цæуы уыцы текстмæ 
гæсгæ. Уыди ма «Уацмысты». 
аренды — хаццон (зæхх æххуырсын). 
вексыл (вексель) — бæрæг афоныл æхцайы хæс бафидыны гæххæтт. 
йоркшираг хуы — Англисы Йоркширы районы кæй хастой, ахæм 
нардгæнаг хуыйы мыггаг. 
Ахæм пъарадкæтæ æрæвæрдтой, æмæ æвзалы йеддæмæ ницыуал 
баззад сæ хæдзæрттæй,— ам ныхас цæуы, Гуырдзы меньшевикты æфсад 
Хуссар Ирыстоны куы басыгъта, уыцы хабæрттыл. 
Малаканты слабодкæ — Дзæуджыхъæуы иу район, Терчы галиу фарс. 
æрвæдзæг — бæндæны æлхынцъ, æлвасæн. 
пикантон хабар — цымыдисаг, адæм сæхи цæуыл ирхæфсой, ахæм 
диссаг. 
Кæфхъуындар C23-æм фарс) 
Романæй баззад æрмæст скъуыддзæгтæ. Мыхуыргонд уыдысты 1923 
азы «Рæстдзинад»-ы 11—17 номерты. Романыл æвæрд уыд Арсены фæс- 
номыг — Габойты Габо. Фыццаг скъуыддзаджы бын уыд редакцийы 
фиппаинаг: «Ацы роман рæхджы рацæудзæн хицæн чиныгæй, фæлæ 
33 Коцойты Арсен 
513 

уал дзы мах иукъорд гæбазы мыхуыр кæнæм». Кæройнаджы фæстæ та 
уыд ахæм фиппаинаг: «Рæстдзинад»-ы 12-æм номеры A2-æмы нæ, фæлæ 
11-æмы. — Ш. Дж.) куыд загътам, уымæ гæсгæ ацы романæй æрмæст 
хицæн гæбæзтæ мыхуыр кодтам. Ам æй скъуыддзаг кæнæм. Æххæстæй 
рацæудзæн хицæн чиныгæй». 
Роман нæ рацыд хицæн чиныгæй, — йæ аххос бæрæг нæу. Арсен æй 
нæ бахаста йæ иннæ чингуытæм дæр. 
боа — сылгоймаджы хъуырбæттæн зынаргъ сырддзармæй. 
муфтæ — сылгоймаджы дарæсы хай, сырддзармæй къухтæхъармгæ- 
нæн. 
РАДЗЫРДТÆ СЫВÆЛЛÆТТÆН 
Хыеддзау C39-æм фарс) 
Фыццаг хатт уыд журнал «Пионер»-ы, № 2, 1939. Ам мыхуыр цæуы 
уыцы текстмæ гæсгæ. Уыдис ма — ЦФ—58. 
Пионер Габо C39-æм фарс) 
Рацыд «Пионер»-ы, № 12, 1939. Ам мыхуыр цæуы уыцы текстмæ 
гæсгæ. Уыдис ма - ЦФ - 58. 
Фæкæс-ма, Ауызби! C41-æм фарс) 
Рацыд «Пионер»-ы, № 4, 1940. Ам мыхуыр цæуы уыцы текстмæ 
гæсгæ. Арсены чингуыты никуы уыд. 
Хæлæгой C42-æм фарс) 
Фыццаг хатт фæзынд «Пионер»-ы, № 11, 1940. Ам цæуы уыцы 
текстмæ гæсгæ. Уыдис ма — ЦФ—58. 
Дада æмæ хъæбатыр бындз C44-æм фарс) 
Рацыд «Пионер»-ы, № 12, 1940. Ам цæуы уыцы текстмæ гæсгæ. 
Уыдис ма — ЦФ—58. 
Куысыфтæг æмæ дурын C46-æм фарс) 
Мыхуыр уыд «Пионер»-ы, № 1, 1939. Ам цæуы уыцы текстмæ гæсгæ. 
Уыдис ма - ЦФ-58. 
Йæ сæргонды бын къæлæтты уыд — «Адæмон аргъæуттæй». 
Тулдз æмæ мæцкъор C47-æм фарс) 
Мыхуыр уыд «Пионер»-ы, № 4, 1940. Ам цæуы уыцы текстмæ гæсгæ. 
Тексты бын фыст уыди — «Немыцаг æвзагæй йæ раивта Коцойты Ар- 
сен». Уацмыс æцæг тæлмац у æви мистификаци у, уый нæма рабæрæг. 
514 

ЛЕГЕНДÆТÆ 
Фыццаг лæг æмæ ус C48-æм фарс) 
Мыхуыр уыд «Æфсир»-ы, № 2, 1910 аз, 15—16 фæрстæ. Рацыд, 
авторы ном ыл нæй, афтæмæй. Гуырысхойаг нæу, Арсены фыст кæй у, 
уый. Легендæ 1902 азы уырыссаг æвзагыл фæзынд газет «Кавказ»-ы 
184-æм номеры. Уыдис ыл Арсены фæсномыг — А. К-в. Уырыссаг вари- 
анты хуынди «Адам и Ева (Персидская легенда)». Дыууæ сюжеты зынгæ 
хицæндзинадæй ницы ис. 
Хур æмæ магй C49-æм фарс) 
Рацыд уырыссаг æвзагыл газет «Кавказ»-ы 1902 азы 103-æм номе- 
ры, «Кавказские заметки», зæгъгæ, ахæм рубрикæйы бын. Сæргонды 
бын фыст уыд — Ирон легендæ. Авторы ном — А. К-в. 
ПЪЕСÆТÆ 
Сау мигъ C50-æм фарс) 
Мыхуыр цæуы — РÆ—34 текстмæ гæсгæ. Фыццаг хатт рацыд «Фи- 
диуæджы», № 1, 1929. Авторы иннæ чингуыты нæ уыд. Ис ын прозаи- 
кон вариант — «Дадолты мæт», уымæн та йæ фыццаг вариант «В поис- 
ках за счастъем» рацыд уырыссагау газет «Новое обозрение»-йы, № 6069, 
1902 азы. 
Гæдыйы къах цыбыр у C61-æм фарс) 
Мыхуыр цæуы — РÆ—34 текстмæ гæсгæ. Авторы иннæ чингуыты 
нæ уыд. Ис ын прозæйæ фыст вариант — «Галиу хъуыддаг». Фыццаг 
хатт мыхуыры фæзынд «Фидиуæджы» 1929 азы 2-аг номеры. 
Гигойы куадзæн C67-æм фарс) 
Ам цæуы йæ фыццаг мыхуыры текстмæ гæсгæ — Коцойты Арсен, 
Гигойы куадзæн, иуактон пъесæ, Орджоникидзе, 1940. Йæ титулон сы- 
фыл фыст уыди: «Преми лæвæрд ын æрцыд Æппæтцæдисон конкурсы». 
Ис ын æмном прозаикон вариант. 
поэзи 
Мадинæ C79-æм фарс) 
Мыхуыр уыд «Мах дуджы», № 1, 1940. Ам цæуы уыцы текстмæ 
гæсгæ. Авторы чингуытæм никуы бахауд. Йæ кæроны нысангонд уыд, 
фыст кæд æрцыд, уыцы рæстæг — 1896 аз. Бæлвырдгонд иæу. 
515 

Мæлæтæй тыхджындæр C89-æм фарс) 
Мыхуыр уыд «Фидиуæджы», № 4, 1940. Ам цæуы уыцы текстмæ 
гæсгæ. Фыст кæд æрцыд, уый бæрæг нæу. 
ПУБЛИЦИСТИКÆ 
<Дыууæ æгъдауы> C98-æм фарс) 
Мыхуыр уыд уырыссаг æвзагыл газет «Терские ведомости»-йы, №5, 
1900 азы, Корреспонденциты хайы, Джызæлæй, зæгъгæ, ахæм сæргон- 
димæ. Уыдис ыл авторы фæсномыг — Хабос. 
Ноджы ма ирæды тыххæй C99-æм фарс) 
Мыхуыр уыд уырыссагау газет «Терские ведомости»-йы, № 13, 1900 
азы. Авторы ном — Хабос. 
Хæххон промышленносты змæлд Ирыстоны D01-æм фарс) 
Мыхуыр уыд уырыссагау газет «Терские ведомости»-йы, № 32, 1900 
азы. Авторы ном — Хабос. Лермонтовы рæнхъытæ ист сты йæ зындгонд 
æмдзæвгæ «Спор»-æй. 
<Цы цæуы, уый — хуыздæрæн> D03-æм фарс) 
Мыхуыр уыд уырыссагау газет «Кавказ»-ы, № 228, 1901 азы. Сæр- 
гонды бæсты йыл уыд: Цæгат Ирыстонæй. («Кавказ»-ы уацхъуыд). 
<Хъæууон афтекты фæдыл> D04-æм фарс) 
Мыхуыр уыд уырыссагау газет «Кавказ»-ы, № 261, 1901 азы. Сæр- 
гонды бæсты йыл уыд: Цæгат Ирыстонæй. («Кавказ»-ы уацхъуыд). Ав- 
торы ном — А. К-в. 
Иронау фыццаг хатт Ардасенты Хадзыбатыры тæлмацæй рацыд 1954 
азы «Мах дуджы» 2-аг номеры. 
эскулап — (рагон бердзенаг мифологийы низтæм зилыны бардуаг 
Асклепий) — афтæ худæджы хуызы фæхонынц дохтырты. 
<Нæ хъæуыхицæуттæ> D05-æм фарс) 
Мыхуыр уыд уырыссагау газет «Кавказ»-ы, № 215, 1901 азы. Сæр- 
гонды бæсты йыл уыд: Цæгат Ирыстонæй. («Кавказ»-ы уацхъуыд). 
Иронау рацыд 1954 азы «Мах дуджы» 2-аг номеры. 
Фыстæг редакцимæ D07-æм фарс) 
Мыхуыр уыд уырыссагау газет «Закавказье»-йы, № 148, 1909 азы. 
516 

Ирон интеллигенцийы хæстæ D08-æм фарс) 
Мыхуыр уыд уырыссагау газет «Закавказье»-йы 1909 азы ноябры 
номерты - 220, 224, 226. 
Арсен ацы статъяйы дзуры ирон культурæйы рæзтыл, тох кæны бæр- 
зонд аивадыл, фæлæ бафиппайын хъæуы, иуæй-иу культурон фæзындтæ 
æмæ фысджытæн раст аргъ кæй нæ кæны, уый. Зæгъæм, Брытъиаты 
Елбыздыхъойы сфæлдыстадæн, йæ хицæн уацмыстæн. 
Нсе фыдбылызты фыддæр D13-æм фарс) 
Мыхуыр уыд «Æфсир»-ы, № 4, 1910 азы. Авторы ном ыл уыд Ар. К. 
Ацы статъя уæрæхдæрæй уыд газет «Терские ведомости»-йы 1900 
азы (кæс: «Ноджы ма ирæды тыххæй»). 
Хъæууон банчытæ D14-æм фарс) 
Мыхуыр уыд «Æфсир»-ы 5 æмæ 7 номерты. Авторы ном — Ар. К. 
Хизанты тыххæй D19-æм фарс) 
Мыхуыр уыд «Æфсир»-ы, № 12. Авторы ном — К. 
хизантæ — афтæ хуыдтой, Гуырдзыйы æлдæртты зæххыл цы ирон 
адæм цард, уыдоны. 
цъунайраг — Цъунар — хъæу Хуссар Ирыстоны. 
<Ирон чингуытæ> Библиографи D21-æм фарс) 
Мыхуыр уыд газет «Хурзæрин»-ы, 1924 азы 2-аг номеры. Уыдис ыл 
авторы фæсномыг — Иунæг. 
Байат, Гутнат — ирон мыггæгтæй ахæм формæйы Коцойты Арсен 
арæх пайда кодта 20-æм азты (Æлборты — Æлборат, Æмбалты — Æмба- 
лат æмæ а. д.). 
Елбыздыхъо Брытъиаты D22-æм фарс) 
Мыхуыр уыдис, куыд некролог, афтæ газет «Хурзæрин»-ы, № 1, 
1924 азы. Авторы ном ыл уыд Арсены фæсномыг — Иунæг. Газет рацыд 
1-æм январы, некролог та фыст æрцыдаид 1923 азы, Елбыздыхъойы 
амæлæты фæстæ. 
Елбыздыхъойы тыххæй Арсенмæ уыд ныхмæвæрд хъуыдытæ. 
Иуæй йын стыр кад æмæ аргъ кодта, иннæмæй та йын йе сфæлдыс- 
тады уыдта æнæхъуаджы лæмæгъдзинæдтæ æмæ политикон гуымиры 
рæдыдтæ. Арсен 1934 азы ныффыста сæрмагонд критикон-биографион 
куыст драматурджы цард æмæ сфæлдыстады тыххæй (кæс: Архив 
СОНИИ, фонд № 13, опись 1, ед. хр. № 37). Куыст у тынг тенденцио- 
зон, фыст у гуымиры социологизмы фæрæзтæй, йедзаг у вульгарон 
хъуыдытæ æмæ рæдыд хатдзæгтæй, уымæ гæсгæ хаст не ’рцыд чиныгмæ. 
517 

Къостайы цырты тыххæй D23-æм фарс) 
Мыхуыр уыд газет «Рæстдзинад»-ы, № 72, 1926 азы. Авторы ном — 
Ар. К. 
Æргом фыстæг Цæгат Ирыстоны ЦИК-м æ D24-æм фарс) 
Мыхуыр уыд газет «Хурзæрин»-ы, № 35, 1927 азы. Фæстейы 2-аг 
абзацы ныхæстæ «йæхæдæг никæд скæндзæн пенсийы кой, фæлæ хица- 
уадыл æмбæлы ацы хъуыддагмæ æркæсын» уыдысты бæзджын фыст, 
авторы бахахгонд. Эпиграф чысыл ивдгондæй ист у Къостайы зындгонд 
æмдзæвгæ «Памяти П. И. Чайковского», зæгъгæ, уымæй: 
Тогда лишь в будущностъ народа я поверю, 
Когда он гения оплачет своего. 
Брытъиаты Елбыздыхъойы тыххæй D25-æм фарс) 
(Мысинæгтæ) 
Мыхуыр уыд «Мах дуджы», 1934 азы, № 5—6. Уацмыс у, æвæццæ- 
гæн, мыхуыр чи не ’рцыд, Арсены уыцы критикон-биографион очеркы 
иу хай. 
Къоста D29-æм фарс) 
(Мæ мысинæгтæй) 
Уыдис «Мах дуджы», № 7—8, 1939 аз. Ацы мысинæгтæ ма чысыл 
ивддзинæдтимæ мыхуыр уыдысты «Мах дуджы» 1935 азы 3—4-æм но- 
мырты дæр, стæй æндæр рæтты дæр. 
Сауджын æмæ молло ирон фольклоры D36-æм фарс) 
Мыхуыр уыдис «Мах дуджы», № 3, 1940 аз. 
Чысыл аргъау «Рувас æмæ уæрцц» ма хицæн уацмысæй уыдис жур- 
нал «Пионер»-ы, № 7, 1939 азы. Авторы ном ыл нысангонд уыди — К. 
Гуырысхойаг нæу, Арсен хицæн аргъæуттæ кæд адæмон сфæлдыстадæй 
райста, уæддæр сыл йæхæдæг кæй бакуыста, уый. 
просфора — аргъуыд дзул, дингæнджыты уырнындзинадмæ гæсгæ, 
цыма Чырыстийы буарæй у, æмæ дзы чи фæхъæстæ уа, уый ссыгъдæг 
уыдзæн йæ тæригъæдтæй. 
эффенды (туркаг дзырд) — афтæ пысылмон адæм фæдзурынц ны- 
мад лæгмæ. 
Сывæллæтты литературæйы тыххæй D41-æм фарс) 
Уыдис газет «Рæстдзинад»-ы, № 135, 1940 азы 10 июны. 
Мæ куыст «Правда»-йы D43-æм фарс) 
Мыхуыр уыд газет «Æрыгон болыпевик»-ы, № 54, 1941 азы 5 майы. 
518 

99 æви 100? D44-æм фарс) 
Мыхуыр уыд «Рæстдзинад»-ы, № 8, 1923 аз. Уыдис ыл æвæрд Арсе- 
ны фæсномыг — Гауарда. 
Доктор Муха, Марк, Тедо æмæ Пидо сты æрымысгæ нæмттæ, аива- 
дон персонажтæ. Арсен худы, иу литературон æвзаджы ныхмæ чи уыд, 
хицæн диалекттыл иу литературæ аразынвæнд чи кодта, уыдоныл. 
Ацы хъуыддагыл ма Арсен ныффыста цалдæр уацы: «Нæ сæфты 
хъаугъа» (газет «Хурзæрин», № 27, 1927 азы 30 июль), «Ноджы ма нæ 
сæфты хъаугъайы тыххæй» («Хурзæрин», № 30, 1927 аз), «Ноджыдæр 
æмæ ноджыдæр национализацийы тыххæй» («Хурзæрин», № 37, 1927 
аз), «Иугæйттæй... хицæнтæй» («Хурзæрин», № 10, 1928 аз). 
Дубль Ве æмæ æртæ филолоджы D45-æм фарс) 
Уыдис «Рæстдзинад»-ы, № 14, 1923 аз. Авторы фæсномыг — Гауар- 
да. Уыцы аз газеты 12-æм номеры уыд Габойты Габойы (Арсены) уац 
«Ирон ног дамгъæты тыххæй». Уым комкоммæ дзуры филологтæ — 
Дзагуырты Гуыбады, Æлборты Барис æмæ Тыбылты Алыксандры тых- 
хæй. Фельетоны æндæр вариант некролоджы хуызы уыд газет «Хурзæ- 
рин»-ы, № 2, 1924 аз. Ам æй æрхæсдзыстæм цыбыргондæй. 
«Цхинвалы, Хуссар Ирыстоны сæйраг сахары, ацы аз, ацы мæй, 
стыр Ногбоны æмбисæхсæв, амарди Дубль Ве. Бирæ фыдæбæттæ федта 
уый цæрæнбонты, бирæ мæстытæ йын басыгътой йæ зæрдæ. Никæй 
зæрдæмæ цыди æппын. Æппæт æй æлгъыстой, æппæт æй фаудтой. Чи 
йæ къахæй схуыста, чи къухæй, чи йыл дур цавта, чи — лæдзæг. 
Ныр амарди, æрынцади йæ фыдæбæттæй — рацыди Ирон газет ног 
алфавитыл æнæ Дубль Ве. 
Дубль Ве амарди. 
Йæ цæссыг ничи æркалдта Цхинвалы сахары марды уæлхъус. Ны- 
гæд æрцыди куыдзы мардау. 
Дубль Вейæн æрмæст иу æфсымæр уыди Дзæуджыхъæуы — Æлбор- 
ты Барысби. Телеграм арвыста уымæ зианы тыххæй «Хурзæрин»-ы ре- 
дакци. 
Сæрдиаг кодта, ныббогъ-богъ кодта Æлборат, райста ставд цым лæ- 
дзæг æмæ дзы йæ пака ных нæмы. 
Сау цæссыгтæ сау зæххыл парахатæй кæлынц, кæуыны уынæр 
Дзæуджыхъæуæй Калакмæ хъуысы. 
Кæуы, æрдиаг кæны Æлборат æмæ дзуры: 
— О мæ зынаргъ Дубль Ве! Мæ ныфс, мæ æнхъæлцау, мæ фæхæцæг 
ды куы уыдтæ!.. Дæ фæрцы æз хъуамæ фегад кодтаин латинаг дам- 
гъæтæ ирон адæмы цæсты æмæ афтæмæй хъуамæ мæхи дамгъæты про- 
ект ацæуын кодтаин... Ныр та ма цы кæндзынæн!.. Цæй дзæгъæлæй мæ 
ныууагътай!.. О мæ зынаргъ Дубль Ве, цы ма кæндзынæн! 
519 

О Дубль Ве! 
Куыд ма цæрдзынæн — ды кæмæн уыдтæ æмæ ды кæмæн нал дæ?! 
Æрдиаг кæны Æлбораты Барысби, йæ æрдиаджы уынæр 
Дзæуджыхъæуæй Калакмæ хъуысы. Йæ фæйнæфарс бакъул кодтой сæхи 
йæ компанионтæ — Гуыбады æмæ Давид, æмæ хæкъуырццæгæй кæуынц. 
Зианджынты маст цъус цæмæй фæсабыр уа, уый тыххæй «Хурзæрин»-ы 
редакци сарæзта рæсугъд быру Дубль Вейы ингæны алыварс — æркæ- 
сæнт зианджынтæ «Хурзæрин»-ы цыппæрæм цъармæ». 
Ирыстоны нæуæг паддзах D46-æм фарс) 
Фелъетон мыхуыр уыд «Хурзæрин»-ы, № 21, 1927 аз. Авторы ном 
ыл уыд — Ар. К. 
Фыссæг худы, мадæлон æвзаг алыхуызон хæддзу дзырдтæй æнæхъуа- 
джы арвистон чи кæны, уыдоныл. Арсен йæхæдæг арæх пайда кодта 
уырыссаг дзырдтæй, фæлæ сын зыдта бынат, нысан æмæ бæрц. 
равици (гуырдз.) — цы йын зонын, цæмæй зонын. 
арвици (гуырдз.) — нæ зонын. 
рогорц (гуырдз.)— куыд. 
унда (гуырдз.) — хъуамæ. 
гиени чъири ме (гуырдз.) — дæ низтæ мæн (уæнт). 
генацвале (гуырдз.) — рæвдауæн ныхас (дæ рынтæ ахæрон). 
холот (мхолот) (гуырдз.) — афтæ. 
къи (гуырдз.) — о. 
Цокъе æмæ йе *мгæрттæ D47-æм фарс) 
Мыхуыр уыд «Æфсир»-ы, № 7, 1910 аз. Уыдис ыл Арсены фæсно- 
мыг — Иунæг. 
Никъо æмæ Маро D48-æм фарс) 
Мыхуыр уыд «Æфсир»-ы, № 12. Рацыд анонимæй, фæлæ йын Ар- 
сен йæхæдæг 5 нывы кæй скодта, уымæ гæсгæ, стæй йæ стильмæ гæсгæ 
дæр æнæмæнг у Арсены фыст. 
Мошорди акедан, гиен дзагъло (гуырдз.) — адде у ардыгæй, куыдз! 
дзидза (гуырдз.) — дыджызæ, дзидзидарæг. 
Ной D51-æм фарс) 
Мыхуыр уыд «Хурзæрин»-ы, № 27, 1924 аз. Рацыд, «Чысыл фелье- 
тон», зæгъгæ, ахæм рубрикæйы. Авторы ном ыл уыд — Иунæг. Арсен 
текстмæ гæсгæ сарæзта дыууæ нывы: 1) Ной цин кæны; 2) Ной æрдиаг 
кæны. 
Ной — Ной Жордания, Гуырдзыстоны меныпевикты разамонæг, 1918 
520 

азæй 1921 азы февральмæ — сæ хицауады сæргълæууæг, фæстæдæр — 
эмигрант, лыгъд адæмæй фæсарæнты арæзта «ног хицауад» Советон рес- 
публикæйы ныхмæ. Йæ партион хъузæттæ систы шпионтæ, фашизм æмæ 
империализмы агенттæ. 
вагиа, вагиа (гуырдз.) — ура, цины хъæр. 
тавади æмæ азнаури — гуырдзыйы æлдæрттæ æмæ уæздæттæ. 
батъоно (гуырдз.) — æлдар. Ме ’лдар, зæгъгæ, гуырдзы буцæн фæ- 
дзурынц хистæрмæ, хицаумæ. 
Сачхер æмæ Чьиатур — цæрæнбынæттæ Гуырдзыстоны. 
Арвистон D52-æм фарс) 
Ацы чысыл хабæрттæ мыхуыр цыдысты «Æфсир»-ы, Арвистон, 
зæгъгæ, ахæм рубрикæйы бын. «Хистхор», «Цы у æдылыдæр?», «Тебо 
æмæ ирæд», «Дыууæ дæр иу низæй рынчын» уыдысты 1-аг номеры; «Ус 
нал куры» уыд 3-аг номеры; «Бирæгъы цард хуыздæр у» — 4-æмы; 
«Дыууæ адвокаты» — 8-æмы æмæ «Сæгуыт» — 9-æмы. Иууылдæр рацы- 
дысты æнæ авторы номæй. Афтæ-иу арæх фæзындысты Арсены уац- 
мыстæ «Æфсир»-ы. Сæ темæтæ æмæ се стиль фыссæгæн хицон кæй сты, 
стæй журнал æнæном мыхуыры кæй нæ уагъта йæ карикатурæты фарсмæ, 
уыйадыл сæ хæссæм Арсены сфæлдыстадмæ, фæлæ дарддæр уыдзысты 
бæлвырддæр кæнинаг. 
Карикатурæтæ D55-æм фарс) 
Коцойты Арсен уыд иттæг дæсны карикатурæтæ аразынмæ. Бæр- 
зонд эстетикон æмбарынад æм кæй уыд, ууыл нын дзуры «Æфсир»-ы 
аивадон фæлыст — уым Арсен ирон адæммæ хæццæ кодта дунеон аива- 
ды уацмыстæ, ахуыр сæ кодта рæсугъдзинад æнкъарыныл. Фæлæ эсте- 
тикон домæнты фарсмæ Арсен арæхстгай æвæрдта политикон фарстытæ, 
æвнæлдта рæстæг æмæ ирон адæмы царды ахсджиаг хъуыддæгтæм. Ка- 
рикатурæтæн цы политикон нысаниуæг уыд, уый ирдæй зыны, паддза- 
хы цензурæ сæ ныхмæ куыд тох кодта, уымæй. «Æфсир»-ы кæсæм: 
«Редакци 8-æм номеры «Арвистонæн» нывтæ сцæттæ кодта, фæлæ сыл 
мыхуыр кæныны размæ цензурæ йæ арсы дзæмбы æрхаста, — уый тых- 
хæй ацы № æнæ нывтæй баззади» (№8, 15 фарс). Тох цыди дарддæр. 
Иннæ хатт редакци фыссы: «Арвистонæн» ацы хатт æвæджиау хорз 
нывтæ бацæттæ кодтам, фæлæ та «цæйдæр» аххосæй мыхуыргонд не 
’рцыдысты... 
Цæй аххосæй? Уæрæсейы цæрæг адæм сæхуыдтæг куыннæ зондзы- 
сты, чингуытæ æмæ газеттæм цы дзуар, цы дуаг дары бар». 
Арсены карикатурæтæ фыццагæй ссæдзæмы онг ист сты «Æфсир»-ы 
номертæй. Фæстаг цыппар та газет «Хурзæрин»-æй (№1, 1924 аз. Иунæ- 
джы карикатурæтæ; №9, 1924 аз). Газеты ма Арсен рауагъта иукъорд 
карикатурæйы, фæлæ æвзæр кæй зынынц, уымæ гæсгæ нæ бацыдысты 
чиныгмæ. Ам дзы мыхуыр кæнæм цалдæры фыстытæ. 
521 

1) Иунæджы æнæхъола хъулæттæ 
1-аг ныв (сауджын æмæ молло мæгуыр лæджы ратон-батон кæнынц) 
Сауджын. Рацу махмæ — чырыстон дин хуыздæр у! 
Молло. Рацу махмæ — пысылмон дин хуыздæр у! 
Хæххон дзигло. Фæдис! Удæгасæй мæ хæрынц! 
2-аг ныв (Сырхæфсæддон сауджын æмæ моллойы кæрæдзиуыл 
цæвы). 
Фæдисон (Советон хицауад). Цæй, æмæ уын уæ ныхтæ кæрæдзи- 
уыл ныццæвон! 
2) Иунæджы карикатурæтæ. 
1-аг ныв. Аргъуаны. 
Сауджын (адсемсен). Ма бæллут мæнг дунейы дзæбæхдзинæдтæм! 
Бæллут уæларвон рухс дзæнæтмæ! 
2-аг ныв. Хæдзары. 
Сауджын. Карчы фыд æмæ сырх сæн иумæ диссаджы хорз не сты! 
(«Хурзæрин», №11, 1924 аз). 
3) Иунæджы карикатурæтæ. 
Цæгат æмæ Хуссар 
Бимбол. Æгас куадзæнтæ дыл цæуæнт, Тедо! 
Тедо. Бæрæгбоны хорзæх дæ уæд, Бимбол! 
Дæ къух мæм авæр. Æйтт, чысыл ма сиваз дæхи! 
Тедо. Нæ, Бимбол, ивазынæй ницыуал, фæлæ фæндаг къæртт кæ- 
нын хъæуы ацы æлгъыст хæхты! 
(«Хурзæрин», №12, 1924 аз). 
4) Иунæджы карикатурæтæ. 
Цыппар азы фæстæ 
1-аг ныв (Гæмæхсæр лæг æхсæвыгон бæлæгъы æрбаленк кæны.) 
Жорданиа. Цон, ныр афон у æмæ та президенты бандоныл æрбадон. 
2-аг ныв (Уыцы лæг тарстхуызæй, лидзгæйæ). 
Жорданиа. Уæртæ ма уым сты фыдбылызы болыневиктæ. Цон, ли- 
дзон, кæннод мын мæ фæрсчытæ ныссæтдзысты!.. 
(«Хурзæрин», №17, 1927 аз). 
Автобиографи D66-æм фарс) 
Мыхуыры цæуы фыццаг хатт. (Цыбыргондæй ма рацыд 1954 азы 
«Мах дуджы», № 2). Машинкæйæ фыстæй ис ЦИНИИ-йы архивы (Ар- 
хив СОНИИ, ОРФ, фонд № 13, опись I, ед. хр. 3). Фыст æрцыдаид 30-æм 
азты. 
Ардасенты Хадзыбатыр куыд зæгъы (кæс: «Мах дуг», 1954 аз, № 2, 
522 

81 фарс), афтæмæй Арсен йæ автобиографи ныффыста 1935 азы Цæгат 
Ирыстоны наукон-иртасæг институты аспиранттæй иуы куырдиатмæ гæс- 
гæ — уый хъавыд Арсены сфæлдыстадыл диссертаци фыссынмæ. 
Роман «Фыдæлты æгъдæутты нывæндтæ» æмæ повестъ «Кто вино- 
ват?» нæ баззадысты. Радзырд «Къæсса æмæ цъæх гæды», стæй, журнал 
«Нов»-ы цы уацмыстæ рауагъта, уыдон бæрæг æмæ æмбырдгонд нæма 
сты. Радзырд, æвæццæгæн, у «Дадолты мæты» варианттæй иу. 
1925 азы мыхуыргонд æрцыди мæ радзырдты 1-аг æмбырдгонд... — 
чиныг рацыд 1925 азы нæ, фæлæ 1924 азы. 
УÆЛÆМХАСÆН 
Цы фсеци Асæхмæты ирæд D72-æм фарс) 
Фыццаг хатт фæзынд 1910 азы «Æфсир»-ы (№7, 14—16 фæрстæ), 
фыссæджы чингуытæм хаст никуы уыд. Ам мыхуыр цæуы «Æфсир»-ы 
текстмæ гæсгæ. Бæрæг нæу йæ ныффысты рæстæг. 
Радзырды мидис æмæ йæ хъайтары хъысмæт дард сты æцæгдзина- 
дæй. Уый æмбæрста Арсен йæхæдæг дæр æмæ фæстæдæр ног хуызы 
равæрдта уацмысы сюжет. Фыццаг варианты хъæлдзæг анекдотау цы 
хабар радзырдта, уый дыккаджы («Афтæ дæр вæййы») сси цардæй ист 
карз реалистон ныв. 
Галиу хъуыддаг D73-æм фарс) 
Ист у газет «Хурзæринæй», фæзынд дзы 1929 азы 1-аг номыры, 
авторы ном йæ быны нысан уыд иу дамгъæйæ — К. Сæргонды бынмæ 
къæлæтты фыст уыд: «Радзырды хуызæн». Ацы фиппаинаг, чи зоны, 
йæ жанрмæ нæ хауы, фæлæ фыссæг зæгъынмæ хъавы, хабар царды 
æцæг кæй уыдис, уый. Фæстæдæр ацы сюжетæй Арсен сарæзта пьесæ 
«Гæдыйы къах цыбыр у», кæс... 
мæзджыт — пысылмæтты кувæндон. 
постояли двор (постоялый двор) — бæлццæттæн æхсæвиуатгæнæн 
кæм уыд, стæй сæ бæхтæн бынат, ахæм кæрт. 
хордзентсе — æмхæст дыууæ егъау хызыны. 
сохтæ — моллойы æххуысгæнæг. 
тахынæг — къалбас. 
фæйнæджы гæбæзтæ — иконæтæ. 
будсудзæн — буд кæм фæсудзынц æмæ сауджын кувгæ-кувын ахъел- 
лаугæнæгау кæй фæкæны, уыцы дзаума. 
городовой — пъæлицæйы кæстæр кусæг. 
участок — ам: пъæлицæйы хайад. 
Тутыр D77-æм фарс) 
Мыхуыр уыд уырыссаг æвзагыл газет «Кавказ»-ы, № 236, 1901 аз. 
Сæргонды бын къæлæтты ис — «Радзырд ирон цардæй». Автор йæ фип- 
523 

паинæгты уырыссагау æмбарын кæны дыууæ дзырды — «арахъ» æмæ 
«Тутыр». Тутыр хоны «бирæгъты бардуаг». Радзырд æвдисы дзуары 
бæрæгбоны æгъдау, адæмы нæрæмон зæрдæйы уаг. Цы зарæг дзы ис, 
уый автор хоны «стишки по адресу кадушки»: 
Слава и нашей кадушке, 
Кадушке неисчерпаемой... 
Три дня будем пить, — 
Три дня не истощится. 
Уый, æнæмæнг, уыдаид адæмон зарæг, иронау куыд зæлыдаид, уый 
та зын раиртасæн у ныр ахæм уырыссаг тæлмацæй. 
Фидис D78-æм фарс) 
Мыхуыр уыд уырыссагау газет «Кавказ»-ы, № 211, 1901 аз, йæ сæр- 
гонд уыд иронау, автор æй йæ бафиппаинаджы тæлмац кæны — «Злая 
насмешка». Сæргонды бын къæлæтты — «Радзырд ирон цардæй». Уац- 
мыс у радзырд «Сæумæрайсом»-ы 1-аг вариант. Сæ мидисы зынгæ ивд- 
дзинæдтæ нæй, фæлæ хицæн нывтæ, афыстытæ, архайдтытæ кæрæдзийæ 
дард кæй сты, уыйадыл æй уадзæм æнæхъæнæй. 
Хин D82-сем фарс) 
Мыхуыр уыд уырыссагау газет «Кавказ»-ы, № 231, 1901 аз, йæ сæр- 
гонд — иронау, йæ бынмæ къæлæтты —«Радзырд ирон цардæй». «Хины» 
нысан уырыссагау Арсен æмбарын кæны тексты мидæг, хатгай йæ ивы 
уырыссаг дзырд «колдовство»-йæ дæр. Фыссæг йæ фиппаинæгты амоны 
цалдæр дзырды: «Сафа» — артдзæст æмæ рæхысы бардуаг; «ердо»— 
артдзæсты сæрмæ фæздæгдзæуæн; «фæрдыг» (æвæццæгæн «Цыкурайы 
фæрдыг») — æрттиваг дурæй конд тымбылæг, æмæ «двайно» — дыууæ 
хатты уагъд ирон арахъ. 
Лцин кодтой D90-æм фарс) 
Мыхуыр уыд уырыссагау газет «Правда»-йы 1912 азы 159—161 но- 
мерты. У «Цуанонты» вариант. Хуссар Иры зæхкусджыты уавæрыл ма 
Арсенмæ ис уац «Хизанты тыххæй», кæс 419 фарс. 
... æрцыд ахæм хабар, зæгъгæ, адæм нал уыдзысты æлдæртты 
дæлбар... — ам ис 1861-æм азы реформæйы кой. 
... иу æхсæз-авд азы размæ, фæсивæд цæуылдæр æууæндыдыс- 
ты... — ам ныхас цæуы 1905 азы революцийыл. 

СÆРГÆНДТÆ 
—^ 
Джыккайты Шамил. Ирон аив дзырды зæрингуырд 5 
ПРОЗÆ 
Цуанонтæ 31 
Фынддæс азы 35 
Сæумæрайсом 40 
Рæдыд 46 
Æнæном радзырд 51 
Ханиффæ 57 
Цы уыдзæн, цы? 64 
Гигойы куадзæн 69 
Хæлæрттæ 73 
Афтæ дæр вæййы 78 
Тохы бон 83 
Фыдбылыз 86 
Царды зилдухæны 92 
Тазырæт 100 
Цыппар æмæ ссæдз боны 108 
Куыд мын алыгъдис! 115 
Хус къæбæртæ 117 
Цæукъа æмæ фыркъа (Радзырд-фантази) 120 
Æнхъæл нæ уыдысты 123 
Æнæхъус Карум 135 
Цыппар туалладжы 148 
Дадолты мæт 155 
Хъусой 163 
Ханиффæйы мæлæт 170 
Æхцайы чырын 179 
Саломи 184 
Фембæлдысты 186 
Мырзæджы карьерæ 195 
Декрет 202 
Бимболы карьерæ 207 
Цы ’рцыди Фæзыхъæуы æмбисæхсæв 215 
Дыууæ фембæлды 224 
«Фыдæбоны» чызг 235 
Габо 241 
Сæгъ æмæ чиныг (Индийаг таурæгъ) 245 

Джанаспи (Уацау) 247 
Кæфхъуындар (Роман) 323 
РАДЗЫРДТÆ СЫВÆЛЛÆТТÆН 
Хъæддзау 339 
Пионер Габо 339 
Фæкæс-ма, Ауызби! 341 
Хæлæгой 342 
Дада æмæ хъæбатыр бындз 344 
Куысыфтæг æмæ дурын 346 
Тулдз æмæ мæцкъор 347 
ЛЕГЕНДÆТÆ 
Фыццаг лæг æмæ ус 348 
Хур æмæ мæй (Ирон легендæ) 349 
ПЬЕСÆТÆ 
Сау мигъ 350 
Гæдыйы къах цыбыр у 361 
Гигойы куадзæн 367 
ПОЭЗИ 
Мадинæ (Поэмæ) 379 
Мæлæтæй тыхджындæр (Легендæ) 389 
ПУБЛИЦИСТИКÆ 
<Дыууæ æгъдауы> 
(Уырыссаг æвзагæй Джыккайты Шамилы тæлмац) 398 
Ноджы ма ирæды тыххæй (Джыккайты Шамилы тæлмац) 399 
Хæххон промышленносты змæлд Ирыстоны (Джыккайты Шамилы 
тæлмац) 401 
<Цы цæуы, уый — хуыздæрæн> (Джыккайты Шамилы тæлмац) 403 
<Хъæууон афтекты фæдыл> (Джыккайты Шамилы тæлмац) 404 
<Нæ хъæуыхицæуттæ> (Джыккайты Шамилы тæлмац) 405 
Фыстæг редакцимæ (Джыккайты Шамилы тæлмац) 407 
Ирон интеллигенцийы хæстæ (Джыккайты Шамилы тæлмац) 408 
Нæ фыдбылызты фыддæр 413 
Хъæууон банчытæ 414 
Хизанты тыххæй 419 
<Ирон чингуытæ>. Библиографи 421 
Елбыздыхъо Брытъиаты 422 
Къостайы цырты тыххæй 423 
Æргом фыстæг Цæгат Ирыстоны ЦИК-мæ 424 
Брытъиаты Елбыздыхъойы тыххæй (Мысинæгтæ) 425 
Къоста (Мæ мысинæгтæй) 429 
Сауджын æмæ молло ирон фольклоры 436 
526 

Сывæллæтты литературæйы тыххæй 441 
Мæ куыст «Правда»-йы (Мысинæгтæй) 443 
99 æви 100? (Чысыл фельетон) 444 
Дубль Ве æмæ æртæ филолоджы (Чысыл фельетон) 445 
Ирыстоны нæуæг паддзах (Чысыл фельетон) 446 
Цокъе æмæ йе ’мгæрттæ 447 
Никъо æмæ Маро (Чысайнаг таурæгъ) 448 
Ной 451 
Арвистон 452 
КАРИКАТУРÆТÆ 
Автобиографи 466 
УÆЛÆМХАСÆН 
Цы фæци Асæхмæты ирæд 472 
Галиу хъуыддаг (Радзырды хуызæн) 473 
Тутыр (Радзырд ирон цардсей) 477 
Фидис (Радзырд ирон цардæй) 478 
Хин (Ирон цардæй) 482 
Ацин кодтой (Радзырд фæскавказы зæхкусджыты цардæй) 490 
ФИППАИНÆГТÆ 498 

Литературно-художественное издание 
КОЦОЕВ АРСЕН БОРИСОВИЧ 
Произведения 
на осетинском языке 
Редактор 
С.З. Хугаев 
Художник 
В.С Григорян 
Технический редактор 
А.В. Ядыкина 
Корректор 
Э.Дз. Баликоева 
Компьютерная верстка 
З.С. Мисиковой 
Сдано в набор 19.03.12. Подписано к печати 18.07.12. Формат бумаги 
бОхЭО1/^. Бум. офс. № 1. Гарн. шрифта «Кудряшов*. Печать офсетная. 
Усл.-п.л. 33. Учетно-изд. л. 33,21. Тираж 1000 экз. Заказ № . С 20. 
Министерство культуры и массовых коммуникаций РСО—Алания. 
ГУП РСО—Алания «Издательство «Ир*, 362040, г. Владикавказ, проспект 
Мира, 25. 


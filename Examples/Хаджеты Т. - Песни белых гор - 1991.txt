ХАДЖЕТЫ 
ТАИМУРАЗ 
[Ьс хсехтпы 
ъаЬажытсе 
Æмдзæвгæтæ 
ДЗÆУДЖЫХЪÆУ «ИР» 1991 

840се 
X 12 
Хаджеты Т. 
X 12 Урс хæхты зарджытæ: Æмдзæвгæ- 
тæ — Дзæуджыхъæу: Ир, 1991 — 190 с. 
Хаджеты Т. Г. 
Песни белых гор. 
15ВЫ 5-7534-0371-9 
В сборник вошли стихи, написаниые за по 
следние несколько лет. Поэт воспсвает жизнь с 
всеми ее тяготами и испытаннями. 
4702470000-43 _ Л4 
X 50—91 840се 
Л М13К03)—91 
15ВЫ 5-7534-0371-9 © Хаджеты Т. Г., 199) 
1 

ИР-МÆ РАЙГУЫРÆН 
ÆЗ КУЫ АМÆЛОН 
Как умру, то поховаите... 
Шевчснко 
Æз куы амæлон, уæд-иу мыл 
Ды, мæ хæлар, ма кæ хъарæг! 
— Кæс,— зæгъ-иу,— тæхы æвдиуау, 
Иры урс бæрзæндтыл барæг! 
5 

МЕ ’ВЗАГ 
У иу æвзаг дæр а дунейæн фаг, 
Фæлæ нæ ивынц мады риу æндæрыл!.. 
Мæлæн дын нæй, мæ фыдæлты æвзаг, 
Кæд ма æрбайсæфт хоры нæмыг мæры?! 
Ды незаманæй ацы боны онг 
Нæ фесæфтай дæ уаз хъæлæс, дæ намыс. 
Æнус-æнус дæ сыгъдæг уды конд 
Цырен арт æмæ карды комыл бахсыст. 
Тыгъд быдыры дыл дымгæйы ныхмæ 
Лæхурдта Скиф йæ тызмæджы ныхæстæ. 
«Тох!.. Тох!..» — сæрмæттаг сабийы дзыхæй 
Ысхаудта дзырд — лæг у, æрцыд йæ рæстæг! 
Гуыпп... Мыхъхъ... Тъæпп... Дæнг,— 
ныффæсус и дæ хъуыр 
Ныццарыдта Алайнаг мады хъарæг... 
Фæразон дæ, æнхъæлмæгæс, мæгуыр: 
Кæд дыл ныккæндзæн иу фæрныг та зарæг! 
Фæлæ дæ рæстæг а фарнæй хызта, 
Дæ сызгъæрин æй ракалын нæ фæндыд... 
Ныззарыд уæд Ирон лæппу — Къоста— 
Æмæ дæ тулдз йæ уидæгтæм нызмæлыд. 
Мæлæн дын нæй, мæ фыдæлты æвзаг,— 
Дæ зæронд мад у ацы зæххы къори, 
Æмæ куы сæфай (ма зæгъæд ызнаг),— 
Дæуимæ сæфы дунейы истори! 
6 

ÆНАХУЫР МАСТ 
Цы нæ зынвæндæгтыл фæрыстæн,— 
Кæм нæ мын уыд лæппуйау хъарм, 
Фæлæ, мæ разагъды Ирыстон, 
Дæумæ хæссын уæддæр мæ мард. 
Зæлбадæныл, кæсæнау,— айнæг, 
Йæ фахсыл бабукъ и дæ къæс. 
Цæр дзы фæрнæй... Æрмæст-иу сайын 
Дæ уды ма уарзæд дæ цæст, 
Æмæ уæд дун-дуне дæхи у. 
Дæ пецы лагъзы баппар суг. 
Рыг миты уæз кæнц тыхурæд 
Дæ уæлхæдзар, фæлæ дæ туг 
Нæ тæрсы ницæмæй: ды зоныс, 
Нæ дæ зоны фæрныг æфхæрд! — 
Уый амонд у, æмæ дыл комы 
Нæ уыдзæн никуы дуар æхгæд... 
Уый амонд у, фæлæ дæ цард 
Ныббардзæн иу ахæм цъысымы: 
Дæ райгуырæн бæсты нымад 
Ды нал дæ уазæг йе фысымыл!.. 
7 

ИЗÆРЫГОН 
Фæлыгъди бон æмæ хæхбæсты 
Уæззау пакъуыйæ уары мит. 
Нæ зыны иунæг уд мæ къæсмæ, 
Нæ хъуысы ничердыгæй цъитт. 
Рæйы ма куыдз. Мæ хатæн хъарм у: 
Хуылыдз тæрс футтытæ кæны. 
Мæ зæрдæ нал агуры зарæг, 
Уый циу? Æви та ног мæныл 
Фæлвары хины митæ рæстæг: 
Цы хорз мын ракæны, гъе уый 
Мæ хъуырæй фелвасы фæстæмæ, 
Æмæ та иунæг дæ, мæгуыр! 
Уыдтæ мын ды æмæ фæцыдтæ... 
Ныр у зæдбадæнау дæ къуым. 
Æз арæх, арæх-иу рæдыдтæн, 
Цыма — бынсæфт, æдылы, куырм — 
Нæ уыдтон а царды мæнгарæзт: 
Паддзахæн бирæ у йæ бон— 
Æргом, рæстæвзар дæ — фæцарæхс, 
Науæд кæны мæгуыр дæ бон! 
Мæнæн ды уыдæттæй фæтарстæ, 
Фæлæ дæ макуы ма уæнт рох: 
Цæуыс зындонмæ, гъе уæд растæй — 
Уый уыд мæ царды уаг, мæ тох! 
8 

ТУГЪАНТЫ МАХАРБЕГÆН 
Дæ ном бæргæ цæры фæрнæй 
Нæ Ирбæсты йæ хорз, йæ исæй,— 
Фæлæ мæрдтæйдзæуджытæ нæй 
Æмæ дын чи дзура дæ риссыл: 
Дæ урс кæттагыл-иу гæддæр 
Цы Иры саг лæгты æвдыстай, 
Ныр уыдонæн сæ кой, сæ хъæр 
Нæ хъуысы никæцæй, дæуыстæн! 
Нæ ном нæ фидиссаг ысси, 
Куыд хъуамæ баууæндон фыдæлтыл, 
Кæд байдыдта 
Сослан 
Тæрсын — 
Тæппудимæ кæны æмвæндтæ... 
Уæййаг — Сатанайы рæсугъд, 
Кæмæ ма бабæлла, мæгуырæг!— 
Сыгъдæг æрвон рухсау йæ уд, 
Фæлæ ма чи цæуы йæ уынæг! 
Нæ дун-дуне пайдайыл мард, 
Мæнгæфсон — абон уа йе фидæн, 
Æмæ ирон лæппуйы кад 
Æрлæууыди æрдуйы хидыл! 
9 

ÆХСÆВ КЪОЗЫ ЦАДЫ ЦУР 
Фæлыгъди та хур, æмæ федзæрæг ком. 
Нæз бæлæстæ уады æхситмæ 
Æртыхстысты цады кæрæттыл æнгом, 
Иæ цæнгтæ сæ нал исы иу дæр. 
Мæ фысым — æнæфснайд, æрдæгхæлд хæдзар, 
Бæрзонд къуыппыл бабукъ и тары. 
Йæ рох къуымты, ризгæ, ныффæйлауы арт, 
Æддейæ та залты мит уары. 
Куыд рæсугъд, куыд æхцон у ацы къæсæр... 
Мæ хæцæнгарз баппæрстон къуымы, 
Цъæх фæнычы хъармыл æруагъта йæ сæр 
Мæ цуанон куыдз, фесхъиуы фыны. 
Мæн та ма цы домы. Æдзæмæй кæсын 
Пахуымпарау урс-урсид артмæ: 
Мæ зæрдæ уæлион дзæнæтыл тæфсы, 
У йемыдзаг зарæджы фарнæй. 
10 

ХÆХБÆСТЫ 
Æрсабыр та мæ зæрдæ ам 
Трамвайтæ, горæтаг хъыллистæй... 
Мæ урс гæдыйы фарсмæ — хъарм, 
Мæ къух æз ауыгътон мæ сисыл. 
Дымы. Хъызы. Фыццаг хатт нæу: 
Ныздухы зилгæ мит йæ фæттæ 
Мæ хæдзарыл. Мæ куыдз — фынæй» 
Æрæнцад уымæн дæр йæ зæрдæ; 
Фæлæ æваст фæцыд мæ хъæр,— 
Ныррæйы халæттыл, æндæр дзы 
Нæ зыны ничи. Хохы сæр 
Тыхдымгæ урс митæй æмбæрзы. 
Рæсугъд дæ, райгуырæн къæсæрГ 
Дæ уæзæгыл мæлын æхцон у: 
Ныр ам мæгуырæй дæр фæцæр 
Цæргæ-цæрæнбонты, мæ боныл! 
11 

ХОСГÆРДÆНЫ 
Иафийæн 
Хур фæтæнты кæны дзæгæрæг, 
Уыджы цæстау — нæ сæрмæ арв, 
Нылхъивы кæрдæгмæ мæ цæвæг, 
Æхситгæнгæ, йæ судзгæ арм. 
Тæнхъулон адардта нæ бæстæ, 
Æфтауы хъуыдытыл цъæх арт: 
Фæцарæхстæ, æрцыд дæ рæстæг,— 
Кæсыс æмæ — фæци дæ цард! 
Уæдæ цы нæ рæсугьд бæллицтæй 
Уыд зæрдæйы къæбиц æмрæз,— 
Лæппуйы хиирхæфсæн цинтыл 
Нæ кодтон уадиссæгтæ æз. 
Мæ Иры фарн æмæ йæ кадыл 
Уыди мæ цин, мæ рыст, мæ тох, 
Сæ номыл а фæрниаг царды 
Уыди мæнæй æппæтдæр рох. 
Æз уый, мæ хур, нæ дзурын хъастау, 
Фæлæ-иу аззадтæн æдзух 
Æмгары цин, хъæбулы уарзтæй, 
Æнувыд уарзонæй дæр цух. 
Мæ къæсы та нæ уыди бонваг 
Мæ цин... Æмæ уæд — лидзгæ дард,— 
Куыд ма уа кады хос йæ номæн 
Уæд та дæ мард, 
Уæд та дæ мард!.. 
12 

НАРТЫ БАТРАДЗЫ ФÆДЗÆХСТ 
Кæрæдзи уарзгæйæ цæрут... 
Къоа^ 
О кадылмард, бæрзонд хуры цот — Нартæ! 
Уæ тох цæуыл у? — Бафæрсæг уæ нæй... 
Нæхи куы у нæ удæгас, нæ мард дæр: 
Домбай, дзылыйæ, — аппарæн сын нæй! 
Уæд ма нæ чи у зондджындæр, тыхджындæр,— 
Уый чи нæ зоны? Дард куы уыны цæст... 
Фæлæ та ног, чыргъæды уаз бындзытау, 
«Æзлæгдæроныл» бацайдагъ и хæст. 
Фыдызнаг худы, уымæн у æхсызгон: 
Ныххæлæттаг йæ фыдгулы къæсæр, 
Æмæ рæхджы нæ сæфт къонайы зынгыл 
Нырттивдзæни йæ зынджыты цæхæр! 
Уæ ныфс, уæ тых æз дæн, фæлæ нæ дзурын,— 
Нæ мæ хъæуы быцæуы номыл хай, 
Æрмæст Хуыцауæй иунæг хорзæх курын: 
Уæ хуыздæртыл-иу ма кæнут тæргай!.. 
13 

УАЛДЗЫГОН ЦИН 
Фыд зымæг карз уыди,— фыд æлдар! 
Хъæрзыдта уад, фæлæ, кæс-ма, 
Æртахти хъарм бæстæй дзывылдар, 
Æмæ ма чи цæмæй тæрса? 
Ныууагътой арф кæмтты сæ фæдтæ 
Къæйных зæйтæ, фæлæ кæрон 
Æрцыди сау тымыгъы фæдтæн, 
Æмæ æваст нырттывта бон. 
Уæд арвы астæумæ уæзбынæй, 
Фæллад галау, фæцæуы хур. 
Лæгæн йæ тыхст æмæ йæ зынæй 
Нæ къæсы нал аззади мур. 
Æнусон цъитийы рæбынты 
Къæрццæмдзæгъдæй ныззилы дон; 
Ныххуды малусæг йæ былтыл, 
Зæгъы фыд зымæгæн хæрзбон. 
Уый чи уа, гъа-ма, комы дагъы, 
Цыма æгасæй у къæдзæх,— 
Къаннæг лæппу фæлæууы саргъыл, 
Тæры фæдисонау йæ бæх. 
14 

ЗÆРОНД КУЫДЗ 
Хъызы Къуыдары, æмæ цæст 
Нæ хæцы дымгæйыл... Уæддæр-ма, 
Кæйдæр мæкъуылы бын нымбæхст 
Мæ зæронд куыдз, кæсы æнхъæлмæ, 
Кæд фæзындзæн йæ хицау ног, 
Фыдызнæт сау байрагыл комы: 
Нæ йæм хъары, кæй у ыстонг, 
Мæлæтæн дæр сæттын нæ комы... 
Æмæ куы баййафы æфхæрд: 
Тæры йæ хъиладзагъдæй чидæр,— 
Нæ хъæуæй фесафы йæ сæр, 
Мæ фæндæгтæм фæкæсы бирæ. 
Фæлæ нæ зынын æмæ уæд 
Ныхсы йæ хауд рустæ цæссыгæй: 
Кæддæр æрвдзæфау уыд йæ рæйд,— 
Фæкæны ма хъыс-хъыс къæбысау... 
15 

ХОХАДЖЫ МАСТ ГОРÆТЫ 
Æз райгуырдтæн зæйцæуæн комы дагъы. 
Уым афтæ рæсугъд у, 
Уым афтæ зары дон, 
Æмæ дæ фыр цинæй куы сисай сау хох уаргъæн,— 
Фæцудынæй дын тас нæ уыдзæни, мæ бон! 
Уым алцыдæр дæу у: бæлас уа, зайæг халæй, 
Сырд дыл æнувыд у, 
Нæ дзы цæры мæнг уд; 
Кæсаг дын тар æхсæв ныцъцъортт кæндзæни малæй, 
Зынггур гæлæбу дын фæндагамонæг у. 
Уым цадæг арвыстон æвзонджы бонтæ адæн. 
Ныр мыи ам иу хъуыддаг 
Æдзух æрхæссы маст: 
Цæмæн сахуыр ысты кæрæдзи 
Сайын 
Адæм, 
Æви сын хинты сар фæлдисагæй у барст? 
Уæд мæм зæххы къори кæм нæ фæкæсы диссаг: 
Йæ хъаруйы фæрцы 
Цы нæ ыссардта лæг,— 
Æрвон тыгъдад ын — гом, йæ уæлныхты йæ систа, 
Йæ цардмæ йын кæнид фæлдисæг дæр хæлæг. 
Фæлæ... Æвæццæгæн, фыдæлты ныхас раст у: 
«Æгæргæнæг æгæр кæны...» 
16 

Æдзух 
Хъæртæ... Æртхъирæнтæ... Æхæлд атомы тасæй 
Лæууынц ныхæй-ныхмæ, æфсармыл систой къух. 
Æмæ куыд цæргæ у уæдæ — зæххыл, мæ боныл? — 
Йæхиуыл дæр куы нал 
Æууæнды лæг; 
Гуыдырæхгæдтæ ис сыгъдæг зæрдæйы номыл, 
Кæм чи ныгæд ис, уык куынæуал у бæрæг! 
Нæ дард фыдæлтæ-иу кæддæр куывтой Хуыцауæн,— 
Лæг хъуамæ истæуыл 
Æууæнда — уый у раст, 
Ныр ам сæ æууæнк дæр ныууæй кодтой æхцайыл, 
Кæны сæ раууатмæ æрвылбон царды тас. 
Магн та фæнды цæрын, кæддæрау, адæн,— 
Куырыхон раст хъуыды 
Куы рацæуид рæгъы: 
Нæ цардаразæг у паддзах, нæ — кусæг адæмы, 
Куы сæфа зæхх,— 
Йæ дзырд 
Фæстаг салдат зæгъы! 
Æрхастой дон æмæ æнцад-æнцойæ 
Æруагъта гал уæзæгæфхæрд къæбут: 
«Фæстаг хатт-ма нæ хæхбæстæйы донæй 
Ысхуыпп кодтон, 
Ныр мæ цæвут!» 
17 

ХÆРНÆДЖЫ РАЗМÆ 
Æцæг хабар 
Зианджынтæм æмбырдтæ кодтой адæм: 
Æдзард, æвæдæй саг лæппу фæхъуыд... 
Йæ бæх — æзнæт, у сонт цæстæнгас уадау, 
Хæрхидон æй нæ бауадзы ысдзырд. 
Йæ хæстæджытæ сахадзæст, сæргуыбыр, 
Кæны йыл алчи хирдыгонау мæт: 
Кæмæн æнæ уый нал хæцдзæн йæ дзывыр, 
Кæмæн та у æнафоны ысæфæт. 
Хæлæрттæ æмæ уарзон чызг йæ цуры, 
Цырагъау судзгæ, сагъдауæй лæууынц... 
Ныр хиуæттæн,— ирон æгъдау æй дзуры,— 
Изæрдалынгты нал фæтчы кæуын. 
Æмæ ныссабыр хъæу. Æрмæст ма чидæр 
Сæ кусæрттагæн. армæй дардта цæхх, 
Стæй уазал дон... Фæлæ сæ иу дæр 
Нæ касти галы зæрдæмæ дзæбæх. 
— Цæугæ, лæппу! — фæдзырдта гъе уæд фысым,— 
Æрхæссут ын дзуары комæй дон, 
Æмæ къæртт цæхх. Нæ хайуанæн æлгъыстау 
Нæу карды бынмæ бацæуын йæ бон. 
18 

ХÆЛАРМÆ 
Хъазгæмхасæн 
Гуыцмæзты Алешæн 
Мæ мæлæтыл ма ку, хæлар, 
Уæлдай æфхæрд ма кæ дæ зæрдæ! 
Æмбар-иу: фæауæрды цард 
Хæрз цъусдуг мæ хуызæн æвзæртыл. 
Уæд иударон ма кæ дæ рисс, 
Мæ цырты раз ма лæуу æдзынæг, 
Фæлтау-иу бæрзонд зарæг сис,—• 
Æз ма дын мæрдтæй дæр хъырндзынæн. 
Зындзынæ мæм урсбарц бæхыл 
Ды иу бон. Зæгъдзынæ уæндонæй, 
Нæ тохарыд зарæг зæххыл 
Кæй нæры уæлахизы номыл! 
Куы дзурай: фыдæлты гæнах 
Æрфидар, рæсугъд у Ирыстон,— 
Кæндзыстæм зындоны дæр мах 
Къæдз-мæдзы рæгъытæ, дæуыстæн!.. 
19 

æ ^. ж 
</УЪ (ГП> ЛЪ 
Мамсыраты Темырболаты мысгæйб 
Фæкъул и цард. Мæ туг фæллайы. ’ 
Хуыцау, кæмæ хæссон мæ хъаст?.. 
Куыройы фалгæрæттау, тайы 
Нæ дугмæ сабибонты уарзт. 
Фæлыгътæн æз мæ цин — мæ бæстæй. 
Кæйдæр Зæхмæ. Цы у мæ цард?!. 
Цæуы æбар, гæвзыккæй рæстæг,— 
Хъæныл кæм банымадтой кад, 
Уым æз æрттæдæлармæй бадын... 
Бæргæ, куы сын фæуин мæ фаг, 
Фæлæ хæтæнхауæджы адæм 
Нæ хонынц авдсæрион саг. 
Æмæ ныккæрзын уæд мæ рыстыл: 
Мæ зæрдæ мæм кæны хæрам:— 
Кæм и дæ рагбонты сæрыстыр, 
Æмæ дæ саст авдæны хъарм?! 
Нызгъæлæн и мæ хуымы ауæдз, 
Фæлæ, мæ райгуырæн, бæллын,— 
Хъæбулау мæ дæ цуры бауадз, 
Уæд та мæлын, лæгæй мæлын!.. 
20 

БÆХТЫ ДУГЪ 
Гъæтт, лæппу, гæрах фæцыди, 
Фесхой уæд дæ бæх! 
Иунæг хъуамæ уа дæ хъуыды: 
Комкоммæ-иу тæх! 
Фæндаг гакъонтæ, хуырджын у, 
Ууыл ма кæ мæт,— 
Хъуамæ а бæсты сыджытыл 
Баззайа дæ фæд. 
Дард æрвгæроны фæтæныл 
Судзы сойдзырагъ,— 
Уый дæ нысан у, дæ дзæнæт, 
Нæй йын зæххыл аргъ!.. 
Ассæнд: хъал бæхы сæфтджытæй 
Урс цæхæр кæла! 
Уадз, фæдисоны ыстджытыл 
Саурæсугъд кæуа. 
Чи зоны, нæ уай ды разы 
Ингæныл æххæст, 
Фæлæ ахæм мæлæт уарзы 
Саг ирон æрмæст!.. 
21 

ИУНÆГДЗИНАД 
Кæныс мæ удыл бонæй-бонмæ барджын,— 
Фæхынцын дæ мæ хъуыдытæй, сæнæй. 
О, сахуыр дæн дæ сабыр къæсыл раджы, 
Фæлæ зæрдæйæн басæттæнтæ нæй. 
Хъуырдухæнтимæ ацæуы дæ рæстæг, 
Фæлидзын та дæ раууатмæ, бæгуы: 
Мæ райгуырдæй æз уадындзы æнгæс дæн,- 
Нæ дзы фу кæныс, уæд нæ зары уый. 
Æмæ кæд зонын, царды бонвæдисы 
Мæ хай ысты фæсмонтæ æмæ маст, 
Уæддæр нæ аудын мæ риссыл: 
Кæдæм, кæмæ фæхæсдзынæ дæ хъаст? 
Куы уынай, ацы хурвæлыст планетæ 
Сæрысуангæй æмхæццæ у ныронг, 
Æмæ ма чи цы æнхъæл у поэттæй — 
Кæмæндæрты йæ къух нæ кæны рог! — 
Дæ зын, дæ сагъæс хион дæр нæ хаты, 
Кæм æй æвдæлы уыдæттæм, бæгуы: 
Æрвылбон — тох, къæбæр æмæ бынатыл, 
Цыма сæм цард æнусбонты лæууы! 
Æрхуыссы бонрухс сойдзырагъау кæрты, 
Ныггуыпп кæны мæ-афтид къуымы арт. 
Дæ урс гæдыйæн хъазын ис йæ зæрды, 
Æмæ дыл хъæвгæ рауадзы йæ арм. 
22 

МÆ ЗÆРОНД ФЫДЫ МЫСИНÆГТÆЙ 
Фыдохау баззади мæ зæрдыл, 
Цы къæсы рахъомыл дæн, уым 
Кæмæндæр уалдзæджы къæсæрыл 
Мæ фыды бæсты кодтон хуым. 
Чъылбызгай нæусыджыт фæлдæхы, 
Мæ хуымгæнд ивазы йæ ком. 
Нæ хæхтæм дзывылдар ыздæхы, 
Цъыбар-цъыбурæй байдзаг ком. 
Мæ цæдисон — æххуырсгæ иунæг, 
Ныр къобор галтæн «æйс» кæны, 
Фæлæ уæнгуытæ ысты, хивæнд, 
Æмæ йæ цæстысыг кæлы. 
— Æз саби дæн, уый у зæронд лæг,— 
Мæхинымæр дзырдтон, бæгуы, 
Æмæ йæм кæд нæ уыди хонæг, 
Уæд ныр цæуыл кусы, мæгуыр? 
Мæгуыр та ахæм уыди, ахæм, 
Æмæ йæ чи фарста, мæгуыр: 
Цы дæм æфты, уый хъавгæ ахæр 
Æмæ фæаууон кæ дæ гуыр. 
Фыййæутты уæтæры, мæйрухсы 
Фæци йæ хауæггаджь» цард, 
Хъæбæр кæрдзыны мур йæ къухы, 
Сæрыстыр, худгæйæ фæмард. 
23 

ДЗÆУДЖЫХЪÆУ 
Кæмæн нæ уыд æхсызгон та дæ фенд: 
Дæ къæсы хур æрæвæры йæ уæргътæ. 
Бæрзонд цъитийæ рафæйлауы Терк, 
Сты ронбастау дæ алывæрсты хæхтæ. 
Цæуæджы хъæу... Гъе ахæм ном кæддæр 
Фæндаггонæй ысхаудтаид дæ разы. 
Цæхх æмæ дзул æхсæвæрæн — цæттæ, 
Фæрныгæй-иу фæцыдаид дæ уазæг. 
Уыдтæ мæнæн та уарзты уæзæг ды, 
Дæ хорзы номыл баивтон хæхбæсты. 
Кæй уарзтон, уый дæуæй дæр ма фæлыгъд, 
Æмæ уæд амонд ахызти мæ фæрсты. 
Цы сты, уæвгæ, æвзонг лæджы сæнттæ! — 
Къæйдурæй дон ныллæмарынмæ хъавы,— 
Нæ хъаруйæ, нæ зондæй у цæттæ 
Æмæ йæхицæн рухс бæллицтæ уафы. 
Куы ракастæн мæ цæстытæй, уæд ма 
Бæргæ мæ бæрзæй аныхтон... Бæгуылæг 
Куы нал ары йæ нысанмæ фæндаг, 
Иæ рæдыдыл 
Уæд басæтты, мæгуырæг. 
Сæттын æз дæр, фæлæ æгадыл — нæ!.. 
Æрхæндæгæй кæндзынæн демæ хицæн, 
Куы ферттива мæ нысаны бæрзæнд, 
Куы нал мæ уадзай ды, мæ хур, дæхицæй. 
24 

ЗД? ЭДё ^^ 
Э*ъ Ж- Зто 
Мæ бæсты ничи амæлдзæни... 
Ходгы Камалы ныхæстæй 
Мæ бæсты ничи амæлдзæни — зонын, 
Куы радтай ды мæ сæрвæлтау дæ сæр, 
Уæддæр, мæ хур, мæ чысыл царды бонтæ 
Фæдаргъ кæнынмæ хъавыдтæ æрмæст. 
Нæ удрæбынæй иу афон ыскæсы 
Тæргайхуызæй цымыдисаджы фарст: 
Лæджы уд чи кæмæй дары æхæсау — 
Мæлæт — нæ цардæй, гъе мæлæтæй — цард? 
Æз-иу, нæртонау, ахызтæн сæ рæзты,— 
Лæг, бонзонгæйæ, бамбæхсы йæ тас,— 
Мæлæт-иу кæд æрбахъуызыд æввæхсты, 
Уæд цард лæууыд æдзух мæ рахиз фарс. 
Куы нал уон æз, уæд та ма иу хъуыддаджы 
Ныфсы лæг Ирæн, гъе уæд мæ фæнды: 
Нæ цины бонау, ме ’нусон фæндагыл 
Ныййазæлæд ирон чызджы фæ.чдыр! 
25 

ФЫДЫ ФÆХДЗÆХСТ ФЫРТÆН 
Хъæбул, рæхджы нырттивдзæн хæхтыл бон,— * 
Сæ рæсугъд зардæй хъæд ыссьпътой цъиутæ. 
Æрыхъал у дæ дард балцмæ, мæ бон,— 
Æдзæугæ нæй, уæд макуы кæ фæстиат! 
Дæ сираг бæх — æвзистæхгæд, лæууы, 
Дæхи удау æм базил-иу æдзухдæр,— 
Болатдзæфхад, нæ зоны уый кæлын, 
Æдзæлгъæды йæ макуы аскъæр дугъы. 
Хæцæнгæрзтæ кæсæнау дар сыгъдæг,— 
Ызгæ хъама лæгæн нæ кæны намыс... 
Æфснайд æй дар, куы нæ кæнай уынгæ,— 
Куы бахъæуа — йæ кæрддзæмы йæ ма тъысс! 
Зæххы къорийыл бирæ хæрзтæ ис: 
Бæстæтæ æмæ адæмтæ — æгæрон, 
Сывæллонау сыл макуы бакæ дис, 
Æгъдау кæмæ нæй — ма йæм цу æмгæрон; 
Дæ бон цы у, цы нæй, уый базон хорз... 
Цæмæ арæхсыс, уый нæ комы зæрдæ, 
Уæддæр ыл хъæц...— Мæнг кад ыскæны ном 
Æнамонд æмæ судзаджы æвзæртæн. 
Нæ кæнынц адæм ахæмтæн æгъдау, 
Рæстдзинадæн-иу макуы бафт йæ цæсты: 
26 

Цы нæ зонай, уый бафæрс — диссаг нæу, 
Цæмæй æндæр хатт мауал уай къæмдзæстыг. 
Æппæт фæндæгтæ, денджызау, дæ разы, 
Сæ зындæртыл лæгау лæг хæссы рæз, 
Фæлæ-иу зон: Ирыстонмæ дæ фазыл 
Быргæ куы уа, уæддæр ыссар дæ къæс! 
Ды уый хъæуыс фыднизæй саст, мæгуырæг, 
Чъылдымырдыгæй ма у цæф æрмæст! 
Нæрдзæни зарæг, рох къуыммæ кæсынæй, 
Дæуæн уæд нал æфсæддзæнис дæ цæст! 
27 

НАЙ ЗЫМÆГОН 
Галты бабастой. Судзы тары 
Сойдзырагъ. Мус — тымбыл. 
Бустæ... Устытæ... Рог мит уары... 
Чидæр хъазгæ хæры йæ гуыл. 
Галты бабастой. Мусы къæбæлмæ 
Чи æввахс лæууы, чи та — дард... 
— Цæй-ма, фесхой,— кæсынц æнхъæлмæ, 
Уа парахат нæ ис, нæ фарн! 
— Гъа-ма, гъа, Къобор, — дзуры хицау,— 
Зил, мæ сæрæн гал дæрдтыл: 
Ды кæд ардтай сæрфат дæхицæн, 
У сæгуытау æлвæст дæ гуыр. 
Уадз, дæ сыкъатыл урс мит тайа, 
Уазал у, уæд ныууигъ дæ царм; 
Ды кæд зыдтай, мæ бон, фæллайын, 
Гъе кæд уыди дæ лæсгæр хъарм?! 
Мусы къæбæлмæ — баст мæ нард гал, 
Кæн йæ къахдзæфмæ ды — фынддæс, 
Æмæ цалынмæ зилай дардыл, 
Уый хъæмпæй дæр уыдзæн æфсæст. 
Хор нæмыггай нызгъæлд дæ фæстæ,— 
У куыроймæ дæуæн ласгæ, дард... 
Уый кæд афтæ у ам хæхбæсты, 
Гъе кæмфæнды дæр цард?!. 
28 

ЧЕСЕЛТЫ 
Нывгæнæг Коцты Паулллзс-т 
Тæригъæддаг у ацы бон,— 
Æппын дзы рухсы тæфаг нал и. 
Ныссабыр арф рæбынты дон, 
Мылазон мигътæй хъæу ысмал и. 
Æгуыдзæг уавæры хызæй 
Нæй ирвæзæн, нæдæр ын хос и,— 
Æмæ уæд рох хъуыдыты зæй 
Ныккæлы рагсагьæсы ностыл. 
Кæсы дæм: а зæххыл, бæгуы, 
Æппæт дæр бавзæрстай дæ зыны, 
Дæ уды фарнæй та, мæгуыр, 
Дæ цардыл иу мисхал нæ >ыны 
Хæрзæрдæм. Базыдтай дæ бои 
Цы уарзтай, гъе нæ уарзт; й. уымæй: 
Дæ нысан ма — дæ ис, дæ бон,— 
Фæллад галау нæ хизыс хуымæй. 
Кæй бахъуыди дæ ном, дæ рыст? — 
Дæ цардæй дæ фæрсæг дæр нал и, 
Æмæ уæд кæ пайдайы куыст,—■ 
Сæрæндзинад у уый, амал у. 
Гъе-гъей, мæ ницæйаг зæрдæ! — 
Нæ ивы урс æхсыр сылыйæ: 
Мæ хъал бæхы ызнæт фæдтæ 
Кæсут,— сызгъæрины æвдылынц! 
29 

СУСÆНЫ 
Фæныкхуыз арвыл нал фезмæлы мигъ, 
Йæ пирæнгæйттæ, урс фыстау,—дзыгуыртæ... 
Æнтæф... Æнуд... Цæрæгойтæ сæхи 
Цы фæкæной, уый нал зонынц, мæгуырæг. 
Ныссабыр хъæд. Уæлгъæдæй хус кæны, 
Фæлвых сыфтæртæм нал æвналы дымгæ. 
Нæ каурæбын ма хъулон дзæргъ нæты, 
Æндæр нæй иунæг ракæсæг дæр уынгмæ. 
Фæлæ... Уый циу? Æрбатарытæ зæхх, 
Сырх ехсы дзæхстæй арвгæрон фæцъæх и: 
Ныкъæр-къæр кодта арв, цыма фæлдæхт, 
Æнусон тулдз цыргъ фæрæты фыдæхæй. 
Нызгъæлста уарын... Цъусдугмæ æваст 
Нæ арвайдæн лыстæг ызгъæлæн баци, 
Æмæ, лæгау, ныррызти хъæд, кæс-ма, 
Иæ бадæнæй ныппæррæст кодта сау цъиу. 
Фæфæдис комы арф рæбынтæй дон, 
Æмæ ма йæм къæйдурты уæз кæм хъары. 
Чысыл саби та агъуысты кæрон 
Йæ сау-сауид буар цыхцырæгмæ дары... 
30 

НЫФС 
Æнусонæй ницы ис а зæххыл, уый 
Цæмæндæрты саби дæр зоны: 
Рæстæгмæ кæй зилы нæ царды æлхуый, 
Кæд уымæн рæсугъд у, мæ боныл?!. 
Кæд уымæн æхцон у йæ зын уа, йæ цин,— 
Йæ дудаг нæ удмæ нæ хъары: 
Фæлдисæг æрдзæй дæ цы рæстæг фæци,^ 
Хъæлæсыдзаг сис уым дæ зарæг. 
Цæстысыг поэзийæ никуы кæлы, 
Йæ уаз мырты зарæг йæ мæт у. 
Куы райдайы иугæр тæригъæд кæнын 
Иæхицæн — поэтæн мæлæт у!.. 
Нæ базыдтон цардмæ хæрам кæнын æз, 
Цыфæнды фыдудæй куы мæлон,— 
Ыссардзынæн цъитийы цъуппыл фæрæз, 
Фæхæсдзынæн уырдæм мæ зæронд. 
Цæудзысты мæ рухс дуджы афонтæ уæд 
Мыды къусау — изæр уа, боны. 
Цæргæйæ нæ удæн цы тас у мæлæт — 
Æгас кæй уыд, мард уый нæ зоны!.. 
31 

НОГ АЗ ХÆХТЫ 
Мит уæззау пакъуыйæ хауы. 
Бæстæ у тызмæг. 
Сау халоныл тас æфтауы 
Урс-урсид зымæг. 
Хъæд — бæгънæг. Йæ тæнæг хихтыл 
Рафæйлауы тар,— 
Ацафон уый сырддон цъиуты 
Нал фæкæны хъарм. 
Мæнæ стыр комы мæрайы 
Бабукъ хохаг хъæу. 
Куыройы кæхцмæ лыуары 
Къæркъæраг мæнæу. 
Чидæр ма йæ фарсмæ зары,— 
Ногбоны цыхтæй 
Тагъд уыдзæн йæ сой хæдзары 
Сой уæлибæхтæ. 
Хъæу æмызмæлд систа, хъуы:ы 
Нард фысты бæгъ-бæгъ. 
Куыитæ дæр кæрæдзи ныфсæй 
Срæйдтой, марадз зæгъ. 
Уадз, сæ изæры куыстытæ 
Рагацау фæуой, 
32 

Æмæ иу къæсы æмбырдæй 
Рабаддзысты уæд. 
Хистæр сыстад. Царыл фиуæн 
Æхсаргардæй — дзæхст: 
— Цæй, мæ хуртæ, ут мын иумæ 
Ног азæй фæдзæхст. 
Уæд ныййазæлдзæни комы 
Зарджыты хуыздæр, 
Æмæ ма, мæ хур, кæй домы 
Зымæджы хъызт дæр. 
Ног хæрзтæ æрхæссæд йемæ 
Ацы рох къæсæн; 
Уадз æмæ æппæт дунейыл 
Фарны хур кæсæд! 
Хаджетя Т. 
33 

ХÆЛАРМÆ 
Цæй, цом, хæлар, нæ рагбонтæм фæлидзæм! 
Нæ фæд-фæд цадæг афардæг уæм хæхтæм. 
Тæссар къæмбыртыл сусатæй ысхизæм 
Сычъидзугты цæрæнуатмæ æввæхсты. 
Æхсæпиуат дзы бакæнæм. Сæумæйæ 
Нырттивдзæи бон ыскæсæны къæсæрæй. 
Сæитурс суадæттæ, уазал худт кæигæйæ, 
Сызгьæпин дуне сисдзы:ты сæ сæрыл. 
Мах ноггуырдтау ысбуц кæндзæни уахъæз, 
Нæ салд рустæ нын батавдзæн йæ пъатæй, 
Хæрынмæ нын æрывæрдзæн иæ разы 
Сæнчытæ зæгъ, мæнæргъыйы гагатæ. 
Куы раста изæр бурдзыкку йæ балцы,— 
Ныззæй кæндзысты стъалытæ йæ фæстæ, 
Æмæ уæд се ’хсæн къух батъыссæн нал и, 
У бонæй рухсдæр д’ алывæрсты бæстæ. 
Цæй, цом уæдæ нæ рагбонты къæсæрмæ, 
Æмыр хæрдты ысфæлтæрой нæ зæнгтæ. 
Сыгъдæг амонд æрхæссæм-иу нæ сæрмæ, 
Цæрыны ныфс куыд бацæуа нæ уæнгты. 
34 

ХОХАДЖЫ НЫХАС 
— Фæлтæрд дæн,— хинты хинæй дæр нæ тæрсын... 
Фыдвæндæгтыл нæ цудыдта мæ зæнг. 
Куырой-ма кæд нæ разылди мæ сæрыл, 
Æндæр мын алчи, алцы у цЬæлвæрд,— 
Фæзæгъы уый. Йæхи сайы бæгуыдæр, 
Фæлæ, м’æ хур, нæу иу хъуыддаджы мæнг: 
Фыдзаманы йæ чъецийы цæкуытæ 
Нæ кодта уый ызнагæн дæр хæлæг. 
Æмбары йæ: нæ рухс дунейыл иу лæг 
Нæй ахæм, чи дзы ракодтаид хъаст, 
Фæлæ уæддæр нæ сау зæххыл у иунæг, 
Æмæ кæуы йæ худгæ цæстæнгас: 
— Фæрныг — нæ рæстæг. Нæу дзы’ тас мæгуырæй; 
Кæс-ма, лæг арвы дуæрттæ дæр кæны, 
Фæлæ йæ фарн, хъæбæр хоры нæмгуытау, 
Куыройы фыд ныффалгæрон кæны... 
Фæлывд у цард: йæ цин — къæсæрæй дуармæ... 
Зындоны къæс — мæ фæндаджы кæрон, 
Фæлæ йæ уарзын, кæд мæ удæй дарддæр 
Мæнмæ нæй ницы, 
Гъе уæддæр, мæ бон!.. 
35 

ХЪÆУ ЗЫМÆГОН 
Ныссабыр ком. Æгуыппæг. Уары мит,— 
Хæмпус пакъуытæй арвы къуырф ныккалди. 
Сырддонцъиу уасы карз тымыгъы сидт,— 
Уый Хосдоны нæ фæлмæцы йæ цардæй. 
Тъæпæн хæдзæрттæ — урс-урсид, къуытты, 
Сæ рухс тыххæйты салд рудзгуытæй хъары. 
Ныллæг ыскъæты бур уæныг нæты, 
Цæвыиæввонг æм сæгъ йæ сытæ дары. 
Ныммыр-мыр кæны дугъон бæх æваст: 
Цæуын æй фæнды,— хицау зынæг нал и! 
Æмæ йæ тæлфгæ цæстыты æнгас 
Къуындæг цæрæны судзгæ цæхæр калы. 
Уæд хицау та æррынчын и, мæгуыр... 
Йæ папитæ æнæзылд ысты — зоны, 
Фæлæ кæм хауы амондæй ысгуы 
Хæрз иунæгмæ? Æмæ йæ тых йæ бонæй 
Ныззары уæд: цы мæ домыс, хъысмæт, 
Цы хæрзтæм ма-иу бабæллынц мæ кары?— 
Цæмæй тæрсон, уый у æрмæст мæлæт,— 
Хуыцауæй йæ дыууæ хатты нæ дарын. 
36 

Цæрæнбонты æфсæст уыдтæн фæндтæй,— 
Мæ удимæ нæ фæцардтæ æнгомæй... 
Æниу мæ кæд æгуыдзæг æнхъæл дæ,— 
Тæккæ райсом æз рабаддзынæн ногæй! 
Æгæрон арвыл стъалыты рæгъау 
Йæ уазал рухсæй тавдзæни мæ къона... 
Нæ мын хæссы мæ удмæ ничи фау, 
Уæд æз сæттын хуыцæуттæн дæр нæ комын! 
37 

ж ^ здк 
<Я7Ъ 5»« аТЪ 
Касаты Батрадзæя 
Хæхтæ райгуырынц хæхты... 
Фæлæ 
Уыдон дæр,— 
Уый уыд мæ царды фыццаг диссаг,— 
Зонынц мæлын: 
Æндонвидар айнæг 
Нызгъæлы лыстæг чырсау, 
Æмæ хохы дæлвæдджи 
Тыгуыртæ кæны 
Лыстæг хуырæй: 
Бон уыдисны куы рæзы, 
Æхсæв та — уылынг. 
Хъавы фæстæмæ ысхизынмæ — 
Цъупмæ. 
Аох ныллæгæй-ныллæгдæр кæны, 
Æмæ иу афон 
Айсæфы сыджыты. 
Хуыр — йæ саби, 
Бæсты бæрзæнд сырæзы, 
Уæнг уæнгыл æрхæцы 
Тæрккъæвда уа, тымыгъты фæрцы, 
38 

Æмæ ысвæййы хох, 
Фæлæ йæ фыдæлы номæн 
Йæ ронбастмæ не ’ххæссы 
Никæд! 
Кæд ирон лæджы хъысмæт у уый!.. 
39 

ÆВЗОНГАД 
Уæд æцæгæй нæ зыдтон æз рыст: 
Арв нырттивдзæни 
Райсом уа, 
Абон... 
Лæг нæ хаты йæ амонды уысм 
Æмæ уымæн у ’намонд! 
Дуне — хурвæлыст, 
Оххай, мæ бон,— 
Цард кæм нæ у æвгъауаг: 
У цыбыр, гъе тызмæг у 
Иæ конд,— 
Уый мæ удмæ нæ хауы! 
Ау, цы хъуамæ уа а зæххыл зын, 
Кæд сæрибар дæ хурау! 
Æз цæмæй зыдтон: 
Сау дур хъæрзын 
Зоны, 
Мадзура дурау! 
40 

ХОХАДЖЫ СУРÆТ 
Фыдбоны у мадзура, хъæлдзæг — куысты... 
Иæ къухтæ сыджытæй уæззаудæр. 
Уый сабийæ сахуыр и тухи, рыстыл, 
Фæлæ йæ нæ басастой азтæ. 
Нæ хауы йæ къухæй цыргъæссад фæрæт, 
Йæ хосласæн бæндæн, йæ цæвæг. 
Фæлыгъдысты дардмæ, фæрнæй-иу цæрæнт,— 
Нæ райдзаст быдыртæм йæ зæнæг. 
Хæхбæсты фыд тымыгъ куы расты зымæг,— 
Йæ цæуæнтæ нал зоны хур дæр, 
Фæтыхсти йæ сыхаг,— æрвадау ын уæд, 
Хæсдзæни уый донæй дæр дуртæ. 
Фæлмæн у, рæвдаугæ йæ дзыхы ныхас, 
Чысыл сывæллонау — æууæндаг. 
Мæнгард дæ, фæлитой,— уæд ма у æдас, 
Йæ иувæрсты акæ дæ фæндаг. 
Куы базона иугæр, кæрдзын ’мæ цæххау, 
Сыгъдæг у, хуымæтæг йæ уазæг, 
Уæд цинты цин у, æмæ боныцъæхтæм 
Нæрдзæни йæ хъарм къæсы зарæг. 
41 

ХÆРЗБОНЫ УЫСМ 
Баба, хæдтулгæ дæм 
æлхъæлмæ кæсы... 
Лæппуйы ныхас 
Бауадз-ма мæ иу чысыл, Хъæбул, 
Афæлгæсон райгуырæн къæсæрыл. 
Уæлæ мшыæ, акæс-ма, мæ хур, 
Сау цæргæс ныффæйлыдта йæ хъæрæй. 
Ком пындзлг. Гæзæмæ хъæд фæбур. 
Чи зоны, фæстаг хатт уынын абон 
Ацы къæс... Нæ дзы бадт сах мæ хъул, 
Фæлæ уьп? уыд гъе уæддæр мæ амонд. 
Кæс, æхсæрдзæи арф кæмттæм бырсы. 
Рæгътæ — даст. Æфсиайд — сæ хор, сæ картоф... 
Тагъд — зымæг. Тъæнджы мæйы хъызты 
Зарæг арвмæ иваздзæн фынафон. 
Бауадз-ма мæ иу чысыл, Хъæбул, 
Гъе ныр-гъе, мæ зæронд мыл фæзынди. 
Ацы дуне, чи зоны, мæнг у, 
Фæлæ мæн æндæр дзæнæт нæ хъуыди!.. 
42 

УАРЗОНМÆ 
Коцты Юляйæн 
Æрцу-иу мæм ардæм! — 
Ам хæхбæсты 
Сæрибарæй улæфы зæрдæ. 
Нывгæнæг дæ ды,— 
Ам нæ рудзгуыты æвгтыл 
Фыдтымыгъы сисæй 
Ыскæндзæни хъарм нывтæ зымæг. 
Æрцу-иу мæм ардæм! 
Ферох-иу кæ 
Цы уыди нæ ипгьуыды цин æмæ мастæй. 
Дæ риссæгты риссаг 
Тъæнджы мæйы митау, 
Æртайын кæндзæни 
Нæ къонайы гæды. 
Æз ныууагътон дæу 
Бæсты кæроныл, 
Цоппайаг горæты иунæг, æвæрзæй, 
Цæмæй та фыддзæрæн хæхбæсты 
Мæ зарæг 
Ыслæууа йæ къæхтыл. 
Æрцу-иу мæм ардæм! 
Ам зымæг 
Уазалæй — нæ, 
Æрхæндæг рæсугъд чызгау, 
Улæфы 
Сатæг уæлдæфæй... 
43 

ъхе ъ±р ъдр 
*Я^ отч о’^в 
Æз зарын нал зонын, кæуын дæр, 
Æппæт дæр мын ныр у æвзæрст,— 
Цæттæ дæн ингæнмæ... Æрмæст 
Цы боны рахъапон цæуынмæ, 
Гъе уыцы уысм ма мæн фæнды, 
Куы нæрид арв, ызнæт тыхдымгæ 
Æрвафдыны тæмæнтæ зынгæй 
Куы ныррухс кæнид сау кæмтты, 
Æмæ, Æфсатийау, бæрзондæй 
Мæ Ирыл ку’ ахæссин мæ цæст: 
Кæм ыстут удуæлдай Алантæ?! 
Хæцут-иу карды бæсты зондæй, 
Ызнагæй ферох уæнт уæ къæс, 
Кæнут нæ цыртдзæвæнтæн пъатæ!.. 
44 

ТÆРККЪÆВДА 
Æрвæрдын ехсау акалдта цæхæртæ, 
Цъæх-цъæхид арвыл анæрыд йæ дзæхст. 
Нызмæлыд хъæд. Ныцъиу-цъиу кодтой мæргътæ, 
Цъымарамæ ныссæрбын кодта хæфс. 
Нызгъæлста уарын. Хус хъуарийæн дардмæ 
Йæ къæрцц-къæрцц хъуысы. Уынджы фемæхст дон. 
Кæмдæр фæсобау михыл бастæй байраг 
Ыстыхст, ныххойы зæхх. Цы у йæ бон? 
Хъыллистгæнгæ, ныххæррæтт кодтой хъазтæ, 
Тьтъдбазырæй, фæдисæттау,— сæ цыд. 
Нымбæхста саби дурты бын йæ дарæс, 
Тæвд хуыдымы æваст йæ тъæпп фæцыд. 
Ныссабыр и. Æмæ ма кæс, ныссыгъдæг, 
Нырттывта арв, нæ фæсайдта йæ ард... 
Ызнæт дæттæн сæ цыды уаг фæсындæг, 
Æмæ æрцыд кæсаг ахсыны рад. 
45 

ФЫСТÆГ 
I 
Фæфыстон та дæм дысон-бонмæ æз 
Мæ мидфыны рæсугъд фыстæг, мæ фыд! 
Фысюн æй дардæй, фæлæ-иу дæ хуыз 
Бæстон-бæлвырдæй цæсты раз лæууыд. 
II 
С.æрдыгон хур кæны дзæгæрæг бæгтæ, 
Цгæх ариыл цъиусур :шлахар кæкы. 
Фыр æиуды ныхъхъус и æрдз, æрмæст-ма 
Æхсæрдзæн коммæ, упæргъгæ, кæлы. 
Кæрдыс ды хос бæрзоид фæтæ^^ы къулгыл, 
Дæ цæвæг хурмæ ферттивы æваст. 
Фæлдæхы кæрдæг. Фидарбыд дзыккутау, 
Дæ уистæ сты æрмæйлæгъз æмæ раст. 
Ныннæры «о-о» кæмтты æмæ фæзты: 
«Гъе-гъей, бецау, зæронд хосдзау, мæгуыр». 
Æрулæфыс. Нæ мила куыдз дæ фæстæ 
Æвзагæппæрст, лæфлæфгæнгæ, цæуы. 
Дæ бирæ цотыл у, мæ хур, дæ хъуыды, 
Фæлыгъдысты дын алырдæм, бæгуы, 
Фæлæ сæ ничи рох кæны йæ фыды, 
Æмæ гъе уый дæр амонды фаг у. 
46 

Уырны дæ, сонты райсдзынæ мæ фыстæг, 
Фæфæрсдзæни дæ алцæмæй дæ фырт. 
Æрцæуынæй дын авæрдзæн ныфсытæ, 
Кæд ацы хатт нæ фæсаид йæ дзырд, 
Æмæ та уæд нæ сабыр къæсыл артау 
Ысхæцид зарæг,— ахæмтæм лæг у! 
Тæгæр фыпæй кæнид мæ фарсмæ уаты 
Æмæ гъе уый дæр амонды фаг у. 
47 

Мæ дзырд хъæрæй зæгъгæ вæййы мæнæн, 
Фæлæ, мæ Ир, дæуимæ та хъæбулау 
Æфсæрмдзæстыгæй райдайын, сæркъулæй 
Мæ ныхæстæ... Нæ дын фæдæн сæрæн, 
Æмæ къæмдзæстыг уымæн дæн. Дæ номæн 
Цы саг ирæттæ бакодтой лæггад, 
Кæмæн ныхъхъæр и дунейыл йæ кад, 
Мæн ахæм лæгæй мæлдзыг дæр нæ зоны. 
Сæрыстыр ма æз иу хъуыддагæй дæн: 
Мæ уарзт дæумæ æвæджиау кæй уыди, 
Фыдохы раз кæй нæ лæууыдтæн зоныг. 
Æлгъыстау мын нæй уромæн, сæттæн,— 
Нæ артдзæсты фæрны рæхыс кæй хъуыди, 
Нæ мæ фæлидздзæн мæрдты бæсты онг! 
48 

ЗÆРДÆЙЫ ХЪУЫДЫТÆ 
Н. Бораташвилийæн 
Æз мин-мин азы рацардтæн... Уæвгæ, 
Мæлæты къухæй уал хатт фæхъуыдтæн, 
Фæлæ та-иу бæрзонд хæхты сæрмæ 
Ысхызтæн ног нæ арф кæмтты рæбынæй. 
Уæдæ цæуыл, цы охыл уыд мæ тох?!. 
Кæмæй-иу каст мæнмæ мæйтæ ’мæ хуртæ, 
Гъе уыцы чызг æви æмгары хорз 
Мæ цæсты гъе ныр нал ахадынц мур дæр. 
Мæ Райгуырæн! Дæуыл уыди мæ цин! 
Фыдбоны дæр мæнæй нæ уыдтæ рохы: 
Дæ сæрвæлтау мæ сонт хъару фæци,— 
Дæ уарзт мæнмæ уыд тадзгæ-баргæ, оххай! 
Нæ хъуыдысты мæн хорзæхтæ уа, кад, 
Æви цыдæртæ ахæмтæ... Фыддзардæй. 
Нæ тарстæн æз... Фæндыди мæ, мæ зард, 
Цы уа, гъе уымæй, адæмтæ æмбарой. 
Ныр мæнæ гъе, æппæтæн дæр кæрон 
Æрцыд, æмæ ма чи тыхсы йæ фæндтыл... 
Тæхгæ уæдæ, мæ уаз æфсургъ, нæ бон 
Ыссудздзæн тагъд æрвгæроны кæрæттыл! 
49 

ХÆХХОН ÆХСÆВ 
Мæ зæрдæ мæ нал хæссы рог митæм. Ныр 
Лæппуйау нæ тыхсын мæ зынтыл. 
Ныззар-ма, мæ хæлар, дæ ифтыгъд фæндыр 
Æрдзура хæххон лæджы фынтыл. 
Нæ сæрмæ, æгæрон тыгъд быдырау, арв. 
Ыстъалыты уазал къуым ахсæв. 
У фæззæджы риуыл æвæджиау хъарм, 
Гуыбыр лæгау, зæхмæ æртасы. 
Ныззилы нæ алпарс дзæгъæлзад æлхуый — 
Рæсуг дымгæ — хæхты фæдисон. 
Ныззар-ма, кæугæйæ цæмæн гуырæм, уый 
Зæгъдзæни нæ зарæг — нæ исбон. 
Æз а зæххы цъарыл нæ зыдтон æнцой. 
Нæ — искæмæн, никæд — мæхицæн 
Нæ ракодтон иу хорзæх... Фæлæ мæ кой 
Кæидзысты гъе маст, гъе та цинæн. 
Цы ма кæнон уæд? Нæй тыхмийæ дæр — нæй! 
Æрмæст-ма, мæ рæсугъд Ирыстон, 
Фæнды мæн: мæрдтæм дæр куы уаис мæнæй,— 
Дæ хъæбулы уарзтæй сæрыстыр! 
50 

АРТЫ УИДÆГТÆ 
поэт 
I 
Дæ уд дæ хъуырмæ ссыд, уæд ма 
Кæй февдæлы фæрныг ныхæстæм... 
Поэт дæн æз. Мæлгæйæ уа,— 
Нæ фехъусдзынæ ды мæ лæгъстæ! 
Æрдыпы фатау у мæ ном,— 
Кæсы йæм къухаууонæй рæстæг, 
Нæ сæмбæлд нысаиыл, уæд зон, 
Куыдз дæр нæ ракæсдзæн дæ фæстæ. 
II 
Æз райгуырдтæн. Цы уыди — уымæй 
Зыдтон хæххои лæгау мæ бои. 
Сæумæ-иу растади нæ хуымæй 
Бæзмнгъ, ныззарыд комы дон; 
Æрхуым, мæрауæраг бæлæстæ 
Ныккодтой цъиуæмдзæгъд, уæд-иу 
Мæ удьЕ/ цинæйдзаг хъæлæстæ 
Æзраздæронæй кодтой зиу. 
Кæм нæй, фæлæ Бæрзонд Къуыдары 
Тынараугæ куы расты Хур,— 
Йæ фезмæлдæй æмæ йæ хъармæй 
Нынкъуысы уазал доны дур,— 
Уæд ма цы амондмæ фæкæсы 
Æнхъæлмæ лæг? Кæм нæй мæнæн 
51 

Мæ райгуырæн къуымы, мæ къæсы 
Фыртау зæрдиагæй цæрæн! 
Фæлæ тæбæгъы дон у цард» 
Кæцырдæм фенкъуыса — дæ хъысмæт, 
Æмæ/уæд зон æрцыд сæ рад 
Дæ цины бон æмæ дæ растæн. 
III 
Поэтæн афтæ у йæ конд 
Æцæгæй дæр: йæ куыст — цæугæ мæт, 
Фæсвæд ныррухс вæййы йæ бон,— 
Æрцæуы горæты йæ мæлæт! 
Æмæ кæд базыдтон мæ бон 
Æппæтæй дæр: кæны мæ хивæнд 
Ызнаджы хин, паддзахы сонт 
Æмæ цыдæртæ ноджы бирæ; 
Кæд зонын, бахаудтæ цæсты,— 
Дæ лæмæгъ хион дæр нæ бары, 
Фыд ран, фæхæцыны бæсты, 
Уыныс йæ фæсчъылдым æмгарæн; 
Дæ номæй чи уыди нымад, 
Гъе уыцы ницæйаг сылгоймаг 
Бæрзæндты сисдзæни йæ кад, 
Дæуыл та раскъæрдзæни койтæ, 
Уæддæр нæ басæттын, мæ бон, 
Мæ дзырд, æлвæст кардау, æргом у, 
Фæсвæдæй никуы дзырдтон æз 
Æмæ мын уæд мæ хъуыды зонут: 
52 

Æз нæ кæнын мæ хъысмæтæй хъаст, 
Кæд зындоны къæсæрæй 
Фыддæр у мæ цæрæн, 
Уæддæр 
Æз нæ ивын пайдайыл мæ уарзт, 
Æз, хуыцæуттæ уой, паддзæхтæн 
Никæд нæ кувын 
Мæ сæрæй — 
Æз поэт дæн!.. 
53 

ПОЭТ ДЗÆХАТЫ ИГОРÆН 
Мæ къух æз ауыгътон мæ фæмдтыл... 
А. Пушкин 
Æз цæрдтæй мæрдтæм дæн æввахсдæр,— 
Тæрккъæвдайау мæ зард фæци. 
Фынау мын баззадысты мастæн: 
Мæ рагсагъæс, мæ уарзт, мæ цин. 
Нынниуы зилгæ дымгæ тары, 
Кæмдæр æхсæвы уыг кæуы. 
Лæгæн йæ амонд дæр цы мары, 
Æви уа йе ’памонд, мæгуыр! 
Фæлæ ис иу тæссаг дунейыл, 
Æмæ дæ раууатмæ тæры: 
Кæй нал дæ фæнды, уый куы зонай,— 
Куы нæ — мæлын, куы нал — цæрын! 
54 

ХÆС 
Мæн бирæ цыдæртæ 
Нæ уадзы фæцæуын мæ цардæй. 
Æппæлдау мæм кастис: 
«Куы бафидин искуы мæ хæс!» — 
Фæцардтæ, уæд ацу, 
Нæртон лæгау, кад æмæ радæй,— 
Лæгау-лæджы ном ма 
Мæрдты дæр ыссарай æххæст. 
Мæ азтæ цы уыдысты: 
Иугонд нымæцæй, гъе асæй — 
Нымаинаг нæу, уыдысты мын 
Иу царды фаг... 
Йæ бæсты еæрвæлтау 
Æцæг ирон алкæддæр расты: 
Йæ тæппуд хъæбулыл 
Нæ фæкæуы хохаджы мад. 
Бæргæ куыстон æз, 
Æнæном æнгуылдзау, мæ Ирæн: 
Быцæуæн æвæрдтон 
Фæдисон дзыллæйæн мæ уæхск... 
Æмæ-ма, мæгуырæг, 
Цы зарæгæй кодтон æртхъирæн, 
Гъе уый дæр нæ ралæг, 
Иæ тыхы нæ бацыд æххæст. 
Куы фембылд уа дугъон — 
Фылдæр у уый барæджы аххос: 
Лæ тарстæн, æцæгæй, 
55 

Æз бонæн изæрæй, мæ хур, 
Ныр фæззæджы къæйыл 
Æфснайын нæ къæмбыртыл салд хос, 
Мæ цъæййаг цæвæгыл 
Фыд тæргайæ нал хæцы дур. 
Уæддæр-ма фæзæгъын: 
Фæзын-ма иу цъусдуг æвзонгад, 
Нæ хохы рæбынæй 
Тæрккъæвдайы нал хъары дон. 
Æз рафæйлаудзынæн,— 
Гъе уый ма мæ ныфс у, мæ боныл,— 
Тæлфаг дуртæ уырдыгæй, 
Цалынмæ удæгас уон! 
Нæ бонты фæдисы 
Мæ митæй кæмæн кодтон маст, 
Ныббарæнт мын, оххай, 
Бæргæ мæ нæ уыдысты рохы, 
Фæлæ... Нæй дыууæ царды иу лæгæн... 
Ма ракæ хъаст,— 
Цы лæг мыл æууæндыд 
Йæ цæугæ мæсыг 
Æмæ хохау!.. 
56 

Лæг цух у амæндтæй зæххыл,— 
Фæндонхорз никуы дæр уыдзæни... 
Цин кæ, мæ хур, æрвон цъæхыл, 
Сæуæхсид растади, йæ фæрцы 
Ды баппар дугъоныл дæ гуыр,— 
Тæхгæ дæ раст нысанмæ уадау, 
Æмæ фæндон уысммæ, мæгуыр, 
Ды гъе уæд рацæрдзынæ адæн. 
Зæххыл цы сагдæртæ нæ цард: 
Пахуымпар, ахуыргонд, поэт уа, 
Кæд раст лæг дæ,— хæрын дын ард,— 
Æмсæрау дын цæргæ у семæ. 
Æмæ-иу бафæраз, хъæц-иу: 
Хъысмæт дæ раууатмæ куы тæра, 
Дæ удыл комдзог макуы цу, 
Йæ зынæй макуы тæфс æмгарæн! 
Фæстаг бон ма, рæсугъд изæр, 
Дæ иппæрд, рох къæсы куы мæлай, 
Уæд-иу хъæлæсыдзаг ныззар — 
Ызнаг дыл ма уæнда кæуын дæр! 
57 

ИУНÆГ ЗÆРОНД ЛÆГ 
Фыдтымыгъ исы хæдзарæн йæ цар, 
Æчгæд рудзгуытæ гонт р::зы::ыл фесты. 
Иæ цырагъ судзы. Уат æфсиайд у, хъарм. 
У хьазы хъуынæн копд, мæ хур, йæ лыстæн. 
Нæ, ницæуыл тыхсы: æппæт дæр фаг,— 
Г!æ фарсмæ хъомвос рагои цæхх ысдæры. 
Ыскъæт ныссабыр. Бур галы æвзаг 
Хъæбæр цæххыл, фæндыры цагъдау, зæлы. 
Мыййаг, æнхъæлмæ никæмæ кæсы: 
Фæлыгъдысты йыи хнонæй, æрвадæй. 
Быныязадау йæ фыдæлты къæсæр 
Уый хъахъхъæиы йæ маст æмæ йæ кадæн... 
Бæргæ ыссарид зæрæдты хæдзар,— 
Йæ карæнтимæ дзурын у æхцондæр,— 
Нæ дæтты намыс хохаг лæгæн бар, 
Кæм райгуырай, уым у мæлын æнцондæр! 
Æниу зæронд йæ азтæй кæны лæг, 
Æндæр куы уой дæ ныфс æмæ дæ хъуыды — 
Лæппулæг ма кæмæ кæна хæлæг,— 
Уæд рухс дунейæ ахицæн кæй фæнды?! 
Уадз уара мит, фыдтымыгъты фæстæ 
Цæрдхъом вæййы, рæдау æфсинау, уалдзæг. 
Нæ зилы цырагъ: ацы рох къæсæр, 
Цы нæ вæййы, уæд та ыссардта уазæг!.. 
58 

ТУЛДЗ БÆЛАС 
Ысбæгънæг хъæд. Æдзард сыфтæртыл 
Сæу æртæх гагайæ кæль*: 
Куырмау йæ гом хихты æхсæнты 
Æнкъард дымгæ сыф-сыф кæны. 
Ыстыхсти уазал æмæ тасæй 
Зæронд тулдз. Нал лæууы зæнгыл4,1 
Уæддæр æм алчйдæр æлвасы 
Йæ рог цæнгтæ сырдæи, лæ’гæй. 
Æрбынат кодта мæнæ хъæддзау 
Йæ дæлбазыр. Нырттывта арт, 
Æмæ зыд мæлдзыджытæ бардзæи 
Ныггуылф кодтой, сæ дæндаг — арц. 
Сæ уæлс пухкъæдзил æхсæрæг — 
Фæрныг йæ хуыккомы цæры; 
Æркув-æркув кæны йæ сæрæй 
Нæ тулдзыл халон дæр, мæгуыр! 
Изæр йæ дæлфадæй нынкъуысы, 
Куы йыл æртухы мигъ йæ кæрц, 
Æмæ уæд хус сыфтæртыл хъуысы 
Уæззау йæ цæссыгты къæрцц-къæрцц. 
59 

де ж ж 
Лг^) ^^^ ^^ъ 
Æрцæудзæи тагъд мæ цинвæндагæн, зонын, 
Йæ кæрон,— цард мæнг у, фæлæ уæддæр 
У йемыдзаг рæсугъд хъуыды, фæндтæй 
Мæ уд, адзалæн дугъонау нæ комы. 
Мæ цард цы уыд? — фæдисы хъæр, зындон, 
Æви фæлитой амондæн — æмдзæрин, 
Нæ мæ хъæуы мæрдты бæсты сызгъæрин, 
Ныррухс-иу мын кæ, сфæлдисæг, мæ бон, 
Нырма мæн бирæ-бирæ ис хъуыддæгтæ, 
Хæссыиц æрхæндæг, цинтæ æви тас, 
Нæрæмоп зæрдæ уыдоныл фæлæууы... 
Нæй рæстæгæн фæивгъуый’æн йæ фæткæй: 
Æнæмæлæт, кæд мæ æмбарут раст, 
Мæн сусæны цырен артау нæ хъæуы. 
60 

ПЫЛЫ ЦÆССЫГТÆ 
Цирчы пылыл зæфцы фыдæй 
сирвæзт арт... 
Газетæй- 
Нынныгъуылы къуымы æргъæвстау, 
Ныззоныг йæ уæраджы. хъултыл... 
Пыл судэы>... Йæ уды тыхстæй ма 
Рæдувы йæ ахæсты къултæ. 
Æххуысгæнæг никæй нæ уыны. 
Нырризынц йæ гуыр уа, йæ зæнгтæ. 
Йæ фидар фæсонтыл фæзынынц, 
Фæдисæттау, арш æвзæгтæ. 
Ньксаста æфсæнæхгæд дуæрттæ, 
Æддæмæ ма рахызт... Ысразы 
Мæлæты тæрхоныл. Уæд уартæ 
Йæ хицау дæр иу афон разынд. 
Ныккасти йæм сонт пыл æдэынæг, 
Тæргай сывæллонау, йæ рысты, 
Тымбыл къухы стæвдæн цæссыгтæ 
Нызгъæлдысты, ризгæ, йæ рустыл: 
— Мæ тæригъæд дæ уа, фæхастой 
Мæн джунглийы хъæдæй æхснырфау: 
Мæ фæд дæр нæма зынд мæ фæстæ, 
Нæ бафсæстæн мады æхсырæй. 
61 

Мæ мад дæр ды уыдтæ, мæ фыд дæр, 
Мæхийау — æнæхицау, иунæг. 
Гъе уымæн нæ кодтон дæ дзырдмæ 
Æз диссаг æвдисынмæ зивæг. 
Нæ дæ хъуыди никæд, мæ боныл, 
Мæ курдиат, мæ арæхстыл дзурын,— 
Ныр мæнæ ам, бæсты кæроныл, 
Сæ азар мæн судзы... 
62 

ИНГÆНЫ УÆЛХЪУС 
Арын дзы артист 
Хцырымты Уырызмæджы 
рцхс нпм 
Тъыфыл мит уары. Д’ алфамбылай — хъарм, 
Дзæгъæл маргъ ма кæмдæр ныууасы дардæй. 
— Ау, уый дæ цæст куыд бауарзта, хæлар, 
Куыд ацыдтæ, æнæ мæн фенгæ, цардæй?! 
Кæнынц дын ахæм уайдзæфтæ, бæгуы, 
Дæ хæлæрттæн сæ фылдæртæ, сæ рысты, 
Фæлæ ма ныр цы хъом ысты, мæгуыр,— 
Ныффæсус хурх-хъæр сау мæрмæ нæ хъуысы! 
Кæуыл иæ цæуы комдзогæй хъысмæт, 
Фæлæ мæлæт дæр хуыздæрты ныгæны, 
Æмæ зæххыл Аслæнбег нал и, уæд 
Будзийыл дæр хуыздæры бон нæ кæны. 
Хæрзбон уæдæ! Æз а сабыр æхсæв 
Нæ зæгъын рухс — нæ мæ уырны мæ зынад: 
Кæдмæ цæрой, дæ хæлæртты æхсæн 
Куысты уой, фынгыл,— у цæттæ дæ бынат. 
63 

СÆУМÆЙÆ 
Зарæг 
Нырттивы ног æрвырдыны къæлæт: 
— Гъе, гъей,— ныззары ком 
Йæ минмырон хъæлæстæй. 
Мæнæн дæр ма-иу бахай кæ, хъысмæт, 
Фылдæр — дæ сау зынæй, 
Чысыл — дæ хæрзтæй! 
Æниу, кæм у уæлион цард — дæ мæт, 
Зылын уай, раст,— 
Дæуыл баст у нæ рæстæг. 
Мæнæн дæр ма-иу бахай кæ, хъысмæт, 
Чысыл — дæ хивæндæй, фылдæр — 
Дæ рыстæй! 
Æгæрон арвæй афардæг и хур,— 
Æмæ та ногæй ракурын мæ мæстæй: 
Цæмæйдæрты æз дæр лæг дæн, мæ хур, 
Хъысмæт, 
Æмæ мын бахай кæ 
Дæ хæрзтæй! 
Ды алкæмæн йæ къухы дæ, хъысмæт, 
Мæ хуызæгтыл цæуы дæ бон, 
Мæ боныл! 
Уа — абон, сом, дæ зындон у — 
Мæлæт... 
64 

Фæлæ йæ зæрдæ, байрагау, нæ комы! 
Фæзæгъын æз: 
Цы та уа, уый та уæд! — 
Æмæ дын у æнæсайгæ мæ лæгъстæ: 
Фæрныгау-иу мын бахай кæ, хъысмæт, 
Фылдæр дæ сау зынæй, 
Чысыл — дæ хæрзтæй. 
*«джеты т. 
65 

КАР 
Мæ царды фынгыл расидтысты фарны рæгъ,— 
Йæ тæмæны ис хурхæтæн, бæгуы... 
Мæн та ма кæд йæ фæстæ сайы саргъы бæх,— 
Мæ амæттаг у уаз дугъы ысгуы! 
Цымæ кæй сайын: бæхы гъе мæхи? 
Мæ цæстыты æрфæлмæн ис кæздæры зынг,— 
Кæрддзæмы хъармыл бацайдагъ мæ кард, 
Уæддæр ма мын фыдызнæгтæ бæрæг ысты,— 
Нæ сыл цæуы æнцой-æнцадæй цард! 
Кæй ма сайын: ызнаджы гъе мæхи? 
Мæ сау бецыккыл ур:-урсид мит афæлдæхт,— 
Иæ къæбæлдзыг хъуын иууылдæр ысраст, 
Уæддæр кæны йæ уарзты ныхас хъал зæрдæ 
Рæсугъд чызгæн, къæйных лæппуйау раст... 
Цымæ кæй сайын: уый æви мæхи? 
О нæ, сæттын! Æндæр ма мын цы мадзал ис, 
Фæлæ ма дæн фыддæр зынтæм цæттæ: 
Поэзийы æвзонг хъуамæ уон м’ адзалмæ 
Зындоны мæ куы дара дуг, уæддæр... 
Ам сайæн нæй нæ искæй, нæ мæхи! 
60 

ЧЫНДЗДЗОН ЧЫЗДЖЫ ИНГÆНЫ УÆЛХЪУС 
Дæ мад кæуы. Фыд цæстысыг æмбæхсы. 
Мит дзода у, æвзистæхгæд, фынæй... 
Тагъд — рагуалдзæг. Дæ ингæны къæсæрыл 
Ныффæйлаудзæни дидинджыты зæй. 
Ды та фæдæ. Нæ базыдтай ды ницы 
Нæ — цардæн, нæ — мæлæтæн æмæ ныр 
Дæ табæтимæ рухс дуне фæхицæн; 
Куыд цыбыр уыд дæ царды цин, мæгуыр! 
Мæрддзыгойтæ æрбасхойынц кæрæдзи: 
Кæй уарзтай, уый ныууынæргъы хъæрæй... 
Бæргæ йæ зоны алчидæр, фæлæ дзы 
Иæ уды риссæн хосгæнджытæ нæй? 
Ныррæсуг бон. Æвдæлон хур нæ ары 
Бынат йæхицæн, раст цыма кæуы: 
Цы рухс дæ байста, уый рæдауæй хъары 
Æмæ йæ тауы ингæны къæйыл... 
67 

ЗÆРДÆМÆ 
Мæ сабийы боктæй мæ бафтыдтой тохыл... 
Дæ хивæнд нæ фæуы куыройы фыдтау. 
Ныссадзин дæ хъама æнцойады охыл, 
Фæлæ мын дæ рæдау мæ хъару сæтты. 
Кæсагæн йæ цæрæн, йæ удыхос дон у,—- 
Йæ хурхысæр бады фыдбоны æртах,— 
Гъе уыйау нæ уагътай ды къахай:ын зонды, 
Ныр цу, æмæ гомгæрццæй бæрзæндты тæх. 
Нымады — ыстæммæ. Кæй хъæуыс? Дæ номыл 
Æгуыдзæгæй тоны мæн чидæр — быдзæу. 
Рæстдзинады дугъон цæххæй дæр нæ комы,— 
Иæ ферттывд-фæзындмæ æнхъæлмæгæс лæуу. 
Фод афтæ: дымгæйау фæйлауæд æргом дзырд! — 
Фыры сыйы-иу мæ ныздыхтлй, уæддæр 
Мæ удыл дæ фæрцы нæ рацыдтæн комдзог, 
Ныры онг — æнæлаз мæ сыгъдæг фæндтæ... 
68 

КЪОСТАМÆ 
Куы бафидин пскуы мæ хас... 
Къоста 
Дæ хæс ды бафыстай, бæргæ, 
Нæртон лæгау, Къо:та! 
Дæ ном æрвгæрæттыл нæры 
Дæ тугæрхæм фыстæй. 
Хæхбæстæ, урс уады къуыззитт 
Бæсты сæфт у, фыдад,— 
Мæгуыр лæджы къæсы-иу мит 
Дæ комы тæфæй тад! 
Дæ хæс ды бафыстай, бæргæ, 
Фæлæ, мæхи Къоста, 
Цæмæн фæцыдтæ ды мæрдтæм 
Фыднизæй саст, рыстæй? 
Æви дын гъæйтты кад нæ уыд 
Ирон лæджы цæсты? 
Паддзахы саг поэт нæ хъуыд: 
— Рæстæвзар у, мæсты! 
Нæ цæуы зарæджы фæрцы 
Хæрзамондыл дæ бар, 
Æмæ та хохаджы кæрцы 
Сыбыры’ къæс ыссар. 
69 

Кæмдæр дæ сидзæргæс кæуы, 
Нæ айсæфти йæ хъыг,— 
Фыдохау зæрдæйыл цæуы 
Йæ судзгæ цæстысыг. 
Дæ хæс ды бафыстай, бæгуы, 
Нæрæмонау, Къоста!.. 
Дæ разы мыл цы хæс и, уый 
Цæмæй фидон æз та?! 
70 

ÆВЗОНГАД МЫСГÆЙÆ 
«Æрцæуы æмæ ацæуы æвзонгад, 
Хъæздыгдзинад нæ сæфы...» — раст у! 
Фæлæ кæй хъæуы, уадсур бонтæ 
Куы цæуой алы сахат мастыл?.. 
Фæндиаг зарæджы рæу зæлтæ 
Куы нал кæной дæ уды хъыдзы; 
Куы кæнай абон-сом æмвæндтæ 
Мæлæтимæ: дæ амонд — мысын. 
Хæхбæсты рухсаив изæрты, 
Куы ныззары йæ зарæг бон, 
Куы ныййазæлы фæндыр кæрты — 
Фæци æхцон куыстыты бон, 
Уæд-иу дæ саулохагыл баппар 
Нывæфтыд саргъ, æмæ — тæхгæ: 
Æнхъæлмæ дæм кæсдзысты саппыл 
Дæ хæлæртты ызнæт бæхтæ. 
Æмæ йæ фæстаг къæхтыл фесты 
Æнæрцæф дугъон, у цæттæ, 
Цæмæй мырмыргæнгæйæ феста 
Тæхгæ маргъ уарзоны цæстмæ. 
Хъæздыгдзинад æмæ æвзонгад 
Нæ фидауынц,— гъе уый у раст: 
71 

Кæнæ сæ иу, кæнæ та се ’ннæ,— 
Нæ сæ фæкæны ничи хъаст!.. 
Мæн та нæ цыбыр царды зиуы 
Гæвзыкк-мæгуырæй дæр фæнды, 
Цæмæй ма абуха мæ риуы 
Рæузонд æвзонгады хъуыды. 
72 

ФЫДЫ РÆСТДЗИНАД 
Хъæбул, нæ дын кæнын ныхæстæ 
Мæх-и ысраст кæныны охыл: 
Хъысмæт мæн бафтыдта æлгъыстау, 
Тызмæг, æнæхайыры тохыл. 
Æмæ-иу аззадтæ ды фæсвæд 
Мæ хъуыдытæй... Цыдысты бонтæ,— 
Фыдбылыз-иу цыди мæ фæд-фæд,— 
Зæры бонмæ фæцардтæн сонтау. 
Мæ тох рæстдзинады сæрвæлтау 
Мæ чысыл хурæй баскъуыд уаз дæр! — 
Нæ царды сусæггаг æрфæнты 
Нæ вæййы уыцы зынæй карздæр. 
Нæ цард нæу аив быд ныхæстæй,— 
Кæд дæм уый искæд бон æрхъара, 
Дæ туджы кæд фæуа мæ хъæстæ, 
Уæд базондзынæ мæн æмбарын. 
Зыдтон æз алкæмæн дæр барын: 
Мæлдзыджы номæн кодтон табу, 
Фæлæ рæсугъд сæгуыты марынц, 
Уæд та-иу растади мæ раст уд 
Тызмæг лæджы ныхмæ,— йæхицæй 
Хуыцау æнхъæл чи у, æцæг та 
73 

Сæрæй къæхты бынмæ у — ницы, 
Уæддæр æрæхгæны дæ фæндаг 
Бæрзонд, рæсугъд сæнтты æфцæгмæ,— 
Гъе уый та у, мæ хур,— поэзи, 
Цы ’взагыл дзуры лæг æцæгтæ, 
Сæргуыбыр — паддзæхтæ йæ разы, 
Стæй фарны адæмтæ... Кæй бон у 
Зæрдæйы къæсæй лидзын дардмæ! — 
Æмæ мын, чи зоны, йæ номыл 
Ды дæр мæ рæстдзинад ныббарай! 
74 

СФÆЛДЫСТАДЫ УЫСМ 
Мæ сисы бырынкъ гæххæттыл быры, 
Кæддæрау мын хъыцъыйы дæттæ дары: 
Мæн а зæххыл цы ног хæрзтæ уырны, 
Мæлдзыджы тыхст мæм гъе уæд, гъе, æрхъары... 
Æз — паддзах дæн... Æппæт дуне кæсы, 
Кæд феккуырсдзæн мæ къухы бынæй зарæг, 
Æмæ уæд царды сау зынтæй тæрсын 
Цы лæг зоны,— хъысмæты зын фыддард у! 
О, уый æз дæн — хъæбатырты фæтæг, 
Поэттæ та лæууынц мæ разы зоныг 
Æгасæй, мардæй... Разынæд ма лæг 
Æнæрвæссонтæ чи кæна мæ номыл! 
Фæци мæ куыст, уæд хъæлдзæг дæн æцæг, 
Цы сау азар мæм баулæфа хъуамæ?! 
Æрмæст тæрсын: куы та кæнон хæлæг 
Кæмæдæр... Ау, 
Цы мæ зæгъдзысты адæм?!. 
75 

ЕСЕНИНÆЙ 
Хорзæй баззай, цæй, мæ хæлар, хорзæй, 
Ды мæ риуæй ахауай — мæнг у! 
Ацы бон,— нæ хицæны рад,— зон æй, 
Фидæны сæмбæлдыл дзурæг у! 
Хорзæй баззай, ма-иу хъыг кæ, рогæй 
Бауром дæ зæрдæйы кæуын: 
Ницы ис нæ амæлыны ногæй,— 
Ног кæм у фæцæрын дæр, бæгуы? 
76 

МАРДЫ УÆЛХЪУС 
Хæныкъаты Ростиславæч 
Дæ номæй ничи уыдзæн буц 
Цæстмæ дыл, чи зоны, фæкæуой: 
— Фæхъуыди иу ирон лæппу, 
Дзæбæх уыди, мæгуыр, цы кæнæм! 
Æмæ цæмæй нæ зыдтой дæу: 
Хæрзуаг, хæрзæгъдауæй, рæдауæй, 
Фæлæ дын чи кæны æгъдау: 
— Æппæт æрцæугæ у йæ рады! 
Ды нал дæ æмæ нал и цард 
Дæ рох къæсы. Дæ иунæг мадæн 
Кæны рæдзæ-мæдзæ йæ арт 
Нæй й’ алвæрсты æрæнцой уадæн. 
Уæдæ кæмæн кодтай нывонд 
Дæ сыгъдæг уд? — Нæ хъуыди никæй, 
Цыма лæгау лæгæн нывгонд 
Æрмæстдæр у — хæца фæринкæй. 
Ныббар мæрдты бæсты, хæлар, 
Мæнæн дæр, чи зоны, нæ уыди 
Къæрцхъус мæ рæстдзинады кар 
Æмæ дыл феввæрсон мæ хъуыды. 
Æз иу зонын: æхсæв уа, бон, 
Фæндагыл уон, æви мæ къæсы, 
Кæрдзын æмæ цæххæй дæ ном 
Æз ардзынæн, кæд сыл æрвæссай?! 
77 

СОНЕТ КАДЫ ТЫХХÆЙ 
Дæ кад æрхауд — фæстæмæ йæ нæй сисæн... 
Фыдызнæгтæн сæ фæндиаг фæдæ. 
Цы ма давой дæ сагъæстæ, дæ фæндтæ,— 
Дæ хиуæттæм дæр нал хъары дæ риссаг?! 
Ды раст лæг дæ, фæлæ-иу хæц дæ дзыхыл, 
Бæллиццаг ма цы лæгæн у дæ фенд... 
Фæстæмæ ма йæ раздахы поэт, 
Цыфæнды йæ куы сывдылдæуа цъыфы, 
Фæлæ гье уый дæр ацарды фæстæ... 
Æмæ та ногæй феккуырсы уæддæр, 
Фæстаг улæфтмæ иунæг хъуыддаг зоны: 
Хуыцауæн дæр-иу ма бакæ лæгъстæ, 
Дæ хурхмæ дын куы ныддарой кæрдтæ, 
Пахуымпарау сæрыстыр у дæ номæй! 
т 

МÆ ХОМÆ 
Цæуыл у дæ катай... 
Мæ хо Ксеняиы ныхæстæй 
Кæддæры хъару мауал дом мæнæй, 
Мæ рæсугъд хо! Цъæх айнæг дæр нырризы. 
Ныффæллад дæн... Кæмæй æмæ цæмæй — 
Нæ зонын, фæлæ рог уæныг нæ хизы 
Фæсхуым цъæх кæрдæгыл... Æмæ фæнда 
Æви нæ фæнда мæн, гъе уæддæр 
Фыдох æмæ фыдрыныл у мæ фæндаг, 
Æмæ йæм хъуамæ макуы уон æдзæттæ; 
Уый нæй,— нæ дæ къæбысмæ дæр нымады, 
Æмæ кæмæ фæцæудзынæ хъæстмæ? 
Æхсины лæг йæхи нæ мары кадыл, 
Уæййаг — йæ ном, йæ райгуырæн бæстæ. 
Æз та — поэт. Мæн у зæгъæг мын нæй, 
Фыдгæнæгау, фæлæ хъæцын мæ зыныл: 
Зæгъæм, Къоста æрыздæхти мæрдтæй, 
Уæд ма йæм æз цы цæсгомæй кæсдзынæн! 
Æниу Хазби æмæ къуыдайраг Бега, 
Цы охыл хъуамæ рахоной мæн лæг, 
Сæ фæдон кæд пайда агургæ фегад,— 
Бæрзонд фыдæлтæм нал кæны хæлæг?!. 
Хатьф, мæ хо! Æнамондæй уа, низæй 
Тæрсыс мæнæн... Фæлæ цы сты лæгæн? 
Адзалы онг мæ чысыл Иры ристæ 
Лæ барын æз — цæргæ уа гъе мæлгæ! 
79 

АЛЬБАТРОС 
Шарль Бодлерæй 
Хатгай иугъæдон цардæй ыстыхсынц матростæ, 
Æмæ гъе уæд сæ хъазыны рæстæг фæкъæртт: 
Ахсынц денджызы мæргътæ — ыстыр альбатросты, 
Балцы чи тæхы семæ фыдтымыгъты дæр. 
Науы астæрдыл сæмбæлд гуымиры ысхуыстæй, 
Кæс, æрвон тыгъды> паддзах хынджылæггаг сси... 
Æмæ ла’сы, бæлæгъы фыййæгтау, йæ фæстæ 
Ныр йæ урс-урсид базыртæ... Амонд кæм ис? 
Уыд, ыстæ-ма, фыдрæсугъд æрвон цъæхы бæстыл, 
Ныр — æнæбон, æдзæллаг, уæнгуагъдæй лæууы. 
Чи йын уадзы йæ хъуырмæ тамакойы фæздæг, 
Чи йæ фæстæ ысчиппысчипгæнгæ цæуы. 
Афтæ, хивæнд поэт, уад, æрвнæрыны астæу 
Ды уæнгрогæй тæхыс, дæумæ баххæссæн нæй, 
Фæлæ зæххыл цæуын, сау фыдæх æмæ мастыл, 
Дæу дæ хъандзал базыртæ нæ уадзынц сæрæй. 
, 80 

ЗОНДАМОНÆН ИУ НЫВГÆНÆГÆН 
Цымæ кæдмæ цæрынмæ хъавы лæг, 
Кæд нæу йæ амондыл æввæрсаг? — 
Зынвадаты йыл сагъуыйы æдзæллаг, 
Æмæ хуыздæрмæ нал кæны хæлæг. 
Йæ нысаны бæрзонд рындзмæ йæ къах 
Уæд нал хæссы: цы сагдæртæн нæ бантыст!.. 
Уæд æй æфсæнттæ агурыны саугуыст 
Кæны æгады сабыр къæсмæ тагъд. 
Нæу цард тæссаг... Тæссагдæр у йæхæдæг, 
Цы лæг ын никæд бамбæрста йæ ад,— 
Фырадæргæй йæм нал цæуы æввæхсты. 
У курдиат — зындзырд... Нæ кæны уый тæрхæттæ,— 
Мæгуырæй дæр йæ фарсмæ ис йæ кад: 
Нæ йæм баххæст,— мæрдтæм цæуы йæ фæстæ! 
81 

ÆНКЪАРД БОН 
Лыстæг, æгъуыз къæвда æнæрынцойæ уары. 
Æгуыппæг тархъæдыл цыма ысхæцыд арт: 
Иæ арф рæбынтæй мигъы фæздæг хъары, 
Ныггуыппæввонг лæууы æдзæмæй цард. 
Æрмæст-ма денджыз рохуаты ныккæрзы: 
Цæуæг æм нал ис, федзæрæг йæ къæс... 
Мылазон сау мигъ дымгæйæ нæ тæрсы, 
Нæ йæ æндавы уылæнты хъæрахст, 
Æмæ нырхæндæг бон... Ныссабыр бæстæ... 
Йæ гаччы абадт улæфæн хæдзар: 
Æрвит-иу мысгæ хабæрттæй дæ рæстæг, 
Кæд нæу дæ удыл аудын дæ бар. 
Æз та кæнын 
Нæ цыбыр царды койтæ, 
Нæ йыл цæуы ныры онг дæр мæ бар?! 
Мæ кулдуар чидæр сайы-майты хойы: 
— О, мидæмæ, 
Ызнаг дæ гъе хæлар!.. 
62 

ÆМБИСÆХСÆВ 
Æдзæм, йæ мидзæрды, дзырдта поэт 
Йæ хъысмæтыл. Цынæтæ вæййы царды: 
Бæргæ уыдис бæрæгбонау мæ фенд 
Мæ адæмæн,— ныр удæгасæй мард дæн! 
Бæстонхорз нæй зæххыл æмæ нæ уыд... 
Сæ былы цъæрттæ хордтой уымæ адæм,— 
Иæ сæрвæлтау цы нæ сагдæр фæхъуыд, 
Мæнæн нæ кодта цард æнæ уый адæн, 
Л.:ма яæ састæн: дурмæ дæр куы ис 
Æпцойдзинад, куы нæ хъыгдары никæй! 
Фæлæ мæ рох уыд: гъæйтт, зæгъгæ, фæдис,— 
Хæцæнгарз у, мæгуыр лæгæн та — ингæн. 
Хатыр уæдæ, æппæт хъуыдыхъом лæг! 
Нæ мæ фæнды дæ исбонæй, дæ зондæй 
Уа хайджын Ир, æмæ кæна хæлæг 
Æнцад-æнцой, хъуыдыгонд цæрæнбонтæм! 
83 

ЗÆРЫ БОН 
Æнахуыр уазал зонд фæцайдагъ и мæ удыл,— 
Уый кары нысан у, гъе афтæ у нæ цард? 
Тызмæг цæстæй кæсын,— цы-иу мæм касти худæг, 
Æрхæндæджы хос у — цы мыл æфтыдта зард. 
Кæс-ма: нæ алварс хъæд сырх дидинæг æфтауы, 
Фæйлауы денджызау, дзагъырдзæстæй кæсы. 
Фæндаджы хъæбæрыл лыстæг æртæхтæ хауы, 
Фæлмæн рыджы тæф мæм æхсызгонау кæсы. 
Ныллæууыд хурхæтæн — мæ цæугæ царды карæн, 
Кæны дзæгæрæг уд, æмæ йæм нæй ысдзырд: 
Цы фæци уыцы ныфс, кæнæ гъе уыцы хъару, 
Мæ нысанмæ цæугæ, мæн чи кодта æвзыгъд?! 
Кæй фæрцы-иу мæм каст зындоны дæр мæ цæрæн 
Хæрзаив, галуанау,— хуымæтæджы мæ рисс; 
Кæй фæрцы баззадтæн æгуыдзæгæй, æвзæрæй: 
Æнæхай — амондæй, мæу хус къæбæр — къæрис! 
Фæлæ мæ иу хъуыддаг уæддæр нæ баззад рохы: 
Мæлæт æцæгæй кæд у иу хуызы рæсугъд,— 
Дæ нысанмæ цæугæ, æрдынæлвæстæй тохы, 
Дæ мидбылхудтæйæ, куыд басудза дæ уд! 
84 

ФЫСДЖЫТЫ ÆМБЫРДЫ 
Хъыг иæ дарыс, поэт... 
Кæйдæр ныхæстæй 
0, æз хъыг дарын. Раст ныхас 
Уæ цуры иу мисхал нæ мары: 
Фыдлæгыл нал æфтауы тас, 
Цъæх арт рæдауы бын æндзары. 
Сæрыстыр,— айвазут уæ ком: 
— Æрвитæм космосмæ дæр наутæ! 
Фæлæ уъгл адæймаджы ном 
Нæ фидауы къæсæрæй дуармæ. 
Кæйдæр ныфсæй, кæйдæр цытæй, 
Фыры хъултау, уæ разы — цинтæ. 
Уæ ницæйагыл ма цытæ, 
Цы æвзагыл ысдзура фидæн?! 
Æз та зæгъын: æрцыд нæ сæфт, 
Куы нал уа хорз, фыдæхæн арæн,— 
Куы суой поэттæ дæр æххæст 
Цæстфæливæг æмæ лæгмартæ! 
85 

ЦÆЛГÆНÆНЫ 
ФÆНДЫРДЗÆГЪДДЖЫТÆН 
Как всякий тот, кого торопит горе... 
Данте 
Мæгуыр чи у — нырма æнамонд нæу, 
Фæлæ йæ уавæр раууатмæ фæтæры... 
Уый хорз зоны: йæ рæстæджы фæрнæй 
Нымады у æгад æмæ æвзæрыл. 
Ныррыхы уæд йæ талф-тулфыты цард, 
Кæнынц æй тагъд цыбыр азтæ уой, бонтæ. 
Къух ауигъы, кæмæй-иу хордта ард, 
Цæуыл хаста йæ мæгуыр уд нывондæн. 
Иæ къæсыл абадт иу афоны зæд: 
Цæуыл тыхстæ — дывæрæй ис дæ разы, 
Фæлæ... Кæс-ма, ды цардæй дæ фæсвæд, 
Дæ сираг бæхыл иу æгуыдзæг хъазы, 
Ды та — уæнгсаст, æвзонгæй дæ зæронд, 
Фæллад зæрдæ фæрныг цардæй нæ райы. 
Ныйивтай ды дæ курдиат, дæ зонд 
Æмæ дæ хъару ницæйаг пайдайыл. 
Рæстудыл ничи батыхсдзæни, зоц, 
Нæ дын кæндзысты къухæмдзæгъд хъайтарау. 
Æфсæрмæй ма дын, чи зоны, зæгъой: 
— Æз дæ æмбæрын! 
86 

ДЗÆБИДЫР 
Къостайæ 
Æдæрсгæ, сæрыстырæй митæвдылд фахсыл 
Зырнæйзылд дзæбидыр уæнгрогæй лæууы. 
Исхæцыд ыл халас... Уæд судзы æгасæй 
Налхъуыт&у сæууон хуры тынтæм йæ хъуын. 
Йæ сæрмæ, паддзахау зæрин намас худы 
Нырттивы æрвон рухсмæ Саты хох — уаз; 
Дæлдæр та лæгъз айнæгыл хъал дон фæцуды, 
Рæумиъы фæздæджы ныгъуылы Кавказ. 
Иæ арф кæмтты кæрдæг фæцыди мæстæгæй, 
Хъуыдыдзастæй сонт сычъи дардмæ нымдзаст... 
Кæсы мæм, æрдхæрæны нывмæ кæсгæйæ 
Фыццаг хатт æрæмбæрстон хъыг æмæ уарзт. 
87 

УАРЗТЫ УÆЗÆГЫЛ 
СЫЛГОЙМАГÆН 
Рæуæг митæй ыскъæбæлдзыг и хъæд, 
Цыма йæ ныв ысчындæуыди авгыл. 
Цæуыс мæнæй,— цы уа, гъе уый та уæд! 
Фæндонхæрзтæм куынæуал бæллын рагæй. 
Æгъатыр у, мæ кæддæры зынаргъ, 
Нæ цард — æсæрæз — дам-думтæй, æвзæртæй: 
Хæлар удтæй куы базонгæ стæм мах, 
Цæмæн кæнæм уæд хицæн та ызнæгтæй? 
Хъыг у мæнæн... Сылгоймаджы хæрам 
Цы лæг кæны — бынсæфт у уый, æдæлы... 
Фæнды ма мæн, дæ цымхуыз былты хъарм 
Куы андзæвид мæ уадултыл, мæ былтыл! — 
Нæ дæтты бар фыдæлты карз æгъдау... 
Уый не ’хсæн ис, æмæ цы давынц пъатæ? 
Фыдæй фыртмæ йæм макуы æрхæсс фау,— 
Уый карздæр у, хуыцæуттæй уа, мæлæтæй. 
Уæдæ, хæрзбон! Кæмфæнды дæр куы уай, 
Нæ дæ ныууадздзæн иунæгæй мæ хъуыды: 
Дæ фынгыл-иу ын мæ бамбæхс йæ хай, 
Кæй уарзтай, уымæн — хорз уыд, гъе æдылы! 
88 

УАЛДЗЫГОН РАЙСОМ 
Ныййазæлыд уалдзæг. Бæрзонд рæгъты урс мит 
Сыбыры хай бакодта дымгæ. 
Кæс, хосдонæй ратахт, ныууагъта йæ «мит-мит» 
Сырддонцъиу тæмæн хуры зынгмæ. 
Цъæх-цъæхид кæрдæгыл сæнтурс уæрыччытæн 
Хъылдымæй хъазт бацайдагъ, марадз... 
Хуымы гал ысдæры йæ хиды фынчытæ: 
Кæронмæ фæлдæхт у йæ ауæдз. 
Ныр уарзты рæстæг у: сæ бырынчъы фæттæй 
Дзывылдæрттæ арынц кæрæдзи. 
Æз ма уæд цы зæгъон? Мæн ацы дзæнæтæй 
Гъе уый бæрц амонд дæр нæ фæци. 
Бæргæ ма æрфасын мæ къæбæлдзыг бецыкк,— 
Йæ халас мын хурмæ нæ тайы... 
Æз тагъд кодтон цард, уый нæ лæууыди не ’нцой, 
Ныры онг мæ фæндагмæ сайы. 
Æнæхин, æнæдпх уарзт,— уый кæны, зонын, 
Цæргæ-цæрæнботы дæр не ’мдзу, 
Иæ фæрцы ныууæй кодтай иу боны номыл 
Дæу чи уарзта, уыдоны, зондцух! 
Æмæ ма цы давы дæ зынад, фæсмонтæ, 
Кæй хъæуынц дæ бирæ ныхæстæ?— 
Дæ раздæр бæллицты, дæ цыбыркъух бонты 
Йæ фæдджимæ ассывта рæстæг. 
Фæлæ та... У уалдзæг. Уæрæхгом — мæ рудзынг, 
Кæны мын сæууон дымгæ пъатæ... 
Æз кæй уарзтон, уыцы сылгоймæгтæн — 
Бузныг, 
Мæн чи уарзта, уый разы — 
Хатыр! 
89 

НОГ АЗЫ ФЫНТÆЙ 
Уæд зымæг хъарм уыд, уæлдæф — цъæх, 
Фæдисоны цыдæй уæ кæрты 
Фæмидæг урс барæг. Йæ бæх 
Æууылдта идоны къæбæлтæ. 
Хæдзаронтæ!.. Мыр-мыр кæны 
Иæ раззæгтæ ныххойы байраг, 
Фæлмæн цырагъы рухс кæлы, 
Уæ рудзынгæй мыдадзау хъары. 
Фæлæ ам цъиуызмæлæг нæй. 
— Хæдзаронтæ! — фæлвары барæг,— 
Цæуæнт уыл ног азтæ фæрнæй, 
Фæрныг къæсæй фæйлауы зарæг! 
Æмæ уæд хатæны къуымæй 
Фæзынди урсбоцъо зæронд лæг: 
— Кæмæ бæллыдтæ, уый ам нæй, 
Дæ цыд нæ фæрæстмæ, зæххон лæг! 
Кæдмæ дæ нысаны рындзмæ 
Тырныдтай ды,— дæ куыстæй райгонд,— 
Фæцыдис уый, мæ хур, чындзы, 
Æндæр дын ахаста дæ амонд. 
Æмæ ныммарой кодта бæх, 
Йæ рустыл ма фæхæцыд барæг,— 
Цыма йæ аныхъуырдта зæхх, 
Æрбайсæфти æхсæвы тары. 
90 

Дæ зæрдæ мæм ма ’хсайæд макуы, 
Æз уый бæрц хæтæнхуаг нæ дæн, 
Æмæ ма дæ рох кæрты кауыл 
Æрæнцайæн ма уа мæнæн. 
Дæ зæрдæ мæм ма ’хсайæд, уауу-уой, 
Æз уый бæрц æгуыдзæг нæ дæн, 
Æмæ мын зынвадаты ма уа 
Лæгау-лæг æрдхæрдтæ мæнæн. 
Дæ зæрдæ мæм ма ’хсайæд, зон æй, 
Æз уый бæрц тæппуд дæр нæ дæн, 
Æмæ мын мæ царды кæронмæ 
Фыдызнæгтæ ма уа мæнæн. 
Дæ зæрдæ мæм ма ’хсайæд, уарзтæй 
Æз уый бæрц æлгъыстаг нæ дæн, 
Æмæ мын Аминоны бæстæй 
Æрæздæхæн ма уа мæнæн!.. 
91 

ФÆСМОН 
Бирæ, бирæ рацыд азтæ 
Ныр дæ тæргайыл, дæ фæстæ, 
Фæлæ гъе ныры онг дæр баст дæн 
Æз фыдох, фыдрыныл, мастыл. 
Феппæлы йæхицæй рæстæг,— 
Хин, æгуыдзæгау, мæ цæстмæ: 
— Гъа-ма, цæй, кæсы: мæ хæстæг,— 
Чи ма дæм цæуы æввæхсты?! 
Ды дæхи куы хуыдтай уаз дæр,— 
Æз æрвонгдæр уыдтæн, карз дæр: 
Сты дæ марæн кæрдтæ — азтæ, 
Рахиз-ма, лæппу, къæрцц хъазтмæ! 
Æмæ гъе, мæгуыр мæ бон уа, 
Нал ис ахæм хъару — зонын, 
Фæлæ раздæх æмæ фенай, 
Æз куыд кафон 
Карды комыл! 
92 

ÆНХЪÆЛМÆ-ИУ КÆС 
Я веркусь, когда раскипет ветви 
По-весениему наш старый сад... 
С. Есенич 
Æнхъæлмæ-иу кæс, 
Æз зындзынæн 
Тъæнджы мæйы хъызты, 
Мæ ном дар дæ зæрдыл, куы нал лæууа, 
гъе уæд 
Фæтæнриу æфсургъыл 
Дæ къæсмæ. 
Хæхбæсты фыдтымыгъы митæй 
Дæ цæсгомæй нал зыны ницы, 
Уæддæр-ма 
Дæ сидзæр уæрыччытæн 
Уазал ыскъæты 
Æвæрдзынæ, дзуллаг ыссадау, 
Фæтæйнаг лыстæг хос. 
Æнхъæлмæ-иу кæс, 
Æз зындзынæн, 
Куы сфæлмæцон ме ’знæт фæндæгтæй, 
Мæ фыддæр ызнæгтæй, 
Нæ уарзон сылгоймæгтæй, 
Гъе уæд, 
Кæтæнхуаг Пер Гюнтау... 
Æнхъæлмæ-иу кæс, 
Уый, чи зоны, 
Иу рæсугъд уалдзыгон райсом 
9.æ сабыр, æфснайд кæрты 
93 

Ныххойа йæ раззæгтæ байраг — 
Тугæвдылд бæх, 
Ныккæна фæдисон мыр-мыр 
Мæ номыл. 
Фæлæ ма ’ууæнд: æнхъæлмæ-иу кæс, 
Æз зындзынæн! 
94 

& ^^ 
Æз нал уарзын дæу — уый дæ зын у, мæ хъарæг... 
Дæ саби — дæ амонд, йæ фæрцы цæрыс. 
Фæлæ йæ куы зонын: мæ цинæйдзаг зарæг 
Ныры онг дæ зæрдæйы кæмтты нæры. 
Æрдæгæхсæв тары æрхуыссыд дæ цырагъ, 
Дæ хъæбулы узыс, уæддæр дын кæуы... 
— Гъе Уастырджи, фод-иу дæ фæдзæхст мæ зынаргъ!— 
Кæд йемыйас сæфт у, уæддæр уый мæн у. 
Фæкувыс ды афтæ мæ номыл, мæгуырæг! 
У рохы мæнæй æмæ зæдтæй дæ рисс, 
Æмæ ныр дæ къонайы фарсмæ тæдзынæг 
Иæ къупп-къуппæй дзуры: «Лæгау лæг кæм ис!» 
Фыд нал цæуы фыртмæ — фырт фыды нæ зоны, 
Сæ уарзты фæндæгтæ адзалы онг — дих... 
Мæ уд мын цымыдис ’мæ катай æвзонынц: 
Кæд афтæ у рæстæг, гъе цард у, гъе сих?!. 
95г 

КÆМÆНДÆР 
Цæмæн хъæуы’ мæ ивгъуыд зонын дæу?!. 
Нæ дзы уыд ницы уадиссагæй, хорзæй. 
Æгомыг хох... Нæ йыл зайы мæнæу, 
Хуыцауæй уа, гъе адæмæй,— у рохьг. 
Сæрд уа, зымæг, фыдбон æмæ фыргуыст 
Сæрыстыр хохаг амондыл нымайы: 
Зæрдæйæ — циндзаст, фæлæ удæй — рыст, 
Нæ зоны уый талф-тулф ныхæстæ, сайын. 
Тæлтæг митæн кæмæн вæййы рæстæг,— 
Дæ алы уысм дæр а цардимæ баст у!.. 
Хъæц ыл, мæ хур, мæгуырау уа, рæстмæ,— 
Фыдохæн уа, хæрзæбонæн, гъе мастæн! 
Нытталынг и æппæт дунейыл хур, 
Дæ къæсыл ма фæстаг тынтæ æппары, 
Бæсты бæрзæндæй,— гъе уæд, гъе, мæ хур,— 
Ныййазæлдзæн фæндыры цагъд, дæ зарæг... 
Ныууагътон æз мæ рагбонты цин ам, 
Фæлыгътæн дард: кæмæй, цæмæй? — нæ зонын... 
Рæсугъд æмæ ыстыр горæты хъарм 
Кæмæ нæ кæсы аивдæр, æхцондæр. 
Фæлæ... Хъысмæтæн хъулон фырттæ нæй, 
Цыфæнды дыл куы ауда дæ амонд, 
96 

Уæддæр ма дæ æркæндзæни, уæууæй, 
Дæ мидтæрхонмæ сом уа æви абон! 
Æз бамбæрстон: нæ дын аргъ кæны лæг, 
Нæ дæ тæрсы, гъе дæ нæ кæны уарзгæ, 
Уæд дæ йæ цуры ницæйаг, ныллæг,— 
Уæд нæй уæлдай — дæ удæгас, дæ мардæй! 
Æз кодтон аргъ дзылыйæн дæр, мæгуыр, — 
Хæхбæстæй баззад уыцы хорз мæ уды, 
Тæрсынтæ æз нæ базыдтон, бæгуы, 
Мæнæй чи тарсти, уый мæм касти худæг. 
Фæлæ мæ уарзт... Дæу уый зонын фæнды?! — 
Уый цардау у æхцон æмæ рæстæгмæ... 
Æз кæй уарзтон,— фæнды фæу уый ды,— 
Фæзынд æмæ дæм нал цæуы хæстæгмæ... 
^аджеты Т. 
97 

КÆДДÆРЫ УАРЗОНМÆ 
Мæн уыдтæ ды\, æмæ нæ сау зæххыл 
Мæнмæ æндæр æнхъæлмæгæсæг нал уыд: 
Рæсугъд, уæздан... Сæурайсомы цъæхыл 
Дæ цуры уæвын хурæн дæр цы бар уыд! 
Куыд уарзтон æз уæд а дунейы, куыд,— 
Фыдбоны дæр-иу феккуырсти мæ зарæг! 
Æнæ дæу мæ уæлион цард нæ хъуыд — 
Мæлæтимæ нæ кодта иу нæ арæн. 
Дæуыл æз афтæ ’ууæндыдтæн, æмæ 
Мæ кой, мæ хъæр куы нал хъуса нæ дзыллæ,— 
Зындонæй дæм ыздæхдзынæн хъæмæ, 
Дæ цырагъ мын фæндагсарау уыдзæни. 
Ныккæрзыдтон-иу: а рæстæджы уарзт 
Ау, нал æвзары хорз æмæ æвзæры, 
Æви бынтондæр нæй?! Гъе ацы фарст, 
Мыййаг, кæд дуджы азарæй æвзæры!.. 
Уæдæ ма уæд куыд цæргæ у зæххыл? 
«Уон æви нæ?!» — сси ацы хъуыды худæг: 
Æфсарм, рæстыл дзæгъæлы у дæ хыл, 
Нæ цард — цыбыр, æрмæстдæр тыхс дæ удыл? 
Ды, чи зоны ’мæ, раст уыдтæ, мæ хур, 
Фæлæ йæ зонын: раджы уа, æрæджы, 
Нырттивдзæни дæ сæрмæ иу бон хур, 
Уæд базондзынæ, чи нæ цыд куырмæджы! 
98 

^ ш ш 
<Яг*Ъ ^^^ ^^^ 
Мæ амонд дæ, мæ хъизæмар, мæ зын, 
Дæ фарсмæ æз къух ауигъын мæлæтыл, 
Фæлæ — кæйдæр... Фæсайдта мæ мæ фын, 
Уæддæр мæ зæрдæ хивæнд у, нæ сæтты. 
Нæ сау зæххыл цынæтæ кæны лæг,— 
Йæ фаты бырынкъ баныдзæвы хурыл, 
Цынæ хорзæхтæм бакæны хæлæг, 
Мæн та фæнды æрмæст уæвын дæ цуры. 
Æмæ хуыцæуттæ, адæмтæ зæххыл 
Куы сбииккой сæ уаз бæллицтæ хохыл,— 
«Нæ мæ хъæуы уæ хæрзиуæг»,—зæгъин, 
Нæ йæ баивин де схъæл цæсты хаутыл. 
99 

ЗАРÆГ 
Уарзын... О, цы дзырд сафтид ис 
Денджызы хъузгау мæнæн. 
Оххай, мæ зæрдæ куыд рафтыдис, 
Чи йын ыскодта кæлæн? 
Уынгты, дæ фæстæ дзыназгæйæ, 
Цард дæр куы айрох мæнæй, 
Ау, уæд куыд раджы ысразы дæн 
Састы бынатыл, уæууæй! 
Дунейыл ницы уыд аивдæр 
Де ’рвон æнгæсæй, мæ бон: 
Зæдты зæдыл дæр дæу баивын 
Никуы нæ уыди мæ бон! 
Хуры ыскастæй йæ ныгуылдмæ 
Рацæр дæ удмæ æввахс,— 
Уый уыд мæ бæллиц... Лæджы фыртмæ 
Ахæм уысм арæх нæ каст, 
Æмæ кæд иу чысыл ахаста 
Уыцы зæрин дуг, мæ хур, 
Æмæ кæд ды мæн нæ бауарзтай, 
Гъе уæддæр арфæйаг у! 
100 

ФЫН 
Ферох мæ алцы, Гыцци!.. 
Рохы мæ зынтæ, нæ хæрзтæ. 
Ахсæв фæйлауы мæ цин,— 
Ахсæв, мæ мидфынмæ фездæхтæ! 
Зонын æй, ингæны дуар 
Райсом уæгъдхъуырæй дæумæ кæсы, 
Фæлæ æрдæгфынæй буар 
Мады рæвдыдыл кæм нæ тæфсы. 
— Цæй-ма, цы кæныс, хъæбул, 
Æви дын амондмæ байрæджы? 
— Ницы, Гыцци, фæлæ хур 
Афтæ куыд ахуыссы, уараджы!.. 
101 

МÆ САБИБОНТЫ УАРЗОНÆН 
Мæстæй-иу мардтой мах: рæхджы 
Нæрдзæн уæ чындзæхсæвы зарæг. 
Æнæмæт сабитæ... Уæд дзы 
Мæнæй лæгдæр нæ зынди дардмæ. 
Ды та? Æмбæхстай-иу, мæгуыр, 
|Дæ рæсугъд цæсгомы дзыгъуыртæ, 
Æмæ-иу хъазыд дымгæ — цырд — 
Дæ цыбыр къабайы бызгъуыртæй. 
Ныр мæнæ бадын: цауд, фæллад, 
Дæ хæдзары фæздæг уæ комæй’ 
Рацыд уæларвмæ: кад у, рад,— 
Кæныс уæлибæхтæ мæ номыл... 
Дæ уæздан лæг кæны лæггад 
Йæ цыты уазджытæн рæдауæй,— 
Кæмдæр мын баххæссы æрвад, 
Æппæлынц дзы йæ ком, нæ адæм. 
Ды та? Ыссадæвдылд æрмттæй 
Дæтшс мæнмæ дæ кады нуазæн. 
Цымæ Хуыцауæн нæй зæрдæ, 
Æви нæ цард æдзухдæр хъазы?!. 
102 

Зæдау — уæздан, уындæй бæгуы 
Дæ рæсугъд саугуырм кæны хуры. 
Æз та... Æвæлмон лæг, мæгуыр, 
Сæрыстырæй цыдтæн дæ цурты. 
Æмбæрстон æй: æнустæм нæу 
Нæ фæндаг иу, уæддæр нæ састæн: 
Мæнæн æгъгъæд уыди фынау 
Цыбыр уысм амонд æмæ уарзтæн. 
Æмæ ысси мæ иунæг куыст,— 
Фæндыди мæ, цæмæл æрхуымæй 
Дæ зæрдыл бадарай мæ хуыз, 
Цы сагдæртæй нæ уыдтæн, уымæй! 
103 

ХИУАРЗОНЫ ФÆДЗÆХСТ 
Хъазгæмхасæн 
Æрлæуу, мæ удæнцой, кæдмæ æгас дæн, 
Нæ хъæуы мæн кæнгæ миты рæвдыд. 
Зæрдæйæ мыл æнувыд у æгасæй, 
Цыма дæ нæ, хуыздæр амонд нæ хъуыд, 
Цæмæй мæ цуры айсыса дæ рæсугъд, 
Мæ урс бецыччы афонмæ лæууаи 
Цырагъдарау мæнæн, æмæ кæуай 
Мæ иу ысхъæрзтыл дæр, сыгъдæг уд! 
Сылгоймагæн йæ хуыздæр амонд у 
Цагъары уавæр разагъды лæппуйæн, 
Æндæр цард æй нæ хъуыди æмæ нæй... 
Гъе уый, мæ хур, фæлдисæг æрдзы зонд у, 
Æмæ дын хъуамæ уьвй бакæна цума, 
Цæмæй фыдæнхъæл ма фæуай мæнæй! 
!04 

ХОХАГ КЪÆС 
Рауадз дурынæй иу сыкъа... Ацы бон 
Æз мæ уды фæндиæгтæй разы дæн. 
Ис нæ хъарм фынгыл луаситæ — Нафы конд,— 
Уый æгъгъæд у рæсугъд цардæн, уарзынæн! 
Мит нызгъæлы сæрдыгон тæрккъæвдайау, 
Ды — мæ цардæмбал, бустæтæ нал кæныс, 
Æз фæкодтон дæу ардæм дæ тæргайæ,— 
Циндзаст горæт ды баивтай а къæсыл. 
Гъе ныр цæр уæдæ ацы рæсугъд бæстыл,— 
Ды æцæгæй дзæнæтау кæй равзæрстай,— 
Ма тæрс, ничи сæ федта йæ цæстæй дæр 
Ацы рох къуымтæ никæд мæ уарзæттæй. 
О, дæу фæци мæ сабыр цард, райгонд дæ... 
Дымгæ, къонайы гæдыйау, бауасы. 
Рауадз иу сыкъа, разагъды амондмæ 
Æз лæппулæгау рагæй куы нал кæсын!.. 
10* 

СÆРДЫГОН ИЗÆР 
Æрфæлмæн и. Æрфынæй хъæд... 
Йæ цæссыг тадзгæ-баргæ хауы. 
Ыссæуы мæй. Чызгау, фæсвæд 
Ысхæцыди йæ цæсты хаутыл. 
Фæсобау комы дон нæры, 
Цыма ныр байгом и йæ хъæлæс. 
Йæ фарсмæ хæристыл, мæгуыр, 
Ныр талынг баппæрста йæ пæлæз. 
Цъæх æрдузы сырх-сырхид уырс 
Ыссæнды байрагимæ кæрдæг, 
Хуыцау, куыд асасти мæ ныфс, 
Куыд нæуæндаг ысси мæ зæрдæ, 
Æндæр та иуварсырдæм фехс 
Дæ нымæт æмæ иу сæррæттæн 
Ызнæт æфсургъы рагъыл фест, 
Куыд дæ фæсадза уад йæ фæттæ. 
Æмæ дæ сабыр къæсмæ тæх, 
Цæстныкъуылдмæ дæ фарсмæ балæуу,- 
Йæ фæстæгтыл куыд кафы бæх, 
Рæсугъд — йæ фезмæлдæй, йæ хъалæй: 
Дæ цурмæ бацу-иу хæстæг: 
— Æри-ма мын, чызгай, дæ донæй! — 
Цæмæй йæ базонай æцæг 
Кæй мысын дæу æхсæвæй-бонæй... 
106 

Ж Ж Ш’ 
Лъ оФч ^Фа 
Мæ мад Хуыгаты Софяйæн 
Мит уары ног, Гыцци! 
Æз та дæ ингæн мысын... 
Ныр афонмæ уым ахæм уард кæны, 
Æмæ хæхбæстæй иу цъипп дæр нæ хъуысы,— 
Нæ гæмæх хъæу уæлмит-уæлих сæлы. 
Дæ уæлмæрдыл ма даргъкъабаз бæлæстæ 
Сæ гом хихтæ æрытыгътой, мæгуыр... 
Ныууасы халон. Ничи ис æввæхсты, 
Кæдæм хæссы æххормагæй йæ гуыр?! 
Æгуыппæг. Сабыр — дуне. Уагъылы ма 
Сырх фæздæг калы... Рох мæсгуытæ — пырх... 
Кæд лæг цæуы, цы хуыздæр ын амал уа 
Гъе уъгй фæдыл: лæмæгъ — йæ ныфс, йæ тых! 
Дæумæ-иу уæд кæцæй æрцыди хъару,— 
Дæхи рисæн куы нæ зонай кæрон, 
Уæд кæн лæджы йæ фыдазары сабыр, 
Æррæвдау æй,— уа саби, йе зæронд. 
Нæ — мад, нæ — фыд... Нæ дæм фæдардтой хъус, 
Дæу нæ базонгæ, атындзыдтой мæрдтæм... 
Дæ хъæбултæ, кæмæй уыдтæ фыр буц, 
Фæхастой, мæ хур, горæтмæ сæ сæртæ. 
Дæ хъуыды уыд: куыд мæгуырæг у лæг, 
Кæд царды цин йæхицæн дæр нæ уарзы* 
107 

Йæ цæст! — Каемæ кæныс хæлæг, 
Дæ хæрзамонд — дæ куыст æмæ дæ зарæг! 
Сæттын, Гыцци... Ныр худæг у, бæгуы, 
Цы зоныс, ууыл гоби лæгау дзурын: 
Рæсугъд амонд уа, хорзæхты ысгуы 
Сæрæн лæппу æрзайын кæны дурыл. 
Æрцыд нæ царды амонды кæрон, 
Уæззау мит ныр дæ ингæныл ныххуыссы. 
Рæхджы нырттивдзæн бон, æмæ-иу зон: 
Бæсты кæроныл дæу дæ хъæбул мысы!.. 
108 

ФЕМБÆЛД 
Ды мæн нæ дæ, æрдхæрæны сылгоймаг! 
Мæ ныхы фыст нæй ахæм амонд, нæй: 
Æмæ кæй уарзон — уа æдзух мæ койаг, 
Фæцæрон йемæ хибарæй, фæрнæй... 
Фыдæлгъыст дæн ысфæлдисæг уа, зинтæй, 
Цæргæ-цæрæнбон хъаугъайаг — мæ ном... 
Æууæндаг ма у: цинтæ уой ’мæ зинтæ, 
€æ иуæн дæр æз никуы раттын ком. 
Сæрибар — зæрдæ, цардæй уа, мæлæтæй... 
Нæ уыдтæн кадджын, никуы дæр æгад, 
Æмæ нæ куывтон удæнцой дзæнæтмæ,— 
Адзал мын у йæ хорзæй дæр æнад. 
Цы уарзтон, уьгй нæ бафтыди мæ къухы, 
Фæлæ нæ кæнын ууыл дæр фæсмон... 
Фæкæс-ма, рыгтæ зилгæдымгæ здухы, 
Йæ фæстæ лидзын мæн фæнды ныронг. 
Фыддзæрæны дæр æз вæййын æвæлмон: 
Рæсугъд нывтæ — мæ рудзгуытыл зымæг... 
Рæвдауыс мæ,— уæд æз нæ дæн сывæллон, 
Нæ мын барыс,— уæд та æз дæн тызмæг! 
109 

доны чызг 
Арвыл мæй фæсабыр, 
Бандзыг и, мæгуыр, 
Хæрисы бын тары 
Доны чызг кæуы. 
Сойы цæппузыртау, 
Урс риутæ — къуыбыр. 
Уадултыл фæзынди 
Мæйрухсы дзыгъуыр. 
Нарæг астæу — талас, 
Раст зæнгтæ — сæнтурс, 
Дун-дунейыл хъуамæ 
Бакала йæ рухс. 
Арвы ’рдæм йæ тæрттæ 
Байтыгъта, кæуы: 
— Мæн нæ фæнды мæрдтæм 
Иунæгæй цæуын! 
О Хуыцау, дæу зонæм, 
Баххуыс кæ, мæ бон,— 
Адæмы фæсномыг 
Ма фæуæд мæ ном! 
Уадз. æгомыг дуртыл 
Комы дон нæра; 
Бауадз-ма мæ цъусдуг 
Аргъæутты цæрын! 
110 

Æз 
Ысныв кæнин дæу 
Ирон нымадæй,— 
Авд-авд, 
Дыууæ дыууадæс, 
Æмæ 
Дыууæ дыууиссæдз ахорæнæй.. 
Авд-авды уаиккой 
Дæ тызмæг ныхæстæ, 
Дыууæ дыууадæсы — 
Дæ сайæн ныхæстæ, 
Дыууæ дыууиссæдз ахорæнæй, 
Æрвон рухсау, растид 
Дæ рæдау зæрдæ. 
111 

БИНОЙНАГМÆ 
Ыстæммæ-ыстæм хатт, куы бауарзын дæу,— 
Дæ фыныл дæр нал хъæцы зæрдæ, 
Мæ бон!..— 
Уæд худын мæхиуыл: 
Фæлæуу-ма, фæлæуу, 
Цæмæн баззад ниугæ нæ бæсты кæрон 
Дæ уды фæндон — 
Дæ иунæг уарзон?!. 
Ыстæммæ-ыстæм хатт, куы нал уарзын дæу,— 
Дæ буар мæ пысырайау судзы, 
Мæ бон!...— 
Фæкæуын мæхиуыл: 
Фæлæуу-ма, фæлæуу,— 
Кæмæн ма зæгъдзынæ дæ фæстаг хæрзбок, 
Цæмæн у дæ цард — 
Дæ уды мæнгард?! 
112 

МАД 
Æрыздæхтæн, Гыцци. Дæ ингæныл ныууарыд 
Хуылыдз мит: нал зыны дæ цырт. 
Æз хорз зонын: дæумæ мæрдты дæр хъары, 
Цы йын у зын, цæуыл тыхсы дæ фырт. 
Дæ уæлмæрд — иппæрд. Сау дымгæ йæ тавы, 
Ныууасы халон: фарны рæстæг нæу. 
Æз уый дæр ма æрбакæнынмæ хъавын 
Мæ дæллагхъуыр: нæ уадзы иунæг дæу! 
Цы ма кæнон, мæ уарзон мад? Уæлæуыл 
Мæ царды хорз дæ ацыдыл фæци: 
Фыдазары дæ сонт хъæбул нæ кæуы,— 
Йæ амондыл дæр нал бакæны цин. 
Кæны дыууæрдæм комрæбынты дымгæ 
Мæ хæрзгæнæгау, сау марой кæнъц 
Æмæ кæсын йæ зилдухмæ æдзынæг,— 
Лæджы кары мæ цæстысыг кæлы... 
11* 

ИЗÆР ДЕНДЖЫЗЫ БЫЛ 
Къæвда банцад. Æрæнцади денджыз йæ кæхцы, 
Уылæн урс фатау атæхы былгæрæтты. 
Арвæй расхъиугæ стъалы цъæх фæлмы ныссæдзы, 
Чидæр изæры дуармæ йæ зарæг кæны. 
Æмæ ризынц гитарæйы зæлтæ кæуæгау: 
— Ма мæ ферох кæ — зарæг — рæубазыр, тæхы, 
Кæд мæнау уый къух ауыгъта уарзтыл — æдзæллаг, 
Ныр кæйдæр сæнттæй ирхæфсы абон йæхи?! 
Уæд цы фæдæ, æрвон зæды сихау кæй уарзтон, 
Ды — кæй цуры уыд хъазæнхъул а царды рисс, 
Æви амонд мæхуызæттыл никуы уыд разы, 
Æмæ уымæн нæ кæны мæ зæрдæ фæдис! 
114 

Ныббар, 
Мæн нæ уарзтай, мæ бон!— 
Фæлмæцын дæ кодтон мæ уарзтæй, 
Раст афтæ фæхойы бæлццон 
Мæйдары æдзæрæг хæдзармæ. 
Фыр уæздан, æрвонау — рæсугъд, 
Ды амондыл барджын дæ, хъал дæ,— 
Мæнæн уæд æвзоны мæ уд 
Зын уавæр... Цы дæн, уый дæр нал дæн. 
Ныр мæнæ,— æцæг гъе фын у,— 
Фæрныджы тау феккуырст мæ хуымы, 
Уæддæр ма мын, баууæнд, зын у 
Дæ хæлæг, мæн чи уарзы, уымæ. 
115 

МÆ САБИЙЫ БОНТÆ 
Уæд бæргæ уыди зарæг, 
Уæд бæгуы уыди цард!.. 
Æз дæ уды æмбарын 
Нæй, нæ зыдтон, мæ мад... 
Уад æнæкъона арсау 
Кæрть: нгугæ цæуы: 
Æз — дæ зæрдæйы фарсмæ, 
Мæн цы хуыздæр хъæуы?! 
Дуне алцæмæй раст у, 
Удвæндиаг у, рухс,—- 
Кæд зымæг у, кæм не сты 
Тыргъы гагатæ хус... 
Тар. Ныссабыр нæ къæс дæр, 
Арвæй ряхауди хур, 
Æмæ аргъæутты бæстæ 
У дæ цæрæн, мæ хур. 
Дуне алцæмæй раст у, 
Æмæ саусæр уæйыг 
Ног хæцынмæ куы раста, 
Уæд ныххуысдзæн йæ зынг... 
Тагъд ныууасдзæни уасæг, 
Æмæ хуры тæлы 
116 

Уый йæ ризгæ хъæрахстæй 
Арвмæ сисдзæн, бæгуы. 
Уæд Гыцци дæр сæумæйæ 
Пецы бакæндзæн арт, 
Мидзæрдæйы кæугæйæ, 
Уый кæндзæни йæ зард. 
Стæй бæллиццы кæм не сты 
Урс æхсыр æмæ дзул... 
Дуне алцæмæй маст у — 
Уый кæм зоны хъæбул!.. 
117 

<Щ/7 <щ) ^^/ 
^ТО /^^ ^^ 
...Остановись, мгновенье, ты прекрасно... 
А. Пушкин 
Сæумæрайсом хъарм уыд æмæ райдзаст, 
Нæ арвыл мигъы къæм дæр нæй. 
Сæдæ азы æнхъæлмæ кастæн 
Дæумæ. Ныр та цæуыс мæнæй. 
0, сабыр амонды хæрз цъусдуг, 
Фæлæуу, бæллиццаг дæ, бæгуы! — 
Æз ацы дун-дунейы рухсмæ 
Фыццаг хатт уынын дæу, мæгуыр. 
Цъæх денджызы фæлмæн уылæнтæ 
Сæнтурс уæрыччытау тæхынц... 
Мæн дæ,— уый хатыди мæ зæрдæ, 
Фæлæ йæ чи уæнды зæгъын. 
Ысхъæл, фыдбойнаджы рæсугъдæн, 
Фыр буцæй чи сахуыр рыстыл; 
Хæрзтæ уый нал кæны йæ удæн, 
Нæдæр кæйдæр зыныл ъыхсы... 
Æмæ-иу былгæрон фæцыди 
Фæсус кæсагласы хъæрахст. 
Цымæ нæ чи кæмæй фæхъуыди, 
Гъе чи уыди æцæгæй раст?! 
118 

«ТУЪ (ТТЪ З’Ъ 
Плиты Жаннæйæи 
Дæ урс къухты сарæй кæуы пианино, 
Æрхæндæджы зæлтæ мæ удыл тæфсынц: 
«Цæмæн рацыдыстут уæ рагуарзтыл хинæй?» — 
Мæ зонгæ мелоди мæ дардæй фæрсы. 
Ды та дæ мæ цуры. Дæ даргъ цæсты хаутыл 
Къуыбар цæссыг ризы. Зæгъ-ма, уæд цы уыд? — 
Æндæрыл кæд дарыс дæ мидзæрды.саутæ, 
Æви дæм æвзонгад фæстæмæ æрцыд? 
Дæ разы ма сойдзырагъ судзы фæлурсæй: 
Фæцыбыр йæ рæстæг, ныгуылы йыл хур, 
Бæргæ дæ рæсугъддæр ды уымæн йæ рухсæй,— 
Мæ хъуыдыйы тайыс ды уыйау, мæ хур! 
Тагъд растдзæн сæуæхсид. Нæ цъусдуджы амонд 
Фæхæсдзысты уый æмæ царды хъæртæ, 
Уæд ногæй нæ зæрдæты,— рацæй уа, рабон,— 
Ныммæлдзысты цадæг æрхæндæг зæлтæ... 
119 

31 
Рæсугъд дæ, денджызы уылæн! 
Ыздыхсгæ рацæуыс — сæрыстыр, 
Тызмæг хуызæй... ыстæй фæлмæн 
Хуырбын былгæроныл æрхуыссыс. 
Æз дæм кæсын — хуыздæр фæуай, 
Йæхи ма чи ратыдта мигътæй! 
Цæмæндæр мæм кæсы, цыма 
Æз рацардтæн дæуау, дæ сихау. 
Мæ райгуырдæй мæ уд — тæвдтуг, 
Ныхъхъус, зынг нал хæцы йæ артыл. 
Мæ зæрдæ ахæм афтид у, 
Цыма сæдæ царды фæцардтæн. 
О, нæ! Æз нал дæн кадыл мард, 
Мæн уый куы нал хъæуы, мæ боныл. 
Фæндон хæрзтæ уой, дардыл цард, 
Хуыцауæй фыны дæр нæ домъг. 
Мæ риуы басур и æппæт 
Цы ныфсæй мæм уыди лæгдзинад... 
Цы фæдæ, ме ’нкъарæнты зæд,— 
Хъысмæт дыл рацыди фыдхинæй, 
Гъе уарзты удвæндиаг бонтыл 
Фæлтæрдæй ауыгътай дæ къух? 
120 

У аххос — а царды æрдзон тых, 
Æви мæнгард уыдтæ æдзух? 
Хæрзбон, мæ райст-бавæрд фæндæттæ, 
Нæ уæ баци зæгьын мæ бон,— 
Уæ рæсугъдмл цы лæг æууæнда, 
Гъе уый-иу фод уæ хæрзамонд. 

ш ш ш 
<Дг\» 4/тЬ ачъ 
Хорзæй баззай, хъæстагæй дæ баззадтæн! 
Митыл тагъд-тагъдæй айсæфт дæ фæд... 
Ам хæхбæсты сæрдыгон дæр уазал у, 
Уæд 
Фыдихæн 
Кæм нæ у æгъгъæд, 
Цæмæй раздæхай хохаджы хъарм къæсмæ, 
Уд-æмудæй фæцæрæм, мæ бон!.. 
Митыл уагъылы судзы... Йæ урс къæрцмæ 
Сау мæйдары ныррухс вæййы ком. 
Ныр ысиу ыстут 
Ды 
Æмæ 
Тар æхсæв: 
Фæндаг — даргъ, фæлæ уарзтæн — цыбыр... 
Æмæ баззад æнусбонтæм мах æхсæн 
Сыгъд, æнæдон быдыр. 
Хорзæй баззай, 
Ныр ацы хъызты фæстæ 
Хуымты ивылдзæн сатæг мæнæу... 
Æз 
Дæумæ æмæ цардмæ 
Нæ баххæстæн,— 
Уый ыстыр диссаг нæу!.. 
122 

Лæг куы базоны иугæр, 
Цард кæй нæ у 
Сæрысуанг 
Кафт æмæ зардæй, 
Уæд нынкъард вæййы зæрдæ; 
Лæг куы бамбары иугæр, 
Ацы райдзаст дунейæ 
Цæуын хъæудзæн 
Иу афон 
Уый дæр, 
Уæд ныккæрзы йæ зæрдæ... 
Фæлæ гъе уæд йæ къæсмæ 
Æрбатæхы урсбазыр маргъ, 
Яæ сыгъдæг бырынкъæй 
Æрбахойы къæсæр, 
Æмæ зæрдæ ныррухс вæййы хурау: 
Рохы аззайы саукъух мæлæт,— 
Цард йæ фыдбонæк хорз у! — 
Уый кæд хохаджы къæсы 
Фæйлаугæ уылæнтæй 
Ныггуыпп кæны 
Уарзт!.. 
123 

ХÆДТÆХÆДЖЫ 
Нæ бынмæ, æвæд фыстау,— мигътæ, 
Хæдтæхæг нæ узы, хъæрзы... 
Нæ фæндаг æнустæм ныддихтæ, 
Уæддæр мæ нæ уырны мæ зын! 
Мæ фарсмæ æрвон зæдау бадыс, 
Фыры хъулау не ’хсæн — дæ фырт... 
Кæд, чи зоны, уый дæр ма хаты 
Нæ зæрдæты сусæг тæлфын? 
Цыдæртæ мын дзурыс мæ хъусы, 
Æмæ та,— хъæуа æви нæ — 
Цымхуыз былтæ ризынц мæ рустыл, 
Тæвд æхсырау — судзаг, фæлмæн. 
Нæ бынмæ та хæхты цырæгътыл 
Гæдыйау æрæмбæхст мæлæт, 
Фæлæ нын цъæх арв дæр — фыр къуындæг, 
Адзалыл ма чи кæны мæт!.. 
»24 

ж $ ж 
Цы уа,— нæ ахады цæсты, 
Уæлдайдæр хивæндæн, æвзонгæн. 
Кæддæр мæ рагбонты бæстыл 
Æрвон зæдау уыдтæ мæ зонгæ. 
Уæздан, рæсугъд, дæ аив гуыр,^ 
Сæнтурс хъазау цъæх-цъæхид цады... 
Цы нæ лæппу-иу каст, мæгуыр, 
Дæ фæстæ сусæгæй, æнкъардæй. 
Фæлæ дæм баххæссæн нæ уыд, 
Бæллиццаг — хохрындзыл сæгуытау... 
Мæн та хуыздæр амонд нæ хъуыд: 
Æз — буц ирон чызджы цыстытæй. 
Æнæмæт, хъæлдзæг, уд-æмуд, 
Рæдау æфсымæр æмæ хойау,— 
Нæрыди-иу нæ ризгæ худт 
Фынæй уынгты æхсæвæй-бонмæ. 
Хæлæг мæм чи нæ кодта, чи, 
Мæ хæлæрттæй, фæлæ... Дзæгъæлы: 
Мæнæн æндæр рæсугъд — мæ цин, 
Æндæр лæппу лæууыд дæ зæрдыл. 
Ныр дæм фæкомкоммæ дæн, уæд 
Дæ сæр æруадзыс ды æнкъардæй: 
Нæдæр ды амондджын фæдæ, 
Нæдæр æз æппæлын мæ цардæй! 
125 

МÆН ЧИ УАРЗЫ, УЫМÆН 
У хиуарзон йæ уарзты лæг: 
Цы уарза, кæй,— уый хъуамæ алкæд 
Йæ разы уа... Науæд хæлæг 
Зæрдæйæн никуы зæгъы: ма кæ! 
Цæуын та ног æмæ нындзыг 
Дæ сау цæстыты хаутыл дæ цæссыг. 
Дæ уарзты сагæн æз — мæлдзыг, 
Мæн уый йæ сæрмæ дæр нæ хæссы. 
Хъысмæты фат,— тæрсы дæ уд, 
Мæн абон, сом у — милмæ хоны,— 
Кæцырдæм фессæнда мæ туг, 
Уый Мадымайрæм дæр нæ зоны! 
Къуытты’иау джихæнтæ кæныс 
Мæ тæссаг амондыл, мæ сонтыл... 
Мæ удвæндиæгтыл,— кæуыс,— 
Нæй, не ’ххæссынц мæ цыбыр бонтæ! 
126 

ш& 
Мæ мидвыны дæ нал арын, Гыцци... 
Дæумæ фæндагыл ног мæ размæ сысты 
Æгæрон тар хъæд... Гъа, зæгъгæ, фæци,— 
Æрыхъал дæ æмæ та цу дæ куыстмæ. 
Фæагурын дæ æгæсты æхсæн... 
Дæу нæ, фæлæ дæ æнгæс чи у, оххай, 
Сæ уæрджытыл æрæнцакы мæ сæр, 
Дæ фæлмæн уырзтæ бавзарыны охыл. 
Рæдау, сæ цуры ницæмæй тыхсын, 
Цы къæсы ма фæцæрай хъуамæ адæн? — 
Фæлæ та сæм зæрдæрыстæй кæсын,— 
Мæнæн дзы ничи бæззы мадæн!.. 
Æмæ та ног мæ цæстыл уайы уæд 
Хæхбæсты хур бон... Зиууæтты фæд-фæдыл 
Фæсрагъæй суры уæлибæхты тæф,— 
Изæрмилты уыдзæни бадт нæ кæрты. 
Нырттивдзæни ыстъалыты рæгъау, 
Уырдыгæстæгау мæй йæ тынтæ уары 
Фæрныг фынгыл... нæ хæхбæсты æгъдау — 
Ныннæрдзæн комы Уастырджийы зарæг. 
О, уый уыди æрымысгæ дзæнæт! 
Кæм нæй, бæстæ уа, адæмтæй хуыздæртæ,— 
127 

Ныууагътой сыл гæзæмæтæ мæ фæд, 
Фæцин сыл кодта хионау мæ зæрдæ, 
Фæлæ мы*н никæд амонды хуыдымæй 
Нæ рацъелф кодта уазæрин кæсаг... 
Æрцу-иу мæм, Гыцци, уæд та ма фыны 
Æмæ мын уа æнæхъæн царды фаг! 
128 

Ты опоздал на миого лет, 
Но все-таки тебе я рада... 
А. Ахматова 
Ау, куыд нæ дыл фæтых ысты азтæ! — 
Раст зæды сихау у дæ конд... 
Ды мæн уыдтæ, Хуыцауы рæстæй, 
Фæлæ байрæджы ис, мæ бон! 
Нал дæн уарзыныл, нал, цы кæнон, 
Ацы уаз монцæй сафтид риу, 
Æмæ зæрдæйы сау æхсоныл 
Нал фæкæны зынгæстъæлфæн зиу. 
Æз æрымысин рагбоны цинтæ,— 
Уый æцæгæй дæр мæн фæнды, 
Фæлæ зонын: мæ кæнгæ митыл 
Нал баууæнддзынæ ды. 
Нæ, дæ кондæй, мькййаг, нæ дæн разы,— 
Хурыскастау, мæ хур, дæ фенд! — 
Фæлæ нал у дæ бон, зæгъгæ, уарзын, 
Уæд æцæгæй дæр нал дæ поэт! 
Хэджеты Т. 
129 

...йæн 
Æз дæ зæрдæйы дуармæ цæрын, 
Æз мæлдзынæн йæ цуры. 
Мæнæй байсдзæн мæ фæззæг — мæ рын 
Гъе уæд дæу æмæ хуры. 
Фæлæ цалынмæ а зæххыл уон, 
Мæныл тулдзау мæ къохы, 
Никæд фенкъуысдзæн ног сыфтæр, вон, 
Демæ хицæны охыл! 
130 

Фæсмонæй нæу æвзонгады рæумитыл... 
Æз ферох кодтон дæу, фæлæ ма кæс,— 
Мæ сыгъдæг уарзт, мæ сонт уды фыр цинтæй? 
Ныры онг дæр æфсæрмы кæнын æз! 
Æз уарзтон цард. Нæ йæ ахста мæ хъуыды,— 
Дыккаг хатт ыл нæ баппардзынæ саргъ! — 
Уыдтæн ызнæт, æнæсæрæн, æдылы,— 
Фæлæ мæхицæн гъе уæд кодтон аргъ! 
Сæумæ-иу хур куы растади йæ балцмæ, 
Фæхаудтай-иу,— фæгæдзæ кæнæнт цъус, 
Ныртæккæ йæ æрцахсдзынæн йæ барцæй, 
Дæуæн нывонд у уымæн дæр йæ рухс! 
Мæ разы ды,— уæндон æмæ сæрыстыр, 
Кæл-кæлæй худтæ... Чи дæм хæсса фау?!. 
Гæдыхъæдау-иу де уæнгтæ рызтысты... 
Кæй уарзтай, уым цур? — Мадзура зæдау. 
Кæд, чи зоны, мæн аххос уыд нæ хицæн, 
Æви уыд цард нæ дыууæмæ дæр карз, 
Уæддæр нæ дæн ныббаринаг мæхицæн 
Мæ сыгъдæг уарзт, мæ нæргæ цинты раз!.. 
131 

НАЛ МÆ УАРЗЫС 
Нал мæ уарзыс, мæ бон, уый нæ нысан кæны, 
Цыма фервæзтæ ды 
Гъе мæнæй, гъе дæхицæй... 
Каес, æвзистбуар æхсæрдзæн нæ сæрмæ кæлы,— 
Уый дæр раджы кæддæрты 
Нæ уындæй фыр буц уыд. 
Рæгътьг сæрмæ-иу — бонвæдис, растади хур, 
Дон-иу систа дзыгъал-мыгъул 
Арф кæмтты хызы. 
Хохæй-хохмæ нæрыди нæ зарæг, мæ хур, 
Ныр дæ уазал цæстæнгасæй 
Зымæг æрхъуызы. 
О, æз ме ’намондыл дæр ныхъхъæцин уæддæр, 
Фæлæ баууæнд, мæ сонт уарзт 
Кæм фæци рæдыдыл, 
Разы нал дæн уым ме ’ннæ æнкъарæнтыл дæр, 
Æмæ зæрдæ ныссуйтæ, 
Æлгъыстаг хъуыдытæй. 
Хатгай ауигъын къух æз мæ сусæг рыстыл, 
Æмæ ноджы фыддæр низ мæн судзы йæ арты: 
Кæд уый цард у — йæ тæккæ рæсугъддæр хуызьг, 
Гъе на? зыдтон æз дæу, 
Гъе бынтондæр нæ цардтæ? 
132 

Ж Ш- Ш 
Л «Ж <Ж, 
Ды цыдтæ... Арв-иу ферттывта тары. 
Цæссыг уарыд дæ рустыл æдзынæг. 
Дардæй хъуысти æрхæндæджы зарæг: 
«Æз дæу никæд нæ ферох кæндзынæн!» 
Уæд цæуыл уыд дæ сагъæс — нæ зыдтон 
Гъе сæ азар дæ катай, дæ рыстæн?! 
Уый мæ удыл нытталынг йæ рухс бон, 
Ды фæндонæй ыскарстай дæ хъысмæт. 
Ды зыдтай: уый уæ фæрныг хæдзары 
Тагъд къæрццæмдзæгъд ныййазæлдзæн мусæй, 
Æмæ чидæр — дæ мард фыды карæн, 
Дæу хæсдзæни йæ хъарм уатмæ усæн. 
Цæмæй абон, дæ рагуарзты фендæй, 
Рохы аззайой ивгъуыды бонтæ, 
Æмæ сбуц кæнай ноггуырд поэты 
Ныр фыдæфхæрдæй, сабыр зæрондæй. 
Ш 

СЫЛГОЯМАДЖЫ ХЪАРÆГ ЙÆ 
УАРЗОНЫ ИНГÆНЫЛ 
Арв нæры. Хур нымбæхсти йæ фæстæ,— 
Уый дæ табæт уæнгуагъдæй лæууы... 
Ды мæ удæй фæхъуыдтæ æрмæстдæр — 
Æз мæхиуыл кæуын. 
Адæм — бирæ... Цæрæгойтæ... Бæстæ... 
Цард — бæллиццаг... Бæргæ... 
Фæлæ ды, 
Ды 
Мæ удæй фæхъуыдтæ æрмæстдæр,— 
Уый кæй уырнын фæнды?! 
Нал и царды дæ кой уа, дæ хъæстæ,— 
Уый дæм, гъе ныр-гъе. 
Де знаг уæнды: 
Ды мæ удæй фæхъуыдтæ æрмæстдæр,— 
Уьгй кæй зонын фæнды?' 
134 

УАЗАЛ ЦÆСТÆНГАС 
НÆ ЗÆХМÆ 
— Фæрныг фæу, нæ зæхх, 
Мах чи рауагъта цардмæ, 
Æмæ ды дæр — 
Сызгъæринвæлыст хур! 
Уæдæ нæ сау къæбæр 
Цæуылнæ хæрæм адæн, 
Æви нæ хъарм туджы 
Æвæрд ис дойнаг дур?!. 
Кæм нæй æргом ныхас — 
Сыгъдæг зæрдæйы бардуаг, 
Уым цард мæлæты раз 
Хынджылæггаг ыес;;... 
Сырхзынг, цъæх-цъæхид арв 
Цы лæг нæ уарзы мадау, 
Æмæ гъе уымæ дæр 
Нæ карды ком ыссæм. 
Æрхæццæ уæд, мæ бон, 
Зæххьг цотæн йæ заууат!.. 
Æгомыг сау къæй дæр 
Æнæхъæлæба нæу, 
Фæлæ кæй нæ фæнды, 
Æгæрон дуне ма уа, 
Уый цардæн нæ, 
Мæлæтæн дæр — 
Æвгъау! 
135 

ХÆРАМЫ НЫХАС 
Тæригъæддаг у уысм, куы ницы уа дæ бон... 
Фæлыгъди уалдзæг — нал зайы пысыра. 
Кæуыл фæци дæ уды хорз, мæ бон,— 
Ныр уыдон дзурынц: «Ацы лæг кæм сæрра?!» 
Æппæтдæр — ивгъуыды... Дæ хъизæмар, дæ рыст — 
Къуытты, фæлæ, кæс-ма, нæ тæрсы зæрдæ: 
Лæгау лæгæн æрвон вæййы йæ тыхст,—’ 
Кæм æй æмбарой иухурон æвзæртæ! 
Æз барстон алцы: уарзон уа, æрдхорд, 
Нæ сын кодтон сæ сæрибарыл рохтæ. 
Куы-иу хъуыди, мæ уды кодтон рох, 
Æмæ цыдтæн сæ номы сæрыл тохмæ. 
Уæд уыдон та: сæ уд, сæ дзæцц, мæгуыр, 
Мæн иу афоны ницæйагæй фенын... 
Æрцыд мæ рад, уæд ивазынц сæ хъуыр, 
Нæ сæ уырны — сæ уынд мæ удæн фенад. 
Хъыг мын у иу: йæ тардзæгъдæн, йæ мастæй 
Фæкъæртт вæййы тæргай лæгау мæ хæстæг: 
Зæрдæ куы уыдтæ рагбонты æгасæй, 
Уæд карз лæгæй цæмæн ацыд дæ рæстæг?! 
136 

ХÆДЗАРЫ ФАРН 
Мæ уарзоп райгуырæн къæсæр, 
Ды ныр рыг миты сагъд, тъæпæнтæ... 
Нафи 
Æрæййæфтон дæ, райгуырæн къæсæр, 
Æцæгæй дæр — рыг миты сагъд, тъæпæнæй. 
Дæ пецы — суг... Хъæлæсыдзаг ныззар, 
Æрвон тыгъдады урс-урсид тæмæнæй 
Дæхи æрбатух. Уазæгуарз — дæ хо, 
Йæ ном нæры сæрæн чызгæй, рæдауæй... 
Нæ йæ зоны: фыдбылызы тæрхон 
Кæнынц мæнæн фыддуг æмæ фыдадæм. 
Æмæ уæзбын уæлибæхты рæгъау 
Нæ кæны фынгмæ пецы лагъзæй зивæг: 
Мæ хо кæны нæ комбæстæн æгъдау, 
Цæмæй’ нæ уа йæ уаз æфсымæр иунæг. 
Уый хорз, мæ хо! Фæлæ мæн та фæнды, 
Куы хониккой æфсæрмаккаг, хъæбатыр, 
Цы лæджы номмæ баххæссын уæндынц: 
Æууæнк, растдзинад æмæ хатыр? 
Фæлæ гæвзыкк у а хорзæхтæй зæхх,— 
Цы хъауджы у сæмпæрчъийæн мæ зарæг? —» 
Цæттæ мын дар фæдисонау мæ бæх,—4 
Мæ мардыл макуы райхъуыса дæ хъарæг! 
137 

ДЗУАПП 
О, ма мæм дзур тызмæг, ысхъæл ныхасæй! 
Куы схъауай зынг, цæхæртæ калы уæд: 
Æнæ дæу дæр, мæ конд æмæ мæ асæй, 
Æз хорз зонын, ЦЫ1 мын кодта хъысмæт?!. 
Йæ рæдауæй нæ уыдтæн буц ныры онг,— 
Лæджы кары ма чи у хъал фынтæй! 
Фæлæ дзы никæд хъаст кæнын нæ зыдтон, 
Сæрыстыр дæн йæ иударон зынтæй. 
Æрвгæроны тымбыл хаххыл — мæ нысан, 
Фæбыры къах, кæны уæззау мæ цыд, 
Фæлæ мæ зарæг зæрдæйы нæ сысы: 
Мæн, чи зоны, æндæр амонд нæ хъуыд? 
Æууæндын æз, кæй бафтдзынæн йæ къæсмæ 
Æгæр-мæгуыр мæ амæлæты бон... 
Æвзæрæй мын цы дардтой-иу мæ цæстмæ,— 
Нæ йыл кæндзынæн ингæны фæсмон. 
Нæ мыл уыди ысфæлдисæг дæр барджын, 
Æмæ-иу æй, мæ фæстаг уарзт, ды зон... 
Æз бирæ хæрзтæ фесæфтон мæ царды,— 
Дæу фесафын мæ нал фæнды, мæ бон! 
138 

ЗÆРОНД ЛÆДЖЫ НЫХАС 
ЙÆ БИНОЙНАГИМÆ 
Ног та сыфтæр ызгъæлы 
Нæ рагон тæгæрæй, мæ хур! 
Хуыры сасирмæ цадæг, 
хъуырхъуыргæнгæ къада лæдæрсы. 
Мигътæ, сау мигътæ арвыл 
Фыр зыдæй нынныхъуырдтой хур, 
Æмæ нал зынынц хæхтæ,—’ 
Æхгæд ысты тары пæлæзæй. 
Уый нæ ахуыр хъæбултæй 
Хъæмæ зынæг нал ис, мæ бон, 
Æмæ сафтид нæ хосдон,— 
Сырддонцъиу дзы сарæзта ахстон. 
Суг нæм фаг и — дæрдтыл у 
Нæ разы æрдæгкалд æмбонд, 
Ныр нæ зымæджы бонтæ 
Æрвитдзыстæм иунæгæй, ахстау. 
Сыст, мæ фæрныг хæлар, 
Гомфарс пецы-ма бакæ æртдзых, 
Бон цæстысыгау атад, 
Нæ æфцгуытæй талынг æрхъуызы» 
Цом, нæ папитæ афснайæм,— 
Зивæг ныл ма кæна тых, 
Науæд хъæу дæр — æдзæрæг, 
Кæмæ дзы хъæр кæньгс дæ зыны?> 
Ма кæ, ма у æнкъард,— 
Уый уæлдай низ у, зон æй, мæ хур, 
Бон цæуы æмæ фарн хæссы... 
Рагон æмбисонд куыд мæнг у? 
139 

Цард цыфæнды кары дæр,— 
Йæхирдыгонау — рæсугъд,— 
Уый дæ макуы уæд рох, 
Стæй лæгау лæг кæмфæнды дæр лæг вæййы! 
Уæдæ рабад, мæ бон, 
Кæд нæ хæндыг нæ кæны хъуына, 
Уæд æртæ уæлибæхæй 
Ыссарæм нæ зымæджы ном дæр. 
Хæдзар фестын кæ зынг, 
Уадз. нæ фæздæг уæлæрвтæм кæла 
Æмæ зарæг ысхойа 
Нæ къæсæр, нæ фыдæлты комæй. 
Ахсæв иннæ æхсæвтау 
Уыдзæни мысинæгты рад, 
Рох нæ баззайдзæн ницы, 
Суанг нæ риутæй куыд иртæстой, уый дæр. 
Райсом арв дæр зындзæни... 
Хъызт бон уа, æхситт кæна уад,— 
Мах нæ хуыссæны хъармы 
Фæлгъаудзыстæм æхсæвы фынтæ. 
Æз цыфæнды зындоны дæр 
Никæд æруагътон мæ сæр, 
Ныр тæрсын — 
У уысмыл баст нæ удты фæхицæн... 
Æмæ зымæджы хъызты 
Куы ныууадзон ацы къæсæр, 
Уæд цы кæндзынæ ды, 
Гъе мæнæн, 
Гъе дæхицæн? 
140 

ХОХАГ КУЫДЗ ДЕНДЖЫЗЫ БЫЛ 
Хъæддаг куыдз, дзæбидырау алвæста гуыр, 
Сæвджынтæ, бæзхъуын æмæ уыгард хæцъæфтæ. 
Йæ фезмæлд — цæхæрау. Тызмæг у йæ хуыз,— 
Цæмæйдæр нæ райы йæ зæрдæ. 
Хъуымыздзых къæбысæй уый чидæр — хæддзу — 
Æрхаста йæ къæсмæ фыр буцæн, 
Куы рахъомыл, гъе уæд дзы сфæлмæцыд: 
- Цу, 
Цæр курæггаг муртæй дæхицæн!.. 
Бæргæ ма фæцæуид,— нæ зоны кæдæм? 
Ам й’ алварс цъæх быдыртæ, денджыз... 
Иæ сæрыстыр, йе ’гъдау нæ сафы уæддæр: 
Æппæрст дзулы хаймæ нæ фесты. 
Фыдфыны хуызæн куыйты, сабитау, ам 
Фæхæссынц сæ къухæлгътыл адæм. 
Фæкæнынц сын пъатæ, уæд уый та йæ царм 
Ныууигъы, ныууынæргъы уадау. 
Туристты хæрæндон хæринагæй — дзаг, 
Лæг кæд дæ, æрæхгæн ыл ричъи!.. 
Уæзбынæй фæхæры фысымау йæ фаг, 
Куыдзау æй нæ ратæры ничи. 
Фæлæ та куы сысты йæ алфамблай тар,— 
Цæст хионау нал хæцы иуыл, 
Уæд мысы йæ мады дæлвæдджиты хъарм, 
Æгомыг Хуыцауыл фæниуы... 
141 

ИУНÆГДЗИНАД 
Лыгътæн дæуæй, уæддæр-иу мæ ыссардтайГ 
Ныр бамбæрстон: дзæгъæлы уыд мæ тас! 
Æнцойдзинады бардуаг у дæ раттæг, 
Дæуимæ лæг нæ бавзардзæни маст. 
Дæ кувæн",он у аргъуанæй сыгъдæгдæр: 
Цыфыддæрыл æрытыгъта къæлæт,— 
Йæ уды къæсæр аззайы быгъдæгæй, 
йæ фыдракæндтæ ралæхуры уæд. 
Зæххыл’ æнæлаз дзуары лæг дæр нæу, 
Фæлæ нæм иу хорз, амондау, нæ бафты: 
Куы вæййæм цух æргом дзырды фæрнæй, 
Уæд хæлуарæг сызгъæрин тынтæ уафы. 
Хъæцын ыл æз. Фæлæ куы стылди мæй, 
Дæ къæсы та уæд хъоды кæ дæхиуыл: 
Дæ зæгъинаг кæй нæ загътай хъæрæй, 
Кæнæ та йæ кæй нынныхъуырдтай, ууыл! 
142 

СИДЗÆРЫ ÆРГОМ НЫХАС 
Мæ удхæссæг федтон æхсырæй,— 
Уый бирæтæм худæг кæсы... 
Мæ сау туг кæй калди мæ хъуырæй,— 
Уый бирæтæм худæг кæсы. 
Фыдтымыгъ нæ уæлхæдзар исы, 
Цы амбæрза — нал ары мит... 
Цы лæг дæм цæудзæни фæдисы, 
Цы Хуыцаумæ хъары дæ сидт!.. 
Дæ сабыр мад пецы фæлгæты 
Зынг басхъауы, нал ары суг. 
Æххормагæй уазал ыскъæты 
Ныууасы бæрзæйæфхæрд хъуг. 
Цæй æхсыр æркæна, мæгуырæг, 
Йæ фæрстгэ куы бахаудтой, уæд?! 
Дæ удылхæцæг у дæ нымæт, 
Уый нæй, уæд цæттæ у мæлæт. 
Ехх, саби мæлæтæн цы зоны,— 
Хыссæйау фæлвых лæппу, мур, 
Æрмæст ын йæ зæрдæ æвзоны, 
Кæй нал кæсы а зæххыл хур, 
Æууæнды: цæудзæни та уалдзæг, 
Йæ мадæн уæд басгуыхдзæн тыр... 
Кæдмæ нæм нæ фæзына уазæг, 
Нæ мæ хъæуы дзул уа, æхсыр! 
143 

ÆНАФОНЫ УАЗÆГ 
Æхсæв та нæ сау зæххыл æрфидар,— 
Уазал дымгæ къутæрты нымбæхст... 
Къæвда уары. Рудзынг хойы чидæр, 
Ракæсын,— нæ ары никæй цæст. 
Гъей ды, чи дæ? Кæд йæ уисын бæхыл 
Аргъæуттæй мæ сабидуг фæци,— 
Мæн хæрзамонд нал хъæуы нæ зæххыл, 
Мидæмæ,— мæ гомзæвæт, мæ цин! 
Кæд, мыййаг, æвзонгады æвдисæн— 
Рохуарзты зæрин бæлон фæзынд,— 
Æз мæ къух мæ иунæг цардыл исын,— 
Мидæмæ! Мæ хъизæмар, мæ зын! 
Æви та йæ раууатæй, йæ мæстæй 
Рабалц и мæ хурхæтæн — мæ сих, 
О, ныууадз, мæхицæй дæр фæлмæст дæн, 
Айс мæ уæд тæргай куыдзау дæхи! 
Гъе фæлæ, кæд хоныс мæн дæ фæдыл, 
Уæд, мæ бон, дæу дардмæ уыны цæст... 
О, нæ, хатыр! Нал цæгъды дæ фæндыр,— 
Федзæрæг дæуæн, мæ хур, мæ къæс? 
144 

ЦИН ÆМÆ МАСТ 
Дыууæ тыхы кæнынц лæджы æвронг, 
Сæ иу у цин, у иннæ уавæр — маст. 
У цин — нысан, дæ тугвæллойыл баст, 
Зыны-зынтæй йæм баххæссы дæ цонг. 
Уæд маст та у — æнæнхъæлæджы, карз: 
Нæ йæ фендзынæ халонау дæ уæньг. 
Æнус-æнус нæ тохы рындзмæ хоны, 
Нæ йын фæразьг сау лæгæты арс. 
Фæлæ куыд зын у, оххай-гъе, мæ бон, 
Куы хус кæна хуыдымы раз дæ ком: 
Нæ дæтты бар дæ дойны суадзын рæстæг; 
Куы1 рхауай ахæм судзаджы рыстмæ,— 
Нæ уыныс тары развæндаг рæстмæ, 
Нæ дæм хъары нæ цин, нæдæр дæ мæстаг. 
145 

ЗНАГМÆ 
Æмæ та аззадтæн æз иунæг 
Мæ рох къæсы. Цы у фæсмон, 
Кæд-иу æлгъысты уысммæ зивæг 
Нæ кодтон æз, æхсæв уа, бон? 
Гъе-гъей, мæн чи зыдта ызнагæй, 
Нæма дын зæгъын нæ, хæрзбон! — 
Зындзынæн та, кæсæны авгау, 
Сыгъдæгæй æз, мæгуыр дæ бон! 
Нæ дæ уагътон цæрын дæхи бар, 
Фæлæ, ызнаг, кæмфæнды уон, 
Уæддæр нæ фæцæрдзынæ хибар 
Мæ уды’ зарæгæй, мæ бон! 
146 

ÆХСÆВЫ ХЪУЫДЫТÆ 
I 
Куыд тагъд цæуы, уæвгæ, нæ цард... 
Сæрибары зæлтау мæм хъуысы, 
Цы бонтыл-иу нæ кодтон тагъд, 
Гъе уыдон рох цинæгтæ мысын. 
Уæлдай мын сæ нæ уыди уæд: 
Хæрзамонд уа, æви мæ риссаг,— 
Цы ’рцыд, нæ-иу ыл кодтон маст, 
Цы ’рцæуа, уый нæ кодтон диссаг. 
Уарз дун-дунейы — уый мæ фæтк, 
Кæй ном у ацы зæххыл 
Номдар, 
Гъе ууыл ис зæххон æууæнк, 
Сыгъдæг йæ удыконд, йæ зонд уа! 
II 
Уый — рох ивгъуыд, ныр та мæ бонтæ 
Фæкæнынц дугъон бæхау тагъд, 
Æмæ лæмæгъарæзт фæсонтыл 
Лæууы бæрнон хистæры уаргъ; 
Æз хъуамæ зонон æй, æмбарон,— 
Цы ’рцыд, æрцæуинаг цы у? 
147 

Цы худæг у! — Цыма сæ хъалон 
Æрдзæй дары хæххон лæппу! 
О, нæ! Фыдазары куы мæлон,— 
Ызмисбыдыры арын дон... 
Гъæтт, чи нæ бавзара, мæ боныл, 
Кæмæн цы у æцæг мæ.бон! 

УАЗАЛ ЦÆСТÆНГАС 
Уæлмæрдты 
Джусоиты Гришайæн 
Уый куыд, мæ фыд, кæнæм æнустæм хицæн?— 
Æмæ ма уæд цы охыл уыд нæ цард? 
Æви адзал нæ басæтты йæ ард,— 
Æппæлы уымæн царды раз йæхицæй? 
Нæ, афтæ нæу! Лæгау лæгæн мæлæт 
Фæсдзæуинау йæ рыджы дæр нæ зыны: 
Зæххонтæй чи нæ хъæцыди йæ фыныл,— 
Сæ удты свæййы мысинагау зæд, 
Æмæ зæдау сæ зæрдæты æрцæры. 
йæ ном уæззау дзæнгæрæгау ныннæры, 
Сæ разы фесты рухс зæрдæйы айдæн; 
Фæкæнынц уæд йæ цыртдзæвæнæн пъатæ, 
Лæууынц уырдыг йæ намысæн, йæ кадæн,— 
Уый у, мæ фыд, дæ ног цардæн йæ райдиан. 
149 

ÆХСÆВ ГАГРÆЙЫ 
Сабыр. Арвыл мæй — хъусцæгау, 
Уатмæ йæ рухс кæлы. 
Рудзынджы бынмæ уæйыг лæгау 
Денджыз хуыр-хуыр кæны. 
Судзы мæ сойдзырагъ, зонын æй, 
’Нæ судзгæ нæу йæ бон* 
Æмæ тæпп-тæпп кæны бонырдæм: 
Уый — йæ фæстаг хæрзбон. 
Растади гæлæбу, хъавы йæм, 
Калы та йыл йæ бон. 
Æз, мæ хур, иппæрд дæн дунейæ: 
Уый — мæ чысыл амонд. 
Зонд уа, зæрдæйæ цы агуырдтон,— 
Уа хæрзтæ нæй зæххыл! — 
Фæлæ чи нæу, мæ бон, разы та 
Ацъг æрвон цъæхыл! 
Хъус-ма, куыд азæлы зарæгау 
Тары маргъы хъæрахст,— 
Уый мæ сих у, мæ хæлар, æмбарын æй 
Ныр цæуыл кæны маст. 
150 

Ма кæ, ма мын тыхс, дуне нæ федзæрæг, 
Рацу ардæм, мæ цæст! 
Рацу, радтон дын истытæ... Гъе фæлæ... 
Ме ’мдзæвгæтæ æрмæст!.. 
151 

БÆСТЫХИЦАУМÆ 
Бæстыхицау, ды рафæлдыстай — 
Зæхх: 
Нæрæмон хæхтæ, денджызтæ, цъæх быдыр. 
Нырттивы сыл сæумæйæ арвы цъæх, 
Дæхи цæст дæр нæ фефсæды сæ уындæй! 
Уæд ма цы охыл рафæлдыстай — 
Лæг: 
Æгъатыр æмæ саузæрдæ цæрæгой, 
Кæны æрдзы сæрибармæ хæлæг 
Æмæ нæ тæрсы йе ’гуыдзæг, йæ мæнгæй. 
Рæсугъд конд у, бæгуы: уæлмонц, уæлбæх, 
Фæкæнынц æм лыстæг сырдтæ тæхуды: 
Зæрдæйæ — марг у, зондæй та — къæдзæх, 
Фыдбылызмæ нæ ауæрды йæ удыл. 
Бæстыхицау, рæстæгмæ у нæ цард, 
Æмæ нæ уымæц бафтыдтай нæ зыдыл, 
Æви зæгъыс: æрдз у æнæ лæг мард, 
Æви дæуæн дæр ууыл уыд дæ хъуьцды? 
152 

ЦÆЛГÆНÆНЫ 
Ныллæг, сæгахуырст хæдзар хъармæй 
Цъымара цады был лæууы, 
Ныууигъы йæ тыхдымгæ тары, 
Цыма йæ ивгъуыдыл кæуы. 
Ам цард кæддæр абхазаг саг лæг. 
Мæгуыр, æххормагæй, рьгстæй. 
Фыхта-иу мамалигæ аджы, 
Сæгъдзармæй йын уыди лыстæн. 
Йæ алварс — хъæд. Уым цъиуты зарын 
Нæрыди изæрмæ. Фæскуыст 
Бæрзонд, æгæрон арвыл стъалы 
Яæ амонды цырагъау сыгъд. 
Цы нæ зын бавзæрста йæ царды: 
Ызнæгтæ — фаг, æмгарæй — цух, 
Æмæ йæ фыдæлты къæдз кардыл 
Æдзух хæцыд йæ уæззау къух. 
Уыди хъысмæты карзыл разы, 
Фæлæ нæ быхста-иу æцæг: 
Фæчъизи сты дæ ном, дæ камыс, 
Уæд удæгасæй мард у лæг. 
Ныр мæнæ æз йæ къуымы бадын 
Æмæ мын бурдзалыг рæсугъд 
153 

Кæны,— хъæуа-нæ хъæуа, пъатæ, 
'Нæзæрдæйæ æнцой, æмуд. 
Ыскодтой ам цæлгæнæн адæм, 
Æмæ ла чи кæны йæ мæт. 
Бæрзонд арвы цъæх-цъæхид цадыл 
Æртыхст æрвæрдыны къæлæт. 
Рæсугъд у ам. Фæхъуысы агæй 
Хæрздæф хæринаджы пæлхъ-пæлхъ, 
Фæлæ абхазаг ныхас рагæй 
Нæ хъуысы ам хæснагыл дæр... 
154 

ÆВЗОНГ ЛÆППУМÆ 
Мæ удхæссæг фестад — нæ зоны йæ кар, 
Мæнгæфсон — хæлар уа йе уарзæттæ... 
Цæуыл кæуыс, саг лæг? Дæ цард у дæ бар, 
Уæд та ма фыддæр эынтæ бавзæрстай! 
Уæд та ма дæ бахъуыд сылыйæ цæрын 
Къуыдары æвæгæсæг уаз хæхтыл: 
Мæгуыр лæджы зарæг кæцæйдæр нæры,— 
Нæ йæ хæссынц рындзмæ æвдæрзт къæхтæ! 
Гъе ахæсты тары ныгуылы дæ бон, 
Æнæрцæф, Гæджиты Бадилайау,— 
Дæ фыдгул ызнæгтæ дыл калынц сæ бон, 
Дæуæн та дæ сау тугæй — хинайæн. 
Æрсабыр у, саг лæг! Гыццийы къæбæр 
Æртхуроны» фаззон у а балцы, 
Æмæ кæд ирон дæ, бæрзонд хæсс дæ сæр, 
Мæлæтимæ ма бахæр иу кæхцæй! 
155 

ж ж ж 
<ЯГЪ -Я7\» с/ТП» 
Æз мæ зæрдæйы дуарыл ныффыстон: 
— Мидæмæ, 
Кæд æцæг лæг дæ, уæд! 
Хайдеын бакæ дæ зынтæ, дæ рыстæй, 
Цинтæ иумæйаг уæнт! 
Нæй зæххы цъарыл иунæг уд, царды 
Семау 
Чи нæ æруагъта рæдыд; 
Чи нæ кодта дыгъуырццæг йæ ардыл, 
Гъе нæ сайдта йæ дзырд... 
Гъе, æрцу, æз кæмæнфæнды барын, 
Кæд æвæндонæй искæд æваст 
Комдзог рацыд рæсугъд чызг, æмгарыл,— 
Риуы баззади маст... 
Æмæ азым йæхицæн ныббара, 
Уый фæрныгау нæ уарзы йæ цæст... 
Тас æрцу, цардæй бирæ нæ дарæм, 
Фæлæ искуы æрмæст 
Кæд дæ райгуырæн зæххыл гадзрахат 
Ды кæй рацыдтæ — айхъуыст, уæууæй!.. 
Уæд Аминоны къæсы дæр — ма хат,— 
Дæуæн удæнцой нæй! 
156 

НЫВОНД ХЪУГ 
Сæ хъæбулæн ыснывонд кодтой дæу,— 
Хызт уа фыдбылыз æмæ низæй. 
Дæ хицау у уæздан æмæ рæдау,— 
Сæуизæрмæ дæ цъæх нæууыл фæхизьг. 
Зымæг дæ лæсгæр — хъарм, дæ разы — цæхх, 
Дæ хосы тъыфыл — иухурон, фæтæйнаг. 
Цæмæй ма нæ уай разы, уый-ма зæгъ, 
Дæ алывæрсты рухс дуне — дзæнæтау! 
Фæлæ уæддæр дæ уд йæ чемыл нæу, 
Дæ фарсыл та нæ бахæцьг дæ минас: 
Сæ хъæбулæн ыснывонд кодтой дæу — 
Дæ хъæбулы дын раргæвдынц æрвыл аз. 
157 

СОНЕТ 
Уæлвонг хъуыдытæм нал тасы мæ зæрдæ, 
Æрхуымæй мыл нытталынг вæййы бон... 
Уæдæ зæгьът æвзонгадæн хæрзбон,— 
Ныхгæпæнт мылйæ аходжиаг къæсæртæ. 
Мæ Ирыстон ма у мæ цин, мæ рисс, 
Йæ разы дæн мæгуыргурау къæмдзæстыг. 
Мæ лæмæгъæй... Нынныхъуыр уæд дæ цæсоыг,— 
Дæ райст-бавæрд бæлццоны ныфс фæцис. 
Æмæ цы сты фæндонхæрзтæ, фæндтæ, 
Куы лæууой ивылд доны раз æдзьжæг. 
Куынæуал тыхсай хионыл, æрвадыл?!. 
Уæдæ, фæлдисæг, кæд æцæгæй дæ, 
Уæд баууæндæд мæ Иры къæсъг дзыллæ 
Сæ Тых, сæ Ныфс, сæ Æфгымæрдзикадыл! 
158 

НОГ АЗЫ ÆХСÆВ 
Урс мит. Сау дымгæ. Хъарм къæс. 
Лецы фæрстæ — сырхзынг. 
Ахсæв амондыл баввæрс, 
Рох — дæ ивгъуыд, дæ зын... 
Ахсæв ногбон у, ног аз, 
Æмæ иунæгæй ды 
Сис нæртон лæгау нуазæн, 
Зæгъ, цы дæ фæнды, уый. 
Фынгыл картоф ныппылæу, 
Дурын ивазы ком. 
Цæй, цы нæ бантыст, ууыл 
Мауал, ма кæ фæсмон. 
Баууæнд: нал зоны сайын, 
Нал, дæ хивæнд хъысмæт, 
Ахсæв ма,— æмæ райсом 
Риуы айсæфдзæн мæт. 
150 

СЫРДДОНЦЪИУ 
Æрæгвæззæджы мелоди 
Зæрин хурæн æрныгъуылди йæ фæд,— 
Йæ къæдзил тилы мигъ-рувас йæ рæзты... 
Нæ зарæг мæргътæй федзæрæг ис хъæд 
Æмæ æрцыд сырддонцъиуæн йæ рæстæг. 
Мæ рудзынджы тæрвазыл ын — бынат, 
Кæрдзыны муртæ, уазал дон йæ разы. 
Сæрдыгон бон нæ кæны уымæн ад,— 
Хуыздæр мæргътæй йæ сæфт уыны, йæдадзал... 
Бæрзонд тæхын нæ кæсы уымæ кад: 
Цъæх арвы риу æрра уарзы, бæгуыдæр...— 
Зæрныджы базыр афаддзæни фат, 
Мæнæн мæ хай — йæ мурзæг фæрск, мæгуырæг! 
Мæ боны хорзæй æз нæ кæнын хъаст, 
Фыдбылызæй мæ уæнджы мигъ нæ бадьь 
Бындзытьг тæхын, чи мæм хæссы маст, 
Æмæ кæмæ дæн уадиссаг нымады? 
Æрмæст, мыкйаг, куы нæ зонын хæрын,— 
Мæ къæбæр уæд нæ бахæцид мæ фарсыл: 
Фæзæгъын калмæн, чи цæмæй цæры, 
Æмæ кæм и зæрватыккæн йæ ахстон. 
Цæмæй мын алкæд, алцыдæр фаг уа, 
Фæцæрон, мæ хур, а зæххыл фæрнæй... 
Мæ хицау, цæй-ма, ноджыдæр гага 
Æмæ дын уалдзæг цъиуахстон — мæнæй! 
160 

КОЦТЫ ИНЕССÆЙÆН 
Гал ма уыдагс, æмæ дæ 
ифтындзгæ ма кодтаиккам, 
хъуг ма уыдаис, æмæ дæ 
дуцгæ мэ кодтаиккам... 
Адæчон æмбисонд 
...Бæргæ, куы уаид афтæ цард!.. 
Куы уаид удæнцойæ кусæн, 
Уæд дзы хæрин æнустæм ард, 
Мæ дзырдмæ чи нæ уаид хъусæг!.. 
Фæлæ куы схæццæ вæййы дуг, 
Уæд дзы цынæтæ вæйиы худæг: 
Æфсондэы бын фæцæуы хъуг,— 
Фæкæнынц галы, мæгуыр, дуцгæ. 
Хаджеты Т. 
161 

МÆСКУЫЙÆН 
Æгæрон арвы кæхц — цъæх мигъæй æхгæд морæ... 
Йæ къæсыл банцади Останкины мæсыг. 
Дæ райсом хорз, Мæскуы! — Мæ рагсагъæсты горæт, 
Мæ цин, мæ уарзты рисс, мæ зæрдæйы фæрдыг. 
Мæнæн ам алцыдæр бæстон-бæрæг, æхцон у. 
Ныр уал азы фæстæ, цыма рæсугъд фыны 
Хуыссæгхъæлдзæг фæндаг кæны мæн тарæй бонмæ, 
Мæ цинæй — расыгау, æз уæлдæф дæр уынын. 
Лæууынц, сылгоймæгтау, рыг миты сагъд цырæгътæ 
Фыдæнхъæлæй...— Сæ уарзты монц фæмæнг. 
Сæ фарсмæ уынгсæрфæг æрхойы зæхх йæ къæхтæй, 
Ныззилы, хосдзауау, йæ даргъ уисой — цæвæг. 
Æз-иу дæ фæлмæн хуыз гъе ахæм афон уарзтон, 
Сæударæй-иу мæ цырагъ бонмæ сыгъд. 
Уыдтæ сæ фæдсафæг æрхæндæг æмæ мастæн, 
Мæ уарзты дугъон-иу æдзухдæр уыд ифтыгъд. 
Æмæ йæ фесхой уæд ызнæт царды гуылфæнтæм, 
Цы байсæфтай — дывæрæй та йæ ссар... 
Уæлтæмæны куыд уа, æзныхы зынгау, зæрдæ, 
Дæ сонт æнкъарæнтæн куыд уа сæхи сæ бар! 
Ныр кардзагъдæй кæсын дæумæ æдзынæг, 
Мæ туг та раздæрау мæ дадзинтьг тæлфы... 
Ыстыр дæ ды, Мæскуы, фæлæ дæ æз хæсдзынæн 
Æнустæм дæр мæ цæстыты къуырфы. 
162 

ЗÆРÆДТЫ НЫХАС 
— Цæуьг нæ фæлтæр а цардæй,— дзырдта, 
Уæззау улæфгæ, урсбоцъо зæронд лæг 
Сылгоймагæн. Ус сусæгæй куыдта, 
Йæ цæстысыгæй сау зæхх кодта дойны. 
Æгæрон арвыл хурзæрин ныппырх, 
Нызгъæлæн и цъæх-цъæхид быдыр", кæмттыл. 
Æрвгæрон ма гæзæмæ дардта сырх, 
Фæскъæвда мигъæн нал зынди йæ фæд дæр, 
Æмæ та рог ысулæфыди хъæд. 
— Куыд диссаг уыд, æвæдза ма, нæ рæстæг! — 
Ысдзырдта ногæй лæг. Дæлзæхх фæуæнт 
Йæ кок фыццаг кæмæн ысхаудта хæстæн. 
Мæ царды ницæуыл кæнын фæсмон, 
Куы хъæуид, уæд хæстонау ногæй растин. 
Мæ хъæдгæмттыд нырма цæуы мæ бон,— 
Сæ рыстæй нæ, уæззау ысты сæ мæстæй. 
Фæлæ уæддæр сæрыстыр дæн, мæ хур,— 
Мæрдтæм цæуын кæмæн хъæцы йæ цæсгом... 
Мæ райгуырæныл, акæсут-ма, хур 
Лæгæрды. Цинæй йемыдзаг æгас ком. 
Æрæджы ма уыд тымыгъы бын Рес, 
Йæ кой ныр нал и цъуппытыл дæр митæн. 
— Дæ къух-ма айс! Цæй, ме ’нæуынон фест, 
Куы нæ та райдайай дæ митæ! 
163 

МÆ ФЫДЫ ХÆРНÆДЖЫ ФÆСТÆ 
Поэт Габуты Хазбийæн 
Цæй-ма, фынгыл æрбад, 
О мæ риссаг æрдхорд! — 
Уый дæ цæссыг тамакойы фæздæджы бамбæхст... 
Абон ахицæн цардæй 
Мæ фыды зæронд...— 
Нæ, бæстон бæрæг нæу,— 
Цæй-ма, цайданæй рауадз! 
Сойдзырæгътæ ыссудз,— 
Къуымты айсæфа тар... 
Уадз фæлдзæгъдæн кæна ам нæ рох къæсыл урс мит, 
Кæд гæды ныхас у: 
У мæлæтæн йæ бар — 
Чи кæд цæуа йæ цардæй, 
Кæд ын кæной рухсаг?!. 
Гъе мæлæтæн æцæг у 
Йæ рагон æгъдау: 
Саухъуыр ингæнмæ ахæсса махæн нæ зынтæ... 
Æмæ чи уыди царды 
Мæлынæн — æвгъау, 
Уымæн зымæджы хъызты 
Æрæвæрæм фынгтæ?!. 
164 

ХÆРЗБОН У, ДЕНДЖЫЗ! 
Гæдыйау, уылæн уылæнимæ хъазы, 
Кæрæдзи фæстæ атулынц фæлмæн. 
Хæрзбон у, денджыз! Хъызты дæ кæй уарзын, 
Зæрдылдаринаг уымæн дæ мæнæн. 
Фæнды мæ: ныр къуыззитгæнгæнæ дымгæ 
Куы рабалц кæнид сау мигъты, æмæ 
Нæ алфамблай æрвæрдыны сырх зынгæй 
Куы ныррухс уаид дун-дуне у^сммæ; 
Куы расхоиккой уылскты рад.:æ;ъдтæ, 
Кæрæдзи хойгæ, иу цæдау — æмхæст, 
Æмæ куы ризид айнæг хох Сындзарæй, 
Йæ гом фæрстыл куыд фæцæуа дæ дзæхст. 
Нызгъалис уæд дæ урс-урсид фынчытæ 
Цъæх арвы риуыл. Фехъуысы ма: охх! — 
Цыма лæгау æрымысыс дæ зынтæ, 
Æрæмбарыс, кæй у æнусон тох!.. 
Хæрзбон у, денджыз! 
165 

МÆ ЗÆРОНД ФЫДЫ МЫСГÆЙÆ 
...Он не был плохим, 
просто был слишком бедным, 
потому нехорошим... 
Жоржи Амаду 
Фæзæгъынц адæм, зарын, дам, нæ зыдтай,— 
Хæхбæсты-иу дæ ивар кодтой фынгыл, 
Ыстæй-ма ноджы мадзура кæй уыдтæ, 
Дæ фарсмæ уымæн ничи лæууыд уынгыл. 
— Дзæбæх лæг куы у! — бафæрæзта чидæр,— 
Ныххудтысты-иу ныхасы зæрæдтæ. 
Сылгоймаг уа, сывæллон, комы иу дæр 
Дæ тызмæг дзырд нæ бадардта йæ зæрдыл. 
Уæззау къахдзæфтæй лæдзæджы æнцæйтты 
Фæцæйцæуыс дæ уисæйбыд хæдзармæ, 
Уæд-иу дæ хъустыл уад: дæ гом сабитæ къæйтыл 
Ныццæлхъ кодтой æххормаг лæджы зарæг. 
Тæнæг сасирау, уалдзæджы къæсæрыл 
Сæ удтæй хъары рухс... Æмæ дæ роны 
Æмбæхст хуынчъытæ, саджы къах, пысыра 
Кæм не сты фаг минасæн æхсæв-бонмæ. 
166 

Æрбадтысты хæлынбыттыртау д’ алварс, 
Кæй дзы цы фæуа, ууыл у сæ хъуыоды. 
Дæ бинойнаджы сау дзыккутыл — халас, 
Дыууæ нæ зæгъы никæд бон дæ дзырдыл... 
Кæм нæй уæд амонд хохагæн йæ къæсы! — 
Фæлæ дæ уды нал райхъал и зарæг... 
Дæ ингæныл та,— афтæ мæм фæкæсы,— 
КуъГ нæры» арв,— сызгъæрин къæвда уары. 
167 

ИЗÆРЫГОН 
Æнкъард у бон. Цъæх мигъы фæздæг 
Нæ хæхтæй арф кæмттæм бырсы. 
Кæмæн у — цин, кæмæн — фыдвæззæг 
Кæны йæ зæрдиаг ныфсыл. 
Æмæ та балæууы уæларынг 
Рынчын сывæллонæи йæ мад: 
Æртæ кæрдзынæй ма ыссара 
Нæ зæдты ном: кæньг сын кад! 
Йæ пецы гом фæрстыл та сæгыл 
Æрттивгæ, хосдзæуттæ цæуы, 
Æмæ йæ хыссæйы æфцæгыл 
Æвзонг мад сусæгæй кæуы. 
Фæлæ йын чи хаты йæ зынтæ, 
Кæд уый чындздзон чызгæй бæллыд, 
Цæмæй уа Иры ныфс,— йæ рынтæ,— 
Хъæугæ рæстаг йæ хъулон фырт. 
Уæууæй, гыцци, иæ цардæй амонд 
Нæ бгзыдтон нæ æз, нæ ды! 
Дæ ингæны цур, рацæй-рабон, 
Мæн дæр æрулæфын фæнды!.. 
168 

ÆВЗОНГАДÆН 
Дæ къæсæй æз хицæн нæ кæнын, 
Сæдæ аз куы цæрон, уæддæр,— 
Фæрсудздзынæн саусæр бæгæны,— 
Цыфæнды фыдохмæ — цæттæ!.. 
Сæурайсомы урс-урсид мигъæй 
Æз цъирдзынæн арвы æхсыр; 
Кæсдзынæн мæ цæстыты тигъæй 
Рæсугъд чызджы фæстæ, мæгуыр! 
Къуымых уыд, хæрзыссад дæ хъама,— 
Поэты ном хастай, мæ хур, 
Æмæ дыл æнусбонтæм хъуамæ 
Гъе уый номыл ахуысса хур. 
Поэзи æвзонгады мад у! — 
Дæ ныфс æм кæд нал хæссыс, уæд 
Æппæт дæр æрцæуы йæ рады,— 
Уæд бирæ хуыздæр у мæлæт! 
Тæссагдæр кæй хуыдтай, — нæ зонын, 
Мæ хæлар: уыд цард, гъе мæлæт,— 
Поэт лæг сæ иу дæр нæ хоны 
Бæсты бикъ — цы уа, уый та уæнт! 
Бæстырæсугъд: амонд — арвистон 
Фæстагмæ куы зæгъа йæ дзырд,— 
Хуыцæуттæ, гъе зæдтæ куы сысгой — 
Æз 
Уыдтæн 
Иæ фырт!.. 
169 

МÆЛÆТМÆ 
Цы нæ зоны — тæрсы дзы лæг, 
Уый у йæ хъуырдухæн, йæ фыдбон. 
Цымæ цæй хуызæн дæ, мæлæт, 
Цæмæй у уафыддæр дæ зындон? 
Кæнæ зæрин дунейы мæнг 
Цæмæн фæхонынц, рухс — дæ дзæнæт? 
Æви зæххы къори æцæг 
Дæ фæлдыст у æмæ дæ кæлæн? 
Кæддæр нымады уыдтæ ды,— 
Фыднизтимæ нæ кодтай хъеллау: 
Фæсмоны азары сæрты 
Дæ сау къæсмæ фæлыгъд Отелло; 
Йæ рæдыд ничи хуыдта раст, 
Æгадыл ничи уыди разы, 
Æмæ-иу бархийæ æваст 
Сæ гæрзтæ ’рывæрдтой дæ разы. 
Æфсарм уа, намысы фæрцы 
Нæ хъæцыд фарны лæг дæ фыныл. 
Ныр — нал... Дæ рæстæг дæр фаеци,— 
Дæ кады кæхц ныссур йæ быныл. 
Ныр хотыхты богъ-богъ уæндон 
Дæуыл дæр баппары йæ къæлæт: 
Фæстаг зæххонтимæ, мæ бон, 
Ды дæр ыссардзынæ дæ мæлæт! 
170 

ФЫСТÆГ МÆ ХОМÆ 
Æрцыди та уалдзæг, мæ хо! — 
Цъæх-цъæхид арв айтыиг и хæхтыл. 
Иæ къупп-къуппæй кусаг хъæдхой 
Фæтардта рæулакъуы æврæгъты, 
Æмæ та фæцардхуыз и хъæд: 
Сырдæй уа, цæрæгойæ алцы 
Æрыхъал. У циндзаст нæ кæрт: 
Зæрватыкк æрыздæхти балцæй. 
Дон, хъал дон нæ кæмтты нæры, 
Тæхгæ уылæн фесхойы дурты; 
Цъæх кæрдæг уымæлвад мæрæй 
Фæгæпп кодта хæдзары цурты. 
Фæздæгкалгæ, раст ауæдзыл 
Фæхæссынц мæллæг галтæ гутон. 
Æрцу, мæ хо, ауал азы 
Нæ къæсмæ нæ фæзындтæ иу бон! 
Æрцу-ма, дæ риссагау, фен 
Ныййарджыты ингæн хæстæгмæ: 
Сæ удты æвдисæнау ыл 
Рæсугъд дидин фестад мæстæгæй. 
171 

МЫГГАДЖЫ СÆФТ 
Джусойтæы 
Февралы хъызт. Рыг митæй арв 
Фæкъæртт и. Мигъдалынджы, комы 
Нынныгъуылд сисын къулты арф 
Хæххон хъæу — уый зымæг цы домы?! — 
Дæ картофæн у сур йæ уæрм, 
Дæ хосдон — над фæснайнаг хосæй: 
Цæрынæн ма кæм у хуыздæр,— 
Дæ мæт у базилын дæ фосмæ. 
Изæр, куы нынныгуыла хур, 
Ныххуыссыд арф рæбынты талынг, 
Уæд-иу дæ сыхæгтæм фæдзур... 
Æппары иугай-дыгай арынг 
Уæлибæхтæ. Физонæг — бур, 
Æхсæры уæхстыл судзы сойы... 
Æниу рæдау æфсины цур 
Æфсæды лæг цæхх æмæ донæй, 
Фæлæ ма таурæгътæй, кæйттæй, 
Кæм нæу Сырдоны сихау дзураг, 
Æмæ сыл, акæс-ма, æмткæй 
Хуыцæуттау бахæцыди худæг. 
Уæд саби аргъæутты цæры 
Кæм æфсæды, мæгуыр, йæ цинæй 
172 

Æнæвгъау уисын бæх тæры, 
Нæ йыл цæуы, нæ, уый дæр хинæй. 
...Фæсхъæу кæйдæр къæсæй цæуы 
Фæсус ныхас, фæхъуысы кæртмæ,— 
Бæззачъе зæронд кæуы: 
— Æвæццæгæн, цæуæм нæ сæфтмæ! 
Нæ комы сæрмæ федтон дур, 
Уæйыджы дур,— æууæид мæ дзырдыл,— 
Дзæгъæлы нысан нæу, мæ хур, 
Зæйраскъуыд æй ысхаста уырдæм. 
— Цы ныхæстæ кæныс, мæ фыд, 
Нæ ком нæ зыдта дæу тæппудæй, 
Цы охыл ма у уæд дæ дзырд, 
Æви тæрсыс, зæронд, дæ удæн? 
Цы стæг бахсыны махæй лæг, 
Фыр тæсæй йæм нæ уæнды бирæгъ, 
Гъе уымæн у нæ ном, хъæлæкк, 
Æхъуыст нæ сыхбæстыл, нæ Ирыл. 
Нæ, нæ хъæбул, æвирхъау тас 
Кæны цыфидар уæнгты уазал, 
Нæ фыдæлты ныхас у раст: 
Адзалæн ничи ары мадзал!.. 
...Уыди ма сабыр къæс фынæй, 
Гъе афтæ урс-урсид бæрзæндæй 
Ныррыхыд — топпы фатау — зæй, 
Æмæ фæхаудта ком тæгæлтæ. 
Ныббæзджын мигъталынг. Сыбыртт 
Нæ хъуысы никуыцæй, æрмæст ма 
Кæмдæр фæдзæгъæлуæвæг сырд 
Нынннуы къардиуыл фыр тæссæй. 
173 

Цыдæр хъæлæба ма цæуы, 
Уый уæртæ иппæрд ран, фæсхъæуы, 
Зæронд йæ урс галтыл кæуы 
«Ыскъæт ныккалдæуыд» æнхъæлæй. 
Йæ фарсмæ та (цы Г:æм кæсы!) 
Рæгъ-рæгъы ауагътой сæ сæртæ, 
Рыг миты гобаныл хуыссынц 
Цыппæрдæс бинонтьи.хуыздæртæй. 
Хæдзары къуымы ма лæууы 
Чысыл саби, фæсыкк йæ цинæй 
— Цы фæци аргъау? — дзуры уый,— 
Æви мыл рацыдысты хинæй?! 
Фæлæ йын дзуапдæттæг дæр нæй, 
Уæларты дон æхсиды аджы... 
Нынниуы уаддымгæ хъæрæй, 
Ныккæуы сухты цагъд мыггæгтыл. 
174 

ЗЫМÆГОН ХЪÆД 
Яæ ронбастмæ ысхæццæ мит. Зæйуат 
Йæ тæккæ сæрмæ ауыгъдæй нындзыг и. 
Фæлидзынц дардмæ бирæгъæй, мæлдзыгæй. 
Тъæнджы мæй ам нæй сырдтæн дæр бынат,— 
Тыхдымгæ йæ ныууигъы, цыма раст 
Æд уидæгтæ уый фелвасынмæ хъавы. 
Æрмæстдæр-ма йæ сау халæтты уаст 
Кæны цæрдхуыз — мæлæты тæрхон уафы. 
Кæнынц дыууæрдæм тулдз бæлас уа, тæрс, 
Нызмæлы зæхх сæ раст зæнгты хъыс-хъысæй. 
Ныссау ис хъæд... Æмæ йæм дардæй кæс, 
Уæд дæм зыны, рыг мнты сагъд пыхсытау. 
Ныртæккæ у мæ зæрдæйау быгъдæг, 
Фæлæ рæхджы куы ныууигъа йæ хихтæ, 
Уæд комбæсты, зæй раскъуыд уа, дымгæ 
Кæндзысты ног йæ цъæх сыфтæртыл дистæ. 
175 

ХЪАРÆДЖЫ ЗАРÆГ 
Мæ хæлар, сис-ма ацы изæр зарæг! — 
Æрыхъусом нæм дун-дунейы цот. 
Лæг а зæххыл цæуыл фæкæкы хъарæг,— 
Гъе уыдон махæн зарæджы хос фонт. 
Ныззарæм, цæй, иæ дард фыдæлты номыл: 
Кæрæдзи ныхмæ расидтысты хæст, 
Æмæ зæххыл с:е разагъды хæстонтæ 
Кæрæдзи кодтой сугъты цагъд, бынсæфт; 
Сæ фæдонтæ — нæ фестæм мах хуыздæйраг, 
Кæд уыд Алан, сарматаг æмæ скиф, 
Уæд дзур%æм ныр: ирон, дыгур, къуыдайраг, 
Нæ цард ысси дыгъуырццæг хъуыды — миф... 
Лæгдæр уæвын иæ уадзæм мах лæгдæры, 
Æмæ фæхæссы дард бæстæм йæ сæр... 
Цы ма хъæуы фыдызнæгты, кæйдæрты,— 
Хынджылæггаг — нæ райгуырæн къæсæр. 
Ныззарæм, цæй, фæлæ нæ зæрдыл дарæм: 
Зæххыл ма баззад иу ирон æрмæст, 
Уæд, чи зоны, ныккæна уый та хъарæг, 
Куы ахæсса нæ уæлмæрдтьгл йæ цæст. 
176 

ХУДÆДЖЫ ÆМДЗÆВГÆ 
Тызмæг дæ, дун-дуне, тызмæг,— 
Дæ риугуыдыры фат нæ хизы... 
Æз нал зонын,— сæрд уа, зымæг,— 
Кæдæм, цы раууатмæ фæлидзон? 
Мæдæтмæ-иу фæндаг... Уæууæй, 
Æз дзы æцæгæй дæр нæ тæрсын, 
Фæлæ ма чи уыдтæ? Кæмæй? — 
Зæгъынц, Аминон дæр æрфæрсы. 
Æмæ куы базона, мыййаг, 
Мæнмæ нæй хорзæхтæ, æхцатæ; 
Мæ куыдз дæр никуы уыд уæййаг, 
Тæрсы мæ, диссагау, Хуыцау дæр, — 
Ныууигъдзæни, бецау, йæ сæр 
Тæрдзæни мæ зындонæй дарддæр, 
Фæлæ ма авддæлзæххæй дæр 
Нæрдзæн рæстдзинадыл мæ зарæг! 
177 

АРТУД 
Мæ зæронд фыд Хаджейæч 
Уый афтæ уыд: у æхсæв куырм, 
Кæны бон дзир-дзур, гъе уæд комы 
Ныннæры байраджы мыр-мыр,— 
Хъæу зоны: уый Хадже уа хъуамæ! 
Ирон æмбисонд у: кæм дыл 
Нытталынг уа ,гъе уым-иу бахуысс, 
Фæлæ хъæбатыры мæрдты, 
Уæлæуыл уа, йæ ном, йæ намыс 
Нæ уадзынц улæфын... Æмæ 
Тæхы æхсæвы тары байраг; 
Тындзы хуыррытгæнгæ хъæмæ, 
Тæрсы дзы, комы бикъау, хæйрæг. 
Мæ зæронд фыд фæрныг лæг уыд, 
Уый хорз зыдта: кæм уа, гъе чемæ? 
Æрвнæрæгау нæрыд йæ дзырд,— 
Мæ мыггаг та — мæгуыр Хаджетæй. 
Кæм дæн æз уый аккаг, бæгуы, 
Æргъæвст фæндаггонау, æфхæрдæй: 
Мæ куырой ривадæй кæуы, 
Ызгæ — мæ дугъоны цæфхæдтæ. 
Фæлæ уый иуыл афтæ нæу, 
Мæ туг нæма хъæцы йæ зыныл: 
178 

Зæххыл цы нæ бантыст мæнæн — 
Мæрдты йæ авд хатты кæндзынæн! 
Хъыг-иу уын макуы уæд мæ фенд, 
Кæнæд уыл мин-мин азтæ хур аз! 
Уыд артуд Джусойты Хадже — 
Фыр хмвæнд — Хаджеты Таймураз! 
17* 

НАРТЫ СЫРДОН МÆРДТЫБÆСТЫ 
Хъазгæмхасæн 
Дзæнæты къæсæр бахостон 
Мæ фыдфынты... 
Æцæгæлон, 
Кæй нæй æндæр фæрæз, 
Раст ахæмæй фæбадтæн уым 
Фæрныг фынгыл 
Æххормпг æмæ удæгасæй æз. 
Фыр ыстонгæй ысурс ысты 
Мæ мылытæ: 
Ыскомдзаг кæ дын ничи зæгъдзæн уым. 
Мæ алварс-иу æлхынцъæрфыг 
Æдылытæ 
Куы систой цоппай: мерс кæнынц сæ хуым. 
Уæд гаджидæуттæ рауагътой 
Фых хъуымызæй... 
Фæлитой лæгæн уым уæздан — йæ ном. 
Цæуылфæнды дæр дзур, æрмæст 
Фыдбылызæн. 
Цы дæ фæнды, уый макуы зæгъ æргом 
Æмæ дын ном, бæрзонд хæрзтæ 
Аслам аргъыл 
Хъæуа-нæ хъæуа бахуд та-иу. Цæр. 
О, ис мæлæн, хъæбатырау, 
Зæрин саргъыл, 
Фæлæ цæмæн? — Мæ сæрвæлтау дæ сæр! 
180 

Нæ уарзтой нарт мæн рагæй дæр 
Фæлывд лæгау,— 
Фыдбылызæн сын райгуырдтæн, фæлæ 
Цæйнæфæлтау мæ быллайы къус 
Агургæ 
Фæцæрон ам, фæлтау — цæугæ хъæмæ. 
181 

ХЪЫСМÆТМÆ 
Триптих 
I 
Æз уарзтон дæу тызмæгæй дæр, мæ хъысмæт! 
Зьж уавæрыл нæ кæны хохаг дис, 
Куы бахъæуа — йæ хæдзар у йæ нымæт, 
Хæринаг нæй — нæ фæкæны фæдис. 
Цъæх уалдзæджы пысырайы æууæрстæй 
Фæцæл кæны. Сæрдыгон та, бæгуы, 
Цы лæг нæ цæуы, паддзахау, æфсæстæй,— 
Кæм саунæмыг, кæм къабузæг, фæткъуы. 
Ныллæууыд фæззæг! — Уый, мæ хур, бæркад у,— 
Бæстылыскъуыд нæ картофты кæри, 
Фæлæ-иу цинты баивта йæ рады 
Зымæджы тас: нæ даргъ фынгтæ — къæрис. 
Тыхдымгæ-иу ныл рацыди уыраугæ, 
Хъæрзаг тымыгътæ, мит фæлдзæгъдæн, хъызт; 
Ныууарыди-иу залты мит уæрагмæ, 
Уæд уый дæр уыд мæ цины сæр, мæ рыст. 
Æххормагæй та тæрхæджы кæроныл 
Æруадз дæхи. Сывæллон нал дæ, гукк! 
Ныффæйлыдта-иу арт æмæ уæндонæй 
Уæд рæвдз æппар дæ пецы лагъзмæ суг. 
162 

II 
Тæлтæг уды кæдæм нæ хæссынц уæнгтæ, 
Ныууагътон æз мæ райгуырæн къæсæр... 
Мæ дард балцы æнæкæрон фæндæгтыл 
Хæссын ныры онг иунæгæй мæ сæр. 
Æхсæвæддæ ыстыр горæты астæу 
Æз цал хатты ысбон кодтон, уæууæй. 
Фæлæ мæ зынтæ никуы дзырдтон хъастæн, 
Къæрттæй мæ цъула нал хауы мæнæй. 
Æмæ кæд алцы бавзæрстон мæ удæй; 
Æрдхорды мæнг, сылгоймаджы фæлывд, 
Паддзахы фыдæх... Гъе уæддæр мæм худæг 
Цы фæкæсынц, æндæр сæм иæй ысдзырд 
Мæнырдыгæй æфхæрд ныхасы охыл... 
Æз зонын иу хорз: комкоммæ цæуыс 
Дæ нысанмæ,— фæстæмæ ма хæц рохтыл, 
Дæ дугъонæн-иу мауал хат йæ рыст! 
Фæсвæдæй дыл хъæхъхъаг куыйтæ куы рæйой,— 
Сæрыстырæй кæн иугъæдон дæ цыд, 
Мæлæты бон зæгъдзæни уæд дæ куырой, 
Цæуыл тыхстæ, цы бæркад æм æрцыд. 
III 
Æз уарзтон дæу фыдбоны дæр, мæ хъысмæт! 
Мæ ацыдыл нæ фæуыдзæн дæ кой. 
Æз хорз зонын, поэты уды рыстæн 
Аминонмæ дæр никуы уыд æнцой. 
Æмæ-иу ды фæгæдзæ кæ уæд, хъарæг! 
Мæ ингæныл-иу ма скæнут æмбонд, 
Уадз, уым нæра æппынæдзухдæр зарæг,— 
Æхсæв уа, бон. Æхсæв уа, бон! 
14? 

ИРЫСТОНМÆ 
I 
Кæм дын бæззон — дæу дæн, мæ Ир! 
Нæ сæтты мæн фыдох уа, сау низ. 
Цæф арсау цъитийыл цæрин, 
Æрмæст мын уæд дæ ном уæлахиз! 
II 
Æз — хохаг, артудты цæуæт, 
Ысхъæл мæ хъаруйæ, мæ ныфсæй, 
Цы лæджы къухты бафта уæд 
Мæ разæй нымысы тырыса. 
Ис бирæ а зæххыл, бæгуы, 
Бæстæтæ, адæмтæ — парахат, 
Фæлæ сæ чи кæмæй у, уый 
Ныр, цу, æмæ фæрныгау рахат! 
Манголтæ, ромæгтæ... Сæ кард 
Ыстыгъта зæххы цъар чъылбызгай: 
Æрцыди иу афон дæ рад, 
Уæд райгонд у дæ тыр, дæ чызгæй. 
Æз та — хæтæнхуаг скиф. Мæ ном 
Сыгъдæг,—• æрвæрттывды тæмæнау... 
Нæ-иу дардта мæ фыдæл ком 
Ызнаджы туг æмæ цæрæнтыл,. 
184 

Фæлæ та-иу фæхаудта ног 
Æндæр бæстæм: йæ ции — цæугæ цард. 
Хæсты нæ фæллади йæ цонг, 
Хуыцауæмсæр æм каст хæсгæ мард. 
III 
Кæддæр æз буц уыдтæн, бæргæ, 
Мæ дард фыдæл, дæ ном, дæ кадæй, 
Фæлæ цы ныууагътай, уæвгæ, 
Мæнæн дæ цирхъ æмæ дæ фатæй?! 
Чырсау нызгъæлæн ис дæ къæс, 
Нæ феккуырст билцъ дæ тох, дæ рыстæй. 
Фыдвæдау баззади æрмæст 
Дæ номыл хохы цъас — Ирыстон! 
Лæбурдта йæм ызнаджы зынг, 
Фыдæх æй карды комыл хаста... 
Æхсон дурау быхста йæ зын, 
Æмæ-иу сау фæныкæй растад. 
Кæм дын бæззон — дæу дæн, мæ Ир! 
Нæ сæтты мæн фыдох уа, сау низ. 
Цæф арсау цъитийыл цæрин, 
Æрмæст мын уæд дæ ном уæлахиз! 
185 

НЫРЫККОН ТАУРÆГЪ 
Тар. Æрæнцой кæ базыл, 
Ма кæ мацæуыл мæт: 
У фыдракæндыл разы — 
Уадз дæ хъæбул цæрæд! 
Бирæ бирæты уарзыс, 
Сты дæ удæн æххуыс: 
Лæуу сæркъулæй сæ разы,- 
Хорзмæ ма хæсс дæ ныфс! 
Фæлæ, рацæй ’мæ рабон, 
Нæу мæнузæгъæг цард,— 
Æмæ а зæххыл абон 
У æгæуæг дæ мард... 
186 

ЧИНЫДЖЫ ИС: 
ИР —МÆ РАЙГУЫРÆН 
Æз куы амæлоч 5 
Ме ’взаг 6 
Æнахуыр маст 7 
Изæрыгои 8 
Тугъанты Махарбегæч 9 
Æхсæв Къозы цады иур Ю 
Хæхбæсты ц 
Хосгæрдæны 12 
Нарты Батрадзы фæдзæхст 13 
Уалдзыгон ци:-1 14 
Зæронд куыдз 15 
Хохаджы маст горæты 16 
Хæрнæджы размæ 18 
Хæлармæ 19 
«Фæкъул и цард...» 20 
Бæхты дугъ 21 
Иунæгдзинад 22 
Мæ зæронд фыды мысинæгтæй 23 
Дзæуджыхъæу 24 
«Мæ бæсты ничи амæлдзæии...» 25 
Фыды фæдзæхст фыртæн 26 
Най ’зымæгон 28 
Чеселты 29 
Сусæиы 30 
Ныфс 31 
Ног аз хæхты 32 
187 

Хæлармæ 34 
Хохаджы ныхас 35 
Хъæу зымæгон 36 
«Хæхтæ райгуырынц хæхты...» 38 
Æвзонгад 40 
Хохаджы сурæт .41 
Хæрзбоны уысм .42 
Уарзонмæ .43 
«Æз зарын нал зонын...» .. 44 
'Рерккъæвда 45 
Фыстæг 46 
«Мæ дзырд хьæрæп затъгæ вæнны мæнæн...» . . 48 
Зæрдæйы хъуыдытæ 49 
Хæххои æхсæв 50 
АРТЫ УИДÆГТÆ 
Поэт 51 
Поэт Дзæ^аты Игорæн . 54 
Хæс 55 
«Лæг цух у амæндтæй зæххыл...» 57 
Иулæг зæропд лæг ,. 58 
Тулдз бæлас 59 
«Æрцæудзæн тагъд мæ цпнвæндагæн, зонын...» . . 60 
Пылы цæссыгтæ 61 
Ингæны уæлхъус 63 
Сæумæйæ 64 
Кар 66 
Чындздзоп чызджы ннгæпы уæлхъус .... 67 
Зæрдæмæ 68 
Къостамæ 69 
Æвзонгад мысгæпæ . 71 
Фыды рæстдзинад . . . • • я ■ е 73 
Сфæлдыстады уысм 75 
Есеиинæй 7^ 
Марды уæлхъус 77 
Сонет кады тыххæп 78 
188 

Д\æ хомæ 79* 
Лльбатрос 80 
Зондамонæн иу нывгæнæгæн 81 
Æнкъард бон 82 
Æмбисæхсæв ,. 83 
Зæры бон 84 
Фысджыты æмбырды 85 
Цæлгæнæны фæидырдзæгъдджытæн .... 86 
Дзæбидыр 87 
УАРЗТЫ УÆЗÆГЫЛ 
Сылгопмагæи 88 
Уалдзыгоп- рамсом 89 
Ног азы фынтæй 90 
«Дæ зæрдæ мæм ма ’хеамæд макуы...» .... 91 
Ф^æсмоп 92 
Æнхъæлмæ-иу кæс 93 
«Æз нал уарзын да:у...» 95 
Кæмæндæр 96 
Кæддæры уар’юнмæ 98 
«Мæ амогд дæ...» 99 
Зарæг 100 
Фын - 101 
Мæ сабибонты уарзонæи 102 
«Зæдау — уамдан...» 103 
Хиуарзоны фæдза’хст 104 
Хохаг къа>с 105 
Сæрдыгон изæр 106 
«Мнт уары пог...» 107 
Фембæлд Ю9 
Доны чызг 1Ю 
«Æз ысныв кæмин дæу...» 111 
Бинойнагмæ . . . . .112 
Мад 113 
Изæр денджызы был 114 
«Ныббар, мæн нæ уарзтаи...» 115 
189 

Мæ сабийы бонтæ 116 
«Сæумæрайсом хъарм уыд...» 118 
«Дæ урс къухты сарæй...» 119 
«Рæсугъд дæ, денджызы уылæн...» 120 
«Хорзæй баззай, хъæстагæй дæ баззадтæн...» . . . 122 
«Лæг куы базоны иугæр...» 123 
Хæдтæхæджы 124 
«Цы уа —нæ ахады цæсты...» 125 
Мæн чи уарзы, уымæн 126 
«Мæ мидвыны дæ нал арын, Гыцци...» .... 127 
«Ау, куыд нæ дыл фæтых ысты азтæ...» .... 129 
«Æз дæ зæрдæйы дуармæ цæрын...». . . • . 130 
«Фæсмонæй нæу æвзонгады рæумитыл...» . . . 131 
Нал мæ уарзыс . 132 
«Ды цыдтæ...» • . 133 
Сылгоймаджы хъарæг йæ уарзбны ингæныл . . . 134 
УАЗАЛ ЦÆСТÆНГАС 
Нæ зæхмæ 135 
Хæрамы ныхас 136 
Хæдзары фарн 137 
Дзуапп 138 
Зæронд лæджы ныхас йæ бинойнагимæ . . . .139 
Хохаг куыдз денджызы был 141 
Иунæгдзинад 142 
Сидзæры æргом ныхас 143 
Æнафоны уазæг 144 
Цин æмæ маст 145 
Знагмæ 146 
Æхсæвы хъуыдытæ 147 
Уазал цæстæнгас 149, 
Æхсæв Гагрæйы 150 
Бæстыхицаумæ 152 
Дæлгæнæиы 153 
Æвзонг лæпиумге 155 
«Æз мæ зæрдæйы дуарыл ныффыстон...» .... 156 
190 

Нывонд хъуг 157 
Сонет 158 
Ног азы æхсæв 159 
Сырддонцъиу 160 
Коцты Инессæйæн 161 
Мæскуыйæн 162 
Зæрæдты ныхас 163 
Мæ фыды хæрнæджы фæстæ 164 
Хæрзбон у, денджыз! 165 
Мæ зæроид фыды мысгæйæ 166 
Изæрыгон 168 
Æвзонгадæн 169 
Мæлæтмæ 170 
Фыстæг мæ хомæ 171 
Мыггаджы сæфт 172 
Зымæгон хъæд 175 
Хъарæджы зарæг 176 
Худæджы æмдзæвгæ 177 
’Артуд 178 
Нарты Сырдон мæрдтыбæсты 180 
Хъысмæтмæ 182 
Ирыстонмæ 154 
Нырыккон таурæгъ . . . .186- 

Литературно-художественное издание 
Таймураз Григорьевич Хаджеты 
ПЕСНИ БЕЛЫХ ГОР 
Стихи 
Редактор Е. М. К о ч и с в а 
Художмик Т. Т. Тхапсасва 
Художсствснный рсдактор В. А. Б и д ж с л о в 
Тсхническии рсдактор Б. Т. Бесаева 
Корректор Т. А. К а з б е к о в а 
ИБ № 2155 
Сдано в набор 17.01.91. Подписано к печатн 16.07.91: Формат бумаги 
70х1001/32. Бум. тип: № 1. Гарн: шрифта школьная: Печать высокая 
Усл. п. л. 7,74. Усл. кр:-отт: 8,06. Учетно-нзд: лнстов 5,27: Тнраж 
2000 экз. Заказ № 66. Цена 1 руб: 
Издательство «Ир» Государственного комнтета Северо-Осетннскоп ССР 
по делам издательств, полиграфни и кннжпоА торговли, 362040. г. 
Владикавказ, проспект Мира, 25. 
Республнканская кннжная тниографня нм. В. А. Гассиева Государст- 
венного комнтета Северо-Осетинской ССР по делам издательств, по- 
«играфни и книжной торговли, 362011, г. Владикавказ, ул. Тельмана, 16. 


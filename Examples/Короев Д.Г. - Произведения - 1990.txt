ХЪОРОТЫ ДАУЫТ 
УАЦМЫСТÆ 
Дыккаг æххæстгонд рауагъд 
Чиныг сарæзта, тексттæ бацæттæ 
кодта, фиппаинæгтæ ныффыста фи- 
лологон наукæты кандидат, доцент 
МАМИАТЫ НАДИНÆ 
ВЛАДИКАВКАЗ «Ир» 1990 

84 Осет 
X 15 
Хъороты Д. 
X 15 Уацмыстæ — Владикавказ: 
Ир, 1990—279 с, 
Короев Д. Г. 
Произведения 
13ВЫ 5-7534-0325-5 
Картина гнета, дифференциации осетинского предрево- 
люционного общества, произвол богачей, недовольство 
угнетенных и обездоленных при существовавшем строе* 
призыв к борьбе и свободе — таковы основные мотивы 
произведеиий Д. Г. Короева. 
4702470000-40 ^^ 
А М131<03)-90 ^ 
•© Мамиева Н. Составление текста, комментарии, 
1990 
© Дзуццев X. Вступительная статья, 1990 
© Сабанов X. Художественное оформление, 1990 
18ВЫ 5-7534-0325-5 

<^€>6 С#3 =%><Гу*> 
ИРОНЫ САГЪÆС — ИРЫСТОНЫ САГЪÆС 
Нывæй дæм кæсы лæппу-лæг, рахиз æрфыджы 
скомкоммæ сæры хъуынтæ адих сты, дыууæрдæм 
лæгъз ацыдысты, сау рихиты бын — бæзджын, 
пустъа былтæ, сау галстук æрбалхъывта урс хæ- 
доны хæрдмæхъил æфцæггот. Æргом, удæгас цæс- 
тытæ, фæлæ æнкъардхуыз. Цъус фæцарди — 
34 азы. Литературон куыст та кодта 8 азы бæрц. 
Цæрынхъуагæй куы амард, уæд ыл тынг фæ- 
рыст ирон адæмы зæрдæ. «1924 азы декабры 
4-æм бон ирон фæллойгæнæг интеллигенцийы æх- 
сæнæй ацух йæ хуыздæр минæвæрттæй иу Хъо- 
роты Гигойы фырт Дауыт»,—фыста йæ некроло- 
джы зынгæ ахуыргæнæг æмæ æхсæнадон-культу- 
рон архайæг Гуыриаты Гагуыз.1 Дауыты царды 
хабæрттæ кæд æххæстæй нæ, уæддæр бæлвырд 
ранывæста Гуыриайы-фырт. 
Хъороты Дауыт у урстуаллаг, Ерманы хъæук- 
каг. Уым райгуырд (1890), уым арвыста йæ саби- 
бонтæ. Йæ фыд Гиго æмæ йæ мад Берозты Магда- 
1 Г. Гуриев. Давид Григорьевич Короев. 1890— 1924. Известия 
Осетинского научно-исследовательского института Краеведения, 
выпуск 1, 1926 г. Владикавказ, стр. 534. 
3 

линæ уыдысты куыстуарзаг, хæларзæрдæ зæхкус- 
джытæ. Фæлæ сын хæхты зынвадат сæ тых хорд- 
та, хуымзæхх сын нæ фаг кодта. Уый адыл сæ 
уарзон уæзæг ныууагътой æмæ Иры кæвдæсмæ 
сæхи айстой. Æрйнцадысты Уæлладжыры, сæ 
хъæздыг хæстæг— Гигойы æфсымæр Габойы хæ- 
дзары дæлбазыр. Габо кодта базары куыст. Уыдис 
ын дуканитæ. Габо æмæ йе ’ннæ ’фсымæрты фæр- 
цы Гиго йæ къахыл слæууыд, ныфс æй бацыд цар- 
дæй æмæ йæ тых-йæ бонæй архайдта ууыл, цæмæй 
йæ фыртæн ахуырдзинад радтаид. Коммæгæс, 
æгъдауджын лæппу фæцыд Габойы зæрдæмæ æмæ 
йæ æрбакодта дуканимæ йæхицæн æххуысгæнæ- 
гæй. Алыхуызон адæм цыдис дуканимæ, сæ ныхас, 
сæ архайд лæппумæ каст цымыдисаг, йе ’мбары- 
над уæрæхæй-уæрæхдæр кодта, йæхи хъаруйæ фæ- 
гæрз кæсын, фыссынмæ. 
Габо райгонд уыд йæ чысыл æххуысгæнæгæй 
æмæ хъуыды кодта: лæппу зæрдæргъæвд у, æв- 
зыгъд базары хъуыддæгтæм, радтын æй хъæуы 
ахуырмæ æмæ бадзырдта бынæттон ахуыргæнæг 
Дзасохы-фыртимæ, цæмæй Дауыты- йæхимæ 
ахуырмæ айса. Фæстæдæр йæ ахуыргæнинагæй 
Дзасохы-фырт -зæгъдзæн: «Уый уыдис 1903 
азы. Чысыл, къæсхуыр Дауыт уайтагъддæр æр- 
кæсын кодта мæн йæхимæ, ахуыры диссаджы 
зæрдæргъæвд кæй разынд æмæ куыстуарзаг кæй 
уыд, уый тыххæй. Афæдзмæ тынг хорз бæрæг- 
гæнæнтимæ каст фæцис Уæлладжыры райдайæн 
скъолайы 1-аг æмæ 2-аг хайадтæ». 
1904 азы Дауыт фæлварæнтæ радта Дзæу- 
джыхъæуы ахуыргæнæндоны 4-æм хайадмæ. Уы- 
цы рæстæг политикон цард цæхæр уагъта револю- 
цион уады уылæнтæй. Дауыт, кæй зæгъын æй 
хъæуы, паддзахы ныхмæ змæлдæй æнæхай нæ 
баззад. Чи йæ зыдта, уыдон зæгъынц, зæгъгæ, 
4 

Дауыт уыд адæмон хицаудзинады фарс, фыдæх 
цæстæй каст хъæздыджытæм. 
Сахары ахуыргæнæндоны фæстæ Дауыт ахуыр 
кодта Тифлисы Н. Б. Абрамяны бухгалтерон кур- 
сыты æмæ сæ фæци æнтысгæйæ. 
Дауыт уыд социалисттæ-революционерты пар- 
тийы уæнг, фæлæ дзы бирæ нæ фæци, ныууагъта 
йæ æмæ йæ зæрдæйы фæндонтæ суанг йæ амæлæт- 
мæ сиу кодта Коммунистон партиимæ. 1921 азы 
газет «Горская правдайы» редактормæ Дауыт фыс- 
та: «Февралы революцийы фыццаг бонтæй æз 
уыдтæн социалисттæ-революционерты партийы 
уæнг. Фæстагмæ куы бамбæрстон, зæгъгæ, СР-ты 
партийы программæ æмæ тактикæ кæй нæ фи- 
дауынц дуджы ахаст æмæ царды домæнтыл, уæд 
бынтондæр мæхи рахицæн кодтон уыцы партийæ 
1917 азы æмбис æмæ уæдæй ардæм мæнæн 
уыимæ иумæйагæй ницыуал ис». 
Хъоройы-фырт иугæндзон йæ хъус дардта- 
Ирыстоны æхсæнадон культурон цардмæ. Хæх- 
хонты астæу ахуырдзинад æмæ техникон зонын- 
дзинæдтæ парахатгæнæг æхсæнад, рауагъдадон 
æхсæнад «Ир», Ирон историон-филологон æхсæ- 
иад, Ирон литературон æхсæнад — адонæй алкæ- 
йы куысты дæр активон хайад иста Дауыт, арæх 
дзы ныхас кодта ахсджиаг фарстыты фæдыл. Иæ- 
хицæн уыд дукани æмæ адæмæн уæй кодта ирон 
чингуытæ. 1923 азы бирæ куыста иронау ахуыр- 
гæнæн чингуытæ æмæ литературæ рауадзыны 
тыххæй. 
Фæсфæд нæ баззад Хъоройы-фырт ирон перио- 
дикон мыхуырæй. Суанг фыццаг «Ирон газетæй» 
байдай æмæ «Рæстдзинады» онг Дауыт æнгом 
баст уыдис прессæимæ. Гагуыдз куыд зæгъы, аф- 
тæмæй иунæг ахæм ирон оргæн дæр нæ уыд, 
Дæуыт кæм нæ куыста,- йæ уацтæ- уыдысты- актуа- 
5 

лон, цыргъзонд æмæ сæ адæм кастысты зæрдæ- 
бынæй. 
Гагуыдз ма стыр аргъ кæны советон заманы 
кооперацийы сæрвæлтау Хъоройы-фырты» удуæл- 
дай куыстæн. 1917 азы уыд Терчы облæсты фæл- 
хасады комитеты правленийы уæнг, 1918 азы — 
Дзæуджыхъæуы æлхæнджыты æхсæнады уæнг, 
1919 азы — Терчы фæлхасгæнджыты æхсæнады 
цæдисы уæнг æмæ а. д. 
Хъоройы-фырты культурон куыст, йæ коопера- 
тивон куыст, йæ публицистикæ æнхъæлмæ кæ- 
сынц с тгртасæгмæ. Мæн ацы ран æркæсын фæн- 
ды æр; эстдæр Хъоройы-фырты< аив-литературон 
уаЦМЬ С.1С2М. 
Бæгу ’ дæр, Хъороты Дауыт цы уацмыстæ фыс- 
та — æмдзæвгæтæ, чысыл худæг радзырдтæ («Ар- 
вистон») æмæ пьесæтæ, уыдонæн ис идейон-тема- 
тикон иудзинад æмткæй сисгæйæ, иугъуызон проб- 
лемæтæ, хъуыдытæ æмæ бæллицтæй сты хъацæн- 
гонд. 
Бæрæг нæу, кæд æмæ цахæм «уæларвон тых» 
фехсыста Дауыты литературæмæ. Мыхуыргонд ын 
чи ’рцыд, уыцы æмдзæвгæтæй иууыл рагондæр 
у «Зæй» — 1907 азы фыст. Фыццаг уырыссаг рево- 
люцийы тæф кæмæ бахъардта, ахæм 17-аздзыд 
лæппу райста йæ къухмæ фыссæн сис æмæ дзы 
ныффыста йæ райгуырæн бæстæйы мæгуыр, гæв- 
зыкк, æнæбон царды тыххæй. Чи зоны, чысылæй 
Урстуалты цы федта, цы фехъуыста, уыцы тæл- 
мæнтæ дзы разындысты. Зæй æвирхъау зиантæ 
æрхæссы хохаг лæгæн, йæ ныхмæ истæмæй фæ- 
лæууа, уый йæ бон нæу. Æмдзæвгæ констатаци 
кæны хохаг цæрæджы егъау æнамонддзинад: 
6 

Баззайынц йæ фос дзæгъæлæй, 
Йæ мад, йæ фыд та — бæгънæгæй, 
Йæ хæдзар, йе скъæт — æдзæрæг, 
Йæ ус ниугæйæ æд зæнæг} 
О, æрмæст æй кæны констатаци, фæлæ уый дæр 
бирæйыл дзурæг у. Æндæр исты* мыййаг, нæ 
агайы æрыгон лæппуйы зæрдæ, — йе ’мдзæвгæйы 
объект у ирон хæххон мæгуыр лæджы хъысмæт, 
Ирыстоны хъысмæт. < 
Хетæгкаты генион поэт Къоста æмæ Гæдиаты 
хæдбындур Секъайы традициты æндæвдад уыдис 
Хъоройы-фырты поэаийы авдæн. Кæй зæгъын 
æй хъæуы, принципиалонæй сæ нæ фæдарддæр 
кодта, нæ сæ фæхъæздыгдæр кодта, фæлæ йæхир- 
дыгонау, йæ курдиаты æмбæрц Дауыт дæр фыста, 
Къоста æмæ Секъайы зæрдæ цæрæнбонты тыппыр 
æмæ æнæнцой кæмæй уыдис уыцы адæмон фарста- 
тыл. Йе ’мдзæвгæтæй сæ фылдæрæн ис æмбæста- 
гон-æхсæнадон ахаст. «Ирон литературæйы фыц- 
цаг æмæ ахсджиаг ныхас — нæ мæгуыр Ирыстоны 
сагъæс», — афтæ дзырдта Гæдиаты Цомахъ2 æмæ 
уыцы дзырдтæ хауынц Хъороты Дауыты поэзимæ 
дæр. 
Паддзахы колонион-сырдон политикæ йæ дзæм- 
бытæй цъист кодта ирон адæмы литературон æмæ 
духовон гæнæнтæ, раууатмæ сæ тардта. Æцæ- 
гæлон æфхæрд уыйас тыхджын нæ уыдаид, ирон 
адæмы ’хсæн куы нæ цардаид, йæ бæстæйы инте- 
рестæ цинтæ æмæ æхцайыл чи уæй кодта, ахæм 
æлгъаг адæймæгтæ, Къоста æхсины лæгтæ кæй 
1 Хъороты Дауыт. Ироны сагъæе. Уацм., Орджоникидзс, 19(Ю, 
210 фарс. Дарддæр тексты мидæг цитаттæ исдзынæн ацы чнпы- 
гæй æмæ нысан кæндзынæн æрмæстдæр фарс. 
2 Газет «Хурзæрин», 1927 азы 17 июнь, 2 фарс. Уац «Нæ 
нæуæг поэттæ». 
7 

хуыдта, уыдон. Æрыгон Дауыт 1908 азы фæсномы- 
гæй бæлæстæн саразын кодта æмбырд (æмдзæвгæ 
«Бæлæсты тæрхон»). Сæ уынаффæйы сæр у фæ- 
рæт — цæгъды сæ, сæ мыггаг сын скъуыны, тала 
æмæ бутъро не ’взары, бæлæгътæ сæ аразы. 
Нæ сой нын калы æнæвгъау 
Цыргъком фæрæт — æнæгъдау. 
Бæлæсты æмбырд æрцыд рæстдзинадмæ: фæ- 
рæты хъæд бæлæстæн сæхицæй у æмæ ууыл хъуа- 
мæ ахъуыды кæной биноныг: 
Афтæ знаг нын нæ уаид, 
Æнæхъæд уый куы уаид. 
Ирон дзургæ сфæлдыстадыл æнцой кæнгæйæ, 
Дауытын пайда кодтайæ нацйон æмæ кълассон 
хъуыдытæй, йе ’взаджы бæлвырддзинадæй. Хæс- 
* тæг лæууы Секъайы зындгонд æмбисæндтæм, йе 
’мдзæвгæты арæзт, йе стих дæр Секъайæ исгæ у, 
зæрдаивæй йæ хонæм ирон силлабикæ. 
Социалон цардæвæрды тыххæй дзуры æмби- 
сонд «Фындз æмæ къæхтæ» (1915). Фындз худы 
къæхтыл, æлгъ сыл кæны, комкоммæ зæгъы, æл- 
дар сын кæй у, къæхтæ та кæй сты йæ ца- 
гъартæ. Дауыт амоны цардæвæрды æнæрæстдзинад 
æмæ уыцы иу рæстæг бæлвырд кæны, цардараз- 
джытæ чи сты æмæ историйы хъысмæт кæуыл у 
баст. Фындзы схъæл, æппæлæн ныхæстæм куы 
сфæлмæцыдысты къæхтæ, уæд фæкалдысты æмæ 
фындз 
Цыргъ дурыл йæхи 
Ныццавта æваст. 
Кæуинаг фæци. 
Бынтондæр ныссаст. 
Ирыстоны æгуыдзæг цард уынгæйæ («Бынтон у 
хъæстаг, рæстдзинад æм — дард», «Фыдхъуыддаг, 
фыдзонд нæ цардæн бындур»), Хъоройы-фырт 
8 

бæллыд йæ раивынмæ æмæ хуыздæр, рухсдæр ду- 
джы ралæудмæ. Йæ сæнтты кæй мысыд, уыцы 
цард æвдисы æмдзæвгæ «Зæрдæйы фæндон» (1913) 
Ирыстоны цард поэты фæндиаг куы уаид, уæд 
дзы зæрдæ раид, «æркæсид нæ хæхтæм фæскъæв- 
дайы хур», «нал хъуысид сæ хъæрзын нæ фидар 
къæдзæхтæн». 
Ирон лæг йæ хъарæг 
Ныууадзид бынтондæр, 
Нæ фыййау йæ зарæг 
Фæкæнид бæрзонддæр. 
Дауыт Ирыстоны кæуинаг цардæй йæхи дард- 
мæ нæ ласта, уæлæхох ыл нæ кодта, фæлæ сæрыс- 
тырæй фыста: 
Хуыздæрæн зонын 
Ирыстоны мæт. 
Уымæн æй хонын 
Мæхицæн дзæнæт. 
Иæ райгуырæн бæстæ йæ хъыджы, йæ масты, 
йæ мæгуырæй чи уарзы æмæ йын йæ рухс фи- 
дæнмæ — «дзыллæйы зиумæ æнхъæлмæ» чи кæ- 
сы, гъе уый у æцæг патриот, æцæг ахсджиаг 
хъæбул. Хъоройььфырт канд æнхъæлмæ нæ касти, 
фæлæ ма йæм бæллыд активонæй, сидгæ дæр 
ма йæм фæкодта — уыцы «рухс ранмæ» (афтæ 
хуыйны йе ’мдзæвгæ): 
Цæй, размæ, лæппутæ! 
Рухс ранмæ æмрастæй. 
Наивон уаид афтæ зæгъын, зæгъгæ, Дауыт сид: 
ти карз революцион-кълассон тохмæ. 1915 азæй 
фæстæмæ цы ныффыста (исты фыста, уый бæрæг 
дæр нæу), уым, чи зоны, цы ивындзинæдтæ æр- 
цыд йæ зондахасты, йæ дунеæмбарынады. .Абон 
ын цы уацмыстæ зонæм, уыдойы йæ дуджы цард 
9 

кæй критикæ кæны, йæ сахъæттæ йын хурмæ кæй 
калы ажæ сæрибар, рухс цардмæ кæй бæллы, йе 
’рцыд æп кæй уырны, уымæй объективонæй ахъаз 
кодта пролетарон революцийæн, адæмæн æцæг 
сæрибар чи радта, уыцы историон ивддзинадæн. 
Кæмдæр цыма хибар ран ис Дауыты æмдзæв- 
гæ «Хуьш» (1909). Фæлæ уый дæр Къостайы 
традицитæм гæсгæ равзæрд. Кæд ма Къоста нæ 
уыдта ирон фæллойгæнæг адæмы гæвзыкк æмæ 
хъизæмар! Фæлæ цахæм мажорон хъал ныв 
скодта фæззæгæн! 
Нæ хохбæсты бæркад, 
Цы диссаг дæ, цы!..х 
Мæгуыр лæджы куыст йæ зæххы гæппæлыл— 
уый æрмæст зындзинад нæу, чъиухид æмæ мæ- 
лæты уынаффæ нæу. Уый ма у стыр поэзи, цар- 
ды мидис, дзагдзинад, бæркад æмæ цины суадон. 
Уый у мæгуыр лæджы æнусон оптимизм, цард- 
бæллондзинад, йæ фидар иудзинад ныййарæг зæх- 
химæ. 
Цъæх-цъæхид æрттивы хуым, 
Зæрдæ дзæбæх кæны уым. 
Чи йæм æфсæды кæсынæй? 
Зæрдæ кæсы мæсыгæй... 
Лæг дзы йæ цард куы уыны, 
Циндзинад æй фæуырны. 
Рог дымгæ йæ фæйлауы, 
Сусæг дзырд дзы фæлгъауы. 
Хур æм йæ тын ныддары 
Æмæ зулчъы ныммары. 
1 К. N ■* < а г у р о в Собрание соч. в 5 томах, т. 1, М., 1960, 
10 

Зæгъ æй донæй æфсады, 
Лæг дзы хорæй æфсæды... 
Уæрцц дзы нæмыг ыссары 
Æмæ хъæлдзæгæй зары. 
Зæхмæ ахæм ахаст уыдзæн æрмæстдæр æцæг 
фæллойгæнæгæн, ахæм поэтикон-лирикон-цард- 
уарзон зæрдæйы хатт уыдзæн æрмæстдæр зæххы 
æцæг фысым-хицаумæ. 
Иæ идейон-духовон раздзæуджытæ, фæндаг- 
амонджытæ Къоста æмæ Секъайæн Дауыт сæ ном 
ссардта фæйнæ æмдзæвгæйæ. Хъуыдыгæнæн ис, 
Къостайы мард куы ныгæдтой, уæд Дауыт Дзæу- 
джыхъæуы ахуыр кодта æмæ æнæмæнгæй йæ 
фæдыл ацыдаид уæлмæрдмæ. Фæстæдæр, 1916 
азы мартийы 20-æм бон (зæронд нымадæй) Къос- 
тайы амæлæтыл 10 азы куы сæххæст æмæ Дзæу- 
джыхъæуы адæм Иры аргъуаны кæрты æмвæндæй 
куы мысыдысты Къостайы ном, уæд ирон интел- 
лигенцийы хуыздæртæ Къубалты Алыксандр, цæ- 
голты Георги, Малиты Георги, Тотраты Бесæ æмæ 
æндæртимæ раныхас кодта Хъороты Дауыт дæр, 
уый бакаст Къостайы царды хабæрттæ сæрæй 
бынмæ.1. 
Къостайы æнахуыр стыр удыхъæд, æмбисонды 
курдиат æмæ хъару Дауыты æфтыдтой дисыл. 
Дауытмæ гæсгæ, адæмы æхсæн цæргæйæ, Къос- 
та иннæ адæймæгты хуызæн нæ уыд, фæлæ æрт- 
тывта «уæларвон стьалыйау». Дауыт æй хоны 
рухстауæг æмæ сæрибары тохгæнæг. Дауыт ын 
ирон адæмы номæй ныфс æвæры* йæ тохы тра- 
дици йын кæй нæ аппардзысты æмæ йын кæй 
зардзысты йæ «Додой». 
1 Мæйæ-мæймæ цæугæ ирон журнал «Чырыстоп цард», 1916, 
№ 3, 44 фарс. 
11 

Æвæццæгæн, Дауыт хорз зыдтаид Секъайы 
лæгæй-лæгмæ. 1915 азы Секъа æвирхъау мард 
куы фæци, уæд йæ сау табæты уæлхъус æрцыдаик- 
кой Дауытмæ йæ фæндарасты рæнхъытæ: 
Рухсаг у! Систай ныл дæ къуху 
Саумæр дын æнусмæ ныр — бынат. 
Дæ адæм дæ æнафоны фæцух. 
Йе ’хсæн ма баззайдзæн дæ кад. 
Къоста æмæ Секъайы фæдыл цæугæйæ, Дауы- 
ты æмдзæвгæты цырагъау сыгъди «нæ мæгуыр 
Ирыстоны сагъæс». 
* * * 
Хъороты Дауыт уыдис ирон адæмы астæу, 
хæстæг сын иста йæ зæрдæмæ сæ хъыгтæ æмæ 
сæ цинтæ, сæрысуангæй сын зыдта се ’гъдæуттæ, 
сæ национ миниуджытæ, се ’взаджы алыхуызон 
хинæйдзаг фæзилæнтæ, сæ алæмæт дзургæ сфæл- 
дыстад. Адæмон æмбисæндтæ, адæмон фразеологи 
йе ’мдзæвгæтæй бирæ хæрхдæр у йæ чысыл ра- 
дзырдтæ, кæнæ сатирикон этюдтæ, кæнæ анекдот- 
тæ, æмткæй «Арвистон» ном кæмæн радта, уыцы 
уацмысты. Бæлвырд у, Хъоройы-фырт сæ кæй 
æрæмбырд кодта адæмæй, кæй сыл бакуыста лите- 
ратурон æгъдауæй. 
Иæ ацы куыст Дауыт йæхæдæг æмбарын кæ- 
ны оригиналон хуызы: «Арвистон. Хъæмпы хæлт- 
тæй, хосы муртæй æмæ алы цъæмæлтæй. Зылын 
сагойæ сæ хорз сцагъта Хъоло». Хъоло уыд Дауы- 
тæн йæ фæсномыг. Уымæн дæр цыдæр худæг- 
хъæлдзæг ахаст ис. Дарддæр къухфысты кæсæм: 
«1911 аз. Дзæуæджы сахар. Атаманы-фырты мы- 
хуыргæнæн». Æвæццæгæн, йæ «Арвистон» Дауыт 
цæттæ кодта хицæн чиныгæй рауадзынмæ, фæлæ 
йын цавæрдæр аххосæгтæм гæсгæ нæ бантыст. 
12 

Адæмон дзырдарæхст, цыргъзонд, худæг ныхæстæ 
алы æмæ алы темæтыл—гъе уыдон идейон-аива- 
дон амалтæй цыма райрæзтысты Дауыты драмати- 
кон уацмыстæ, йе сфæлдыстады сæйраг сгуыхт- 
дзинад—«Æз нæ уыдтæн—гæды уыди», «Дæсны» 
æмæ «Уарзæттæ». Йæ пъесæтьг Дауыт иууыл ирд- 
дæрæй ранывæзта йæ идейон-политикон цæстæн- 
гас æмæ аивадон-драматургион дæсныйад. 
Уæлдай тынгдæр ныхъхъæр Дауыты ном ирон 
адæмыл йæ комеди «Æз нæ уыдтæн — гæды уы- 
ди», зæгъгæ, уымæй. Ныффыста йæ 1910 азы 
(кæхцгæнæны мæйы 26-æм боны, Хъырупсы хъæ- 
уы) æмæ фыццаг хатт хицæн чиныгæй мыхуыры 
фæзынд 1913 азы (Дзæуджыхъæу, Шуваловы ти- 
пографи). Иу стæм ирон хъæу ис, уыцы пьесæ 
кæм не ’вæрдтой хæдархайгæ драмон къордтæ. 
Иу стæм ирон лæг ис, уыцы пьесæ чи нæ зоны. 
Ахæм популярондзинад дзæгъæл хуымæтæджы 
нæу. 
Комедийы дæлсæргонд —«Ныры рæстæджы 
цардæй иу ныв». Пьесæ æвдисы Ирыстоны цард 
фыццаг уырыссаг революцийы фæстæ. Йæ дуджы 
царды, йæ дуджы актуалон темæ райста пъе- 
сæйы автор. Мæгуыр, фæллойгæнæг адæмы рагъ- 
ыл чи кафы, уыцы паддзахы бынæттон хицæутты 
æнаккаг митæ, гæлхæрд миддуне, сæ цардæвæр- 
ды хъæстæгæнæг комулæфт сын аивады стыр 
рæстæвзарæнмæ — театры сценæмæ рахаста ав- 
тор. Кæмдæр, Ирыстоны хъæутæй сæ иуы, хъæуы- 
хицау Химаны къæнцылары иу боны дæргъы цы 
хабæрттæ æрцыд, уыдоны концентрацигондæй, ти- 
пиконæй разындысты æгас Ирыстоны (æмæ ма чи 
зоны Уæрæсейы дæр) хæдхæцæгады политикæ, 
йæ цæсгом æмæ йе ’гъдау. 
Пьесæйы цы авд архайæджы ис, уыдонæй иу 
у уырыссаг — Николай Петрич, Химаны фыссæг, 
13 

иннæтæ сты ирæттæ. Уырыссаг лæг ирон хъæуы 
кусы фыссæгæй. Йе ’мхуызон ирæттæй фыссын 
ничи зоны. Хæдхæцæгад уымæй хъал уыд, æз, 
дам, дæрддаг, талынг чысыл адæмтæм цивилиза- 
ци æмæ рухсдзинад хæссын. Культурæйы къахыл, 
дам, сæ лæууын кæнын. Гъе æмæ хæдхæцæгады 
цивилизаци чи хаста Ирыстоны хæхтæм, ахæм 
тип у Николай Петрич. Цавæр у йæ цивилиза- 
цион мисси, йæ паддзахадон куыст? 
Æмбæрзæн куы байгом, уæд чъизи къæнцы- 
лары, паддзахы нывы раз бады Николай Петрич, 
йæ дзыппæй къаннæг чиныг систа æмæ дзы кæ- 
сы. Цы дзы кæсы? Ирыстоны хъæуты скъолатæ 
куыд сараза, ахуырдзинадыл сæ куыд бафтауа, 
сæ рагон æгъдæуттæй сын зиан чи хæссы, уыдо- 
нæй сæ куыд фервæзын кæна, кæрдзын хъуаг 
сæ куыд ничи уа, зæфцы фыдæй сæ низтæ куыд 
нæ хæссой æмæ бирæ æндæр ахæм сагъæстæ? 
Нæ, Николай Петрич кæсы, абон æй цахæмдæр 
Хъуыдæбердмæ ацæуын кæй хъæуы, цахæмдæр 
Ахмæты хъуыддаджы фæдыл, æмæ йæ хæдвæд — 
пьесæйы сæйраг цы у, уый — хъуамæ скуынæг 
кæна Гуыцыры хъуыддаджы гæххæтт æмæ уый 
адыл хъуамæ Гуыцырæй райса 1|æртам (Николай 
Петрич æй гонорар хоны) æртæ сЛомы æмæ æхсай 
капеччы. Цæвиттон, хъæуыхицау Химан суагъæтæ 
аразы адæмыл, къухæн уæзгæ гæртам ын чи 
бавдисы, уый суæгъд кæны йæ фыдæбонæй, иннæ- 
мæн—мæгуыр йæ бон!—кæнæ ахæстон (йæ къæн- 
цылары иу уат «арестантская» у), кæнæ æндæр 
исты фыдбылыз. Николай Петрич зоны йæ хица- 
уы «миниуæг» æмæ йемæ ерыс кæны: Химан 
суагъæ кæуыл скæны, уыимæ Николай Петрич 
Химаны сусæгæй бадзуры, гæртам дзы райсы æмæ 
йын йæ суагъæ басудзы. Сæ дыууæ дæр удыхъæ- 
дæй сæ кæрæдзи цæрмыстыгъд бакодтой. Сæ фи- 
14 

лософи у: цы гæнæн ис, уымæйрацъир мæгуыр 
адæмы муртæ кæронмæ, фæстаг мисхалы онг. 
Гуыцыры æхцатæ авд суарийй æмæ дыууæ ка- 
печчы хъаджджын разындысты. Æмæ йын сæ Ни- 
колай Петрич нæ ныххатыр кодта: байста дзы 
хъуырауы дзаг царв, арахъхъ-двайно. Йæхæ- 
дæг сæ æхцайæ банымадта æмæ йын зианы бæс- 
ты авд абази æмæ æртæ капеччы уæлдай радта 
Гуыцыр. Фæлæ Николай Петричæн уый дæр æгъ- 
гъæд нæу æмæ мæгуыр Гуыцырæй домы, цæмæй 
йын алы хуыцаубоны дæр авджы дзаг арахъхъ 
хæсса. Гъе ахæм у уырыссаг хæдхæцæгады циви- 
лизацигонд минæвар! 
Фæстæдæр æй Химан куы фæрса, цы фæци 
Гуыцыры гæххæтт, уæд зæгъдзæн, чидæр æй адав- 
та, зæгъгæ, æфсон къулер Сахълæуы фæуыдзæн 
æмæ йæ ахæстоны батæрдзæн. Химан уыцы бон 
Гуыцырæй хъуамæ ратæлæт кодтаид æнæфыст 
хæсы (недоимкæйы) тыххæй «йæ зæронд къуылых 
сæгъ æмæ йæ къуырттон карк» æмæ йын сæ нæ 
радта, хыл дæр ма фæци йемæ, æвæццæгæн, Нико- 
лай Петричæн гæртам куы бахаста, уый фæстæ. 
Химан мæстыйæ ног суагъæ аразы Гуыцырыл 
æмæ йæ Николай Петрич фыссы, цыма æппындæр 
Гуыцырæй ницы райста, афтæ. Николай Петричæн 
зæххы цъарыл ницыуал ис иунæг хъуыддаг йед- 
дæмæ—хи дзыппы пайда, хиуарзондзинад, уый 
тыххæй цæттæ у алцæмæ дæр, алы цъаммардзи- 
надмæ дæр. 
Хуыздæр дзы нæу йæ хицау Химан, уый сæй- 
раг гæртамхор у: Гуыцыры хъуыддаг æнæ æртæ 
туманы нæ хæлдта. Фæнды йæ, йæхи йеддæмæ ко- 
мы дæгъæл æмæ зæххы бикъ куы ничи уаид. 
Уæлдæр хицæуттæй домы, цæмæй йын бар уа, 
йæ ныхмæ чи лæууа^уыцы адæмы ахæстоны дара 
æмæ сæ ехсæй нæма. Йæ къулер Сахълæуы фæрцы 
15 

куы базыдта, зæгъгæ, Николай Петрич басыгъта 
суагъæ, уæд æй Химан ахæстоны батардта, æмæ 
йын Николай Петрич дæр «йæ хæйрæджыты 
нæмттæ» дзурынмæ фæци: цал æмæ цал лæгæй 
райста гæртам! 
Чи зоны, кæддæр хорз, патриархалон ирон 
æгъдауыл хæст уыд Сахълæу. Йæ фæлгонцмæ 
нæ зæрдыл æрлæууы Брытъиаты Елбыздыхъойы 
уæрæседзау Муссæ. Æлдæртты, хицæутты æхсæ- 
над, сæ цардуаджы æндæвдад халы ирон сыгъдæг 
адæймæгты дæр, фæиртасы сæ сæ фыдæлты рап- 
пæлинаг традицитæй — намысæй, лæджыхъæ- 
дæй, сæрыстырдзинадæй. Ахæм лакейтæй раст 
загъта Некрасов: «фæсдзæуины ном чи хæссы, 
уыцы адæймæгтæ сты æвзæр куыдзæй æвзæрдæр». 
Сахълæу — къуындæг зонды хицау, йæ духо- 
вон авналæнтæн (кæд сын афтæ схонæн ис, уæд) 
æвдисæн у ахæм хабар. Ахæстонмæ бунтгæнæг 
Темырболаты куы ’ркодтой, уæд Сахълæу фæрсы: 
«Уæд ахст та цæй тыххæй у, æвæццæгæн, сæ 
сыхæгты цæхджын фæхсын рахырхта?» Ацы иу- 
нæг фарсгайæ разынд Сахълæуы ницæййаг мид- 
дуне æгасæй дæр. 
Сахълæу исы йæ хицæутты цайдагътæ, се ’вза- 
джы ахаст. Йæ уавæрмæ гæсгæ, Темырболатыл 
хъуамæ иæ зæрдæ фæриссид, уый та йыл хъæр- 
тæ кæны: «Ныхъхъус уæд, æндæра йын æз йæ 
кæсæнтæ йæ размæ рахауын кæндзынæн». Ахæс- 
тоны йæ баппæрста: «Ныххуысс уым, дæ бынаты!» 
(Раст цыма Химаны æвзаг Сахълæуы дзыхы ис!) 
Сахълæу тæхуды кæны Николай Петричмæ, 
бæллы ахуырдзинадмæ, фæлæ уый тыххæй нæ, 
мыййаг, æмæ адæмæн рухсдзинад хæсса. Сахълæу 
йæ былы цъæрттæ æхсыны Николай Петричы 
бынатмæ, фæнды йæ, Николай Петричау, йæ аху- 
ырдзинады фæрцы адæмы æккой куы бадид, куы 
16 

сæ хæрид йæ уды фæндиаг, æниу æм уый дæр фаг 
нæ кæсы. Химан æмæ Николай Петричæй йæ 
ноджы уæлдæр бынат хъæуы. Ног губернатор, дам, 
чи уыдзæн, ууыл, йе/мсих къулер Калманимæ 
ныхас кæнгæйæ, Сахълæу раргом кодта йæ бæл- 
лиц: куы йæ æрывæриккой «гуыбырнатор», «хæр- 
заг æгас Ирыстоны айхъуысид: Хæдмæстпсæлты 
Цамелы фырт Сахълæу инæлар-гуыбырнатор сси, 
зæгъгæ!» 
Сахълæуæй къаддæр нæ тоны йæ быцъынæг 
стыр бынатмæ йе ’мбал Калман. Иу бæласæй чи 
’рхауа, ахæм кæлмхæрд дыргътæ сты сæ дыууæ 
дæр. 
«К а л м а н. Бæргæ, бæргæ, мæнæн дæр æнæ- 
пайда нæ уаид: дæхицæн мæ стражник скæнис, чи 
зоны, хъæуыхицау дæр. 
С а х ъ л æ у. Стражник æмæ мæнæ Химаны 
хуызæн хъæуыхицау та цы хоныс, булкъон, бул- 
къон зæгъай. 
К а л м а н. Хуыцау куы радтид... Адæмимæ 
куыд цæрын хъæуы, уый базониккам, бæргæ, сæ 
удтæй сын гæды мыстæй куыд хъаза,афтæ схъа- 
зиккам». 
Елбыздыхъойы Муссæ ма цы хъуамæ акæрда 
Дауыты фæсдзæуинтимæ! Адон бирæ тæссагдæр 
сты Муссæйæ — адæмы æфхæрынæн бæрзонд бы- 
нæттæм у сæ хъавд. 
Драматург йæхицæй ахæм характеристикæ дæт- 
ты« Сахълæуæн: «цыргъзонд лæппу-лæг, чысыл 
æдылыдзæф, хъазаг лæппу». Фæлæ, кæй зæгъын 
æй хъæуы, Сахълæуы фæлгонц уыцы наивон 
фæлгæттæй рахызт, йæ мидис уæрæхдæр у æмæ 
арфдæр. 
Сахълæу æмбары йæ хицæутты митæ æмæ сыл 
ахуыр кæны. Николай Петрич афæливы Химаны, 
райсы Гуыцырæй гæртам. Сахълæу та Николай 
17 
ш 

Петричы асайы: йæ царв æмæ йæ арахъхъ ын йæ 
хæдзармæ нæ ахæссы, куыд ын бафæдзæхста, 
афтæ, фæлæ бавдæлд æмæ царв хæргæ бакодта, 
арахъхъ та нуазгæ. Цæмæй йæ Николай Петрич ма 
базыдтаид, уый тыххæй хъахъхъæнæг Хъилхъу- 
сæн йæ гæды Деуырцы æрбахæссын кодта, йæ 
ныхтæ йын ахафта, царвæй ма æнæхæрд чи баз- 
зад, ууыл, æмæ йæ ауагъта. Цыбыр дзырдæй, 
драматург æрцыд ахсджйаг социалон хатдзæгмæ: 
хæдхæцæгады аппараты асинтæ уæлейæ бынмæ 
иууылдæр иу хъæдæрмæгæй сты- амад. Сайын, фæ- 
ливын, гæртам исын — ахæм у æмткæй паддзаха- 
дон системæйы мидис. Кæддæр Гоголь цæйау 
дзырдта: «Мошенник на мошеннике сидит и мо- 
шенником погоняется». 
Сахълæуы фæлгонцæй Дауыт карз тæрхон 
хæссы хæдхæцæгадæн: куыд æвзæр у, антигума- 
нон, чъизи, хæлд! Йе ’ндæвдад кæмæ бахæццæ, 
йемæ чи сæмдзæхтон, уыдон куыд сафынц адæмы 
рæсугъд ном æмæ намыс! Пьесæйы объективон 
мидис ахæм у: хæдхæцæгады системæ адæйма- 
джы аккаг нæу æмæ уымæ гæсгæ хъуамæ ивд 
æрцæуа! 
Дауыт тенденциозон нывгæнæг у. Архайдмæ 
æмæ архайджытæй алкæмæ дæр йæ ахаст æвдисы 
бæлвырд æмæ æнæгуырысхойæ. Комедийы сæйраг 
архайджытæ — Химан, Николай Петрич æмæ 
Сахълæу, сæхи сæхæдæг — сæ архайдæй, сæ ны- 
хасæй — кæрцау рафæлдæхтой. Фæлæ Дауытæн 
уый фаг нæу, æмæ сценæмæ ахстæй æрбакодта 
Темырболаты. Уый архайгæ ницы кæны, фæлæ 
йын Дауыт йæ дзыхæй радзырдта йæхи хъуыды- 
тæ. Темырболат у авторы рупор. Уый æргом зæгъы 
йæ фыдæхы æмæ ныфсы ныхæстæ-лозунгтæ: «Зо- 
нут, фæллойгæнæг йæ маст кæй никуы ныууадз- 
дзæни, уый! Зонут, рæстæг мыггагмæ афтæ- нæ 
18 

уыдзæни, æмæ уæд бавзардзыстæм нæ хъару, рав- 
дисдзæни нæ уæд алчи дæр йæ тых!» Темырболат у 
иунæг йæхи хуызæн. Дауыт архайджытæн сæ 
зæрдæхатт æмæ сæ кондыл кæм дзуры, уым дæр 
Темырболат хицæн кæны иннæтæй: «Темыр- 
болат-^рæсугъд лæппу-лæг, даргъгомау!» Рæ- 
сугъд! — æндæр дзы никæй хоны афтæ. 
Чи у Темырболат? Къулер Калман æй æрба- 
кодта ахæстонмæ. Пъырыстыф æй æрбарвыста 
ахæм гæххæттимæ: «Препровождаю Темирбола- 
та Дотохова как неблагонадежного члена общест- 
ва в политическом отношении...» Темырболат у 
бунтгæнæг, афтæ йæ хоны Дауыт, афтæ йæ хо- 
нынц Николай Петрич æмæ иннæтæ дæр. Коме- 
дийы сюжеты уымæй разынд, æмæ Сахълæуæн 
бакаст Николай Петричы чиныг (Гуыцырæй гæр- 
там кæй райста æмæ суагъæ куыд басыгъта, уый 
тыххæй). Сахълæу Химанæн бамбарын кодта ха- 
бар æмæ Николай Петричы ахæстоны бакодтой. 
Темырболат кæсын-фыссын зоны, æнæуынон ын 
у хæдхæцæгад æмæ йæ ныхмæ тох кæны, уырны 
йæ, æндæр хуыздæр дуг кæй ралæудзæн, хицæут- 
ты раз йæхи дары уæндонæй, сæрыстырæй (Хи- 
ман æй куы бафæрсы, ды дæ ахст, зæгъгæ, уæд 
ын~дзуаппкæны: «Гъай-гъай! Бæгуыдæр æз!»)— 
гъе уымæй дарддæр ницы зонæм Темырболатæй. 
Æрмæст ын 7 раны ис ныхас. Æмткæй коме- 
дийы куыд фидауы Темырболаты фæлгонц, ууыл 
куы дзурæм, уæд мæм афтæ кæсы, цыма комедийы 
иумæйаг аивадон æххæстдзинадæй фæиппæрд, 
æгæр фæсерьезон. 
Комедиийыл чи фыста, уыдон цыма барæй нæ 
хатынц Темырболаты фæлгонцы развæлгъау схе- 
матизм, декларативондзинад. Ардасенты Хадзыба- 
тыр æй хоны «драматурджы серьезон æнтыст». 
Цæмæн? Уымæн æмæ у «уацмысы сæйраг хъуыды 
19 

(идея) æвдисæг, фыссæджы фæнд æвдисæг».1 Уый 
раст у, фæлæ Темырболат комедийы идея æвдисы 
лозунджы ныхæстæй. Разæй куыд банысан код- 
тон, афтæмæй та уацмысы идея æцæг аивадон 
хъаруйæ разынд Химан, Николай Петрич æмæ 
уæлдайдæр, Сахълæуы фæлгонцтæй. 
Æнæуый Темырболаты фæлгонцæй ноджы 
тынгдæр фæбæрæг Дауыты ныфсхастдзинад, æм- 
бæстагон лæджыхъæд: йæ рæстæджы цард рав- 
дыста, фæхудти йыл æмæ ма йын æргом, кæй 
фесæфдзæн, уый дæр загъта.- Темырболаты дзы- 
хæй Дауыт дзуры йæхи ныхас—«нæ мæгуыр 
Ирыстоны сагъæс»: «Гъе, æллæх, хуыцау! Дæ 
адæмы тур дын къуыдыркæлмытæ- куы банызтой, 
сæ удтæй сын ынджылæг куы фæкодтой!». 
Иуæй-иутæ афтæ хъуыды кæнынц, зæгъгæ, 
драматург комедийы фæлитойты ныхмæ æрлæу- 
уын кодта куыстуарзаг мæгуыр адæмы минæвæрт- 
тæ Темырболаты æмæ Гуыцыры. Фæлæ ацы дыу- 
уæ номы фæрсæй-фæрстæм æвæрынмæ нæ бæз- 
зынц. Уый бæрæг у авторæн йæхи характеристи- 
кæйæ дæр: Гуыцыры хоны «сæли-уæли лæг». 
Гуыцыр дæр драматургæн худыны объект у. Нико- 
лай Петричимæ куы ныхас кæны, уæд лæджы 
дисы æфтауы йæ дæлдзиныг хуыз. Æрмæст иф- 
тыгъд механизмау, фæлхат кæны арфæйы, буз- 
ныггады, сæр ныллæджы, лæгъстæйы, табуйы 
ныхæстæ: «О, дæ рын бахæрон...», «Табуафси, буз- 
ныг, стыр бузныг дæ дæн...», «Мæ хъеллау сæр дæ 
фæхъхъау, мæ бæстьг дын стыр хуыцау арфæ ра- 
кæнæд», «Уæд мæ мард фен», «Лæг йæ хуыца- 
уæй куыд кура, афтæ- дæ курын» æмæ а. д. Хæд- 
хæцæгады ахъаззаг аппарат хорз бакуыста, цæ- 
’АрдасеновХ. Н. Очерк развития осетинской литературы, 
Орджоникидзе, 1959, стр. 276. 
20 

мæй хуымæтæг фæллойгæнджыты бæстон æрыс- 
сæнда, æрцъист сæ кæна, цыдæриддæр сæм пат- 
риархалон ирон лæджы сæрыстыр миниуджытæ 
уыд, уыдон сын ныннай кæна æмæ сæ скæна 
коммæгæс, æгъуыз, мадзура цагъартæ «æцæгæлон 
фæндæххæстгæнæг» змæлæг машинæтæ. Гуыцыр 
æрмæстдæр иу ран хатыркургæ, арфæгæнгæ ба- 
кодта Николай Петричæн, мыййаг, зæгъ, дын дæ 
курдиат куы нæ сæххæст кæнон («Мæгуыр хæ- 
дзарæн алы къуыри арахъхъ уадзын дæр æнцон 
нæу»). Фæлæ йæм Николай Петрич куы бартхъи- 
рæн кодта, уæд та йын лæгъстæмæ фæци: «фæ- 
рæдыдтæн, бахатыр мын кæн, æз — дæ мад, дæ 
фыды уазæг, цыдæриддæр мын зæгъай, уый ба- 
кæндзынæн, дæ бар дæн æмæ мын цы кæныс, 
уый бакæн...» Æцæг, Гуыцыр фæстæдæр — «йæ 
сæр аныхта» æмæ йæ арфæйы ныхас райста дæл- 
гоммæ, фæсномыг мидис. Николай Петрич ын куы 
зæгъы, царды идоны рохтæ- махмæ — хицæут- • 
тæм кæй сты^ уый нæма бамбæрстай?!, зæгъ- 
гæ, уæд ын Гуыцыр афтæ: «Ды мын æй хорз 
æмбарын кæныс, бузныг дæ дæн». 
Бынтон æгуыдзæг у Гуыцыр, уый дзы нæ 
зæгъы драматург, кæд æм æмткæй æппæрццæг 
цæстæй кæсы, уæддæр. <Химан æм йæ сæгъ æмæ 
йæ карк ратæлæт кæныны тыххæй куы бацыд, 
уæд ыл, Химанæн йæхи загъдау, «Гуыцыр йæхи, 
цæргæсау, ныццавта». Къулер Калман Темырбо- 
латæй дæр афтæ зæгъы: «ахст цæргæс». Чи зоны, 
хицæуттæ сæ дæлбар адæмы — мæгуыр, эксплуа- 
тацигонд адæмы иууылдæр цæргæстæ ’нхъæлынц, 
дзырд «бунтгæнæджы» дæр æндæр нысаниуæг нæ 
уыдзæн. Иугæр хицæутты ныхмæ исты сдзырдтай, 
уæд дæ ном — бунтгæнæг. Фæлæ уæддæр Темыр- 
болат нæу Гуыцыры хуызæн. Иу къласæй сты, фæ- 
лæ æндæр æмæ æндæр типтæ. Чи зоны, цæргæ- 
21 

симæ иугъуызон абарстæй драматург зæгъинаг у: 
кæмдæр Гуыцыры хуылфы дæр цæры Темырбола- 
ты хуызæн адæймаг, æрмæст æй хъуамæ бамба- 
ра, хъуамæ раива йæ «табугæнæг» психологи, 
цард ног райдайæнтыл рацаразыны идея йæ 
уæнгты ахъара æмæ уæд уыцы «сæли-уæли» лæг 
суа лæджы худ хæссыны аккаг. 
Комеди байдыдта, Николай Петрич мæгуыр 
Гуыцырæй гæртам куыд исдзæни, уымæй, æмæ 
уыцы гæртамы фæдыл ацæудзæн архайд суанг 
кæронмæ. Комедийы фæстаг фæзынды, Гуыцыры 
арахъхъæй ма агуывзæйы цы баззад, уый аназ- 
дзæн Сахълæу æмæ фыддæрадæн бадзурдзæн 
ахæстоны бадæг Николай Петричмæ: «Гъей, Ни- 
колай Петрич, ракæс-ма мæнæ дæ арахъмæ!» Уы- 
цы хабар комедийæн дæтты композицион хæрз- 
конддзинад æмæ егъау ахъаз кæны уацмысы 
идейон мидисæн—мæгуыр лæджы фæллой (æхца, 
царв, арахъхъ) исынц æввонгæй хицæутдаæ, мæ- 
гуыр лæджы бæрзæйыл бадынц æмæ дзы чи фыл- 
дæр туг бацъира, ууыл у сæ тох. 
Кæнæ райсæм ахæм хабар — Николай Петрич 
сусæгæй йæ дзыппы кæй дары, йæ цъаммар пълан- 
тæ кæм нысан кæны, уыцы чиныг. Пьесæйы тæккæ 
райдайæны йæ Николай Петрич йæ дзыппæй систа 
æмæ йæ кæсы, стæй йæ рудзынджы фæйнæгыл 
авæрдта, ферох æй ис æмæ йæ Сахълæу йæ дзыппы 
нывæрдта. Пьесæйы кæрон уыцы чиныджы фæрцы 
Химан базыдта йæ писыры налат митæ æмæ йæ 
ахæстоны баппæрста. Куыд нæ æрлæууа нæ зæр- 
дыл Чеховы зæндджын аивадон фиппаинаг: фыц- 
цаг акты< къ;улыл хъыримаг ауыгъд куы уа — 
фæстаг акты хъуамæ æнæмæнг ныггæрах кæ- 
на. 
Уæлæнгай бакæсгæйа^афтæ зыны, цыма афтид 
худæг-хъæлдзæг анекдоттæй конд у пьесæ, Дауы- 
22 

тæн йæхи «Арвистоны» хуызæн. Фæлæ уыдонæй 
иуæн дæр нæй хæднысан, алчи дæр сæ йæ фæстæ 
æмбæхсы арф хъуыды, арф идейон уынынад, алчи 
дæр дзы æргом кæны архайджыты цахæмдæр æу- 
уæл, цахæмдæр миниуæг. Мæнæ Николай Петрич 
фæрсы Сахълæуы, Гуыцыр мæ нæ агуырдта^ 
зæгъгæ. 
«Николай Петрйч. Йæ къухы ницы 
уыдис? 
С а х ъ л æ у . Стыр цым лæдзæг. (Николай 
Петрич æдзынæг алæууыд.) 
Николай Петрич. Цы? Цы загътай? Цы 
йæм уыдис, зæгъыс? 
С а х ъ л æ у. Иу стыр хуытæрæн. 
Николай Петрич. Æмæ ’ппын ницы 
загъта? 
С а х ъ л æ у . Мур дæр ницы, дæу фарста, æн- 
дæр» (17). 
Лæдзæг — драматурджы ссаргæ, диссаджы 
хорз деталь. Николай Петричы сагъæсы бафтыдта, 
исдуг тæрсгæ дæр фæкодта йæхинымæр æмæ загъ- 
та Сахълæуæн: «Лæдзæг ма йæхимæ куы уа, уæд 
ын-иу мацы ской кæн, куы мæ фæрса, уæддæр-иу 
ын зæгъ: «Ам нæй». Лæдзæджы фæдыл хъуыды- 
тæ Николай Петричы æркæнынц тынг бæлвырд 
хиæргомкæнынадмæ. Гуыцыр хъуамæ æрбацæуа 
Николай Петричмæ æмæ йæм лæдзæг цæмæн хъу- 
амæ уа? Деталь йæ логикон-аивадон нысаныл 
сæмбæлд, Николай Петрич афтæ куы бакодта: 
«Лæдзæджимæ цæмæн æрбацыди... ацы уынджы 
куыдз ахæм дæр куы нæ и...» Бар-æнæбары дæр 
ахъуыды кæндзæн сценæмæкæсæг кæнæ чиныг- 
кæсæг: «Дæхæдæг, Николай Петрич, дæхæдæг 
куыдз дæ!» Уый æнæмæнг афтæ кæй у, уымæн ног 
æвдисæн — фæстæдæр ноджы Николай Петричæн 
йæхи ныхас Гуыцыримæ: «Хъусыс æви нæ?.. Æви 
23 

дæм куыдз рæйы?» Хуымæтæджы ирон фразео- 
логизм байдзаг вæййы бæлвырд-хъæлдзæг миди- 
сæй. 
Деталь куыдз комедийы рацæуы сæрæй-кæрон- 
мæ. Николай Петричæй рацыд Сахълæумæ. Кал- 
ман Темырболаты æрбакодта къæнцылармæ, Сахъ- 
лæуы дзы баййæфтой. 
«К а л м а н . Дæ адæм кæм сты, уæдæ? 
С а х ъ л æ у . Цæй адæм? Мæ адæмæй цы кæ- 
ныс. Æз — сæ сæр — ам дæн æмæ æгъгъæд нæу, 
ацы медал та ма мыл цæмæн æрцауыгътой уæдæ 
хицæуттæ?» 
Сахълæу амыдта, йæ риуыл ауыгъд чи у, уыцы 
къулеры æрхуы майданмæ. Темырболат æм фæ- 
цырд æмæ йын цæхгæр афтæ: « Ахæм медалтæ ацы 
рæстæджы куыйтыл дæр дарынц». 
Уырдыгæй деталь куыдз рацыд æртыккаг сæй- 
раг архайæгмæ — Химанмæ. Гуыцыр, дам, мын 
тæлæт кæныны рæстæджы загъта: «Куыдз». Гъе 
ахæм нæртон куыст бакодта уыцы иунæг (цы- 
ма æнæзынгæ) деталь Хъоройы-фыртæн. 
Фæлæ иууыл диссаг комедийы сæйраг деталь 
у — гæды. Дауыт сценæмæ æрбауагъта удæгас 
гæдыйы. Сюжеты хайад райста — Сахълæу ын йæ 
дзæмбыйæ, царвæй ма чи баззад, уый ныххæх- 
хытæ кодта. Иу хатт æй æгæр фелхъывта æмæ 
сценæйæ райхъуыст йæ уаст. Николай Петрич æй 
куы фæрсы, царв цы фæкодтай, зæгъгæ, уæд ын 
Сахълæу хъæрæй æмæ кæуынхъæлæсæй зæгъы: 
«Æз нæ уыдтæн — гæды уыди!» Сахълæу гæдыйы 
æфсон фæкодта йæ ми, йæхи бынтон æрæвæр- 
дта гæдыйы бынаты. Царв хæргæйæ, æхсызгонæй 
дзуры: «Хорз мыстдзуан кæнын...» Сахълæу æмæ 
йæ хицæуттæ се ’ппæт дæр гæдытæ сты, се ’ппæт 
дæр мыстдзуан кæнынц. Хæдхæцæгады цардæ- 
вæрды иууыл æнаккагдæр аморализм, æдзæсгом- 
24 

дзинад, фарисейдзинад, цæстфæлдахындзинад, ан- 
тигуманондзинады формулæйауу комедийы ном: 
«Æз нæ уыдтæн — гæды уыди». 
Загътон ма йæ, Хъоройы-фырты сфæлдыстад 
баст у дзургæ сфæлдыстадимæ ирон адæмон æв- 
заджы стихиимæ. Уæвгæйдæр, цас бирæ алыгъуы- 
зон гæнæнтæ дзы ис хъæлдзæг, парахат комикон 
эффектæн æмæ сæ куыд дзæбæх пайда кæны Да- 
уыт! 
Комедийы райдайæн — Николай Петричы мо- 
нолог. Йæ ныхас у уырыссаг-ирон хæццæ. Дыууæ 
æвзаджы дзырдтæ сæ кæрæдзийы фарсмæ куы 
’рлæууынц, уæд худынмæ ардауынц. Николай Пе- 
трич судзы суагъæ æмæ цин кæны: «го-рит про-то- 
кол!.. Горит Химаны сæр йæ хинтимæ!..» Сахълæу 
æм дуары зыхъхъырæй æрбадзуры: «Горит обчерт- 
вени гæххæтт!» Уырыссаг æмæ ирон дзырды дзол- 
гъо-молгъо худæджы хос кæй сты, уый адæмон 
хъæлдзæг дзырдты куыннæ ис, фæлæ дзы литера- 
турæйы фыццаг хатт курдиатджынæй спайда код- 
та стыр ирон национ драматург Брытъиаты Ел- 
быздыхъо, сæйраджы дæр уыцы амалæй цæхæр- 
тæ- калы йæ зындгонд пьесæ «Уæрæседзау»! 
Адæмон сфæлдыстад æмæ Брытъиайы-фырты- 
традицийыл ацыд Хъоройы-фырт. • 
Николай Петрич исты уырыссаг фразæ куы 
зæгъы, уæд æй йæ уæлвæд иронмæ раивы: «Спаси- 
бо в карман не лезет. Иронау, ома,сур арфæтæй ни- 
цы пайда ис». Кæннод та ирон фразæ уырыссагау 
раивы: «Фесæф ардыгæй, мæ цæст дæр дæ куыннæ 
уал уына, афтæ! Чтобы духу твоего не было здесь!» 
Афтæмæй йæ дзырды комикон хъару уæлдай тых- 
джындæр свæййы. 
Ирон-уырыссаг хæццæ Николай Петрич æмæ 
Сахълæуы йеддæмæ ма дзуры Калман дæр. Те- 
мырболатæн зæгъы: «Рацу, цæй, сдавайт дæ скæ- 
25 

нон». Арæх уырыссаг дзырдтæ иронау зыгъуым- 
мæ кæнынц, ирон «колорит» сын раттынц, афтæ- 
мæй сæ фæдзурынц. Зæгъæм, Сахълæу «губерна- 
тор»-ы бæсты дзуры «гуыбырнатор». 
Хъоройы-фыртæн хорз къух дæттынц уырыссаг 
дзырдты ирон омонимон ассоциацитæ. 
«Николай Петрич. Вот ишак! 
С а х ъ л æ у . Исахъ ам ницы уыди...». 
Къаддæр хъару нæй ирон дзырдты ирон ассо- 
циацитæн. Николай Петричæй рацыд Гуыцыр. 
Николай Петрич. Фæндараст. . (Къу- 
лер-мæ дзуры). Гъей, Сахълæу! 
Г у ы ц ы р (фæстæмæ фездæхти). Мæгуыр 
лæгæн цæй сахъ лæууæн ис, дæ рынтæ бахæрон. 
Николай Петрич. Цæугæ, цæугæ, дæумæ 
нæ дзырдтон. Къулер мæ хъæуы». 
Хъоройы-фырты архайджыты ныхас у индиви- 
дуалон, сæ типтæ æмæ характертæм гæсгæ. Химан 
ныхас кæны тызмæгæй, домгæ хъуыдыйæдтæй, 
фарстатæ-фæхъæртæй, цыма тæрхоны бады, кæн- 
нод та къамандæ кæны, уыйау. Химаны ныхас уы- 
рыссаг-ирон хæццæ, афтæ Сахълæуæн дæр — сæ- 
хийау хæлд, змæст. Фæлæ ма Сахълæуы æвзаджы 
ис ирон сыгъдæг дзырдарæхстæй дæр, ирон патри- 
архалон бинонтæй кæй рацыд, зæхкусæджы куыст 
кæй кодта, уымæн æвдисæн. Йæ абарстытæ йын 
сты йæ ивгъуыд царды мысинæгтау. Мæнæ кæсы 
Николай Петричы чиныг: «Дорогой Николай Пет- 
рич, бажалустæн, прикрати дела Ахмета, Къла... 
къла... къла... Авд дæлæмæйы фæуай, цы ныхас 
дæ, кæд дæ дымæгыл здыйы пут баст нæй! Раст 
цыма мæ галтæ Хуыбиаты хæрды нал цæуынц...» 
Кæнæ гæдыйы дзæмбыйæ царвыл хæххытæ куы 
кæны уæд: «Цы дзæбæх фæд кæны, цы, раст нæхи- 
мæ дзывыры хызæн». Ирон рæсугъд æлгъыст, 
фидис, бирæ фидар стилистикон клишетæ, æмби- 
26 

сæндтæ — адон хæрх сты йæ ныхасы: «Сæфт— 
æртæ сæфты, бар — йæхи», «цард — бонгай, 
хæрд — комдзаггай». Арæх рифмæтæм дæр ахи- 
зынц: «Хуыцау, дæуæн æхцон — мæ удæн та — 
æнцон, мæнæ мæ риуыл — æндон,1 фæлæ мын æй 
сызгъæринæй баив...» 
Йæ «Арвистон»-ы цы амалтæ- ис—исты- хабар 
цыргъзондæй æнахуыр загъд фæкæн, дзырдмæ 
æнæнхъæлгæ худæг дзырд рауар, — уыдонæй ко- 
меди у фаг хъацæнджын. 
«Хъилхъус. Деуырц та кæй хоныс? 
С а х ъ л æ у. Дæ гæдыйыл та дын дзæбæх ном 
куы сæвæрдтон, мæ лымæн лæг! 
Хъилхъус. О-о! Ном æвæрæггаг дын—йæ 
галиу хъус. 
С а х ъ л æ у. Цæугæ, цæугæ, мæнæ куы æрцах- 
сæм, уæд дын æз та уырыйы рахиз агъд ратдзы- 
нæн» 
Мæнмæ афтæ кæсы, цыма комедийы æнтыст 
сæйраджы дæр йе ’взаджы ис, йе стыр хиргомгæ- 
нæн монологты æмæ йæ цыбыр, цыргъ, сæртæг, 
æхсонау стъæлфæнтæ æппарæг диалогты. Хъæл- 
дзæг, худæг, рог формæ æмæ арф, вазыгджын ми- 
дис. Гуырысхойаг нæу комедиографы стыр курди- 
ат æмæ стыр дæсныйад. 
1912 азы 5-æм августы Дзæуджыхъæуы Хъоро- 
ты Дауыт фæци фыст йæ дыккаг пьесæ «Дæсны»— 
асмæ гæсгæ йæ иууыл егъаудæр уацмыс. «Æртæ 
нывы, цыппар равдысты нæ мæгуыр цардæй» — 
афтæ йыл бафыста автор. Ныв хоны акт, равдыст 
та — ныв, ома æртæактон цыппарнывон пьесæ. 
Ногæй та йе ’рмæг исы «нæ мæгуыр цардæй». Ацы 
1 Æндæр ран æй «æрхуы гæппæл» хоны. 
27 

хатт Дауыт йæ курдиаты объектив сарæзта, ирон 
адæмы астæу цы мæнгуырнындзинæдтæ уыд, сæ 
æнахуырдзинады аххосæй цæуыл æууæндыдысты, 
уыдонмæ. 
Пьесæ у быцæу, æцæгдзинад кæм ис, цы у 
æцæгдзинад, уый фæдыл. Фыццаг акты мæгуыр 
лæг Бадзойы лæппу Афæхъо фæрынчын, нывон- 
дæн ын аргæвстой уæрыкк, Бадзо йын кувы Иры 
хуыцæуттæм æмæ дауджытæм, кæд æй сдзæбæх 
кæниккой, зæгъгæ. Къулбадæг ус Мæлхъион сын 
зæгъы, цæмæй дæсны Чабæйы бафæрсой: уæд та 
йын хуыцауæй уæрыкк нæ, фæлæ гал у амынд. 
Ахуыргæнæг Бимболат та сын афтæ: рæхджы нæм 
хæхтæ сгарынмæ ахуыргæндтæ æрбацæудзысты 
æмæ Афæхъойы уыдонæн фенын кæндзыстæм, 
дохтыртæ йын æнæмæнг схос кæндзысты. Быцæу 
бацайдагъ, чи у хуыздæр: дæснытæ æви ахуыр- 
гæндтæ? Быцæуы фæлгæттæ фæстагмæ рауæрæх 
вæййынц,—ныхасы сæр у фыдæлты, æгъдау 
æмæ ногдзинад, традици æмæ новатордзинад. 
Бимболат хæцы ног æгъдæутты фарс, фæлæ йæ оп- 
поненттæ тыхджын сты. Бадзо æмæ 80-аздзыд 
Турбеджы фырт Турбег иу аргументиннæйы фæ- 
дыл хæссынц сæ хъуыды бафидар кæнынæн. Дзыр- 
дæн, Турбег радзырдта, кæддæр дæсны куыд ба- 
фæдзæхста быдыры хъæуы цæрджыты, цæмæй 
саразой сæ аргъуан, ныххæлæттаг æмæ уымæн. 
Нæ, дам, байхъуыстой дæснымæ æмæ сыл хуыцау, 
иу бон куы уыд, уæд аргъуан ныккалдта. Бимболат 
та сын йæхи аргумент æрхаста, дæснытæ кæй 
ницы æмбарынц, уымæн æвдисæн. Бадзо зæгъы: 
«Нæ дохтыртæ махæн — уыдон (дæснытæ — Дз.Х.) 
Нæ лæппу аххосы рынчын у, æмæ йын уæлæ 
Чабæйы бафæрсдзыстæм». Бимболат мисхал аргъ 
дæр нæ кæны Чабæйæн: «Кæй Чабæйæ зæгъут? 
Дæлæ Мардкъахаты. Æмæ уымæ цы хуыцау æр- 
28 

цæуа, уымæн кувын дæр æмæ лæгъстæкæнын дæр 
куы нæ хъæуы... Нæ, фæлæ мæгуыр адæмы фæл- 
лой холы у, æмæ йæм чи куыд æххæссы, афтæ 
дзы хæры. Чабæ дæр дзы йæхи цух цæмæн 
ныууадза!». Бимболат домы царды новатордзи- 
над: «Нæ ныры цард йæ алы чъизидзинæдтимæ, 
йæ хъуына хъæдгæмттимæ бирæ хъуамæ мауал 
ахæсса уыцы хуызæнæй. Иу ран лæугæйæ ма дон 
дæр æмбигæ кæны. Чабæиты ныр ныууадзын хъæ- 
уы. Дохтыртæ уыдон бынаты, нæзы цырагъы бæс- 
ты фæтæген куыд у, зныхы бæсты та спичкæтæ, 
раст афтæ сты». Бимболат раст æмбары традици- 
тæ, æвзæрæй дзы цы ис, уыдон фесафæм, хорзæй 
дзы цы ис, уыдон бавæрæм. «Турбег, — зæгъы 
Бимболат, — нæ дзæбæх æгъдæуттæ æмæ æфсарм 
нын хуыцау макуы аппарын кæнæд, се ’взæртæ 
та, мæнæ дæсныдзинæдты хуызæн чи у, мæгуыр 
æмæ нæ æгады бынаты чи ’вæры, адæмы æхсæн нæ 
фыддзæсгом чи кæны, уыдон авд дæлдзæхы фе- 
сæфæнт...» 
Зæрæдтæ — иуырдæм, Бимболат — иннæрдæм. 
Къæрттæй-цъулайæ сæ ницы хауы. Алчи дæр дзы 
йæхирдыгон хъуыдыйы сæрыл тох кæны. Чи сæ у 
раст? Цæмæй ацы фарстайæн дзуапп лæвæрд æр- 
цæуа, уый тыххæй равдисын хъæуы, хуыцауы 
дзыхæй адæмимæ чи дзуры, зæххыл хуыцауы ми- 
нæвар чи у, уыцы дæсныйы. Æмæ драматург 2-аг 
актысценæмæракодтаЧабæйы,хъуамæ уыййæхи 
раргом кæна сценæмæкæсджыты раз æмæ уæд 
ахицæн уыдзæн пьесæйы быцæу. 
Чабæ йæ монологæй комдзог цæуы йæхиуыл. 
Йæ куыст — рог, сайæн. «Ацы куыст куы нæ æр- 
хъуыды кодтаин, уæд мæ Мчела къæлæтæй най 
бакодтаид», — зæгъы Чабæ. Йæ лæг Мчелаимæ 
йын ис гуымиры ахаст, фидис ын кæны, хоны 
йæ «омдзæгхор», «Ходы цыфыддæр». Мчелайæн 
29 

йæ удхæссæг у Чабæ. Патриархалон ирон позици- 
тæй йæ критикæ кæны Мчела. «Ды бинойнаг куы 
уаис, уæд ма зæгъ, раджы цал хатты- сыстадтæ- 
фаджыс сæрфынмæ? Цал хатты» æрбахастай хъæ- 
дæй æргъом? Цал хаттыацыдтæхуым кæрдынмæ? 
Цал хаттьг рауагътай дæ хæдзары арахъ?» — 
фæрсы Мчела. Ацы куыстытæ чи нæ кæны, 
уый ирон хъæууон сылгоймаджы идеал нæу. Мче- 
ла, цыма, амоны, Чабæйы куыст кæй нæу куыст, 
фæлæ æгасæй дæр кæй у куысты ныхмæ, куыстæн 
хæрамы хос. Раст у Мчелайы протест, Мчелайы 
критикæ, фæлæ дзы пайда кæны йæхи гуыбынæн 
Чабæмæ дæсны фæрсæггаг цы арахъ цæуы, уый 
нуазы æмæ бон-изæрмæ йæ расыг нæ сысы. Мче- 
лайы хуызы Хъоройььфырт æвдисы мæгуыр хæх- 
хон, сыгъдæг чи уыд, ахæм лæджы, фæлæ йæ Ча- 
бæ фесæфта-—уый бæрц æлгъаг ус у йæ дæсныдзи- 
надимæ. Фаг хъару йæм нæй, цæмæй фервæза Ча- 
бæйæ, асура йæ. Æрдзæй æгæр лæмæгь рацыд, 
ныссагъд Чабæйы къухты æмæ æнæгъдау уавæр- 
мæ æрхауд. Драматург цыма зæгъы: Мчела хуыз- 
дæр усы хай куы фæуыдаид, уæд афтæ* сæфтмæ не 
’рцыдаид. Дызæрдыггаг не сты Мчелайы ныхæстæ: 
« Дæ худинаджы митæмын мæ сæры магъз бахорд- 
той, адæмы цæсты мæ бафтыдтай, нал уæндын се 
’мрæнхъ æрлæууын, мæ кад, мæ ном мын фесæф- 
тай, мæ сæр мын дæ къæхты бын цъыфы сæууæрс- 
тай... Мæ фыццаджы рухс бонтæ мыл баталынг 
кодтай...» Символон стыМчелайы ныхæстæ: «Мæ 
низ мæнæн — ды! Ды кæд фесæфай, гъеуæд мæ 
низ дæр фесæфдзæни». Патриархалон адæмы низ 
у Мчелайы низ — йæ ус Чабæ æмæ Чабæйы 
хуызæттæ^ 
Хъоройы-фырт хурмæ хæссы Чабæйы æнæгъ- 
дау миниуджытæи Чабæ йæ лæджы сусæгæй йæ- 
химæ хоны Хъуыдæберды, Тасолтаны. Мæнæ 
30 

Хъуыдæбердимæ сæ уарзон ныхæстæ байдыдтой. 
Куыд гомæгæрццæй разынд сæ миддуне, куыд 
æнæаив, ныллæг, æгъуыз зæрдæйы хицау разын- 
дысты! Куы дæ фæнда адæймаджы ницæйаг уд 
хорз равдисын, уæд æй равдис иууыл бæрзонддæр 
æнкъарынады сахат! Хъуыдæберд Чабæйæн цы 
зæлдаг кæлмæрзæн æрбахаста лæварæн, уый йын 
нæ дæтты барæй, «цæстæй, дæр, дам, æй нæ фен- 
дзынæ æнæаргъ». 
«Ч а б æ . Фу... Куыдæй?.. Цæй аргь?.. Цасы 
аргъ уыдзæн, уагæры? 
Хъуыдæберд. Дæс æмæ дыууиссæдз пъа- 
йы аргъ. 
Ч а б æ . Ууыл мын дæ сæр дæр ма сриссæд. 
Æнæ дæ лæвар дæтгæ дæр дæ цас фæнды, уыйас. 
Æрмæст мын мæ былтæ ма бахæр». 
Чабæ йæ дыууæ хæзгулæй, чи зоны, иуы дæр 
нæ уарзы, фæлæ сæ уæддæр рæвдауы парахатæй. 
Мондагджын сылгоймагæн — йæ девиз: «Мæ фыд- 
гул иу лæджимæ фæцæрæд». Чабæ стыр тæссаг у, 
йæ пайдайы сæраппонд цæттæ- у алцæмæ дæр: 
Хъуыдæбердимæ бадзырдта, хъуамæ йын æрхæсса 
рувæсты- хос, арахъыл æй æркæндзæн, бадардзæн 
æй Мчелайæн æмæ Бимболатæн — йе знæгтæн 
æмæ сæ барвитдзæн «тъæпæнхъæумæ» (ома мæрд- 
тæм). 
Чабæ сайæгой кæй у, хуыцæуттæн дæр кæй 
ницы аргъ кæны, уый бæрæг у ахæм сценæйæ: 
Мчела йæ æрбаййæфта Хъуыдæбердимæ ныхас- 
гæнгæ, Хъуыдæберд агæпп кодта рудзынгæй. 
«Мчела. ...Æмæ уæдæ ардыгæй дзурын куы 
цыди, чи уыди ам? 
Ч а б æ . Ничи, уый зæдтимæ ныхас кодтон», 
Драматург алы ’гъдæуттæй дæр архайы, цæ- 
мæй Чабæ сценæмæкæсæджы цæсты кæронмæ 
компрометацигонд æрцæуа. Хæлмыцонæн Чабæ ба- 
31 

фарста Афæхъойы тыххæй. Куы фæци, уæд ын 
Мæлхъион афтæ^ фервæзинаг, дам, нал у. Чабæ 
дзуапп радтаэ «Æмæ йьга цы кæнæм, бар — йæхи, 
махæн дзы нæхион нæхирдыгæй фæцис...» Тоты- 
радз æмæ Асæхмæтæн куы фæрсы дæсны, уый 
размæ сæ Мæлхъион фæфарста сæ царды хабæрт- 
тæй æмæ сæ цытæ- фехъуыста,- уыдон радзырдта • 
Чабæйæн. Куыд нæ йьга ныддис кодтаиккой йæ 
дæсныдзинадыл! Чабæ маргджын арахъхъ бадард- 
та Мчелайæн æмæ амард. Бимболатæн дæр хъуа- 
мæ бадардтаид, фæлæ йæ Мчелайы мард фервæ- 
зын кодта. 
Карй зæгъын æй хъæуы, 2-аг акты цаутæ- фа- 
гæй фылдæр стьг, пьесæйы быцæу ахицæн кæнын- 
æн, фæлæ быцæу кæй астæу рауад, уыдон сæ кæй 
нæ федтой, уымæ гæсгæ автор йæ архайд дард- 
дæр кæны. 
3-аг акт цæуы Бимболаты хæдзары. Ахуыргæ-^ 
нæг йæ разы хæс æрæвæрдтаз хъуамæ раргом кæ- 
на Чабæйы дæсныдзинад комкоммæ адæмы цæст:’^ 
раз. Авдæны гæды бабаста • рынчын сывæллоны, 
æфсон, æрхуыдта адæмы, Чабæйы скодта’дæск^- 
фæрсæг. Чабæ йын куы фæци дæсны фарст, уæ^ 
Бимболат авдæн райхæлдта æмæ дзы дынджыр 
хъулон гæды райста. Адæм дисы бын фестьк Ныр 
Чабæйы æцæг цæсгом федтой пьесæйы архайджы- 
тæиууылдæр æмæ афтæмæй быцæу ахицæн Бим- 
болаты* пайдайæн, æппынфæстаг ссардтой æцæг- 
дзинад. 
«Бадзо. Гъе, Турбег, — уый дын нæ хорз 
Чабæйы дæсныдзинад: афтæ кæмæй загътай, ма- 
ды хуылфмæ сывæллон нæл у, сыл у, уый æвзары, 
зæгъгæ, уыцы дæсны авдæнмæ гæдыйы нæ базыд- 
тайæ уасынæй дæр. 
Т у р б е г. Мауал мæм дзур. Уæ, не скæнæг 
стыр хуыцау! Дæ номæй нын фыдадæм фыдмитæ 
32 

куы кæнынц, уæд нын цæуылнæ æргом кодтай ацы 
хъуыддаг ныронг?» 
Ногæй тастыр хорзы бацыд Хъоройы-фыртæн 
йæ уарзон архайæг гæды. Гæдыйы фæрцы алыг 
пьесæйы быцæу, гæдыйы фæрцы архайджытæ бам- 
бæрстой æцæгдзинад: дæсны у гæды, афтæмæй 
драматурджы сфæлдыстады гæды сси æгас дуджы, 
æгас эпохæйы фауинаг миниуджыты символ. 
Æртыккаг акт райста уæлмонц романтикон 
ахаст. Бимболат дзуры даргъ æмæ алыгъуызон 
монологтæ^ цы ран æргом кæны йæ бæллицтæ^ йæ 
идеалтæ^ Бимболат у «Æз нæ уыдтæн — гæдьГ 
уыди»-йы хъайтар Темырболаты халдих. Сæ ны- 
хæстæн иу бындур ис, иу демократон-рухстауæг 
мидис. Сæ ныхæстæн — ома сæ дыууæйы дзыхæй 
дæр дзуры Хъоройы-фырт. Сæ дыууæйы дæр, æвæц- 
г^æгæн, хуыцау уырны, арæх æм фæсидынц канд 
фразеологизмы охыл нæ, фæлæ цыма æцæгæй 
**Ф. Бимболат дæсныйы ныхмæ тох кæны, фæлæ 
^уыцауй дины ныхмæ йæ къух нæ исы. Бимбола- 
гы сагъæс у «нæ адæмы мæт, нæ талынгдзинад». 
: мболат уарзы ирон адæмы æмæ сæ сæрыл цæт- . 
гæ- у зындзинад басæттынмæ. Йæ хъуыды у бæл- 
здырд: «Йæ адæмæн пайда æрхæссын кæй фæнда, 
уый хъуамæ тæрсын мацы кæна». Бимболат 
активон тохы фарс у. Уырны йæ, ирон адæм кæй 
æрцæудзысты рухс рæстæгмæ. Цахæм фæндагыл? 
Политикон-революцион тох нæ, фæлæ рухстауæг 
культурон-ахуырадон фæндагыл. Бæгуыдæр, Хъо- 
ройы-фырт нæ зыдтаз цæмæй Чабæтæ мауал уой, 
уый тыххæй фаг нæу йæ раргом кæнын гæдыйы 
фæрцы. Уый тыххæй биноныг раивын хъæуы цард- 
дæвæрды бындур пролетарты революцийы руаджы. 
Фæлæ уæддæр Хъоройы-фырт рухс рæстæджы сæ- 
раппонд активон архайдтытæм кæй сиды, уый 
хорз у. Бимболат йæ ус Фарх- зæтæн уайдзæф кæны: 
2 Уацмыстæ 
33 

«Уыцы рæстæг нæма ’рцыди, зæгъгæ, ай-гъай, куы 
нæ йæм тырнæм, куы нæ йæ агурæм, уæд йæхæдæг 
æрæгмæ æрцæудзæни». Агурын æй хъæуы рухс- 
дзинады амалтæй. «Æргом хъæдгом скодтой нæ 
царды нæ дæснытæ!... Хъæдгом хостæй дзæбæх 
кæкы, царды хъæдгомæн йæ хуыздæр хос — рухс- 
дзинад». 
Бимболат Ирыстоны рухс фидæнмæ бæллы нæ- 
рæмонæй, сиды ирон фæсивæдмæ, сиды Къ,остайы 
хуызмæ, сиды хурзæринмæ, цæмæй йæ тынтæй 
ныррухс кæна нæ мæгуыр уынгæг талынг кæмт- 
тæк Бимболат фын федта æмæ йæ дзуры йе ’мвæнд 
æмæ æххуысгæнæг 18-аздзыд Хæсанæйæн. Ча- 
бæйы хуыз байрæзт символы онг: «Цыма дысон нæ 
дыууæфестадыстæм уæртæстыр айнæджыбын, — 
романтиконæй дзуры Бимболат. — Уæлейæ, дын- 
джыр бæрзонд дурæй Чабæйы хъал зарæг мæ 
хъустыл уади, иннæрдыгæй та,- дæлвæзæй, нæ 
адæмы хъæрзын хъуыстам». Тыхтæй-фыдтæй йæм 
сбырыдысты^ уым тайгæ ихыл лæууыд Чабæ æмæ 
йæм сæ къух дæр нæма бахæццæ, афтæ асхъиудта. 
«Уалынмæ адæм сæ хъæрзын чысылгай уалдзыгон 
зарæгæй баивтой». 
Бимболаты наивон фын ахызт æмткæй Ирысто- 
ны национ фарстамæ. Федтаз алыгъуызон адæм 
Ирыстоны фыдгой кодтой. «Чи загъта: «Фесæфæд 
Ирыстон, сыскъуынæм ын йæ мыггаг». Чи загътаз 
«Цагъар сæ скæнæм нæхицæн». Чй загътаз «Тæр- 
сын сæ хъæуы, рагæй у хъуыст сæ ном». «Мæлæт, 
мæлæт —- сæ хос», — загътаиннæ. Æрхаудтой мæ 
хъустæ, нал уыдтæн мæ сæрæн...» Фæлæ уалынмæ 
къæдзæх йæ астæуыл адих, уырдыгæй рахызт рæ- 
сугъд чызг æмæ фыдадæмæн загъта! «Рæдиут уæ 
тæрхоны, нæй Ирæн сæфæн». Чызг ныууасыд уа- 
дындзæй, Иры фæсивæд æм хъæлдзæгæй фæзын- 
дыстьь 
34 

Ир хъуамæ цæрой, Ирæн хъуамæ уа рухс 
цард — гъе уый уыд драматурджы сагъæс. Уый йæ 
уырныдта.- Æмæ иугæр Чабæйæ иугæнæг-симво- 
лон фæлгонц скодта, уæд канд Бимболаты- фыны 
нæ амард Чабæ, фæлæ æцæгæйдæр йæхи амардта • 
пьесæйы кæрон — йæ сæрбæттæнæй йæ хурх ал- 
хъывта.’ 
Бæгуыдæр, пьесæ «Дæсны» драматургион æгъ- 
дауæй лæмæгъдæр рауад фыццаг пьесæйæ. Æцæг- 
дзинады фæдыл быцæу пьесæйæн йе ’ргом скодта ■ 
иллюстративондзинадмæ. Æгæрмæгуыр, Афæхъо- 
йы рынчын, йæ амард, гъе стæй Мчелайы амард 
дæр иллюстраци кæнынц ахæм хъуыды, зæгьгæ, 
Чабæ ницы æмбары, йе ’фтиаджы тыххæй лæг ма- 
рынмæ дæр цæттæ у. 
Пьесæйы Дауыт спайда кодтаирон æвзаджы 
бирæфæлтæр хæзнадонæй. Ирон нывонды, рæвда- 
уæны фразеологи куыд тыхджын у Хæлмыцоны 
дзыхы, йæ рынчын хъæбулимæ куы ныхас кæны, 
уавд! 
Ирон фидис æмæ æлгъыст куыд тыкджын сты 
Чабæ æмæ Мчелайы ныхасы! Каенæ ирон куывд 
Бадзойы дзыхы: 23 дзуары ном дзы ссардта, куыд 
рæсугъд у, куыд аив у! Ахæм ирон куывды эстети- 
кæйæ мард дæр-иу хъуамæ раудæгас уаид! Ирон 
æвзаджы алы фæлтæртæ* алы хатт пьесæйы идей- 
он-аивадон нысантæн нæ лæггад кæнынц, фæлæ 
уæддæр сæ ахадындзинад гуырысхойаг нæу. Ар- 
хайджыты ныхасы бирæ ис æмбисæндтæ^ адæмон 
мæстæг, æлвæст фразеологизмтæ^ Драматург тынг 
аргъ кодта адæмон æвзагæн. Чабæ йæ хæзгул 
Хъуыдæбердæн зæгъы Мчелайæ: «Нæ дыууæйыл 
зарæг скодта, алы æмбисæндтæй—йæ тæккæ дзаг, 
ахæм зарæг». Зарæг сыл кæй скодта, уымæй уадис- 
саг цыма нæ тæрсынц, фæлæ дзы *алы æмбисæнд- 
тæ* кæй ис, уый сын уадзы се уонджы мигъ. Гъе 
35 

ахæм тæссаг у ирон адæмон цыргъ, поэтикон, рæст- 
дзæвин æвзаг! 
Хъоройы-фырт аивадон æвдисынадыл, æвæц- 
цæгæн, йæ зæрдæ тынг нæ дардтау æвæццæгæн, 
æнхъæлдта, зæгъгæ, ирон адæммæ комкоммæ про- 
пагандистон-зрндамонæн ныхас хуыздæр бай- 
хъуысдзæн æмæ уымæ гæсгæ йæ сагъæстæ^ йæ бæл- 
лицтæ сценæйæ залмæ дзырдта æргомæй, деклара- 
ционæй, лозунгтау. Йе ’мдзæвгæты цы хъуыдытæ* 
уыд, уыдон пьесæты дæр дзырдта йæ æвæрццаг 
хъайтарты дзыхæй, хъайтар-иу сси авторы рупоры 
хуызæн. Дауыты тынг фæндыд, ирон адæм сæ 
хъизæмар, сæ талынг цардæй куы фервæзтаиккой 
æмæ уый адыл алцæмæ дæр цæттæ уыд. 
* * * 
Хъоройы-фыртьг æртыккаг пьесæ «Уарзæттæ» 
кæд фыст у, уый бæрæг нæу. Пьесæйы архайджы- 
тæ сты къæйттæ^ иуæрдыгæй Ахмæт æмæ Аминæт, • 
иннæрдыгæй — Хъасболат æмæ Фаризæт. Архайд 
уьщы иу рæстæг цæуы параллелонæй æмæ конт- * 
растонæй. Дауыт Ахмæт-Аминæты- къайы æвдисы 
ирон чызг æмæ лæппуйы идеалон уарзт. Хъасбо- 
лат-Фаризæты къайы уарзтмæ Дауыт кæсы æп- 
пæрццаг цæстæй. 
Дыууæ къайы дæр ракодта мæйрухс хæххон 
пейзажмæ. Дыууæхуызон ахасты æрдзмæ, дыууæ- 
хуызон ахасты уарзтмæ. 
Дауыт æмбарын кæны сценæмæкæсджытæн 
æцæг уарзты мидис. Ие’мдзæвгæ «Фыдсылмæ»-йы 
цы зæгъы («Ды нæ фæрсыс лæгдзинад, уарзон- 
дзинад не ’мбарыс»,) уый у пьесæйы сæйраг 
темæ. 
Хъасболатæн уарзт у уæлæнгай хиирхæфсæн 
мадзалы хуызæн. Уарзты стыр уæздангæнæг æмæ 
рæсугъдгæнæг хъару йæ цæстыл дæр нæ ауайы. 
36 

Сылгоймагмæ йæ ахаст у.вульгарон, биологон-цæ- 
рæгойон. Иæ афоризм у: «Сылгоймаджы мыг- 
гагæй ма фæрс». Сылгоймагæн аргъ кæны йæ ба- 
кастæн, йæ цæстытæн, йæ риутæн «æмæ æнд». 
(афтæ< зæгъы йæхæдæг). Хъасболатæн иу уарзт 
æгъгъæд нæу. Бирæ чызджытимæ кæны лекка. Ах- 
мæт æй куы бафæрсы, се ’ппæты дæр æмхуызон 
уарзыс, зæгъгæ, уæд ын дзуапп радты: «Цæмæн? 
Рæсугъддæр дзы чи у æмæ лæджы хъæлдзæгдæр 
чи дары, уый фылдæр...» 
Æрдзы рæсугъддзинад Хъасболат-Фаризæтмæ 
æвзæрын кæны æнæаив æнкъарæнтæь Мæй сын 
цы зæгъы? Ахсæв, дам, багæнæн æхсæв у. 
«Хъасболат. Гъе ныр дæ мæ хъæбысы куы 
акæнин æмæ батæ куы кæниккам. 
Ф а р и з æ т (зулмæ йæм бакасти). Цы йæ æр- 
фæндыди?.. 
Хъасбол ат. Æмæ дæм уый цы диссаг кæ- 
сы? Ай хуызæн мæйрухсмæ дæ рæсугъддзинадмæ 
баст хæрæг дæр нæ фæлæудзæнис! 
Ф а р и з æ т . Ха-ха-ха! Æмæ ды баст хæрæг 
дæ? Кæм ис уæдæ дæ бæндæн?» 
Ирон фæлгонцон фразеологизмтæсынкомком- 
мæ кæй æмбарын кæны, уымæй Дауыт йæ фауинаг 
хъайтартыл карздæр фæхудти. Сæ радон чъизи 
ныхæстыл куы сбæндæн сты Хъасболат-Фаризæт, 
Хъасболаты куы бафæндыд, чызгæн йæ дæллаг- 
хъуыртæй иу уылынг дæлдæр фенын, стæй ноджы 
дæлдæр-дæлдæр, уæд ын: 
«Фаризæт. Æндæр хатт, æндæр хатт,<ныр 
гæнæн нæй. 
Хъасболат. Æмгъуыд ма мын цы кæныс, 
мæ зæрдæ куы фескъуыйы, уæд. 
Фаризæт. Зон, ахæрынæй анхъæлмæ кæ- 
сын хуыздæр у. Дæ фындзы кæроныл æй бабæтт. 
37 

Хъасболат.’ Иу хæрдæй чи фæуа, ахæм 
хæринаг нæу, баззайдзæн ма дзы». 
Дауыт фау æвæры, канд ахæм æнæаив, цæрæго- 
йон уарзтыл нæ, фæлæ ма ирон ирæдæй цагъар- 
гонд уарзтыл дæр. Пьесæйы ис 5-æм архайæг — 
Хъуыдæ,хъуамæ ирæдæйбалхæна Аминæтыæмæ 
йæ фæдыл хуыснæгау зилы. Фæлæ ницы рауай- 
дзæн йæ фæндиæгтæй. Аминæт уарзы Ахмæты^ 
уарзы йæ стыр мидисджын уарзтæй. Дауыт Ахмæт- 
Аминæтыуарзтæвæрыцæвиттонæн иронфæсивæ- 
дæн, Иæ пьесæ дæр уыдонæн схæлар кодтаз «Нæ 
хъал чызджытæн æмæ æрттиваг лæппутæн зæр- 
дылдарынæн». 
Ахмæт сылгоймагæн йе ’ддаг бакастæн аргъ 
кæны, фæлæ уæддæр — «æппæтыфыццаг хъуамæ 
лæг бацагура сылгоймагæй лæгдзинад», Сылгой- 
маг нæу анатомион буар, фæлæ, сæйраджы дæр, 
адæймаг. Ахмæт æмæ Аминæт сæ кæрæдзийы уар- 
зынц хъæздыгдзинад кæнæ цинты тыххæй нæ, фæ- 
лæ сæ зæрдæты- æнгæсдзинады тыххæй. Стыр уар- 
зондзинадыл у Дауыты< сагъæс, уымæн æмæ «уар- 
зондзинад кæм нæ уа, уым цард дæр никуы уы- 
дзæн», уымæн æмæ сылгоймагмæ цахæм цæстæй 
кæсынц иу кæнæ иннæ адæм, раст гъе уымæ гæсгæ 
сын бæрæг кæнынц сæ размæцыд, сæ рæзт, сæ 
культурæ. Дауыт йæ сагъæс зæгъын кодта Аминæ- 
тæн: «Æцæг бындурон уарзонад адæмæй бирæ не 
’мбары, йæ сыгъдæг тæфæй искуы стæм амонд- 
джынты йеддæмæ ничи цæры, лæг æмæ ус фыдбон- 
тæй базæронд вæййынц, уарзондзинад циу, æнæ 
уый бамбаргæйæ. Лæппу æмæ чызг уарзондзина- 
ды номæй кæрæдзи фæсайынц, уарзондзинад та- 
сæм æввахсдæр нæ вæййы. Уый цæмæн? Нæ фæси- 
вæд — чызгæй, лæппуйæ, уæлдай нæу, — лæгæн 
йæхи нæ уарзынц, лæджыхъæд не ’взарынц, нæй 
сæм æппындæр удæсгарындзинад. Уыдон кæм нæ 
38 

уой, уым та уарзондзийадæн дæр цæрæн нæй. Мах, 
чызджытæ^ уарзæм лæгæн йæ дарæс, йæ хæдзары 
исбон æмæ фæллой, уарэæм пъалеттæ, æрттиваг 
цæппæртæ^ лæгæн йæ хорз куысты бынат, гуыбын 
дзаг кæм уа. Уды стонгдзинад нæ хъуыды кæнæм. 
Сымах, лæппутæ- дæр, афтæ<: уарзут сылгоймагæн 
йæ уд, йæ зæрдæ нæ, фæлæ йæ буар, йæ буар рæ- 
сугъд уæд æмæ дзы мидæгæй зæрдæ æппындæр ма 
уæд. Уды сыгьдæгдзинад нæ агурут. Ноджы уар- 
зут хъæздыг хæдзары чызджытьк Нæй, нæй, уар- 
зондзинад уыдоныл баст нæу, уарзондзинад, чи йæ 
æмбары, уымæн йæ зæрдæ сыгъдæг кæны, уымæн 
æмæ йæхæдæг дæр сыгъдæг у, фæлæ йæ адæм сæ 
чъизи къæхты бын кæнынц. Тæхуды, æмæ ирон 
сылгоймагмæ хæстæгдæр куы æрцæуид уарзон- 
дзинад! Куы йьга бамбарид йæ ад!» 
Пьесæйы кæрон Ахмæт æмæ Аминæт бæстон 
базонынц сæ сагъæс, сæ катай, сæ царды нысан иу 
кæй у æмæ кæрæдзимæ сæ кьухтæ- раттынц. Ног, 
стыр мидисæй байдзаг вæййы ирон хуымæтæг рæв- 
дауæн фразеологизм — Аминæт дзуры Ахмæтæн: 
«Уæ, мæ зæрдæ, мæ зæрдæ!» 
Хъороты Дауыты- драматургион фæндаг ивгæ 
цыд иу пьесæйæ иннæмæ: æгъатыр сатирикон ко- 
меди — «Æэ нæ уыдтæн — гæды уыди», æЦæгдзи- 
над агурæг-рухстауæг, адæмон-этнографион коме- 
ди «Дæсны» æмæ, æппынфæстаг, романтикон-зон- 
дамонæн-моралистон комеди-поэмæ «Уарзæттæ*. 
Æртæпьесæйы — æртæ сагъæсы, æртæ тæхудыйы. 
* * * 
Вæрæг нæу, 1915 азæй фæстæмæ ма Дауыт ли- 
тературон-аивадон уацмыстæ фыста æви нæ. Октя^ 
бры революцийы фæстæ Дауытæй цыма æрбайрох 
йæ драматургион курдиат æмæ йе ’ппæт тыхтæ 
дæр снывонд кодта, йæ уацмысты сæйраг чи у, уы- 
39 

цы идея практиконæй цæй фæрцы æрцыдиад æх- 
хæст уымæн — иумæйаг, зиууон *царды мадзæлт- 
тæн, культурон-рухсадон куыстæн, кооперацион 
арæзтадæн. 
Цыфæнды дæр куы уыдаид, уæддæр ирон адæ- 
мæн азымаг ницæмæй у йæ иузæрдион патриот, 
æхсæнадон архайæг æмæ курдиатджын фыссæг. 
«Æгæр раджы амард Гигойы фырт Дауыт, — 
хъынцъым кодта< йæ амæлæты бон ирон мы- 
хуыр, — фæлæ йын сомбоны ирон литературæйы 
истори чи фысса, уый æнæмæнгдæр зынгæ бынат 
ратдзæн йæ уацмыстæн. Йæ хæс Ирыстоны раз Ги- 
гойы фырт Дауыт оæххæст кодта».1 
Дзуццаты Хадзы-Мурат 
’Дыууæкъуырион журнал «Æвзонг Ирыстон», Дзæуджыхъæу, 
1952, 4 фарс. Некролог ныффыста Геуæрги, æвæццæгæн, Хъе- 
сайы-фырт, уыцы рæстæджы редколлегийы уæнг уыд. 
40 

ПЬЕСÆТÆ 
& <в 
41 

ÆЗ ЯÆ УЫДТÆН—ГÆДЫ УЫДИ 
Зæрдæхæларæй йæ нывопд кæ- 
нын мæ уарзон ахуыргæнæг 
Дзассохты Алыксандрæн. 
Фыссæг 
Ныры рæстæджы цардæй иу ныв 
Архай д жытæ ; 
Химан — хъæуыхицау, 
Николай Петрич — йаз фыссæг, 
ЙГа7> ™~>* 
Хъилхъус — стъороз, 
Гуыцыр — хъæуккаг, 
Темырболат — бунтгаэнæг, 
Къæнцылар. 
Æлыгæйсæрст æмæ чъырæйцагъд бæстыхай: йæ дæргъ — 
12 адылийы бæрц, йæ уæрх — 7 адылийы... Галиуырдыгæй фарс 
(æддейæ бакæсгæйæ) — ныллæггомау дуар, рахизырдыгæй фарс 
дæр ахæм дуар, æрмæст уымæн йæ астæу — къаннæг рудзынг, 
йæ тарвазыл та ставд дамгъæтæй фыст: «Арестантская». Фæстаг 
къулыл — дыууæ чысыл рудзынджы, æвгтæй иуæй-иутæ — саст 
æмæ гæххæттæй ныхæст. Дыууæ рудзынджы астæу къулыл 
ауыгъд æвзæр лампæ, чъизи авгимæ, Фæстейы, рахиз къуымы — 
скъапп, йæ бæрзæнд — 11/2 адылийы, йæ дуар — зыхъхъыр 
æмæ дзы зынынц бирæ гæххæттытæ, йæ сæрыл дæр афтæ. Фæстаг 
къулæй дыууæ адылийы раздæр лæууы чъизигомау æнæмбæрзт 
стъол, йæ уæлæ — лампæ, æрдæгсыгъд гæххæттæй йын худ (аба- 
жур), фыссæн дзаумайæ: чингуытæ, гæххæттытæ, чотки, æрдæг- 
50-аздзыд 
40-аздзыд 
20-аздзыд 
25-аздзыд 
40-аздзыд 
45-аздзыд 
35-аздзыд 
42 

æхсыд фыссæнтæ æмæ ноджыдæр æндæртæ. Стъолы алы фарс — 
цыппар бандоны. Къулы рæбын — даргъ бандон. Зæхх — æнæ 
марзт. Къултыл алы фехъусыны гæххæттытæ ныхæст æмæ пад- 
дзахы ныв. 
Уæл æда рæс 
Николай Петричыл — уырыссаг дэаума, иннæтыл се 
’пмæтыл дæр — ирон уæлæдарæс. Г у ы ц ы р æмæ X ъ и л - 
х ъ у с — бызгъуырты мидæг. X и м а н ы фарсыл — æхсаргард, 
йе фцæгыл та хъæуыхицауы рæхыс ауыгъд. Сахълæуы 
риуыл — стыр хæрзиуæг: къулеры маЙдан. 
Архайджытæн сæ зæрдыхатт æмæ сæ конд 
X и м а н — тызмæггомау лæг, асæй — рæстæмбис, бæзæрхыг- 
гомау, йæ зачъетæ — даргъ. 
Николай Петри ч—йæхицæй стырдæрзæрдæ зæххыл 
нæй, нозтуарзаг, хъæргæнаг. 
Сахълæу — цыргъзонд лæппу-лæг, чысыл æдылыдзæф, 
сыгъдæг къæнцылары ахуыр, хъазаг лæппу. 
Хъилхъус æмæ Г у ы ц ы р — сæлн-уæлилæгтæ, пыхцыл, 
æнæлвыд зачъетæ. Гуыцыр — гуыбыргомау лæг, Хъилхъус та — 
схъæл, Йæ хъустæ — даргъ, йæ зонд— цыбыр. 
К а л м а н — къулер цы вæййы, уый. 
Темырболат •*- рæсугъд лæппу-лæг, даргъгомау. 
1*аг ФÆЗЫНД 
Николай Петрач 
Николай Петрич (йæдзыппæйкъаннæг 
чиныг систа æмæ кæсы). «Сегодня пойти к Куда* 
берду ло делу Ахмета, взять от него... Так-с... Унич- 
тожить протокол Гуыцыра, гонорар три руб. 
шестьдесят коп...» Уæууа, рох мее куы кодта, рох! 
(Чиныг рудзынджы фæйнæгыл авæрдта, гæххæт- 
тытæ райста æмæ агуры). Чёрт знает!.. Цы 
4& 

фæци уæдæ?.. Тагъд æй куы ссарин; хорз хабар 
уаид, æртæ тымбылы æмæ æртæ абазийы дзыппы 
куы нывзилин æввонгæй, уæд... Да, ето факт... 
Бауадз æй Химаны, уый протоколтæ кæны, æз дæр 
ын сæ иугай-дыгай бæргæ сафын: кæй — доны, 
кæй та — арты. Сæ мыггаг скъуынынмæ сын раст 
халерæй уæлдай нæ дæн... Хуыцау хъуыддæгтæ 
рæстмæ ауадзæд, уыййеддæмæ ма мын истытæ 
бантысдзæни... Цы хæйрæг æй бахордта уæдæ, 
цы фæци?! Хуыцау, ды базон, ацы пъартфелы 
йæ цæвæрдтон... Куы нæ йæ ссарон, уæд фыдæн- 
хъæл кæндзынæн, æртæ сомы æмæ æртæ абазийы 
доны къусы сæфт кæндзысты. Да, ето факт. (Йæ 
сæр ныттылдта.) Бацагурын хъæуы... (Фæлдахы 
æмæ кæсы.) «Донесение, прошение, прошение, 
решение, рапорт, секретно, постановление, цирку- 
ляр, рапорт, приговор, решение, решение...» Æнæ- 
байрайгæ фæут уæ решенитæй, нал сæ фæразын!.. 
Судятæ, дам... Æнæмбаргæйæ кæд сæ къухтæ уы- 
дон æрæвæрынц, уæддæр фыст, æз цы тæрхон 
скæнын, уый вæййы. (Кæсы та.) «Разъяснение, 
решение, прошение, протокол!...» Стоп! Прото-кол! 
Ам дæ ныр! (Цырагъ фæуæлдæр кодта, кæсæнцæ- 
стытæ асæрфта, бахуыфыди.) М-м... Фыр цинæй 
мыл хуыфæг дæр бахæцыди. Ха-ха-ха, æртæ сомы 
æмæ æртæ абазийы та приходы ныффысдзыстæм. 
Так-с, ето факт... Химаны мыхуыр сырх-сырхид 
дзæбæх куы дары. Фæлæуу, æз ыл æндæр мы- 
хуыр æрæвæрдзынæн, хъаймæты бонмæ дæр йæ 
ныв куыннæуал фæзына. Кæсын æм нал хъæуы, 
зынджы хай йæ бакæнæм, æгæр бирæ мæ куы 
фæмæстæй мардта. (Судзы йæ спичкæйæ) Го-рит 
про-то-кол!.. Горит ’ Химаны сæр йæ хин- 
тимæ!.. 
С а х ъ л æ у (дуары зыхъхъырæй). Горит об- 
чествени гæххæтт! (Николай Петрич сагъдæй аз- 
44 

зади, арт йæ къухмæ схæццæ и æмæ йæ ба- 
сыгъта.) 
Николай Петрич. Дæ-дæ-дæй!.. Фæл- 
тау мæ туман дæр нæ хъуыди, ноджы мæ чидæр 
базыдта, æнхъæлдæн... (Дуарæй акасти). Цы уы- 
даид уæдæ, ам дæр куы ничи ис... Æвæццæгæн, 
мæхи хъæрæй къултæ ныццарыдтой, æмæ уый мæ 
хъустыл æруади... Афтæ уыдаид, афтæ, æддейы 
дæр куы ничи зыны, физикæйы дæр афтæ фыст и... 
(Лулæ-бапъироз ссыгъта.) Ну, черт с ним! Къух 
фæрысти, фæлæ æртæ сомы æмæ æртæ абазийы 
дзыппы нымайын хъæуы ныр; чи зоны, ноджыдæр 
ма дзы исты уæлæмхасæн уа. Да-с, ето факт!.. 
Къулер!... Къулер!.. Сахълæу, кæм дæ?!.. (Сахъ- 
лæу æрбацыди). 
11-аг ФÆЗЫНД 
Николай Петрич æмæ С а х ъ л æ у 
С а х ъ л æ у . Цы мæ кæныс? 
Николай Петрич. Æргæвдгæ... Ам 
уыдтæ, цы?! 
Сахълæу. Ам уыдтæн. 
Николай Петрич. Уæдæ Гуыцыр ар- 
дæм не ’рбацыди? 
С а х ъ л æ у . Ам уыди æрдæбон. 
Николай Петрич. Раджы, куыд æр- 
дæбон? 
Сахълæу. Нæ, тынг раджы нæ уыди: ху- 
рæй ма йæ ныгуылынмæ дыууæ бæндæны бæрц 
уыдаид. 
Николай Петрич. Вот ишак! 
С а х ъ л æ у . Исахъхъ ам ницы уыди... 
Николай Петрич. Уæдæ Гуыцыр мæн 
нæ агуырдта? 
45 ; 

С а х ъ л æ у . Агуырдта, фарста дæ. 
Николай Петрич. Æмæ цы загъта, ам 
куы нæ уыдтæн, уæд? 
С а х ъ л æ у . Ницы, ныртæккæ та, дам, æрбаз- 
дæхдзынæн. 
Николай Петрич. Ну, ступай, ерш! 
(Сахълæу фæцæйцыди) Ей, Сахълæу, фæлæуу-ма! 
С а х ъ л æ у • Цы ма мæ кæныс? 
Николай Петрич. йæ къухы ницы уы- 
Дй? 
С а х ъ л æ у . Стыр цым лæдзæг. (Николай 
Петрич æдзынæг алæууыди.) 
Николай Петрич. Цы? Цы загътай? 
Цы йæм уыди, зæгъыс?.. 
С а х ъ л æ у . Иу стыр хуытæрæн. 
Николай Петрич. Æмæ æппын ницы 
загъта? 
С а х ъ л æ у . Мурдæр ницы, дæу фарста, æн- 
дæр. 
Николай Петрич. Цы мæ кодтаид... Цу- 
ма, кæддæра кæм и. 
С а х ъ л æ у . Ныртæккæ. Ардæм-иу æй ракæ- 
нон? 
Николай Петрич. Лæдзæг ма йæхимæ 
куы уа, уæд ын-иу мацы ской кæн, куы мæ фæрса, 
уæддæр-иу ын зæгъ: «Ам нæй». 
Сахълæу. Хорз. (Ацыди.) 
ПЪаг ФÆЗЫНД 
Николай Петрич 
Николай Петрич. Хуымæтæджы не 
’рбацыди Гуыцыр лæдзæгимæ. Хуыцау бахизæд, 
фæлæ уымæй лæгыл куы ралæууа... Ноджы йæ 
кæд хоны цым лæдзæг; нæ зонын, уыцы мæсты 
46\ 

дæр мæм цæуыл уыдзæни, нырма дзы исгæ дæр 
куы ницы ракодтон, лæдзæджимæ цæмæн æрба- 
цыди, уый дæр диссаг у: ацы уынджы куыдз 
ахæм дæр куы нæ и, стæй лæдзæг хæссаг дæр 
нæу Гуыцыр... Хуымæтæджы нæ уыдаид... Цæй, 
уæдмæ кæд Химан дæр æрбацæуид. 
1У-жлс ФÆЗЫНД 
Николай Петрич æмæ Г у ы цы р 
С а х ъ л æ у (æрбауади). Мæнæ æрбацыди йæ- 
хæдæг, 
Николай Петрич. Иæ лæдзæг дæр ма 
йæхимæ ис? 
С а х ъ л æ у. Нæй! 
Николай Петрич. Цæугæ уæдæ тагъд 
дæ бынатмæ! (Сахълæу ацыди.) 
Æвæццæгæн, гæдыйæ æрымысыди, лæдзæг æм ис, 
зæгъгæ, фæлæууæд, æз та йын йæ бон базонын 
кæндзынæн. 
Г у ы ц ы р æрбацыди, йæ къухы цыдæр кæлмæрзæны бастæй. 
Г у ы ц ы р (йæ худ систа æмæ ныллæг йæ 
сæрæй кувы). Де ’зæртæ хорз, Никъолоз! 
Николай Петрич. Хуыцауы хорзæх 
дæ уæд, Гуыцырбег! Цæмæ æрбацыдтæ, исты 
хъуыддаджы тыххæй? 
Г у ы ц ы р . 0, дæ рын бахæрон, абон дын 
кæй загътон, уый тыххæй. 
Николай Петрович. Арм йедзаг куы 
уа, уæд ахæм хъуыддæгтæ æнцон кæнæн сты... 
Цæттæ у дæ хъуыддаг, дæ зæрдæ рухс уæд. 
Гуыцыр, Табуафси, бузныг, стыр бузныг 
дæ дæн, мæ амæлæты бонмæ дæр дын ацы дзæбæх- 
дзинад никуы ферох кæндзынæн. 
Николай Петрич. «Спасибо в корман не 
47 

лезит». Иронау, ома сур арфæтæй ницы пайда ис. 
Г у ы ц ы р . Цæмæн уый зæгъыс, дæ рын ба- 
хæрон, дæ фæллоймæ дын чи цы бар дары? Уыцы 
хъуыддагæй мæ фервæзын кæн, уыййеддæмæ мæ 
армы цы уа, уымæй дын «нæ» ницæмæй зæгъ- 
дзынæн. 
Николай Петрич. «Фервæзын» та цы 
хоныс?! Уыныс, мæнæ дæ протоколы сыгъдæттæ, 
дæумæ йæм нал фæкастæн, сырх пиллон ын ска- 
лын кодтон. 
Г у ы ц ы р . Мæ хъеллау сæр — дæ фæхъ- 
хъау, мæ бæсты дын стыр хуыцау арфæ ракæнæд. 
Николай Петрич. Фæхъхъæуттæ-йед- 
тæ уал ныууадз, фæлæ мын тагъд мæ фæллой куы 
раттис, кæннод нæ, мыййаг, Химан куы æрбай- 
йафа, уæд дæ кæнæ æртæ туманы фидын хъæуы, 
кæннод та дæ хъуыддаг йæ фыццаг фæндагыл 
ацæудзæни. (Гуыцыр таеъдеомау чъизи хæцъи- 
лæй æхца райхæлдта, радта сæ Николай Петрич- 
Николай Петрич (анымадта сæ). Авд 
суари æмæ дыууæ капеччы та? 
Гуыцыр. Æндæр мæм куы нæ и... 
Николай Петрич. Æри, æри, бирæ дзу- 
рын дæм цæмæн хъæуы? .. 
Г у ы ц ы р. Уæд мæ мард фен, æндæр мæм 
нал и... 
Николай П е т р и ч ; Дæ мард фенынæй 
мæныл цы бахæцдзæни, бæхы мардæй уæлдай, 
фæлæ тагъд авд суарийы æмæ дыууæ капеччы куы 
раттис дзæбæхæй. 
Г у ы ц ы р . Куы мæм уаид, уæд сæ бæргæ рат- 
тин. 
Николай Петрич. Ну вот есчо! Сис дын, 
зæгъын, æндæра дæ хъуыддаг карздæрæй кæй 
48 ! 

снæуæг уыдзæни, уый æмбар! (Гуыцыр ныхъхъус). 
Хъусыс æви нæ?.. Æви дæм куыдз рæйы? 
Г у ы ц ы р . Уæлейы — хуыцау, бынæй — 
зæхх, уыдон ард мæ фæдыл æфтыд фæуæд, кæд 
ма мæм æхцайы номыл исты и. Лæг йæ хуыцауæй 
куыд кура, афтæ дæ курын æмæ мын уыцы авд 
суарийы æмæ дыууæ капеччы бахатыр кæн... 
Николай Петрич. Нæй, нæй, уый гæ- 
нæн нæй. Раздæр дæр дын куы загътон мæ фæнд, 
фæлæ мæ мауал мæсты кæн, хуыздæр нæ уыдзæ- 
ни... 
Г у ы ц ы р . Фæлтау дын сæ æндæр истæмæй 
дæр баххæст кæндзынæн... 
Николай Петрич. Уый зæгъынæн бæз- 
зы, уый æндæр хъуыддаг у... Уый та дæ къухы цы 
ис? 
Г у ы ц ы р . Царв, дæ рынтæ бахæрон. 
Николай Петрич. Æмæ йæ кæмæн хæс- 
сыс? 
Г у ы ц ы р . Дæуæн æй бæргæ æрбахастон, 
хуыны аккаг кæй нæу, уый зонын мæхæдæг дæр, 
фæлæ лæгæн йæ къухы æндæр куы нæ уа, уæд 
цы гæнæн ис. 
Николай Петрич. Давай его суда. Æри- 
ма йæ ардæм. (Уыны йæ). Да, ето дело... Уæхи конд 
у ацы царв? 
Г у ы ц ы р . Нæхи конд, дæ рын бахæрон. 
Николай Петрич. Нал уæм дзы разыл- 
дзæн?.. Æлхæнгæ дæр бакæнин. 
Г у ы ц ы р . Нал, уæд ма йæ цы боны хуыз- 
дæрмæ ауæрдин. (Арахъхъы аве йæ дзыппæй слас- 
та.) 
Николай Петрич. Уый та дæм цы ис? 
Г у ы ц ы р . Арахъхъ, дæ рын бахæрон. 
Николай Петрич. Уый дæр мæнæн æр- 
бахастаис, кæй зæгъын æй хъæуы. Æрдав-ма йæ 
49 

ардæм, дæ сылгоймаг хорз у — æвзæр, æз уый 
базонон. (Авджы комæй нуазы). Пау-лау-пау!.. 
Уæллæ-гъи, дæ ус хорз адæймаг кæй у, уый ба- 
зыдтон йæ арахъмæ гæсгæ, уый тыххæй дын авд 
суарийы æмæ дыууæ капеччы хатыр фæуæнт, 
æрмæст дзырдæй: алы хуыцаубоны дæр мын дзы 
авджы дзаг куыд хæссай, афтæ. Зоныс, мæгуыр 
лæгæн цас æхца сты уыдон! 
Г у ы ц ы р . Уый бæргæ зонын, дæ рынтæ 
бахæрон, фæлæ мæгуыр хæдзарæн алы къуыри 
арахъхъ уадзын дæр æнцон нæу. Дæ ныхас сæх- 
хæст мæ бон куы нæ суа. 
Николай Петрич. Мæ бон бауыдзæни 
уæдæ! Арахъхъ нæ, фæлæ ма мын райсом сихор- 
мæ æртæ цæрвджын уæлибæхы авджы дзагимæ 
куы нæ æрбахæццæ кæнай, уæд фендзынæ, кæддæ- 
ра дæ хъуыддаг куыд ацæуид... (Фыссы). Зон, про- 
токол чи ныффыста, стæй йæ чи басыгъта, уый 
ма ноджыдæр базондзæни фыссын, Кæд дæ нæ 
уырны, уæд æй ныртæккæ фендзынæ,,. Æгас хъæу 
мæнæй ард куы хæрынц, уæд, дæуыл цытæ фыс- 
сын хъæуы фыдбылызырдæм, уый нал базондзы- 
нæн?! Кæд фæсмонгонд нæ фæуай, уæд-иу рап- 
пæл дæхицæй! 
Гуыцыр, Курын дæ æмæ... 
Николай Петрич. Дзургæ бирæ мауал 
кæн, мæхæдæг базондзынæн, куыд дыл æндзарын 
хъæуы, уый. Нырма нæ курыс, фæлæ фæстæдæр 
курдзынæ, лæгъстæ дæр ма мын кæндзынæ... Цæу- 
гæ, ам дæр мауал лæуу!.. 
Г у ы ц ы р . Хуыцау... 
Николай Петрич. Хуыцауы йæ бынаты 
уадз!.. Уæддæр ма дзургæ кæны! Фесæф ардыгæй, 
мæ цæст дæр дæ куыннæуал уына, афтæ! Чтобы 
духу твоего не было здесь! Стæй фендзыстæм, 
50 

кæддæра дæ хъуыддаг куыд ацæуид, кæд ма дæ 
цæсты< де ’мбыд арахъхъ исты уа! 
Г у ы ц ы р . Фæрæдыдтæн, бахатыр мын кæн, 
æз — дæ мад, дæ фыды уазæг, цыдæриддæр мын 
зæгъай, уый бакæндзынæн, дæ бар дæн æмæ мын 
цы кæныс, уый бакæн... 
Николай Петрич. Гъемæ дæ куыдзы 
бон нæ зоныс, афтæмæй дзурыс. Царды идоны 
рохтæ махмæ — хицæуттæм — кæй сты, уый нæма 
бамбæрстай?! 
Г у ы ц ы р . Вамбæрстон æй, бамбæрстон, дæ 
рын бахæрон. (Йæ сæр аныхта.) Ды мын æй хорз 
æмбарын кæныс, бузныг дæ дæн. 
Николай Петрич, Æмбарай йæ, æмба- 
рай! Зон, мах куыд фæнда, лæджы цардыуаг 
афтæ сæвæрдзыстæм. 
Г у ы ц ы р . Бахатыр кæн, табуафси, лæг куы 
нæ зона, уæд рæдигæ кæны. 
Николай Петрич. Рæдийын нæ хъæуы. 
Мах паддзах хицæуттæй уый тыххæй сæвæрдта 
æмæ нæм хъусат, нæ коммæ кæсат, цы уын зæгъ- 
æм, уый хъуамæ æнæзивæг æххæст кæнат! 
Г у ы ц ы р . Ай-гъай, ай-гъай... Кæй фæрæ- 
дыдтæн, уый мæхæдæг дæр бамбæрстон, фæлæ дæ 
рын бахæрон, мауал мæ æфхæр. Ахсæв ма цы, 
фæлæ дæ курын, райсом нæм куыд æрбацæуай дæ- 
хæдæг, афтæ. 
Николай Петрич. Не-пре-мен-но!... 
Хорз, æрмæст макæмæн мацы ской кæнай!.. 
Г у ы ц ы р . Ма тæрс. Мæхи комкоммæ сафгæ 
кæнын. Цæй, кæд дæ ницæмæнуал хъæуын, уæд 
æз цаеуон. 
Николай Петрич. Цæмæн ма мæ хъæу- 
ыс, исты паддзахы портрет æнæ дæу нæ фида- 
уы... Куы ницыуал дæм ис, уæд ма дæ цы кæ- 
51 

нын. Цæугæ, фæлæ кæй загътай, уый ма ферох 
уæд. 
Г у ы ц ы р . Ма тæрс. Уымæн рохгæнæн ис? 
Цæй, уæдæ, хæрзæхсæв! Райсом дæм лæппуйы 
æрбарвитдзынæн. (Къæсæрæй ахызти.) 
Николай Петрич. Фæндараст!.. (Къу- 
лермæ дзуры.) Гъей, Сахълæу! 
Гуыцыр (фæстæмæ фездæхти). Мæгуыр 
лæгæн цæй сахъ лæууæн ис, дæ рынтæ бахæрон. 
Николай Петрич. Цæугæ, цæугæ, дæ- 
умæ нæ дзырдтон, къулер мæ хъæуы. Зæгъ-ма-иу 
ын æддейы, мыййаг æй куы фенай, уæд. 
Г у ы ц ы р. Бахатыр кæн, фæрæдыдтæн. (Ху- 
ды.) 
Николай Петрич. Ничево. Ступай! 
Г у ы ц ы р (цæугæйæ). Райсом дæм æрбарвит- 
дзынæн. 
Николай Петрич. Хорз... Гæды ма 
зæгъ... 
Ч-æм ФÆЗЫНД 
Николай Петрич 
Николай Петрич. Барæй цæудзынæ — 
æнæбары... Авд суарийы æмæ дыууæ капеччы 
фæзиан дæн... Цæй, бар йæхи, царв йæхæдæг 
дæр у сом æмæ æрдæджы аргъ, арахъхъ-двайно, 
уый дæр æхсæз суари, æхцайæ та æртæ сомы æмæ 
æртæ ’мæ ссæдз капеччы, уый дын æдæппæт фондз 
сомы æмæ æртæ капеччы. Значит, зианы æфсон — 
пайда: авд абази æмæ æртæ капеччы фæуæл- 
дай сты. Да, ето тоже фа-акт! Бауадз Химаны, 
уый æнæ æртæ туманы хъуыддаг нæ хæлдта, 
хæрзаг йæхинымæр загъта: «Мæ бар у, æмæ æнæ- 
бары дæр дæтдзæн». Цæмæй зыдта, а лæппу ахæм 
52 

хъуыддæгтæ кæнынмæ ахуыргонддæр кæй у, уый. 
Мæ сусæгæй æхца бахæрынмæ хъавыди, фæлæ нæ 
ныр сур дзыхæй чи аззади, уый бæрæг у. (Сахат- 
мæ æркасти.) Æххæст ма Хъуыдæберды куы фе- 
нин, кæд æппын дзы исты æрæвзæрид. Къулер!.. 
Къулер!.. Гъей, Сахълæу, кæм дæ! (Сахълæу æрба- 
цыди.) 
У1-æм ФÆЗЫНД 
Николай Петрич æмæ С а х ъ л æ у 
С а х ъ л æ у . Мæнæ, цы кæныс? 
Николай Петрич. Химан ам нæма уы- 
ди? 
С а х ъ л æ у . Нæма, абон иумæ куы ацыдыс- 
тут, уæдæй фæстæмæ. 
Николай Петрич. Тек-с... (Ахъуыды 
кодта.) Æз уал цæуын уæдæ, ныртæккæ фæстæ- 
мæ æрбаздæхдзынæн. Мыййаг уый мæнæй раздæр 
куы ’рбацæуа, уæд ын-иу зæгъ: Николай Петрич 
дæр ныртæккæ æрбаздæхдзæни, зæгъгæ! 
С а х ъ л æ у . Хорз. 
Николай Петрич, Никуы ницы бамбар- 
дзынæ ды! «Хорз» цы ныхас у, «дæумæ хъусын» 
зæгъ, æндæр. 
С а х ъ л æ у . Дæумæ хъусын уæдæ. 
Николай Петрич. Афтæ... (Царв æмæ 
арахъхъæй). Мæнæ-иу уыдон дæр бафснай, стæй 
сæ райсом раджы нæ хæдзармæ схæццæ кæн. 
С а х ъ л æ у . Хъусын дæм. 
Николай Петрич. Бамбæрстай, дзæ- 
бæх-иу сæ бафснай, Химан сæ куыннæ фена, афтæ. 
С а х ъ л æ у . Хорз дæм хъусын. 
Николай Петрич (къæсæрæй). Уыцы 
гæххæттытæ дæр сæ бынаты цæвæр. Бамбæрстай? 
Сахълæу. Хъусын дæм, хорз бамбæрстон. 
Николай Петрич ацыди 
53 

У11-æм ФÆЗЫНД 
С а х ъ л æ у æмæ Хъилхъус ’ 
С а х ъ л æ у (иунæгæй). Пуй, пуй, мæ фыд- , 
былызтæ демæ ахæсс! (Æфснайы.) АМæй хуыцау- 
æн налатдæр зæххыл лæг хъуамæ ма уа, кæд 
æмæ ис, уæд та бæстæн дæр æнæ сæфгæ хос 
нæй (Сывъдæттæм фæкомкоммæ ис.) Йарæби, 
ам та цыдæр хиндзинад ис, ацы сыгъдæттæ хуы- 
мæтæджы не ’сты... Дзæгъæлы нæ хъæр кодта, 
судзынц Химаны хинтæ, зæгъгæ... Цыдæр фыд- 
былыз та сарæзта уыцы хуыцауæн налат, æмæ та 
иу бонау мæ мæгуыр сæрыл куы нæ æртыхсид... 
Уæвгæйæ та, сæ дыууæйæ исчи хин-фыдбылыз са- 
разы, тыхсгæ та мæгуыр къулеры сæрыл æркæны... 
Хæйрæгау æй зонын, ацы сыгъдæтты бынæй та 
мæм цыдæр æнамонддзинад кæй кæсы, уый.>. (Пи- 
сыр рудзынгыл кæй æрæвæрдта, уыцы чиныг 
систа.) АЙ Николай Петричы куы у, уæд ам цы 
ми кæны, æвæццæгæн ын рох фæци, уыййеддæмæ 
йæ Химаны цур дзыппæй уæлæмæ дæр куы нæ 
ласы. Вамбæхсын æй хъæуы, исты сусæг хабæрттæ 
дзы уыдзæни... (Йæ роны йæ цæвæрдта.) Ох- 
хо-хо! Гæртæмттæ уыдон хæрынц, сæ дзыппытæ 
уыдон дзаг кæнынц, фидгæ та сæ къулеры лыстæг 
бæрзæй кæны. Мæ мæстытæ истæмæй куы райсин 
æмæ мæ паддзах Сыбыры бинаг къæйы бын куы 
бакæнид... (Царвмæ фæкомкоммæ ис.) АЙ та циу? 
Царв... Ай та гæртам царв уыдзæни... Тæхуды, 
уымæй бафсæд! Цы сæлæф у, цы!.. Амæн куы 
ницы æрхъуыды кæнон, уæд ме ’сæфт — хуыздæр. 
Йсты æрхъуыды хъæуы... Цымæ цы хуыздæр æр* 
хъуыды чындæуа? (Ахъуыды кодта.) Ха-ха-ха, 
диссаг уаид, диссаг, уыцы ми йын куы бакæнин, 
уæд мæ ном Семы номау баззаид. Кæсгæ дæр 
54 

ма йæм цы кæнын, бавналын хъæуы. Сæфгæ даы 
куы кæнон, уæддæр ацы æрхъуыдыйæн æнæ бах- 
хæст амал нал ис. Зонгæ дæр мæ цæмæй ба- 
кæндзæни? Цæй, йæ бар дæр—йæхи, сæфт—дыу- 
уæ сæфты; донласт хуылыдзæй нал тæрсы. Щарв 
хæрынмæ бавнæлдта.) Кæд фысты царв"мæнæн 
дæр ницы хъыг ракæнид; къулеры гуыбыны дæр 
батайдзæни, æнхъæлдæн; уæвгæ йыл писыры гуы- 
бынау ахуыр нæу, фæлæ... Царв, дам, айдагъæй 
хъуыры нæ цæуы... Кæннæуæд уый мæн йеддæмæ 
чи зæгъы, уый йæ йæ цард-цæрæнбонты цæстæй 
дæр макуы фена... Ай ницæй хæрд у; мæнæ, мæнæ 
диссаджы уидыг ссардтон. (Гæххæттлыггæнæн 
райста æмæ хæры.) Гъе, гъе, уымæй фылдæр 
æнтысы, Цæй, æвгъгъæд уал фæуæд. (Аууоны йæ 
æрæвæрдта.) Хъилхъус! Уæ, Хъилхъус!.. (Къæсæ- 
рæй,) Ам нæ дæ, Хъилхъус?.. 
Хъилхъус (æддейæ). Мæнæ, цы мæ кæ- 
ныс? 
С а х ъ л æ у . Æрцу-ма ардæм. 
Хъилхъус. Ныртæ^Исæ. 
С а х ъ л æ у (йæхинымæры). Хуыцау, хъуыд- 
даг рæстмæ ауадз... 
Хъилхъус (къæсæрæй æрбакасти). Цæмæ 
мæм дзырдтай, цæ? 
С а х ъ л æ у (тагъдгомау). Дæ гæды уæхимæ 
и? 
Хъилхъус. Нæхимæ ис, цæмæн дæ хъæ- 
уы? 
С а х ъ л æ у . «Цæмæн» та цы хоныс? Мæнæ 
ам иу уыры ис, æмæ раст бур-бурид къаннæг 
гæдыйыйас у. 
Хъилхъус. Кæд æй федтай? 
С а х ъ л æ у . Ныртæккæ, уый мæ сыхъал код- 
та, фынæй уыдтæн. 
$5 

Хъилхъус. Ау, æмæ дæ куыд сыхъал 
кодта? 
С а х ъ л æ у . Фынæйæ мын мæ хъус цыдæр 
айваз-айваз кодта, мæ амонд куыд уыди, афтæ 
тагъд фехъал дæн, æндæра дæ фыдгул афтæ, 
мæ галиу хъус мæ уæлæ нал уаид. Кæсын æмæ 
уæртæ уыцы хуынчъы стыр уыры смидæг и. Гæбæр 
богъ... 
Хъилхъус. Тыххæй ма куы фервæзтæ 
уæдæ. 
С а х ъ л æ у . Тыххæй, уæллæ-гъи, тыххæй. 
Мæ зæрдæ ма ныр дæр уæлæмæ хæссы, раст 
цыма лæхурæг царвæй бафсæстæн. 
Хъилхъус. Ныртæккæ дын æй æрбахæс- 
дзынæн уæдæ. (Ацыди.) 
С а х ъ л æ у . Мæ хъуыддаг, æнхъæлдæн, 
куыройы цалхау рахизмæ зилы. Кæд уæлладжы 
фæнда, уæд къулерæн дæр ацы хатт царв хæларæй 
батайдзæни... Ахæрын ма дзы хъæуы, цы йыл 
ауæрдын, цы, исты йыл мæ фыды фæллой куы нæ 
фесæфтон. (Иу чысыл куы ахордта, уæд дуары 
хъæр фæцыди æмæ царв амбæхста. Хъилхъус 
гæды æрбахаста.) 
Хъилхъус. Мæнæ дын æй æрбахастон, нæ- 
хион! 
С а х ъ л æ у . Афтæ, гъе, мах ын ныртæккæ 
йæ бон базонын кæндзыстæм. Ды цæугæ, æз ам 
бамбæхсдзынæн. Деуырц та йæ ахсгæ ракæндзæни. 
Хъилхъус. Деуырц та кæй хоныс? 
С а х ъ л æ у . Дæ гæдыйыл та дын дзæбæх ном 
куы сæвæрдтон, лымæн лæг! 
Хъилхъус. О-о! Ном æвæрæггаг дын — 
йæ галиу хъус. 
С а х ъ л æ у . Цæугæ, цæугæ, мæнæ куы æрца- 
хсæм, уæд дын æз та уырыйы рахиз агъд ратдзы- 
нæн. 
56 

Хъилхъус. Худæгæй марыс. (Ацыди.) 
УШ-æм ФÆЗЫНД 
Са хъл æ у 
С а х ъ л æ у (хæры дзуры). Хорз мыст- 
дзуан кæнын... Цæй, æгъгъæд мын фæуæд ныр. 
Царвы æгæр хæрд хорз нæ хонынц, мæ гуыбынæн 
исты зиан куы ракæна. (Гæдыйы ахсы.) Æрлæуу, 
фæлдыст! (æрцахста йæ, йæ дзæмбыйæ йын, 
царвæй ма чи баззади, уый хæххытæ кæны.) 
Цы дзæбæх фæд кæны, цы, раст нæхимæ дзывыры 
хуызæн. (Гæдыйы æгæр балхъывта æмæ ныууа- 
сыди, æддейы къæхты хъæр, феуæгъд æй кодта, 
царв дæр амбæхста.) Бындары гæды фæу, кæд 
кæдæм хъæр кæныс!.. 
Хъилхъус (къæсæрæй æрбакасти.) Ма 
дын фæтых уæд Деуырцыл, йæ хъыллист куы 
фæцыди. 
Сахълæу (сабырæй). С-с... Хъæр ма кæн, 
кæд дæ уырыйы агъд хъæуы, уæд. Цæугæ, ныр- 
тæккæ æрцахсдзæни. 
Хъилхъус. Амæттаг дын уæд. (Ацыди). 
С а х ъ л æ у . Куы æрбацæуа, уæд æрдийаг ма 
бакæна Николай Петрич. Æцæг æрдийаг, йæ 
арахъхъ ма йын куы баназин, уæд бакæнид. Уы- 
мæн ма исты куы æрхъуыды кæнин, гъе! (Ахъуы- 
ды кодта.) Ха-ха-ха! Диссаджы фæнд та куы 
æрхъуыды кодтон, диссаджы. Кæсын æм нал хъæ- 
уы, сæфт — æртæ сæфты, бар — йæхи. Йæ бынæй 
йын рухс суадзын хъæуы мæнæ уымæн! (Рауагъ- 
та æмæ кувы.) Гъе, хуыцау, табу — дæуæн! Стыр 
хуыцау, кæддæриддæр-иу мын мæ сæрмæ ахæм 
зонд уадз. Хуыцау, æз курын зонын, кувын нæ 
зонын, фæлæ-иу мæ алы хатт дæр ахæм мина- 
57 

сыл æмбæлын кæн. Гъе, хуыцау, бахатыр кæн: 
бирæ дын нæ кувын, мыййаг мæ йæ хицау куы 
æрбаййафа. Хуыцау, дæуæн — æхцон, мæ удæн 
та — æнцон, мæнæ мæ риуыл — æндон, фæлæ мын 
æй сызгьæринæй баив... Оммен, хуыцау! Сауджы- 
нæн йæ аргъауæггаг йæхи вæййы... (Нуазы.) 
Мæ мæстытæй дзæкъулы дзаг райстон... Куы 
æрцæуа, уæд æрдийаг ма бакæна йæ хæдзармæ... 
Баназæд-иу ныр. (Аеуывзæйы дзаг дзы аууоны 
æрæвæрдта.) Ай уал бафснайон фæстæдæрмæ, 
йæ бынтæ иу хæрд ничи кæны, бахъæудзæни та 
мæ. (Цайданæй зæххыл дон калы.) Зæгъдзынæн, 
рахаудта авг æмæ арахъхъ акалди. (Авг зæххыл 
цæвы.) Кæд дæ нæ уырны, уæд фен!.. Афтæ, 
гъе, цард — бонгай, хæрд — комдзаггай, хынджы- 
лæг дæр мæ æгæр бирæ куы фæкодтай! Æххæст 
ма йын йæ чиныг дæр куы басудзин «Химаны 
сæрау»... 
Нæ, судзын æй нæма хъæуы, чи зоны, искуы 
мæ йæ сæр бахъæуа. Ехх-хе-хе! Ныр æдæрсгæ 
фæрсын куы зонин, уæд цæмæй хуыздæр лæг 
уаид Николай Петрич, йе — Химан. (Æрхæц-æр* 
хæцгæнгæйæ кæсы иу гæххæтты, цы чиныг ссар- 
дта, уырдыгæй райсгæйæ.) 
«Дорогой Николай Петрич, бажалустæн, прик- 
рати дела Ахмета, Къла... къла... къла... Авд 
дæлæмæйы фæуай, цы ныхас дæ, кæд дæ дымæ- 
гыл здыйы пут баст нæй! Раст цыма мæ галтæ 
Хуыбиаты хæрды нал цæуынц... Фæлæ нæ, цæй- 
дæр кълауызты кой дзы кæны æмæ йæ уымæн 
нал æвзарын, æвæццæгæн. (Фехста йæ.) <Æз къла- 
уызтæй куы тæрсын! (Чиныджы кæсы.) «Сегодня 
пойти к Кудаберду по делу Ахмета... Уничтожит 
протокол Гуцира, гонар три руб. шезтдесат коп.» 
Ехх! Ныр уыдон иууылдæр иронау куы æмбарин, 
уæд та мæхи цæмæй мæгуыр хонин, æвæдза, уæд 
58 

къулер дæр нæ уаин, чи зоны. Æгас сыфы иу ны- 
хас «Гуцыр йеддæмæмацы бамбар! Гъей, кæннæ- 
уæдæ мæн чи нæ сахуыр кодта, уыдон гæдыйау 
фæниуой мæрдты бæсты! Уæууа, гæды дæр ма ам 
куы ис, æнхъæлдæн. (Дуар бакодта.) Цит, бындар 
фæу! Цæугæ, дæ сæр мæ ницæмæнуал хъæуы, 
хицæутты сæртæ бахæрай. (Атардта йæ. Иу 
гæххæтты гæппæл систа æмæ æнæ кæсгæйæ 
фæрсы-дзуры.) Его вищко благороди, гошподин 
старшин Шуæ-Ерман, Роцкий обчествæ»,.. Афтæ 
тагъд куы кæсин, гъе! 
К а л м а н (къæсæрæй). Бæргæ. 
1Х-а?л* ФÆЗЫНД 
Сахълæу, Калман æмæ Темырболат 
К а л м а н (æрбацæйцæугæйæ). Æнхъæлдæн, 
Сахълæу, писыр сдæ! 
С а х ъ л æ у . Бæгуы, æмæ цы, уæдæ мын 
æппын никуы ницы æнхъæл уыдтæ, лæппу? 
К а л м а н . Уый та куыд зæгъыс, амондджын 
боны дын æй хуыцау фæкæнæд, æмæ де ’зæртæ 
дæр хорз! 
Сахълæу. Ме ’зæртæ мын хуыцау кæддæ- 
риддæр афтæ куы уадзид, фæлæ кæд де ’зæр хуыз- 
дæр у, уæд ды мæн хуызæн цæуылнæ дæ. (Те- 
мырболатмæ.) Æгас цæуай ды дæр, хæлар! 
Темырболат (иннæрдæм). Æндæр хæлар 
уын хуыцау макуы раттæд. (Сахълæу æй нæ фехъ- 
уыста.) 
Калман. Дæ адæм кæм сты уæдæ? 
С а х ъ л æ у . Цæй адæм? Мæ адæмæй цы 
кæныс, æз — сæ сæр — ам дæн æмæ æгъгъæд нæу, 
ацы медал та ма мыл цæмæн æрцауыгьтой уæдæ 
хицæуттæ? 
59 

Темырболат. Ахæм медалтæ ацы рæс- 
тæджы куыйтыл дæр дарынц. 
С а х ъ л æ у . Кæй хоныс, кæ, куыдз?! Куыдз 
дæр куы дæ æмæ хæрæг дæр!.. (Лæбуры йæм). 
К а л м а н (уромы йæ ) Ныууадз, дæ хорзæ- 
хæй, Сахълæу, мæ фыдгул ма уыимæ дзура, фæл- 
тау мын исты нæуæг хабæрттæ радзур. 
С а х ъ л æ у . Мæнмæ хабары мыггагæй ницы 
ис, фæлæ дзур дæхæдæг. 
Калман. Уый дын мæ хабар: уыныс, цы 
хуызæн ахст цæргæс дæм æрбахæццæ кодтон. 
С а х ъ л æ у . Ницæмæн нæ хъæуы, мах ма сæ 
фæлмæцгæ дæр скодтам, цы пайда нын сæ ис, 
фыдæбон йеддæмæ?.. Цæмæн æй æрбакодтай мах- 
мæ? 
К а л м а н . Пъырыстыф æй сымахмæ саккаг 
кодта, уæ бонæй ут, амондджын адæм стут. 
С а х ъ л æ у . Æнæ байрайгæ дзы фæут, ахæс- 
тоны йæ бантъæрын хъæуы уæдæ. 
К а л м а н . Уый дæр ын æвзонг нæ фæуыдзæ- 
ни, ма тæрс. 
С а х ъ л æ у. Уæд ахст цæй тыххæй у, æвæц- 
цæгæн, сæ сыхæгты цæхджын фæхсын рахырхта? 
К а л м а н . Нæ, æндæр хъуыддаджы тыххæй 
у. Стонг куыйтæн хъæздыг адæм удыбæстæйы 
тыххæй се ’взæр гуыбынтæ дзаг кæнынц, адон 
ноджы бунт кæнынмæ хъавыдысты; афтæ æн- 
хъæлдъ, ам æй нал ссардзыстьь 
Темырболат. Сымах хуызæн æнæмбаргæ 
цагъартæн бæрæг нæу: мах гуыбынтæ уыдон дзаг 
кæнынц æви мах уыдоны гуыбынтæ... 
С а х ъ л æ у . Бирæ ма дзур! Ныхъхъус у дын 
зæгъын! Чи дын радта ам къæнцылары дзурыны 
бар... 
К а л м а н . Дæхæдæг дæхи гуыбын байдзаг 
кæнынæн куы ницы фæразыс, уæд искæй гуыбын 
60 

цæуылнæ байдзаг кæндзынæ; раст сæ щйма ды 
схъæздыг кодтай, о, дæ каст дæр афтæ у. 
С а х ъ л æ у . Ныхъхъус уæд, æндæра йын æз 
йæ кæсæнтæ йæ размæ рахауын кæндзынæн. 
Темырболат. Уæ рæстæг у æмæ уын цы 
зæгъон! Дзурут, цы уæ фæнды, уый. 
К а л м а н . Цы зæгъынмæ хъавыс? Дæ зæгъ- 
æнтæ дæ бар нал сты, уый нæма бамбæрстай? 
Ам дын бабайы хæдзар нæу!.. 
С а х ъ л æ у . Ахæстоны йæ бакæнын хъæуы! 
Хæц ма йыл! Дуар бакæн! (Ахæстоны йæ кæ- 
нынц.) Мах чи стæм, уый нæма зоныс, æнхъæл- 
дæн! (Фæмидæг и.) Ныххуысс уым, дæ бынаты! 
Темырболат. (мидæгæй). Ацы митæ нæ 
рох кæй нæ уыдзысты, уый зонут! Зонут, фæллой- 
гæнæг йæ маст кæй никуы ныууадздзæни, уый! 
Зонут, рæстæг мыггагмæ афтæ нæ уыдзæни, æмæ 
уæд бавзардзыстæм нæ хъару, равдисдзæни нæ 
уæд алчидæр йæ тых! 
Х-æм ФÆЗЫНД 
Фыццæгтæ æмæ Темырболат 
С а х ъ л æ у . Зонгæ йæ цу ныр ды уым. 
К а л м а н . Байхъус ныр уый цыхæстæм, цæф 
ыл кæй нæ ауади, уый тыххæй цин нæ кæны, 
фæлæ ноджыдæр къæу-къæу кæны. 
С а х ъ л æ у . Уадз æмæ ныр уым къæу-къæу 
кæна... Уæдæ дæм ницы хабар и æндæр?.. 
Калман. 0, хæдæгай, куы мæ ферох и: 
гуыбырнатор К... йы куы аивтой, исты ном зæгъын 
хъæуы. 
С а х ъ л æ у (дисгæнгæйæ). Уый æцæг хабар 
у?.. Цымæ йын йæ бынаты никæй ма æрæвæрдтой? 
К а л м а н . Не ’нхъæлдæн... Нæ, нæ, нырма 
никæй. 
61 

С а х ъ л æ у . Ехх! Уый бæсты мæн куы æрæ- 
вæриккой гуыбырнатор æмæ ацы æрхуы гæппæлы 
бæсты ам сызгъæрин медалтæ æмæ крестытæ куы 
æрыфтауин, уæхсчытыл та < цупцл-хауджын пъа- 
леттæ куы æрхуыйын кæнин. Хæрзаг-иу Химан 
мæ разы йæ зонгуытыл æрхауид. Хуыцау куы 
раттид ахæм хабар! 
К а л м а н . Бæргæ, бæргæ, мæнæн дæр æнæ 
пайда нæ уаид; дæхицæн мæ стражник скæнис, 
чи зоны, хъæуыхицау дæр. 
С а х ъ л æ у , Стражник æмæ мæнæ Химаны . 
хуызæн хъæуыхицау та цы хоныс, булкъон, 
булкъон, зæгъай, 
Калман, Хуыцау куы раттид... Адæмимæ 
куыд цæрын хъæуы, уый базониккам, бæргæ, сæ 
удтæй сын, гæды мыстæй куыд хъаза, афтæ схъа- 
зиккам. 
С а х ъ л æ у . Хæрзаг æгас Ирыстоны айхъуы- 
сид: Хæдмæстпсæлты Цамелы фырт Сахълæу 
инæлар^гуыбырнатор сси, зæгъгæ. 
Калман, Æниу мæнæй цы зæгъыс! Фыга- 
джыппы фырт Фæныкгуызаты Калман, æрæджы 
къулер чи сси, уымæн булкъоны цин радтой, зæгъ- 
гæ, адæмæн æмбисондæн баззаид; фыццаг уырнгæ 
дæр бирæйы нæ бакæнид. 
С а х ъ л æ у . Гъе, хуыцау, нæ фæндтæ нын 
сæххæст кæн, дæ рын бахæрон! 
К а л м а н , Оммен!.. Чи зоны, æххæст дæр 
сæ скæна. 
С а х ъ л æ у . Æмæ фарн дæ дзыхы куы уаид. 
Николай Петрич æрбацыди 
62 

Х1-æм ФÆЗЫНД 
У ы д о н æмæ НиколаЙ Петрич 
Николай П е т р и ч . Æгас цæуай, Кал- 
ман. 
Калман, Хуыцауы хорзæх дæ уæд, æмæ 
де ’зæртæ хорз, Николай Петрич. 
Николай Петрич (Сахълæумæ). КæЙ 
дын загътон, уыдон схæццæ кодтай? 
С а х ъ л æ у . На, æмæ мын абон куы нæ... 
Николай Петрич. Ну, ничево, положем, 
райсом дын куы загътон, æнхъæлдæн. (Сахълæу 
цы дон ныккалдта, уымæй.) Ай та хуылыдз цæ- 
мæн у, искæй бæрзæй дзы куы сæтты. 
С а х ъ л æ у . Арахъхъ дзы ныккалди. 
Николай Петрич (тарстхуызæй). Цæй 
арахъхъ? 
С а х ъ л æ у . Уæхимæ кæй æрвыстай, уый, 
æрдæбон мæм кæй ныууагътай, уый... 
Николай Петрич. Цы, цы зæгъыс?! 
Куыд ныккалди? Ныккалынмæ дæм æй ныууагъ- 
тон?! 
С а х ъ л æ у . Афтæ авг... авг рахауди æмæ... 
асс... 
Николай Петрич. Царв та цы фæкод- 
тай?! Æри-ма йæ, ныртæккæ Йæ схæццæ кæн 
нæхимæ! (Радта йæм æй. Николай Петрич æй 
куы федта, уæд.) Ауыл та цы æрцыди?! Уæуу, мæ- 
нæ мын комкоммæ мæ хæдзар бабын кодта иу æнак- 
каг!.. Цы фæци дын зæгъын, уый та?( 
С а х ъ л æ у . Гæ... гæ... гæ... 
НиколаЙ Петрич. Дæ цъаммар гуы- 
бын дзы байдзаг кодтай! Тагъд, ныртæккæ мын 
куыд бафидай царв æмæ арахъхъы аргъ! Тагъд 
дын зæгъын, æндæра йæ дæ цармæй бафиддзынæ! 
С а х ъ л æ у (хъæрæй æмæ кæуын хъæлæсæй). 
63 

Æз нæ уыдтæн — гæды уыди! (Сабырæй.) Гуыцыр 
та дын æрбахæсдзæни. 
Никол-ай Петрич. Куыд æфсæнттæ 
мын кæныс, æнаккаг, гæды ам цы ми кодта?! 
С а х ъ л æ у . Мæнæ. (Амоны къухæй.) Уыцы 
хуынкъæй уыры рауади, Хъилхъусы гæды йæм 
æрбахастон, бафæрс-ма йæ, кæд æй æрцахсид, 
зæгъгæ, мæхæдæг та æддæмæ ацыдтæн, цалынмæ 
фæстæмæ здæхтæн, уалынмæ царв бахордта, лæ- 
дзæгæй йæ куыд фехстон, афтæ агæпп кодта æмæ 
арахъхъы авг раппæрста, мæнæ йæ цъæлтæ дæр, 
кæд дæ нæ уырны, уæд. (Æвдисы йæм сæ.) 
Николай Петрич. Гæды ныхæстæй 
мæ нæ афæливдзынæ, фæлæ бафид сæ аргъ, æн- 
дæра дын ацы ран, цы нæ æмбæлы, ахæм митæ- 
бакæндзынæн. Иу ныхасæй, кæнæ ды уыдзынæ, 
кæнæ æз! 
К а л м а н . Алæ-ма, æз дæр æй фенон, гæ- 
дыйы хæрд бæрæг уыдзæни. (Уыны йæ.) Тыбау- 
уациллайыстæн, Николай Петрич, дзæгъæлы йæ 
æфхæрыс, гæдыйы хæрд у, мæнæ йæ дзæмбыты 
хафæнтæ дæр бæрæг куы сты, фен-ма йæ. (Æв- 
дисы иæ.) 
Нико лай П е т рич (федта.) Æмæ йæ 
цæуылнæ бахъахъхъæдта. Гæдыйы раз æй цы 
ныууагъта. Æз дын афтæ куы загътон: «Дзæбæх 
æй бафснай!». Ацы мийы тыххæй дын æз дæ 
удæй схъаздзынæн, ма тæрс! 
X и м а н æрбацыди 
Х11-æм ФÆЗЫНД 
Николай Петрич, Сахълæу, Калман 
æмæ X и м а н 
X и м а н . Цы уыл æрцыди, цæуыл хъæр кæ- 
нут?! 
Николай Петрич. Ницæуыл, мæнæ та 
64 

дæ лæг нæ ныссыгъдæг кодта, куыд æмбæлди, 
афтæ, æмæ ууыл. 
Химан. Лæппу, цал хатты дын загътон: 
къæнцылар сыгъдæгдæр дар, æндæра дын æз дæ 
фындз амæрздзынæн; алы бон дын дзурын цæмæн 
хъæуы?.. Уыцы пратакол бахастай пъырыстыф- 
мæ? 
С а х ъ л æ у . Цæй пратакол, куы ницы мæм 
радтат. 
X и м а н . Уыцы гæххæтт нæма арвыстай, Ни- 
колай Петрич? 
Николай Петрич. Нæма. Ферох мæ. 
X и м а н . Æри-ма йæ, æз æй ныртæккæ ар- 
витон, кæддæра Гуыцыры циндзинад кæдмæ ах- 
хæссид — худгæ фæцæуы. 
Николай Петрич. Ам куынæуал ис, 
сымахæй йæ исчи айста, мыййаг? 
X и м а н . Æз ам дæр куы нæма уыдтæн, 
рауын æй дзæбæх! 
Николай Петрич. Нæй, нæй, ам нал и... 
Химан. Уæдæ цы фæци, æз æй дæумæ куы 
ныууагътон. 
Николай Петрич. Æмæ-гъа! Кæд та йæ 
мæнæ Сахълæу нæ бамбæхста, уæд нæ зонын, 
æууæнк ыл нæй æппындæр. 
С а х ъ л æ у . Æз ницы уыдтæн, цы тугтæ 
мыл мысыс? Нæ загътон, нæ, сæ бынæй та мæм 
цыдæр фыдбылыз кæсы, зæгъгæ. 
Химан. Кæд ды уыдтæ, уæд æй дзæбæхæй 
æри. 
С а х ъ л æ у . Цы дын раттон, ницьг мæм и 
æмæ. Цæмæн мæ хъуыди. 
X и м а н . Рахæсс æй, кæннод дæ ныртæккæ 
ахæстоны бакæндзынæн. 
С а х ъ л æ у . Æз ницы уыдтæн æмæ дын цы 
рахæссон? 
3 Уацмыстæ 
65 

X и м а н . Дæу йеддæмæ ничи уыдаид, фæлæ 
дзæбæхæй куы басæттис. 
С а х ъ л æ у . Цъæхтылты дзуарыстæн, æз нæ 
уыдтæн... Цæуыл басæттон, куы ницы ракодтон, 
уæд- 
НиколаЙ Петрнч (Химанмæ).Афтæмæй 
нæ басæтдзæни. 
X й м а н . Кæд нае басæтдзæни, уæд йæ бы- 
нат — цæттæ. Кæс-ма йæм! Цæугæ ахæстонмæ! 
(Мыхъхъытæ йæ кæны, Сахълæу йæхи дуармæ 
ныббыцæу кодта.) Цæугæ, æндæра дын де ’рагъæй 
тæлмытæ сæппардзынæн, уыныс ехс! (Ёхсæй йæ 
ныкъкъæрцц кодта, Сахълæу фæмидæг ис.) 
хт-æм фæзынд 
Фыццæгтæ æмæ Сахълæу 
С а х ъ л æ у (ахæстонæй). Уæуу, уæуу! Мæ 
тæригъæд фæхæссут, кæд æз ницы уыдтæн. (Йæ 
хъуыр-хъуыр цæуы) 
X и м а н . Дæхицæй æддæдæр ма рацæуæнт 
дæ тæригъæдтæ!.. (Писырæн.) Тагъд фысгæ 
нæуæг пратакол, æмæ йæ дæхæдæг бахæсс ныр- 
тæккæ. 
Николай Петрич. Фыццагæй уæлдай 
ма йæм исты афтауын хъæуы? 
X и м а н . Хъус, æмæ дын æз куыд дзурон, 
афтæ фысс: Тохмосты Гуыцыры хæдзармæ, куыд 
старшин, афтæ бацыдтæн тæлæт кæнынмæ. Иæ 
зæронд къуылых сæгъы æмæ йæ къуырттон карчы 
йын куы ракодтон недоимкъайы тыххæй, уæд 
мыл йæхи цæргæсау ныццавта, стæй мын ноджы 
загъта: «куыдз». Ныффысс* кæД мæ хицауæн 
æрæвæрдтат, зæгъ, уæд мæм ахæм митæ æмæ 
ныхæстæ цæмæн исчй уæнды? Ноджы ныффысс, 
66 

цæмæй мын бар уа ахæм адæмы мæй ахæс- 
тоны дарын, стæй ехсæй нæмьш... 
К а л м а н . Бахатыр кæнут, фæлæ мæн куы 
ауадзиккат, æрæджы мын кæны. 
X и м а н . Ды та цы ми кæныс, исты хъуыд- 
даджы тыххæй æрвыст дæ? 
К а л м а н . 0, мæнæ уæм иу ахст æрбакод- 
тон. 
X и м а н . Кæм и, уæдæ? 
К а л м а н . Ахæстоны, 
Химан, Кæм ахæстоны? 
К а л м а н . Мæнæ уæхимæ. 
X и м а н . Ракæн-ма йæ уæдæ, æз æй фенон. 
(Писырмæ.) Ды дæр уал басабыр кæн. (Калман 
ахæстоны дуар байгом кодта.) 
К а л м а н . Рацу, цæй, сдавайт дæ скæнон. 
(Темырболат рацыди, Сахълæу дæр — йæ фæс- 
тæ), 
Химан, Ды дæ ахст? 
Темырболат. Ай-гъай! Бæгуыдæр æз! 
X и м а н . Хорз уæдæ. (Калманмæ.) Йемæ ни- 
цы гæххæтт ис? * 
К а л м а н . Ис, мæнæ. 
X и м а н . Райс-ма, Николай Петрич, æмæ йæ 
бакæс. 
Николай Петрич (кæсы), «Препровож- 
давд Темирболата Датохова как неблагонадежного 
члена общества в цолитическом отношении...» 
Ай бунтгæнджытæй куы у, 
X и м а ц , Æцæг? Бунтгæнджытæй кæд у, уæд 
мах дæр ахæмты куы агурæм. Бакæнут æй йæ бы- 
наты фæстæмæ. 
Калман (Темырболаты ахæстоны кæны). 
Цæугæ, цæугæ, паддзах бабайы хæдзармæ, дæ 
хуызæтты тыххæй арæзт у. (Сахълæу æнцад лæу- 
уы, чиныг — йæ къухы.) 
67 

X и м а н . Ды та ма цæмæ рацыдтæ, цы ми 
кæныс ам? Дæ бынаты цæуылнæ ныссæйыс! Цæу- 
гæ тагъд!.в 
С а х ъ л æ у . (Чиныг æм дæтты). Мæиæ... 
(Николай Петрич ын йæ цонгыл фæхæцыди æмæ 
йæ ахæстонмæ ласы. Сахълæу нæ комы.) 
Николай Петрич. Цæмæн рацыдтæ, 
цæугæ дæ бынатмæ! Химан дын цы загъта, уый 
нæ бамбæрстай?! 
С а х ъ л æ у . Суадз-мæ. Суадз! Мæнæ ма уы- 
цы чиныг фен, Химан, кæддæра дзы цы фыст 
ис! 
Химан. Суадз~ма йæ, цы йæм ис!? 
Икколай Петрич. Цы йæм æнхъæл 
дæ, цæмæй йæ рауадзай ахæстонæй, уыдæттæ кæ- 
ны, æндæр. 
С а х ъ л æ у (чиныг тилы). Ам Химаны сæр 
кæй сыгътай, уый фыст ис æви нæ, Николай 
Петрич? 
X и м а н . Суадз-ма йæ, цы йæм и, æз æй 
фенон. Æрдав-ма йæ ардæм. 
С а х ъ л æ у . Фен-ма йæ, феи, æмæ сбæрæг 
уа, кæддæра уыцы пратакол цы фæци. Мæнæ ма 
уыцы ран бакæс, æмæ мын мæ рæстдзинад базо- 
най. (Чиныг æм радта.) 
X и м а н (кæсы). «Сагодниа пойти к Кудабер- 
ду по делу Ахмета... Уничтожит протаколТуыцы- 
ра, гонорар три рублей шездесат копеек». (Писыр 
йæхи ныкъкъуырма кодта, фыр тыхстæй гæх- 
хæттытимæ архаиы). Хорз. Афтæ фæуæд... Кæм 
дын уыди ацы чиныг? 
С а х ъ л æ у . Мæнæ йæ уым ссардтон. (Йæ 
къухæй бацамыдта.) 
X и м а н . Ахæм хабар у уæдæ.^М-м... (Пи- 
сырмæ.) Мæнæ уый дæ фыст у, Николай Петрич? 
68 

Николай Петрич. На... Ницы... у... 
мæн... 
X и м а н . Цы зæгъыс? Дæ фыст дын нæ зо- 
нын æви куыд æнхъæл дæ?! Æви мæ афæливын- 
мæ хъавыс? Мæнæ уый дæ чиныг нæу? Мæнæй 
æмбæхст цы чиныг дардтай, уый?! 
Николай Петрич. Мæн у, фæлæ фысгæ 
æз нæ ныккодтон. 
X и м а н . Ды уыдтæ, ды! Базыдтон дæ, фæлæ 
зæгъ, цы йæ фæкодтай? Кæд ма уæлæуыл ис, 
уæд æй æри! 
Сахълæу (сыгъдæттæй). Мæнæ адон гæх- 
хæтты сыгъдæттæ сты, æнхъæлдæн, æрдæбон цы- 
дæр сыгъта æмæ хъæр кодта: «Гарит, гарит!»... 
X и м а н . Сыгъды фæци уæдæ! Ныртæккæ 
йын æз йæ сæр цæхæры фæмидæг кæндзынæн, 
ма тæрс. Марадзут, ахæстоны уал æй бакæнут, 
стæй фендзыстæм! Æцæг гарит кæй кæндзæни, 
уый базона!.. 
С а х ъ л æ у (схъомпал сты, ныххæцыди йыл). 
Рацу, рацу, уæдæ æдзух мæ бæрзæйыл кафын- 
мæ хъавыдтæ? 
X и м а н . Цæв æй! Дæ маст дзы райс! 
К а л м а н . Цæугæ, цæугæ, хæлар, фыдбылыз 
хи сæрыл тыхсаг у. (Мыхъхъытæ йæ кæнынц.) 
Николай Петрич. Фæлæуу, хæлар, æз 
дын дæ митæ хурмæ рахæсдзынæн. 
X и м а н . Цы митæ?! Дæуыл къаддæр хъуыд- 
дæгтæ разындзæн уæд?! 
Николай Петрич. На-а, уæдæ, фыл- 
дæр. Иу бон Блыхъойæ та дыууæ туманы гæртам 
чи райста? Зæгъ! 
X и м а н . Æмæ сæ дыууæ æмбисы нæ бакод- 
там? 
Николай Петрич. Ноджыдæр ма дыл 
зонын ахæм хъуыддæгтæ... Æртæ туманы исын 
69 

дыц кæй нæ бауагътон Гуыцырæй, ууыл тæвд 
кæныс?.. Бадзойæ та тинтычъи басылыхъхъ чи 
райста гæртам? 
Химан. Мауал двурныр! Цæугæуалкъарц- 
мæ, стæй фендзыстæм! Ма цыл ауæрдут, цæвут 
æй! (Мыхъхъытæгæнгæ йæ смидæг кодтой.) 
Николай Петрин (мидæгæй). Æртæ со- 
мыл та Пидойы хъуыддаг чи фехæлдта?!,. Фæ- 
лæуу!м 
Химан, Лæуу, лæуу уым. Цом, Калман, 
ныр Гуыцырмæ, уый дзурæд. (Сахълæумæ,) Дæ 
службæ дзæбæх æххæст кæн, уыййеддæмæ дæ æз 
тагъд фидиуæг скæндзынæн. 
С а х ъ л æ у (иннæрдæм). Гуыбырнатор нæ, 
фæлæ... Хъусын дæм... Мæ бон цы уа, уымæй 
архайдзынæн. 
Калман, Хорз фынтæ фен, уæдæ, мах цæ- 
уæм. 
С а х ъ л æ у . Хорзыл амбæлут! 
Ацыдысты 
Х1Уæм ФÆЗЫНД 
Сдхълшу иунæгæй 
С а х ъ л æ у . Цъысымæй фервæзтæн Темыр- 
болаты фæрцы, йæ цæрæнбоны тыххæй скувын 
хъæуы... Паддзахы хорзæх æй уæд, Николай Пет- 
ричы чиныг уый куы нæ бакастаид, уæд ма афон- 
мæ дæр ахæстоны бадин, Ехх! Цы хорз дæ, цы, 
ахуырдзинад! Баназын хъæуы йæ цæрæнбоны 
тыххæй! (Агуывзæйы цы арахъхъ ныууагътпа, 
уый райстпа, хъæрæй.) Гъей, Николай Петрич, 
ракæс-ма мæнæ дæ арахъмæ! Æз нæ уыдтæн — 
гæды уыди!.. (Анызта йæ.) 
Æмбæрзæн 
70 

Темырболат (ахæстонырудзынезгйхъæр 
кæны). Рьбй, æллæх, хуыцау! Дæ адæмы туг дый 
къуыдыр кæлмытæ куы банызтой, сæ удтæй сын 
хынджылæг куы фæкодтай! 
1910 азы. Кæхцгæнæны мшйы 26-æм бон, 
Хърупсы хъæу. 

Д Æ С Н Ы 
Æртæ нывы, цыппар равдысты нæ мæгуыр 
цардæй 
АРХАИДЖЫТÆ: 
Афæхъо — рынчын лæппу, 
Бадзо — йæ фыд, 
Хæлмыцон — йæ мад, 
Аслæмырзæ — Хæлмыцоны æрвад, 
Чабæ — дæсны ус, 
Мæлхъион — йе ’ххуысгæнæг, 
Тотырадз I , 
Асæхмæт ’ - Дæсныфæрсджытæ, 
Мчела — Чабæйы мой, 
Тасолтан . Чабæйы хæзГултæ, 
Хъуыдæберд \ 
Бимболат — ахуыргæнæг, 
Хасæхъо — Бимболаты æмвæнд æмæ 
æххуысгæнæг, 
Фаризæт — Бимболаты ус, 
Турбеджы фырт Турбег, 
Уасдже — 
Æмзор — 
Къæрит — 
Стражиик — 
12-аздзыд 
60-аздзыд 
55-аздзыд 
18-аздзыд 
35-аздзыд 
40-аздзыд 
35-аздзыд 
38-аздзыд 
42-аздзыд 
30-аздзыд 
35-аздзыд 
35-аздзыд 
18-аздзыД 
30-аздзыд 
80-аздзыд 
60-аздзыд 
55-аздзыд 
55-аздзыд 
30-аздзыд 
Дæсныфæрсджытæ, сыхæгтæ æмæ лæппутæ 
ФЫЦЦАГ НЫВ 
Ирон мæгуыр хæххон хæдзар. Цæхæры сæрмæ рæхысыл къæй 
афтидæй ауыгъд. Рахизырдыгæй (æддейæ бакæсгæйæ) арынг 
æвæрд, йæ уæлæ тæбæгъы мидæг — хæбизджынтæ, фæскъона — 
72 

доны къуыстил. Устытырдыгæй къуымы тæскъ ауыгъд, йæ хуыл- 
фы — къустæ æмæ уидгуытæ. Къонайы цур — сугтæ, сæ цуры — 
фæрæт. Къæсæры цур, къуымы — уисой. Иннæрдыгæй фарс — 
хоры къуту. Арынджы цур цæджындзыл сасир æмæ Афæхъойы 
скъолайы хызын ауыгъд. 
Лæгты ’рдыгæй, æддейæ бакæсгæйæ, галиуырдыгæй—Бадзойы 
къæлæтджын æмæ даргъ бандон. Иу цæджындзыл — цырагъда- 
рæн, æнæавг лампæ судзгæйæ æмæ бирæ æрдæгсыгъд хъæдын 
цырæгътæ. 
1-аг ФÆЗЫНД 
Афæхъо, Аслæмырзæ æмæ Хæлмыцон 
Афæхъо хъæрзы, Хæлмыцон фæнык æмбырд кæны, 
йæ дыстæ — мидæгау счъил. Аслæмырзæ уæхстыл 
фыдтæ кæны. 
Хæлмыцон. Цы кæныс, мæ уарзон хъæ- 
бул, цы дæ тынгдæр риссы, дæ сæрыл мæ æрхæс- 
сой? 
А ф æ х ъ о. (хъæрзгæйæ). Уæуу... нæ зонын... 
мæ гуыбын... мæ сæр тъæппытæ фæхауы... 
Хæлмыцон (хæстæг æм бацыди). Уæ, мæ 
фæрстæ тъæппытæ ахауой дæ сæры бæсты, гъе!.. 
Зынджы хуызæн дын куы у, дæ фæхъхъау фæуон; 
хуылыдз хæцъил дын ыл сæвæрон, мæ зæрдæда- 
рæн?.. (Рынчын йæ сæр батылдта. Хæлмыцон 
хæцъил доны тулы æмæ йæ рынчыны сæрыл æвæ- 
ры.) Ма тæрс, мæ уды гага, ма, кæд дын, мыййаг, 
тæвдæй фæрысти, уæд дын фенцайдзæн... (Сæхи- 
цæн.) Æррæ дæн, йæ гуыбын дæр тæвдæй риссы... 
Исты-ма ахæр, мæ хур, æнæхъæн бон хойра- 
джы хъæстæ дæхи куы нæ фæкодтай. Уæд та дын 
уæлкъæйы дзыкка акæнон, къæй уæларт ис æмæ 
ныртæккæ афыцдзæни. Цы зæгъыс, цы ахæрдзы- 
нæ, мæ ахсджиаг? Цы хуыздæр дæ зæрдæ зæгъы, 
73 

уый ма мын зæгъ, мæ чысыл хуры тын, Кæд 
афтæ зæгъыс; «Дæ уд мын афыц», уæд дын уый 
дæр хосæн фыцын. (Рынчын ницыуал дзуры.) 
Цæй-ма, цы зæгъыс?,, Уæ, мæгуыр мæ бон, йæ 
зæрдæйы уидæгтæ цæнкуылтæ кæмæн кæнынц. 
Уæ, тæхуды æмæ йæ къона, рынчын кæй хæдзары 
нæй, Махæн та нæ царды рухс, нæ дарын кæмæ 
кæсы, ацы дунейыл ма нæ къæхтыл кæй фæр- 
цы цæуæм, уый нæ разы сæйгæ кæны. Цыфæнды 
мæгуырæй дæр æнæ рынчын куы уаиккам; рын- 
чын кæй хæдзары нæй, уый ма йæхи цæмæй мæ- 
гуыр хоны, цæ! Райдзастæй афонмæ йæ хъæбул- 
тæм чи кæсы, уый та йæ цардæй цы хъаст хъуамæ 
ракæна, хæрзаг мæнау уымæн йæ зæрдæйы уи- 
дæгтæ цæнкуылтæ нæ кæнынц, фæлæ фæйнæрдæм 
стыр æфсиртæ уадзынц... Уæ, тæхуды æмæ чи амæ- 
лы, уый къона.,. Афынæй дæ, цы, Акко? (Рынчын 
базмæлыд.) Уæ, дæ ныййарæг дæ фæхъхъау фæуа, 
дæ уды низтæ мæ уды хай фæуой, мæ уарзон 
хъæбул. Тæхуды æмæ хуыцауæй уыцы дзырд куы 
рацæуид, æмæ æз дæ рынчыны бæсты авд дæлдзæ- 
хы дæр куы фестин! Ракæс-мд мæм, мæ хуры 
хзй, ракæс, æмæ исты ахæр, цæрдудæй де ’стджы- 
тæ ныхъхъил сты, (Рынчыны йæ низ тыхсын кæ- 
ны æмæ куы иуырдæм, куы инн&рдтм аздæхы*) 
Уæ, мæгуыр мæ уды бон, йе ’нхъæлцаумæ йæ 
размæ удхар кæнгæйæ чц кæсы, мæ дыууæ цæсты 
мæ размæ цæуылнæ рахауынц, дæумæ афтæмæй 
кæсыны бæсты, мæ зæрдæ цыпдар цалхы цæуыл- 
нæ ахауы, цæ!„ Куыд уды фидар мын ис, куы! 
Куыд æнамонд боны райгуырдыстæм цымæ! 
Æвæццæгæн, хæйрæджытæ сæ тæккæ æлгъиты- 
ныл куы уыдысты, уыцы сахат раввæрдтæн, афтæ 
æнамонд дæр уымæн фæдæн, адæм фыд æлгъыс- 
тæн уый куы акæнынц хæйрæджы æлгъыст дыл 
æрцæуæд, зæгъгæ. Тæхуды æмæ чи ницыуал æмба- 
74 

ры, уый къона, лæг махау æнамонд куы уа, уæд 
цас ницыуал æмбара, уыйас — хуыздæр, ацы цар- 
ды бæсты, ацы фыдбонтæ æвзарыны фæлтау. Оф! 
мæ дыууæ фарсы фæйнæрдæм фæтонынц мæ да- 
рæг, мæ уромæгмæ кæсгæйæ. Кæм даэй, уымæн 
дæр ннцыуал зонын: мæ зæрдæ сау дойнагдур 
фестадн. (Йæ цæстытæ доны разылдысты æмæ 
сæ кæлмæрзæны къавазæй сæрфы.) Уæ ху$>щау! 
Дæ быны æвзæрдзинадæй куы ницы ракод^он. 
Уæ, Мадымайрæм! Мæ уд—дæ цæуæнты- фæхъ- 
хъау, баахъаз кæн нæ йунæг тæрйгъæддагæн. 
Сыгъдæг Лæгтыдзуар, дæ лæгъстæгæнæгг бт&м 
æмæ нын нæ иунæджы де ’уазæг бакæн. Уæ, бæр- 
зондыл бадæг дзуар! Акко дæ фæдзæхст фæуæд. 
Йунæг у æмæ йын иунæджы тæригъæд бакæн, мæ 
уд дæ цæуæнтьг фæхъхъау фæуа. Цæмæн уæ 
хъæуы йæ мæгуыр цэерынхъуаг уды ^æри- 
гъæд?.. 
Аслæмырзæ. Цæхх та цы фæкодтай, 
Хæлмыцон? 
Хæлмыцон. Уæртæ йæ къæбицы ссады чы- 
рыны сæр æрæвæрдтон, дæхæдæг æй радав, тæ- 
ригъæд дæ, фæлæ... 
Аслæмырзæ. Мæнæн бæргæ ницы у. 
(Цæхх рахаста æмæ йæ физонæеыл зæры. Йу дзæв- 
гар æнæдзургæйæ алæууыдысты.) 
Хæлмыцон. Нæ лæг та цымæ кæдæм ацы- 
ди, ницы йын базыдтай? 
Аслæмырзæ. Дард нæй уый дæр, ныртæк- 
кæ уартæ фæскъул Æмзоритимæ бадтис. Дысон 
сын сæ фос бирæгъ ныццагъта æмæ кæйдæрты 
хонынц, Гагкойæн дæр загътой, фæлæ сæм уый, 
æнхъæлдæн, не ’ссæудзæни. 
Хæлмыцон. Куы нæ сæм ссæуид, бæргæ, 
кæннод куы ссæуа, уæд нын скувынæн куы бай- 
рæджы уа, мыййаг. Сæ лæппуйы сын рынчын 
75 

куы хуыдтой, цымæ цыхуызæн у, уый та, ницы 
йын базыдтай? 
Аслæмырзæ. Ницы. Уæвгæ Æмзор тынг 
æнкъардæй бадтис, фæлæ фосы тыххæй уыд, æн- 
хъæлдæн. 
Хæлмыцон. Уый фосы тыххæй афтæ уы- 
даид, фосы, адæмы хуымæтæджы нæ хуыдта, æв- 
æццæгæн, сæ лæппу фенцой ис æмæ куывд кæ- 
нынц. (Ныуулæфгæйæ.) Цымæ мах та кæд скуывд 
кæндзыстæм. Тæхуды сæ къона, йæ рынчын йæхи 
зæрдæйы фæндиаг кæмæн сси æмæ хъæлдзæг ку- 
ывд чи кæны! Махæн дæр Акко куы сæнæниз 
уаид, уæд ахæм куывд бæргæ скæниккам... Цавд- 
дур куы фестин ацы ран æмæ ма Аккойы искуы 
йе ’мгæрттимæ хъазгæйæ куы фенин. Хуыцæутты 
хуыцау! Кæд ма нæ исты амонд ис, уæд нын 
нæ рынчыны фервæзын кæн, уый мæгуыр тæри- 
гъæддаг уды бæсты фæлтау йæ ныййарæджы уд 
айс, æмæ уый ацы дунейы æнæнизæй, зæрдæрух- 
сæй цæрын бауадз... (Йæ зæрдæ тынг суынгæг 
ис.) Уæ хуыцау! Цы дын ракодта! Мæ уд мæ 
хъуырмæ куы схæццæ ис... Цы кæнон!.. Кæмæ 
ма мæ сæр бакъул кæндзынæн, кæмæй ма-иу 
мæхицæн ныфсытæ авæрдзынæн, цы ма кæндзы- 
нæн, цы, мæгуыр мæ сæры бон!.. 
А ф æ х ъ о (тынг æнæбарыйæ мадмæ ракас- 
ти). Ма тæрс... на-на, ма тæрс, кæд сдзæ-бæх уаин. 
Хæлмыцон. Бæргæ, куы нæ тæрсин. Мæ 
уд дæр дын уый куы фестид æмæ ма мын ды куы 
сдзæбæх уаис, æз уымæ куы лæгъстæ кæнын, 
æз хуыцауæй æндæр куы ницы курын. Куы дын 
батæригъæд кæниккой зæдтæ, дауджытæ, куы дын 
батæригъæд кæнид стыр хуыцау æмæ мæ уд сæ 
цæуæнты фæхъхъау куы фестид... Кæд дæ бон у, 
уæд ма исты ахæр, мæ чысыл хур, кæд æппын 
дæ тых, дæ хъару, цæй хъару ма дæ баззади, 
76 

фæлае фæфидар уаиккой, кæд дæ туг йæ бынат- 
мæ æрцæуид æмæ та мын адæмы рæнхъы ралæу- 
уис... Цы зæгъыс, мæ хур?.. Куы ницы мæм дзу- 
7>ыс?.. (Йæхинымæры.) Нæй, ницы мæм дзуры, мæ 
; æрдæмæ иу рухсы цъыртт никуыцæйуал цæуы, 
<эгасæй ныссау, ихы къуыбарæй ныууазалдæр ис. 
Æрбацыди Б а д з о 
11-аг ФÆЗЫНД 
Фыццæгтæ æмæ Б а д з о 
Б а д з о (рынчыны цур сбадти). Цы хуызæн у, 
цы, æппын æй куыд ныууагътон, уымæй ницы 
дзæбæхдæр кæны, гъе абондæргъы хæргæ ницы 
акодта, кæнæ дæм йæ цæстæй нæ ракасти? 
Хæлмыцон. Нæ, мæ хур, хойраджы хъæс- 
тæ йæхи куы ницæмæй фæкодта, уæд йæ цæстæй 
кæсынæн у. Лæгъстæ йын бæргæ фæкодтон, фæлæ 
доны хуыпп дæр нæ акодта. 
Б а д з о (пгарст хъæлæсæй). Уый та куыд?.. 
Æддæмæ нæ фæразы? 
Хæлмыцон. Нæ мæ бамбæрстай. Йæхи 
хойраджы нæ, фæлæ доны хъæстæ дæр нæ фæкод- 
та. 
Бадзо. Æгасæй мын мæ уд куы ауайын код- 
тай. 
Хæлмыцрн. Мæ зæрдæ адзæгъæл ис. Кæм 
та уыдтæ, кæ? 
Б а д з о . Никуы, уæртæ фæскъул Æмзоримæ 
бадтыстæм æмæ кæрæдзийæн нæ сагъæстæ код- 
там. Уый дæр, мæгуыр, мæнæй æнæ мæстджын- 
дæр нæу: иуæй сæ лæппу гъа ныр-гъе уæд кæны, 
иннæмæй та сын дысон бирæгъ сæ фосы ньщ 
цагъта, гъемæ йæхиуыл æрдиаг кæны. Дæсны 
фæрсыны йеддæмæ йæ сæрæн ницыуал хос зоны. 
77 

Хæлмыцон. Мæгуырæг, уыдон дæр æцæг 
махау æнамонд куы фесты. Мæнæ мын лæппу 
куы загъта, сыхы хонынц, зæгъгæ, уæд æз та афтæ 
фенхъæлдтон, кæд, мыййаг, сæ лæппу сдзæбæх ис 
æмæ уымæн куывд кæнынц, зæгъгæ. Æнамондæй 
сæ бонтæ хæрынц уыдон дæр махау. 
Б а д з о . Нæ фыдгул афтæ куы уаид. Куыд ма 
вæййы уæдæ æнамонд. Æнамонд куы нæ уаиккой, 
уæд ма искæуыл ахæм гæрæхтæ уайы (Йæ дзып- 
пæй дыууæ къафетты систа.) Елызбар быдыры 
хъæуæй æрбацыд. 
Хæлмыцон. Уый дын сæ радта? 
Б а д з о . Уæдæ мæм æндæр кæцæй æрцыди! 
Кæд хъал у, уæд ма йын сæ ратт, кæд сыл, 
мыййаг, йæхи аирхæфсид, мæгуыр. 
Хæлмыцон (рынчынмæ сæ дары). Акко, 
уæ, Акко, гъа-ма, мæнæ дын баба къафеттæ куы 
æрбахаста.’ Айс-ма, мæ хъæбул, айс, иу чысыл ;ма 
нæм ракæс, мæнæ баба дæ цуры куы бады. 
Б а д з о . Айс, бабайы карк, айс, æмæ нæм ра- 
кæс иу чысыл, æмæ тадын ноджыдæр цыдæртæ- 
балхæндзынæн. 
Хæлмыцон. Нæй, мæ хур, нæ, нæ сæ айс- 
дзæни... Мæгуыр мæ бон... 
Б а д з о (ныуулæфыд). Цы кæнæм... Искуы 
уал ын сæ сæвæр, кæд сæ фæстæдæр, мыййаг, 
уæддæр айсид. (Уæларт цы къæй ис, уымæ амо- 
ны.) Кæд кæрдзын конд фæдæ, уæд ма уый та 
уæларты цы дарыс? 
Хæлмыцон. Æзынма, Аккойæн уæл- 
къæйы дзыкка афыцон æмæ мæм ницы сдзырдта. 
Б а д з о . Куыд кæсын, афтæмæй дзурынтæ- 
йедтæ йæ бон нал у. (Йæ сæрыл ын йæ къух æрæ- 
вæрдта.) Мæнæ йæ сæр дæр цы тæвд у, раст судз- 
гæ æхсидавæй уæлдай нæу, фен-ма йæ: къух 
ыл нæ лæууы. 
78 

Хæлмыцоц. Бæргæ йæ мæ уд зоны. 
Бадзо. Хуылыдз хæцъил ыл куы сæвæрис, 
кæд ын исты æххуыс фæуид. Чи зоны йын йæ 
еудзæгтæ сиса æмæ кæд фæрогдæр уаид. 
Хæлмыцон. Де ’рбацыдмæ йыл бæргæ сæ- 
зæрдтон, фæлаэ никуы æмæ ницы... Фыддæрæй 
фæстæмæ йын æххуыс ницы фæцис, тарфæй-тарф- 
дæр цы кæны, уыййеддæмæ йæм лæджы зæрдæ 
ницæмæй æхсайы двæбæхдæрæй. 
Б а д з о . Уадз æй уæдæ, кæд ын ницы æххуыс 
кæны, уæд. Æвæццæгæн, нæ гуырæнбоны афтæ 
æнамонд фестæм, æмæ цы кæнæм... Хуыцау нæ 
фыдаэбоны тыххæй сфæлдыста æмæ хъизæмарæй 
нæ бонтæ æрвитæм æмæ æрвитдзыстæм. Скувынæй 
хуыздæр амал ын нæ къухы ницы ис æмæ скув- 
дзыстæм, æндæр нæ бон циу?.. Фæлæ ма æрмæст 
мæ зæрдыл цыдæр æрлæууыди, мæ хъус ма цæ- 
мæдæр адардтон, 
Хæлмыцон. Цы? Цæмæ? 
Б а д з о . Йæ рынчын мæм аххосы рынчыны 
хуызæн кæсы. 
Хæлмыцон. Æз дæр афтæ æнхъæл дæн, 
æндæр уыцы æваст цæмæй æрбарьщчын уыдаид, 
мæ фæрстæ йын фехæлой. Ноджы иу фыдбылызы 
скъоламæ цæуы æмæ дзуары бын;куывды дæр 
никуыуал уыди, æнæрай дзы фæуой, кæд нæ цæ- 
мæн хъуыди уыцы скъола! 
Б а д з о . Нырма мын йæ уд куы фервæзид, 
уæд æй скъолайы къæсæрæй кæсын бæргæ никуы- 
уал бауадзин. Æрра ахуыр сæ цы кæнынц, уыййед- 
дæмæ сæ нæ ирон æгъдæуттæй ницæуыл ахуыр кæ- 
нынц. Нæ ирон зæдтæн æмæ дауджытæн куыд ку- 
вын, куыд лæгъстæ хъæуы, уымæй сын ницы амо- 
нынц. Нæхимæ фыдæлты кувæндæтты сын рохуа- 
ты ныууадзын кодтой, фæлæ сæ алы хуыцаубон 
фосы дзугæй аргъуанмæ баскъæрынц, сæ ахуыр- 
79 

гæнæг, зæронд цæуау, сæ разæй, афтæмæй, кæн- 
нод, дам, сауджын хæцгæ кæны. Æвæццæгæн, 
уыцы сауджын йæхи нæ ирон дзуæрттæй бæр- 
зонддæр нымайы æмæ йын уый барст нæ уыдзæн, 
искуы йын йæ бон базонын кæндзысты нæ хохы 
дзуæрттæ, сызгъæрин бынаты фæбадой!.. Аххос 
ын уыдзæни, аххос, æмæ балæгъстæ хъæуы. Нæ 
хохы дзуæрттæн скувæм, табу — сæхицæн, сæ ном 
сын рагæй нал ссардтам æмæ нын æй кæд ныб- 
бариккой. Мæ зæрдæйæн нæ фосæй адджындæр 
чи уыд, уыцы æнæ нысан урс уæрыкк куыд сыгъ- 
дæг зæрдæйæ аргæвстам, афтæ æххуыс бакæнæд 
нæ рынчынæн дунейы рафæлдисæг стыр хуыцау... 
(Аслæмырзæмæ.) Уыцы царм бафснайдтай, 
куыйтæ» дын æй ма фæласæнт. 
Аслæмырзæ. Æфснайд у. 
Б а д з о . Цæхх дæр ыл ныккодтай? 
Аслæмырзæ. На,цæххнæмкуынæуалис. 
(Хæлмыцон цæхæрæй райста йæ чъири æмæ йæ 
гуыдынмæрзæнь р, сæрфы.) 
Б а д з о . Нæ фос æдзæххæй цагъды кæндзыс- 
ты уæдæ... (Æхсидав фæздæг кæны. ) Уый ма 
аппар, фæздæгæй нæ куы мары, цæрдæй кæуи- 
наг стæм, ноджы цæстысыг мизын кæны. (Хæл- 
мыцон чъири сæвæрдта æмæ æхсидав æддæмæ 
ахаста.) 
Ш-аг ФÆЗЫНД 
Рынчын, Бадзо æмæ Аслæмырзæ 
Б а д з о (рынчынмæ сабырæй). Акко, уæ, Акко, 
фынæй дæ, цы? (Рынчын базмæлыди.) Дæ цæстæй 
ма мæм ракæс, бабайы кæркусæг. Ма тæрс, мæ хур, 
ма, ныртæккæ хуыцаумæ скувдзыстæм, æмæ дын 
кæд батæригъæд кæнид, кæд дын дæ цæрын- 
80 

хъуаг уды фервæзын кæнид, цæмæй йын кувын 
æмæ табу фæразай, уый тыххæй. Кæд нæ тыхст, 
яæ уырыдмæ стыр хуыцау æркæсид æмæ ма дын 
дæ мæллæг уæрджыты» тых бауадзид. Иу чысыл 
ма мæм ракæс, мæ хур, ракæс, мæнæ дын цы 
хъазæнтæ ратдзынæн. (Рынчын нæ дзургæ кæны, 
нæ кæсгæ. Бадзо фæсабыр ис, стæй ныуулæф- 
гæйæ.) Гъех! Мæгуыр мад æмæ фыды зæрдæ, куыд 
фидар ран стут, куы! Куыд фæразут кæсын уæ 
цотмæ, уый хуызæн рынчынмæ, фæрчытæ цæуыл- 
нæ ахаут мæстæй — зæнæджы мæтæй! Æфсæйнаг 
дуæртты мидæгæй куы нæ стут æмæ уыл болат 
гуыдыртæ æвæрд куы нæ ис, мыййаг... Офф, куыд 
адджын дæ, куыд, зæнæг, зæххыл дæуæй уарзон- 
дæр куы ницы ис мад æмæ фыдæн; дæуæй зынаргъ- 
дæр куы ницы ис æппын мад æмæ фыды зæр- 
дæйæн, дæ цинмæ кæсынæй куы нæ æфсæдынц, сæ 
царды рухс ды куы дæ! Дæ мæтæй мæрдтæм 
стыр аргъæй фæндаг куы агурынц, дæ низ сын 
дунейы цард куы халы. Охх! Мæ зæрдæ сылгой- 
маджы зæрдæйæ тынгдæр суынгæг ис... Бирæ маст 
федтон, бирæ фыдæбон бавзæрстон; фыдбон фыд- 
дурæй мæ сæр цы нæ бавзæрста, ахæм мын нал баз- 
зад, фæлæ зæнæджы маст, дæу хуызæныл нæма 
фембæлдтæн мæ мæгуыр царды мидæг. (Йæ худ 
систа æмæ сыстад.) Уæ, æмбал кæмæн нæй, уыцы 
стыр хуыцау! Дæумæ мæ курдиат æрвитын: ма 
нын бауадз нæ зæрдæйы, ныр цы маст ис, уымæй 
уæлдай, дзæгъæл нын ма баззайын кæн нæ мæ- 
гуыр зæронд стджыты. Дæ бон бирæ у, дæ рахиз 
базыры бын бакæн дæ иунæг цагъайраджы. 
Хæлмыцон æрбацыди. 
81 

1У-ам ФÆЗЫНД 
Фыццæгтæ Хæ л м ы цо ним æ 
Хæлмыцон. Нæ дæм ракаст, нæ, æлдын 
йæ цæстытæй? 
Б а д з о . Нæй, нæй, бæргæ йын балæгъстæ 
кодтон, фæлæ мæм нæ дзыхæй дзуры, нæ цæстæй 
кæсы. Мæ зæрдæ мын ницæмæй фæфидар кодта — 
æгасæй ныммæгуыр, ныссау... 
Хæлмыцон. Мæгуыры бон ныл æркодта 
æмæ ма цы кæндзыстæм, цы!.. 
Бадзо. Цы кæнæм, цы нæ бон у, цы йын нæ 
къухы ис скувыны йеддæмæ? Хуыцауæн балæгъ- 
стæ кæндзыстæм, кæд æм нæ куьшд фехъуысид 
æмæ нæ тæригъæдмæ æркæсид. Уый бон бирæ у, 
табу — йæхицæн. 
Хæлмыцон. Табу — йæсыгъдæгдзинадæн, 
сызгъæрин тæбæгъты’ йын куывдæуæд,.. Физо- 
нæг куы афыцид тагъддæр, уæд скувиккам, ца- 
дынмæ хур нæ аныгуылд. 
Аслæмырзæ. Уый ныртæккæ ацæттæ уы- 
дзæни, чысыл йеддæмæ йæ нал хъæуы. 
Б а д з о . Цæй, æз уал цæуын, уæдмæ фæс- 
тæмæ фездæхдзынæн, кæд мын Елызбар цæхх рат- 
тид, фæлæ ды зæлдаг, уæхсты бырынкъыл цы акæ- 
нæм, уый, стæй иу-æртæ мыдадзын цырагъы фен. 
Хæлмыцон. Зæлдаджы мур дзы бæргæ ис, 
фæлæ цырæгътæ- кæм ссардзыстæм? 
Б а д з о . Куыннæ нæм ис, айфыццаг рындзы 
дзуармæ кæй æрбахастон, уыдонæй ма куы баз- 
зади. 
Хæлмыцон. Тары фæуай, уастæн, цы зæр- 
дæ дæ! Ис ма дзы, ис... (Бадзо ацыди.) 
82 

V-&м ФÆЗЫЫД 
Р ы н ч ы н , Хæлмыцон æмæ Аслæмырзæ 
Хæлмыцон. Æрбайрох мæ сты, цы ма зо- 
нын, цы: мæ иунæджы мæтæй кæм дæн, уымæн 
дæр ницыуал æмбарын. Мæ зæрдæ хæдзаримæ нал 
дзуры, стырдæр маст дзы бацыди. (Рынчын хъæрз- 
гæйæ змæлы.) Цы кæныс, цы, мæ ахсджиаг хъæ- 
бул, хъал дæ, мæ зæрдæдарæн?.. Уæ, мæгуыр дæ 
чысыл уды бон, гъе ацы низы ахæст чи фæцис. 
Стырдæр мæгуыры бон та дæ ныййарæгыл куы ис, 
дæумæ афтæмæй чи кæсы». Куыд уды фидар мыл 
ис, куы, авд марды цæуылнæ акæнын ацы мæсты- 
тæ æвзарыны бæсты! Уæ, дæ сæрыл мæ æрхæссой, 
мæ ахсджиаг, дæ уды рынтæ мæ хъуыры ацæуой, 
Акко!.. Мæ зæрдæ фескъуыйы, мæ зæрдæ, тæ- 
худы æмæ сау фæнык куы фестин æмæ дæ тæри- 
гъæдмæ, хъæрзынмæ мæ хъустæй куынæуал хъу- 
сйн. (Фæхъус и.) 
Мæлхъион (æддейæ). Æгъы! Æгъы! 
Аслæмырзæ. Æнхъæлдæн, æддейæ нæм 
чидæр дзуры. 
Мæлхъион (æддейæ). Æгъы! Æгъы! 
Хæлмыцон. Чи дæ? Мидæмæ нæм рацу, 
ма тæрс, нæлгоймагæй нæм ничи ис* Æвæццæгæн, 
рынчынфæрсæг исчи æрбацæуы. (Мæлхъион æрба- 
цыд.) 
УЬæМ ФÆ8ЫНД 
Рынчын, Хæлмыцон, Мæлхъион 
æмæ Аслæмырзæ 
Мæлхъион. Æзынма, нæ хицау сымахмæ 
ис. Де ’зæр хорз, æмæ дын дæ рынчыны хуы- 
цау дæхи уды фæндиаг скæнæд. 
Хæлмыцон. Зæрдырай у, дае хъæбулты 
хурæй бафсæд, абад ма уал. 
Мæлхъион. Мæ судзгæ Мæрдыстæн, ны- 
83 

ронг ницы фехъуыстон, уыййеддæмæ ардыгæй 
ардæм цас æрбауаинаг у. Цы хуызæн у? 
Хæлмыцон. Дæ хъæбулты хæраммæ бæл- 
лæг дæр уый хуызæн куы уаид, гъе куыд æй 
уыныс, уымæй уæлдай къæбæр не ’схаста йæ 
дзыхмæ абондæргъы. 
Мæлхъион. Уæ, мæ фæрстæ уын фехæлой, 
гъе, æмæ афтæмæй рагæй рынчын у, куы ницы 
фехъуыстон, æндæрæбон дæр ма йæ хызын йе 
’ккой, афтæмæй æнæзивæг скъоламæ куы фæцæй- 
згъордта. 
Хæлмыцон. Уастæн, йæ тæригъæдæй 
сыгъд ссæуа уыцы скъолайыл, кæд уырдыгæй 
куы ссыд, уæд, къæбæр йæ дзыхмæ не ’схæсгæйæ, 
хуыссæны ныххаудта æмæ йæ сæр уæлæмæ нал 
систа... Ницы мæ сæрæн зонын, ницы, Мæлхъи- 
он, цæмæн афтæ фæцис... 
Мæлхъион. Ма тæрсут, æвæццæгæн ын 
исты аххос у, æндæр уыцы æваст цæмæй æрба- 
рынчын уыдаид. Балæгъстæ кæнут, скувут æмæ 
кæд фенцой уаид кæннод ма йын дæлæ... 
Хæлмыцон. О, мæ уд, о, нæхи зæрдæ 
дæр æм уымæй æхсайы. Мæнæ кувинæгтæ кæнæм 
æмæ скувдзыстæм, стæй йæм кæд нæ зæрдæ дзæ- 
бæхæй фехсайа, уæд стыр куывд скæндзыстæм 
йæ фенцойгæнæг зæды хайæн. 
Мæлхъион. Мæ дзырд дын хъыг ма уæд, 
фæлæ дзуæрттæ дæр æмхуызон не ’сты. 
Хæлмыцон. Куы ницы зонын, цæй тых- 
хæй афтæ зæгъыс? 
Мæлхъион. Ницæй тыххæй, фæлæ афтæ... 
Хæлмыцон. Уæд мæрдты бæсты Бын- 
дзийы цæсгом ма фен, ды мын исты куы бамбæх- 
сай! Цæмæн афтæ загътай? 
Мæлхъион. Уый дын зæгъынмæ хъавыд- 
тæн æмæ дзуæрттæ дæр æмхуызон не ’сты, хи 
84 

æрхъуыдыйы куывд дзы бирæ нæ исы, мæ хур. 
Дзуары зæрдæ цы зæгъы, уый сымах цæмæй 
зонут? Ахъуыды-ма кæн дæхæдæг: сымах уæрыкк 
аргæвстат, табу — йæхицæн, уый ма уæд кæд 
гал кæнæ æндæр исты агуры. 
Хæлмыцон. 0, мæ уд, о, æмæ уый та мах 
цæмæй базонæм? 
Мæлхъион. Æниу æй æз цæмæй зонын! 
Уый дæлæ Чабæ йеддæмæ ничи базондзæн, уый 
йын бафæрсут... (Рынчын базмæлыди.) 
Хæлмыцон. Цы кæныс, мæ ахсджиаг, 
цы?.. 
Мæлхъион (рынчыны сæрыл йæ къух 
авæрдта). Нæ зæгъын, нæ дзуары тæфаг æм хæц- 
цæ кæны. Аххосы рынчын у, мæ хур. Аххос 
йæ бакастæй дæр бæрæг у... Мæ къух цыма цæ- 
хæры хуылфы ис, æвæццæгæн ын карз аххос у. 
Хæлмыцон. Гъе абондæргъы дæр афтæ 
у, хуылыдз хæцъил дæр ыл бæргæ сæвæрдтон, 
фæлæ йын ницы ахъаз фæцис. 
Мæлхъион. Карз аххос ын у, карз, тары 
фæуон, уымæн афтæ тæвд кæны. Йæ хуылыдз 
хæцъил уымæн дæлæ Чабæ у, мæ хур. Фæлæ йын. 
дæсныйы æнæ бафæрсгæ ма фæут. Уый йын куы 
бафæрсат, уæд ын æппындæр ницыуал тас у, 
Бындзийыстæн. Иу бон уæртæ- Хæлтийы лæппуйы 
ингæны былæй куы раздæхта, уæд сымахæн йæ 
цæст нæ бауарздзæни? 
Хæлмыцон. Æмæ цымæ ныр сæхимæ уы- 
дзæн, уæд æм ныццæуин! 
Мæлхъион. Уæдæ æндæр кæм уыдзæни, 
кæм æнхъæл ын дæ, исты дын иннæ дæснытау 
хъæуи-хъæу, хæдзари-хæдзар куы нæ зилы. Нæ, 
мæ хур, нæ, уый хуызæн дæсны бæстæм нал 
æрцæудзæни, мæ мæрдтыстæн, гъемæ йæм адæм 
дæр уыцы гуылф-гуылф уымæн кæнынц. Уый 
85 

бирæйы фервæзын кодта мæлæтæй, гъемæ йæ 
сымах дæр бафæрсут æмæ æнæмæт уат. 
Хаелмыцон. Уый куыд æнцон у, афтæ 
æххуыс ын бакæнæнт нæ бæсты дзуæрттæ. Цымæ 
йæм æртгоймаг ныххæссын хъæуы, æви цырагъæй 
фæрсы? 
Мæлхъион. Æртгоймагæй дæр фæрсы, фæ- 
лæ цырагъæй ноджы хуыздæр хаты... Цæй, æз ныр 
цæуон, нæ мæ æвдæлы, фæлæ-иу Чабæмæ дæс- 
ныфæрсæг æнæ ныццæугæ ма фæу, æз дæр ын 
балæгъстæ кæндзынæн æмæ дын кæд дзæбæх ба- 
фæрсид. 
Хæлмыцон. Æмæ мæ уд дæ фæхъхъау 
куы фестид. 
Мæлхъион. Йæ зæрдæ дæр ын-ну дзæ- 
бæх алхæн. Дæсны æмæ дзуарæй уæлдай нæй, 
сæ зæрдæ сын куыд балхæнай, афтæ æххуыс дын 
бакæндзысты. 
Хæлмыцон. Уыйтыххæйфæстæмавбæргæ 
ницæуыл фæхæцдзыстæм. 
Мæлхъион. Цæй, уæдæ дын дæ рынчын 
хуыцау дæхи уды фæндиаг скæнæд. 
Хæлмыцон* Дæ хъæбулты хурæй бафсæд. 
Дæ фæндиагæй дæр ын бæргæ ницы уайд. (Мæл- 
хъион ацыди.) 
\1Ьæм ФÆЗЫНД 
Фыццæгтæ æнæ Мæлхъио.н 
Хæлмыцон. Цæй-ма, ныр афоныл куы æр- 
бацæуид, уæд скувиккам æмæ Чабæмæ дæр ныц- 
цæуин. 
А с л æ м ы р з æ . О, ныр физонæг дæр фых у, 
æнхъæлдæн. (Уыны йæ). 
Хæлмыцон (иу дзæвгар æпцады ф&стæ 
хъарæгхъæлæсæй). Тæхуды йæ къона, афонмæ йæ 
86 

зæнæгмæ райдзастæй чи кæсы æмæ сæ цинæй 
бон уыдисн чи рæзы, æхсæв — уылынг. Мах та, 
мæгуыр нæ бон, æмпылгæ кæнæм нæ хъæбулы раз, 
Афонмæ йæ дæпдуйы зарæг сæрвæтæй каэмæн 
хъуысы, уымæн йæ цард адджын цæуынще уа, 
цæ! Махæн та нæ иунæджы хъæрзын нæ хæ- 
дздры къуымæй хъуысы æмæ йæ ныййарæджы 
зæрдæ сау тъæппытæ фæхауы. Кæдмæ мде иунæ- 
джы рынчынмæ кæсдзынæн, мæ сау зæрдее фа- 
хæла! Уæ, дæ сæрыл мæ æрхæссой, Акко, дæ ный- 
йарæг дæ фæхъхъау фæуа! (Вадзо æрбацыдц, 
Афæхъо базмæлыд, уæззау хъæрзт кæны,) Цы кæ- 
ныс, дæ сæрыл мæ æрхæссой, цы?.. 
В а д з о, Ма тæрс, мæ хур, ма, (Аслæмыр- 
зæмæ,) Фен-ма йæ, кæд фых у, уæд скуэæм. 
Аслæмырзæ (федта), Фых у, 
Бадзо, Цæй, уæдæ ныр кузæм, афон дæр 
у. Марадзут, æрцæттæ кæнут, (Аслæмырзæ фц- 
зонæг Вадзомæ радта, æмæ йын тымбыл æр^ 
тыкъахыг фынг йæ разы æрæвæрдта. Хæлмыцон 
хæбизджынтæ, авджы дзаг арахъхъ æмæ сыкъа 
рахаста æмæ сæ Аслæмырзæ раиста, Уæхсты 
бырынкъыл зæлдаджы мур бакодтой,) 
Бадзо. Цырæгътæ дæр рахæссут æмæ сæ 
ссудзут. (Хæлмыцон сæ рахаста æмæ сæ ссыгъ- 
той æхсидавæй, Вадзо, кувинæгтæ куыд æбæлы, 
афтæ райста æмæ кушн райдыдта. Хæлмыцон 
æмæ Аслæмырзæ оммен кæнынц. Фыццаг арæх- 
дæр æмæ æхсызгондæрæй,) 
Хуыцау, табу — дæуæн, хуыцау... Хуыцау, ахъ- 
аз нын бакæн. Хуыцау, мæ мæгуыр кузинаг дæм 
барст æмæ сыгъдæгæй ктццæ кæнæд. Стыр хуы- 
цау, зæххыл дæ быны цыдæриддæр ис; адæмæй 
дæр, зæдæй дæр, дуагæй дæр, уыдон иууылдæр 
де ’сконд, де ’сфæлдисгæ сты æмæ пын æцпæты 
фыццаг дæхи хорзæх ратт, стæй уыдон 
*97 

се ’ппæты. Сыгъдæг хуыцаубоны дæр æмæ 
афæдзты дæр ды рауагътай, æмæ хуыздæр 
бонтæ, хуыздæр афæдзтæ хъæлдзæг, æнæнизæй 
куыд æрвитæм, уыцы амонд нын ратт. Дуне скæ- 
нæг хуыцау, зæххыл дын зын ницы ис, дæ быны 
ницы фæсусæг уыдзæни: куыд сыгъдæг стæм, 
куыд сыгъдæг зæрдæйæ дын кувæм, афтæ сыгъ- 
’дæг цард нын ратт, афтæ ахъаз бакæн мæнæ нæ 
мæгуыр рынчынæн, ацы кувинæгтæ уый тыххæй 
конд сты æмæ, хуыздæр кæй кувинаг æмæ курдиат 
айстай, уый æмбал мах дæр бакæн. Дæ кувæг 
адæм стæм, æмæ нын нæ зæрдæйы маст ма бау- 
адз, сыгъдæг хуыцау! Нæ удтæ дæр æмæ нæ 
сæртæ дæр дæ бар сты, æмæ нæ де ’уазæг, 
дæ фæдзæхст бакæн, де ’сконд дзуæртты 
хорзæх нын ратт. Хуыцау, фыдбылызæй 
нæ бахъахъхъæн, дæ бирæ хорздзинæдтæй та 
нæ хайджын бакæн. Хуыцау, куыд хæларзæрдæйæ 
цæрæм, афтæ ахъаз бакæн нæ рынчынæн; фыдбы- 
лыз никæмæн кæнæм, хуыцау, — фыдбылызмæ 
нæм-иу йæ хъус чи дара, уымæн та мацы бантысын 
кæн, йæ фæндтæ, йæ фыдбылызтæ-иу ын йæхи 
сæрыл æртыхсын кæн. Мæгуыр стæм, хуыцау, 
никæй ницы хъыгдарæм, чи нæ хъыгдара, 
уымæн та тыхджын ныхкъуырæг ды фæу. Хуы- 
цау, кæд мæнæ нæ рынчынæн дæр искæй къу- 
хæй исты фыдбылыз у, уæд ма ныббар нæ тæригъ- 
æд хæрам лæгæн. Хуыцау, кæд дæ быны исты 
фæрæдыдыстæм æмæ йын дæ аххосæй исты у, уæд 
та, æвæццæгæн, не ’нæзонды тыххæй уыдаид, æмæ 
нын æй ныббар, бараг хуыцау. Абонæй фæстæмæ 
дын нæ бон цы уа, уымæй дæ ном ардзыстæм... 
Гъе хуыцау, дæуыл фæдзæхсын нæ рынчыны 
æмæ йæ хъахъхъæнæг ды фæу, дæхи æмæ йын 
дæ дзуæртты хорзæх ратт. Дæ бон бирæ у, хуы- 
цау,—мах бон баахъаз нæу, Сызгъæрин Уастыр- 
88 

джи, иры ныфс æвæрæг ды дæ æмæ нын ныфс- 
джын-амондджын цард ратт, нæ фæндаггоны-иу 
фандараст фæкæн, бынæттонæн таæнæниз цард 
ратт.’ Сыгъдæг Уастырджи, кæддæриддæр мæгуыр 
лæджы фарс лæууæгдæ — мах дæр уыцы мæгуыр- 
тæй стæм, æмæ нын дæ хорзæх ратт, ахъазгæнæг 
нын фæу, нæ рынчыны де ’уазæг бакæн. Ныхасы 
Уастырджи, бæрзондыл бадыс,—ныллæгмæ та нын 
хæрзтæ ракæн. Дардæй дын цы адæмтæ кувынц, 
уыдонæй хуыздæр ахъаз, хуыздæр æххуыс кæмæн 
бакодтай, уый æмбал мах дæр бакæн; нæ мæгуыр 
кувинаг дын æхцон фод, цы рынчыны тыххæй 
конд у, уый æнæниз скæн. Тыбаууацилла, нæ 
кувинаг дæм барстæй хæидæ кæнæд, зæдты уæ- 
лейы бадыс æмæ дæ бон бирæ у — нæ рынчыны 
де ’уазæг бакæн. Мадымайрæм, дæ фæдон стæм, 
æмæ нын фæдоны æххуыс бакæ — нæ кувинаг 
дæм сыгъдæгæй хæццæ кæнæд. Зыруджы зæрин 
майрæм, дæ фæдзæхст, де ’уазæг нæ бакæн. Хъу- 
ды сыгъдæг майрæм, дæ кувæг адæм стæм, Земæ 
ныл дæ кувæн бонтæ хъæлдзæг, сæрæгасæй æр- 
уадз. Хоры уацилла, хор дæттæг дæр æмæ цард 
дæттæг дæр ды дæ, æмæ нæ дæ хорздзинæдтæй 
хайджын бакæн. Таранджелоз, дæ быны амонд- 
джындæрæй чи цæры, уый æмбал мах дæр бакæн. 
Нæ рынчын дæр дæ быны ис æмæ йæ фыдбы- 
лызæй бахъахъхъæн; дæ хъæлдзæг кувæн бонтæм 
æй æнæниз скæн, дæ быны — дæ сызгъæрин ку- 
вæндоны хъæлдзæг куывд куыд скæнæм. Рыны 
бардуаг, дардмæ дæм кувдзыстæм, хæстæгмæ нæм 
ма æрцу. Куы æрцæуай, уæд та-иу нæ æнæниз, 
сæрæгасæй ныууадз, афтæмæй дæ сызгъæрин бы- 
натмæ фæфардæг у. Аларды, нæ кувинаг дæм 
барстæй хæццæ кæнæд, нæ чысылтæ де ’уазæг 
сты æмæ сын дæ хорзæх ратт, хæларзæрдæ сæм 
у. А бынаты хицау, дæ быны нæ амондджын, 
89 

сæрæгасæй фæцæрьш кæн. Дæ бон бирæ у, æмæ дæ 
бынмæ фыдбылыз ма æрбауадз, æхсæв алчи йæ 
хуыссæнуаты дæуыл йæхи фæдзæхсы æмæ нæ 
рахизмæ бафæдзæхс, дæ быны цы рьшчын ис, 
уымæн та æххуысгæнæг фæу. Хъелы бæрзонд 
дзуар, нæ рынчьшæн баахъаз кæн, ахъаз дæ бон 
у æмæ. Реком, дæ сыгъдæг кувæн бонтæ æрхæц- 
цæ кæньшц, æмæ ныл сæ хъазгæ, худгæйæ æруадз, 
нæ рынчыны тыххæй цы кувинæгтæ скодтам, уы- 
дон та уал дæм барстæй фæхæццæ уæнт. Мыкалга- 
быр, бæркад дæттæг ды дæ, æмæ нын амондджын, 
бæркадджын цард ратт, цы чысылæй-иу дын дæ 
ном арæм, уый дæр дьш бирæйы бæсты уæд, 
æмæ хуыздæр ахъаз кæмæн бакодтай, уый æмбал 
нæ мæгуыр рынчыны дæр бакæн. Сырхы дзуар, 
а бæсты хъахъхъæныс алы фыдбылызæй æмæ нæ 
рынчыны хъахъхъæнæг дæр фæу, сызгъæрин тæ- 
бæгъты дьш фæкуывдæуа. Джеры дзуар, алы ра- 
нæй, алы бæстæй, арвæн йæ алы кæрæттæй дæм 
адæм кувынмæ цæуьшц, æмæ хуыздæр кæй куывд 
айстай, хуыэдæр ахъаз кæмæн бакодтай, уый æм- 
бал мах дæр бакæн.Ныр уал дын ардыгæй ку- 
вæм, фæлæ дæ кувæн бынатмæ, дæ кувæндон- 
мæ æнæниэæй куывды куыд ныццæуæм, уыцы 
амонд нын ратт. Ичъына, дæ хъазæн бонтæ аерæв- 
вахс кæнынц, æнæниз сæрæгасæй нæ куыд æрæй- 
йафой, уыцы æххуыс дæ курæм. Фæлвæра, фос 
дæттæг ды дæ æмæ нын хорз фос, хорз амонд 
ратт.,. Рындзы дэуар, мæсыджы дзуар, а бæсты 
дзуйерттæ, уæ быны нын амондджын, сæрæгас 
цард раттут. Уæ бон бирæ у, а бæсты дзуæрттæ, 
æмæ нæ рынчынæн уыцы ахъаз бакæнут, Хетæ- 
джы дзуар, тæтæртуйп быдыры ныфсæвæрæг сы- 
мах стут,— ныфсджын, амондджын цард нын 
раттут — нæ мæгуыр кувинаг уæм сыгъдæг æмæ 
барстæй хæидвд кæйæд, æмæ нын нæ рынчыны 
90 

уе ’уазæг бакæнут, Нæ хохы бæрзонд дзуæрт- 
тæ, уæ быны цæрджытæй хуыздæр æххуыс, ху- 
ыздæр ахъаз кæмæн бакодтат, уый æмбал мах 
дæр бакæнут, нæ мæгуыр кувинаг уæм сыгъ- 
дæгæй бахæццæ уæд æмæ кæй тыххæй конд у, 
уый æнæниз скæнут, йæ мæллæг уæрджыты йьщ 
тых бауадзут, сызгъæрин фестат, æмæ йæ уæ 
сызгъæрин базырты бын бакæнут, Куыд сыгъ- 
дæгæй, куыд рæстæй цæрæм уæ быны, афтæ 
æххуыс ын бакæнут, нæ хохы сыгъдæг зæд- 
тæ, дауджытæ... Рухс чырысти рухс зæрдæйæ 
нæ бацæрын кæн. Дæ цытджын бонтæ ныл 
кæддæриддæр хъæлдзæгæй, æнæнизæй уадз„. 
Хуыцау! Дзуæрттæ, зæдтæ, дауджытæ! Кæд æм уæ 
аххосдзинадæй исты, мыййаг, хæццæ кæны, уæд 
ын баахъаз кæнут, йæ мæгуыр уд ын ма айсут, 
куывд уын скæндзынæн, афтæ табу — уæ сызгъæ- 
рин фæндæгтæн, амæй райсоммæ йæ уæд фенцой 
кæнут, уымæй йæ базондзыстæм æмæ та уын 
сыгъдæг зæрдæйæ хъæлдзæг куывд скæндзыстæм. 
Нæ цъæх гал уын снывонд кæндзынæн, райсом 
æй къæбæлæфцæг скæндзынæн æмæ уын æй стыр 
хуыцаубон аргæвддзыстæм. Хуыцау, бирæ куыв- 
дæй бирæ хорз — хуыздæр, æмæ нын хорздзи- 
нæдтæ ратт, Зæдтæ, дауджытæ, æз кувын нæ 
зонын, курын зонын æмæ нæ ма бамæстджын 
кæнут, нæ зæрдæйы нын зæнæджы маст мауал 
бауадзут, сызгъæрин тæбæгъты уын фæкуывдæ- 
уа,., Афтæ ма цы зæд, цы дуаг зæгъа; «Уыцы 
мæгуыр лæг йæ мæгуыр кувинагæй мæ ном куы 
ссардтаид — хуыздæр ахъаз ын æз бакодтаин», нæ 
кувинаг уымæн уæлдай барст фод. Чырыстон, чы- 
рысти, 
Аслæмырзæ. Кæй ном ссардтай — се 
’ппæты хорзæх дæ уæд, (Райста кувцнæгтзе æмæ 
ацахуыста.) 
91 

Б а д з о . Хуыцау, баххуыс нын кæн. (Сбад- 
ти. Æддейæ куыдзы рæйын). Чидæр æрбацæуы 
æнхъæлдæн. (Хæлмыцонмæ). Айс уал уыдон къæ- 
бицмæ. Аслæмырзæ, ды та æддæмæ акæс, чи у? 
(Аслæмырзæ ацыд, Хæлмыцон фынг æмæ куви- 
нæгтæ къæбицмæ ахаста.) 
Хæлмыцон. Нæ, мæ хур, нæ, дæсны йын 
бафæрсын хъæуы, Мæлхъион мын мæнгæй нæ 
загъта. 
Б а д з о . Цы дын загъта? 
Хæлмыцон. Дзуæрттæй, дам, хи æрхъуы- 
дыйы куывд бирæ нæ исы: сымах, дам, уæрыкк 
аргæвстат, уыдонæн та, дам, сæ зæрдæ, чи зоны, 
æндæр исты агуры, æмæ, дам, уый Чабæ йеддæмæ 
ничи базондзæни. 
Б а д з о . Омæ ныццу, æмæ йæ бафæрс, уый 
æцæг æрхъуыдыйы аккаг у... 
Æрбацыди Бимболат 
УШ-æм ФÆЗЫНД 
Фыццæгтæ æмæ Бимболат 
Бимболат. Уе ’зæртæ хорз, æмæ уын уæ 
рынчыны хуыцау æнæниз скæнæд уæхи фæн- 
диаг. 
Б а д з о . Хуыцауæй арфæгонд у, æмæ нæм 
амондджын къах æрбавæр, хорзæн æй куыд ба- 
зонæм. 
Бимболат. Иунæг хуыцауы бафæндæд 
(Хæлмыцонмæ.) Де ’зæр хорз, æмæ дын дæ хъæ- 
булы хæрам хуыцау макуы фенын кæнæд. 
Хæлмыцон. Æнæнизæй фæцæр. 
Б а д з о. Æрынцай уал, Бимболат, иу чысыл 
нæм абад. 
Бимболат (сбадгæйæ). Афанасиу, а Афана- 
сиу. Æз ма дис кодтон, скъоламæ цæуылнæ ссы- 
92 

ди, зæгъгæ, стæй мын уæлæ Мæлхъион загъта, 
рынчын у, зæгъгæ. Цы хуызæн у? * 
Б а д з о . Ницы хуызæн — гъе куыд æй уы- 
яыс, афтæмæй лæууы æнæхъæн боиы дæргъы... 
Хæлмыцон. Дæ фыдгул дæр æмæ нæ хæ- 
раммæ бæллæг дæр æндæр хуыздæр куы нæ уа- 
пгской. 
Бимболат. Йæ хъыгдарæг циу, цы дзы 
риссы? 
Б а д з о . Æмæ йын цы зонæм, тæвд кæны — 
йæ пиллон калы. 
Бимболат. Ма йын тæрсут, кæд фенцой 
уаид. Ноджы абон писмо райстон: нæ бæстæ, нæ 
хæхтæ æмæ нæ цард уынынмæ æрбацæуынц стыр 
ахуыргонд лæгтæ, уыдон æхсæн ис тынг хорз 
дохтыртæ дæр æмæ йæ уыдонæн фенын кæндзыс- 
тæм, ме ’рцыд тынгдæр уый тыххæй у. 
Бадзо. Цæй дохтыртæ у, цæ! Дохтыр хуы- 
цауы ратгæ низæн цы æмбары? 
Бимболат. Раст нæ загътай, Бадзо. Уæдæ 
ма чи зоны, низ дохтырæй хуыздæр чи равзар- 
дзæни? 
Б а д з о . «Чи» та цы хоныс? Хуыцауæй дæ 
бауырнæд, нæхимæ ирон дæснытæй хуыздæр ни- 
кæцы дохтыр разындзæни рынчынæн. 
Бимболат. Æгæр дæм кæй уæндын, уый 
мыи бахатыр кæн, фæлæ уымæй раст нæ зæгъ- 
ыс, æз куыд æмбарын, афтæмæй ды цы дæснытæй 
зæгъыс, уыдон рынчыны низыл æфтаугæ цы ба- 
кæной, æндæр ын æххуыс ницы фæуыдзысты. 
Фæрсын дæр уын сæ нæ уадзын. 
Бадзо. Æмæ уæдæ нын цы кæнын кæныс? 
Бимболат. Мæнæ дохтырты хуыздæр нæ 
къухы уыдзæни æмæ йæ фенын кæнæм уымæн 
æмæ уæ рынчын сдзæбæх уыдзæн. 
Б а д з о . Бирæгъæн сæгъы мехъ — худын. 
93 

Бимболат, Уый афтæ у, фæлæ уæ рын- 
чынæн æвзæрдзинадæй мæ зæрдæ кæй зæгъы, 
уый мьш хуыцау мæхи удыл æруадзæд. Уæ лæппу 
кæд у, уæддæр ыл мæ зæрдæ дæр риссы — мæхи 
ахуыргæнинæгты æмбаргæдæр у... 
Б а д з о (фæлмæн ныхасæй). Нæ, нæ, уæд 
мæ мард фен, Биби, уый тыххæй йæ нæ загъ- 
тон — афтæ ирон æмбисонд баззади æмæ„. 
Бимболат. Гъе уæдæ афтæ кæм зæгъыс, 
уым мæ, æвæццæгæн, зондзынæ, æмæ куыд зæгъ- 
ын, афтæ бакæнæм — фенын æй кæнæм дохтырæн. 
Хæлмыцон, Нæ, мæ хур! Мæ хъæбулы 
комкоммæ уд марджыты къухмæ дæттын? 
Турбеджы фырт Т у р б е г æрбацыд 
1Х-æм ФÆЗЫЫД 
Уыдон та Турбеджимæ, 
Т у р б е г (йæ худ систа, лулæ — йæ дзыхы). 
Уе ’зæртæ хорз æмæ, æмбад кæмæн нæй, уæ 
рынчын уыцы хуыцауы фæдзæхст фод, Хуыцау- 
æн кувæг дæн æмæ йын мæ къахы æрбавæрд 
хуыцау хорз фæкæнæд, 
Б а д з о , Фарн дæ дзыхы. Сбад мæнæ нæ 
уæлейы, Турбег, (Сбадтысты.) 
Бимболат. Цæй-ма, Бадзо, уæдæ мын цы 
дзуапп дæттыс? 
Бадзо, Цы дын хъуамæ’ зæгъон? ЗæгЪын 
дын: фыдæлтæй фæстæмæ дæр махæн нæ дох- 
тыртæ сты нæхи ирон дæснытæ, æмæ сæ ныр мах 
кæм аивдзыстæм! Уыдон нын нæ рынчыны дæр 
дзæбæх кодтой, нæ кувинаг дæр нын хуыцау 
æмæ зæдтæм хæццæ кодтой. Ныры дохтырты та нæ 
фыдæлтæ дæр нæ зыдтой æмæ мах дæр нæ хъæ- 
уынц. 
Т у р б е г . Ай-гъай, ай-гъай, раст зæгъы Бад- 
94 

зо, фæлæ цæмæ гæсгæ, уый куы бамбарин æз дæр. 
Хæлмыцон (сабырæй Бадзомæ). Дæ хъус 
æм фæдар, æз дон æрбахæссон. 
Бадзо. Хорз. (Хæлмыцон къæрта райста 
æмæ ацыди.) Цæйдæр дохтыртæ, дам, хæхтæ уы- 
нæг æрбацæуынц, æмæ, дам, рынчыны уыдонæн 
фенын кæнæм. 
Т у р б е г . Гъæйда-гьа, уанцон нæу, уый 
та куыд? Гъе лæппутæ, гъе, нæ фыдæлты æгъ- 
дæуттыл фидар кæй нал хæцут, сæфтмæ дæр 
уымæн цæут. 
Бимболат. Ныббарут мын, фæлæ мын ми- 
дæгæй мæ хуылф чи судзы, уымæн æнæ зæгъ- 
гæ нæй. Нæ фыдæлты æгъдæуттæ базæронд сты, 
базæронд, сæхуыдтæг нал сты, рухс уæд сæ бы- 
нат, мах, ног фæсивæды, ныууагътой сæ фæстæ. 
Рæстæг дæр раст афтæ у: уаеды рæстæг йе ’нæзæр- 
дæмæдзæугæ æгъдæуттимæ аивгъуыдта — нал 
ис, йæ фæстæ ног дуг æрлæууыди. Ног адæм, 
ног цард, ног хуыздæр æгъдæуттæм тындзынц. 
Адæмы зонд куыдфæстæмæ тыхджындæр æмæ 
хуыздæр кæны, æвдисæн сты уымæн, мæнæ цы 
диссæгтæ-æмбисæндтæ уынæм, уыдон. Чи зыдта 
нæ фыдæлтæй: грамофон, электричество æмæ но- 
джы бирæ ахæмтæ, уыдон иууылдæр ног дуджы 
лæджы сæры зондæй арæзт сты: куыдфæстæмæ 
адæм хуыцауы дунейы сусæг миты дуар чысыл- 
гай гом кæнын байдыдтой æмæ рухсдзинад хееццæ 
байдыдта не ’хсæнмæ. Гъеуымæ гæсгæ нæм фæ- 
зындысты дохтыртæ дæр. 
Т у р б е г . Гъемæ цы пайда сты — нæ фыд- 
былызæн фæзындысты, æндæр цы зæгъыс? Йрон 
дæснытæ сты дæснытæ, æндæр дохтыртæ цы сты! 
Байхъус-ма мæм, æз дын сæ иу æмбисонд æрхæс- 
сон æмæ дæ бауырна. 
Вимболат. Табуафси. 
95 

Б а д з о . Цæй-ма, цæй, кæд æппын æй бауыр- 
нид. 
Т у р б е г . Иу быдыры хъæу сæ аргъуанмæ 
дзæбæх нал касти æмæ ныххæлæттаг и. Хуыцау 
сын дæсныйы дзыхæй загъта, куы нæ йæ саразой, 
уæд сыл æй ныккалдзæни, зæгъгæ. Ничи байхъуы- 
ста дæснымæ æмæ иу бон куы уыди, уæд сыл 
æй ныккалдта æмæ, йæ хуылфы чи уыд, уыдон 
байсæфтысты. Гъеныр ды ахуыргонд лæг куы 
дæ, зæгъ-ма нын: уыцы дæснымæ хуыцауы тæфаг 
куы нæ хæццæ кодтаид, уæд цæмæй базыдтаид 
уый? 
Бимболат. Уый ницы диссаг у: хæлддзаг 
искуы кæлынмæ кæй хъæуы, уый чидæриддæр 
зоны. Уыййеддæмæ цæмæн фесæфтаид хуыцау йæ 
кувæг адæмы йæ кувæн бынаты. 
Бадзо. Дæснымæ кæй нæ байхъуыстой, уый 
хуыцауы дзыхæй дзырдта æмæ йын йæ фæнд нæ 
баххæст кодтой. 
Т у р б е г . Афтæ, афтæ, раст зæгъы Бадзо. 
Бимболат. Раст фæуæнт уæ ныхæстæ, фæ- 
лæ уын æз дæр иу хабар куы радзурин уæ дæс- 
нытæй, уæд та куыд уаид? 
Т у р б е г . Æгайтма дæ уый фæнды, радзур, 
цы кæны. 
Бимболат. Ныхасæй уæ схъыг кæндзы- 
нæн, фæлæ уæхи дæр кæм фæнды, уым уын æй 
радзурон. Иу быдираг мæликкæн йæ хæзнатæ 
адавдæуыд æмæ дæснымæ бадзырдта æмæ йæ ба- 
фарста: «Ды дæ дæсны?» «Бæгуы дæн», — дзуагга 
ын радта уый. «Гъе уæдæ райсомы бонмæ мæ 
хæзнатæ æмæ хуыснæджыты куы нæ ссарай, уæд 
дæ къубал йæ рæбыныл лыг уыдзæни», — загъ- 
та йын мæликк. Дæсныйæн ма цы гæнæн уыди, 
сыгъдæгдæр бынат кæм уыд аргъуаны, уый æр- 
куырдта, æмæ йемæ хъама бахаста йæхи бафæ- 
96 

дзæхсыны æфсон. Уыцы хъамайæ æртыккаг кæр- 
куасæнты йæхи хъуамæ амардтаид райсомæй мæ- 
личчы къухæй мæлыны бæсты. Хуыснæджытæ 
уыдысты мæликкæн йæхи æртæ хъахъхъæнæ- 
джы. Тынг старстысты, дæсны сæ зондзæни, зæгъ- 
гæ, æмæ æхсæвы сæ иуы хъусынмæ барвыстой. 
Уымæн йæ бахæццæ — кæрчытæн сæ фыццаг ныу- 
уаст. Дæсны мидæгæй йæхицæн хъæрæй загъ- 
та: «Уый дын иу», ома, дыууæ кæркуасæны ма 
хъæуы мæ мæлæтмæ. Æддейæ чи хъуыста, уый 
та йæ йæхимæ бамбæрста æмæ æрдиаггæнгæ йе 
’мбæлттæм бацыд æмæ сын хабар загъта... Дык- 
каджы та барвыстой. Иæ бахæццæ æмæ та кæрчы- 
ты дыккаг уаст сиу сты. Дæсны та загъта: «Уый 
дын дыууæ, иу ма мæ хъæуы». Ацы ныхæстæ 
дыккаг къæрных куы фехъуыста, уæд йе ’мбæлт- 
тæм бацыд æмæ сын загъта, мæн дæр базыдта, 
зæгъгæ. Æппынфæстагмæ æртæ- иумæ бацыдысты> 
куыддæр бацыдысты æмæ байхъуыстой, афтæ та 
уасæг ныууасыд. Дæсны ма фæстаг загъд кодта: 
«Уый дын æртæ», зæгъгæ, æмæ хъама йæ хур- 
хыл авæрдта, фæлæ йæм къæрныхтæ дуар ных- 
хостой æмæ йæ къухæй æрхауди, æндæра уæ 
фыдгул афтæ, райсомæй йæ мардæй раппæрстаик- 
кой. Хуыснæджытæ йын загътой: «Базыдтай нæ, 
фæлæ мах — дæ мад, дæ фыды уазæг, ма нæ 
фесаф». «Ма тæрсут, фæлæ зæгъут, кæм сты хæз- 
натæ», — ракъахта сæ дæсны. Хуыснæджытæ йын 
сæ бацамыдтой æмæ райсомæй мæликкæн йæ хæз- 
натæ йæ къухы бафтын кодта, стæй йын йæ хуыс- 
нæджытæ дæр бацамыдта... Зæгъут ныр, уæ хор- 
зæхæй, уый йæ дæсныдзинады тыххæй ба- 
зыдта къæрныхты æви æнæнхъæлгæ рæстæгмæ 
гæсгæ. 
Б а д з о. Уый дæр, æвæццæгæн, нæ кадджын. 
хуыцауы руаджы уыдаид. 
4 Уацмыстæ ор 

Турбег, Уæдæ цы зæгъыс: хуыцауы тæф 
æм хæццæ кодта. 
Бимболат. Хуыцауы тæфаг нæ алкæмæ 
дæр хæццæ кæны æмхуызон, уымæй нæ хъулон 
никæй бакодта. Лæгæн йæ дыууæ цæстæй уæл- 
дай куыннæ ис, мах дæр хуыцауы раз афтæ 
стæм. Хуыцау нæ сфæлдыста, рухс дуве нын 
фенын кодта æмæ йæ хъуамæ зонæм, нæ цардæн 
хуыздæр циу, уыцырдæм нæ не ’ргом дæттын хъæ- 
уы. 
Т у р б е г . Гъемæ, дæ хорзæхæй, чи нын хуыз- 
• дæр уыдзæни, дохтыртæ æви нæхи дæснытæ? 
Бимболат. ÆЕгас дунейы цы хур тавы, 
бæстæ æппæт чи рухс кæны æмæ зæххыл цард 
кæй руаджы ис, уый, æмæ иуæй-иу хатт æхсæв 
арвыл æнæбары рухс цы мæйæ цæуы, уыдон кæд 
искуы иу уыдысты, уæд дохтыр æмæ ирон гæды 
дæсны дæр. Куыд хур мæйæ махæн хуыздæр у, 
афтæ æнæнымæц хуыздæр нын уыдзысты дæсны- 
тæй дохтыртæ, Æнæ мæй цæрдзыстæм, æнæ хур 
цæрæн нæй, Дæснытæ куы нал уой, уæд нæ цард би- 
рæ хуыздæр фæуыдзæн, æнæ дохтыртæй та куыд 
гъе ныр, афтæ- бирæйыл æнафоны зæфцыфыдæй 
йæ рухс дуне талынг кæндзæни. Уый уын мæ 
комкоммæ ныхас. 
Т у р б е г . Куыд зæгъыс, гормон, куыд, уый? 
Хуыцауы рынчынæн уырыссаг дохтыр цы фех- 
хуыс уыдзæни, йæ минæвар куы нæ уа, уæд — 
минæвæрттæ та йын сты ирон дæснытæ. 
Б а д з о . Нæ дохтыртæ махæн — уыдон. Нæ 
лæдпу аххосы рынчын у, æмæ йын дæлæ Чабæйы 
бафæрсдзыстæм. 
Бимболат, Кæй Чабæйæ зæгъут? Дæлæ 
Мæрткъахаты? Æмæ уымæ цы хуыцау æрцæуа, 
уымæн кувын дæр æмæ лæгъстæ кæнын дæр куы 
нæ хъæуы. Нæхæдæг цъаммар, æнаккаг куы у. 
98 

Хуыцауы минæвар куы хъæуид, уæд Чабæйæ 
сыгъдеэгдæр адшймаг не ’ссардта? Нæ фæлæ мæ- 
гуыр адæмы фаэллой холы у, æмæ йæм чи куыд 
æххæссы, афтæ дзы хаэры. Чабæ дæр дзы йаехи 
цух цæмаэн ныууадза! 
Т у р б е г. Вимболат, мæ хур, дæ ныхæстæн 
сæ фылдæр галиуырдæм арæзт у, худгæ дыл, 
мыййаг, нæ кæнæм, уый тыххæй æмæ ныры фæ- 
сивæдæн, уæлдайд&р ахуыргæндтæн, се ’гъдау 
афтæ у. Фаэлæ мыл баууæнд, Чабаэ дзæгъæлы ни- 
кæй фæллойæ ницы бахордта, фæлæ куыд хъу- 
сæм, афтæмæй адæмы фæллой дохтыртæ хæрынц 
дзæгъеэлы. Хуы.цауæй ма нæ иу амонд ис æмæ 
махмæ нæма æфтынц. 
Бимболат. Куыд дзæгъæлы, куыд^ кæд 
ницы зонынц, уæд ма уал азы цæмæн фæцахуыр 
кæйынц. 
В а д з о . Гъемæ низ йеддæмæ цы ссарынц, 
мæнаа мах рынчынмæ кæсыс? 
Вимболат. Раст æй не ’мбарут сымах, 
æцæг цард лæг ахуырдзинады ары, уыимæ æнцон 
цæрæн у. 
Т у р б е г . Нæхи царды бар нæ куы уадзик- 
кат, уæд нæ æндæр бæргæ нæ хъæуы. 
Вимболат, Нæ, ууыл нал сразы уыдзыс- 
тæм нырæй фæстæмаэЙы адæм, ныууадзæм нæ 
ныронджы талынг, æнамонд цард. Рухс цард, 
рухсдзннадмæ батындзын хъæуы. Нæ ныры цард 
йæ алы чъизидзинæдтимæ, йæ хъуына хъаэдгаэмт- 
тимаз бираэ хъуамаэ мауал ахæсса уыцы хуызæнæй. 
Иу ран лæугæйæ ма дон дæр æмбигæ кæны. 
Чабæиты ныр ныууадзын хъæуы. Дохтыртæ уыдон 
бынаты, наэзыцырагъы бæсты фæтæген куыд у, 
зныгъы бæсты та спичкæтæ, раст афтæ сты. Цард 
хъуамæ размæ цæуа, йæ фæлывддзинад æцаэгдзи- 
надæй ивгæ, йæ чъизидзинад — раэсугъддзинадæй. 
99 

Б а д з о . Уыдон иууылдæр æнæмæт адæйма- 
джы сæры хъуыдытæ æмæ ныхæстæ сты, бæрзонд 
зæрдæйы уынаффæтæ. 
Т у р б е г . Ныууадз, мæ хур, уыцы ныхæстæ, 
нырма ды лæппу дæ, кæд бирæ федтай, уæддæр 
мах фылдæр фехъуыстам æмæ зонæм, нæ царды 
мидæг нын цы хуыздæр у, уый. Никæй дох- 
тырæй баивдзыстæм мах Чабæйы. 
Бимболат. Турбег,Бадзо,бахатырмынкæ- 
нут. Хорз, æцæг дæсны фестæд Чабæ, фæлæ кæд 
дæсны у, ингæны къæсæрæй здахæг, уæд иубон йæ- 
хи лæппуйы цæуылнæ раздæхта, цæмæн æй ба- 
уагъта мæлын. Чабæйæн йæ бон исты куы уаид 
æмæ æцæг дæсны куы уаид, уæд цæуылнæ бах- 
хуыс кодтаид, йæхи хуылфæй чи равзæрд, уы- 
мæн. 
Т у р б е г . М-м... Нæ зæгъын... кæд ды уынгæ 
фылдæр фæкодтай, уæд мах та — хъусгæ. Уый 
дæм цы диссаг кæсы? Дæсны йæхицæн æмæ йæ 
бинонтæн кæй ницы хаты, уый нæ зоныс? 
Бимболат. Æгæр уæм кæй ныллæууыд- 
тæн, уый мын ныббарут. Раст нæу дæ ныхас. 
Дæсны кæд зоны, уæд зонæгау зынд йæхицæн 
куы кæны, йæ фæлывддзинад иууылдæр йæхи 
пайдайы руаджы арæзт куы у. Куыд ма уæ фæн- 
ды,куыд хуыздæр ма зона йæхицæн? Æгас комы 
фæллой æввонгæй йæхимæ ласы æмæ йын æгъ- 
гъæд нæу зонындзинадæн! Бауырнæд уæ, Чабæ 
йæхицæй дæсныдæр никæмæн у, фæрсæг æм чи 
цæуы, уыдон дæр Чабæйæн дæсны сты æмæ сæ- 
хицæн æнæмбаргæтæ. 
Т у р б е г . Фыдæлтæй нæм æмбисондæн баз- 
зад «Дæ хистæрæн йæ фындз амæрз æмæ йæ зон- 
дæй бафæрс». Цалынмæ уыцы æгъдауыл цыдыс- 
тæм, уалынмæ нæ цард цард уыди, не ’гъдау—æгъ- 
дау, не ’фсарм — æфсарм, кæй загъдæуы, ныр та 
100 

уыдоныл бирæтæ æвдисæн кæнын байдыдтой. (Бад- 
зойы урдæм.) Æмæ уый не сæфты нысан у. Мæнг 
нæ акæнынц «Мæлдзыджытæн се ’сæфт куы æр- 
цæуы, уæд сыл базыртæ базайы...» (Бимболатмæ.) 
Дæ ныхæстæ иууылдæр æгъдауы сæфты уыйаф- 
фæтæ сты, мæ хур. 
Бимболат. Турбег, нæ дзæбæх æгъдæут- 
ты æмæ æфсармы нын хуыцау макуы аппарын кæ- 
нæд, се ’взæртæ та, мæнæ дæсныдзинады хуы- 
зæн чи у, мæгуыр æмæ нæ æгады бынаты чи 
æвæры, адæмы æхсæн нæ фыддзæсгом чи кæны, 
уыдон авд дæлдзæхы фесæфæнт... Зонд дæр кæстæ- 
рæй хистæры сæрыл æвæрд кæй нæу, уый æргом- 
дзинад у. Сымах уæ лæппуйы рæстæджы дзæбæх- 
дзинадæй кæй бахордтат, уый ма уын ныр кæм 
бантысдзæни? Не ’нхъæл дæн... Мæхæдæг дæр æй 
афтæ æмбарын, стæй зондджын адæмтæй дæр 
хъуысти: лæгыл азтæ куы ацæуы, уæд йе ’стæг 
æмæ йе ’уæнгтæ куыд зæронд кæнынц, йæ зонд 
дæр афтæ. 
Т у р б е г . Де ’ууæлтæм гæсгæ мах мурæн 
дæр нал бæззæм, уæдæ, куыйтæн нæ холыйæн 
аппарын хъæуы. 
Б а д з о . Ай-гъай, кæд æй æргом нæ кæны, 
уæддæр йæ ныхас уыцырдæм цæуы. 
Бимболат. Нæ, æз афтæ нæ зæгъын æмæ 
никуыдæр зæгъдзынæн. Зыгъуыммæ мæ бамбæрс- 
тат. Зæды хуызæн зæронд лæгтæ стут æмæ фæр- 
нæй нæ уæлейы бадгæйæ куы зæгъиккат: «Ча- 
бæты ныууадзут, кæстæртæ». 
Т у р б е г . Уый никуы зæгъдзыстæм, уæд нæ 
цæрын дæр æмæ хæрын дæр ныууадзын хъæуы. 
Б а д з о . Æнæ уыдон цæрæн ис? 
Бимболат. Уый никуы уыдзæни, æнæ уы- 
дон цæрæн нæй зæгъут. Æз та уын зæгъын: 
уыдзæни æмæ уæд нæ цард дæр — хуыздæр! Кæд 
101 

æгас уон, уæд уе ’ппæты æхсæн райгом кæндзы- 
нæн Чабæйæн йæ фæлывддзинад.,. йæ хиндзинад..» 
Æгас ком ыл æвдисæн цæмæй бакæной, абонæй 
фæстæмæ мæ куыст уый скæндзынден. Нæ бацау- 
æрддзынæн мæхиуыл. Мæхи хъардзынæн, цæмæЙ 
мæгуыр адæм фервсезой нæ гæныстоны дæсны- 
тæй, цæмæй раирвæзой сæ лæджы фыдхæрæн 
дзæмбытæй... Цы адæмы туг нуазынц, уый сын 
æз сау марг фестын кæндзынæн* Мæ зонд, мæ 
хъаруйыл фæстæмæ нал фæхæцдзынæн, ныууа- 
дзын кæндзынæн Чабæты, туджджын сæ скæндзы* 
нæн æгас адæмæн... Уырны мæ, уыцы куыст кæй 
сæххæст кæндзынæн, уый... Ныфс мæ ис, ныфси- 
мæ кусдзынæн абонæй фæстæмæ уыцы хъуыдда- 
ыл. Кæд уæм ацы сахат мæ ныхæстеэ хъыг 
кæсынц, уæддæр сын искуы базондзыстут се ’цшг- 
дзинад. Бауырндзæни уæ... Ницыуал зæгъинаг 
дæн ныртæккæ» мæ ныхас фæстæдæрмæ æвæрд 
фод... Уæ рынчын уæхи фæндиаг уæд æмæ хæр- 
зæхсæв раут. (Сыстади.) 
Б а д з о . Арфæгонд у, æххæст нæм фæлæу- 
уыдаис. 
Вимболат. Бузныг, мæ бæсты уæм фарн 
фæлæууæд. 
Т у р б е г . Цом иумæ, уæдæ, æз дæр цæуын 
(Йæ лæдззгг райста> къæшры оне æртæ дæр 
рацыдысты.) 
Т у р б е г (Бимболатмæ). Ацу уал, чысыл-иу 
мæм басабыр кæн, æз дæр дæ феййафын. 
Вимболат. Хорз, мæнæ дæм æддейы лæу» 
дзынæн. (Бимболат ацыди. Вадзо æмæ Турбее 
рынчыны цурмæ баздæхтысты, бадгæ нал æр- 
кодтой. Хæлмыцон къæртаимæ æрбацыди). 
102 

Х-æм ФÆЗЫНД 
Бадзо, Турбег æмæ Хæлмыцон 
Т у р б е г (сабыргай). Хъусыс ныр уый æдылы 
ныхæстæм, кæуылты азылди æмæ кæдæм ахызт. 
Чабæйы æнæ бафæрсгæ ма фæут. Уымæ хъусын 
нæ хъæуы, æрра у. 
Б а д з о . Уадз æмæ дзура — хæлæг ын кæ- 
ныс? Цæй дохтыр хъæуы мах, Чабæ нын æгъ- 
гъæд нæу, ВД& кувинагыл нын хуыцау уый фæрцы 
куы æрвæссы, Ирон дæсны, мæ хур, ирон! Дæс- 
ныйæн фыдæлтæй дæр уый баззад, 
Т у р б е г. Æмæ йæ уырны? 
В а д з о . Уырна йæ — цæ, уæддæр мах нæ 
фыццаг к»нон кæндзыстæм. Никæцы бон сисдзыс- 
тæм нæ къух нæ ирон дæснытыл, Цард ныл нал 
сбаддзæци уæд, Хуыцауæй дæр нын барст нæ уы- 
дзæни. 
И у л æ п п у , Бимболат Турбегмæ лæууы. 
Т у р б е г , Цæй, æнæмбал хуыцау баххуыс 
кæнæд уæ рынчынæн, ахсæвы дзуæрттæ йын рай- 
соммæ йæ низ фесафæнт, Хæрзæхсæв ут.., (Ацыди. 
Æддейæ куыдзы циуын хъуысы. Рынчын тынг 
тыхсы — змæлы, хъæрзы. Вадзо йæм æнцад, сагъ- 
дæй кæсгæйæ баззади. Хæлмыцон йæхи æруагъ- 
та æмæ къуырма %ъарæг кæны.) 
Б а д з о. Ма кæн, ныууадз æй. Чабæ йæ 
фервæзын кæндзæни. (Куыдзы ниуын стынгдæр.) 
ЛЗмбюрзæн сабыргай æруагъта 
ДЫККАГ НЫВ 
Хъазæнбынат — Ч а б æ й ы уат 
Дзæбæх æфснайд уат. Дыууæ дуары: иу — æддейæ æрбацæу- 
æн, галиуырдыгæй, иннæ та — хæдзармæ. Иу къуымы—стъол, 
103 

йæ уæлæ—айдæн, йæ цуры та—æргъæу чырын. Уаты къуы- 
мы—дзуæртты нывтæ, сæ разы—мыдадзын цырæгъты сыгъ- 
дæттæ. 
ФЫЦЦАГ РАВДЫСТ 
1-аг ФÆЗЫНД 
Ч а б æ (иунæгæй) 
Ч а б æ . Уæвгæйæ ма мæ царды хуызæн... 
Цæмæй хъуамæ бафауон æз мæ царды æгъдау, 
бирæтæй амондджындæр уæвгæйæ!.. Ма бафæл- 
лай, фыдæбон ма фен, дæ хид ма рацæуæд дæ 
куысты сæрыл, дæ къух уазал доны дæр ма нык- 
кæн, афтæмæй дзæбæх цæр, уæд ма хуыцауæй 
цы хъуамæ ракуырдæуа? Адæмы æхсæн — кад- 
джын, бинонты æхсæн — æхсин æмæ барджын, 
уæдæ ма æндæр цы вæййы!.. Дæ хæринаг дзæбæх 
куы уа, дæ дарæс — сыгъдæг æмæ зæлДаг, дæ 
конд — конд (йæхи айдæнмæ рæсугъдтæ кæны), 
дæ уынд — уынд, хуыцауы ма цæуыл бадомдæ- 
уа æндæр!.. Цæр æнæмæтæй дзæбæх дæ цæрæн- 
бонты... Уæдæ адæм фыдæбон дæр куы кæнынц, 
сæ хид сæ къæхты бынæй цъыкк-цъыкк кæны, 
афтæмæй куы кусынц, фæлæ уæддæр гæвзыкк, 
стонг æмæ гом рагъæй куы лæсынц... Лæгтæ ма, 
лæгтæ, фæлæ нæ хъæуы устыты цардæй мæ цъæх 
куыдз фæцæрæд. Æхсæв ма бирæ уыдзæни, афтæ 
сыстынц æмæ бон-изæрмæ æнæрынцой удхарæй 
сæхи марынц: уæд фаджыс мæрзын зæгъ, хъом 
æмæ фос дуцын, æнæхъæн бонцау та стыр къуыс- 
тилтæй дон хæссынц, хъæдæй æргъом се ’рагъыл 
лухынц, æмæ ноджы цы нæ фыдæбон уынынц... 
Нæ, мæ хур, нæ, ахæм куыст мæнæн мæ зæрдæ- 
мæ нæ цæуы... Гъе уæддæр ма уыцы фыдæбæт- 
тæн сæ мойты над уæлæмхасæн, стыр хъилтæй 
104 

сын се ’рæгътæ хойынц, хъæдæй, дам, чысыл 
æргъом æрбахастай, суг, дам, цæуылнæ ныссас- 
тай? Цыма уыдон дæр сылгоймаджы куыст сты!.. 
Уый æмæ дын æз æмæ мæ куыст... Дæдæй, уыцы 
фыдæвзарæнты кæй нæ бахаудтæн. Ацы куыст 
куы нæ æрхъуыды кодтаин, уæд мæ Мчела къæлæ- 
тæй най бакодтаид. Ныр дæр бартхъирæнтæ кæны, 
æдзух, дам, мын арахъхъ куы нæ дæдтай, уæд, 
дам, дын де ’рагъ цъæхснаг уисæй стæлмытæ 
кæндзынæн. Уый дын йæ хуыздæр ныхас... (Фæ- 
сабыр ис, стæй хъæрдæрæй.) Уалынджы уал йæ 
тъæнгтыл хæцæд, мыййаг ын дæлæ Чыныр куы нæ 
дæн. Ам ын ахæм чызг нæй! Хъуыдæберд æмæ 
Тасолтанæн мын сæ иу бакасты аргъ дæр куы 
нæ у, кæнæ Мæтæ... Науæд æнæ лæг мæхи нæ 
фæдардзынæн? Æрмæст зноны бон мæм æхцайæ 
æртæ туманы куы æрцыди, стæй карк, цыхт æмæ 
царв æнæхъæн афæдзы фаг. (Фæсабыр.) Абон 
мæм арахъхъ иу авджы дзаг йеддæмæ никуыцæй 
ницы æрцыди, æмæ уый Хъуыдæбердæн æвæрд у... 
Куы та æрбацæуа Мчела, уæд та йæ хъæр æмæ йæ 
ахст цæудзæни. Нал дзы фæразын, мæ уд мын 
мæ хъуырмæ скодта... Фыццаг ма йын ницы уы- 
ди, йæ дзыхмæ дæр нæ хаста нозт, фæлæ ныр 
фесæфти бынтондæр æмæ æцæг сæфт куы фæкæ- 
нид. Иуæй-иу хатт ма адæймаджы хуызæн вæййы, 
стæй та бынтойдæр сæрра вæййы, нозт — йæ 
сагъæс, аххосджын та — æз, «дæ налатдзинад, 
дам, мын кæны нуазын». Куыйты бон фестай, 
уастæн, цы бон дæ, абонæй къаддæр мæм пайда 
никуы æрбахаудта, иу дзæбæх фæрсæг КЪ^ВСос" 
рæй не ’рхызт! Уастæн ыл фыццаг чи æрбакъ- 
ахдзæф кодта, уымæн дзы дыккаг хатт йæ бæр- 
зæй асæтта. Фæлæ нæ, чи зоны, исчитæ ма фæ- 
зына, нырма хур дæр нæ нынныгъуылди. Мæл- 
хъион уæддæр искæй кæндзæни, æнæмæты- хос 
105 

ын феста æд хъæбул нæ «ахуыр» Бймболат. 
(Зæрдæбынæйь) Йсчи йæ амара, уастæн, кæд мæ- 
нæн мæ сафæг уый у, йæ рæсугъд ус йæ фæдыл 
цæрддзу куыд бакæна, æмæ сæ иунæг хъæбул 
та сæ фæстæ ниугæйæ тæригъæддагæй куыд баз- 
зайаК. Мæ ^æригьæд йæ фæдыл æфтыд фæуа, 
кæд æй цы хъыгдарын, уæд æгас адæмæн цы 
дзуры, æзуд ирвæзынгæнæг кæй нæ Дæн, уый! 
Цымæ йæ цы хъуыддаг ис!.. Иу амонд ма мæм 
ис æмæ йæм ничи хъусы — адæмæн сæ фылдæр 
нæма æмбары æмæ цыфæнды дзурæд! Цы йæ бон 
у, адæм иууылдæр — мæ фарс, æмæ мæ куыст 
кæндзынæн мæхи зæрдæйы фæндиаг... (Æддейæ 
хъуырдухæн æмæ нъæхты хъæр.) Мадымайрæм, 
æдылы фæрсæг æй фæкæн бйрæ æхцаимæ!.. Нæ 
загътон, нæ, адæм се ’ппæт нæма æмбарынц, исчи 
ма цæудзæн. (Зарын хъуысьи) Мчела дæр та йæ 
фæдыл æрбалæсы зарджытæ кæнгæ» арахъхъ 
æнхъæл. (Мчела иунæгæй заргæйæ æрбйцыди.) 
Ме ’нæуынон фæу, æзынма æндæр исчи у. 
11-йг ФÆЗЫНД 
Чабæ æмæ М ч е л а (Солтан) 
М ч е л а (зары, чышл цудтытæгæнгæйæ) 
Уæй, Дулатæ — Дулатæ! 
Ой, орира, ой! 
Уæй, сæ гæдытæ — къудатæ! 
Ой> уæрæйдæ æмæ ой! 
Уæй, нæ дæснытæ, нæ дæснытæ! 
Ой, уæрæйдæ, ой! 
Уæй, рахауой мын уæ цæстытæ! 
Ой, уæрæйдæ æмæ ой! 
Уыры куырой фæкъахта! 
Ой, орира, ой! 
10& 

Чабæ адæмы фæсайдта! 
Ой, уæрæйдæ æмæ ой! 
Царвы къус æмæ фысы хъуын! 
Ой, орира, оШ 
Нт дтсныйтн Ы буц хуын! 
Ой, уæрæйдæ æмæ ой! 
Ададттæ æмт удздттт! 
Ой, уæрæйдæ, ой! 
Уæй, нæ дæснытæ та*^~ хъуццытæ! 
Ой, уæрæйдæ æмæ ой! 
Нæ дæснытæ — æнæ мæт! 
Ой, утртйдт, ой! 
Ттъд куы уыддтни сæ мæлтт! 
Ой, орира тмæ ой!„ 
Ч а б æ (хъæрæй). Цæмæ та æрбалæсыдтæ? 
Дæ хъæр та ардшм цы æрбахастай, цы фыдбы- 
лызтш та дш мш быны смидæг кодтой?,. Арахъхъ 
тнхъ&л та мшм дш? Уæд мын гуыбынниз дæ 
гуыбыны, кæннод цух дæ, рондзæй йш фшкалай! 
Абыр дын зæгчьын ардыгæй исчердæм! (Сабырдæ- 
рæй,) Ам дæушн ницы и. 
Мчела. Куыд? Куыд загътай?! Бирæ ма 
хъуыр-хъуыр кæн, æз ахшм митш нæ уарзын. 
(Зары.) 
0% нæ дæсны — нæ хъабахъхъ! 
Ой, уæрæйдæ, ой! 
Цæй-ма, рахæсс мын мæ арахъхъ! 
Ой, орцра æмæ ой!.. 
Чабш (Тынгдтр ыл фшхъæр кодта.) Бан- 
цай дын зшгъын! Ам ма хъæр кшн, Ацу æмш та 
искуы дш сæт кал. 
Мчела. Цы? Цы загътай? (Даргъ æй ау- 
агъта.) Кæмæй?!.. 
Ч а б ш . Дæушй, шндшр кшмшй! Омдзæгхор! 
т 

М ч е л а . Дæ хорзæхæй, цы мыл хъæртæ кæ- 
ныс, исты де ’ххуырст дæн? 
Чабæ. Хъæуы дын æмæ уымæн... 
Мчела. Æгъгъæд рæй, æндæра дын æз дæс- 
ныйы хатыр нæ бакæндзынæн. Дæснытæн мæ цæс- 
ты æрдуйы кад дæр нæй. Æмбарыс? 
Ч а б æ . Дæ бон дæ уæд, дæуæн дæ кад кæуыл- 
ты у, алчидæр дæ зоны: арахъхъы боцкъа дæ. 
Мæн дæр ма худинаг кæныс. 
М ч е л а . Афтæ уыдзæни, æз дæу кæнын ху- 
динаг... 
Ч а б æ . Ма дзур, ма дзур, Ходы цыфыддæр!.. 
М ч е л а . Гъеныр дын зæгъын, мауал дзур, 
æндæра дæ фæстаг фыдбылызмæ ацæудзæн... Æм- 
барыс! 
Ч а б æ . Цы фыдбылызмæ, цы, цæмæй дæ 
тæрсын? 
М ч е л а (йæ къухы цы стыр лæдзæг ис, уы- 
мæй йæм æртхъирæн кæны.) Уыныс... куы дын 
загътон: дæснытæ мæ цæсты ницы сты, уый хатыр 
дын нæ бакæндзынæн æз. Æмбарыс? 
Ч а б æ . Кæмæ йæ æвдисыс, кæ? Уый кæмæ 
æрбавдисай, ам дын ахæм чызг нæй! 
М ч е л а . Цахæм чызг? Табу — дæ сыгъдæг- 
дзинадæн, мæ зыгъар куыдз дæ мад æмæ дæ фыды 
фæдзæхст фæуæд. 
Ч а б æ . Мæрдты сын урскъах бæхæй фæцу. 
Фæлдыст сын фæу. 
М ч е л а . Зыгъар куыдз сын фыдуаг уыдзæ- 
ни, искуы сæ къæдзæхæй аппардзæни, фæлæ сын 
мæ даргъхъус хæрæг мæрдты фæлдыстæй фæцæ- 
уæд, уымæн сæ идон дæр нæ бахъæудзæни, йæ 
даргъ хъустыл ын хæцдзысты. 
Ч а б æ . Уый дын дæ удылхæцæг бахæрæд, 
мæ мад æмæ мæ фыдæн та мæрдты цырагъда- 
рæй ды фæцу. 
108 

М ч е л а (худæн ныхасæй). Уæлæуыл дæр сын 
мæн хуызæн цырагъдартæ куы уыди, цы кæной 
уæдæ Уартанаты кæвдæсæрдтæ! 
Ч а б æ . Кæвдæсард кæд стут, уæд сымах, 
номылусæй чи райгуырди. 
М ч е л а (лæдзæг æм бахаста, æнахуыр мæс- 
ты хъæрæй). У-у, джаууыр, куыд уæндыс ды мæн- 
мæ ахæм гæды ныхæстæ! Уыныс, лæдзæг дын 
дæ хъæлæсы ныккæндзынæн! Уый дын искæй 
тæригъæддаг карчы фыды ад нæ ратдзæни. 
Ч а б æ (хъæрæй, фæлæ Мчелайæ сабырдæ- 
рæй). Уалынмæ дыл цард æмæ хъуын ма æрхæцæд, 
хæцгæ дæр дыл нæ кæнынц, фæлæ, цалынмæ... 
М ч е л а . Мауал дзур, кæннод дæ ахсæв фæ- 
сурдзынæн, фæстæмæ фæндаг куыннæуал ссарай. 
Ч а б æ . Мæстæй мæ амар уæд, мæгуыр — 
дæхи уды бон, сыдæй исджын хæдзары чи мæл- 
дзæни. Цæмæй дæхи фæдарис, уый ма мын зæгъ, 
æз дын куы нæ уаин, уæд? 
Мчела. Мауал дзур! Дæ хъуыддаг ницы у, 
сыл дæ’ æмæ дæ кæд фæнды, уæд дæ куыдзы 
сæйæны æнцад хуысс, кæннод дæ бирæгътæ фæ- 
хæсдзысты. Хæдзары уынаффæтæ дæумæ нæ хау- 
ынц, фæлæ дын дæ мой цы зæгъа, уый æххæст 
кæц. (Сабырæй). Арахъхъ æрдав. 
Ч а б æ . Мой... Уалынмæ уал лæуу, цы мын 
кæнай уæдæ, дæ дзæбæх ныхæстæ дын цæмæй 
бафиддзынæн. 
М ч е л а . Рахæсс, æндæра дыл мæгуыры бон 
кæны! 
Ч а б æ . Кæм дын ссарон, де ’сæфт дзы фе- 
най! Абыр ардыгæй, цæй, ам дæуæн ницы ис. 
М ч е л а . Куыд загътай? Кæдæм мæ сурыс, 
мæ фыдæй мын цы хæдзар баззади, уырдыгæй, 
ды дæр ма ам мæ руаджы куы дæ? Ай дын 
царциаты таурæгъ, ус дæ дæ хæдзарæй сура! Ай 
109 

«Особа» нæ, фæлæ «Особайы» рæстæг куы æрцы- 
ди!.. 
Ч а б æ . Къæбæртæ дзæгъæлы чи сафы, уы- 
мæн афтæ фæкæнынц. Ды дæр уыдонæй дæ, 
гъе, 
Мчела. Цы хæрын дæ фæллойæ, уый ма 
мын зæгъ? 
Ч а б æ . Ницы... 
М ч е л а . Исты нæ хæдзары астæуккаг цæ- 
джындз ды дæ!.. Ды махæй дæр вдл дæ, æмæ дæ 
нымайгæ дæр нал кæнæм нæхиуыл. 
Ч а б æ . Мæтæй мæ амарут уæд. 
М ч е л а . Ды бинойнаг куы уаис, уæд-ма зæгъ, 
раджы цал хатты сыстадтæ фаджыс мæрзынмæ? 
Цал хатты æрбахастай хъæдæй æргъом? Цал хат- 
ты ацыдтæ хуым кæрдынмæ, ссизынмæ? Цал хат- 
ты рауагътай дæ хæдзары арахъхъ? 
Ч а б æ . Уæ, де ’сæфт дзы ссарай уыцы 
арахъхъæй, кæд дæ ныхæстæц сæ фæстаг уывдæ цы 
æрцæуы! Æрра дæн, цуазыны йеддæмæ дæ цы 
мæт ис, уæд ды дæр мæнæ мæнау исты куысты- 
тыл ныххæцис æмæ хæдзары дæ номыл исты уаид. 
Зæгъ-ма, цы дын дзы ис ныр? 
Мчела. Хорз куыстыл цыххæцыдтæ, мæ 
цард дæр мын уымæн нæ фехæлдтай. Ныр хæдза- 
ры мæнæн ницыуал ис, нæ фæлæ дзы дæуæн цы 
ис? 
Ч а б æ • Ам, афтид къулты йеддæмæ, йæ хуыл- 
фы чи ис, уыдоц иууылдæр — мæн. 
М ч е л а . Куыд загътай?.. Дзауматæ, нæ фæ- 
лæ ма дæхæдæг дæр мæ фæллойæ куы дæ. 
Ч а б æ . Дæ фæллойæ, дæ фæллойæ. 
Мчела, «Нæ» зæгъыцмæ хъазыс? Уацай- 
раджы æлхæд дын кæ бакодтон: дæс туманæй, 
цыппар гал æмæ иу хъугæй, æртæ куыйсты, æр- 
хуы аг, фыдæлтыккон ерæдзыпп топп æмæ иу 
110 

дæркъ дæуыл нæ бафыстон? Ныр дыл хъуамæ мæ 
бар цæуа» ме ’лхæд дæ æмæ... 
Ч а б æ . Цы кæнай уæдæ! Мæ ирæд нæ, фæлæ 
мæ къухæй арахъхъæй кæй банызтай, уыдон уæ 
мыггаджы аргъ дæр уыдзысты. 
Мчела, Мыггаджы кой мауал кæн# худина- 
гæн нын æгæр дæр фæдеэ. 0, дæуæй дæр исчи 
исты бахæра, дæхæдæг бирæгъ куы дæ. Ахæм 
дзыхы æвæрд дын ис: тохси æмæ дзы дыууа- 
дæс хъулы бацæудзысты. Уæд ма искæйы лæг 
афтæмæй цæуы? (Йæ бызгъуыртæ æвдисы.) 
Ч а б æ . Уыдон дæр дын — æгъгъæд, цъыфты 
тулынмæ ма æвгъау дæр сты. 
Мчела. Мæнæн адон — æвгъау, фæлæ дæ* 
уæн, куы ферра вæйЙыс, уæд даритæрыгтытулын- 
мæ æнæвгъау свæййынц. Дæхи Митъыры хъазау 
мæнæ афтæ (фæзмы йæ) куы ауадзыс, дæ цыппæр- 
тæ хæйрæджджыны тылд куы байдайыс, дæ комы 
фынк джыртмæдзæуæг хуыйы калд куы райдайые, 
афтæмæй дæ дарæс куы сафыс, уæд уый ницы 
каэны? 
Ч а б æ . Уæ, дæ бон дыл баталынг уа, гъе!.. 
М ч е л а . Куы мыл баталынг ис, ды мын æй 
баталынг кодтай, дæ бон дæ уæд, æгæр дæр ма 
мыл баталынг ис. Дæ цъаммар митæ... 
Чабæ> Уый мæнæн мæ куыст у æмæ йæ 
кæнын, дæуау æз арахъдзуан нæ зилын. 
Мчела, Мæнæн та мæ куыст уый сси, гъе. 
Чабæ, Уыцы ранмæ дæр уымæн æрхаудтæ. 
Мчела (иу дзæвеар къуырмавондæй алæууы- 
ди). Ацы ранмæ та дæу тыххæй æрхаудтæн, мæ 
цард æппæт мын ды фехæлдтай, джаууыр! Дæ 
худинаджы мнтæ мын мæ сæрымагъз бахордтой, 
адæмы цæсты мæ бафтыдтой, нал уæндын се 
’мрæнхъ æрлæууын, мæ кад, мæ ном мын фесæф- 
тай, мæ сæр мын дæ къæхты бын цъыфты сæу- 
111 

уæрстай. Сæрбæттæнты тыххæй æмæ къухдарæн- 
ты номыл нæ мыггаджы кад бабын кодтай. (Мæс- 
тыдæрæй) Маринаг дæ ды æхсæны дурæй! Мæ 
фыццаджы рухс бонтæ мыл баталынг кодтай, 
адæймаджы æфсон хæйрæг басгуыхтæ æмæ мын 
мæ раздæры дзæбæх цард фехæлдтай. Ноджыма 
мæхи æддейæ æгас номджын æмæ кадджын мыг- 
гаджы дæр худинаг кæныс. Фыдæй фыртмæ нæ 
цы хъуыддаг никуы айхъуысти, уый ныр дæуæй 
хъуысын байдыдта! Ма, дам, сæрра у ахæм ран... 
Сæрра дæн... Сæрра мæ кодтой дæ митæ... Хæйрæг 
куы æрхастаин мæ къонамæ фæлтау! Нал... байрæ- 
джы и... Ницыуал пайда сты ацы ныхæстæ дæр... 
Ч а б æ . Ныр куыдтæ дзурыс, нæ цуры исчи 
куы уаид, уæд æцæг исты фенхъæлид! 
М ч е л а . Бæгуыдæр, æцæг у, цы зæгъын гæ- 
дыйæ? Цы дын бавæййы Хъуыдæберд, æрвылæх- 
сæв, алы æнафоны цы ми фæкæны? Цы дæсныуаг 
фæкæны? Цы дын бавæййы, цæй тыххæй дын 
кæны лæвæрттæ? 
Чабæ. Цы тугтæ мыл мысыс, дæ рондз 
дæ хъæлæсæй фæкалай?! Цал æнафоны йæ фед- 
тай ам, иу æхсæвы йеддæмæ? Йæ дуканийæн 
фæрсæггаг дзы иу кæлмæрзæн райстон æмæ мæ ма 
бауадз. Дæсныфæрсæг мæм мауал æруадз ныр... 
М ч е л а . Æмæ дæсныфæрсæг фæрсагыл фæ- 
быры Хъуыдæбердау? Иннæ фæрсджытæ мæнæ 
ауылты (дуар амоны) куы фæцæуынц. 
Ч а б æ . Мауал дзур ныр, ацу æмæ та искуы 
дæ куыдзы хытъын ныдздзаг кæн. Мæн æнцад 
ныууадз. Раджы дæр æвзæр уыдтæ æмæ ныр 
дæр уый дæ. 
М ч е л а . Æз цы уыдтæн, стæй дæу руаджы 
цы ранмæ æрхаудтæн, уый мæнæ мæ цуры чи 
цæры, уыцы адæм зонынц. Мæ фыццаджы буц ном 
Солтанбег дæр Мчеламæ дæу руаджы æрхаудта, 
112 

фæлæ дæхи фыццаджы бонтæ цæуылнæ ахъуыды 
кæныс? Цы хуызæнæй дæ æрхастам, уый нал 
зоныс? Дæ къæхты бынтæй хæфсытæ куы уасы- 
дысты, дæ къухтæ сæнар куы сæвæрдтой, дæ 
чъизийы тæфæй дæ цуры ацæуæн куы нæ уыди, 
уæд дæ ныр уыдон ферох сты? Уастæн, мæ тæ- 
ригъæд хуыцау ма ныббара, мæныл сайд кæй тых- 
хæй æрцыд, уымæн, дæу мын чи банымыгъта, уы- 
мæн!.. Нæ худинаджы сæр ды дæ, ноджыма нын 
бустæ кæныс?! Æрра дæн, куыдзæн цардæй йæ 
гуыбын куы байдзаг вæййы, уæд ма йæ мæгуыры 
бонтæ фæхъуыды кæны! 
Чабæ. Æмæ исты мæ бонтæ æз дæ бонтæй 
мæгуырдæрæй арвыстон? 
Мчела. Нæ, уæдæ, хъæздыгдæрæй. Бурту- 
зæн дæр дын раст ахæм хæдзæрттæ куы уыдис! 
Æрмæст уымæн йæ къуымтыл зæрватыччытæ ах- 
стæттæ кодтой, йæ цæхæры та йын — мæ куыдз... 
Ч а б æ . Иæ фыдæх дын дæ цæстытæ акъа- 
хæд, йæ фарн дæ авд дæлдзæхы фæкæнæд. 
Мчела. Ды цы хæдзарæй рацыдтæ, уым 
фарн куыннæ уыдзæни? 
Чабæ. Æниу ды кæм уай, уый фæрнджын 
цæуылнæ уыдзæни, ды цы сой цæсгом адæймаг 
дæ!.. 
М ч е л а . Нæ уыдзæни, мæгуыр, хæдзары ма 
цармæ скæс, знон та дзы ахæм фиу атыхтам, 
æртæ уæрдæхы йæ тыххæй уромынц. Фен-ма: 
иу къуымы — хоры къуту, иннæйы — ссад, къæбиц 
арахъхъæй — йæ тæккæ дзаг... Нал мæ æндавынц, 
нал, уыдон дæр дæ мæстæй... 
Ч а б æ . Уæдæ ма мæнмæ цæмæ æрбабырыд- 
тæ, кæд къæбиц афтæ дзаг у, уæд. 
М ч е л а . Уым чи ис, уыдонæн мын тас нæу, 
никуыдæм алидздзысты, стæй йæ æдылы адæмы 
арахъхъытæ нуазын фæнды, дæ фæрсджытæ та 
из 

иууылдæр æдылытæ сты. Æдылы куы нæ уаиккой, 
уæд ма арахъхъæй хуыздæр хос кæм ссардвэуы- 
дзæни, бануаз дæ фаг дæ хæдзары æмæ дæ низ 
фæлйдза, зæрдæ уырсау кафа. 
Ч а б æ . Зонд сын ды бацамондзынæ, дæхи- 
цæн кæй нæ зоныс, уый* Дæуæй фылдæр æй чи 
нуазы, цæуылнæ лидзы дæ низ? 
М ч е л а . Æмæ мæнмæ цæй низ ис? Мæ низ 
мæнæн—ды( Ды кæд фесæфай, гъе уæд мæ низ 
дæр фесæфдзæни. 
Ч а б æ * Æнхъæлмæ кæс, цалынмæ æз сæфон, 
уæдмæ дæуæн де стæг дæр нал уыдзæни» 
Мчела. 0, нæ, уæдæ! Хæрзаг зæгъыс, цæттæ 
бынтыл баззайдзьшæн. УыЙ дзы нæй!.. Зон, дæ хуы- 
цау ацы сахат æз дæн* (Хъæрдæрæйь) Тагъд де 
’вæрд арахъхъытæй æрдав, кæннод ныртæккæ дæ 
адзал ам кæй ис> уый бамбар!.. Хъусыс?.. 
Ч а б æ . Нæй мæм, кæцæй дын æрхæссон? 
М ч е л а . Уæдæ абон Йбахъхъы ус цы ’рхаста, 
Тасолтанæн та йæ бафснайдтай? Кæнæ Хъуыдæ- 
бердæн æви Зауырбегæн? Тагъд æри, мæгуыры бон 
дыл кæны, æмбарыс! 
Ч а б æ . Нал мæ ныууадздзынæ, де *сæфт 
дзы ссарай уыцы арахъхъæй. (Скъаппæй райста 
æмæ йын дæтты.) Айс, хæрам дын фæуа! 
М ч е л а (райста). Хæлар, хæлары нуæзт. 
(Анызта йæ.) Йу ма, уый мæнæн цы æххуыс 
у, галы комы — сыф» (Дыккаг дæр та йын радта.) 
Афтæ куы кæнйс, уæд та дæм чи хæцы! (Аныз- 
та йæ.) Цæй, ныр цæуын* 
Ч а б æ . Фыдвæндæгтыл ацу* 
Мчела (ц&уг&-цæуын)> Арахъхъы боцкъа- 
мæ мæ куыд бахæссой. (Ацыди.) 
114 

ИЬям ФÆЗЫНД 
Ч а 6 æ (иунттЮ 
Ч а б æ , Исты хос ын куы нæ скæнон, уæд мæ 
ай афтæмæй нал ныууадздзæни, Хъæр, дам, кæ- 
ныс, фыдуаг, дам, дæ — фыддзæрин.,, Цы зарæг 
та мыл скодта, уый та нæ хъæуы фæсивæд куы 
фехъусой, уæд та -суанг сывæллоны онг дæр цъиу- 
тау уасдзыстыу алы туг, алывыдæй тайæ бай- 
дзаг кæндзысты, афтæмæй. Кæнæ Бимболат, иу-æр- 
тæ ахæмы та ма сыл уый бафтауын кæидзæни... 
Уадз æмæ зарæнт, цыф^м^ы мæ дзурæнт, уый 
мæт мæ нæй, фæлæ мæ фыдæбон, мæ куыст 
та кæй фæкъаддæр уыдзæни, уый.„ Уæд- 
дæр ма Мæлхъион, фæрсджытæ мæм уыйас 
никæй кæны, ф^л^ уый кæй æрбакæны, уый 
бæркад вæййы, бæркад, сой арм. Цæмæй мын 
хъæлдзæгæй иу бон уæлдай ацæра, уый йын фес- 
тæнт Мчела æмæ Бимболат.., (Фтсабыр.) Дæлæмæ 
фæуайай, ацы боны хицау, цыма мын хин счын- 
ди—фæрсæг зынæг нал ис, Цымæ Хъуыдæберд та, 
мæ рæсугъд Гуыдæ та куыд æрæгмæ цæуы? Дæ-дæ~ 
дæй, макуы йыл мацы æрцæуæд фæндагыл, мæ 
лæвæрттæ дæр сæфдзысты уæд! Хуымæтæджы 
æрæгмæ нæ цæуы, ноджы дæтты дæр ивылд хо- 
нынц, стæй дысон мæ цæстытыл цы æвзæр фынтæ 
уад. Исты фыдбылыз ыл куы æрцæуа, уæд мæ- 
гуыр — мæ бон, мæ цардæй дæр ау къæртт фæ- 
хаудзæни. Чемæ ма-иу ирхæфсдзынæн æхсæв-бон- 
мæ мæ рæстæг?.. Мчелаимæ нæ, фæлтау сау ин- 
гæн — хуыздæр. (фæсабыр), Цæуыл мæхи не 
•ргæвдын, стæй цæй тыххæй мæхицæн зæрдæ низ 
нæ кæнын. Лæгтыдзуары фæдзæхст фæуæд, фæлæ 
йыл кæд исты æрцæуа, уæд та уый бæсты æндæр... 
Цы лæвæрттæ мын æрбахæссинаг уыд, уыдон 
ма уæддæр куы æрбаирвæзтаиккой.^Л^дд^ æр- 
бацыди.) 
И5 

1У-æм ФÆЗЫНД 
Ч а б æ æмæ л æ п п у 
Ч а б æ . Æгас цæуай, мæ уды гага! 
Л æ п п у . Уæртæ мæ... 
Ч а б æ . Кæм уыдтæ, мæ хуры чысыл, цæмæ 
æрбацыдтæ? 
Л æ п п у. Æрбарвыста мæ... 
Ч а б æ . Чи дæ æрбарвыста, чи, мæ чысыл 
карк? 
Л æ п п у . Уæртæ Гуыдæберд. 
Ч а б æ . (тагъд). Æрбацыди? 
Л æ п п у . О. 
Ч а б æ . Кæд æрбацыд, ныр кæм и уæдæ? 
Зæгъ... 
Л æ п п у . Чысыл раздæр æрбацыди, ныр та 
Маготы æмбонды цур лæууы иунæгæй. 
Ч а б æ . Æмæ дæ цæмæ æрбарвыста, цы загъ- 
та, мæ чысыл хур? 
Л æ п п у . Бацæуон, дам? 
Ч а б æ . Рацу, зæгъ, рацу. 
Л æ п п у . Бацу, дам, æм, æмæ, дам7 дзы æи- 
дæр исчи куы уа, уæд, дам, мацы зæгъ. 
Чабæ. Цу, мæ хур, уæдæ йын зæгъ: ничи 
дзы, зæгъ, ис, ничи. Фæлæ, зæгъ, тагъд рацу. 
Тагъд æм азгъор. (Лæппу ацыди.) 
У-æм ФÆЗЫНД 
Ч а б æ (иунæгæй) 
Ч а б æ . Цы æхсызгон ныхас мын загъта, 
цыма хуры тын мæ зæрдæйыл сæмбæлди. Ныр 
кæд ахсæв мæ фæнд сæххæст кæнин, уый дæр 
кæд сразы уаид, кæд æй мæ ныхæстæ басæттик- 
кой. Стæрсын æй кæндзынæн: Мчелайы зарæг 
ын куы акæнон, уæд, йæхицæн худинагæй æмæ 
116 

фыдбылызæй тæрсгæйæ, цыдæриддæр бакæндзæ- 
ни... Цы фæци, уæдæ, куыд æрæгмæ цæуы? (Дуа- 
рæй акасти.) Æрбацæуы... (Абадти тынг æнкъар- 
дæй, йæхи ныссау кодта. Æрбацыди Хъуыдæ- 
берд. Хъуызгæ-хъуызгæ, æнæ хъæр, æнæ гуып- 
пæй.) 
У1-æм ФÆЗЫНД 
Ч а б æ æмæ Хъуыдæберд 
Хъуыдæберд (йæ мидбылты худгæйæ). 
Де ’зæртæ хорз уа, мæ рæсугъд Чабæ! (Сабы- 
рæй.) Уæууа, æнхъæлдæн, æгæр хъæрæй бадзырд- 
тон, ам мачи уæд. (Чабæйы фарсмæ æрбадти.) 
Ч а б æ (бустæ кæнгæйæ). Кæй дзы æнхъæл 
дæ, исты дæу хуызæн фæлывд куы нæ дæн æз... 
Ма тæрс, ам ничи ис, фæлæ кæм фесæфтæ ныронг 
уый ма мын зæгъ, æндæр хатт дзы мауал æрцæуа 
знаг — æлгъитын дæр дæ мæ зæрдæ нæ комы. 
Кæм фесæфтæ ныронг, æндæрæбон æрбацæуинаг 
куы уыдтæ? Æз дæм æхсæвæй-бонæй æнхъæлмæ 
куы кастæн, уæд ды кæм де ’хсæвтæ хъæлдзæ- 
гæй æрвыстай? Мæ цæстытæ æрбакæсæнмæ куы 
ныйирд сты^ а ныр æрбацæудзæн, а ныр æрбакæс- 
дзæн, зæгъгæ. Мæ зæрдæ æдзухдæр дæ мæтæй куы 
рысти^ уæд дæм уый хъуыды цæуылнæ æрцыди 
æмæ дæ хæдзармæ цæуылнæ батындзыдтай? Ам 
æз æхсæв уæд, бон уæд мæхи мæ цæстысыгæй куы 
фехсадтон... 
Хъуыдæберд. Ныббар мын! Омæ лæг 
хæдзары куыд фæзæгъы, афтæ йæ хъуыддæгтæ 
нæ ацæуынц. Цы мыл мæт кодтай, цæмæй мын 
тарстæ, исты мæм æгуыдзæгæй дæ зæрдæ куы нæ 
æхсайы?.. Мæт ма кæн, нырæй фæстæмæ та 
арæх уындзыстæм, кæрæдзи уындæй ма хъыг дæр 
суыдзыстæм. 
Ч а б æ . Нæ загътон, нæ, уайтагъддæр æй 
117 

бааыдтон, афтæ кæй зæгъдзынæ, уый. Æз дæ уынд- 
мæ куы бæллын, ды ацæрайæ куы цæрын, искуы 
куы вæййыс, уæд мыл æхсæв бон куынæуал фæкæ- 
ны, бон — изæр, уæд уый дæуæн чердыгон ныхас 
у? Кæд ды схъыг дæ мæ уындæй, уыййеддæмæ 
æз дæ уындмæ куы бæллын, дыууæ боны дæ 
куынæуал фенын, уæд цыма мæ мадызæнæгæй 
дыууæ амæлы, уый хуызæн куы фæвæййын... Фæ- 
лæ цы зонын, кæд ды æцæг схъыг дæ мæ уындæй, 
мыййаг, мæхи зæрдæ дæр дыл джискъус байдыдта. 
Чи зоны, цæй тыххæй? Æвæццæгæн, иу æндæр 
фыдæвзаг марг зæрдæйыл фæхæст дæ æмæ мæ- 
нæн мæ дзæбæхдзикæдтæ байрох йодтай. Æмæ 
мын æй цы æмбæхсыс, зæгъ мын æй уæд. 
Хъуыдæберд. Нæ, рæсугъд Чабæ, уый 
æнхъæл макуы у, никæддæр уыдзæни. Кæд дур 
хохы хæрдмæ тулын райдайа, дон хæрдмæ цæуын, 
кæд уæлмит мæцкъуы æрзайа, гъе уæд дыл мæ 
зæрдæ сивдзынæн. Фæлæ нæ, уыдон никуы æрцæ- 
удзысты, никуы, Зон, мæ уарзондзинад дæуæй 
нш^цы сылгоймаг фæхицæн кæндзæни, уæлæн- 
гай уарзт дæ нæ кæнын, уарзын дæ зæрдæбынæй. 
Мæ зæрдæйы дуар дын рагæй дæр гом куы у, 
уæд ма дæ ахæм ныхæстæ цæмæн хъæуынц? 
Ныронг мæ кæд нæма базыдтай бæлвырд, уæд 
ды зæрдæйы никуы равзардзынæ, Кæдмæ къах- 
гæ кæныс, уæд дæ уый сæр цæмæн бахъуыд, 
уый дæр мын зæгъ. 
Ч а б æ . Ай та æпдæт зыгъуыммæ æмбары, 
хъазæн ныхас дæр нæ зоны: æзынма, цы зæгъид. 
Хъуыдæберд, Омæ мæ ахæм хъазæн пы- 
хæстæй цæы&п къахыс, исты зноныккон сывæл- 
лон куы нæ дæн, стæй кæрæдзийы знонæй нырмæ 
куы нæ зонæм, мыййаг. Хуымæтæджы йæ загъта- 
ис. Мæнæн, Чабæ, мæ уарзондзинад мыдыбындз 
нæу æмæ иу дидинæгæй иннæмæ нæ тæхы, нæ, 
т 

бæрз бзбласы сыфтæр у, — фæззыгон дымгæ йæ 
нæ фæхæсдзæни, йе йæ сæгъ нæ ахæрдзæни. Мæ 
сæры зондмæ дæр уый бæрц мæгуырдзинад нæй, 
æмæ æндæр искæй къæхты> бын йæхи ссæндын 
бауадза. Рох дæ ма кæнæд, нæ фыццаг балы- 
мæны сахат кæрæдзийæн цы ныхас радтам, уый 
мæнæн æдзухдæр мæ зæрдыл лæууы, бындурон 
арф бынат дзы скОдта. Мæ уарзондзинад мыл 
афтæ фæтыхджын кодтай, æмæ дæу тыххæй би- 
рæйыл мæ къух систон, чи зоны, æмæ мæ мад, 
мæ фыды номыл дæр. 
Ч а б æ . Æмæ дын уый цас диссаг у? Мæныл 
дæр уый тыххæй дæ зæрдæ ницы фæхуддзæни. 
Æз дæр, кæд бынтон æргом нæма у, уæддæр а 
хæдзары æгъдаумæ гæсгæ кæй номыл дæщ ууыл 
æвдисæн бакодтон дæу руаджы. Дзуары бынмæ 
сомыхъомæй бацæудзынæн, куыд кæрæдзийæн 
дзырд цы æхсæвы радтам, уæдæй фæстæмæ уыцы 
адæймаджы мæхимæ æмгæрон нал æруагътон. 
Хъуыдæберд. Æндæры та? 
Чабæ, Гъе æндæры дæр... Ныр æнæхъæн 
афæдз ацыди, фæлæ уæддæр знонау мæ зæрдыл 
лæ>уы, фыццаг хатт мæ дæллагхъуырыл куы 
ныттыхстæ æмæ мын тæрсгæ-ризгæйæ уарзондзи- 
нады кой куы кодтай. Раст цыма лæппу, стдæс- 
аздзыд лæппу* уыйау дæ цæстытæ æрттывтой, 
дæ зæрдæйы гуыпп-гуышт цыди. 
Хъуыдæберд. Нæ, нæ, æмæ мæхимæ 
фондз æмæ ссæдзаздзыдæй зæронддæр нæма кæ- 
сын, мæ хуылфы мын уарзондзинады уидæгтæн 
бахуыскъ æнхъæл дæ? Уыцы хъуыддæгтырдæм 
мæ зæрдæ уалдзыгон уæрыккæй уæлдай нæу, 
хъыллиппытæ кæны. Уастæн, йæ бонæй уа уарзон* 
дзинад, кæд уый тыхджын у, лæгæн цыдавриддæр 
бакæнын кæндзæни! Иу бон мæ цы фыдбылызы 
фæцæймидæг кодта, нæ зоныс? 
г. *М 

Ч а б æ . Цы, цы, уый та цæмæй зæгъыс? 
Хъуыдæберд.- Цæмæн мæ фæрсыс, хабар 
дæхæдæг хуыздæр куы зоныс. 
Ч а б æ . Ды цæрай, ницы зонын. 
Хъуыдæберд. Уæдæ дæлæмæ куы цыд- 
тæн, уыцы æхсæв дæм цæй тыххæй не ’рцыдтæн, 
уый нæ базыдтай? 
Ч а б æ . Цæуылнæ йæ зонын: æндæр ранмæ 
фæдæ, æвæццæгæн. 
Хъуыдæберд. Нæ, нæ йæ зоныс уæдæ... 
Ч а б æ . О, хæдæгай, уыцы æхсæв мæм æрба- 
цыд къæрных, æнхъæлдæн. 
Хъуыдæберд (худгæйæ). Къæрных... Уы- 
цы къæрных æз уыдтæн, æз, æрмæст — дыкъахыг. 
Байхъус-ма мæм, æз дын диссаджы хабар ра- 
дзурон. Нæ дзырдмæ гæсгæ æхсæвæр хæрын афон 
æрбацæйцыдтæн дæумæ мæхи аирхæфсынмæ. Мæ- 
нæ (амоны) уыцы фæрссагæй куыд æрбацæйбы- 
рыдтæн, афтæ мæ къухы бын дур фæбырыди æмæ 
мæ уый хъæрæй куыйтæ базыдтой. (Йæ цухъ- 
хъайы фæдджи æвдисы, йæ кæронæй гæппæл 
хауд.) Уæ зыгъар куыдз мæ фæстæмæ аивæзта 
æмæ мын æй арæмыгъта, бындар æй скæнат! Уа- 
лынджы уæ лæгтæ рагæппытæ кодтой, топпы гæ- 
рах æмæ худы фæхауд иу фесты, кауыл асæррæтт. 
ластон, — куырæты æрдæг та ууыл аззади. Æр- 
дæгцъæррæмыгъдтæй ма тыххæй аирвæзтæн. Гъе 
уый дын, нæ уарзондзинад мыл цы хабар сæмбæ- 
лын кодта, уый. 
Ч а б æ . Æгайтма дзы афтæ æнæ фыдбылы- 
зæй баззадтæ. 
Хъуыдæберд. Æз ахæмтыл мæт нæ кæ- 
нын, фыдбылызы дзы куы бахаудтаин, уæддæр 
мæм уæлдай нæ кæсы, дæу тыххæй цыдæрид- 
дæр бакæндзынæн. 
Чабæ (худгæйæ). Афтæ мæ уарзыс, уæдæ? 
120 

Хъуыдæберд. Уæдæ цы æнхъæлдтай? 
Бонæй-бонмæ ма йыл æфтгæ цы бакæны, уый- 
йеддæмæ мæ уарзондзинадæн фæкъаддæр кæнæн 
нæй. 
Ч а б æ . Цæмæй бæрæг у? 
Хъуыдæберд. Цæмæй? (Пъа йын кæны.) 
Уымæй... 
Ч а б æ . Мæ хъазæн ныхас дæ кæй онг ракъ- 
ахта. Æз дзуæртты зæрдæйыуаг куы зонын, уæд 
дæу нæ? Дæ зæрдæ — де ’вдисæн: ме ’ргомы йед- 
дæмæ дæм мæ чъылдым никуы аздæхтон. Дæу 
тыххæй цы нæ бакæндзынæн, ахæм мын куы 
ницы ис, уæд. 
Хъуыдæберд. Хæйрæджы холыйы фес- 
тай, сылгоймаг, кæд нæлгоймаджы зæрдæ дæуæн 
хъазæнхъул у! Дурæй хыссæ фестын кæндзыс- 
тут сымах. 
Ч а б æ . Фæлæуу-ма, фæлæуу, лæгай, ныхæс- 
тыл дæхи æгæр ма дар, фæлæ мын лæварæн цы 
æрбахастай, уый ма зæгъ. Кæд мæм афтидæй 
æрбацыдтæ, уæд дæ ныртæккæ уисойы къуыды- 
рæй фæстæмæ сурын. 
Хъуыдæберд. Æмæ та дын Мчела де 
рагъ уисойы къуыдырæй нæ, фæлæ йæ фыййауы 
лæдзæгæй куыд хойа. 
Ч а б æ . Мчелайы хабæрттæ дæр дын радз- 
урдзынæн, фæлæ уал мын цы æрбахастай, уый 
зæгъ. 
Хъуыдæберд. Цы хабæрттæ, кæд та æр- 
бацыди расыгæй. 
Ч а б æ . Æгъгъæд уал дын фод дæхи ныхæс- 
тыл дарынæн. Зæгъ-ма, цы мын балхæдтай? 
Хъуыдæберд. Цыдæр. 
Ч а б æ. Цы? 
Хъуыдæберд. Нæ, нæмæ асайдзынæ, нæ 
121 

дын æй ратдзынæн афтæмæй, цæстæй дæр æй 
нæ фендзынæ æнæ аргъ. 
Ч а б æ , Фу... Куыдæй?.. Цæй аргъ?.. Цасы 
аргъ уыдзæни, уагæры? 
Хъуыдæберд. Дæс æмæ дыууиссæдз 
пъайы аргъ. 
Ч а б æ . Ууыл мын дæ сæр дæр ма сриосæд. 
Æяæ дæ лæвар ратгæ дæр дæ цас фæнды, уыйас. 
Æрмæст мын мæ былтæ ма бахæр. 
Хъуыдæберд. Хорз, уæдæ дын æй дæт- 
тын. (Зæлдаг кæлмæрзæн райхæлдта, Чабæ йыл 
йæхи ныццавта.) 
Ч а б æ . Алæма, алæ, уагæры мын цы балхæд- 
тай. (Зæрдиаг кæстытæ йæм кæны.) 
Хъуыдæберд. Хуымæтæджы æнхъæл ын 
ма у. Сыгъдæг цыллæ у. Æрбæтт ма йæ, æрбæтт 
дæ уæлæ, æмæ айдæнмæ бакæс, кæддæра дыл 
куыд фидауы, (Дæппу дуарæй кæсы* Чабæ кæл- 
мæрзæн ныккодта, айдæнмæ кæсы æмæ дзы лæп- 
пуйы ауыдта) 
Ч а б æ . Цы хъахъхъæныс, цы, гуыбынниз 
дæ адава! 
Л æ ц п у . Дæлæ мæ Тасолтан æрбарвыста. 
Ч а б æ . Цæмæ дæ æрбарвыста? 
Л æ п ц у . Цу æмæ, дам, дуарæй бакæс æмæ, 
даад, базон, кæддæра, дам, дзы исчи ис, 
Чабæ. Æцдæр ма дын цы загъта? 
Лæппу. Æмæ мын афтæ загъта; зæгъгæ, 
дам^иу, мацы кæн. (Фæстæмæ фæкасти.) Дæлæ 
гъе йæхæдæг æрбацæуы, 
Ч а б æ . Ацу уæдæ ныр, гуыбынниз дæ ба- 
хæрæд! (Лæппу ацыд.) 
.Хъуыдæберд. Æмæ æз та афтæ уон.,. 
Ч а б æ . Мæнæ искуы амбæхс! (Стыхсты- 
сты.) 
122 

Тасолтан (лæппуйы фæрсы æддейы). Исчи 
ма дзы ис? 
Л æ п п у (æддейæ). Æмæ нæ зонын, айдæнмæ 
кæсы. 
Ч а б æ . Æрбацæуы, æрбацæуы, мæнæ уым 
æрбад æмæ дæ кæлмæрзæйæй бамбæрзон. (Хъуы* 
дæберд къуымы чырыны цур æрбадт, Чабæ йæ 
бамбæрзта кæлмæрзæнæй§ æрбацыди Тасолтан.) 
У11-æм ФÆЗЫНД 
Чабев æм& Таеолтан 
Тасолтан. Де *шаэр хорэ, Чабæхан. 
Ч а б æ . Цæмæ æрбацыдтаэ ныр? (Сабырæй, 
Хъуыдæберд æй куыннæ фехъуыстаид, афтæ) 
Тасолтан. Фæлæуу-ма* фæлæуу* уый та 
дын чердыгон ныхас у?.. 
Ч а б æ . Ацу, кшннод ныртæккæ хæдаарæй 
исчи рауайдзæни æмæ фыдбылызы æфтыс. 
Тасолтан. Æмæ уæдæ гъендæр ннцыуал? 
Ч а б æ. Цы? 
Тасолтан. Ферох дæ сты? 
Ч а б æ (сусæвæй, Хъуыдæберд куыннæ фехъ* 
уыстаид, афтæ.) Ахсæв уал ацу, райсом^ну æр- 
бацу ацафон. 
Тасолтан (хъæлдзæгæй). Цæй, хорз уæдæ. 
(Ауыди.) 
VIII.** ФÆВЫНД 
Ч а б æ æмæ Хъуыдæбврд 
Ч а б æ (Хъуыдæбердмæ). Ацыди. Рацу. 
Хъуыдæберд (райгом кодта йæхи). Цæ- 
мæ æрбацыди, цæ, уый та? 
Ч а б æ . Цæмæ æрбацыди, уый мæм рагæй 
123 

минæвæрттæ кæны, фæлæ йын мæ къахфындз 
фенын кодтон дæу тыххæй, ды та мын цæмæй 
бафиддзынæ мæ уарзондзинад? 
Хъуыдæберд. Уарзондзинадæй. 
Ч а б æ . 0... Цæмæй мын сдзæбæх кæндзынæ, 
мæ зæрдæйы дæу тыххæй цы низ бацæуы, уый? 
Ды цæмæй зоныс, искуы куы вæййыс, уæд æз 
ме ’хсæвтæ куыд арвитын, уый. 
Хъуыдæберд. Ацы æхсæвы хуызæн ны- 
хæстæ не ’хсæн никуы æрцыди, хуымæтæджы 
нæ уыдзæни, цыма мæ алцæуылдæр домыс, уый 
хуызæн мæм кæсы. Цæуылнæ мын зæгъыс ком- 
коммæ, мæнмæ цы уа, уый иууылдæр дæу у. 
Зæгъ мын, цæй, цы хъуаг дæ? 
Ч а б æ (кæлмæрзæн æфснайы). Зæгъин, фæ- 
лæ тæрсын, куы нæ йæ зæгъон, уæд — хуыздæр, 
куы нæ сразы уай. 
Хъуыдæберд. Ау, æмæ уый цавæр дзау- 
ма уыдзæни, æз дæуæн кæй нæ балхæнон. 
Ч а б æ . Æлхæнын дын ницы кæнын, — кур- 
диат у. 
Хъуыдæберд. Зæгъ мын æй, дæ зæрдæйы 
курдиат чи баххæст кæндзæни, уый — æз. 
Чабæ. Бахордта мын мæ уд, нал дзы фæ- 
разын... 
Хъуыдæберд. Кæмæй, цы зæгъинаг дæ 
уый ма мын тагъддæр зæгъ. Кæмæй зæгъыс уый? 
Ч а б æ . Мчелайæ, ныртæккæ дзы фервæзтæн, 
ды дæр мæ уый мæстджынæй æрбаййæфтай. 
Хъуыдæберд. Гъемæ цы? 
Ч а б æ . Нæ дыууæйыл зарæг скодта, алы 
æмбисондæй — йæ тæккæ дзаг, ахæм зарæг. Æз, 
дам, уын Хъуыдæбердимæ уæ митæ адæмы æхсæн 
раргом кæндзынæн, уый, дам, дæм фæрссагыл 
быры. 
Хъуыдæберд (дисгæнгæйæ). Ай дын дис- 
124 

сæгтæ! Ау, æмæ цæмæй базыдта, æз фæрссагыл 
фæбырын, уый? 
Ч а б æ . Нал хъуыды кæныс, айфыццаг дæ 
куы æрбаййæфта, уый? 
Хъуыдæберд. Æмæ цалынмæ уый къæ- 
сæрæй æрбакаст, уæдмæ æз куы асæррæтт ластон, 
цæмæй ма мæ федта? 
Ч а б æ . Рудзынг дын гомæй аззади, æмæ йæ 
æз куы ахгæдтон, уæд бамбæрста хъуыддаг, ды 
мæм кæй цæуыс, уый та рагæй дæр зоны, 
Хъуыдæберд. Цæмæй йæ зоны? 
Ч а б æ . Истæмæй йæ зондзæни, фæлæ йын 
куы ницы хос скæнæм, уæд нæ хъуыддаг æвзæр 
ацæудзæн, бынтондæр æй раргом кæндзæни, гъе- 
мæ мæн тыххæй исты фыдбылыз куы æрцæуа, 
уымæй тæрсын. Мæхи худинаг мæ уый бæрц нæ 
бандавдзæни, фæлæ тынгдæр дæуæн тæрсын... Ис- 
ты дыл куы æрцæуа, уæд мæн дæр мæхи марын 
хъæуы, дæ фæстæ ма æз цы хур, цы бон фендзы- 
нæн? Мæ хуры хай ды дæ, æмæ кæддæриддæр 
демæ хъуамæ уон. 
Хъуыдæберд. Уый бæрц мæ кæм уарзыс 
æмæ мын мæ сæрæн уый бæрц аргъ кæм кæныс, 
уым æз, ды кæй зæгъай, ууыл цæуылдæриддæр— 
разы. Цы зæгъай, уый бакæнинаг дæн. Топпы 
нæмыгмæ, ивылд донмæ, цæхæрмæ — кæдæмдæ- 
риддæр цæттæ! Зæгъ, куыд дæ фæнды, мæ ных 
мын исчердæм сараз. 
Ч а б æ . Кæд лæг дæ, кæд дыл лæджы дзау- 
матæ ис, уæд æй искуыцæй æрбагæрах лас, æмæ 
дзы фервæзæм. 
Хъуыдæберд. Нæ, уый мæ бон нæу... 
Афтæ нæ бакæндзынæн. Хуыцау бахизæд лæг 
марынæй. 
Ч а б æ . Уæдæ кæд уымæ дæ ныфс нæ хæс- 
сыс, уæд æз æндæр фæнд дæр зонын, фæлæ æрмæст 
125 

мæ фæндæй — ницы, дæу куы нæ фæнда, уæд. 
Хъуыддагæн кæд йæ зындæр мæхимæ йсын, уæд- 
дæр æз æнæ дæ фæндонæй ницы бакæнннаг дæн, 
уый тыххæй &мæ дæ абонæй фæстæмæ мæ сæры 
хицауыл нымайдаынæн. 
Хъуыдæббрд, Гъеуæдæдæуцыфæнда— 
мæн дээр — уый, ды цы кæнай, æз дæр — уый. 
Ч а б æ . Хорз уæдæ, æгайтма афтæ зæгъыс, 
ныр æнцон у* ф&лæ сылгоймаг тæссОнд-зæрдæ у, 
сомы бакæн, куыд дæ дзырд нал фæсайдзы- 
нæ. 
Хъуыдæберд, Кæрæдзийæн уарзон цы 
хуыцауы фæрцы стæм, уымæй дын ард хæрын, 
куыд дæ ныяас сæххæстыл фæстиат нæ фæуыдэы- 
нæн. 
Ч а б æ , Дæхицæн дæр хуыздæр йеддæмæ æв- 
зæрдæр нæ уыдаæни, ма тæрс. Дæхæдæг æй дзæ- 
бæх куы зоныс» нæ уарзондзинады фæрцы нæ 
цард хорз æмæ хъæлдзæгæй æрвитæм. Стыр амонд* 
джын у&иккам» уыцы дыууæ æнаккаг адæймаджы 
ма нæ куы нæ хъыгдариккой, у&Д. 
Хъуыдæберд. Зæгъ-ма сæ, зæгъ, чи сты? 
Чи нын сафы нæ амонд. 
Чабæ. Куы дын загътон: сæ иу — Мчела> 
иннæ та — уæхи Вимболат. Кæд мæ ныхасыл разы 
дæ, уæд тагъд кæнын хъæуы, цалынмæ нæ худи- 
наджы зарæг нæ ахæлиу ис. Хъуыддагшн йæ 
зындæр æз мæхимæ исын, ды та, цы дын зæгъон, 
уый хъуамæ ссарай, агурын дæр дын аей нæ 
бахъæудзæни. Гъе-мæ цы зæгъыс? 
Хъуыдæберд, Æз дын куы загътон: дæу 
цы фæнда, мæн дæр — уый, ды цы кæнай, æз 
дæр — уый, фæлæ ма мын хъуыддаг цæмæн сусæг 
кæныс, зæгъ-ма мын комкоммаэ, цы дæ фæнды, 
уый, æмæ йæ æз дæр æмбарон. 
Ч а б æ . Уæдæ дын æй зæгъын, зæрдиагæй 
126 

мæ кæм фæрсыс, уым. Мчела æмæ Бимболат куын- 
нæуал уой, афтæ бакæнын хъæуы. 
Хъуыдæберд. Куыд «куыннæуал уой»? 
Ч а б æ . Тъæпæнхъæумæ сæ арвитæм æмæ сæ 
уæд фервæздзыстæм. 
Хъуыдæберд. Уæддæр та маргæ? Æмæ 
мах уыдоны куы амарæм, уæд нæхицæн æнцад 
сбадæм? Цæмæй нæ дыууæйы дæр Сыбырмæ ахæс- 
сой? Цæмæй æнæхъæн æртæ мыггаджы кард æмæ 
уартæй кæрæдзийы ныццæгъдой? 
Ч а б æ , Цæмæйты мын тæрсы, афтæ тæн- 
зæрдæ æнхъæл дын никуы уыдтæн. Æз, сылгой- 
маг, мæ ныфс куы хæссын, уæд ды лæг куы дæ. 
Цæй Сыбыр? Афтæ æгъдауæй сæ амардзыстæм, 
æмæ нæ зонгæ дæр ничи бакæндзæни. Рувæсты 
хос дæм ис, æрхæсс æй æмæ сыц æй æз арахъ- 
хъыл ныккæцдзынæн, æмæ адæм зæгъдзысты, 
фыр нозтæй амардысты^ Уым ды цæмæй фæзылын 
уыдзыцæ хицæутты раз, кæлæ æз? Хъуыддаг æз 
сараздзынавн, фæлæ мын дзырд ратт, куыд мæ 
уый фæстæ ракурдзынæ, ууыл. 
Хъуыдæберд. Уый тыххæй та цæмæн 
фæрсыс? Мæн ус курын кæй хъæуы, уый дæхæдæг 
зоныс, куы курон, уæд та дæуæй дæрддæр никæцы 
чызджы бацагурдзынæн. Дæ фæнд мæ зæрдæмæ 
цæуын байдыдта, фæлæ ма а нæхи Вимбо- 
латы- та- цæй тыххæй? Цы кодта? Ме *рвад 
куы у. 
Ч а б æ . Фыццаджыдæр уый марын хъæуы, 
мæнæн мæ куыст уый куы сафы, уæд æй нæ 
зоныс? 
Хъуыдæберд. Ницыуал дын зæгъын, уæ- 
дæ, дæхæдæг зоныс æмæ куыд хуыздæр у, афтæ 
бакæн, æрмæст дæхи бахъахъхъæн, дæхи сæр 
цæхæрæн йæ аставу ма бакæн. 
Ч а б æ . Цæмæй дын загътон, уый мыл тагъд 
127 

сæмбæлын кæн, æндæр дæ зæрдæ мацæмæ æхсай- 
æд. 
Хъуыдæберд. Рувæсты хосæй зæгъыс? 
Ч а б æ . 0. 
Хъуыдæберд. Ныртæккæ куы ссæуон, 
уæд дын æй лæппуйæн æрæрвитдзынæн, фæлæ 
дын фæдзæхсын, дæхи-иу дзы бахъахъхъæн, дæ 
къухтæ-иу сапонæй ныхс. 
Ч а б æ . Мацæмæй мын тæрс... Фæстиат мауал 
кæн, уæдæ, æмæ йæ тагъд æрæрвит, стæй уалынмæ 
куы ссæрибар уæм, уæд баддзыстæм иумæ, нæ 
зæрдæйы фæндиаг, цы нæ фæнда, уый æнæфсар- 
мæй кæндзыстæм. Нæ уарзондзинад куы сцырын 
уа, уæд уый тæфæй дæр цæрдзыстæм. Уарзын 
дæ, уарзын, уый базон, ацы митæ дæр уымæн 
кæнын. 
Хъуыдæберд. Æз дæр дæ куы уарзын, 
уæдæ, æз. (Кæрæдзимæ сæхи баппæрстой, хъæ- 
быстæ, пъатæ, æддейæ къæхты хъæр, кæрæдзи- 
йы феуæгъд кодтой æмæ Хъуыдæберд рудзын- 
гæй агæпп ласынмæ хъавы. Чидæр æрбацæуы.) 
Ч а б æ . Дæхи мацæуыл ныццæв, мæ уд, мæ 
зæрдæ. 
X ъ у ы д æ б е р д . Ма тæрс, фыццаг хатт ыл 
нæ гæпп кæнын, ахуыр ыл дæн. (Агæпп кодта, 
æддейæ йæ сæр æрбадардта.) Лæппуимæ йæ 
æрæрвитдзынæн. 
Ч а б æ . Тагъд-иу æй æрæрвит. (Мчела æрба- 
цыди.) 
1Х-æм ФÆЗЫНД 
Ч а б æ æмæ М ч е л а 
М ч е л а . Нæй, ничи дзы ис... Æзынма, исчи 
арахъхъ æрхаста, ныххуыфыдаин та... Цон фæстæ- 
мæ... 
128 

Ч а б æ . Чысыл фæстæдæр-иу æрбацу, чидæр 
мын æрбахæссинаг у. 
М ч е л а . Хæрæг ма амæл — уалдзæг æрцæу- 
дзæн. (Дуармæ рараст æмæ та фæстæмæ фез- 
дæхт.) Æмæ уæдæ ардыгæй дзурын куы цыди, 
чи уыди ам? 
Ч а б æ . Ничи, уый зæдтимæ ныхас кодтон. 
(Мчела ницыуал сдзырдта, афтæмæй ацыди.) 
Х-æм ФÆЗЫНД 
Ч а б æ (иунæгæй) 
Ч а б æ . Лæг йæхимæ тынг зын фæсайæн кæ- 
сы, Хъуыдæберды мæ уарзондзинад бауырныдта, 
уый нæ зоны, æмæ мæнæн ахæм уарзæттæ бирæ 
ис, æз ахæм дзырд æрмæст уымæн нæ радтон. 
Хос æрбарвитдзæни, Мчела æмæ йæ Бимболатæн 
бадардзынæн æмæ мæхицæн сæрибар цард кæн- 
дзынæн. Лæгтæй фылдæр та цы ис! Дæ зæрдæмæ 
чи бацæуа, уый рæстæгмæ — дæ лæг, стæй та йæ 
бæсты — æндæр: ногæй-ногмæ сæ ивдзынæн ди- 
дийæ-дидидæрæй... Цæмæй тæрсын, кæд хицæуттæ 
базоной, уæд зæгъдзынæн: æз — сылгоймаг, мæн- 
мæ цæй хос ис? Хъуыдæбердыл сæ сардаудзы- 
нæн, æмæ уымæн цыфæнды кæнæнт.... Чи фæразы 
Мчелаимæ цæрын? Æмæ канд уый нæ, фæлæ 
æндæримæ дæр, мæ фыдгул иу лæджимæ фæцæ- 
рæд... Цон-ма абæрæг æй кæнон, кæддæра цы фæ- 
цис. (Хæдзары ’рдæм цы дуар ис9 ууылты ацыди, 
йæ фæстæ иннæ дуарыл æрбацыди Мæлхъион) 
Х\-æм ФÆЗЫНД 
Мæлхъион (иунæгæй) 
Мæлхъион. Чабæ, уæ, Чабæ. (Къуымты 
аракæс-бакæс кодта.) Æвæццæгæн, искуыдæм 
5 Уацмыстæ 
129 

фæрсынмæ ацыди, ам куы нæ ис. Цон уал æз дæр, 
фæстæдæр æм æрцæудзынæн, кæд, мыййаг, Хæл- 
мыцоныл амбæлон, уæд уал уый дæр ныхæстыл 
адардзынæн... Цæй, уæд та уал æм иу чысыл 
банхъæлмæ кæсон, кæд, мыййаг, хæдзары ис. 
(Сбадти.) Уæд тагъд рацæудзæни, исты дын би- 
нонты æхсæн куы нæ æрбаддзæн... (Чабæ хъæр- 
гæнгæ рауади.) 
ХП-æм ФÆЗЫНД 
Ч а б æ æмæ Мæлхъион 
Ч а б æ (æнæ Мæлхъионы фенгæйæ). Цыма 
сæ хуымы кæрон райгуырдтæн, кæнæ сын номы- 
лусæй гуырд дæн. Ам сын, хынджылæг кæмæй 
акæной, ахæм чызг нæй. Кæд хынджылæг кæ- 
нынц, уæд сæ ныййарджытæй! 
Мæлхъион. Кæимæ та хæцыс, Чабæ, кæ? 
Ч а б æ . Уæу-уа, куы нæ дæ федтон. Куыннæ 
хæцон: ныртæккæ хæдзармæ бауадтæн, æмæ мæм 
æгас бинонтæ зулмæ кæсынц! 
Мæлхъион. Уыдоны кой дæр кæныс, уый 
мæт та цы кæныс, æнæуи дæ куыст дзæбæх цæу- 
æд, уыййеддæмæ. Исты бакуыстай, цы, абон? 
Ч а б æ . Кæннод дæлæмæ фæуайæд. Ды дæр 
цыма барæй, уыйау иу фæрсæг никуыцæй фæзы- 
нын кодтай. 
Мæлхъион. Æмæ не ’ркæндзынæн, уый 
цæмæй зоныс, кæс-ма-иу уæдæ. 
Ч а б æ . Цу, уæдæ, цу, цæмæ ма кæсыс, иу 
уæлдай бон мын цы ацæрай, уый дын æд бинонтæ 
Бимболат феста. 
Мæлхъион. Ма тæрс, уый бæрц æм ничи 
хъусы, æз кæмæн радзурын дæ хабæрттæ æмæ 
де ’гъдау, уый, мæ хур, Бимболаты сдзурын дæр 
нал бауадзы. 
130 

Ч а б æ . Омæ уæдæ ацу ныр, кæмæй загътай, 
уымæ, æмæ йæ æркæн, кæннод сæм хъуамæ сми- 
дæг уа. 
Мæлхъион. Омæ цы кæны! (Ацыди.) 
Æмбæрзæн 
ДЫККАГ РАВДЫСТ 
Фыццаг равдысты бынаты — Ч а б æ й ы уаты 
\-аг ЛФÆЗЫНД 
Ч а б æ (иунæгæй) 
Ч а б æ . Куыд æрæгмæ æрвиты, цымæ... Ма 
мæ фæсайа... Мæлхъион та цы фæцис: уый та 
искуы дзурыныл фæцадаид, кæнæ æндæр дæсны 
фæрсджытæ ссардта, мыййаг... Бæргæ, бæргæ, йе- 
мæ искæйты куы æркæнид æмæ мæ афтæмæй 
Хъуыдæберд куы нæ фæсаид: кæй загъта, уый куы 
æрæрвитид, уæд æй Мчелайæн искæй арахъхъыл 
авæрин адæмы æхсæн æмæ мын æвдисæнæн. баз- 
заиккой. 
Æрбацыди X а с æ х ъ о 
11-аг ФÆЗЫНД 
4 а б æ æмæ X а с æ х ъ о 
Хасæхъо. Де ’зæр хорз, Чабæ! 
Ч а б æ . Æнæнизæй фæцæр. Чердыгæй фæдæ? 
Кæд уал бадгæ кæныс? 
X а с æ х ъ о . Нæ, бадынмæ мæ не ’вдæлы, 
иу хъуыддаджы тыххæй дæм æрцыдтæн. 
Ч а б æ . (Дзурын æй нал бауагъта, йæ дзырд 
ын йæ дзыхæй айста). Цы хъуыддаджы тыххæй, 
131 

дæсны фæрсынмæ кæд æрцыдтæ, исчи уæм рын- 
чын ис? 
X а с æ х ъ о . Нæ, махмæ рынчын ничи ис, 
фæлæ æз уæлæ Бимболатæй курæг æрвыст дæн 
дæумæ. 
Ч а б æ . Гъы, цы курæг? Цы та йын кодтон? 
X а с æ х ъ о . Æниу ын кæд цы кодтай — 
рæдыд митæ уыдысты, æндæр. Иæ иунæг лæппу 
тынг рынчын у, лæгъстæ дын кæны æмæ йæм 
саккаг кæн ссæуын. Тынг фæсмон кæны йæ фыц- 
цаг митыл. 
Ч а б æ . Фæстæдæр сыл ноджы тынгдæр фæс- 
мон кæндзæни, æз æцæг дæсны кæй дæн, уый 
дæр æй бауырндзæни, фæлæуу... 
X а с æ х ъ о . Уый йæ уырны ныр дæр, де 
ссыд та йæ ноджы тынгдæр бауырнын кæндзæн... 
Иунæг хуыцауы тыххæй, æмæ сæм ссу, тынгдæр 
та рынчыны хатыр бакæн, стæй мæн ма фегад 
кæн, дæ хорзæхæй, цæмæй мæ цыд дзæгъæлы 
ма фæуа, галæй рараст дæн дæумæ, æмæ мæ 
æгадæй ма аздах. 
Ч а б æ . Уæд Бимболат раздæр æгас адæмы 
мæныл куы ардыдта, ныр æй мæ сæр бахъуыди. 
X а с æ х ъ о . Цы уыди, уый аивгъуыдта, уы- 
дон ферох кæнут ныр, дыууæ туджджыны дæр 
бафидауынц. 
Ч а б æ . Раст дын зæгъон, æууæндгæ дæр 
дыл уый бæрц нæкæнын: кæд дæ йæ ус æнæ 
бафæрсгæйæ рарвыста, уæд мæ Бимболат фæтæр- 
дзæни. 
X а с æ х ъ о . Сайын æнхъæл мын дæ? Уанцон 
нæу, хуыцауыстæн, Бимболат йæхæдæг, йæ зрнгуы- 
тыл æрлæууыди, афтæмæй мæ лæгъстæгæнгæйæ 
æрæрвыста дæумæ... Ма сæм фæзивæг кæн, дæ 
хъыджы ницæмæй бацæудзысты, дæ къæхты мызд 
дын сæ уæлæ нæ ныууадздзысты. 
132 

Ч а б æ . Нæ зонын, нæ зонын, фæлæ йын 
раздæр йæхи куы фенин Бимболатæн. 
X а с æ х ъ о . Омæ цы кæны, зæгъдзынæн ын 
дæ ныхас. Кæд ма ам уæхимæ уыдзынæ, уæд 
æй ныртæккæ ардæм хъæуы. 
Ч а б æ . Æрвитгæ мæм бирæ рæттæй æрбакод- 
той, фæлæ никуыдæмуал ацæудзынæн, æнхъæл- 
мæ йæм кæсдзынæн. 
X а с æ х ъ о (цæугæ-цæуын). Цæй, уæдæ, хæрз- 
изæр у, бузныг, уæддæр чысыл хатыр кæй ба- 
кодтай, уый тыххæй. 
Ч а б æ . Æнæниз цард фæкæн. 
X а с æ х ъ о ацыди 
Ш-аг ФÆЗЫНД 
Ч а б æ (иунæгæй) 
Ч а б æ . Кæд мæ амонд уа, уæд мæ уынаф- 
фæтæ иууылдæр ахсæв ахицæн кæндзынæн. Бим- 
болатмæ ма мæ зæрдæ æхсайдта, æмæ уый дæр 
ныртæккæ ардæм хъæуы. Барастыры размæ сæ 
кæрæдзийы фæдыл барвитдзынæн ахсæв, æмæ 
райсомæй фæстæмæ... фу... уæгъдибар... Мæхиуыл 
ницы зиан æруадздзынæн, фæлæ ма дзы а Хъуы- 
дæберд æнæ фыдбылызæй куы баззаид... Цæй, 
цыфæнды кæнæд... Куыд æрæгмæ æрвиты цымæ? 
Ма мæ фæсайа, фæлæ нæ, сайгæ та мæ куыд 
фæкæндзæни, хорз ныфсытæ йын куы бавæрдтон. 
Æрбацыдысты Мæлхъион æмæ Хæлмыцон 
1Ч-æм ФÆЗЫНД 
Чабæ, Мæлхъион æмæ Хæлмыцон 
Хæлмыцон (тынг мæллæг хъæлæсæй). Де 
’зæртæ хорз, Чабæ. 
133 

Ч а б æ . Зæдæрухсæй фæцæр, æмæ нæм алы- 
боны æгас цу. Кæд нæм тынг дард нæ цæрыс, 
уæддæр дæ нæ хæдзары æмгæрон æнахуырæй 
уæлдай адæймаг нæ фендзæни. 
Хæлмыцон. Иунæг уды, мæ хур, кæдæм 
æвдæлы, кæ. 
Мæлхъион йæхи фæиуварс кодта, йæ къухты цы карк ис, уый 
Чабæмæ, цингæнгæйæ, æвдисы. 
Мæлхъион. Чабæ, Хæлмыцонæн арфæ ра- 
кæн, акæс-ма, акæс, мæнæ дын цы хуын æрба- 
хаста. 
Ч а б æ . Æнæмæтæй фæцæрæд, мæ бæсты йын 
лæгтыдзуар арфæгæнæг фæуæд. 
Мæлхъион (карчы балхъывта æмæ ныу- 
уасыди). Бæдул у, бæдул нырма, ацы азы цъиу. 
Хæлмыцон. Бæргæ мыл æмбæлди хуыз- 
дæр хуын, фæлæ мæ хъаст ма ракæн, гæныстон 
фод, æдзух цыбыр къухæй архайæм æмæ... 
Ч а б æ . Æниу уый дæр цæмæ хастай, дæ 
хъæбулы хурæй бафсæд, дæумæ мын чи уа, уымæн 
та мын цы тас у? 
Хæлмыцон. Бæргæ, исты нæм куы уаид, 
фæлæ нæм чи ис, уыдон дæр мæ нал æндавынц, 
мæ иунæджы мæтæй кæм дæн, уымæн дæр ницыу- 
ал æмбарын. 
Ч а б æ . Рынчын уæм мачи уæд? Уæ лæппуйы 
хъæрзынæй хуыцау бахизæд. 
Хæлмыцон. О, мæ хур, о, рынчын нын у, 
уæдæ дын цæй тыххæй зæгъын! 
Ч а б æ. Уаих фæуай, æмæ мын уæд арды- 
гæй ардæм куыд ницы фехъусын кодтай? 
Хæлмыцон. Цы ма зонын, цы! Мæ зæрдæ 
сдзæгъæл ис... 
Мæлхъион. Ма йын тæрс, ма, дзæбæхы 
хос ын фестон. Чабæ æппын кæй нæ зоны, уыдо- 
134 

нæн куы хос кæны, уæд дæуæн йæ цæст нæ 
бауарздзæни? 
Ч а б æ . Уæд мæ цæстытæ мæ размæ рахауой, 
кæмæн ма хуыздæр бауарздзæни мæ цæст, уæд? 
Хæлмыцон. Æз дæр дæм комкоммæ, куыд 
лæг йæ дзуары хаймæ, афтæ уымæн æрцыдтæн, 
æрдæбон ма йæ мæнæ Мæлхъионæн дæр загьтон. 
Мæлхъион. О, Чабæ, о, мæ судзгæ мæрд- 
тыстæн афтæ, комкоммæ дæумæ æрцыди, фæлæ 
йын дзæбæх бафæрс, дæ хъæбулыстæн. Дæ фæл- 
лой дæр дын ратдзæни, стæй дын дæ дзæбæх- 
дзинад никуы ферох кæндзысты, уæвгæ сæ уый онг 
дæхæдæг дæр куы зоныс. 
Хæлмыцон. Уымæ та йын чи цы бар 
дары? Иу иннæмæн æдзух лæвар йед нæу, мыййаг. 
(Йæ кæлмæрзæны къабазæй æхца райхæлдта 
æмæ сæ Чабæмæ балæвæрдта.). Æндæр нæ къухы 
ацы сахат ницы бафтыди, фæлæ нæ хъаст ма ра- 
кæн. Кæд фервæза нæ рынчын, уæд дæуæй бузныг 
уыдзыстæм æмæ дæ рохуаты нæ ныууадздзыстæм. 
Ч а б æ . Кæй зонын, уый уын нæ бахæлæг 
кæндзынæн, дзæбæхдæр ма кæмæн бафæрсон уæ- 
дæ? Сымах мын иннæ адæмы хуызæн æцæгæлон 
не стут. Мæхи хъæбулыйас æй уарзын Аккойы, 
урс уæрыкк ын фестон! Æртгоймаг ныууадз ах- 
сæв, кæд ахсæв мæ цæстытыл исты ауаид, æмæ-иу 
мæм райсом бæрæг кæнынмæ æрцу. 
Хæлмыцон. Мæ сæр — дæ нывонд, мæ уд 
мæ мидæг нал ис, ахсæв мын бафæрс, цырагъæй 
дæр цы уæлдай у? 
Мæлхъион. Чабæ, мæ уд, адонмæ, иннæ 
адæммæ цы цæстæй кæсыс, уымæй ма кæс, дæ 
фæллой дын сæхиуыл нæ ныууадздзысты, æмæ 
йын ныр бафæрс. 
Ч а б æ . Æмæ сæ уый тыххæй исты æнæзонгæ 
куы нæ дæн. Омæ цы кæны, зын мын у, фæлæ 
135 

Хæлмыцоны тыххæй цыдæриддæр бакæндзынæн. 
(Хæлмыцонмæ.) Ныр иу къуырийы бæрц стыр 
хуыцауы фæндонæй æмæ йæ сыгъдæг дзуæртты 
дзыхæй агуывзæйæ фæрсын байдыдтон. Бафæрс- 
ма мæнæ Мæлхъионы, уыцы фарстæй ницы фæ- 
сусæг уыдзæни. 
Мæлхъион. О, мæ хур, о, æнæ базонгæ 
ницы фæуыдзынæ... 
Ч а б æ (Хæлмыцонæн). Уæлдай фæлхас дæр 
дæ бирæ нал бахъæудзæни, æрмæст иунæг фарс- 
тæн — абази. Дзуæрттæ мæ мæхи æхцайæ фæрсын 
нæ уадзынц, æндæра дæу нал батыхсын кæнин. 
Хæлмыцон. Мæ армы ма исты куы уаид, 
уæд бæргæ. Мæлхъион, æз — дæ мæрдты уазæг, 
иу абази мын æфстау амæй райсоммæ ратт. 
Мæлхъион. Мæ уд ауай, мæнмæ та кæцæй 
æрцыди. 
Ч а б æ . Омæ нæ хъæуы, нæ хъæуы, цырагъæй 
ноджы хуыздæр бафæрсдзынæн. 
Хæлмыцон. Æз — дæ мæрдты уазæг. 
Ч а б æ цырагъ райста æмæ йæ ссыгъта 
Ч а б æ (йæхиуыл дзуæрттæ бафтыдта). 
Хуыцауы зæдтæ, дауджытæ, Хæлмыцоны рынчы- 
нæн цыдæриддæр аххос у, растæй мын сæ мæ цæс- 
тытыл бафтаут! 
Хæлмыцон.) л , 
Мæлхъион.) 0ммен’ ХУЫ**У> оммен! 
Ч а б æ йæхи ауагъта, йæхинымæр цыдæртæ дзуры — былтæ 
змæлын кæны. Иннæтæ æнцад лæууынц. Хæлмыцон Ча- 
бæйæ йæ цæст нал исы, цыма йæм истæмæ æнхъæлмæ кæсы, 
уыйау æм æдзынæг ныккаст. 
Хæлмыцон. Дзуæрттæ, дауджытæ, амонд- 
джын сахаты фарст нын æй фæкæн, мæгуыр стæм 
æмæ нын батæригъæд кæнут! 
136 

Мæлхъион. Чабæ кæмæн фæрса, мæ хур, 
уыдонæн иууылдæр — амондджын сахат. 
Хæлмыцон. Дæ фæхъхъау куы фæуин. 
Мæлхъион (каркæй). Ай та ма мæ хъæ- 
бысы цы дарын. (Чабæмæ.) Хæдзармæ йæ бауа- 
дзон? 
Ч а б æ . Уæртæ йæ тæсчъы бын бакæн, фе- 
сæфдзæни, ауадз æй уæд та, стæй йæ аргæвд- 
дзыстæм. (Мæлхъион карк хæдзары дуарæй бап- 
пæрста, карк хъуыдатт-хъуыдатгæнгæ фæау- 
уон ис.) 
Ч а б æ (цырагъмæ кæсгæйæ). Бæрзонд хуы- 
цау, табу — дæ сыгъдæгдзинадæн. (Сыстад æмæ 
цырагъ нывты раз аныхæста.) Уæ, мæ фæрстæ 
уын фехæлой, гъе, цы зын ран лæуд ис, цы!.. 
Хæлмыцон (тарстхуызæй).Уæ,мæгуыры 
бон мыл куыд бакодта, гъе! 
Ч а б æ . Ма тæрс, ма тæрс, йæ удæн ницæмæй- 
уал тас у, æз æй мæрдты былæй раздахдзынæн... 
Хæлмыцон. Аххос ын у æви исты хин — 
фыдбылыз? 
Ч а б æ . Бауадз мæ дзурын чысыл. Сæ дыууæ 
дæр æм, мæ хур, æмхиц сты, фæлæ йæм уæ зæрдæ 
мауал æхсайæд ныр, афоныл мын кæй базонын 
кодтат, уый йæ фервæзын кодта, иу бон фæстæдæр 
ма куы аззадаид, уæд ын ирвæзæн нал уыди. 
Хæлмыцон. Уæ, мæ фæрстæ йын тъæп- 
пытæ ахауой, гъе! 
Мæлхъион. Байхъус уал æм, байхъус, дзу- 
рын æй бауадз. 
Ч а б æ . Æппæты фыццаг, уæ рынчынæн 
сыгъдæг алардыйы аххос у. 
Хæлмыцон. Мæ уд — йæ цæуæнты фæхъ- 
хъау. 
Мæлхъион. Ахъаз ын бакæнæд. 
Ч а б æ . Фарон йæ боны йæ кувæндоны цыдæр 
137 

æнаккаг ныхас срæдыди æмæ йæм уый тыххæй 
тынг фæхъызыди. Балæгъстæ йын хъæуы, æртæ 
хъæуæн куывд скæнут æмæ гъе уæд уæ рынчын 
фервæздзæни. 
Хæлмыцон. Уый куыд æнцон у, афтæ 
æххуыс ын бакæнæнт дзуæрттæ. 
Ч а б æ . Куы ссæуай, уæд дыууæ галæй иу 
снывонд кæнут æмæ йæ хуыцаубоны хæларзæр- 
дæйæ аргæвдут, хъæубæстæ се ’гасы дæр æрхонут 
æмæ сын куывд скæнут, уый фæстæ уæ лæппуйæн 
тас нал уыдзæни, йæ уд раст Хъарсы фидарæй 
дæр æдасдæр ран уыдзæни. 
Хæлмыцон. Уый бæргæ бакæндзыстæм, 
мæ уд дæ фæхъхъау фæуа, Чабæ, фæлæ ма дæ 
ныхæстæй иуæй мæ зæрдæ уазал кæны. 
Ч а б æ . Ма тæрс, ахæмæй дын куы ницы 
загътон, уæд ды цæмæй зæгъыс? 
Хæлмыцон. «Хиндзинад дæр æм хæццæ 
кæны» мын кæй загътай, уымæй æгасæй мæ уд 
сызмæлыд. 
Ч а б æ. О, куы мæ ферох, æцæг афтæ* у, уый, 
фæлæ ма тæрсут, йæ хосгæнæг — æз. Мæнæ дын 
ныр кæй бацамыдтон, уыдон куы бакæнат, уæд 
та-иу мæм æрцу æмæ йын уæд ноджы дзæбæх- 
дæр бафæрсдзынæн, цы хос ын хъæуы, уый мæ 
къухы ис æмæ та дын æй бацамондзынæн (Къуым- 
мæ йæхи байста.) 
Мæлхъион (Хæлмыцонæн сусæгæй.) Дзæ- 
бæх иу ын йæ зæрдæ алхæн, иу царвы хъуырау 
ын-иу демæ æрхæсс, æмæ дын уæд уый дæр 
зæрдиагдæрæй бафæрсдзæни. 
Хæлмыцон. Нæ комбæттæны царв ма мæм 
ис, æмæ йын æй æрхæсдзынæн нæ урсыкъуырийы 
цыхтимæ... Цæй, ныр ма цæмæ лæууон — цон, 
мæ зæрдæ рынчынмæ æхсайы мæнæн. 
138 

Ч а б æ (йе ’ргом раздæхта). Ацу, ацу, дæ 
лæуд дæр ницæмæнуал пайда у. 
Хæлмыцон. Хæрзæхсæвтæ дыл цод, мæ 
бæсты дын стыр хуыцау раарфæ кæнæд, махæн 
та, ацы дзæбæхдзинад дын цæмæй бафидæм, уыцы 
амонд раттæд. 
Ч а б æ . Зæрдырай у, уæ дзæбæхдзинад мын 
хуыцау уынын кæнæд. (Хæлмыцон ацыди.) 
У-æм ФÆЗЫНД 
Ч а б æ æмæ Мæлхъион 
Ч а б æ . Уæ, дæ фæхъхъау мæхуыцау æрба- 
кæна, гъе,. кæд мæнæн дæ хуызæн æххуыс ничи 
у! Цы дзæбæх фæрсæг та мæм æрбакодтай, цы! 
Мæлхъион. Уый абоны диссаг нæу, нæ, 
чызгай, фæлæ ма мæнæн дæр исты авæр, кæй 
райстай, уыдонæй. 
Ч а б æ (дæтты йын). Гъа, мæ уд, гъа, иууыл- 
дæр сæ дæу руаджы куы райстон. Фæлæ-иу мæм 
ахæм фæрсджытæ арæхдæр кæн. 
(Æрбацыди Аслæмырзæ) 
У1æм ФÆЗЫНД 
Чабæ, Мæлхъион æмæ Аслæмырзæ 
Аслæмырзæ. Хæлмыцон ам нал ис? 
Ч а б æ . Нæ... 
Мæлхъион ацыди 
Ч а б æ . Ам уыди æмæ ныртæккæ ацыди, 
цæмæн æй агурыс, мæ хур? 
Аслæмырзæ. Бадзо мæ æрæрвыста, йæ 
139 

лæппу тынгдæр у æмæ, дам, тагъд рацæуæд. 
(Фæкъуырма сты.) 
Ч а б æ . Ныртæккæ ахызти къæсæрæй, æвæц- 
цæгæн, Рамилты уынгыл фæцæуы, уæхимæ йæ 
сæййафдзынæ. (Аслæмырзæ фæцæйцыди.) Фæ- 
лæуу-ма, мæ хур, зæгъ-иу сын, мацæмæй йын, 
зæгъ, тæрсут, кæй уын бацамыдтон, уыдон, зæгъ, 
куыддæр бакæнат, афтæ фенцой уыдзæни. 
Аслæмырзæ. Хорз, зæгъдзынæн. (Ацы- 
ди.) 
УП-æм ФÆЗЫНД 
Ч а б æ æмæ Мæлхъион. 
Мæлхъион. Мæгуыр сæр, æвæццæгæн, 
фервæзинаг нал у. 
Ч а б æ . Æмæ йын цы кæнæм, бар — йæхи, 
махæн дзы нæхион нæхирдыгæй фæцис, ныр фæн- 
дараст фæуæд. 
Мæлхъион. Дæ-дæ-дæй,истыйылкуыæр- 
цæуа, уæд дзы æз дæр æлгъыстаг кæндзынæн, 
азымджын мæн скæндзæн Хæлмыцон, дæумæ йæ 
кæй сардыдтон, уый тыххæй! 
Ч а б æ . Уый мæт та цы кæныс, дæлейæ сæ 
бæхджынтæ рацæуæнт, уæлейæ — сæ фистæджы- 
тæ. Уыдæттæ куы хъуыды кæнай, мæ бон, уæд 
кусгæ дæр ницы бакæндзыстæм. (Иу лæппу æрба- 
цыди.) 
УП1-æм ФÆЗЫНД 
Фыццæгтæ æмæ л æ п п у 
Л æ п п у . Гъа, мæнæ дын уый Гудæ æрæр- 
выста. (Гæххæтты тыхт æм цыдæр радта.) 
Ч а б æ . Гъе, мæ хуры чысыл ауай, гъе, дæ 
140 

ныййарæджы фæндиаг схъомыл у. Цу, мæ хур, 
цу, ныр, кæннод куыдз куы суадзой, уæд дыл 
фæхæцдзæни. 
Л æ п п у . Ды мæ акæн, кæннод мæ Мчела 
снæмдзæни, дуармæ бады, лæдзæг дæр æм ис. 
Ч а б æ . Ма тæрс, мæ хур, ма, уый дæу æй- 
йафгæ дæр нæ бакæндзæни, расыг у æмæ искуы 
цъыфы ныххаудзæн. 
Л æ п п у ацыди. 
1Х-æм ФÆЗЫНД 
Ч а б æ æмæ Мæлхъион 
Мæлхъион. Циу, цы, уый та? 
Ч а б æ . Æртгоймаг. 
Мæлхъион. Æмæ дын æй чи æрæрвыста? 
Ч а б æ . Уæлæ Хъуыдæберд, йæ дуканийæн 
фæрсын кæны. 
Мæлхъион. Уый та хорз фæрсæгыл фæ- 
хæст дæ, уæдæ. Цон, æз дæр та кæд искæй 
ссарин. 
Ч а б æ . Цу, цу, кæд, мыййаг, æцæг искæуыл 
фембæлис. 
Мæлхъион (фæцæйцæугæйæ фæстæмæ 
фездæхт). Мыййаг дæ райсоммæ куынæуал фенон, 
мæ хъæбысы дæ акæнон. (Хъæбыстæ кæнынц, Мче- 
ла сæм къæсæрæй æнцад кæсы.) 
М ч е л а (фæзмы сæ.) Æйы... æйы... уый та 
иннæрдæм. 
Мæлхъион. Уæртæ ма Мчела дæр æгас 
у, хæрзæхсæв, Мчела.. 
Мчела. Уый дæ хæдзары уынаффæ нæу, 
фæлæ ардыгæй тагъд куы фесæфис! ., 
141 

Мæлхъион. Æнхъæлдæн, мæ уындæй дæр 
тæрсгæ кæныс, цæуын, мæ хæдзар, цæуын. 
Ацыди 
Х-æм ФÆЗЫНД 
Ч а б æ æмæ М ч е л а 
М ч е л а. Æзынма, арахъхъ чи æрхаста, ахæм 
исчи нæм ис. 
Ч а б æ (æнахуыр лæгъз ныхасæй). Чысыл 
фæстæдæр-иу фæзын, чидæртæ мæм æрцæуинаг 
сты æмæ семæ арахъхъ дæр æрхæсдзысты. 
М ч е л а . Омæ ма уæдæ кæд уыдзæни? Туты- 
ры калм уæлæуыл куы баззайа, уæд? Сайгæ та 
мæ кæныс ды. 
Ч а б æ . Нæ, мæ мадыстæн, нæ, фæстæдæр-иу 
æрбацу æмæ дын ратдзынæн, æз та искæмæй 
æфстау райсдзынæн. 
М ч е. л а . Хорз, уæдæ, хорз, цæуын æмæ та 
æрбауайдзынæн. Зоныс! (Заргæ фæцæуы.) 
Уæй, цъæх арахъхъ нуаздзынæн! 
Гъей, æмæ Чабæйы ныууадздзынæн! 
Уæй, цæрдзынæн æмæ хæрдзынæн! 
Гъей, æмæ мæ хæйрæгæй фервæздзынæн! 
Аивгъуыдта 
Х1-æм ФÆЗЫНД 
Ч а б æ иунæгæй 
Ч а б æ . Ахсæв — йæ фæстаг æхсæв, мæлæт 
йæ фæсхъусмæ бады, уый нæма зоны æмæ зары. 
Бимболат, Бимболат, йæ фæстиат ма уый тыххæй 
у, уый ма куы фæзынид, уæд мæ зæрдæ æрæн- 
цаид, мæ фæнд, мæ хъуыды сæххæст кæнин æмæ... 
142 

(Агуывзæ райста æмæ дзы, лæппуйæ цы гæххæт- 
ты тыхт райста, уымæй урс цыдæр кæны.) 
Лæгтыдзуар, мадымайрæм, кæд ма мæ исты амонд 
ис, уæд ахсæв Бимболаты а хæдзары къæсæрæй 
æрбахизын кæнут, фæстæмæ та йæ хæсгæ куыд 
акæной. Диссаг та куыннæ у, диссаг, ацы чысыл 
тæпп лæджы федзæм кæны... Уый мæ хин нæу, нæ, 
мæ хин мæнг вæййы — цæстфæлдахæн, фæлæ ай 
та цæстытæ дзагьыргæнæг у... Куы æрбацæуа, 
уæд ма йын ацы агуывзæйæ фæстаг хатт авæр- 
дзынæн, йæ рондз йæ хъæлæсæй куыд скæла, æз 
та райсом чызгайы зарæг ныккæндзынæн, нæ ко- 
мы лæппутæ та сæ къахфындзтыл куыд слæууой. 
Минæваргæнджытæй та бæстæ байдзаг уыдзæни, 
зæрдæмæ цæугæйæ та дзы равзар, Чабæхан! 
(Агуывзæ кæцæй райста, уым æй нывæрдта.) 
Ахсæв мæ зæрдæйы фæнд... æххæст кæндзынæн. 
(Æддейы къæхты хъæр, иннæрдæм фездæхти). 
Бимболат æрбацæуы, æнхъæлдæн. (Раздæр æрба- 
цыди Хасæхъо, стæй Асæхмæт Тотырадз.) 
ХП-æм ФÆЗЫНД 
Ч а б æ , Асæхмæт, Тотырадз æмæ X а с æ х ъ о 
X а с æ х ъ о . Уазджытæ, Чабæ! 
Ч а б æ . Уазæг — хуыцауы æмæ зæдты уазæг, 
мидæмæ ут. (Адæмы урдæм.) Æз уазджытæм 
æнхъæлмæ куы фæкæсын æрвылбон! 
Тотырадз. Де ’зæртæ хорз, æмæ фарн ацы 
хæдзары. 
А с æ х м æ т (Тотырадзимæ æмдзырд.) Уе 
’зæртæ хорз, хуыцау æмæ дзуæрттæ. 
Ч а б æ . Кæй æхсæв у, уый хорзæх уæ уæд, 
æмæ нæм алыбон æгас цæут. Фæллад уыдзыстут, 
уазджытæ, бадгæ скæнут. Марадз, Хасæхъо, аба- 
дын сæ кæн. 
143 

X а с æ х ъ о . Сбадут, уазджытæ, æмæ кæд 
исты хъуыддаджы тыххæй æрбацыдыстут, уæд 
æрныхас кæнут, гъе мæнæ уын уый дæсны Чабæ, 
кæй агурут, уый йæхæдæг. (Иннæрдæм.) Иæ хор- 
зæх уæ уæд. (Бадынц.) 
Тотырадз. Æнæ исты хъуыддаг дæр кæм 
æрбацыдаиккам... 
Ч а б æ . Цы хабæрттæ уæм ис, уæдæ, дзæ- 
бæх, æнæниз стут иууылдæр? 
А с æ х м æ т . Йед у... хуыцау æмæ дзуæрттæй 
дзæбæх чи уа, уый ма дæснымæ цæуы? 
X а с æ х ъ о (хынджылæгæй). Хуыцау дæ 
дзæбæхтæй скæнæд уæдæ. 
А с æ х м æ т . Нæ, нæ, мæхицæн ницы у, хуы- 
цау æмæ дзуæрттыстæн, æндæр кæйдæр тыххæй 
æрбацыдтæн. 
Ч а б æ. Æгайтма уæдæ уæхуыдтæг дзæбæх 
стут, дзæбæх кæй хъæуа, уый та æз сдзæбæх кæн- 
дзынæн. 
Тотырадз. Ныфс нæ ис дæуæй. Табу—хуы- 
цауæн, уый фæрцы æмæ дæ руаджы кæд æнæ 
зиан баззаиккам... 
А с æ х м æ т . Йед у... хуыцау æмæ дзуæрттæ, 
Тотырадз, хъуыддаг фæцыбыр кæнæм. Æнафоны 
дæ кæй тыхсын кæнæм, Чабæ, уый зонæм... ныр 
талынг у... æмæ нын æй ныббар. Дæсны фæрсыны 
тыххæй дæм æрбацыдыстæм æмæ дæ хуыцауæй 
курæгау курæм, ма фæзивæг кæн, дзæбæх нын 
зæрдиагæй бафæрс, хуыцау æмæ дзуæрттæ... 
Ч а б æ . Æгайтма уæ уый фæнды, æгайтма 
хуыцауыл æмæ йæ дзуæрттыл уæ зæрдæ дарут. 
Æгас дзыллæйæн куы фæрсын, уæд ма мын сымах 
цы кодтат?.. Æцæг, цы уын æй æмбæхсон, алкæ- 
мæй дæр мæ уды фæллой исын... раздæр. 
Тотырадз. Ау, æмæ уæдæ æнæ уый та 
куыд? Уый чи æмбæлы, уый у. Чидæриддæр нæ 
144 

йæ хæдзарæн кусы, дæ куыст та иннæ куыстыты 
хуызæн дæр нæу, хъуамæ йын уæлдай аргъ уа. 
А с æ х м æ т . Йед у... хуыцау æмæ дзуæрттæ, 
Чабæйы куыст, ай-гъай, нæу иннæты хуызæн. 
О, ныр мæ куыст æмæ уый куыст — иу... Æз бон- 
изæрмæ цъыфы фæабухын, уый та хуыцау æмæ йæ 
зæдтимæ уынаффæтæ фæкæны. 
X а с æ х ъ о (худгæйæ). Раст у уый. Хуыцау- 
æн йæ рахиз фарсмæ та бадгæ фæкæны. 
Ч а б æ . Уæдæ цы æнхъæлдтат! Ныртæккæ 
уын мæнæ куы бафæрсон, уæд æй базондзыстут. 
Сымахæн иннæты хуызæн дæр нæ бафæрсдзынæн, 
дардæй кæй æрцыдыстут, уымæ уын æркæсдзы- 
нæн. 
Тотырадз. Бузныг, Чабæ, дæ салам ныха- 
сы тыххæй, кæд æцæг афтæ уа, уæд мах дæр 
хуыцау уый бæрц æнæзонгæ ма скæнæд, æмæ нæ 
дзæбæхгæнæгæн дзæбæх зæгъын ма базонæм. 
А с æ х м æ т . Нæхи нæ федзæсгом кæндзыс- 
тæм, хуыцау æмæ дзуæрттыстæн. 
Ч а б æ . Уый тыххæй та мын цы дзурут, нæ 
йæ зонын, уæ уындыл дæр бæрæг у. 
А с æ х м æ т . Иед у... хуыцау æмæ дзуæрт- 
тыстæн, мах комкоммæ дæумæ æрбацыдыстæм 
дардæй, уыййеддæмæ дæлдæр дæр уыди дæснытæ. 
Чабæ. Ай-гъай ис, фæлæ мæн уыдоныл 
ма нымайут, мæнæн хуыцауæй æндæр бартæ лæ- 
вæрд ис: мæнæн мæрдтæй дыууадæс удгоймаджы 
раздахыны дзырд кæй ис, уый зонут. 
Асæхмæт.Л Хуыцау, табу — дæуæн! 
Тотырадз.З •’-•" 
X а с æ х ъ о . Чабæ, æнæ здæхт дын дзы нал 
баззади? 
Ч а б æ . Ацы аз дзы дæсы раздæхтон, дыу- 
уæйы бар ма мьш ис. 
Т о т ы р а д з. Мах—дæ мæрдты уазæг, уьщы 
т 

дыууæйы та махонтыл банымай, нæ фæллойæ 
дын фæстæмæ ницæуыл фæхæцдзыстæм — адæй- 
маджы аргъ нæм ницы ис. 
Чабæ. Гъе уæдæ æз дæр уыцы дыууæйы 
сымах рынчынтыл банымайдзынæн. 
Тотырадз. Арфæгонд у хуыцауæй... 
А с æ х м æ т . Йед у... хуыцау æмæ дзуæрттæ, 
уæдæ дæ бузныг стæм, фæлæ фæндаг даргъ у, 
ноджы ма хъуыддаг куы ныддаргъ кæнæм, уæд 
нæхуыдтæг, нæ хæдзæрттыл нал сæмбæлдзыс- 
тæм — рынчынтæ дæр дзæгъæл баззайдзысты. 
Ч а б æ . Ма тæрсут, мæнæй чи ацæуа, уымæн 
йæ фæндаг ныхыдзуарджын у, о, фæлæ ма æрæ- 
джы дæр цæмæн кæнут? Чи уæ цæй тыххæй фæр- 
сы, уый мын зæгъæд... Цæй, кæмæн уал уæ ба- 
фæрсон? 
Тотырадз. Бафæрсын уал кæн, Асæхмæт, 
ды. 
А с æ х м æ т . Ды раздæр. (Чи раздæрыл дзу- 
рынц, Мæлхъион æрбацыди, сыстадысты йын.) 
ХШæм ФÆЗЫНД 
У ы д о н æмæ Мæлхъион 
Мæлхъион. Бадут, цæмæн хъиамæт кæ- 
нут? (Чабæ æмæ Мæлхъион иуырдыгæй фарс су- 
сæг ныхас кæнынц.) 
Тотырадз. Хасæхъо, чысыл ныхасæн мæ 
хъæуыс... Бахатыр кæнут, мах дуармæ ауайæм. 
(Ацыдысты.) 
Ч а б æ . Ницы кæны, ацæут, æз та ма хæ- 
дзармæ бауайон. Мæлхъион, ды та уал мæнæ уаз- 
джытимæ абад. (Чабæ хæдзары %рдæм дуарыл 
ахызти) 
146 

Х1У-æм ФÆЗЫНД 
А с æ х м æ т æмæ Мæлхъион 
Мæлхъион. Бафæрсын аипп ма уæд, уа- 
зæг, фæлæ кæцон дæ? 
А с æ х м æ т . Йед у... хуыцау æмæ дзуæрттæ, 
æз Фæсхъæдкъæцæлджыны хъæуккаг дæн. 
Мæлхъион. Æмæ цæй æнкъард дæ, исчи 
уæм рынчын ис? 
А с æ х м æ т . Йед у... хуыцау æмæ дзуæрттæ, 
ме ’фсымæры лæппу тынг рынчын^у,—мæрддзæг- 
тæ дæр ма йын бахуыдтам. 
Мæлхъион. Дæхи уды фæндиаг уæд. Ныр 
та ма йын цы тас у, Чабæ йæ сдзæбæх кæндзæн. 
А с æ х м æ т . Иæ рын ын куы бахæрин. 
Мæлхъион. Де ’мбалимæ иу хъæуккаг 
стут? 
А с æ х м æ т . Иу хъæуккаг та цы хоныс — 
сыхæгтæ, не ’хсæн кауын къул йеддæмæ ницы ис. 
Сæ рынчыны хъæрзын дæр нæм дзæбæх фæхъуы- 
сы. 
Мæлхъион. Æмæ уыдонмæ дæр исчи рын- 
чын ис? 
А с æ х м æ т . Уæдæ цæмæ æрбацыди? Иед 
у... хуыцау æмæ дзуæрттæ, йæ чындз суртæ кæны, 
йæ кæстæр æфсымæры ус. 
Мæлхъион. Гъе, гъе, фехъуыстон ма йæ, 
æнхъæлдæн, Цыкуронæй зæгъыс, нæ? 
А с æ х м æ т . Нæ зонын, хуыцауыстæн, цы 
курай, уыдон се ’ппæт ам кæм уыдзысты? 
Мæлхъион (иннæрдæм). Ай æдылыдзæф 
цыдæр у, дзæбæхдæр æй ракъахын хъæуы... Бирæ 
бинонтæ сты? 
А с æ х м æ т . Йед у... хуыцау æмæ дзуæрттæ, 
чысыл не сты, ис ын дыууæ хистæр æфсымæры, 
æртæ та — кæстæртæ: уыдон^еи се ’ппæтæн дæр — 
147 

устытæ* йæхицæн дæр ис хорз æмæ рæсугъд ус, 
æрмæст æй фыдбылыз хонынц. Иæ мад æмæ йæ 
фыд дæр ма æгас сты^ фæлæ ницæмæнуал бæз- 
зынц: йæ мадæн дæндæгтæ- нал ис, йæ фыд та- 
г куырм баци... Уæу-уа, хæдæгай!.. Хисты дзы нæ 
фæдæн æмæ мæ уымæн байрох уыдаид: йæ мады 
йын ибон баныгæдтой. Сывæллонджын хæдзар 
сты. Иæхицæн дзы иунæг лæппу йеддæмæ нæй, 
æмæ уымæн дæр кæхц не скодта. 
Мæлхъион. Уазæг, дæ зæрдæ мыл ма 
фæхудæд, цæмæн мæ хынцфарст кæны, зæгъгæ, 
фæлæ уæхуыдтæг дæр бирæ бинонтæ стут? 
А с æ х м æ т . Чысыл не стæм. Бирæ, бирæ, 
æхсæвæрæн нын иу мæрт ницы фаг кæны. 
Мæлхъион. Æгайтма уæ дзиладжы бирæ 
у. О, æмæ дæ уый тыххæй фæрсын, чысыл би- 
нонтæй ма ноджы рынчын куы уа, уæд тынг 
зын вæййы. 
А с æ х м æ т . Иед у... хуыцау æмæ дзуæрттæ, 
чысыл не стæм. Иу нæ, фæлæ нæ дыууæ куы 
фæхъæуа, уæддæр ныл нæ фæзындзæни. Ис мын 
мад, фыд, æхсæз æфсымæры, мæ кæстæры чидæ- 
риддæр зоны, Калачы пъадвалы лакейæ кусы. 
Табу — дæ фарнæн, фæлæ мæхицæн дæр — цып- 
пар чызджы æмæ æртæ лæппуйы, стæй ноджы, 
цы дын æй æмбæхсон, кæд хуыцауы фæнда, уæд 
ма иу тагъд уыдзæни. Гал цух у нæ хæдзар 
æмæ йæ майрæм чызг куы фæкæнид, уæд дзы 
йæ ирæды иу къамбец фæкæнин. 
Мæлхъион. Цæрæнт дын, цæрæнт, дæхи 
уды фæндиаг, рынчынмæ дæр дæ зæрдæ ма æхсай- 
æд, Чабæйæн йæ зæрдæ дзæбæх куы алхæнай, 
уæд уын тас нæу. 
А с æ х м æ т . Хорз ус, ды дæр фæрсынмæ 
æрбацыдтæ, цас ын дæтдзынæ? 
Мæлхъион. Нæ, мæнæн иу бон мæ сы- 
148 

вæллоны сдзæбæх кодта, фондз сомы йын уæд 
радтон, æртæ та ма йын ныр дæттын. (Тотырадз 
æмæ Хасæхъо дзургæ æрбацæуынц.) 
ХУ-æм ФÆЗЫНД 
Тотырадз, Асæхмæт, Хасæхъо æмæ 
Мæлхъион 
Тотырадз. Уый та куыд зæгъыс, уый гæ- 
нæн нæй, æртæ сомы йын уæддæр хъæуы дæт- 
тын. 
X а с æ х ъ о . Бар — дæхи, куыд дæ фæнды, 
афтæ бакæн, фæлæ уал раздæр дæ хабар куы 
базыдтаис. 
Тотырадз (бустæ кæнгæйæ). Нæ, нæ, уы- 
цы ныхæстæ æз бирæ фехъустон, дæхицæн сæ 
бавæр. (Сбадтысты.) 
А с æ х м æ т . Ныр куы рацæуид... (Чабæ 
хæдзары дуарæй.) 
Ч а б æ. Мæлхъион, иу чысыл-ма рауай. (Фæ- 
аууон сты.) 
А с æ х м æ т (Тотырадзæн). Ацы усæн йæ 
рынчыны фервæзын кодта æмæ йын фондз сомы 
радта... (Мæлхъион дзуры аууонæй.) 
Мæлхъион. Айс сæ, дæ мæрдтыстæн, айс!.. 
Асæхмæт, Хъусыс, хъусыс, ноджыдæр ма 
йын æртæ сомы дæтты. 
X а с æ х ъ о . Ма уæ бауырна, уый уын уæ 
1^’дзыппытæ сгарынц, уæ дзыппытæ. (Чабæ æмæ 
Мæлхъион рацыдысты.) 
ХУ1-æм ФÆЗЫНД 
Фыццæгтæ æмæ Ч а б æ 
Ч а б æ. Кзрд уæ фыр бадтæй не схъыг код- 
тон? 
149 

Тотырадз. Цæмæн зæгъыс, цæ, махмæ 
дæр чысыл цыдæр ныхæстæ уыди. 
А с æ х м æ т . Æниу ма нæ ноджы куы ба- 
дын кæнай, хуыцау æмæ дзуæрттæ, уæддæр цы 
нæ бон у? 
Чабæ. Цæй, уæдæ ныр мауал фæстиат кæ- 
нæм, кæмæн уал уæ бафæрсон? (Тотырадзмæ.) 
Дæуæн уал бафæрсон, цы уæлдай у. 
Тотырадз. Цы кæны... (Чабæ мыдадзын 
цырагъ ссыгъта.) 
Ч а б æ . Цæй, уæдæ мын ныр радзур дæ ха- 
бæрттæ æмæ — фæрсæггаг дæр... 
Тотырадз (гæххæттын æртæ сомы дæт- 
гæйæ). Гъе, хуыцау, уæдæ сæ амондджын мысай- 
наг фæкæн. (Асæхмæт æй басхуыста æмæ йын 
бамбарын кодта, дыууæ сомы дæттын ма йæ 
кæй хъæуы, уый.) Ноджыдæр ма? 
Асæхмæт. 0, о. (Тотырадз та дыууæ урс 
сомы радта.) 
Мæлхъион (Асæхмæтмæ). Гъе, мæ хур, 
гъе, ныр уымæн йæ рынчынæн ницыуал тас у— 
зæрдиагæй йын бафæрсдзæни Чабæ. 
X а с æ х ъ о (адæмы урдæм.) Кæннод дæ сæ 
тæригъæд куы уаид. 
Ч а б æ . Цæй, ныр мын дæ хабæрттæ дæр 
радзур. "*.’.’■" 
Тотырадз. Райс, рауæлæ кæн, æппæты 
фыццаг нæ хæдзары рынчын ис, фæлæ дын æй 
номæй нæ зæгъын... 
А с æ х м æ т . Иед у... хуыцау æмæ дзуæрттæ, 
нæхимæ нын афтæ бафæдзæхстой, дæсныйæн, дам, 
раздæр мацы зæгъут. 
Тотырадз. Ай-гъай, хъуыддаг афтæ у. 
Не ’ннæ хабæрттæ та дын æргомæй радзурон: 
ныр нын иуæндæс мæйы бæрц арахъхъ нывыл 
нал цæуы, уæды онг та нæ хъæуы дзæбæх лæг- 
150 

тæ сæ устыты цæстмæ нæ арахъхъ дардтой. Стæй 
нæ лыстæг фосæн сæ къæхтæ къуыдыргалм кæ- 
нынц, уыцы дыууæ æнамонддзинады ахæст фес- 
тæм, гъемæ дæ курын, куыд хуыцауы æвзæрст 
адæймагæй, фервæзын нæ кæн ацы фыдбылыз- 
тæй... Гъендæр æз ницæй тыххæй фæрсын... (Ча- 
бæ, йæхинымæр цыдæртæ дзургæйæ, судзгæ цы- 
рагъмæ æдзынæг кæсы, куы та хæрдмæ скæсы, 
иннæтæ та Чабæмæ æнхъæлмæ кæсынц. Хасæ- 
хъо дуармæ йæ цæстытæ ныццавта.) 
X а с æ х ъ о . Куыд æрæгмæ зыны. 
А с æ х м æ т . Чи? 
X а с æ х ъ о . Бимболат. 
Ч а б æ (Хасæхъомæ фæкæсгæйæ). Æрцæудзæ- 
ни? 
X а с æ х ъ о . Ныртæккæ йæ ардæм хъæуы. 
(Иу чысыл æнæдзургæйæ аззадысты.) 
Ч а б æ . Хорз уазæг, уæ рынчыны мын номæй 
нæ загътай, чи зоны, афтæ æнхъæл уыдтæ, æз 
мæнг дæсны дæн. Фæлæ, мæ хур, мæнæн уый зын 
базонæн нæу зæдты руаджы, куыд дæуæн зæххæй 
хъæмпыхал сисын. Рынчын кæй хоныс, уый у 
дæ чындз, дæ кæстæр æфсымæры ус, дæ зæр- 
дæ — де ’вдисæн, раст зæгъын æви нæ? (Тоты- 
радз æмæ Асæхмæт дис кæ нгæ иæ аззадысты.) 
Ноджыдæр уæ ме ’цæг дæсныдзинад хуыздæр 
цæмæй бауырна, уый тыххæй дын æз уæ хæ- 
дзары æгъдæуттæ иууылдæр радзурон, фæлæ мæм 
байхъус дзæбæхдæр. Дæуæн ис хистæр æфсымæр- 
тæ. (Цырагъмæ бакасти, стæй Мæлхъионмæ, уый 
йæ дыууæ æнгуылдзы сдардта.) Дыууæ... кæс- 
тæртæ... (Мæлхъион æртæ æнгуылдзы сæвдыста.) 
Æртæ... 
А с æ х м æ т (йæ сæр ныттылдта æмæ То- 
тырадзы басхуыста). Кæсыс, кæсыс, куыд дын сæ 
151 

базыдта,- уый æцæг дæсны у, гъе, хуыцау æмæ 
дзуæрттæ-, диссаг, диссаг! 
X а с æ х ъ о . Дис ыл кæнут диссаджы æнæ- 
уынгæйæ. 
Ч а б æ . Ис дын мад. (Мæлхъион, ома нæй, 
зæгъгæ, йæ сæр батылдта.). Нæ, нæ, фæрæдыд- 
тæн: мад дын нал ис, мæнæ цырагъ афтæ амоны... 
Дæхицæн — лæппу. (Мæлхъион йæ иу æнгуылдз 
сдардта.) Дæхицæн иунæг лæппу ис æмæ зæххыл 
ахæм амондджын гуырд нæма равзæрди. Стыр 
лæг рацæудзæнис, йæ амондæй уæхуыдтæг нæ, 
фæлæ уæ сыхæгтæ дæр хайджын уыдзысты, пад- 
дзахы хорзæхтæй хайджын уыдзæни, ноджы йын 
хуыцауæй та фондзыссæдз азы цæрыны дзырд ис. 
А с æ х м æ т . Мæгуырæг. Иед у... хуыцау 
æмæ дзуæрттæ, уый цыдæр уыдзæни, цыдæр. 
Ч а б æ . Иæ амондæн ныккæнæн нæ уаид, 
дæлимонтæй ма йæм æвзидæг куы нæ уаид, уæд. 
Уыдонæй йын тас у, фæлæ йын ма тæрсут, йæ 
хос уымæн мæ къухы ис. 
Тотырадз. Мах — де уазæг. 
Ч а б æ . Ма тæрс, ма тæрс, уымæн дын æндæр 
хатт бафæрсдзынæн. Фæлæ уал дын ныр та кæмæн 
бафарстон, уыдоны тыххæй уæ цытæ хъæудзæни, 
уый бацамонон. Майрæмы æхсæвмæ-иу æртæ за- 
дыны æмæ ссадæхсид скæнут æмæ-иу сæ уæ рын- 
чынæн бынатыхицаумæ скувут, стæй куы фен- 
цой уа, уæд йæ къухмæ æртыццæджы, майрæм- 
боны æмæ хуыцаубоны судзин мауал райсæд, 
уый тыххæй рынчын у. Уæ фос æмæ уын уæ 
арахъхъæн та хин счынди, уæхи удтæм уын хъа- 
выди, фæлæ йæ цыдæр амонды хай бакъуылым- 
пы кодта. Уæ фосы рацæуæны уын цæхæр нык- 
калдта, уæ милийы дзыхы та уын хинæйдзаг 
хъуынтæ бачынди. Гъемæ цæмæй уыцы хинтæй 
фервæзат, уый тыххæй дын кæй бацамонон, уыдон 
152 

дæ зæрдыл бадар, кæд фыссын зоныс, уæд та сæ 
фысгæ ныккæн. 
Тотырадз. Фыссын нæ зонын... 
А с æ х м æ т . Йед у... хуыцау æмæ дзуæрттæ, 
кæд къамбец бæласмæ схилдзæни, уæд махæй 
дæр исчи фыссын зондзæни. 
Хъасæхъо. Ууыл та мын цы тыхсут, æз 
дын сæ ныффысдзынæн. 
Тотырадз. Æмæ уæд уыцы фыстытæ кæ- 
сынмæ та æндæр искæй кæнын хъæудзæни. Нæ, 
фæлтау сæ мæ зæрдыл бадардзынæн. 
Ч а б æ. 0, афтæ хуыздæр у, искæй къухæй 
дæсныиы амындтытæ- фыссын фæтгæ дæр нæ 
кæны. Фæлтау мæм байхъус дзæбæх. Уæ хин- 
гæнæджы уæхуыдтæг дæр зонут, стæй ма уын æй 
æз цы дзурон. 
Тотырадз. Бæлвырд æй нæ зонæм, фæлæ 
нæ сыхагмæ нæ зæрдæ æхсайы. 
Ч а б æ . Нæ загътон, нæ, зонут æй. Гъе, гъе, 
уый у уæ фыдбылызгæнæг. Гъе ныр мæм æнцад 
байхъус, æмæ дын æз, уыцы фыдбылызтæй цæмæй 
фервæзат, уый хостæ радзурон. Уæ хингæнæджы 
хæдзарæй æмбисæхсæв сау уасæг радавæд дæ 
кæстæр æфсымæртæй исчи æмæ йæ стыр доны 
былыл аргæвдæд. Иæ галиу базыр, йæ бырынкъ, 
йæ галиу уырг, йæ галиу сæфтæг æмæ йæ зæр- 
дæйы æвдæм хай йын схæссæд æмæ сын сæ сæ 
къæсæрæй мидæмæ баппарæд. Уый фæстæ авд 
суадонæй дæттæ æрхæссут, авд дзуары æвдисæ- 
нæй-иу уæ хинтыл, уæ фыдбылызтыл æвдисæн 
бакæнут, æмæ сын-иу уыцы дон та се ’скъæты 
къæсæрыл ныккалут. Уыцы хъуыддæгты се ’ппæ- 
ты дæр, куыд дын сæ бацамыдтон, афтæ куы 
бакæнат, уæд уæ фыдбылызтæ фесæфдзысты æмæ 
тынг амондджын суыдзыстут. 
153 

Тотырадз. Уыдон баххæсты разæй никæ- 
цы куыст бакæндзыстæм. Стыр бузныг дæ дæн, 
зæрдиагæй мын кæй бафарстай, уый тыххæй, рох 
нæ никуы уыдзынæ, кæд нæ амæлæм, уæд та дæ 
уыцы сабийы тыххæй дæр бæрæг кæндзынæн. 
Ч а б æ . Уæу-уа, хæдæгай, куы мæ ферох и, 
уый тыххæй дын дзæбæх нæ бафæдзæхстон. Уый 
кæнинаг хъуыддаг у æмæ мæм тагъд куы нæ 
фæзынай, уæд-иу мæнæй мацыуал рахъаст кæн, 
æз дын æй зæгъын-гъе мæнæ де ’мбал — æвдисæн. 
А с æ х м æ т. Йед у... хуыцау æмæ дзуæрт- 
тæ> суды нæ дæн, æвдисæнæн ницы зонын, фæлæ 
кæд уымæн фæдæ, уæд ныр та мæнæн бафæрс, 
дæ хорзæхæй. 
Ч а б æ . Хорз, уæдæ, хорз. (Агуывзæ райста.) 
Цæй, ныр радзур, цæй тыххæй фæрсыс, дæуæн 
та агуывзæйæ бафæрсдзынæн. 
А с æ х м æ т . Нæ, нæ, нæ, хуыцау æмæ дзу- 
æрттæ, уымæй нæ хъæуы. Тотырадзæн куыд ба- 
фарстай, мæнæн дæр афтæ, хорз ын базыдтай йæ 
хæдзары бинонты. 
Ч а б æ . Омæ агуывзæйæ ноджы хуыздæр æв- 
зарын, ма тæрс, бирæ уæлдай дæттын дæ нал 
бахъæудзæн, æрмæст — фæрсæн абази. 
А с æ х м æ т . Йед у... хуыцау æмæ дзуæрттæ, 
абазигай дын сæ кæм фæдæтдзынæн, мæнæ мæм 
фондз сомы ис æмæ сæ айс. Æрмæст æркæс æмæ 
куыд зоныс, афтæ мын бафæрс. 
Чабæ (æхца райста). Уый тыххæй дæ дзу- 
рын нæ хъæуы. (Цырагъ ссудзгæйæ.) Радзур, уæдæ, 
цæй тыххæй фæрсыс. 
А с æ х м æ т . Ме ’фсымæры лæппу тынг рын- 
чын у, æмæ уый тыххæй фæрсын, æндæр нæм 
рынчын нæй, — не ’ппæт дæр — сæрæгас... (Фæхъ- 
уыдыгæнгæйæ.) Уæууа, хæдæгай, куыд мæ ферох 
ис, нæхимæ мын «ма-иу ын æй зæгъ» куы ба- 
154 

фæдзæхстой. Цæй, ницы кæны. (Чабæмæ.) Гъе- 
уый дын мæ хабар... 
Ч а б æ. Бауадз-мæ, уæдæ, ныр. (Иу дзæвгар 
æнцады фæстæ цырагъмæ кæсгæйæ.) Уæ, мæгуыр 
йæ чысыл уды бон, гъе, тынг зын ран лæуд 
ис уæ рынчын, фæлæ йын тæрсгæ мацæмæй кæнут, 
йæ хос дард нæй, йе ’сдзæбæх кæнын уын мæ 
быгъдуан фæуæд... Дзуары тæф æм хæццæ кæны, 
стæй йæм ноджы кæйдæр хины къалиу дæр æр- 
баирвæзти. 
А с æ х м æ т (Тотырадзмæ.) Нæ загътон, нæ, 
хин нын счынди, зæгъгæ. 
Ч а б æ . Ноджы дæ ныр мæ ныхас хуыздæр 
цæмæй бауырна, уый тыххæй дын уæ хæдзары 
уаг дæр радзурдзынæн, кæд дæ фæнды, 
уæд. 
А с æ х м æ т. Нæ, нæ, уый нæ хъæуы, уый тых- 
хæй дæ базыдтон, хуыцау æмæ дзуæрттæ, фæлæ 
нæ рынчын цæмæй фервæза, уый бакæн. 
Чабæ. Мæлхъион, æгæр бадыс, ацу уал, рай- 
сом дын бафæрсдзынæн. 
Мæлхъион (цæугæ-цæуын). Хæрзæхсæвтæ 
ут, уæдæ... 
И н н æ т æ . Чи зæрдырай, чи фæндараст фæ- 
уæд. 
А с æ х м æ т . Гъемæ, Чабæ, дæ хорзæхæй, 
æркæс нæ тыхстдзинадмæ. 
Ч а б æ . Уæ лæппуйæн лæгтыдзуары аххос 
у. Уæ рæзты йæ сызгъæрин барц бæхыл фæцæй- 
цыд, гъемæ уæ рынчын лæппуйы хъæрæй йæ 
бæх фæтарст æмæ йын йæ сызгъæрин къах къулмæ 
алхъывта æмæ йæ уый тыххæй ралгъыста. Ныр 
цы дыццæг æрцæуа, уæд куы баизæр уа, уæд-иу 
йæ бынмæ æртæ чъирийы æмæ æртæ цырагъимæ 
куывды ссæут. 
Уырдыгæй куы æрыздæхат, уæд та-иу бæлон 
155 

æрцахсут æмæ йæ фæстæмæ ауадзут, гъе стæй 
уæ рынчын сдзæбæх уыдзæни. 
X а с æ х ъ о . Æмæ бæлæттæ æдзухдæр уæгъд 
куы сты, уæд ма сæ ахсын æмæ уадзын та цæмæн 
хъæуы? 
Ч а б æ . Ды нырма лæппу дæ, ницы зоныс 
æмæ афтæмæй дзурыс. Æрцахсын æмæ йæ ауа- 
дзын йеддæмæ ницы хъæуы? 
X а с æ х ъ о . 1 цы ма йын хъæуы, уæдæ? 
АсæхмæтО ^ 
Ч а б æ (ахъуыдыйы фæстæ). Иу адыли-иу ын 
йæ галиу къахыл æнæфыст сырх хъуымац ба- 
бæттут, æмæ йæ афтæмæй куы уадзат, уæд ын-иу 
зæгъут: нæ куывд нын лæгтыдзуармæ бахæццæ 
кæн. 
А с æ х м æ т . Гъемæ уыдон афтæ куы бакæ- 
нæм, уæд нæ æндæр ницыуал хъæудзæни кæ- 
нын? 
Ч а б æ . Аххосы тыххæй ницыуал, фæлæ дæ 
хин ферох и? 
А с æ х м æ т . Иед у... хуыцау æмæ дзуæрттæ, 
уый тыххæй дæр цы зæгъай, уый бакæндзыстæм. 
Ч а б æ . Куы нæ бакæнат, уæд уæхицæн — 
фыддæр, мæныл цы æмбæлы, уый дын зæгъдзы- 
нæн, æндæр мæ хъуыддаг ницы и. Лауызгæнæны 
æхсæв-иу уæ хæдзары стыр арт скæнут, æмæ-иу 
уæ бинонтæ се ’ппæт дæр арты алыварс æрлæу- 
уæнт, уæ фыдбылызтыл æвдисæн куы бакæнат 
æмæ фæйнæ æртæ арахъхъы уе ’ппæт дæр куы 
бануазат, уæд-иу уæ чи кæцы ран лæуд фæуа, 
уыцы ран схуыссæд фæнычы фарсмæ, уæ сæртæ 
цæхæрырдæм, афтæмæй. 
Хасæхъо (адæмырдæм). Расыгæй, сылæй, 
нæлæй бынтондæр куыд схæццæ уой. (Æддейæ 
куыдзы хъыллист ссыди. Чабæйæн, уый фе- 
хъусгæйæ, цырагъ йæ къухæй æрхаудта, чысылгай 
156 

йæхи ауагъта, стæй бынтондæр ахаудта. Тоты- 
радз æмæ Асæхмæт фыццаг фæджих сты, стæй 
йыл ныххæцыдысты. Хасæхъо худы.) 
М ч е л а (дуарæй æрбакасти æмæ заргæ фæс- 
тæмæ аздæхти.) 
Уæй, диссæгтæ, диссæгтæ! 
Уæлæ суары хасур и! 
Уæй, æмбисæндтæ, æмбисæндтæ! 
Чабæ та нын басур и! 
Ч а б æ (алырдæм йæ къабæзтæ цæгъды, йæ 
дæндæгтæ кæрæдзиуыл хойы, йæ комы фынк 
калы, афтæмæй сæнттæ цæгъды. Тынг арæх 
дзуры: «бахатыр ын кæнут»; «йæ уд ын ма 
айсут»; «куывд уын скæндзæни»; «фæрæдыди, 
ныббарут ын, ныббарут ын, куывд уын скæндзæ- 
ни»; «йæ хъалæй йæ нæ бакодта». Æваст цæсты- 
тæ Асæхмæты къæхтæм ныццавта, ууыл та уы- 
ди хуыдзармæй æрчъитæ. Фыццаг сабыр^стæй 
тынг хъæрæй: «Ацу ардыгæй! Фесæф, тагъд! 
Марадзут, асурут æй. Асхуыста йæ). Фесæф: 
дзуары цармæй хайджын дæ!» 
А с æ х м æ т (дисгæнгæйæ). Йед у... хуыцау 
æмæ дзуæрттæ, цы ракодтон? Куыд мард мыл 
æрцыди, куы ницы мæ сæрæн зонын. 
Тотырадз. Де ’рчъиты тыххæй дын зæгъы. 
Æркæсс-ма сæм, цæй æрчъиагæй сты, исчи ма 
дæсны фæрсæгмæ уыдоны мидæг цæуы. Марадз, 
дуармæ сæ ралас æмæ афтæмæй æрбацу. Хасæхъо, 
ды уал фæхæц уый бæсты. (Хасæхъо Чабæйы 
цонгыл ныххæцыди, Асæхмæт, катайтæ кæн- 
гæйæ, ацыди.) 
157 

ХУП-æм ФÆЗЫНД 
У ы д о н æнæ А с æ х м æ т 
Ч а б æ (сонтæй). Афтæмæй цæмæн æрбацыди, 
хæдзары фарн фæлидзы. Ма алидз, табу — дæхи- 
цæн, бахатыр ын кæн. (Алырдæм йæхи тилы.) 
Табу, табу, табу — дæхицæн. 
X а с æ х ъ о . Æгъгъæд дын фод, дæ хорзæ- 
хæй, æрсабыр у ныр, бафæллайдзынæ. 
Ч а б æ (йæ дæндæгты тсъæс-тсъæс ссыди). 
У-у-у... банцай... (Сæр дыууæрдæм, уынæргъгæйæ, 
раппар-баппар кæны.) 
X а с æ х ъ о . Цымæ йæ ныр суадз, уæд йæ 
дæсны сæр нæ ныцъцъæл кæнид. (Чабæ фæсабыр 
ис.) 
Тотырадз. Цытæ дзурыс, цы,уый хуыца- 
уы уынаффæйæ афтæ кæны, нæ тæригъæды тых- 
хæй. 
X а с æ х ъ о (сабырæй). Кæд, мыййаг, уе 
’хцайы тыххæй. 
Ч а б æ (фестъæлфгæйæ). Æхца хъуаг нæ 
дæн... Нал мæ хъæуы æхца. 
X а с æ х ъ о. Цы ма дæ хъæуа, ницыуал сæм 
ис æмæ. (Чабæ цæстытæ цармæ ныццавта.) 
Тотырадз. С-с... басабыр кæн, мауал æм 
дзур, дæ хорзæхæй. 
Ч а б æ (сабырæй). Фæтæхынц, фæтæхынц, 
тæрхон кæнынмæ фæцæуынц. Лæгтыдзуар — сæ 
разæй, мадымайрæм, уацилла, тутыр, рыныбарду- 
аг... Сæ базыртæ сын басыгътой, хъалтæ сын сæ 
базыртæ басыгътой, сæ ном сын ферох кодтой!.. 
Рохуаты сæ ныууагътой... Табу — уæхицæн... Та- 
бу — уæхицæн... Ма нæ фесафут... Сафгæ нæ ма 
фæкæнут. (Асæхмæт бæгъæввадæй æрбацыди 
æмæ та Хасæхъойы бæсты Чабæйыл ныххæцы- 
ди.) 
158 

ХУЩ-æм ФÆЗЫНД 
У ы д о н æмæ А с æ х м æ т 
X а с æ х ъ о. Хуыцау, дæуæй—разы дæнда- 
гæй мыл кæй нæ фæхæцыд. 
Тотырадз. С-с... мауал дзур... 
X а с æ х ъ о (иннæрдæм). Ноджы æрра куы- 
дзы хæст нæ дзæбæх кæны, зæгъынц. 
Ч а б æ . Тæрæзтыл æй барынц... Йæ уд ын ма 
айсут, цæмæн уæ хъæуы? 
А с æ х м æ т . Гъе хуыцау æмæ дзуæрттæ, куы 
ницы уын ракодтам, бынтон нæ ма фесафут, уæ 
кувæг адæм куы стæм!... Уæ, хуыцау æмæ дзуæрт- 
тæ, йæ фæздæг куыд кæлы! 
Тотырадз (Хасæхъомæ). Цу-ма, дон ын 
æрбахæсс. (Хъасæхъо ацыди æмæ йæ къухы хъæ- 
дын къусы мидæг дон, афтæмæй æрбацыди.) 
X а с æ х ъ о . Асæхмæт, де ’рчъитæ дын кæй- 
дæр куыдз фæхæссы! 
А с æ х м æ т (стыхсти). Гъæй, мæ хæдзар 
куыд фехæлд, гъе! Гъа-ма, фæхæц, æз æй асурон. 
Тотырадз. Фæлæуу, кæдæм, æнцад хæц, 
ахæссæд сæ. (Хъасæхъо Чабæмæ дон дæтты^уый 
йæ скъуырдта, къус фæхауди, æмæ дон Хасæхъо- 
йыл ныккалди.) 
X а с æ х ъ о (йæхи цæгъдгæйæ). Æнæ байрай- 
гæ фæу дæ дæсныдзинадæй! Дæу чи фæрсы, уыдон 
дæр дæу хуызæн цъаммартæ сты... 
Тотырадз. Хуыцауы хатырæй æмæ мах 
кой ма кæн. 
А с æ х м æ т . Йед у... хуыцау æмæ дзуæрттæ, 
ай та цы хъæуы, ай? Ардыгæй дæхицæн куы 
ацæуис, кæннод мæ маст æппæт дæуыл ныккал- 
дзынæн. 
X а с æ х ъ о . Хорз, мæ хæдзæрттæ, хорз, æз 
цæуын, кæд уæ мæ уынд афтæ тынг тæрсын кæ- 
ны, уæд. (Æддæмæ ацыди, фæлæ уайтагъддæр 
159 

фæстæмæ фездæхти.) Фезмæлут! Фезмæлут! 
Тагъд æй æрчъицын кæнут, пъырыстыф æм ахсын- 
мæ æрбацæуы!.. (Чабæ æваст фæтæррæтт лас- 
та.) 
Ч а б æ (тæрсгæ-ризгæйæ). Цы ракодтон? Чи 
мын мæ къона байхæлдта? Цы ма кæндзынæн! 
(Хасæхъомæ.) Цы дын загъта? 
X а с æ х ъ о . Иу хъадаман æм ис æмæ, дам, 
уымæй дæсны Чабæйы сбæтдзынæн æмæ, дам, æй 
афтæмæй салдæтты разæй Сыбырмæ атæрын кæн- 
дзынæн. 
Ч а б æ . Мæ арт бауазал ис, кæм ма бамбæх- 
сон? 
X а с æ х ъ о (тъахтины бынмæ амонгæйæ). 
Мæнæ, мæнæ, диссаджы æмбæхсæн, уым бабыр. 
(Чабæ уым бабырыди.) 
Ч а б æ (тъахтины бынæй). Ма-иу мæ схъæр 
кæнут. 
Тотырадз. Æндæр ран, æндæр ран, дæ 
къæхтæ зынынц, ссардзысты дæ уым. (Чабæ фæс- 
тæмæ ралæсти.) 
Ч а б æ. Мæ арт бауазал и, кæм ма бамбæхсон?.. 
(Хæдзары *рдæм фæцæуы.) Цон, æз ссады къутуйы 
ныббырон. 
Хъасæхъо. Гъе, гъе, уым æцæг хорз у. (Ча- 
бæ ацыди.) 
Х1Х-а?л ФÆЗЫНД 
Тотырадз, Асæхмæт æмæ X а с æ х ъ о 
А с æ х м æ т . Йед у... хуыцау æмæ дзуæрттæ 
лæг æнамонд куы уа, уæд æй дур хæрдмæ дæр 
сургæ кæны, фыдбылыз та мæ радмæ куыд æрха- 
удта. 
Тотырадз. Ды та ма цæуыл мæт кæныс, 
цы хъуыд, уый дын куы бацамыдта, уæд? 
X а с æ х ъ о . Амонгæ йын бакодта, фæлæ... 
160 

Чабæимæ раздæр исты хæрамдзинад уыди уе 
’хсæн? 
А с æ х м æ т . Цæмæн мæ фæрсыс? 
X а с æ х ъ о. Æз нæ фахсыл нымад дæн, нæ 
фæхсын-хъусыл, фæлæ уемæ æрбацыдтæн æмæ 
цæмæй фæстаг бон æназым уон, уый тыххæй 
уын зæгъын, галиумæ уын кæй бацамыдта, уый. 
А с æ х м æ т . Куыд? 
Хасæхъо. «Куыд» куы зæгъай, уæд ра- 
сыгæй арты алыварс куы схуыссат, уæд уын исчи 
уæ рудзынгæй дур æрæппардзæн æмæ уыл цæ- 
хæр ныппырх кæндзæни æмæ худинаджы сæфт 
кæнут. 
Тотырадз. Æвæдза, уый дæр æрхъуы- 
дыйы аккаг у. 
А с æ х м æ т. Куыннæ, куыннæ! Гъе ныр бын- 
тондæр чердæм цы бакæнон, уымæн ницыуал зо- 
нын... Фæлæ уæддæр кæй бацамыдта, уыдон дæр 
æнæбары кæнын хъæудзæни, хуыцау æмæ дзуæрт- 
тæ. (Вимболат æрбацыди.) 
ХХ-æм ФÆЗЫНД 
У ы д о н æмæ Бимболат 
Бимболат. Фарн — уæ бадты. (Сыста- 
дысты йын.) 
Асæхмæт. 1 Фæрнæйдзаг у. 
Тотырадз./ 
Тотырадз. Сбад нæм. 
Бимболат. Сбадут. Сбаддзынæн æз дæр. 
(Сбадтысты.) Цы хабæрттæ уæм ис, уазджытæ? 
Исты ног ныхæстæ уæм уыдзæни. 
Тотырадз. Тынг æвзæр хабар. Чабæмæ, 
дам, пъырыстыф ахсынмæ æрбацæуы. (Хасæхъо 
худы.) 
Бимболат. Уæдæ æз дæр дзæгъæлы цыд 
куы фæдæн. Цæуыл худыс ды та, лæппу? 
в Уацмыстæ 
161 

X а с æ х ъ о . Диссагыл ма ничи худы. Ам та 
Чабæ фæуадзыг, къусы йын дон æрбахастон æмæ 
мын æй мæ уæлæ ауагъта. Мæ маст дзы райсон, 
зæгъгæ, ауадтæн дуармæ, фæстæмæ æрбаздæхтæн 
æмæ пъырыстыф Чабæйы ахсынмæ æрбацæуы, 
зæгъгæ, мæ дзыхæй куыд ссыди, афтæ йæ, цыма, 
æрцындзæй фæрæхуыстæуыди, уый гæпп фæкодта 
æмæ мæнæ уым, тъахтины бын, смидæг, уырды- 
гæй та рабырыди æмæ хæдзармæ алыгъди ссады 
къутуйы бырынмæ. 
Тотырадз. Æмæ йæм уæдæ пъырыстыф 
æцæг не ’рбацыди ахсынмæ? 
X а с æ х ъ о . Цæй пъырыстыф? Сымах ын 
йæ дæсныдзинад цæмæй базыдтаиккат, æз афтæ 
уый тыххæй бакодтон. Уый æцæг дæсны куы 
уаид æмæ хуыцауы уынаффæйæ суртæ куы кæ- 
нид, сымах куыд æнхъæл стут, афтæ, уæд пъырыс- 
тыфæн æрмæст йæ койæ куыд æрчъицыд- 
та? Цыма йыл дзынга фæхæцыд, уый тæррæтт 
куы фæласта. (Худы.) 
Асæхмæт. Йед у... хуьщау æмæ дзуæрттæ^ 
мах дын хынджылæггаг стæм? (Чабæ дуарæй сса- 
дæйдзагæй йæ сæр радардта.) 
Ч а б æ (Хасæхъойæ). Цæуыл худы уый та? 
Бимболат. Иæ бикъ бафтыди, уадз æмæ 
худа, иу йæхиуыл худы. 
Ч а б æ . Æмæ уæдæ ме ’намонды хай та цы 
фæцис? 
А с æ х м æ т . Æппындæр мацæмæйуал тæрс, 
де ’знаг цы Бимболаты хуыдтай, уый йæ фæстæмæ 
аздæхта. (Чабæ рацыди.) 
Тотырадз (Асæхмæтмæ). Уæдæ æцæг куы 
уыд, æцæг. 
Ч а б æ . Нæ зонын, ды дæр искуы мæныл 
хæрзаудæнырдæм разилай. 
Бимболат. Цæмæн уый зæгъыс, Чабæ, мæ 
162 

фыццаджы рæдыдты кой мауал кæн, уыдон ис- 
кæй дзыхæй уыдысты, гъемæ сæ ныр æрæм- 
бæрстон. Мæ рæдыддзинадыл мæхæдæг дæр фæс- 
мон кæй кæнын, уый æмбарыс — дæуæн æнæ зынд 
ницы ис æмæ мын æй ныббар... Мæ цæсгом дæм 
равдисын дæр дзæбæх нæ уæндын, фæлæ, табу — 
дæ фарнæн, нæ лæппу рынчын у æмæ нæм бахъи- 
амæт кæн. 
Ч а б æ . Зонын дæ, æгайтма дæм уыцы зæр- 
дæ æрцыди. (Лæгъз ныхасæй.) Цæугæ дæр уæм 
скæндзынæн, фæлæ уал иу чысыл абадут, абон 
мæм иу арахъхъы авджы дзаг хуын æрцыди 
æмæ дзы, æнæфыдбылыз цы дзуары тыххæй баз- 
задтæн, уымæн акувæм. Хасæхъо, мæнæ ма уыр- 
дыгæй нæ хæдзары хицаумæ бадзур, уый нын 
акувдзæни. 
X а с æ х ъ о (дуарæй, хъæрæй.) Гъей, Мчела, 
кæд, дам, арахъхъ нуазыс! 
Мчела. Куыннæ, куыннæ, фæцæуын, фæцæ- 
уын. (Чабæ скъапмæ бацыди, авг æмæ агуывзæ 
райста.) 
Ч а б æ. (йæхинымæр). Гъе ныр сæ ссардтон, 
гъе иумæ, ныр мын нал аирвæздзысты. 
М ч е л а æрбацыди. 
ХХЪæм ФÆЗЫНД 
Чабæ, Бимболат, Хасæхъо, Асæхмæт, 
Тотырадз æмæ М ч е л а 
М ч е л а (арахъхъ фенгæйæХ Æнхъæлдæн 
æмæ та мæ фат къуту ныццавта. Æгас æрцыдыстут, 
хорз уазджытæ, сымах дæр, фæлæ уæ арахъхъ 
йемæ чи нæ æрбахаста, уый фæстæмæ йæ хæдза- 
рыл дзæбæхæй мауал сæмбæлæд. (Се ’ппæт дæр 
схудтысты.) 
163 

Ч а б æ . Æрхастой, æрхастой. Гъа, акув сын 
æмæ Бимболатмæ фæсид. (Чабæ Мчеламæ агуыв- 
зæ радта). 
М ч е л а . Цæй, æз бирæ кувын нæ уарзын — 
нуазын уарзын. (Йæ дзыхмæ йæ схаста æмæ 
йæ æрдæгыл. ныууагъта.) Фу-фу-фу! Цы карз, 
у, цы! (Чабæ агуывзæ байдзаг кодта æмæ йæ 
Бимболатмæ дæтты.) 
Ч а б æ . Дæуæн хæрз нозтæй уыдзæни. 
М ч е л а (срызти). Мæ комы къултæ сур кæ- 
нынц, ме уæнгтæ амардысты. Мæ хуылф ба- 
сыгъди... Цыдæр мын бадардта, Бимболат!.. 
(Ахаудта.) 
Бимболат. Тагъд, æхсыр, Хасæхъо!.. 
М ч е л а . Фæ-æлæуу... нæ... хъæ-уы... 
Ч а б æ . Цæй æхсыр ын хъæуы, расыг у, 
мæнæ дæ нуазæн баназ. 
М ч е л а . Мæлын!.. Мæлын!.. (Стыхстысты 
се ’ппæт дæр.) 
Бимболат. Марадз, Хасæхъо, æхсыр ын 
фен! (Хасæхъо фæцæйцыд.) 
М ч е л а . Нæ хъæуы... нæ хъæуы... ма ацу... 
Мæлын мæ бауадзут... Ацы худинаджы царды 
бæсты- куы нæ уон, уæд — хуыздæр... Мæ цард 
мын раджы фехæл-хæл-дта... Æгъгъæд... æгъгъæд.. 
худинаг мын у цæр-цæр-ын... Уæ, хуыцау... уæ, 
хуыцау, мæ-мæ-лын!.. Уо, уо, мæ бон сдзурын 
нал у... Уæлæуыл ды — ме ’вдисæн, Бимболат!.. 
Ам мæ мæлын ма бауадзут, гормæттæ... Хæдзармæ 
мæ ахæсс-ут... Ахæссут мæ... ахæссут мæ, мæ мæлæт 
Ча-ча-бæйы цæстытæн ма фенын кæнут... 
Бимболат. Марадзут, схæцут ыл æмæ йæ 
хæдзармæ ахæссæм. (Систой йæ æмæ йæ ахастой, 
сценæйы баззади Чабæ иунæгæй.) 
164 

ХХП-æм ФÆЗЫНД 
Ч а б æ (иунæгæй) 
Ч а б æ . Хуыцæутты хуыцау, ацы хъуыдда- 
длсы амондджын боны конд фæкæн, æнæфыдбы- 
лызæй дзы куыд баззайон, æмæ нырæй фæстæ- 
мæйы цардæй райгонд куыд уон... Цон æмæ ба- 
кæсон, кæддæра цы фæци... (Ацыди, сценæ чысыл 
афтидæй аззади, стæй та йæм Чабæ рацыди.) 
Фервæзтæн дзы, йæ уд систа, фæлæ уæддæр мæ 
фæнд кæронмæ нæ бантысти: Бимболат та аирвæз- 
ти, йæ амонд авд дæлæмæйы фæуа, фæлæ йæ 
уæддæр искуы уый фæндагыл арвитдзæни Чабæ! 
(Хæдзарæй кæуын, богъ-богъ цæуы.) 
Æмбæрзæн. 
ÆРТЫККАГ НЫВ 
1-аг ФÆЗЫНД 
Бимболат (иунæгæй) 
Бимболат. Кæд хуыцауы фæнда, уæд мæ 
фæнд æрдæг кондæй нал баззайдзæн. Нæй, уый 
гæнæн нæй, æмбисыл æй нал ныууадздзынæн. 
Мæ цард мын ад нал скæндзæни, мæхицæн аккаг 
цы хъуыддаг скодтон, уый йæ тæккæ кæронмæ 
куы нæ ахæццæ уа, уæд. Æдзух дзы мæ хъустæй 
цы фыдмитæ хъусын æмæ мæ цæстытæй цы æнак- 
каг митæ уынын, уыдон мын мидæгæй мæ хуыл- 
фы мæ зæрдæйы уидæгтæ æууилынц... Нæ адæмы 
мæт, нæ талынгдзинад... Фæлæ нæ, рухсдзинады 
уæлахиздзинад мæ уырны! Гъе уæд æрцæудзæни 
не ’нæгъдау ирон дæсныты куыстæн бынтондæр 
кæрон. Бæрзондæй нал кæсдзысты Чабæтæ! Уыр- 
ны мæ, бирæ кæй нал ахæсдзысты, нæ мæгуыр 
бæсты сæрмæ цы талынг, æппæт адæмы цардыл 
низ кæмæй æфты, уыцы саумаргхæссæг мигъ- 
тæ. Иу рухсы ферттывд — æмæ фæлидздзысты. 
165 

Суæгъд уыдзæни уæд нæ бæстæ, ныррухс уы- 
дзысты нæ хæхтæ, нæ уынгæг талынг кæмттæ, 
нæ райдзаст быдыртæ. Тæхуды, тæхуды, мæ 
дысоны фын æцæгæй куы фенин мæ талынг бæсты, 
нæ мæгуыр адæмы æхсæн! (Фаризæт рацыди, 
хæдзары ’рдыгæй цы дуар ис, уырдыгæй.) 
П-аг ФÆЗЫНД 
Бимболат æмæ Ф а р и з æ т 
Ф а р и з æ т . Цæй, уæдæ дын æй рахæссон? 
Бимболат. Цæттæ у? 
Ф а р и з æ г. Нæма, фæлæ йæ уæд ацæттæ 
кæндзынæн. 
Бимболат. Цæттæ йæ скæн, фæлæ йæ 
нырма ма рахæсс, æххæст Хасæхъо ссæуа æмæ 
дзы бæрæг базонæм, мыййаг, куы нæ ссæуа Чабæ. 
Ф а р и з æ т . Уæ, дæ митæ мæ бæргæ нæ фæн- 
дыдысты, куы ныууагътаис... 
Бимболат. Ау, уый та куыд загътай? Ку- 
ыд «ныууадз»? Æрдæгыл ныууадзыны тыххæй 
райдыдтон ацы хъуыддаг? Æви ды дæр Чабæйы 
фарс ахæцыдтæ... 
Ф а р и з æ т . Æз уыдоны фарс бæргæ никуы 
ахæцдзынæн... 
Бимболат. Ау, æмæ дæ уæдæ мæ митæ 
куыд нæ фæндынц, исты мын фыдæлтыккон нана 
куы нæ дæ, æмæ уæды фыдæгъдæуттæй рухс 
цардмæ фæндаг куыд хъуамæ æхгæнай? 
Фаризæт. Фæндгæ мæ бæргæ кæны, мæ 
фæндонæй авд дæлдзæхы дæр фестиккой, фæлæ 
дын тæрсын... 
Бимболат. Цæмæй мын тæрсыс? 
Ф а р и з æ т . Нæ зонын, исты фыдбылыз куы 
æрцæуа уе ’хсæн, йæ бинонтæ, йе ’фсымæртимæ. 
166 

Бимболат. Цæй бинонтæ йын ис. Бинонтæ 
дзы сæхуыдтæг тынгдæр фæлмæцынц, сæфтмæ сæ 
уый куы æртардта, уæд ма йæ сæрыл лæбурд 
тытæ кæндзысты, уыдон фæндиаг куы фæуид. 
Стæй ныр фыдбылызæй тæрсгæйæ мæ хъуыддаг 
ныууадзон æмæ Чабæ та йæ кæнон кæна?! Нæ, 
уый нæ уыдзæни, мæ намыс мыл фæхуддзæни 
уæд. Йæ адæмæн пайда æрхæссын кæй фæнда, 
уый хъуамæ тæрсын мацы кæна. 
Ф а р и з æ т . Уый бæргæ афтæ у, фæлæ æнæ 
исты бакæнгæйæ фыдбылызы, мыййаг, куы ныс- 
сæдзай, уæд дын цæй тыххæй уыдзæни? 
Бимболат. Цæй тыххæй, уый нæ зоныс? 
Мæ адæмы тыххæй. Цыдæриддæр бакæнинаг дæн, 
мæнæн мæ зæрдæйæн адджын чи у, уыцы адæмы 
пайдайæн. Ды дæр хъуамæ уыцы фæндагыл ныл- 
лæууай, бирæ бон ис сылгоймагæн дæр, иуæй-иу 
ран лæгæй фылдæр хъару дæр равдисы. 
Ф а р и з æ т . Уый бæргæ, фæлæ уыцы рæс- 
тæг нæма æрцыд — рæстмæ нæ ничи бамбардзæни. 
Бимболат. . Гъе ныр куыдтæ дзурыс? Кге- 
рæдзийæн хъуамæ ныфс дæттиккам, ды та мæ 
къуылымпы кæныс, мæ размæ мын цæлхдуртæ 
æвæрыс. Уыцы рæстæг нæма æрцыди, зæгъгæ, 
ай-гъай, куы нæ йæм тырнæм, куы нæ йæ агурæм, 
уæд йæхæдæг æрæгмæ æрцæудзæни. 
Ф а р и з æ т . Мæн дæр бæргæ фæнды уыцы 
ми Чабæйæн бакæнын, фæлæ уæддæр куы никæй 
бауырна, нæ бон куы ницы бауа... 
Бимболат. Иттæг хорз бауыдзæни нæ бон, 
стæй Чабæйæн йæ гæдыдзинад уый фæстæ чидæ- 
риддæр базондзæни. Ацы хъуыддаджы бынтондæр 
мæ коммæ кæсут, уыййеддæмæ нæ куыст дзæгъæ- 
лы нæ фæуыдзæни. Нæ фыдæбон нæ адæмы 
иу æнамонддзинадæй кæй фервæзын кæндзæни, 
уый уæ уырнæд. 
167 

Ф а р и з æ т . Омæ хорз, цы мын бацамонай, 
уый бакæндзынæн, канд дæ загъды тыххæй дæр 
нæ, фæлæ уый мæхи зæрдæйы фæндон дæр у. 
Афтæ æнхъæлыс, æмæ æз нæ тæригъæд кæнын, 
Чабæ кæй мæгуырæйдзаг капеччытæ ахæры, уы- 
донæн? 
Бимболат. Уый мæ уырны, уый тыххæй 
дыл гуырысхо, мыййаг, нæ кæнын, гъемæ кæд 
иугæр афтæ у, уæд хъуыддагыл фæстæмæ хæцын 
нал хъæуы, ацу æмæ авдæн æрцæттæ кæн, чи 
зоны, ахсæв исты фадат æрцæуа. 
Ф а р и з æ т . Кæцы-иу дзы бабæттон: стыры 
æви чысылы? 
Бимболат. Уæлдай нæу, нæ фæлæ стыр — 
хуыздæр. (Фаризæт ацыд.) 
Ш-аг ФÆЗЫНД 
Бимболат (иунæгæй) 
Бимболат. Бынтондæр мæ бауырныдта ныр, 
мæ фæнд кæй сæххæст уыдзæни, уый. Не ссæуы- 
нæй йын тарстæн æмæ кæд, мыййаг, Хасæхъойæн 
не ссæуа, уæд æм уый иу цыхты гуымбылимæ 
нырвитдзынæн æмæ йæ ардæм хъæуы... Уæвгæйæ 
та, цы мæгуыр стæм, цы! Æгасæй иу армыдзаг 
стæм æмæ уæддæр не ’мбарæм кæрæдзийы, нæ 
царды фыдмитæн кæрон нæй... Уæ, æмбал кæ- 
мæн нæй, уыцы хуыцау! Цæмæн ныууагътай ма- 
хæн иннæ адæмтæй уæлдай нæ царды мидæг 
алы æвзæрдзинæдтæ, цæмæн кын бафтыдтай нæ 
мæгуыр цардыл мæгуыргæнæг низ! Нæ астæуы 
магъз нын куы асастой нæ алы хæрамхæссæг 
æгъдæуттæ, нæ зæрдæйы туг нын куы нуазынц, дæ 
номæй цы фыдмитæ кæнæм, уыдон! Нæ удты нын 
гуымиры цагъар цæмæн скодтой гуымиры æгъ- 
дæуттæн—алы фыдбылызыл, алы æнамонддзи- 
168 

надыл нæ чи æфтауы... Уæ, фæхудут-ма, фæхудут 
уæхиуыл нæ фыдæгъдæуттæ, æгъгъæд, æгъгъæд 
уын фæуæд уæлвæзæй кæсынæн æмæ нæ цардæй 
хъазынæн ныр! Рахаут-ма, рахаут уæ рагон бæр- 
зонд бадæнтæй, уæ бынат цæттæ у, саумæр сыджы- 
ты уæ арф баныгæндзысты уæ рагон цагъартæ... 
Уæ, ракæс-ма, ракæс, хурзæрин, кæм дæ! Ракæс- 
ма, сыгъдæг хур, æмæ дæ тынтæй ныррухс кæн 
нæ мæгуыр уынгæг талынг кæмттæ, нæ талынг 
царды къуымтæ, батав нын нæ мæгуыр фыдæлтæй 
нырмæ æфхæрд зæрдæты... Фæзынут-ма, фæзынут 
Ирыстоны сагсур фæсивæд! Ферттив-ма ферттив 
иу стъалы æмæ срухс кæн рухсхъуаг бæсты, ныл- 
лæуу фæндагамонæг алы хорз ног цардмæ нæ 
бæлццон адæмæн... Уæ, фæзынут-ма, фæзынут, нæ 
кадджын лæгтæ æмæ ахуыргонд адæм, уæ мæ- 
гуыр, æппæтæй æфхæрд æфсымæрты æхсæн... 
(Къостайы нывмæ кæсы.) Уæ, рухс дзæнæты фæ- 
бадай, Ирыстоны ахсджиаг хъæбул, иунæгæй йæ 
бонты тухæн æмæ уыхеры кæнгæйæ, нæ мæгуыр 
царды мæт кæй бахордта, æмæ сау ингæнмæ йæ 
зæрдæ йæ адæмы мæтæй йæ тæккæ дзагæй чи 
бахаста. Иры байзæддæгтæн тохы зарæг чи ныу- 
уагъта: 
Додой фæкæнат, нæ райгуырæн хæхтæ, 
Сау фæныкæй уæ куы фенин фæлтау! 
Зæй уæ фæласа, нæ тæрхоны лæгтæ, 
Иу ма уæ фезмæлæд искуы лæгау... 
Гъе, тæхуды, æмæ нæм искуы ацы зарæг куы 
бахъарид æмæ йæ куы баивиккам ногæй! 
Сызгъæрин фестай, нæ райгуырæн бæстæ, 
Йæ сау риуыл чи схъомыл кодта хъаруджын адæм, 
Бирæ нын фæцæрат нæ ахуыргонд лæгтæ, 
Йæ адæмы сæрыл йæ туг чи калы... 
Æрбацыди Хъуыдæберд. 
169 

1У-æм ФÆЗЫНД 
Бимболат æмæ Хъуыдæберд 
Хъуыдæберд (бустæгондæй). Де ’зæр хорз 
уа, мæ хъаруджын æрвад! 
Бимболат. Уæ, æгас цæуай, æгас! 
X ъ у ы д æ б е р д. Иу чысыл цæйдæр тыххæй 
дæм суадтæн. 
Бимболат. Æгайтма ссыдтæ, æз ма дæм 
уæхимæ æрвитинаг уыдтæн, — мæн дæр хъæуыс. 
Зæгъ, цæмæ ссыдтæ? 
Хъуыдæберд. Дæ хорзæхæй, ныр дæ цы 
хъуыддаг ис, цæрын цæуылнæ уадзыс мæгуыр 
усы, кæй цы хъыгдары? 
Бимболат. Цытæ дзурыс, цы, кæмæй 
зæгъыс? 
Хъуыдæберд. Дæлæ Чабæйæ. 
Бимболат. Æмæ йын æз цы кæнын?.. 
Хъуыдæберд. Мæрдджын уæвгæйæ йыл 
алы ныхæстæ мысыс, цыма йæхæдæг амардта 
Мчелайы. 
Бимболат. Цæй мæрдджын, цы йын у, уый 
бæсты йын, ды—лæг, æгæр дзæбæх лæппу дæ, 
дæхицæн дæр æвзæр нæ уыдзæни, дæсны ус куы 
æрфардæг кæнай, уæд, æз дæр ма дзы æнæ пайда 
нæ уыдзынæн, де ’рвад уæвгæйæ. 
Хъуыдæберд. Гъемæ афтæтæ кæй дзу- 
рыс, замана дæр уый у, тынгдæр уый тыххæй ссыд- 
тæн, уыцы ныхас дæ чи фехъуса, уый, ай-гъай, 
зæгъдзæни, лæджы æмвæндæй сæ дыууæ иумæ 
амардтой, зæгъгæ, гъемæ уæд мæн та цæуыл са- 
фыс, мæн? 
Б и м 6 V. я а т. Дæ хорзæхæй, уыцы ныхæстæ- 
ма ныууадз, фæлæ нæм Чабæйы ахсæв схон æмæ 
нын æй нæ рынчынæн бафæрсын кæн. 
170 

Хъуыдæберд. О, ма дын ссæуа, ды йæ цы 
буц дарыс!.. 
Бимболат. Æз æй цæмæн дарон буц, мæнæн 
мæхи дæр нæ дары буц, æндæр буц дарджытæ 
йæ ис, мæнæ дæу хуызæн, йæхæдæг буц кæй дары, 
ахæмтæ. 
Хъуыдæберд. Уæддæр та «дæу хуызæн». 
Хуыцауы тыххæй, мах бын цы бабырыдтæ, уый 
бæрæг дын нæй? 
Бимболат. Æмæ уæдæ не ссæудзæни, 
зæгъыс? 
Хъуыдæберд. Ахæм ныхæстæ дзы куы 
кæнай, уæд, бæгуы, не ссæудзæни. 
Бимболат. Æмæ мын уæд додой йæ къона 
нæ кæны, уый нæ рынчынæн ма бафæрсæд, æмæ 
йыл афтæмæй исты æрцæуæд... Уый бæсты ныц- 
цу æмæ йæ скæн, кæннод уын хуыздæр нæ уыдзæ- 
ни. 
Хъуыдæберд. Ай дын замана, гъе! «Кæн- 
нод уын хуыздæр нæ уыдзæни». Уымæн цы фæнды 
кæн, фæлæ дын æз та цы хъомыс дæн, уый бæрæг 
дын нæй? Фыдызнаджы ми мын цæмæн кæныс, 
иу байзæддаг куы стæм, гормон? (Æрбацыди 
Хасæхъо. Хъуыдæберд иннæрдæм.) Скæнын æй 
хъæуы, æндæра хъуыддаг хорз нæ цæуы. 
У-жлс ФÆЗЫНД 
Бимболат, Хъуыдæберд æмæ Хасæхъо 
Бимболат. Рьы, куыд цæуы хъуыддаг? 
X а с æ х ъ о. Нæй, нæ комы. Алы хатт, дам, 
дæу цы æрвитынц, сæхицæй, дам, цæуылнæ исчи 
цæуы. 
Бимболат. Иттæг хорз. Ис, уæдæ, мæнæ 
Хъуыдæберд нæхицæй. Не ’фсинимæ йæм ныц- 
171 

цæут æмæ йæ скæнут, цы æмбæла, уый дæр ын 
бафиддзыстæм. 
Хъуыдæберд. Æнæуи йæ куы ныууадзис, 
уæд ын фидын бæргæ ницы бахъæуид. 
Бимболат. Æз хъазгæ кодтон, ды та чердæ- 
мыты дзурыс хуыцауы тыххæй? Цы йын бакæни- 
наг дæн, уый ма мын зæгъ? (Хасæхъомæ.) Марадз- 
ма, хæдзары зæгъ, æмæ йæм афоныл ныццæуой, 
кæннод ыл, мыййаг, ахсæв исты куы æрцæуа. 
(Хасæхъо ацыди.) 
Хъуыдæберд. Акæс-ма, фыр мæстджы- 
нæй дæ фæрсгæ дæр нæ бакодтон: афтæтынг рын- 
чын уæм чи и? 
Бимболат. Нæ сывæллон. 
Хъуыдæберд. Цæй, уæдæ уал æз цæуын, 
раздæр баныхас кæнон. 
Б и м б о л а т. О, о, дæ хорзæхæй, ацу æмæ йын 
мæн тыххæй балæгъстæ кæн, уый дæр дæ фей- 
йафы. (Хъуыдæберд ацыди. Бимболат хæдзары 
дуарæй.) Цы фестут, цы? Авдæн, куыд æмбæлы, 
афтæ æрцæттæ кодтат? 
Ф а р и з æ т. (хæдзарæй). О, рахæссын æввонг 
æй скодтон. 
Бимболат. Фæстиат мауал кæ, уæдæ, цæу- 
гæ, демæ йын хуынæн исты ахæсс, уадз æй уæд 
та, ныр æнæ хуын дæр ссæудзæни, Хъуыдæберд 
ын куы зæгъа, уæд ууыл баууæнддзæни. (Хасæхъо 
æрбацыди.) 
У1-æм ФÆЗЫНД 
Бимболат æмæ X а с æ х ъ о 
Бимболат.-Дæ цуры ма йæм исчитæ уыд? 
X а с æ х ъ о. Уымæй та мæ цы фæрсыс, фæрсæ- 
гæй йын фæцух ис: иу мидæмæ цæуы, иннæ — 
17 2 < 

æддæмæ, цыбыр ныхасæй, адæмы фæллойы æм- 
бис уымæ цæуы. 
Бимболат. Ницы кæны, уый йын хуыздæ- 
рæн нæу. Лæг цыфæнды бирæ фæхæра, уæддæр 
ын сæ искуы омын хъæуы, æмбисонд хуымæтæ- 
джы нæ баззад: рувас, дам, кард аныхъуырдта 
æмæ йыл худæгæй амарди, фæлæ йын фæстагмæ 
мæлæты хос фæци. 
X а с æ х ъ о. Бæргæ, бæргæ, исты йын нæ 
бон куы бауид, æмæ мæгуыр, талынг, æнæмбаргæ 
адæмы буарæй йæ дзыргъа-ныхтæ куы сласид. 
Бимболат. Бæгуыдæр бауыдзæни нæ бон, 
ноджы дысон цы фын федтон, уый дын куы радзу- 
рин, уæд дæм цы хъару ис, ууыл ма иу ахæм 
бафтид. 
Хасæхъо. Хъаруйæ ныр дæр «цух дæ», 
зæгъгæ, мын ма зæгъ, фæлæ йæ радзур уæддæр. 
Бимболат. Цæвиттон, адæймаджы цы 
сагъæс уа, уый, уыны, æнæмæт лæг та æппындæр 
нæ. Цыма дысон нæ дыууæ фестадыстæм уæр- 
тæ стыр айнæджы бын. Уæлейæ, дынджыр бæр- 
зонд дурæй, Чабæйы хъал зарæг нæ хъустыл уа- 
ди, иннæрдыгæй та, дæлвæзæй, нæ адæмы хъæр- 
зын хъуыстам. Сау хуыр бæрзондæй згъæлдис 
æмæ нæ уæлæмæ нæ уагъта, нæ фæндаг нын 
æхгæдта. Тыхтæй-фыдтæй, бирæ фыдæбæтты фæс- 
тæ сирвæзтыстæм Чабæйæн раст йæ тæккæ цурмæ. 
Уый, мах куыд æнхъæлдтам, афтæ дзæнхъа ду- 
рыл нæ, фæлæ лæууыди ихы къæрттыл, æмæ 
йæм цы стæм хуры тынтæ касти,уыдон æй тайын 
кодтой, нæ къух æм нæма бахæццæ, афтæ асхъиуд- 
та, бæрæг дæр нал сси, цы фæцис. Уалынмæ адæм 
сæ хъæрзын чысылгай уалдзыгон зарæгæй баив- 
той. Байхъус уал дзæбæх, диссагæй дын ницыма 
загътон. Федтон ноджы уым: бадтысты иумæ алы- 
хуызон адæм, иу-дæсы бæрц уыдаиккой. Нæ 
173 

фыдкой кодтой, не ’сæфт сæ фæндыдис. Чи загъ- 
та: «Фесæфæд Ирыстон, сыскъуынæм ын йæ мыг- 
гаг»; чи загъта: «Цагъар сæ скæнæм нæхицæн»; 
чи загъта: «Тæрсын сæ хъæуы, рагæй у хъуыст сæ 
ном»; «Мæлæт, мæлæт сæ хос»,—загъта иннæ. 
Æрхаудтой мæ хъустæ, нал уыдтæн мæ сæрæн. 
Уалынмæ... Байхъус ныр дзæбæхдæр. Уалынмæ 
айнæг къæдзæх йæ астæуыл фæдих ис. Диссаг 
федтон, диссаг гъе уæд, æцæг диссаг. Рацыдис 
уырдыгæй сызгъæринау æрттивгæ хæрзконд хæр- 
зарæзт чызг. Ныррухс ис сау къæдзæх, сæрттыв- 
той хæхтæ. Не ’сæфт кæй фæндыди, уыдон æй куы 
федтой—сау фестад сæ цæсгом, фæджих сты, ни- 
чиуал сæ уыди дзурынхъом. Уалынджы нæ зæды 
хай райдыдта дзурын, загъта фыдадæмæн: «Рæ- 
диут уæ тæрхоны, нæй ирæн сæфæн». Нал зыдтон 
мæхи, ницыуал бамбæрстон фыр цинæй... Уый фæс- 
тæ йæ сызгъæрин уадындзæй ныууасыд алырдæм, 
цы фесты фыдадæм—бæрæг дæр нал сси, фæлæ 
йæ уасынмæ фæзынди Иры фæсивæд хъæлдзæ- 
гæй. Загъта сын: «Æрвитын уын амонд, фæут 
ын хъахъхъæнæг». Æмæ февзæрдис Ирыстоны 
сæрмæ стъалы, цæхæртæ калдта алырдæм, йæ рух- 
сæй ныррухс сты нæ хæхтæ, нæ быдыртæ, нал 
зыдта æмбæхсын фыдгæнæг йæ фыдмиты... Фехъ- 
ал дæн, стæй мæ хид асæрфтон мæ къухæй... 
X а с æ х ъ о. Уæ, диссæгтæ, диссæгтæ, куы æр- 
цæуид уыцы рæстæг, куы йæ фенин мæ цæстытæй, 
куынæуал уыниккам Чабæты. 
Бимболат. Нал уыдзысты, кæс ма-иу афтæ. 
Уырнæд дæ, рухсдзинад рæхджы уæлахиз кæй 
кæндзæни, уый... Цæй, цæй, нæ фæндтæ—рæстмæ, 
фæлæ сæ кæнын хъæуы. Куыд æнхъæл дæн, афтæ- 
мæй Чабæйы ахсæв ардæм хъæуы æмæ нæхи 
æрифтонг кæнæм. Æз ам, цы æмбæла, уыдон æр- 
цæттæ кæндзынæн, ды та ацу æмæ нæ хъæубæс- 
174 

тæй искæмæнты фехъусын кæн, нæ лæппу мæлæт- 
дзаг рынчын у, зæгъгæ, æхсæв бадын æм хъæуы. 
Турбеджы фырт Турбеджы та-иу демæ акусыны 
æфсон ракæн. Фæстиат мауал кæ, цу, цу ныфси- 
мæ. 
X а с æ х ъ о. Уый та мын дæ фæдзæхсын хъæ- 
уы? (Ацыди.) 
У11-æм ФÆЗЫНД 
Бимболат æмæ Б а д з о 
Бимболат. Æз та уал хæдзармæ бакæсон. 
(Ацыди, иу чысыл сценæ афтидæй аззади, стæй 
æрбацыди Бадзо, фыццаг архайды куыд уыд, уы- 
мæй бирæ мæгуырхуыздæрæй.) 
Б а д з о (къуымты аракæс-бакæс кодта). 
Æвæццæгæн, хæдзары ис, цы гæнæн и, банхъæл- 
мæ йæм кæсон. Кургæ дæр дзы цы цæсгомæй кæ- 
нон, йæхæдæг мын фæдзæхста, ма бафæрс Ча- 
бæйы, зæгъгæ, ницы æххуыс ын фæуыдзæни, фæл- 
тау æй дохтырæн фенын кæн. Нæ йæм байхъуыс- 
тон, гъемæ мыл йæ дзырд æрцыди. (Вимболат 
рацыди.) Де ’зæртæ хорз, Бимболат! 
Бимболат. Арфæгонд у, æмæ та• хуыцау 
нырæй фæстæмæ цины кæндтæ кæнын кæнæд. 
Б а д з о. Бимболат, мæ хур, уымæй тас нал 
у мæнæн. Мæ къæхтыл слæууæн мын нал 
ис, кæй тыххæй сыл лæууыдтæн, уый куынæуал 
ис, уæдæй фæстæмæ. Цы цардмæ ма хъуамæ ба- 
бæллон æз ныр мæлæтæй хуыздæр! 
Бимболат. Цæмæн уый зæгъыс, цæмæн, 
Бадзо, чи зоны, мах дæр та искуы баййафæм 
дзæбæхдæр царды. 
Б а д з о. Ды цы дæ, уымæй дæ хуыцау авд 
хатты амондджындæр скæнæд, фæлæ уымæй мæ- 
175 

нæн тас нал у, стæй мæ хъæугæ дæр нал кæны ны- 
рæй фæстæмæйы цард. 
Бимболат. Хуыцау дын хæрзтæ фенын 
кæнæд, цæмæн уый зæгъыс, æгæр дæхи цæмæн 
æруагътай? 
Б а д з о. Куыннæ æруадзон, куыннæ, мæхи? 
Хæдзар сафтид ис, дыууæ гæдыйы дзы куы фæ- 
хыл уой, уæд сæхи ницæуылуал скъуырдзысты. 
Дыууæ галы хицау уыдтæн æмæ нæ уыдон хастой, 
иуæй мын Чабæ куывд скæнын кодта... Гъæй, уы- 
цы налат!.. Бæргæ йын истытæ зæгьин, фæлæ... 
Иннæ та ныр хистæн бахъуыди, ноджы хæсты бын 
мæхи фæкодтон. Уыцы мæгуыры мæлæтæй фæс- 
тæмæ йæ мад дæр йæ сæрæн нал кæны—хуыссде- 
нæй æддæмæ нал хизы, гъемæ хæдзар бынтондæр 
ныдзæллаг. Гъемæ уæддæр цыфæнды дæр куы 
уаид, фæлæ нæ мард æлгъыстаг кæй кæны, уый мæ 
мары. Хæсджынтæ мæ уæгъд нал уадзынц, алчи 
йæхион агуры, ныр дæр дзы иу-уæртæ уынджы 
лæууы, æхцагур рацыдтæн—æмæ кæм, мæгуыр 
лæгæн баахъаз кæй фæнды?.. Дæ хорзæх нын 
хуыцау раттæд, æмæ нын нæ марды æлгъыстаг ма 
бауадз. 
Бимболат. Зын у, кæй зæгъын æй хъæуы, 
фæлæ цы гæнæн ис, чи æрцæуа, ууыл хъынцъым 
кæнын ницыуал пайда у. Чи ма ис демæ, ракæн 
уый дæр, мæ рæстæгмæ гæсгæ дæуæн баххуыс кæ- 
ныныл нæ бацауæрддзынæн. 
Б а д з о. Дæ сæр нын хуыцау ма байсæд. 
Бимболат. Æцæг ацы сахат мæхæдæг дæр 
чысыл тыхст дæн нæ сывæдлоны рынчынæй, фæ- 
лæ... 
Б а д з о. Хуыцауы фæдзæхст фæуæд, куыд 
æнæ исты фехъусгæ фестæм уæдæ мах! 
Бимболат. Абон æрбарынчын æвиппайды. 
Б а д з о. Уæхи фæндиаг уæд... Цæй, æз ма 
176 
/ 

Уасджемæ ауайон æмæ йæ ардæм æрбакæнон. 
Бимболат. Ракæн, ракæн. (Вадзо сыстади 
æмæ ацыди.) 
УШ-æле ФÆЗЫНД 
Бимболат (иунæгæй) 
Бимболат. Дæ тæригъæд фæхæссæд, дæу 
уыцы ранмæ чи æртардта, уый. Цыхуызæн бахус 
и, мæгуыр, гъе уый нын нæ дæсныты æххуысдзи- 
нæдтæ!.. Æрмæст ды нæ дæ, нæ, Бадзо, нæ дæ фыц- 
цаг. Дæуæй раздæр дæр ма бирæтæн фехæлдта 
Чабæ сæ цард... Æргом хъæдгом скодтой нæ царды 
нæ дæснытæ! Фæлæ нæ! Хъæдгом хостæй дзæбæх 
кæны, царды хъæдгомæн йæ хуызлгæр хос — 
рухсдзинад. Тæхуды æмæ рæхджы хæлддзагæй 
куы фенин, нæ бæстæйы рухсдзинады æхсæн цы 
фыдæлтыккон амад сис ис, уый. Рухсдзинады 
тынтæн фæндаг чи нæ дæтты, уыцы быруйы куы 
фенин змисæй адæмы къæхты бын. Уæ, не скæнæг 
хуыцау, иу дур, æрмæст иу дур раппарыны хъару 
ратт мæнæн дæр уыцы быруйæ, иу уæлдай рухс- 
дзинады тынæн фæндаг куыд скæна нæ мæгуыр 
бæстæм. 
Ф а р и з æ т æрбацыди. 
1Х-æм ФÆЗЫНД 
Бимболат æмæ Ф а р и з æ т 
Бимболат. Гъы, цы бадæ, куыд цæуы 
хъуыддаг? 
Фаризæт. Ныртæккæ ссæудзæни. 
Бимболат. Ма дæ фæсайæд, демæ цæуылнæ 
цыди? 
177 > 

Ф а р и з æ т. Дыууæ фæрсæджы ма йæм ныу- 
уагътон æмæ уыдонæн фарст куыддæр фæуа, афтæ 
комкоммæ махмæ ссæудзæни. 
Бимболат. Нæ уын загътон, нæ,лæг ныфс- 
джынæй куы куса, уæд йæ зæрдæйы фæнд бах- 
хæст кæндзæни, зæгъгæ. Гъе ныр дæ ныццыды 
руаджы хъуыддаг рæвдз кæны, куы нæ ныццы- 
даис, уæд та ницы, æмæ уыцы налат йæ налат кæ- 
нон дзæбæх кодтаид. 
Ф а р и з æ т. Налат та куыннæ у, сæ хæдзармæ 
бацыдтæн, æгас бинонтæ сæхи æрга$вдынц, се ’ннæ 
устытæ сабатизæры цыд акодтой, уымæй та цыма 
карчы цъиу дæр нæ фæхъуыди. 
Бимболат. Мæ зæрдыл та мын æй æрлæу- 
уын кодтай... (Уынгæг зæрдæйæ.) Æвдисæн... Йæ 
мæрдтæм фæндагæй бафæдзæхста: уæлæуыл 
ды—ме ’вдисæн, Бимболат... Мæ зæрдæ судзы, 
ме уæнгтæ се ,гшæт къах, къухы онг нырризынц, 
мæ сæрыхъуын уырдыг слæууы æмæ ныддыз-дыз 
кæны, уыцы æнамонд æхсæв мæ зæрдыл куы æрба- 
лæууы, уæд... Уæ, мæгуыр Солтан! Йæ цард хын- 
джылæггаг кæмæн скодта, йæ дунейыл иу налат 
æнафоны йæ къух кæмæн сисын кодта... 
Ф а р и з æ т. Цытæ дзурыс, цы? Цæй Солта- 
ны кой кæныс? 
Бимболат. Ницы, ды йæ нæ зоныс—фæстæ- 
дæр æй базондзынæ. Цу, авдæн рахæсс æмæ исты- 
тæ дæр æрцæттæ кæн, чидæртæ ма нæм уыдзæни. 
(Фаризæт ацыди, Хасæхъо тагъдгомау æрбацыд.) 
Х-æм ФÆЗЫНД 
Бимболат æмæ X а с æ х ъ о 
X а с а х ъ о. Фаризæт нæма ссыди? 
Бимболат. Ссыди... 
X а с а х ъ о. Гъемæ? Ссæудзæни Чабæ? 
178 

Бимболат. Ныртæккæ йæ ардæм хъæуы. 
Зæгъ, цы фехъуыстай? 
Хасæхъо. Æхсызгон хабар: Чабæмæ йæ 
лæджы марды тыххæй слестгæнæг æмæ пъырыс- 
тыф æрбацæуынц, кæд мах ницы бакæнæм, уæд- 
дæр уыдонæй нæ аирвæздзæни. 
Бимболат. Уый дын ницы ныхас у, мах 
ын куы нæ раргом кæнæм йæ фæлывддзинад, 
æмæ адæм афтæмæй куы нæ базоной дæсныты 
мæнгдзинад, уæд Чабæйы æрцахсдзысты, уымæй 
дæснытæй нæ фервæздзысты. Уыдон цы кæной, 
уымæй мах нæ фæрсдзысты, фæлæ мах нæхи фæнд 
баххæстыл батындзын хъæуы. Искæмæнты фехъу- 
сын кодтай? 
X а с æ х 1> о. Турбеджы фырт Турбегæн загъ- 
тон. 
Бимболат. Æндæр никæмæн? 
X а с æ х ъ о. Зæгъгæ никæмæнуал кодтон, фæ- 
лæ уый иунæгæй не ссæудзæни. 
Бимболат. Куыд дын загъта, бæлвырд 
ссæудзæни? 
X а с æ х ъ о. Цæугæ та куыннæ скæндзæн, нæ 
хъæуы зæрæдтæ ныхасы хист æмæ куывд æнхъæл 
къуырийы дæргъы сæ кæрдтæ куы фæдауынц. 
(Фаризæт авдæн æфснайдæй рахаста.) 
ХЪæм ФÆЗЫНД 
У ы д о н æмæ Ф а р и з æ т 
Ф а р и з æ т. Гъа, уый уын авдæн. (Æрæвæрд- 
та йæ) 
Бимболат. Куыд æрæгмæ цæуьг, куыд, ма 
нæ фæсайæд. 
Ф а р и з æ т. Нæ, нæ, афонмæ ссæуы. 
Бимболат. Хасæхъо, уæдæ ды ам мауал 
лæуу, цæугæ æмæ цæмæй хъуыддаг фылдæр адæм 
179 

феной, уый бакæн. Кæй æхсæв бадыны æфсон ра- 
кæн, кæй та—демæ, цыма рынчынфæрсæг цæ- 
уыс, уый хуызæн æмбалæн. 
X а с æ х ъ о. Кæд дæ фæнды, æгас хъæуы дæр 
дын ам æрбалæууын кæнон, уый тыххæй мæ æр- 
мæст иу ныхасы йеддæмæ нæ хъæуы, æмæ йæ куы 
зæгъон, уæд сылæй, нæлæй ам айдзаг уыдзысты. 
Ф а р и з æ т. Цы ныхас? 
Бимболат. Куыд? 
X а с æ х ъ о. Чабæ фæсур ис, зæгъгæ, зæгъ, 
æндæр ницы хъæуы уымæн, уæлдайдæр сылтæ, 
йæ алыварс халæттæ бæхы марды цур куыд фæ- 
пæр-пæр кæнынц, афтæ амбырд уыдзысты. 
Бимболат. Уый æцæг фæнд куы æрхъуы- 
ды кодтай, æрмæст нырма нæ, фæлæ куы ссæуа, 
уæд-иу æй сæххæст кæн. 
Фаризæт. Цæй, ныр æз цæуын ардыгæй, мæ 
сæр уæ ницæмæнуал хъæуы. 
Бимболат. Марадз, фæлæ-иу истытæ ацæт- 
тæ кæн, зæронд лæгтæ куы ссæуой, уæд сын фынг 
æвæрын хъæудзæни. 
Ф а р и з æ т. Куы фæзыной, уæд-иу уæ исчи 
рауайæд, æз уæм ницыуал рацæудзынæн. (Ацы- 
ди.) 
Бимболат. Хасæхъо, ды дæр мауал фæстиат 
кæн, цу æмæ Турбеджы фырт Турбеджы кой ба- 
кæн, хъæуы æхсæн ныхасдзæугæ лæг у, æмæ 
уый уæвын пайда уыдзæни. 
X а с æ х ъ о. Ныртæккæ дын æй ам æрбалæу- 
уын кæндзынæн дæ дзырддзæугæ Турбеджы. 
(Ацыди. Вимболат æнæдзургæйæ рацу-бацу кæ- 
ны. Хасæхъо фездæхт.) 
X а с æ х ъ о. Нæ загътон, нæ>нæ хъæуы зæрæд- 
тæ куывд æмæ хистмæ сæ кæрдтæ фæдауынц, 
дыууæ уал дзы æрбацæуы. 
Бимболат. Чи сты? 
180 

X а с æ х ъ о. Бадзо æмæ Уасдже. 
Б и м б о л а т. Уыдон зонын, мæхæдæг сын 
загътон, фæлæ ды цу Турбеджы фырт Турбегмæ. 
(Хасæхъо ацыди.) Ныфс мæ ис, иу æхсæв рынчы- 
ны фарсмæ цы ныхæстæ кодтон, уыдон ахсæв 
бауырндзысты Турбег æмæ Бадзойы... Сæ зæды 
хай, сæхицæй хуыцауы æхсæн минæвар кæй хо- 
нынц, уый сын ныр æз, зæххæй уæлæмæ сисынæн 
куыннæуал бæзза, афтæмæй равдисдзынæн. Зæд... 
зæды номæй кæй хонынц... Лæгмары!.. Солтаны 
фæстаг ныхæстæ мæ зæрдæйæ нал хицæн кæнынц. 
Цы фесты уæдæ! (Дуарæй акаст.) Мидæмæ ут. 
Бузныг, Бадзо, кæй нæм æрбацыдыстут, уый тых- 
хæй! (Æрбацыдысты Бадзо æмæ Уасдже.) 
ХИ-æм ФÆЗЫНД 
Бимболат, Бадзо æмæ У а с д ж е 
У а с д ж е. Фарн—ам, æмæ уын уæ рынчыны 
хуыцау æнæниз скæнæд, цины куывды ма куыд 
фæуæм а хæдзары. 
Бимболат. Бузныг, арфæгонд ут хуыцауæй. 
Сбадут, уæ хорзæхæй. (Сбадтысты.) Уасдже, мæ- 
нæ ма Бадзойæн дæр уый загътон, ахсæв нæ рын- 
чыны тыххæй мæ зæрды акувын ис, Турбеджы 
фырт Турбегмæ дæр ма нырвыстон, стæй Чабæмæ 
дæр æнхъæлмæ кæсæм: бафæрсиккам æй. 
У а с д ж е. Уæ куывд дæр хуыцауæн адджын 
уæд, фæлæ а дæсны бафæрсын та ноджыдæр хуыз- 
дæр; иттæг хорз дæсны у Чабæ, алы рынчынæн 
дæр æй бафæрсын æмбæлы, кæмæндæриддæр æх- 
хуыс кæны. 
Б а д з о. Уæ, йæ хæдзар фехæла, уæдæ махæн 
цæуылнæ феххуыс и, фæрсæггаг ын хорз куы рад- 
там! Нæ зонын, а хæдзар хуыцауы уазæг уæд, 
181 

фæлæ уый рынчынæн феххуыс уа, уый мæ никуы- 
уал бауырндзæни. 
Уасдже. Бадзо, иу азы хуысчъы тыххæй йæ 
хорз хъуджы ничи уæй кæны. Мæнæ Бимболатмæ 
кæсыс, йе сæфт дзы уыдта раздæр, фæлæ йын ныр 
бахъуаджы сахаты лæгъстæйаг у. 
Бимболат. Ай-гъай! Ай-гъай! 
Б а д з о. Тынгдæр дис та ууыл кæнын, айфыц- 
цаг махæн Чабæйы фæрсын нæ уагъта, æниу бæр- 
гæ, куы нæ йæ бафарстаиккам, куывд цы галæй 
скодтам, уый ма мæхимæ баззадаид. 
Бимболат. Фæстæдæр мыл дис нал кæндзы- 
нæ. Табу — уæ фарнæн, фæлæ мæнæ авдæны чи 
ис, уый дзæбæхæй куы фенай, уæд. (Хасæхъо 
æрбацыд æмæ Бимболатмæ асидти.) Циу? 
X а с æ х ъ о. Æрбацæуы. 
Бимболат. Исчитæ ма йемæ ис? 
X а с æ х ъ о. Æмзор æмæ Къæрит. 
Бимболат. Чабæ та? 
X а с æ х ъ о. Ныртæккæ та йæм дыууæ æндæр 
хъæуккаджы æрбацыдысты. 
Бимболат. Цу, уæдæ йæм хæдзарæй ныр- 
вит æмæ уазджытимæ махмæ куыд рацæуа, кæн- 
нод кæдмæ баддзысты- адон дæр. (Хасæхъо, хæдза- 
ры урдæм дуарыл ацыди. Æрбацыдысты Турбег, 
Æмзор æмæ Къæрит.) 
ХШ-æм ФÆЗЫНД 
Фыццæгтæ, Турбеджы фырт Турбег, Æмзор 
* æмæ К ъ æ р и т 
Т. Т у р б е г. Уе ’хсæв хорз уе ’ппæтæн дæр, 
æмæ ам кæй тыххæй стут, уый не скæнæг, æппын 
амонын кæмæн ницы хъæуы, уыцы хуыцау æнæ- 
низ скæнæд. 
182 

И н н æ т æ. Йæ мад, йæ фыды фæндиаг—ом- 
мен! 
Б а д з о. Сбад, Турбег, мæнæ нæ уæле. 
Т. Т у р б е г. Бадгæ дæр скæндзынæн, фæлæ ма 
рынчыны куы федтаин. 
Бимболат. (авдæнмæ амоны.) Мæнæ ам ис, 
фæлæ йæ цы уынут, фынæй у, æмæ куы сыхъал 
уа, уæд уæ йæ цъæхахстæй сфæлмæцын кæн- 
дзæни. 
Т. Т у р б е г. Нал æм цæуын уæдæ, хуыцауы 
уазæг уæд. 
Бимболат. Турбег, Бадзо, æз уæ разы зылын 
дæн, айфыццаджы ныхæсты тыххæй, сымах рæс- 
тыл кæй дзырдтат, уый ныр бамбæрстон æмæ дæс- 
ны фæрсын сфæнд кодтон, гъемæ уæм куыд кæсы? 
Т. Т у р б е г. Бузныг, мæ хур, Бимболат, буз- 
ныг, æгайтма дæ хистæрты зонды фæдыл цæуын 
байдыдтай, æгайтма, нæ ирон дæснытæм цы ми- 
ниуæг ис, уый бамбæрстай. 
К ъ æ р и т. Дæснытæ нæ удылхæцæг кæй сты, 
уый чидæриддæр хъуамæ æмбара. 
У а с д ж е. Ирон дæснытæ адæмæй дзуæртты 
æхсæн минæвæрттæ дæр уымæн сты. 
Б а д з о. Бæргæ мæ нæ хъуыди ахæм минæвар. 
К ъ æ р и т. Лæг æмæ усы æхсæн куы хъæуы 
минæвар, уæд адæмæй зæдты æхсæн нæ... 
X а с æ х ъ о. (хæдзары къæсæрæй). Бимболат, 
мæнæ дæм хæдзары дзурынц. 
Бимболат. Бахатыр мын кæнут, æз бакæсон. 
Т. Т у р б е г. Бакæс, бакæс. 
Ч и д æ р т æ. Ницы кæны,.. 
Бимболат ацыди. 
Ш 

Х1У-æм ФÆЗЫНД 
Фыццæгтæ æнæ Бимболат 
Т. Т у р б е г. Кæсут æм, фыццаг дæсны ской 
дæр нæ уагъта. (Бадзомæ.) Ныр нæ дзырдмæ 
æрцыди. 
Уасдже. Раст уын куы зæгъон, уæд мах, 
ирон адæмы, дæснытæ куы нæ уаиккой, уæд нæ 
кой-нæ хъæр дæр нæ уаид. 
Б а д з о. Уæ ныхæстæ иууылдæр хорз сты. Фæ- 
лæ, æвæццæгæн, дæсныты дæр хуыцау кæмæн 
амондæн, кæмæн та фыдбылызæн ныууагъта. 
К ъ æ р и т. Бадзо, ды чердæм зæгъыс, уый 
мах дæр æмбарæм, фæлæ хуыцауæн дæр æнæ йæ 
хъалон исгæ кæм и! 
Т. Т у р б е г. Цæмæн хуыцауы дæхимæ мæсты 
кæныс, Бадзо, дæсны нæм ис, зæгъгæ, æмæ ма- 
чиуал амæла? 
Æ м з о р. Мæнмæ афтæ кæсы, æмæ нæ ирон 
царды мидæг æнæ дæснытæ цæрæн нæй. Уыдон 
нæм куынæуал, уой, уæд нæ амонд дæр нæхимæ 
нал уыдзæни. Бирæ æнамондты мæнæ нæхи Ча- 
бæ амондджын скодта, уый зонын, стæй йæ ныр 
æз нæ рынчынæн куыд хъуамæ нæ бафæрсон? 
Бадзо, кæд ды дæр ацы сахат зианджын дæ, уæд- 
дæр дæ уый зæрдæ ма фæсайæд. Ма сис дæ къух 
дæ хуыцауыл, хорз дын нæ ацæудзæни. 
Ч и д æ р т æ. Раст зæгъы Æмзор, Бадзо, раст 
афтæ у. Ай-гъай! 
Б а д з о. Фæуæд афтæ, дæснытæ æххуыс куы 
нæ кæниккой, уæд ма сæ æгас дзыллæ цæмæн 
фæрсынц, фæлæ... 
Т. Т у р б е г. Гъемæ дæхæдæг хуыздæр куы 
æмбарыс, уæд ма дæ мах уынаффæ цæмæн хъæуы? 
Бадзо. Æмæ уый зæгъынмæ хъавыдтæн: 
æвæццæгæн, æнамонд чи фæуа, уымæн дæснытæ 
дæр ницыуал æххуыс кæнынц. 
184 

У а с д ж е. Уый та куыд зæгъыс, гъе, амонд- 
джынтæ уыдон фæрцы куы самондджын вæййынц, 
уæд? Дæлæ Дæллагхъæуы Уæхтæнтæн арахъхъ 
рæстмæ нал кодта. Уæхуыдтæг зонут, фыдæлтæй 
нæм уазæг буц дарыны тыххæй баззади, гъемæ 
дæ дзæбæх уазæгæн æвзæр арахъхъ рахæсс, уæд 
ма уымæй æнаивдæр хъуыддаг цы уа, кæнæ нæ 
сыгъдæг дзуæрттæн æвзæр арахъхъæй сæ ном 
куы ссарай, гъе уæд дын уыдон дæр уый хуы- 
зæн баххуыс кæндзысты. Æмæ Уæхтæнты кой 
кодтон... Чабæйы бафарстой, гъемæ, дам, ныр сæ 
арахъхъ царциаты æрдхæрæн фæци. Сæ уазæг дæр 
дзы буцæй цæудзæни ныр, стæй дзуæртты зæрдæ- 
хъыджы дæр нал цæудзæни. 
К > æ р и т. Æниу иу бон мах аххæрæджы бы- 
нæй ахæм хин раласта æмæ йæ судзынæн æртæ 
джиранкайы фæтæген бахъуыди. 
Т. Т у р б е г. Гъемæ уын æй аххæрæджы бын 
чи бакодта, уый нæ загъта? 
К ъ æ р и т. Уый дæр зонæм, ма тæрс. 
Æмзор. Ау, æмæ уын кæд уе ’знаджы ком- 
коммæ загъта, уæд ын куыд барут? 
К ъ æ р и т. Уый дæр нын амонын нæ хъæуы, 
барст ын нæ уыдзæни, ма тæрс, ахсæв бæрæг кæн- 
дзæни. 
(Вимболат æмæ Хасæхъо рацыдысты, рахастой 
кувинæгтæ.) 
ХУ-æм ФÆЗЫНД 
Бимболат, Хасæхъо, Бадзо, Уасдже, 
Т. Турбег, Æмзор æмæ К ъ æ р и т 
Бимболат. Ныббарут мын, уæ хорзæхæй, 
æгæр уæ кæй бадын кæнæм, уый тыххæй. 
Ч-и д æ р т æ. Ницы кæны, нæ... 
Бимболат. Чабæ ма нæ къуылымпы кæны, 
185 

фæлæ цы хъауджыдæр у, Турбег, кувинæгтæй ды 
акув, стæй кæд уалынджы уый дæр зынид. 
Т. Т у р б е г. Хуыцау уын хорзæй скувæд, 
барст фонт хуыцауæн æмæ йæ дзуæрттæн. (Ха- 
сæхъомæ.) Æрдав, уæдæ, мæ хуры чысыл, ардæм. 
(Хасæхъд йæм кувинæгтæ радта.) Хуыцау, æх- 
цон дын фæуæнт мæнæ ацы мæгуыр хæдзары ку- 
винæгтæ (Иннæтæ «оммен» кæнынц). Хуыздæр 
æххуыс, хуыздæр ахъаз кæмæн бакодтай, хуы- 
цау, уый æмбал сæ бакæн, мæнæ авдæны цы мæ- 
гуыр цæрынхъуаг саби ис, уый дæ рахиз базыры 
бын бакæн. 
X а с æ х ъ о (иннæрдæм). Йæ буар ын куыд 
ныттона. 
Т. Т у р б е г. Бирæ адæм дын кувы, хуыцау, 
бирæ хæрзтæ бирæтæн ракæныс—ацы мæгуыр 
хæдзары хъыджы ма бацу. Хуыцау, бирæ куывдæй 
бирæ амонд—хуыздæр, æмæ амондджын цард 
ратт а хæдзарæн, фыдбылызæй та сæ хъахъхъæн- 
гæ бакæн. (Кувæггаг дæтты.) 
Ч и д æ р т æ. Кæй ном ссардтай—се ’ппæты 
хорзæх дæ уæд! 
Чабæ æрбацыди, йемæ ма дыууæ æнахуыры, фæрсæг 
æм чи æрцыд, ахæмтæ. 
ХУЬæл* ФÆЗЫНД 
Фыццæгтæ æмæ Чабæ йæ уазджытимæ 
Т. Т у р б е г. Мæнæ, мæнæ, нæ зæды хай. 
Уымæ ма раттут æмæ йын уый скува, кæннод ын 
мах куывдтытæ< уый бæрц ницы фæахъаз уыдзы- 
сты. Æгас нæм цу, æгас! 
Ч а б æ. Табуафси, сбадут, цæмæн сыстадыстут? 
Сбадут æз мæнæ рынчыны ’рдыгæй абаддзы- 
нæн. 
186 

(Иууылдæр сбадтысты, Бимболат æмæ Хасæхъо 
йеддæмæ.) 
Бимболат. Гъе ныр дæ, Чабæ, ацы адæмы 
æхсæн курын. 
X а с æ х ъ о. Æз дæр. 
Бимболат. Æмæ мын ныббар, кæд, мыййаг, 
искуы истæмæй ме ’дылы зонды руаджы дæ зæр- 
дæхъыджы бацыдтæн, уæд. 
Т. Т у р б е г. Ай-гъай, ай-гъай, Чабæ, бахатыр 
кæнын дыл æмбæлы, мæнæ мах дæр, зæронд уæв- 
гæйæ, уый тыххæй ам стæм. Нæ бахъуаджы са- 
хат ма кæмæ нæхи бакъул кæнæм, уæдæ, рæдигæ 
та нæ чи нæ кæны? 
К ъ æ р и т. Æппын дæ чызджы рæстæджы ни- 
куы фæрæдыдтæ? 
X а с æ х ъ о. (Иннæрдæм). Зæдтæ йыл бакалут 
уый тыххæй. 
Ч а б æ. Омæ куы ницыуал зæгъын, сымах цы 
фæнды, ууыл разы куы нæ уыдаин, уæд мæнæ 
уазджыты разæй сымахмæ не ссыдаин. 
Бимболат. Куыд дын раарфæ кæнон, уы- 
мæн зæгъæн дæр нæй... 
Т. Т у р б е г. Бузныг дæн, æгайтма дæм ирон 
цæсгом разынди, æмæ ирон хатыр нæ рох кæныс, 
дзуары æмсæр уæвгæйæ. Ратт ма йæм, лæппу, 
сыкъа æмæ акува мæнæ рынчынæн. (Хасæхъо 
Чабæмæ радта агуывзæ.) 
Ч а б æ (кувы). Зæдтæ, дауджытæ, стыр хуы- 
цау, лæгтыдзуар, æз ын куыд барын, афтæ йын сы- 
мах дæр ныббарут йæ тæригъæдтæ æмæ йæ зиа- 
нæй бахизут. Мæнæ авдæны цы тæригъæддаг ис, 
уый уæ фæдзæхст фæуæд. Чырысти, рахизмæ 
дзуар сыл ды бафтау. 
Ч и д æ р т æ. Кæй ном ссардтай—се ’ппæты 
хорзæх дæ уæд. 
187 

Т. Т у р б е г. Сауджынæн йæ аргъауæггаг йæ- 
хи вæййы, Чабæ. 
Бимболат. Рынчыны тыххæй йæ уæддæр 
бануаз, Чабæ. 
Ч а б æ. Цæй, уæдæ, хуыцау а хæдзары фарс 
уæд. (Йæ бынæй йæ анызта.) 
Ч и д æ р т æ. Хæлар... 
X а с æ х ъ о (иннæрдæм агуывзæ акъул кодта 
æмæ дзы æртах нал акалди). Нæ фæразы, мæ- 
гуырæг. (Рауагъта арахъхъ æмæ йæ Чабæмæ 
дæтты.) Комкоммæ дын, лæгæй-лæгмæ, мæ нуа- 
зæн. Дæ разы мæнæй зылындæр ничи у, айфыц- 
цаг дæ пъырыстыфæй куы фæтæрсын кодтон æмæ 
уе ссады къутуйы куы ныббырыдтæ, уый тых- 
хæй. 
Ч а б æ (бустæгондæй). Уымæй та дæ чи фæр- 
сы, уый кой та ма цы кæныс? 
Хасæхъо. Бахатыр кæн, фæлæ мын мæ нуа- 
зæн фæстæмæ мауал раздах (Чабæ нуазæн айста.) 
Т. Т у р б е г. Гъе, мæ хуры чысылтæ, гъе, 
æгайтма уæ рæдыдтыл сæтгæ нæ, фæлæ фæсмон 
дæр кæнут. Гъе ныр мæ зæронд сæр уæ фæхъхъау 
фæуæд. 
Бимболат. Æнæ рын у, дæ сæр нын хуыцау 
ма айсæд. 
Ч а б æ. Цæй, мæнæй уын барст фæуæд уæ 
рæдыддзинад, хуыцауы дзыхæй та—хатыргонд. 
(Нуазы.) 
X а с æ х ъ о. Æрмæст хæрз нуæзтæй, гъе, дæ 
зæрдæ нын куыддæриддæр зæгъы, афтæ. (Чабæ 
йæ анызта.) 
Ч и д æ р т æ. Хæлары нуæзт... 
X а с æ х ъ о (агуывзæ æркъул кодта æмæ дзы 
цъыртт дæр нал æртагъди.) йæ тæккæ быныл 
æй анызта, ома бынысæфт фæут мæ фæндиагæй. 
Ч а б æ. Цæй, бирæ бадынмæ мæ не ’вдæлы. 
188 

(Уазджытæй йемæ чи æрбацыди, уыдонæй.) Мæ- 
нæ адонæн дæр, сымахмæ тагъд кæнгæйæ, нæ- 
химæ нал бафарстон, æмæ мын æрæджы кæны. 
1-аг у а з æ г. 0, дæ хорзæхæй, дардæй æр- 
бацыдыстæм, æмæ... 
2-аг уазæг. Кæд райсоммæ нæ баззаиккам 
ам. 
Т. Т у р б е г. Ай-гъай, хъуыддаг фæрæвдз 
хъæуы, Бимболат. 
Бимболат (Хасæхъомæ). Уыдон уал ахæсс 
уæдæ æмæ-иу мыдадзын цырагъ рахæсс. (Хасæхъо 
ацыди.) 
Бимболат. Чабæ, æрмæст дæ курын, æмæ 
нæм дæ фыццаджы зæрдæ ма бахæсс—зæрдиагæй 
нын бафæрс, дæ уды фыдæбон дын нæхиуыл нæ 
ныууадздзыстæм. 
Т. Т у р б е г. Хорздзинадæн сæфæн нæй, Ча- 
бæ, хорз фæуын дæ бон у Бимболатæн, æмæ йын 
дæ цæст бауарзæд. 
Ч а б æ. Цытæ дзурут, цы, уæд мæ хуыздæр 
фыдтæ фенон, æцæг, цы уын æй æмбæхсон, мæ 
уды фæллой нæхи бинонтæй дæр исын. 
Т. Т у р б е г. Омæ, уый чи æмбæлы, уыцы 
хъуыддаг у. 
Бимболат. Уый кой та нын цы кæныс, 
нæхуыдтæг æй нæ зонæм? (Хасæхъо цырагъ судз- 
гæйæ рахаста æмæ йæ Чабæмæ радта.) 
Ч а б æ. Хуыцау, зæдтæ, дауджытæ, Бимбола- 
ты рынчынæн цыдæриддæр аххос у, рæстæй мын 
æй мæ цæстыты бафтау. (Фæрсын райдыдта.) 
Ч и д æ р т æ. Оммен, оммен, хуыцау!.. 
Л æ п п у (къæсæрæй). Æддейæ уæм уазджытæ 
дзурынц. 
Бимболат. Марадз, Хасæхъо, мидæмæ сæ 
рахон æмæ æрдæбон куыд загътай, афтæ фехъу- 
сын кæн. 
189 

X а с æ х ъ о ацыди, иннæты æхсæн сабыр ныхас, дыгæйт- 
тæй дзурынц, чысыл фæстæдæр æрбацыдысты А с æ х м æ т 
æмæ Тотырадз. 
Асæхмæты уадулыл—нос, йæ цæст баст. Тотырадзæн 
та йæ цонг йæ бæрзæймæ баст, чысыл къуылых цæуы. 
ХУП-æм ФÆЗЫНД 
Фыццæгтæ, Асæхмæт æмæ Тотырадз 
Тотырадз. Фарн а хæдзары! 
Иууылдæр. Æгас цæут, уазджытæ! 
А с æ х м æ т (Чабæйы фенгæйæ). Йед у... хуы- 
цау æмæ дзуæрттæ, фарн нæ, фæлæ дзы мæнæ нæ 
хæйрæг... 
Тотырадз. С-с... Худинаг у/ 
А с æ х м æ т. Йед у... хуыцау æмæ дзуæрттæ, 
махæн худинаг, уымæн нæ... 
Тотырадз. Кæйдæр хæдзары... Ныббарут 
нын, æнафоны уæ кæй бахъыгдардтам, уый, фæ- 
лæ нæ Чабæимæ иу чысыл хъуыддаг ис. 
Бимболат. Ницы кæны. Сбадут уал нæм, 
хорз уазджытæ, ныртæккæ фæуыдзæни фарст. 
(Авдæнæй гæдийы ныууасын кодта, йæ къæдзилы 
алгъыл ын, ничи йæ федта, афтæмæй ныххæцы- 
ди.) 
Ч а б æ (сывæллоны цъæхахст æнхъæлæй, 
хъæлдзæгæй Бимболатмæ). Дæу нæуырныдта мæ 
дæсныдзинад, уыныс, ныридæгæн фæбæрæг ис. 
Т. Т у р б е г. Йе, хуыцау, табу—дæуæн. (Дис 
кæнынц иууылдæр.) 
Бимболат. Гъе ныр дæр мæ нæ уырны. 
Лæфлæфгæнгæ æрбацыдысты* хъæууон устытæ æмæ лæгтæ^ 
уадзыг æнхъæл æнцад æнæдзургæйæ Ч а б æ м æ кæсынц. 
У с т ы т æ (сабырæй Хасæхъомæ). Фæсур и, 
фæсур... 
190 

X а с æ х ъ о. 0, уадзыг у, уадзыг. 
Устытæй Ч а б æ м æ æртгоймагæн чи хæцъилы гæппæл, чи 
сывæллоны худ, чи цы, чи цы баппæрстой. Чабæ дзы 
æртгоймаг худ фæстæмæ раппæрста. 
С ы х а г у с (худ чи баппæрста, уый). Уæ, 
мæ артыл доны къус куыд ауагътон, гъе, ме ’ртгой- 
маг мын нæ бакуымдта, æвæццæгæн ыл йæ зæрдæ 
нал дары! (Фæсабыр сты.) 
Ч а б æ. Æрбайхъус мæм ныр: хуыцауы дæс- 
нытыл кæй худтæ æмæ сыл дæ къух кæй систай, 
уый тыххæй дæм йæ дзуæрттæ иууылдæр фæхæ- 
рам сты æмæ уын уæ иунæджы, мæнæ авдæны 
чи ис, уый айсын сфæнд кодтой. Æз ныр хуыцау 
æмæ йæ дзуæртты раз тынг балæгъстæ кодтон æмæ 
бæрзондыл бадæг лæгтыдзуар мæ фарс фæцис. 
Иууылдæр. Табу — йæхицæн! 
Ч а б æ. Сыгъдæг зæрдæйæ йын куывд куы 
скæнат, дзæбæх куы балæгъстæ кæнат, уæд йæ 
удæн тас нал уыдзæни. Æнæ нысан сау гал ссарут 
къæбæлæфцæг æй скæнут æмæ йæ лæгтыдзуары 
бон аргæвдут куывдæн. Ахæм æнæ нысан гал дæ- 
лæ Дадалитæм ис. (Цырагъ авдæны алыварс судз- 
гæйæ, райс-байс кæны.) Лæгтыдзуары фæдзæхст 
фæу, мадымайрæмы фæдзæхст... 
Бимболат (авдæнмæ бауад). Фæлæуу: æгъ- 
гъæд ныр! Нал, нал фæразын кæсын де ’наккаг 
митæм, мæ бон нал у дæ фæлывд ныхæстæм хъу- 
сын! 
Ч а б æ. (Цырагъ йæ къухæй æрхаудта.) Цы 
кодтай? Цы дын кодтон?.. Мæ дзæбæхдзинад... 
Бимболат. Дзæбæхдзинад... Æнцад лæуу, 
ныртæккæ дын æз равдисдзынæн дæ дзæбæхдзи- 
над, мæнæ ныронг дæ сæрыл чи хæцыд, уыдонæн. 
(Иууылдæр фæджих сты. Чабæ стыхсти. Бимбо- 
лат авдæн райхæлдта æмæ дзы дынджыр хъулон 
191 

гæды райста.) Æркæсут ныр, хорз адæм, хуыца- 
уæй адæмы æхсæн цы минæвар хонут, уый митæм. 
(Дисы бын фесты). 
Ч а б æ (дуармæ йæхи ласы. Вимболат ын фæн- 
даг нæ дæтты). Мæ хæдзармæ мæ уæддæр ауадз... 
Бимболат. Фæлæуу, æнаккаг, афтæмæй 
дæ нал уадзын. Федтам ныр, нæ хистæртæ, нæ 
дæсны Чабæйы дæсныдзинад. Мæ гæдыйæн мын 
гал нывонд кæнын кæны, уæ хуыцауы æвзæрст 
адæймаг. Галы аргъ гæды... Нæ Ирыстоны сыгъ- 
дæг Уастырджийы нын, хорз адæм, гæдыйы æмкад 
скодта, йæ минæвар кæй хонут, уый! Æз дын ацы 
гæдыйы дæ риуыл марын, кæд æппын ныууадзис, 
кæд талынг адæмы фæллой дзæгъæлы нал хæрис! 
Кæд дæ цъаммар митæй æгас адæмы æхсæн фыд- 
былыз нал тауис! (Гæдыйы йын йæ риуыл фæ- 
кодта.) Тагъд фесæф ныр мæ хæдзарæй, дæ цъам- 
мар къæхтæй ам мауал лæуу! Æгайтма дын ныр 
дæ дæсныдзинад сæхи цæстытæй федтой мæнæ нæ 
хъæуы хуыздæртæ æмæ алыздыгæттæ. 
Ч а б æ. Уæ, мæ тæригъæд дæ фæдыл æфтыд 
фæуа!.. 
Бимболат. Дарддæр мæ мауал мæсты кæн! 
Цæугæ ныр! (Чабæ фæцæуы.) 
А с æ х м æ т. Фæлæуу, фæлæуу, хуыцау æмæ 
дзуæрттæ, афтæмæй дæ нал ауадздзыстæм, дис- 
саджы митæ махæн куы бакодтай... 
Т. Т у р б е г. Æгъгъæд ын у, æгъгъæд, ауадзут 
æй ныр, мæ хуры чысылтæ. (Чабæ ацыди, йæ 
фæстæ—иннæ устытæ дæр.) 
Б а д з о. Йæ, Турбег, уый дын нæ хорз Ча- 
бæйы дæсныдзинад, афтæ кæмæй загътай, мады 
хуылфмæ, сывæллон нæл у, сыл у, уый æвзары, 
зæгъгæ, уыцы дæсны, авдæнмæ гæдыйы нæ базыд- 
та йæ уасынæй дæр. 
Т. Т у р б е г. Мауал мæм дзур. Уæ, не скæнæг 
192 

стыр хуыцау! Дæ номæй нын фыдадæм, фыдмитæ 
куы кæнынц, уæд нын цæуылнæ æргом кодтай 
ацы хъуыддаг ныронг? Мæ райгуырынæй мæ ба- 
зæронды бонмæ мæ цæстытыл цы хæрв сбадтис, 
уый мын ацы сахат Бимболат куы райгом кодта 
æмæ арвы бын нæ ирон дæснытæ цы цъаммар 
куст кæнынц, уый комкоммæ куы федтон! 
Бимболат. (Асæхмæт æмæ Тотырадзмæ). 
Уазджытæ, æз ма сымах федтон айфыццаг Ча- 
бæйы хæдзары, æнæсахъат уыдыстут уæд, ничи уæ 
сохъхъыр уыд, ничи цæнкуыл, раст зæгъут, цы 
уыл æрцыди ныр? 
Асæхмæт. Иед у... хуыцау æмæ дзуæрттæ, уæ 
Чабæхан кæй хуыдтат, уымæ æртæ къуырийы раз- 
дæр дæсныфæрсæг уыдтæн, гъемæ, хуыцау æмæ 
дзуæрттæ, бацамыдта мын: бæлон, дам, æрцахс^ 
йæ галиу къахыл, дам,ын сырх хъуымац бабæтт 
æмæ, дам, æй афтæмæй ауадз. Гъемæ æз дæр афтæ 
бакодтон. Бæлон стахти æмæ къæнцылары цур 
абадти, йæ сырх хъуымац та йын дымгæ алыздæм 
фæйлыдта. Стражниччытæ мæм æрбацыдысты, 
бунтгæнæг, дам, дæ, сырх тырыса, дам, адæмæн 
æвдисыс æмæ мын ацы митæ бакодтой, хуыцау 
æмæ дзуæрттæ, ехсытæй мæ снадтой. 
Тотырадз. Фыдмитæ нын бакæнын кодта, 
нæ сыхæгтимæ нæ туджджынтæ скодта, хин уын 
скодтой, зæгъгæ, уый фæдыл нæм хылтæ æрцыди, 
мард фæцис мæ къухæй, чысылæй фæстæмæ æф- 
сымæры цард чемæ кодтон, уый. 
Ч и д æ р (æрбауайгæйæ). Чабæмæ Мчелайы 
марды тыххæй хицæуттæ æрбацыдысты æмæ сæ 
Хъуыдæбердыл сардыдта, марг, дам, мын йæ ма- 
рынæн уый радта. 
Т. Т у р б е г. Не скæнæг стыр хуыцау, Сыбы- 
ры бинаг къæйы бын æй бакæн. 
И н н æ т æ. Оммен! Хуыцауы бафæндæд!.. 
7 Уацмыстæ 
193 

Хъуыдæберд æрбазгъордта, йæ фæстæ — стражник 
Хъуыдæберд. Мæ хæдзар мын байхæлдта, 
ме ’фсымæр, Чабæ! Хицæутты мыл сардыдта, Сы- 
бырмæ мæ сафдзысты. 
Бимболат. Сафинаг сæфгæ кæны. 
Стражник. Цæугæ, цæугæ тагъд, мах дын, 
лидзын куыд хъæуы, уый бацамондзыстæм. (Топ- 
пысыдзæй йæм бавзыспга æмæ йæ йæ разæй ра- 
кодта.) 
Хъуыдæберд (соптп хъæрæй). Уæ, мæ тæ- 
ригъæд дыл ныккæла! (Хасæхъо сæ фæдыл ацы- 
ди). 
К ъ æ р и т. Æллах, хуыцау, æллæх, кæд мах 
дæр нæ сыхæгтимæ æнæхъуаджы рæстæй схæ- 
рам кодта! 
Бимболат. Æниу кæй сызнаг кодта хъуа- 
джы? Йæ митæ йын комкоммæ куы уынут, уæд- 
дæр æй нæма зонут? (Рудзынгæй сырх рухс цæс- 
тпыпгæ ныццавта.) 
Т. Т у р б е г. Цæй рухс у ай, цы æрцыди? 
Ч и д æ р т æ . Цыдæр судзы... 
У а с д ж е. Хуыцау, фыдбылызæй хъахъхъæн. 
К ъ æ р и т. Æз æй æмбарын, цæй рухс у, уый! 
Кæстæртæ сæ фæнд сæххæст кодтой, æнхъæлдæн. 
Арт бандзæрстой, Чабæ нæ кæуыл сардыдта, уый 
фæллойыл! Рæдыд... Рæдыд мыл æрцыди, фæлæ 
ма цы... (Сыстад.) Цом. Цæуæм, цæуæм, уыцы ар- 
ты хъуамæ Чабæйæн йæ сæр басудзон. (Ацыди, 
æддейæ топпы гæрах.) 
Т. Т у р б е г. Уый та цæй æнафоны гæрах уа? 
Æ м з о р. Æддейы цыдæр фыдбылыз ис. 
Т. Т у р б е г. Марадзут-ма, исчи уæ базонæд, 
цы æрцыди? 
X а с æ х ъ о æрбазгъордта 
194 

X а с æ х ъ о. Бæстæфыдбылызæй байдзаг код- 
та Чабæ! 
Бимболат. Циу, цавæр хабар? 
И у у ы л д æ р. Цы æрцыди! 
X а с æ х ъ о. Къæриттæ се ’рвадæлты мусыл 
Чабæйы ардыдæй арт бандзæрстой... 
Ч и д æ р т æ. Гæрах та цавæр уыди? 
X а с æ х ъ о. Стражник Хъуыдæберды куыд 
фæцæйкодта, афтæ йын алыгъди, фæстейы йæ 
берданкæйæ фехста æмæ дзыхъмард фæци. 
Иууылдæр фæджих сты 
Бимболат. Цомут, цомут уæдæ мах дæр, 
фæдис æхсæны куыст у. 
Т. Т у р б е г. Фæдисмæ дæр цæугæут, фæлæ 
мæм байхъусут, мæ хуры чысылтæ... Ацы рвхсæв, 
ныронг кæй нæ зыдтам, хорз кæй хуыдтам нæхи- 
цæн, æмæ нын æвзæр чи у æмæ чи уыди, уый 
базыдтам мæнæ Бимболаты руаджы, мах нæ, фæ- 
лæ йын нæ байзæддаджы байзæддаг дæр арфæ кæн- 
дзæни уый тыххæй. Фæлæ ныр, мæ хуры чысыл- 
тæ, цомут уæртæ ныхасмæ, нæ хъæубæсты æрæм- 
бырд кæнæм æмæ ард бахæрæм, хъæудзырд бакæ- 
нæм, нырæй фæстæмæ ма йæ рынчынæн, йæ хины 
тыххæй, дæсны чи бафæрса, ууыл... Куыд уæм 
кæсы мæ ныхас, цы зæгъут, фæнды уæ афтæ? 
Иууылдæр. Фæнды, фæнды, куыннæ нæ 
фæнды? 
Б а д з о. Цомут, уæдæ, æмæ афтæ бакæнæм. 
Т. Т у р б е г. Гъе, уæдæ, хорз. (Æддагæттæм.) 
Сымахæй дæр, мæ хæдзæрттæ, алчи йæхи хъæуæн 
æмæ комæн фехъусын кæнæд, мæнæ цы федтат 
æмæ нæм цы фæнд ис, уый, гъемæ-иу афтæ бакæ- 
нут сымах дæр. 
Бимболат. Ацы æхсæвы тыххæй разы— 
хуыцауæй. Разы—сымахæй, хорз адæм! Цомут 
195 

ныр æмæ Турбеджы хорз уынаффæ баххæст 
кæнæм. 
Иууылдæр. Ай-гъай, ай-гъай! Цомут! 
(Араст сты. Чабæ цъæхахст кæнгæйæ æр- 
базгъордта.) 
ХУШ-æм ФÆЗЫНД 
Фыццæгтæ æмæ Ч а б æ 
Чабæ. Цæуыл мын мæ цард фехæлдтай?.. 
Цы дын кодтон? Хицæутты къухы мæ цы баф- 
тыдтай æмæ мыл æгас адæмы цы сардыдтай? Нæ, 
нæ, æз ам дæ хæдзары, уе ’ппæты раз мæхи ма- 
рын! Мæхи марын! (Йæ сæрбæттæнæй йæ 
хурх алхъывта æмæ æрхаудта. Фæджих сты 
иууылдæр. Мæлхъион æрбауади. Чабæйы мардæй 
куы федта, уæд сагъдæй аззади.) 
К æ р о н. 
Дзæуджыхъæу, 
августы 5-æм бон, 1912 аз. 

УАРЗÆТТÆ 
Нæ хъдл чызджытæн æмæ 
æрттиваг 
лæппутæн зæрдылдарынæн 
Уарзондзинад кæм нæ уа, 
уым цард дæр никуы 
уыдзæн 
АРХАИДЖЫТÆ: 
А х м æ т ч- 22-аздзыд 
А м и н æ т -•- 18-аздзыд 
Фаризæт — 20-аздзыд 
Хъасболат -•- 20-аздзыд 
X ъ у ы д æ — 28-аздзыд. 
1-аг ФÆЗЫНД 
А х м æ т 
А х м æ т (æнцад бандоныл бады æмæ хæхты 
рдæм кæсы). Цы дзæбæх зынынц хæхтæ. Æрт- 
тивынц. Сæ рæсугъддзинадæй зæрдæ райы. Сыз- 
гъæрин фæуай, сæрд, æппæт бæстæ чи сæрттивын 
кæны, адæйм$гæн йæ зæрдæйы дуæрттæ бынтон- 
дæр чи байгом кæны! Лæг йæ хуыз аивы, зæрдæ 
дзæбæх царды тæфæй байдзаг вæййы... Мæй дæр 
уырдыгмæ дзæбæх кæсы æмæ адæмæн уарзондзи- 
197 

над æрвиты... Ехх-ехх-гъе! (Фæсабыр ис чысыл.) 
Тæхуды, æмæ ам æнцад иунæгæй æдзухдæр бад 
æмæ бæстæн йæ алы рæсугъддзинæдты æхсæн дæ 
хъуыдытæ кæн!... Æмæ иунæгæй бадынмæ ссыд- 
тæн ардæм? (Сыстади æмæ коммæ æнцад кæсы.) 
Ехх, рухс дуне, куыд уæрæх дæ, куы кæмæндæр- 
ты! Бæлæсты сыр-сырæй зæрдæ дзæбæх кæны. 
Терк мæйы рухсмæ, урс хосы калм кæй фæхо- 
нынц, уый æрттывд кæны. Бирæ кæйдæр зарын, 
сагъæс, кæуын фехъуысы, фæхæссы сæ йемæ æмæ 
сæ æнæбын денджызы баныгæны. (Галиуырдыгæй 
чидæр æрбацæуы, къæхты хъæрмæ фездæхы) 
Уый нæу. Чи у ай! (Æрбахæстæг.) Ай Хъасбо- 
лат куы у. 
11-аг ФÆЗЫНД 
А х м æ т æмæ Хъасболæт 
А х м æ т. Куыд иунæгæй дæ ацы хатт? 
Хъасболат. Æз иунæгæй кæд вæййын? Ме- 
мæ — Уастырджи. (Хæстæг æрбацыди.) Де ’зæр 
хорз. 
А х м æ т. Хуыцауы салам дæ уæд. (Чызг æрба- 
зынд, цыма иунæг у, уый цыд фæкæны къуыбыр- 
мæ.) 
Хъасболат. Бакæс, бакæс, иунæг чи у— 
иунæг ды вæййыс. 
А х м æ т. Цы кæнон! 
Хъасболат. Гæнæнтæй фылдæр цы ис!.. 
Акæс-ма йæм, акæс фæстейы, куыд дæм кæсы? 
Зæрдæ дзы дзæбæх кæны. 
А х м æ т. Зæрдæйæн хъæд ис. Чи у, дæ хорзæ- 
хæй, кæй чызг у? 
Хъасболат. Иæ зонын дæ цæмæн хъæуы? 
Сылгоймаджы мыггагæй ма фæрс. Кæсгæ ма йæм 
198 

бакæн, кæсгæ, æмбæлы йæ фæдыл ; раай-бауай 
кæнын. Аккаг у? 
А х м æ т. Цæуылнæ. Уый зæрдæйы фæндонмæ 
гæсгæ у. (Чызг фæаууон ис.) 
Хъасболат. Зæрдæйы фæндон... Зæрдæйы 
фæндиаг нырма кæм ис, фæлæ... 
А х м æ т. Фæлæ цы? 
Хъасболат. Афтæ уал арауай-бауай кæ- 
нон йемæ, хъуыддаг чысылгай срæзы. 
А х м æ т. Æмæ уагæры цы хъуыддаг саразын 
дæ зæрды ис?.. 
Хъасболат. Дæхи зæрдæйæ йæ куы зоныс? 
Лæппуйы зæрдæ цы фæзæгъы? 
А х м æ т. Уый адæймагмæ гæсгæ у, кæмæн— 
мæлæт, кæмæн та—цард. 
Хъасболат. Ехх, ды та ныр дæхицæй фи- 
лософ кæныс, ныууадз, дæ хорзæхæй, мæн уый 
бæрц не ’вдæлы! Ма мын аивгъуийæд. 
А х м æ т. Фæлæуу-ма, ма тæрс, ахæм базырты 
ахаст ын нæй, æнхъæлдæн æмæ дæуæй чи атæха. 
Чи у, дæ хорзæхæй, цы йæ сусæг кæныс. Ирон у? 
Хъасболат. Ирон у, тæтæйраг куы уаид, 
уæд ыл чадыр уаид. 
А х м æ т. Æмæ рæсугъд у, зæгъыс, нæ? 
Хъасболат. Цы мæ къахыс, зондзынæ йæ 
ды дæр. Йæ фæдыл уымæн бирæ лæппутæ аих- 
сийын кодта йæ уæфстæ... 
А х м æ т. Бауырнæд дæ, нæ йæ базыдтон, йæ 
цæсгом ын нæ федтон. 
Хъасболат. Цæй, зæгъын дын æй уæдæ, 
кæннод дæ зæрдæ йемæ дзурдзæни... 
А х м æ т. Уымæй рæдийыс. 
Хъасболат. Фаризæт у, Фаризæт, фæлæ, дæ 
хорзæхæй, ды мацы сфæнд кæн, ха-ха-ха! 
А х м æ т. Амæттаг дын уæд йæ фароны фисти- 
мæ. 
199 

Хъасболат. Нæ, тæрсгæ дæр дæ, мыййаг, 
нæ кæнын, кæд къамбец бæласмæ схиздзæн, уæд 
ды дæр уыимæ дзурын базондзынæ. 
Ахмæт. Уымæй, чи зоны, раст зæгъыс, стæй 
мæ тæрсгæ дæр цæмæй хъуамæ кæнай: мæнæн 
мæ зæрдæ ахæмтимæ тынг нæй. 
Хъасболат. Ау, цæуылнæ? Æгæр рæсугъд 
у. 
А х м æ т. Рæсугъдæй—рæсугъд у, тæригъæд 
нæ зæгъдзынæн, фæлæ æрмæст рæсугъддзина- 
дæй дæр цы счындæуыдзæни? 
Хъасболат. М-м... уæдæ лæппу чызгæй æн- 
дæр цы хъуамæ бацагура? (Бандонæй фæгæпп 
ласта.) 
А х м æ т. Бирæ цыдæртæ. 
Хъасболат. Цытæ? Рæсугъд цæстытæ, стыр 
риутæ æмæ æнд. 
А х м æ т. Нæ, рæдийыс. 
Хъасболат. Нæ дыууæйæ чи рæдийы, уый 
бæрæг нæу... 
А х м æ т. Дзурын уал мæ бауадз, дзурын. 
Хъасболат. Дзур, дæ хорзæхæй, æрмæст 
тагъддæр, дæхæдæг куы зоныс, мæн не ’вдæлы. 
А х м æ т. Æппæты фыццаг хъуамæ лæг баца- 
гура сылгоймагæй лæгдзинад... 
Хъасболат. Лæгдзинад — сылгоймагæй? 
(Худы.) 
А х м æ т. Ай-гъай. Стæй сыгъдæг зæрдæйы 
хатт... 
Хъасболат. Йæ зæрдæйæ йын хуым кæ- 
ныс? (Худы та.) 
А х м æ т. Чи зоны, мыггаг дзы хъуамæ æфсир 
суадза. Уый фæстæ сылгоймагæй бацагурын хъæ- 
уы: раст ныхас, царды æгъдæуттæм раст каст, 
адæймагуарзондзинад, адæмыл сагъæс кæнын. 
(Хъасболат агæппæввонг фалæрдæм кæсы, тынг 
200 

зæрдиагæй йæм нал хъусы.) Кæйдæриддæр хъыг- 
дзинад, мæгуырдзинад йæ зæрдæмæ хъуамæ хæс- 
са; гъе стæй уыдон фæстæ æцæг уарзондзинад— 
иудзинад. 
Хъасболат. Цæй уыдон æппæт дæр ды 
агур, фæлæ мæн ауадз. 
А х м æ т. Чи дæ нæ уадзы, цу—фæндараст. 
Хъасболат. Ахмæт, дæ ныхæстæ, куы ба- 
зæронд уæм, уæд-иу сæ дзур, ныр та уал цæр дзæ- 
бæх, хъæлдзæгæй дæ бонтæ æрвит. Мæнмæ гæсгæ, 
сылгоймагæй бацагурын хъæуы æппæты фыццаг 
рæсугъд гуыры конд, цæвиттон (къухæй амоны), 
мæнæ ахæм, стæй йæм, ды кæй ранымадтай, уыдон 
куы уой, уæддæр ницы хъыгдарынц. Ныууадз, 
ныууадз, Ахмæт, уыцы хъуыдытæ, де ’нгуыр ап- 
парын зон æмæ дæ чызджытæ се ’ппæт дæр 
уарзой. 
А х м æ т. Ау, æмæ дæ дзы уагæры цалы уар- 
зондзинад ссарын фæнды? 
Хъасболат. Цас фылдæр уой, уыйас — 
хуыздæр. 
А х м æ т. Хорз, фæуæд афтæ, фæлæ дзы уæд 
дæхæдæг та цалы уарзыс? 
Хъасболат. Уый та цавæр фарст у? Ацу 
æмæ сæ ды нымай. Æз дзы цалы фæдыл ауайын, 
кæнæ дзы мæхи фæдыл цал разгъор-базгъор кæны, 
уыйас ды дæ цæстæй дæр нæ федтаис. 
А х м æ т. Цы кæнон! Раст зæгъыс уымæй. 
Фæлæ бафæрсын аипп ма уæд. Дæ лæгдзинад 
уымæй равдыстай? 
Хъасболат. Цæмæй зоныс, нæ равдыстон, 
уый? 
А х м æ т. Цы зонын æй хъæуы? 
Хъасболат. Цы æнхъæл дæ, Ахмæт, ды? 
Хуыцауыстæн, цыфæнды чызгимæ дæр лæг хуыз- 
201 

дæр не ’рныхас кæндзæни, стæй хъуыддаг дæр 
тагъддæ^ т*чи сараздзæнис. 
Ахм^. ьемæ лæгдзинад уым ссардтай? 
Хъасбола . Нæ, уæдæ йæ ды мæнæ уыцы 
фæйнæгыл равдисдзынæ. 
А х м æ т. Рæдийыс, лымæн, рæдийыс, лæг- 
дзинады æфсæрм бирæ ис... 
Хъасболат. Алæ, алæ. Ды мæ ныхæстыл 
барæй дарыс, цæмæй мын аирвæза, уый тыххæй. 
А х м æ т. Ма тæрс, ахæм маргъ нæу, дзырд 
дын дæттын, кæй никуыдæм атæхдзæн, уый тых- 
хæй. Æрбад-ма, æз ма дæ цæмæйдæр бафæрсон. 
Хъасболат. Нæй, бадгæ нал скæндзынæн, 
дзур, лæугæйæ дæр дæм байхъусдзынæн. 
А х м æ т. Нæ, иу чысыл-ма æрбад, æз дæ зæр- 
диаг фарст бакæнон. 
Хъасболат. Гъа, уæдæ, сфæнд мыл кодтай, 
æмæ бар йæхи уымæн дæр. (Æрбадти.) 
А х м æ т. Куыд хорз æмгар, афтæ мын раст 
зæгъ: уарзыс Фаризæты? 
Хъасболат. Бæгуыдæр æй уарзын. 
А х м æ т. Рагæй? 
Хъасболат. Р^гæй мæ зæрдæмæ цæуы, фæ- 
лæ къухы не ’фты дзæбæх. Куы чемæ фæрацу- 
бацу кæны, куы чемæ. Уый иунæгæй куы вæййы, 
уæд та æз æндæр искæимæ вæййын, ме ’ннæ 
уарзæттæй. 
А х м æ т. Æмæ ма дын ноджыдæр ис, зæгъыс, 
уарзæттæ? 
Хъасболат. Ау, æндæр мæ никæимæ фед- 
тай, уæдæ? 
А х м æ т. Бирæимяе дæр, фæлæ се ’ппæты уарз- 
гæ кæныс? 
Хъасболат. Уь^дæ куыд загътай? 
А х м æ т. Се ’птзтът дæр æмхуызон? 
Хъасболат.Ц. он? Рæсугъддæр дзы чи у, 

æмæ лæджы хъæлдзæгдæр чи дары, уый фылдæр, 
стæй... 
А х м æ т. Ныр дæ æмбарын, дарддæр мауал 
дзур. 
Хъасболат. Истæмæй ма мæ фæрсыс? 
А х м æ т. Нал. 
Хъасболат. Фæлывдæй мыл рацыдтæ, фæ- 
лæ ныр цæуын æз, ды ам бад æмæ æндæр искæ- 
уыл куы сæмбæлай, уæд-иу дæ ныхæстæ уымæн 
фæкæн. (Фæцæуы). 
А х м æ т. Фæндараст. 
III -аг ФÆЗЫНД 
А х м æ т 
А х м æ т. Уый дын уарзондзинад... Уарзын, 
зæгъы, уый дæр. Сыгъдæг уарзондзинады дзы йæ 
чъизи къæхты бын чи нæ скæндзæни! Кæй дзыхæй 
нæ фехъусдзынæ ацы сыгъдæг ныхас? Æввахс кæ- 
мæ не ’рцæудзæни сыгъдæг уарзондзинад, уый дæр 
фæзæгъы уарзын, зæгъгæ. (Сыстади.) Гъей, 
тæхуды, мæ сæр нывондæн куы ’рхæссин!.. (Сбад- 
ти.) Хъæд, бæлæстæ, дуртæ—иууылдæр мæм дзу- 
рынц: уарз æмæ уарз... Уарз, дæ бон цас у, уыйас 
уарз æмæ цард ссарай... Фод афтæ, фæлæ мæ уый 
уарзы, цымæ, уый?.. Куыд загътон? Гъе, уæууæй, 
гъе, куыд æдых дæ, адæймаг! Дæхиуыл дæр куы 
нæ æууæндыс... Йæ цæсты æрбакаст, йæ мидбылты 
фæхудт, йæ алы фездæхт мын æдзух дзурынц: 
дæу йеддæмæ мын зæххыл ницы ис, дæу тыххæй 
равзæрдтæн дунемæ, æз та ма йыл ноджы дызæр- 
дыг кæнын... Тæхуды, ныр ам куы фестид, зæгъин 
ын ам мæ фæнд! Диссаг: бирæтæ дзурынмæ йын 
фæхъавын, куы сæмбæлæм, уæд та—ницыуал. 
Тæрсгæ дзы кæнын, цавæр хабар у—мæхæдæг дæр 
203 

ын ницы зонын. Фæлæ нæ, ныр ын ам сыгъдæг 
быдыры зæгъин: мæ цард мæм æнæ уый цард кæй 
нæ кæсы, уый. (Сыстади.) Аминæт, 
Аминæт, кæм дæ цымæ ныр? 
Тæхуды, ам дæ уындæй 
Мæхицæн мæ фаг 
Куы бафсæдин... Стпæй 
Кувин уæд, хæрзаг: 
«Хуыцау, дæ хорзæх 
Радшай ды 
Фæлæ мын уæрæх 
Ауадз мæ фæндтпæн 
Сæ фæндаг дзæбæх. 
Сау рæсугъды сиргæ 
Куыд хæсса мæ бæх. 
Мæнимæ заргæ 
Нæ зарды хъæрмæ 
Куыд хъусой мæргъпгæ, 
Ысгпæй нæ сæрмæ 
Ысхъæлкъах сырдтæ. 
Куыд хъырной махæн 
Дæ кадджын зæдтæ 
Æмæ дæ зæххæн 
Йæ сыгъдæг дæттæ. 
Нæ уарзондзинад нын 
Куыд радта рухс цард. 
Тагъддæр-ма фæзын, 
Мæ дунейы цардЫ 
(Иуырдæм йæхи айста, иннæрдыгæй æрбазындысты 
Хъасболат æмæ Фаризæт, тызмæг ныхас кæнынц.) 
1У-æм ФÆЗЫНД 
Хъасболат æмæ Ф а р и з æ т 
Ф а р и з æ т. Кæннод цы? 
Хъасболат. Ницы, фæлæ куы зоныс лæджы 
хъару. 
204 

Ф а р и з æ т.^Бæгуыдæр, æмæ цы! Фæлæ ды мæ 
хъару нæма зоныс, æнхъæлдæн, æз дæу хуызæт- 
ты бирæ федтон æмæ. 
Хъасболат. Ау, æмæ ды мæн цы хоныс, 
æз дæр чызджытæ бирæ федтон. (Ахмæтмæ фæ- 
комкоммæ ис.) А-гъа, уый дæр ма ам ис, фехъуыс- 
та мæ, æнхъæлдæн. 
Ф а р и з æ т. Æмæ фехъусæд, цæмæй æмæ кæ- 
мæй тæрсын. Чи у? 
Хъасболат. Ды йæ нæ зоныс. Цом уæртæ 
аууонмæ æмæ уым æрныхас кæнæм. 
Ф а р и з æ т. Цы ныхасаг нæ ис? (Бахудти.) 
Цом, сбадæм æмæ зарæм, æндæр... «Дæдадæйы 
зарæг» нæ зоныс? 
Хъасболат. Ды дæр ма йæ куы зоныс. 
Ф а р и з æ т. (Иæ къухыл ын ахæцыд.) Цом 
уæдæ (Фæаууон сты.) Ахмæт та бандоныл ёбадти. 
У-æм ФÆЗЫНД 
А х м æ т æмæ А м и н æ т 
А х м æ т. Мæ къах мæ нал хæссы ардыгæй, 
цыма мæ ныхасгæ бачынди ацы бандоныл. Хорз 
у ам, фæлæ иунæгæй лæджы сæр хъуыдытæй 
æгæр дзаг кæны æмæ зæрдæ мæгуыр кæны. 
(Æнцад. Сабырæй Аминæт æрбацыд æмæ А.хмæ~ 
ты цæстытыл ныххæцыд.) 
А х м æ т. Суадз, хынджылæггаг дæ хуыцау 
скæнæд. Суадз, де ’взæр митæн кæрон нæй, бын- 
бауинаг. (Къухтæ уыны, хъæлдзæгæй.) 
А м и н æ т. Базыдтай? 
А х м æ т (фæгæпп ласта). Æгас цу. Ныббар, 
дæ хорзæхæй. (Стыхсти.) Нæ дæ базыдтон фыц- 
цаг, Хъасболат æнхъæл дын уыдтæн. 
А м и н æ т. Ницы кæны. (Худы.) 
205’ 

А х м æ т. Ныббар мын, æвзæр дæм кæй сдзырд- 
тон, уый тыххæй. 
А м и н æ т. Æгъгъæд кур, лæг нæ амардтай 
æмæ æз дæ хуыцау нæ дæн. 
А х м æ т. Цæмæй зоныс, кæд дæ, уæд та? 
А м и н æ т. Хорз, хорз, сбад, басабыр у, ницы 
кæны. Дис нæ кæныс, куыд дæм бауæндыдтæн? 
Æрбакастæн æмæ дæ ацырдæм бадгæйæ куы фед- 
тон, уæд ахъуыды кодтон: ныххæцон ыл—нæ ных- 
хæцон, стæй загътон: цæй, цыфæнды хъыг ын уæд, 
уæддæр æй бавзарон, кæддæра мæ базонид. 
А х м æ т. Уый мæнæн æхсызгон уыд, хъыг нæ, 
фæлæ. Цы зæд, цы дуаг дæ æрхаста ардæм? 
А м и н æ т. Нæдæр мæ зæдтæ схастой, нæдæр 
дауджытæ, фæлæ мæ къæхтæ — дæ руаджы. 
А х м æ т. Зæгъ-ма раст, куыд сыфтыдтæ мæ 
цурмæ æнæнхъæлæджы? 
А м и н æ т. Федтон, ды ардæм куыд æрцæй- 
цыдтæ, уый, æмæ æз дæр дæ фæдыл ссыдтæн. Цы- 
дæр хъуыдыйы уыдтæ, кæд дæ нæ бахъыгдардтон? 
А х м æ т. Уый та куыд зæгъыс? Дæуæй стыр- 
дæр мæм цы хъуыды ис? 
А м и н æ т. Уанцон нæу! Цæй, дзур истытæ, цы 
хабар дæм ис? 
А х м æ т. Цы дын зæгъон? Бадын иунæгæй 
æмæ уынын: дуне æрттивы, хъусын зæрдиагæй 
бæстæн йæ зарæгмæ, йæ кæуынмæ, йæ катай, йæ 
сагъæсмæ. Байдзаг ис мæ зæрдæ дæ сагъæстæй, мæ 
сæр разылди. Акæс-ма уæлæ хæхтæм. Лыстæг ма 
сæм бакæс, ды сын æмбардзынæ сæ рæсугъддзи- 
над, æмбардзынæ сын ды сæ хъæлдзæг зарын æмæ 
сæ уынгæг кæуын. Акæс-ма дæлæ Теркмæ: мæсты 
цæф кæны йæхи айнæг къæдзæхтыл. Цымæ кæмæ 
мæсты у? Адæммæ? Байхъус-ма уæртæ булæ- 
мæргъмæ, йæ сыгъдæг зарæг зæрдæйы уидæгтæм 
хъары. 
206 

А м и н æ т. Æмбарын æмæ хъусын се ’ппæты 
дæр. 
А х м æ т. Кæсын бæсты рæсугъддзинадмæ, ду- 
нейы хъæлдзæгдзинадмæ, кæсын адæм се ’ппæт- 
мæ, уынын сæ амондджынты, сæ барæй æмæ æнæ- 
бары æнамæндты æмæ мæхи æз дæр нымайын 
тынг æнамонд адæймагыл. 
А м и н æ т. Æнамондæй дæ хуыцау бахизæд. 
Цæмæн афтæ-зæгъыс? Цæмæй æнамонд дæ? (Сбад- 
тысты.) 
А х м æ т. Куы зоныс дæхæдæг, алы лæг дæр, 
Аминæт, йæхицæн йæ царды исты снысан кæны 
æмæ йæ хоны йæ амонд: чи æхцайы хъæздыгдзи- 
над, чи æнæниздзинад, чи кад æмæ ном, чи хорз 
бынат—гуыбын æфсæст кæм уа, чи паддзахы хæр- 
зиуæг, гъемæ уый йæ къухы куы нæ æфта, уыцы 
амонд æм дард куы лæууа, уæд лæджы цард циу? 
Ахæм лæг у æнамонд, фыдбоны гуырд. 
А м и н æ т. Гъемæ ды дæ амонд цы хоныс? 
Зын ссарæн у? 
А х м æ т (æваст). Мæ амонд æз уынын уарзон- 
дзинады. 
А м и н æ т. Кæй ранымадтай, уыдонæй се 
’ппæты хуыздæр мæнмæ кæсы уарзондзинад, стæй 
æрмæст сыгъдæг уарзондзинад. 
А х м æ т. Гъе, уæдæ мæ амонды суадон мæнæн 
дæ ды... 
А м и н æ т. Æз?.. Мæнæ цы хъусын!.. (Йæ 
хъустыл ныххæцыд.) 
А х м æ т. Ай-гъай, мæ цардыйас уарзын æз 
дæу. Нал у мæ бон йæ басусæг кæнын. 
А м и н æ т. Мæн?.. Ды мæн уарзыс? 
А х м æ т. Бæгуыдæр, зæрдæбынæй бауарзтон 
æз дæу. 
А м и н æ т. Зæрдæбынæй?.. 
А х м æ т. Нæ хуыцау—не ’вдисæн. Бирæ хæт- 
207 

тыты сæмбæлдтæн-иу æз демæ, бирæ цыдæртæ-иу 
мæ зæрды зæгъын уыд, дзурын-иу мæ бон нæ 
баци. Æдзух мæ сагъæс уыди, уарзондзинад, дæ 
нывы. Æхгæдæй фæдардтон ныронг мæ хуылфы 
мæ уарзондзинад. Дарддæр мæ бон нал у йе 
’мбæхсын æмæ дын æй ныр комкоммæ зæгъын: 
мæ цард æппæтæй дæр дæ къухы ис. 
А м и н æ т. Диссаг дæм ма кæсæд уый. Хорз 
бакодтай, афойнадыл æй кæй загътай, уымæй. 
Цы дын æй æмбæхсон æз дæр, уарзтон дæу рагæй 
дæр, дæ уындмæ-иу дын æдзухдæр бæллыдтæн, 
никуы дын ницы загътон, фæлæ ныр дæуæй уыцы 
ныхас кæм фехъуыстон, уым дын зæгъын: дæ 
уарзондзинад сидзæр нæу. 
А х м æ т. Уæ, хуыцау, цы хъусын! Амонд- 
джынты амондджындæр дæн ныр æз. (Йæ къух 
ын райста æмæ йæ зонгуытыл æрлæууынмæ хъа- 
вы.) 
А м и н æ т. Цы ми кæныс? Æз зæд, мыййаг, 
нæ дæн. 
А х м æ т. Мæнæн мæ зæды хай рагæй дæр— 
ды, уæлдайдæр та ныр. 
А м и н æ т. Цæмæн хæссыс дæ сæрмæ ахæм 
митæ? Лæгæн йæхи хуызæн адæймаджы раз 
æрхауын æгаддзинад у. 
А х м æ т. Мæ зæрдæ афтæ зæгъы. Æз дæн ныр 
амондджынты амондджындæр, æмæ арфæ кæнын 
хуыцауæн. (Сыстади.) Фод афтæ. Нал ис ныр мæ 
зæрдæйы сагъæс, Аминæт. 
А м и н æ т. Æнæ сагъæс та лæг куыд уыдзæ- 
ни, царды сагъæстæй фылдæр цы ис? 
А х м æ т. Раст зæгъыс, мæ зæды хай, фæлæ 
дæ сагъæсы цур иннæ сагъæстæ мæнмæ ницы кас- 
тысты. Нæ фæлæ мын зæгъ, уагæры дæу цы сагъ- 
æстæ ис? 
А м и н æ т. Мæнæн мæ зæрдæйы сагъæс ны- 
208 

рæй фæстæмæ—дæ сагъæс, мæ зæрдæйы конд— 
дæ зæрдæйы конд. 
А х м æ т. Уæ, хуыцау! Цы амонды ныхæстæ 
хъусын, не ’ууæндын мæ Хъустыл. (Кæйдæр къæх~ 
ты хъæр цæуы.) Æнхъæлдæн, ацырдæм чидæр 
æрбацæуы. 
Къуыбыры аууонæй йæ сæр радар-радар кæны Хъуыдæ, 
тызмæгæй æрбакæсы 
А м и н æ т. Æмæ цы, уадз æмæ цæуа йæ фæн- 
дагыл. 
А х м æ т. Уый тыххæй зæгъын, кæд мыййаг, 
истæмæй... 
А м и н æ т. Цы истæмæй? 
А х м æ т. Æфсæрмы кæныс? 
А м и н æ т. Цæмæй æфсæрмы кæнын, æфсæр- 
мыйаджы митæ цæмæн хъæуы? 
• А х м æ т. Ницæмæн, хуыцауæн æхсызгон 
циу, уымæй уæлдай, фæлæ уæддæр чъизи адæм 
уый кæм æмбарынц! Цом уал уæртæ уыцырдæм 
нæхи айсæм. 
А м и н æ т. Цом, кæд дæ афтæ фæнды, уæд. 
(Рахизырдыгæй фарс фæаууон сты.) 
\\-æм ФÆЗЫНД 
Хъ у ы д æ 
X ъ у д æ (йæ дæндæгтæ ныззыхъхъыр код- 
та). Цы ми кодтой ныр ам иумæ? Бакæсæд ныр 
исчи уыдонмæ? Иумæ ам бадынц æмæ хуыцау 
зоны, цытæ дзурынц. Дзæгъæлы не ссыд йæ фæ- 
дыл. Мæнг нæ акæнынц: дæ бæхыл æмæ дæ усыл 
макуы баууæнд, зæгъгæ. Гъы, мæстæй, дам сæм 
тъæппытæ ма ахау, æз æй рагæй мæхицæн усагæн 
сæвзæрстон, уый та ам æндæримæ цы ми кæны? 
Гъы, ма дам, сæрра у афтæмæй, мæсты, дам, ма 
209 

кæн. Фæлæ нæ, додой мын — сæ къона! Æз дæ 
ацы мæстытæ райсдзынæн, Аминæт: мæ къухмæ 
дæ нæ хъæуы! Ирæд—цæттæ, тæккæ къуырийы 
бонмæ фидауджытæ барвитдзынæн æмæ дæ мæ 
къухмæ нæ хъæудзæнис, фæлæуу... (Къухтæ ти- 
лы, æртхъирæнтæ кæны.) Æз дын дæ удæй 
схъаздзынæн! Ехс уаты къулыл æрцауындздзы- 
нæн æмæ мын додой дæ къона нæ кæндзæни!.. 
Гъы, кæсæд исчи уыдонмæ, куыд ныхæстæ код- 
той?! Гъетт, налат Аминæт, гъе! Æз æм исты куы 
фæдзурын, уæд дзы, цыма дур у, уымæй уæлдай 
дзырд не схаудзæнис, уыимæ та куыд дзæбæх 
æнæфсарм ныхас кæны. Къæр-къæр кодта, æвæц- 
цæгæн, мын уымæй мæ зæрдæ фелхæны. (Къух 
батымбыл кодта æмæ æртхъирæнтæ кæны.) 
Нæ, нæ, амбарын дæ ныр, нæ мæ афæлив- 
дзынæ.Гъетт, налат, гъе, кæдæм фæцæуыс йемæ?! 
Фæаууон сты, цымæ цы ми кæнынц? Хъуамæ та 
ныхас кæнынц. Нæ, æз уæ афтæмæй нæ ныууадз- 
дзынæн, уæ фæдыл цæудзынæн æмæ уæм кæсгæ, 
хъусгæ кæнын. (Фæцæйцыд æмæ фездæхти, бан- 
донмæ кæсы.) Ам бадтыстут, нæ?!. Ай та циу? 
Цымæ цы ныффыстой ам? Æвæццæгæн, сæ нæмт- 
тæ. Фыссут, фыссут! Уымæй цы и? Уæддæр дæ 
мæ къухмæ нæ хъæудзæн. Гъе ныр уый мауал ра- 
кур, уый йыл не ’мбæлы? Цыдæр фесты, цон сæ 
фæдыл. (Ацыд, фæстæмæ фæкæс-фæкæсгæнгæ. 
Зæххыл иу гæххæтты гæппæл ауыдта, фездæхт 
æмæ йæ систа.) Ай та циу? Цымæ сæ кæй фыст 
у, уый базон... Æмбарын æй ныр: Аминæтмæ 
ныффыста æмæ йæм уый ардæм ссыди... Фæлæуу, 
фæлæуу, ацы мæстытæ дæ æз иууылдæр сисдзы- 
нæн... (Ацыди. Талиуырдыгæй æрбацæуынц Хъас- 
болат æмæ Фаризæт.) 
210 

УЫ-æм ФÆЗЫНД 
Хъасболат æмæ Ф а р и з æ т 
Хъасболат. Ехх, цы дзæбæх æхсæв у, цы! 
Ф а р и з æ т. Мæй цы дзæбæх кæсы. 
Хъасболат (худгæйæ). Æмæ цы зæгъы, 
уый куы æмбарис. 
Ф а р и з æ т. Цы зæгъы? 
Хъасболат. Ахсæв, дам, багæнæн æхсæв у. 
Ф а р и з æ т. Цы? 
Хъасболат. Багæнæн æхсæв, дам, у. 
Ф а р и з æ т (йæ хъус æм бадардта.) Цы, цы 
цы загътай? 
Хъасболат. Ай хуызæн æхсæв, дам, ба кæ- 
нын æмбæлы. 
Ф а р и з æ т. Уый та куыд? 
Хъасболат. Гъе ныр дæ мæ хъæбысы куы 
акæнин æмæ батæ куы кæниккам. 
Ф а р и з æ т (зулмæ йæм бакасти.) Цы йæ 
æрфæндыди?... 
Хъасболат. Æмæ дæм уый цы диссаг кæ- 
сы? Уый хуызæн мæйрухсмæ дæ рæсугъддзинад- 
мæ баст хæрæг дæр нæ фæлæудзæнис. 
Ф а р и з æ т. Ха-ха-ха! Æмæ ды баст хæрæг 
дæ? Кæм ис уæдæ дæ бæндæн? 
Хъасболат. Ныууадз, ныууадз, ма мæ мæс- 
ты кæн, кæннод... 
Ф а р и з æ т. Кæннод цы? Цы дæ зæрды ис? 
Хъасболат. Цы мæ зæрды ис?.. Дæ рæсугъд 
цæстытæ, дæ аив гуыр мæ зæрдæйы иннæрдæм 
ахызтысты. Æрбакæс-ма мæм, æрбакæс, уыцы 
фыдбылызы цæстытæй. 
Фаризæт. Тынг дæ фæнды? 
Хъасболат. Мæ цардыйас. 
Ф а р и з æ т. Гъа, уæдæ, цæй, кæсын дæм. 
(Æдзынæг кæрæдзимæ кæсынц.) Зæгъ, цæй. 
211 

Хъасболат. Ехх, ныр мæм дæ цæстытæ цы 
дзурынц, уый дæ зæрдæбынæй куы цæуид. 
Ф а р и з æ т. Уæдæ куыд æнхъæл дæ? Уый аф- 
тæ у: мæнæн мæ зæрдæйы фæндон мæ цæстытыл 
фыст у... 
Хъасболат. Ацæг зæгъыс? 
Ф а р и з æ т. Æз гæды нæ фæдзурын, афтæ 
искæд йеддæмæ... Фæлæ ма мын зæгъ, мæ цæсты- 
тæ цы зæгъынц? Чи зоны, рæдигæ кæныс? 
Хъасболат. Рæдигæ нæ фæкæндзынæн, 
базонынмæ хæйрæг дæн, тæхуды æмæ, дам, дæуæн 
аба кæн! 
Ф а р и з æ т (худы та.) Нæ загътон, нæ.. рæ- 
дийыс. Дæ фынтæ дæ сайынц, лæппу. 
Хъасболат. Цæмæн афтæ зæгъыс, Фари- 
зæт? Адæймаджы зæрдæ дын нæй? Æнхъæлдан 
æмæ дæ зæрдæ дойнаг дурæй уæззаудæр у. Ацы 
рæстæджы уый аипп у, цæхæр æвзæгтæ хъуамæ 
уадза алырдæм. 
Ф а р и з æ т. Чи зоны... 
Хъасболат. Зон, æз ахсæв мæ цардæй дæу 
фылдæр уарзын. Акæс-ма бæстæм, рæсугъд æрт- 
тивы алырдæм, скæс-ма уæлæ мæймæ æмæ бамбар, 
цы зæгъы... йæ сусæг ныхас, йæ сусæг каст... 
Ф а р и з æ т. Мæнæн ницы зæгъы, дæуæн цы 
зæгъы, уый кæн. 
Хъасболат. Æцæг зæгъыс? Цы зæгъы, уый 
кæнон? 
Фаризæт. Æмæ дæм уæдæ цы бар да- 
рын? 
Хъасболат. Не смæсты уыдзынæ? 
Ф а р и з æ т. Æппындæр нæ... 
Хъасболат. Гъе, æгайтма дæ уый хъусын. 
Кæс уæдæ, æмæ мын цы зæгъы, уый базон. (Батæ 
йын кæны.) Иу... дыууæ... æртæ... 
Ф а р и з æ т (мæстыгомауæй йæ асхуыста). 
212 

Куыд кæныс ныр? Дард айс дæхи, дæ тыхы руа- 
джы... 
Хъасболат. Æз—де уазæг, Фаризæт, мæс- 
ты ма кæн чырыстийы ныууадзгæ æгъдауы тых- 
хæй. 
Ф а р и з æ т. Хорз, хорз. Абонæй фæстæмæ дæ 
зонгæ дæр нал кæнын. Стæй мæ цæстытæн дæхи 
уынын дæр мауал фæкæн. 
Хъасболат. Худинаг дын нæу ныр ахæм 
ныхас, ныры рæстæджы адæм рухс цардмæ фæн- 
даг куы ссардтой, уæд æз та дæуæй ахæм ныхæс- 
тæ хъусын. Цæуыл смæсты дæ? Бæстыл чи нæ æр- 
цыди, ахæм хъуыддаг бакодтам, кæнæ дын... Мæн 
йеддæмæ дын... батæ мах йеддæмæ ничи фæкæ- 
ны?.. Стæй та фæйнæрдæм ацæуынц... 
Ф а р и з æ т (бахудти.) Æцæг зæгъыс? 
Хъасболат. Æмæ уæдæ куыд, ныры цард 
нæ цы куры, уый хъуамæ мах, йæ зæнæг, æххæст 
кæнæм. 
Ф а р и з æ т. Цæй, цæй, уый дæр афтæ фæуæд, 
фæлæ мæ демæ дзурынмæ уый бæрц не ’вдæлы... 
Хæрзбон. (Фæцæуы.) 
Хъасболат. Ма фæлидз, дыууæ ныхасмæ 
ма мæм, фæлæуу, дæ хорзæхæй. 
Ф а р и з æ т (фæлæууыд). Нæ мæ æвдæлы. 
Хъасболат. Не ’вдæлы, зæгъыс? Мемæ? 
Уæдæ æндæримæ? 
Ф а р и з æ т. Чи зоны... 
Хъасболат. Ау, æмæ уый чи у? 
Ф а р и з æ т. Исчи уыдзæни, дæ уынаффæ нæу. 
Хъасболат. Зонын, фæлæ ма мын æй зæгъ, 
чи мын мæ къона халы? 
Ф а р и з æ т. Ха-ха-ха! Ныр дын уый куы 
зæгъин. Æмæ ды чемæ вæййыс, уыдон мын фæ- 
дзурыс? Туджы фыдбылызы куыд бафтай? 
213 

Хъасболат. Фæлæуу-ма, фæлæуу, æмæ ах- 
сæвмæ æмгъуыд скодтай? 
Ф а р и з æ т. Æгæр бирæ зонын дæ фæнды ныр- 
ма. 
Хъасболат. Лæппуйы зæрдæ тæппуд у, дæ 
хорзæхæй, зæгъ раст, ахсæвмæ йын æмгъуыд 
скодтай? Зæгъ мын уый, мæ зæрдæ фæтоны фæй- 
нæрдæм. 
Фаризæт. О-о... 
Хъасболат. Æмæ ныр уымæ цæуыс, уæдæ? 
Ф а р и з æ т. О-о... 
Хъасболат. Æмæ уæд æз та—уæрдоны 
фæндзæм цалх... 
Ф а р и з æ т. Ды цы? Дæхæдæг зон. 
Хъасболат. Мæн иунæгæй уадзыс? 
Ф а р и з æ т. Ницы кæны. Ахæрынæй анхъæл- 
мæ кæсын хуыздæр у. 
Хъасболат. Уæд æз тæригъæд нæ дæн ам 
иунæгæй, сидзæрæй баззайынæн? Зон, ды куы 
ацæуай, уæддæр дæ рухс ныв, дæ рæсугъддзинад 
мæ цæстытыл уайдзысты. Ехх, æмæ уæвгæйæ та, 
комкоммæ дын æй зæгъын, цы рæсугъд дæ, цы!.. 
Тæхуды æмæ дæуæн дæ дæллагхъуырæй æрмæст 
иу уылынг дæлдæр фен æмæ амæл... (Къухæй 
амоны.) 
Ф а р и з æ т. Ха-ха-ха! Æмæ уæд?.. (Худы.) 
Хъасболат. Æмæ уым ныпъпъатæ кæн.. 
Ф а р и з æ т. Цы, цы, цы йæ æрфæндыдис? 
Чидæр æрфыг æнхъæл нæ уыд æмæ цæст, цæст 
кодта. Стæй та дæ ноджыдæр дæлдæр фенын ба- 
фæнддзæни. Дыууæ уылынджы, æртæ, цыппар 
æмæ ноджы... 
Хъасболат. Гъемæ дын цы уыдзæнис, иу 
уылынг, æрмæст афтæ (амоны) иу уылынг дæл- 
дæр мын куы фенын кæнай, уæд? Дæхицæн уды 
бæстæ скæндзынæ. Æрхъуыды-ма кæн дæхæдæг, 
214 

æз ам дæ цуры куыд тæригъæддаг дæн, уый. 
Ф а р и з æ т. Нæ, мæ хур, уый дын æгæр уы- 
дзæни. Уый фæстæ та ноджы æндæр исты æр- 
хъуыды кæндзынæ. 
Хъасболат. Уыцы ныхæстæ ныууадз, фæ- 
лæ зæгъ: тæригъæд мын кæныс æви нæ? 
Ф а р и з æ т. Ныууадз, ныууадз, худинаг 
нæу?.. Банцай. 
Хъасболат (æвналынмæ йæм хъавы). 
Омæ кæд уый бæрц æфсæрмы кæныс, уæд æгъ- 
нæджытæ мæхæдæг суадздзынæн. 
Ф а р и з æ т. Æндæр хатт, æндæр хатт, ныр 
гæнæн нæй. 
Хъасболат. Æмгъуыд ма мын цы кæныс, 
мæ зæрдæ куы фескъуыйы, уæд. 
Ф а р и з æ т. Зон, ахæрынæй банхъæлмæ кæ- 
сын хуыздæр у. Дæ фындзы кæроныл бабæтт уый. 
Хъасболат. Иу хæрдæй чи фæуа, ахæм хæ- 
ринаг нæу, баззайдзæн ма дзы. 
Ф а р и з æ т. Уæлдай ма дзур, цы дын зæгъон, 
уымæ хъус. 
Хъасболат. Хорз уæдæ. Фод афтæ. Æм- 
барын дæ ныхас, фæлæ мын зæгъ: кæдмæ æнхъæл- 
мæ кæсон, æмæ кæцы ран æмæ цы афон фендзыс- 
тæм? 
Ф а р и з æ т. Райсом-иу мæм раст ацы ран фа- 
раст сахатмæ æнхъæлмæ кæс. 
Хъасболат. Дæсмæ дæр, иуæндæсмæ дæр, 
дыууадæсмæ дæр, æнæхъæн æхсæв дæр... Фæлæ 
ныр афтæмæй цæуыс, уæдæ? 
Ф а р и з æ т. Уæдæ куыдæй? Цы ма дæ фæнды, 
сыгъдæг уæлдæфмæ фæбадтыстæм, æндæр? 
Хъасболат. Цы ма мæ фæнды... Мæнæн дæ 
уынд йеддæмæ сыгъдæг уæлдæф циу? Æз демæ 
талынг скъæты дæр не схъыг уаин. 
Ф а р и з æ т. Нæма мæ федтай? 
*1* 

Хъасболат. Уый уынд нæу. 
Ф а р и з æ т. Омæ, мæм æрбакæс ноджыдæр. 
Хъасболат. Мауал мæ мæстæй мар, кæн- 
нод мын фыдуаг туг кæй ис, уый зон. 
Ф а р и з æ т. Æз дæр, лæппуйæ фыдуаг туг 
кæмæн ис, ахæмты уарзын. (Фалæрдæм акас- 
тис.) Уæртæ чидæр æрбацæуы. Хæрзæхсæв. Æз 
цæуын. Сомизæр фендзыстæм. 
Хъасболат. Цу, фæлæ дæ ныхас ма байрох 
кæн. 
Ф а р и з æ т. Цæй ныхас? 
Хъасболат. Дæллагхъуырæй уылынг дæл- 
дæр. 
Фаризæт (худгæйæ.) Хорз, хорз. (Ацыди. 
Хъасболат иу чысыл æнцад алæууыд, стæй 
ахъуыды кодта.) 
Хъасболат. Аирвæзтис та. Цон, кæддæра 
кæдæм æмæ кæмæ цæуы. (Фæаууон.) 
* 
УШ-æм ФÆЗЫНД 
А х м æ т æмæ А м и н æ т 
Ахмæт Аминæты къухыл хæцгæйæ æрбацæуы 
А м и н æ т. Суадз мын мæ къух, ахъуыды-ма 
кæн, ам нæ цуры ничи ис æмæ уымæ гæсгæ ныр- 
ма уæлдай ми дæ сæрмæ ма хæсс. 
А х м æ т (феуæгъд кодта къух). Ныббар мын. 
Уарзондзинады цæхæр мæ хуылфы ссыгъди. Зон, 
никуыма бавзæрстон, ныр цы æвзарын, уымæн йæ 
дæсæм хай дæр. 
А м и н æ т. Æцæг зæгъыс? 
А х м æ т. Уырнæд дæ. 
А м и н æ т. Уырны мæ, фæлæ уæддæр æппын- 
дæр никуы никæй уарзтай? 
А х м æ т. Никуы... Никæй... 
А м и н æ т. Уарзондзинад æнцон ссарæн нæу, 
216 

Ахмæт, чи зоны, мæн дæр уарзгæ нæ кæныс æмæ 
уый дæхæдæг дæр кæд не ’мбарыс. 
А х м æ т. Цæмæн, цæмæн уый зæгъыс, Ами- 
нæт, цæмæн мын мæ зæрдæйы судзинæй хуын- 
чъытæ кæныс? 
А м и н æ т. Хъыг дæм ма кæсæд мæ ныхас, 
æцæг бындурон уарзонады адæмæй бирæ не ’мба- 
ры, йæ сыгъдæг тæфæй искуы стæм амондджын- 
тæ йеддæмæ ничи цæры, лæг æмæ ус фыдбонтæй 
базæронд вæййынц, уарзондзинад циу, æнæ уый 
бамбаргæйæ. Лæппу æмæ чызг уарзондзинады 
номæй кæрæдзи фæсайынц, уарзондзинад та сæм 
æввахс дæр нæ вæййы. Уый цæмæн? Нæ фæси- 
вæд—чызгæй, лæппуйæ уæлдай нæу, — лæгæн 
йæхи нæ уарзынц, лæджыхъæд не ’взарынц, нæй 
сæм æппындæр удысгарындзинад. Уыдон кæм нæ 
уой, уым та уарзондзинадæн дæр цæрæн нæй. Мах, 
чызджытæ, уарзæм лæгæн йæ дарæс, йæ хæдзары 
исбон æмæ фæллой, уарзæм пъалеттæ, æрттиваг 
цæппæртæ, лæгæн йæ хорз куысты бынат, гуы- 
бын дзаг кæм уа. Уды стонгдзинад нæ хъуыды 
кæнæм. Сымах, лæппутæ дæр, афтæ: уарзут сыл- 
гоймагæн йæ уд, йæ зæрдæ нæ, фæлæ йæ буар, йæ 
буар рæсугъд уæд æмæ дзы мидæгæй зæрдæ æп- 
пындæр ма уæд. Уды сыгъдæгдзинад нæ агурут. 
Ноджы уарзут хъæздыг хæдзары чызджыты. Нæй, 
нæй, уарзондзинад уыдоныл баст нæу, уарзондзи- 
над, чи йæ æмбара, уымæн йæ зæрдæйы сыгъдæг 
кæны, уый тыххæй æмæ йæхæдæг дæр сыгъдæг 
у, фæлæ йæ адæм сæ чъизи къæхты бын кæнынц. 
Тæхуды, æмæ ирон сылгоймагмæ хæстæгдæр куы 
æрцæуид уарзондзинад! Куы йын бамбарид йæ ад! 
А х м æ т. Мæ зæрдæ мын цæмæн риссын кæныс 
дæ не ’ууæндыны ныхæстæй? Мæ зæрдæ дын 
æгасæйдæр гом куы у, уæд ма дзы дуар цæмæн 
агурыс? 
217 

А м и н æ т. Кæд бынтон гом нæма у... 
А х м æ т. Цæмæн уый зæгъыс, Аминæт? Зон, 
æз дæу бындурон уарзт кæй кæнын, уый, æмæ уы- 
цы сыгъдæгады æгад ма кæн. 
А м и н æ т. Æмæ уыцы бындурон уарзт цæуыл 
баст у? 
А х м æ т. Цæуыл? Цæуыл, уый зондзынæ ды 
дæр. Дæхæдæг мын загътай, уарзын дæ æз дæр, 
зæгъгæ. Зæгъ мын ныр ноджыдæр: цы ссардтай 
ды мæнмæ? Мæгуыр, пъалеттæ мыл нæй, ме 
’мгæрттæй бирæйæ фæстейы баззадтæн... 
А м и н æ т. Банцай, банцай, мауал дзур... 
А х м æ т. Æз зонын, дæу уыди бирæ курджы- 
тæ, цæуылнæ дзы искæмæн радтай дæ зæрдæ? 
Цæмæн сæ æгадæй здæхтай фæстæмæ? 
Аминæт. Уый тыххæй æмæ мæхи æгад нæ 
кодтон. 
А х м æ т. Адæмы æхсæн кадджын чи у, уы- 
мæ ды æгад цæмæн уыдаис? 
А м и н æ т. Адæмы æхсæн кæд кадджын у, уæд 
уый тыххæй, æмæ адæмæн сæ фылдæр йæхи хуы- 
зæн сты, стæй йæм ноджыдæр адæмæй лыстæг 
ничи æркæсы, никæй хъæуы. Лæг йæ цард кæимæ 
сбæттынвæнд кæна, уымæ хъуамæ лыстæг æркæса. 
А х м æ т. Мæнмæ лыстæг æркастæ, уæдæ? 
Аминæт, Чи зоны. 
А х м æ т. Гъемæ мæм цы ссардтай? 
А м и н æ т. Ныууадз уæлдай ныхас. 
А х м æ т. Нæ, уæлдай ныхасæй мæм ницы ис. 
Уыдониууылдæр царды уынаффæтæ сты, уыцы 
уынаффæтæ та нæ ныры хуызæн никуыуал ба- 
хъæудзысты. Цæй, райдыдтай æмæ фæу дзырд. 
А м и н æ т. Æз æй райдыдтон, ды та йæ кæрон- 
мæ ахæццæ кæн. 
А х м æ т. Хорз уæдæ, дзурын, лæг та уæддæр 
лæг у. 
218 

А м и н æ т. Фæлæуу, фæлæуу, афтæ нæ. Æз 
афтæ нæ райдыдтон. 
А х м æ т. Æмбарын дæ, куыд тагъд мæ фæу- 
рæдтай, дарддæр мæхæдæг дæр ницыуал загътаин. 
Зæгъон дын уæдæ, æз дæу цæмæн бауарзтон, уый? 
А м и н æ т. Зæгъ. 
А х м æ т. Цæстмæ ныхасы тыххæй нæу, фæлæ 
хæрзконд, хæрзуынд дæ... 
А м и н æ т. Фæлæуу та, фæлæуу. 
А х м æ т. Мæхæдæг дæр лæууын. Хæрзконд, 
хæрзуынд дæ, фæлæ дын æз уыдон нæ бауарзтон. 
А м и н æ т. Уæдæ? 
А х м æ т. Де ’гъдау. Æрмæст рæсугъддзинад 
нæ бауарзын кæндзæни дыууæ адæймаджы кæ- 
рæдзийæн. 
Аминæт, Уый æз дæр æмбарын, фæлæ уæд- 
дæр уыцы æгъдау ды цы хоныс? 
А х м æ т. Æгайтма йæ æмбарыс. Хъуамæ 
уарзæттæн сæ зæрдæты арæзт иухуызон уа, кæн- 
нод уыдон кæрæдзи никуы бамбардзысты. Сæ 
сагъæс, сæ катай, сæ царды нысан иу куы уой, уæд 
сын сæ уарзондзинады никæцы царды фæйлауæн- 
тæ басæтдзысты. Уыцы æгъдау кæм нæ уа, уым 
уарзондзинад дæр никуы уыдзæни, уый уыдзæни 
фæлывддзинад, гæды ми, цъаммардзинад куы 
зæгъон, уæддæр бирæ нæ фæрæдидзынæн. Æз ра- 
гæй кæсын дæумæ, Аминæт, рагæй дæ мæ зæрдæ- 
йы æвæрд æмæ уынын, мæнмæ цы фæндтæ ис, 
уыдонæй ды дæр цух кæй нæ дæ, цардмæ æмæ 
адæмы мæгуырадмæ æз цы цæстæй кæсын, уымæй 
сæм ды дæр кæй кæсыс. Зонын, Аминæт, æмæ йæ 
зон ды дæр: уыцы сагъæстæ, царды æмбарындзи- 
над, мах фидар хъадамантæй иумæ кæй сбæтдзыс- 
ты, уый. Зон, ахæм хъадамантæн асæттæн кæй 
нæй, уый дæр... 
Аминæт. Æгъгъæд у... Уæ, мæ зæрдæ, мæ 
219 

зæрдæ! Ды дæ нырæй фæстæмæ мæ зæрдæ, ды дæ 
мæ царды рухс, ды дæ мæ амонд. Æри дæ къух. 
(Кæрæдзимæ сæ къухтæ радтой.) 
Æмбæрзæн. 
1911 аз, 
Дзæуæджы-сахар, Атаманы-фырты мыхуыр кæнæн. 

5С ’"Ц^ 
АРВИСТОН 
*| 

ХЪÆМПЫ ХÆЛТТÆИ, 
ХОСЫ МУРТÆЙ ÆМÆ АЛЫ 
ЦЪÆМÆЛТÆЙ 
Зылын сагойæ сæ хорз сцагъта Хъоло 
хыл 
Дыууæ лæджы цæуылдæр фæдзурыныл сты 
æмæ сын хылмæ асайдта. Сæ иуæн йæ ном Чъебо 
уыди, иннæмæн та Михел. Чъебойæн хуыцау йæ 
къухты стыр рацъон фæрæт фæкодта, Михелæн 
та — йæ сæрыйас дойнаг дур. 
Уыцы хуызæнæй кæрæдзимæ æрбацæйлæбурд- 
той, æмæ сæ адæмæй иргъæвæг куы нæ фæци, 
уæд дыууæ дæр сæ удтæн фæтарстысты æмæ сæ 
иу иннæмæн афтæ зæгъы: 
— Фæрæтæй нæ, Чъебо. Иннæ та афтæ: 
— Ды та дурæй нæ уæдæ, Михел. 
Хыл ууыл ахицæн. Ныхасы адæм сыл худæгæй 
фæмардысты. 
БÆРЦÆИ НОЗТ 
Иу идæдз усæн йæ иунæг лæппу разынди тынг 
расыггæнаг. Æппындæр йæ нозтæн кæрон нæ зыд- 
та.’ Иу хатт.ын йæ мад кæуынхъæлæсæй афтæ< 
зæгъы: 
— Уæ, нана дæ фæхъхъау фæуа, бирæ ма 
нуаз, фæлæ иу бæрцæй бануаз. 
222 

Рæстæг иу дзæвгар куы аивгъуыдта,- уæд сæ 
иу сыхаг хъæумæ хуын хæссын хъуыди. Мад 
лалым арахъхъæй байдзаг кодта æмæ йæ йæ фыр- 
тæн арвыста, ноджы ма йын бафæдзæхста: 
— Бирæ-иу ма бануаз, дæ фæхъхъау фæуон, 
бæрцæй-иу бануаз. 
Лæппу арахъхъы лалым йе ’ккой баппæрста 
æмæ рараст и. Иу дзæвгар куы рауадис æмæ хъæ- 
уæй куы рахицæн, уæд йæхинымæр ахъуыды код- 
та: «Нана мын афтæ куы загъта: «бæрцæй-иу ба- 
наз», æвæццæгæн, уæд расыг нæ кæны. Цæй æмæ 
бафæлварон». Æмæ лæппу йæ риуæй бæрц сласта, 
лалымы комы йæ ныккодта æмæ адæмæн арды 
нозт бакодта. Кæй зæгъын æй хъæуы, тынг сра- 
сыг ис æмæ фæстæмæ раздæхт. Куы æрцыди 
хæдзармæ, уæд æм йæ мад хæцы: 
— Уæ, дæ туг æмæ дæ рондз дæ хъæлæсæй 
фæкалай! Афтæ дын куы загътон: бæрцæй-иу ба- 
нуаз. 
Уæд ын йæ фырт дзуапп радта: 
— Нана, бæрцæй банызтон, бæрцæй, æмæ иу- 
уыл фыддæр дæр уымæн фæдæн. 
КЪАБАЧЧЫ 
— Гъей, Хъылци, баизæр нын, фæтындз! 
— Фæлæуу, иу ма ных-хыр-хон.. 
— Исчи нæ фæндагыл бастигъдзæнис, мыййаг, 
фæлтау цом афоныл, — бадзырдта та Хамбодт. 
— Ма тæрс, Хамбодт, бирæ нæм нал ис, æххæст 
сæ ануазæм æмæ уæд æдасæй цæудзыстæм,— 
загъта Хъылци. 
ХУЫЦАУ ТА РАТДЗÆНИ 
Иу лæгæн йæ хæрæг адавдæуыди æмæ йæ 
райсомæй йæ сыхаг фæрсы: 
223 

— Куыд æнкъард дæ, Уба? 
— Куыннæ уон æнкъард, мæ хæдзары цард мæ 
иунæг хæрæгæй уыди æмæ мын æй дысон адав- 
дæуыд, мæ къона мын чидæр байхæлдта. 
— Уый тыххæй æнкъард ма у, хуыцау цы 
зæгъа, уымæн гæнæн нæй. Табу — йæхицæн, уый 
та дын ратдзæни, — йæ хъал калдта мæгуыр, 
æфхæрд лæгыл йæ сыхаг. 
Уæд уый дæр ахъуыды кодта æмæ уæззауго- 
мау дзуапп радта: 
— Æз цы хуыцау зонын, уый æнæ дыууадæс 
сомы хæрæг радта... 
СУДЫ 
Хъастгæнæг. Табу — де стырдзинадæн, 
байхъус мæм. 
С у д. Хъусын дæм, зæгъ! 
X ъ а с т г æ н æ г. Фыст цы и, уымæй уæлдай 
ницыуал зæгъын, мæ фырытæ мын адавта Надо, 
æмæ мын сæ стæрхон кæн. 
С у д (Надомæ басидти). Надо Хъармхуыппов, 
цы зæгъинаг дæ ды, къæрныхы дау дыл куы ис, 
уæд? 
Н а д о. Кæды хъуыддаджы тыххæй? Фырыты 
æви цæуты давды тыххæй? 
С у д (Ахъуыды кодта). Цæутæ дæр ма дзы 
уыди, уæдæ?.. Фырытæн сæ аргъ бафид. Цæуты 
тыххæй та æртæ мæйы ахæстоны фæбаддзынæ. 
Н а д о. Фырыты аргъ фидыныл—разы, фæлæ 
цæуты тыххæй разы нæ дæн: давгæ мæ ничи фед- 
та. 
ИРОН ÆМÆ КÆСГОН 
Ирон æмæ кæсгон кæцæйдæр карк радавтой. 
Куы йæ сфыхтой, уæд загътой: 
224 

— Ай нæ кæй фаг уыдзæн, фæлтау æй нæ иу 
куы бахæра, уæд—хуыздæр. 
Уæд ирон афтæ зæгъы: 
— Æмæ йæ нæ дыууæйæ чи хъуамæ бахæра? 
Кæсгон ахъуыды кодта æмæ йын дзуапп радта: 
— Ахсæв нæ хуыздæр фын чи фена, карк 
райсом уый бахæрæд. 
Схуыссыдысты. 
Кæсгон куы афынæй ис, уæд ирон сыстад, 
карк бахордта æмæ та фæстæмæ йæ бынаты схуыс- 
сыд. Райсомæй куы рабадтысты, уæд ирон кæсгоны 
фæрсы: 
— Гъы, цы фын федтай? 
— Мæ хæлар, диссаджы фын: цыма мæ зæдтæ 
систой æмæ мæ сæ рухс бынатмæ схастой. 
Уæд ирон загъта: 
— Æз дæр дæ тæхгæ федтон, афтæ æнхъæлд- 
тон, фæстæмæ нал æрыздæхдзынæ, уымæ гæсгæ 
карк бахордтон. 
ФÆХÆРЫ НÆ, НАНА! 
Иу хæдзармæ уазæг æрæфтыдис.Æфсин кæр- 
дзын кæныныл балæууыд æмæ йын йæ чысыл 
сывæллон «гугку» кæнын кодта. Уæд ын йæ мад 
загъта: 
— Дæ фæхъхъау фæуон, уазæджы уæлдæйттæ 
ахæрдзынæ, «гугку» та дын æндæр хатт скæндзы- 
нæн. 
Уазæгæн фынг æрæвæрдта, сывæллон дæр 
æддæмæ нал цыди. Уазæджы дзыхмæ каст æмæ 
комдзæгтæ нымадта. Стонг фæндаггонæн иу чъи- 
ри цас ахæрын хъуыди! Фæстаг кæрдих куы систа 
æмæ сывæллон, ницыуал ын баззайдзæн, уый куы 
базыдта, уæд ныцъцъæхахст ласта: 
— Фæхæры йæ, нана!... Фæхæры йæ, нана!.. 
8 Уацмыстæ 
225 

РАСТ ЗАГЪТА 
— Замана нæу, Тебо, рæстæг афтæ куы ахæс- 
са, уæд. 
— Куыд? 
— Куыд куы зæгъай, уæд къæрныхдзинад 
куы нæ æрсабыр уа, уæд адæм бабын уыдзысты. 
— Бар—йæхи, Тасо, иу æвзæр бæх нæм ис, 
æмæ изæр талынггæрæтты бацæуын æмæ йæ цу- 
ры схуыссын. 
Уæд ын Тебо афтæ зæгъы: 
— Дæ хæдзар куы сарæзтай, уæдæ, кæд æртис- 
сæдз туманы цы рæсугъд усыл бафыстай, уый 
дзæгъæл ныууадзыс æмæ дæ цæгæрхæрд бæхы цур 
ныххуыссыс, уæд. 
УАУУ, МАРЫС МÆ! 
Иу хатт дын иу лæг йæ усмæ цыдæр сдзырдта.- 
Æфсин йæхи æрбамæстыхуыз кодта æмæ мæхи 
марын, зæгъгæ, фæгæпп ласта. Сæрбæттæн йе 
’фцæгыл æрбатыхта, бинонтæ йын фæтарсысты 
æмæ йæ фæдыл разгъордтой, йæ лæг дæр семæ, 
афтæмæй. Æрцахстой йæ æмæ йæ бастæй уæгъд 
кæнынц. Уæд сын лæг афтæ зæгъы: 
— Мæхи бар ма йæ бауадзут, уымæн йæ дæс- 
ны æз дæн, — афтæмæй сæрбæттæн ноджы тынг- 
дæр алвæста æмæ ус ныцъцъæхахст ласта: 
— Уауу, марыс мæ! 
— Æмæ дæхи марынмæ куы рацыдтæ, уæ- 
дæ?—загъта йын йæ мой. 
БИРÆГЪ, НÆ ЛÆГ! 
Æвзæрæн, дам,гакк нæй! Кæд ис, уæд æвзæрæн 
ис гакк. 
226 

Иу лæг афтæ нæуæндаг уыди æмæ æхсæв æнæ 
йæ ус нæ цыди æддæмæ. Иу æхсæв фæсхъæдур- 
хæрд лæджы æддæмæ цæуын æрфæндыд æмæ йæ 
усы дæр йемæ акодта. Хъæдур цавæр хæринаг у, 
уый чидæриддæр зоны. Уæрдоны бын æрбадти 
æмæ... (табу уæ фарнæн) йæ гуыр-гуыр ыссыди. 
Уæд йæ ус афтæ бакодта: 
«Рьей, бирæгъ, нæ лæг!» 
Æвзæр афтæ фенхъæлдта, бирæгъ æм æрбацы- 
ди, æвиппайды фæгæпп кодта, уæрдоныл йæ сæр 
сцавта æмæ фæстæмæ йæ тъæпп йæ... фæцыди. 
АДÆМЫ МЫГГАГ ЦÆМÆИ СЫСКЪУЫИДЗÆНИ 
(Хъаймæт цæмæй уыдзæни) 
Стыр ахуыргонд адæм хъуыды кæнынц, зæх- 
хыл удгоймаджы мыггаг цæмæй сыскъуыйдзæни, 
зæгъгæ. Чи зæгъы: хуры хъару куыдфæстæмæ чы- 
сылдæр кæны æмæ зæхх афтæ суазал уыдзæн 
æмæ дзы цæрын никæцыуал удгоймаг бафæраз- 
дзæнис — амæлдзысты. 
Чи та зæгъы: дон зæххыл байсысдзæни, хал- 
сар ыл нал зайдзæни æмæ зæххыл цæрджыты 
сæфт уымæй æрцæудзæни. 
Æз та зæгъын: адæмы сæфт æрцæудзæни 
арахъхъæй. Лæг йæхæдæг йæхи мары, йæхицæй 
знагдæр ын ничи ис. 
САУДЖЫНЫ ХАБАР 
Иу сабат бон куы уыд, уæд дын сауджын йæ 
диакъоны арвыста быдырмæ æмæ йын загъта: 
«Дæлæ быдыры иу нард сæныкк федтон æмæ æз 
227 

æмæ ды уый фыдæй куы нæ бахæрæм, уæд нæ цард 
ницы у, цу æмæ йæ куыд радавай, афтæ». 
Диакъон сауджыны коммæ куыннæ бакас- 
таид — ацыди давынмæ сауджыны бæхыл. 
Нал зынди диакъон. Сауджын дæр æм æнхъæл- 
мæ каст, фæлæ райсом хуыцаубоны цалынмæ 
аргъуыд райдыдта, уалынмæ не ’рцыд. 
Сауджын аргъауын куы байдыдта, уæд диа- 
къон дуарæй бакаст. 
Сауджын аргъауы: «Упало сергвицхъале, упа- 
ло сергвицхъале, диакъо-он, меке-ке æркодтай?». 
Уæд æм диакъон афтæ бацаргъуыдта: «Амин, 
меке-ке нæ, фæлæ ми-ми-ми дæр нал ис...» 
Бæхы фыййауы æмбал адавта. 
«Уасæг»1 
* * * 
— Паддзах нал ис, хъомгæс æй арвыстам. 
— Уæдæ уæм йæ мызд исынмæ æрбарвыста? 
* * * 
Иу лæгæн йæ чъиримæ гæды бавнæлдта, æмæ 
йæ физонæгæй ныццавта. 
* * * 
Мады фæдзæхст: 
«Фыццаг уал ныхас баууил, стæй йæ зæгъ». 
Дзæуæджы сахар, 1912 аз, 
Кæрдæджы мæйы 16-æм бон. 
«Уасæг» — Дауыты фæсномыг 
228 

ÆМДЗÆВГÆТÆ 
■Ь С% 

САГЪÆС 
Нæ бæсты сагъæс 
Мæ хуылфы судзы. 
Мæ мæллæг ныхас 
Ничердæм хъуысы. 
Мæ æнкъард хъуыды — 
Мæ иунæг æмгар. 
Ахстон мæ уды 
Ыскодта фидар. 
Хуыздæрæн зонын — 
Ирыстоны мæт. 
Уымæн æй хонын 
Мæхицæн дзæнæт. 
Уарзонæй иуадæ 
Æдзухдæр цæрæм. 
Дзыллæйы зиумæ 
Æнхъæлмæ кæсæм. 
Мæ зæрды мæсыг — 
Нæ айнæг къæдзæх. 
Мæ сау цæстысыг, 
Нæ фыдæлты зæхх, 
Дæ риуыл рагæй, 
Мыййаг, нæ уадзын, 
Фæлæ зæрдиагæй 
Æрмæст дæу уарзын. 
Дзæуæджы-сахар, 1912 аз, 
Кæрдæджы мæйы 16-æм бон. 
230 

ЗÆРДÆЙЫ ФÆНДОН 
Мæ фæндйаг куы уаид 
Нæ бæстæн йæ цард, 
Мæ зæрдæ дзы раид, 
Нæ уаид æнкъард. 
Ыскæсид нæ хæхтæм 
Фæскъæвдайы хур, 
Фæкæс-иу нæ кæмттæм, 
Нырттивдзæн дзы дур... 
Нал хъуысид йæ хъæрзын 
Нæ фидар къæдзæхæн, 
Алчидæр йæ кæрдзын 
Хæрид та дзæбæхæн. 
Нал уынин æнгомæй 
Сау мигъы нæ сæрмæ, 
Æнкъардæй, фыдбонæй 
&æлидзид нæ хъæрмæ. 
Ирон лæг йæ хъарæг 
Ныууадзид бынтондæр, 
Нæ фыййау йæ зарæг 
Фæкæнид бæрзонддæр. 
5 сентябръ, 1913 аз, 
Дзæуæджыхъæу. 
РУХС РАНМÆ 
Цы хорз дæ, сæрибар! 
Куы уаин мæхи бар, — 
Базырджын цъиуау, 
231 

Бæрзæндты нæ тæхин, 
Нæ зæххыл фæцæрин, 
Нæ зонин фыдхицау. 
Æнкъард зард нæ кæнин, 
Æргомæй куы зæгъин: 
Цæй, размæ, лæппутæ! 
Рухс ранмæ æмрастæй 
Цомут ныр нæ хъазтæй, 
Фидар уæнт уæ удтæ! 
1915 аз, май, 
Дзæуджыхъæу. 
* * * 
Гъей, хъæздыг, уый куыд кæныс, 
Мæгуыры фæллой цы хæрыс? 
Æгъгъæд ныр!.. 
Æгæр бирæ куы уыди 
Дæ быны... Мæгуыр хуыссыди... 
Райхъал ныр! 
Рæуæг, мыййаг, нæ уыдтæ, 
Æмбæрстой дæ нæ удтæ... 
Рахиз, цæй!.. 
Рахиз тагъддæр, æгъгъæд у, 
Мæгуыры бæрзæй мæллæг у... 
Цæмæй!.. 
Хърупсы-хъæу, 
Фыдыуанийы 1-аг бон, 
1910 аз. 
232 

КÆМÆН ЦЫ 
(Ныры заманы) 
Хахуыр лæгæн — кад, 
Æрцыди та йæ рад. 
Йæ угæрдæн — зад, 
Нæ хицæуттæ — йæ мад. 
Раст адæймаг — æгад, 
Æппындæр нæу нымад. 
Хынджылæг дзы йæ фаг 
Барæй кæны ызнаг. 
Хъæздыг лæгæн — цыт, 
Алчидæр ын — фыд. 
Æппæтæй дæр æххæст, 
Хинæй цардыл фæхæст. 
Мæгуыр лæгæн — над, 
Зæххыл уымæн бынат 
Æнæфхæрдæй кæм и? 
Йæ сæры кой — йæ ми... 
Сусæг дзырдæн — аргъ, 
Атæхынмæ — маргъ. 
Мæгуыр лæгыл уаргъ 
Сæккой кæны зынаргъ. 
Раст ныхасæн — «сусс!» 
Нæ йæ ахсы хъус. 
Чысыл исты зæгъ — 
Ныууадз уæд дæ зæхх... 
233 

ЦАРДÆЙ 
Цардæй лидзон, лидзон, 
Дард айсон мæхи; 
Лæгæн йе знаг — хицон, 
Сырдæй фыддæр фæци. 
Царды нал ис иу бон 
Хъазæн бон рæстæй; 
Бирæ ма куы фенон, 
Фыддзинад цæстæй! 
Кæй бон,у, кæй бон у 
Афтæмæй цæрын?! 
Худинаг ныр нал у 
Лæджы фыд хæрын. 
Намысæн йæ кой дæр 
Нал ис ныр бæстыл. 
Бон кæны талынгдæр, 
Лæг сæфы рæстыл. 
1915 аз. 
ХЪРУПС 
Уæ, мæгуыр Хърупс, 
Дæ зæрдæ ныхъхъус, 
Дæ мæтæн кæрон — 
Дæ фæхъау фæуон — 
Куы нæ ис æппын. 
Рæстæгмæ гæсгæ, 
Ызнагæй тæрсгæ 
Æмырæй дæ дзых 
234 

Куы дарыс æдзух! 
Дæ хохы бæстæ 
Ниуы дæ фæстæ, 
Иæ зæрдæ риссы, 
Иæ къух дыл нæ исы. 
Дæ хъæрзын дардмæ 
Хъуысы уæларвмæ. 
Бæрзонд къæдзæхтæ, 
Уæларвон мæргътæ 
Дæ тухи цардыл — 
Цы дзурæм дардыл — 
Кæуынц æдзухæй. 
Æппæтæй цухæй 
Æрвитыс дæ бонтæ, 
Гуыбырæй дæ уæнтæ 
Хæссыс цагъарау. 
* # * 
Кæд разы нæ дæ дæ бæстæй, 
Ракæс æм уæд дæ цæстæй, 
Фен дзæбæх... 
Рæвдыд кæд не ’ййафыс цардæй, 
Цæмæн æм кæсыс уæд дардæй? 
Уарз дæ зæхх... 
Кæд æфхæрд, мыййаг, æййафыс, 
Уæд æй дæ зæрдæйы ма фысс 
Æдзухдæр! 
Кæд дæм хуры тын нæ кæсы... 
Бон фæцæуы — фарн фæхæссы — 
Зæрдыл дар. 
10. 08, 1914 аз, 
Дзæуджыхъæу. 
235 

БÆЛАСЫ ХÆД БЫН 
Бæласы хæд бын 
Æрбадтæн æнцад, 
Мæ дысоны фын — 
Æнæбын цъæх цад. 
Мæ фынмæ хæстæг 
Нæ лæууы нæ цард; 
Бынтон у хъæстаг, 
Рæстдзинад æм — дард. 
Фæйнæрдæм кæсын, 
Мæ зæрдæ хъæрзы... 
Нæ цардæй фыссын 
Цæмæн ма баззы? 
Хынджылæг кæнæм 
Уæларвон мæргътæй, 
Сыгъдæг зæхх нæмæм 
Нæ чъизи къæхтæй. 
Фыдхъуыддаг, фыдзонд 
Нæ цардæн — бындур; 
Ысивта нæ конд, 
Нал нæм кæсы хур. 
16.07,1914 аз, 
Дзæуджыхъæу. 
ДИДИНÆГ 
Кæддæр ды æрттывтай 
Ацы ран дзæбæх. 
Уарзæтты рæвдыдтай, 
Зæрдæ уыд уæрæх. 
286 

Ныххус дæ ныр бынтон, 
Нæу, бæрæг цы дæ. 
Баййæфтай фыд бон, 
Къæхты бын фæдæ. 
Чи%уыдис дæ марæг? 
Кæй хъуыдис дæ цард? 
Аскъуыдис дæ зарæг, 
Зонæг нæй дæ мард. 
1915 аз. 
ЗÆИ 
Хохы цардæй 
Зæй у хохæн фыдбылыз, 
Уый у уымæн фыдцъылыс. 
Рахæссы хуымæн йæ уидаг, 
Хæссы хæдзарæн йæ бинаг; 
Фæлдахы бæлас йæ бынæй, 
Нæ йыл рахæцы йæ тыхæй. 
Æрмæст дымгæйæ фæхауы, 
Иæ тых бæласы фæсайы. 
Уый гуыргуыргæнгæ æрцæуы, 
Лæджы йæ быны æрцæвы; 
Лæг-иу йæ тыхæй феппæлы, 
Фæлæ йыл тыхджын фембæлы. 
Баззайынц йæ фос дзæгъæлæй, 
Йæ мад, йæ фыд та — бæгънæгæй, 
Йæ хæдзар, йе скъæт — æдзæрæг, 
Йæ ус ниугæйæ æд зæнæг. 
1907 аз, 
августы 1-æм бон, Салыгæрдæн. 
237 

УАЛДЗЫГОН БОНЫ 
Фæлмæн кæрдæгыл 
Мæхи æруагътон, 
Бæрзонд уæзæгыл 
Мæ фæллад уагътон. 
Бæласы сыфтæр 
Цъæх-цъæхид дардта 
Бæрзонддæр сæвзæрд — 
Хур мæм нæ уагъта. 
Дидины тæфæй 
Мæ зæрдæ барухс, 
Ызнаджы цæфæй 
Бæрз бæлас бахус. 
Хъулон гæлæбу 
Мæ рæзты ’ртахти, 
Бæгъæмсар лæппу 
Иæ уæлæ ’рхауди... 
Абадтæн... ыстæй... 
Ысдзырдта бæлас: 
«Фæндараст ныр, цæй, 
Дæхи дард алас! 
Махмæ ис уазæг, 
Гъеуый нæ зонут, 
Иæ ном у уалдзæг, 
Химæ йæ хонут». 
Дзæуæджы-сахар, Кæрдæджы мæй, 
14-æм бон, 1912 аз. 
238 

ХУЫМ 
Цъæх-цъæхид æрттивы хуым, 
Зæрдæ дзæбæх кæны уым. 
Чи йæм æфсæды кæсынæй? 
Зæрдæ кæсы мæсыгæй... 
Лæг дзы йæ цард куы уыны, 
Циндзинад æй фæуырны. 
Рог дымгæ йæ фæйлауы, 
Сусæг дзырд дзы фæлгъауы. 
Хур æм йæ тын ныддары, 
Æмæ зулчъы ныммары; 
Зæгъ æй донæй æфсады... 
Лæг дзы хорæй æфсæды... 
Уæрцц дзы нæмыг ыссары 
Æмæ хъæлдзæгæй зары. 
1902 аз, августы 12-æм бон, 
Хърупсы-хъæу. 
НОГ БОН 
Ног бон... Ног аз æрлæууыд абон... 
Зæронды хондзыстæм ныр фарон. 
Зæронд аз!Тухийæ фыдбонæй 
Ды махыл ацыдтæ, зон æй! 
Ног аз! Ды, цæй, ныр рафæлгæс, 
Зæронды коммæ ма бакæс.: 
Бафтау нын фарн æмæ амонд, 
Ратт ’нын хъару æмæ хорз зонд! 
1912 аз, 1< Тъæндж > мæй 
239 

«ГÆХУДЫ!.. 
Н. X. 
Гъей, тæхуды, ды куы зонис, 
Фыдæбон куыд кæны мæлæг, 
Уæд мæ æнкъард нæ хонис, 
Дæ уынд мын нæ кæнис хæлæг! 
Гъей, тæхуды, ды куы *мбарис, 
Мæ хуылфы цы кæны фыцгæ, 
Уæд-иу мын мæ рæдыд барис, 
Бустæй нæ кæнис хæцгæ! 
Гъей, тæхуды, ды куы ’взарис, 
Уарзонæн йæ сыгъдæг ныхас, 
Уæд-иу æй мæстæй нæ марис, 
Зæгъис ын комкоммæ йæ хæс! 
Июны 14-æм бон, 
1912 аз, Дзæуджыхъæу. 
САГЪÆС 
Ныр куыд цæрон æнæ ус, 
Ныр куыд цæрон æнæ къай? 
Куы баззадтæн æнаэ мус, 
Иунæг удæй æнæ най. 
Æхсæвбонмæ мæ цæстыл 
Рæуæг фынтæ фæуайынц, 
Уыдон ма мын мæ мастыл 
Уæззау низтæ æфтауынц. 
Райхъал вæййын фæлладæй, 
Цæст баззайы дзагъырæй, 
Дзаума скæнын æнкъардæй, 
Æнæмпъызтæй, бызгъуырæй. 
240 

Цæст ахæссын мæ уатыл: 
Уазал ысмаг æндауын. 
Хъæмп нал судзы мæ артыл, 
Царды бонтæй куы хъауын. 
Къултæм бакæс: гæмæхæй 
Мæ сагъæстæм куы хъусынц. 
«Дæхи аппар къæдзæхæй»... 
Зæгъгæ, мæм-иу фæдзурынц. 
Ныр куыд цæрон æнæ ус, 
Ныр куыд кæнон æнæ къай? 
Фæлмæн зæрдæ куы бахус, 
Цардæй фæци æнæ хай... 
Дзæуджыхъæу, 
сентябръ, 1915 аз. 
* * * 
Дæ уындмæ куы бакæсын, уæд 
Сæхсиды мæ туг æваст; 
Зæрдæ нæу дойнаг дур, йе хъæд — 
Ныццæвы йæ уайтагъд дæ каст. 
Сризынц ме уæнгтæ æппæт 
Дæ уындæй, дæ дзырдæй, рæсугъд! 
Уæларвон зæд, цæй ма ныббæтт 
Дæ удмæ Иунæгæн йæ уд. 
Тындздзыстæм рухс цардмæ æдзух. 
Фыдбон ныл куы скæна, мыййаг, 
Ратт-иу мæм тагъддæр дæ къух — 
Дæ ныфсæй уыдзынæн уæндаг. 
Тымыгъ бон куы скæна, уæд та 
Бадар-иу уæндонæй дæ риу, 
Рагæй дæр ныфсджын уд уыдтæ, 
Ма-иу тæрс: нæ удтæ сты иу. 
241 

Уæд царды куы кæнæм тыхсгæ. 
Куы нæ уа зæххон цард рæдау.. 
Мах уымæй нæ кæнæм тæрсгæ, 
Хæстæг у нæ удтæм хуыцау. 
19.07,1914 аз, 
Дзæуджыхъæу. 
Н. Г. 
Дæ уынд, дæ кастæй, 
Зæрдæ ныррухс и. 
Мæ уд йæ мастæй, 
Чысыл фæцух и... 
Тæхуды, æмæ 
Куы зонин æз дæр 
Æркафын демæ 
Бирæтæй хуыздæр! 
Ноябры 10-æм бон, 
1912 аз, Дзæуджыхъæу. 
ФЫДСЫЛМÆ 
Ды фæхъазыс ныхæстæй, 
Фæлывд дзырдтæ фæкæныс. 
Зул каст кæныс дæ цæстæй, 
Фæлмæн зæрдæ фæхæрыс. 
Ды нæ фæрсыс лæгдзинад, 
Уарзондзинад не ’мбарыс, 
Ды нæ кæныс рæстдзинад, 
Дæ хуылфы йæ кæй марыс... 
242 

Ды нæ кæныс сыгъдæг цард, 
Дæ фæндтæ та — цъыфы кул... 
Ды куы дæ ныр æрдæгмард, 
Кæмæндæрты — хъазæнхъул. 
30.06.1914 аз, 
Дзæуджыхъæу. 
ЦИПÆИÆН 
(Экспромт) 
Мæ бацыд фыдæмбæлд хон, 
Фыдкойæ нæ сæфы мæ кад, 
Фыддæр дæхицæн у, уый зон, 
Æз та дæ ныр хонын... 
13 август, 1912 аз% 
Дзæуджыхъæу. 
* * * 
Чырысти нын загъта: 
«Уарзут кæрæдзи». 
Афтæмæй мах та 
Уымæй цы фæци? 
КУАДЗÆН 
АбоН Чырысти райгас и, — 
Бæстæ рухсæй æрттивы. 
Иæ хорзæх уæд не ’гасы, 
Иæ зæрдæ ныл нæ ивы. 
1912 аз, Дзæуджыхъæу. 
243 

СЕКЪАИÆН 
Рухсаг у! Систай ныл дæ къух, 
Саумæр дын æнусмæ ныр — бынат; 
Дæ адæм дæ æнафон фæцух, 
Ие ’хсæн ма баззайдзæн дæ кад. 
Мæгуыр цард фæкодтай тыхтæй, 
Нæ фæдæ ды цардæй рæвдыд. 
Дæ зæрдæ хъæлдзæг уыд фынтæй, 
Дæ зарæг дардыл дæр куы ’рзылд. 
Номы куыст фæкодтай зæххыл: 
Фæсыгътай хуыцауæн ды буд, 
Фæкуыстай æд уæрдон бæхыл, 
Афтæмæй куы систай дæ уд. 
Фæцардтæ не ’хсæны рæстæй, 
Зын куысты фæстæ-иу дæ къух 
Куы райста фыссæнтæ мæстæй, 
Фыстай-иу дæ адæмæн сæ цух. 
Ныр аскъуыди æнафон дæ цард, 
Бийдзыстæм дæ ингæныл кау; 
Ирыстон бынтондæр нынкъард, 
Куы скодта дæуыл та сау. 
Кæд бавæрдтам ныр дæ мард, 
Кæд не ’хсæн нал уындзыстæм дæу, 
Уæддæр фæд ныууагъта дæ цард, 
Мысдзæн дæ дæ бæстæ, дæ хъæу. 
10 июлъ, 1915 аз, 
Алагир. 
244 

КЪОСТАИÆН 
Къорд бонтæ ацардтæ не ’хсæн, 
Уæларвон стъалыйау, æрттывтай; 
Срухс и дæ фæрцы Ирыстон, 
Талынг нын дардмæ фæсырдтай. 
Адæмы амондæн фæкуыстай, 
Рухсмæ нын айгæрстай фæндаг; 
Уæгъдибар цухæй нæ куымдтай, 
Хæстмæ кæддæриддæр — уæндаг. 
Сæрибар цардыл-иу мæлæтмæ 
Амæлттæй тардтай дæ ных; 
Гом дын у дуар дзæнæтмæ, 
Уæлæуыл равдыстай дæ тых. 
Æнусмæ фæцæрдзæни дæ ном, — 
«Додой» кæй зардзыстæм, уый зон! 
Дзæуджыхъæу, апрелы 21-æм бон, 
1911 аз. 
БÆЛÆСТЫ ТÆРХОН 
Бæлæстæм уыди æмбырд, 
Иу ран æркодтой æмзылд; 
Тæрхон систой фæрæтыл, 
Тынг хъыг кодтой сæ мæрдтыл. 
Уæд дын иу бæлас сдзырдта: 
«Нæ мыггаг нын сыскъуыдта 
Цыргъ ком фæрæт — фыдбылыз, 
Æмцагъд кæны фыдцъылыс, 
Не ’взары тала, бутъыро, 
Хъæдыл ныххæцы Митъыро.. 
Нæ сой нын калы æнæвгъау 
Цыргъ ком фæрæт — æнæгъдау». 
«Æцæг зæгъыс, нæхион, 
Нæ марæг у цыргъ сион». 
245 

Æмдзырд ыскодтой бæлæстæ: 
«Махæй кæнынц бæлæгътæ» 
Уæд иннæ бæлас ысдзырдта: 
Иæ сæр уæлдæр ыстылдта: 
«Уæ, хæлæрттæ! Цы кæнут? 
Хъуыддагмæ лыстæг æркæсут. 
Нæ тæрхон у куы ницæй: 
Иæ хъæд куы у нæхицæй, 
Уæд нын фæрæт цы кодта, 
Кт^уымы йæ згæ куы хордта? 
Афтæ знаг нын нæ уаид, 
Æнæ хъæд уый куы уаид». 
Сæ тæрхон ууыл баззад, 
Фыцаг бæлас банцад. 
1908 аз, августы 31 нымæц, 
Хърупсы-хъæу. 
ФЫНДЗ ÆМÆ КЪÆХТÆ 
Къæхтæ ’мæ фындзмæ 
Æрцыдис быцæу, 
Рацыдысты рындзмæ, 
Æрыхъуыста сæм хъæу. 
Фындз рагæй уыд хъал, 
Æмбисонд — дзыхæй. 
Кæй у цъыфы мал, 
Не ’мбары тыхæй. 
Схъæлæй дын дзуры 
Уый къæхтæм тызмæг: 
Сымах мæ цуры 
Куы кæнут ысмаг, 
Арф цъыфы бырут, 
Нæ вæййут сыгъдæг, 
Хъал фындзы хæссут, 
Куы кæны фæздæг. 
246 

Нæ зонын фæллад, 
Мæ быны нæтут, 
Кæуыл у мæ кад, 
Æвдисæн мын — худ. 
Æз уын дæн æлдар, 
Хæссут мæ тæссæй, 
Ыстут мæ цагъар, 
Цæут тагъддæр, цæй! 
Фындз бады уе ’ккой, 
Æнæмæт дзæбæх. 
Бабын уæд уæ кой. 
Мæрдты ут мæ бæх. 
Уалынмæ дын къах 
Фæкалдис мæстæй. 
Фындзæн дын йæ рагъ 
Куы фенис цæстæй. 
Цыргъ дурыл йæхи 
Ныццавта æваст. 
Кæуинаг фæци, 
Бынтондæр ныссаст. 
Декабръ, 1915 аз, 
Дзæуджыхъæу. 
УÆЗДАН ХАЛОН 
Кæмдæр дын халон 
Къæдзæхыл бадти. 
Уый уыди фарон, 
Фæйнæрдæм касти. 
Бæхы мард федта 
Быдыры астæу, 
О лт 

Иæхи йæм фехста 
Ныттахт æм фатау. 
Йæ уæлæ абадт, 
Байдыдта хæрын, 
Дыууæрдæм акаст, 
Райдыдта нæрсын. 
Гуыбын дзы байдзаг — 
Цæст кæм æфсæды, 
Хæрд фæци раззаг, 
Уæддæр не ’фсæды. 
’ Бырынкъ ныссадзы 
Ныр та уæцъæфы, 
Уæгъд æй нæ уадзы — 
Иæ хуылфы фесæфы. 
Иæ сæр дзы сдавы 
Ие ’мбæрц фаджысæй. 
Иæхи дын сдауы, 
Вакæс уымæ, цæй!.. 
Йæ уæздан митæн 
Кæрон нæ зоны, 
Иæхи та зымтæн1 
Æгъдауджын’ хоны. 
Йæ базыртæ хъилæй 
Уæларвмæ дары, 
Сæр та лæхъирæй 
Уæцъæф лæмары. 
1908 аз, сентябры 
7 нымæц, Хърупсы хъæу 
1 — Зым — маргъ, хæххон гогыз, цæры бæрзонд хæхтыл. 
(Авторы фиппаинаг).’ 
248 

К^КЗГ *^Л* 
УАЦХЪУЫДШ 
ТАУРÆГЪ 
*ГгГ\^Г>> 
*ф 
&■ & 

НÆ ЦАРДЫ САГЪÆСТÆ. АБЫРÆГДЗИНАД ЦÆГАТ ИРЫ 
Нæ æнамонддзинæдтæ нæ сæры хъуынæй фæ- 
фылдæр сты. Нæ быдыры хъæуты абырæгдзинад 
тынг сарæх. Бирæ æнамонддзинæдтæ, бирæ фыд- 
былызтæ æрцыди абырджыты къухæй, уæлдай- 
дæр та ацы фæстаг фондз азы. Бирæ сывæллæттæ 
сидзæрæй баззадысты уыдон къухæй, бирæ фы- 
дæлты æмæ мадæлты фыдæнхъæл фæкодтой уы- 
дон сæ цотæй. Мæгуыр лæг йæ быдыры куыстмæ 
æдасæй нал рараст уыдзæни, — цалынмæ бонæй 
дзæвгар аивгъуыйа, уалынмæ рацæуæн нæй. 
Изæр та, хур ма бирæ куы уа, уæд ныууадз дæ 
куыст æмæ лидз хæдзары ’рдæм, тарст сæгуытау 
дыууæрдæм кæсгæйæ. Фæлæ уæддæр кæм ирвæ- 
зы мæгуыр кусæг лæг бирæгъты дзыхæй; ком- 
коммæ йæм бацæуынц, йæ галтæ, йæ бæх ын суа- 
дзынц, йæ дзауматæ йын суанг кæрдзыны къæ- 
бæры онг байсынц, — æмæ фæндараст!.. 
Хъалтæ фæхудынц мæгуыр лæгыл, куыд рад- 
тай, дæ галтæ, дæ дзауматæ, зæгъгæ. Фæлæ йыл 
худæн нæй, уый тыххæй æмæ нæм раст кусæг 
лæгæн хицæуттæ хæцæнгæрзтæ дарын нæ 
уадзынц (æвзæргæнджытæм та дыгай-æртыгай 
250 

топпытæ ис.) Мæгуыр лæджы мæт ничи кæны, 
хъахъхъæнæг æй нæй... 
Сынкъ куы срæгъæд вæййы, уæд йæхæдæг 
къæртт кæны. Адæмы æгъдау дæр афтæ, сæ сæ- 
рæн куы ницыуал хос зыдтой, уæд равзæрстой 
сæ æвзæргæнджыты. 
Цыдæриддæр давд,, тыххæй ист, лæджы амард 
æмæ хæдзары сыгъд æрцыдаид, уыдон фæд цы 
хъæумæ бацыдаид, уый «æвзæрст адæм» куыд 
фыстаиккой, фæд хъæуæй æддæмæ куы нæ ацæуа, 
уæд та сæхи «æвзæрстытæ». 
Ацы хъуыддæгтæ æвзарыны тыххæй адæм 
æхсæнæй суды лæгтæ систой, — алы хъæуæй дæр 
дыууæ. Уыдон тæрхонмæ гæсгæйæ хицæуттæ дыу- 
уæ къуырийы хъуамæ тæлæт кодтаиккой, æвзæр- 
гæнæгмæ лæвæрд чи уыд, уыдон се ’ппæтæй. 
Цыбыр ныхасæй, мæгуыр адæм чысыл сулæ- 
фынмæ хъавыдысты, алчи йæ куыстмæ афоныл 
æдæрсгæдæр цæуын райдыдта. 
Иу чысыл акуыста -адæмы суд (народю-прими- 
рительный с^д). Мæгуыр кусæг адæмы цинæн кæ- 
рон нал уыди. Абырæгдзинад дæр фæкъаддæр и. 
Уалынмæ \ грелы ссæдзæм бонæй фæстæмæ адæ- 
мæн сæхицæй цы суд уыди, уый фехæлди хи- 
цæутты уынаффæйæ, «йæ хъуыддæгтæ æххæст 
кæй нæ кодта, уый тыххæй»... (?) Кæд цæфæй нæ 
мæлыс, уæд дын уый та рæхуыст!.. 
Æвзæргæнæгмæ лæвæрд чи цыди, уыдон ацы 
хабар куы фехъуыстой, уæд кафын райдыдтой, 
æвæццæгæн, загътой: «Багъæцæнт ныр, мах зы- 
лынмæ чи радта, уыдонæн лæджы хуызæн фæ- 
уыдзыстæм»... 
Суд адæмæн хорз уыдаид, æви æвзæр, уый тых- 
хæй ницы зæгъæм, фæлæ æппыннæйы бæсты чызг 
хуыздæр. Адæмы тых бирæ у, зæрдиагæй цы 
хъуыддагмæ æркæса, уый кæнын дæр бафæраз- 
251 

дзæн, уæлдайдæр та хицæуттæй йын аххос куы 
уа, уæд. 
Ног суды æгъдау дæр бирæтæм хорз нæ фæкас- 
ти. Раст у, хуыздæр кæнæнтæ ис, фæлæ æз афтæ 
æнхъæл дæн, æмæ лæгæн йæ армы цы уа, уымæй 
хуыздæр йæ къухы куы нæ æфта, уæд æй æппа- 
рын нæ хъæуы... Иу дæр нæ æмæ иннæ дæр... 
Æмæ та æвзæргæнджыты хтьул сах абадти, — 
фыццагæй та зæрдиагдæрæй бавнæлдтой. 
(Хъоло.) 
ХИСТ КУЫД НЫУУАГЪДÆУА 
Бирæ фæфыстой нæ дзæбæх фæсивæд хистыты 
тыххæй æмæ равзæрстой, хист бæлвырд мæгуыры 
хос кæй у. Лæг йæ хæдзар фесафы марды фæстæ— 
адæмæн йæ фæллой бахæрын кæны, йæхи сывæл- 
лæттæ та æххормагæй хæдзары къуымты ратул- 
батул фæкæнынц. 
Æрхъуыды кæнæд алчи дæр, цæвиттон æз бон 
фæндагыл бафынæй дæн æмæ мын мæ фæндаг- 
гæгтæ адавди, мæ цæрæнбоны тыххæй сæ скуывта 
æмæ сæ бахордта. Куы райхъал дæн, уæд мæ 
хæрын тынг фæндыд, фæлæ цы ссардтаин. Куыд 
уынæм, афтæмæй къæрных кæй адавта æмæ мæ 
цæрæнбоны тыххæй кæй скуывта, уый мæнæн ни- 
цы феххуыс. Куы мын феххуыс уыдаид, уæд куы 
райхъал дæн, уæд æфсæст хъуамæ уыдаин. На- 
уæд, æз ныртæккæ бахордтон, мæхи хорз федтон, 
кæй бахордтон, уыдонæй мæрдты ном ссардтон, 
фæлæ дзы, мæгуыртæ, нæ бафсæстысты. Уый тых- 
хæй æмæ хæргæ æз бакодтон. 
252 

Гъе, хист дæр афтæ. Фæлæ йæхи мачиуал са- 
фæд. Мард ма хæргæ куы кæнид, уæд мард дæр 
нæ уаид. Стæй хист мардæн исты æххуыс куы кæ- 
нид, уæд æй махæй ахуыргонд адæмтæ дæр кæ- 
никкой — йе францусæгтæ, йе англисæгтæ. 
Уæдæ куыд ныууагъдæуа хист кæнын? Мæ 
уынаффæмæ гæсгæ йæ æрмæст ныууадзын кæн- 
дзысты фæсивæд. Уыдонæн сæ бон бирæ у. Алы 
хъæу дæр фæсивæд се ’хсæн «Къорд» куы скæ- 
никкой. Уыцы Къордæн ном куы радтиккой «Рухс- 
дзинад» æмæ æмзæрдæйæ куы архайиккой, уæд 
уыдонæн сæ бон бирæ бауид. 
САУ ЦУХЪХЪА 
Æртæ æмæ ссæдзаздзыд лæппу-лæг Пидойæн 
уыд æрмæст ’зæронд мад æмæ фыд. Иæ чысы- 
лæй фæстæмæ дæр тынг æфхæрд ахаста Пидо. 
Йе ’мгæрттимæ хъулæй никуы ахъазыд, зымæгон 
къахдзоныгътыл иннæ лæппутау никуы абырыд, 
лæппуйау хъазтмæ рацæуон æмæ чызгимæ ака- 
фон, уый никуы загъта Пидойы зæрдæ. Æнкъард 
уыд æдзухдæр. Æвæццæгæн, царды сагъæстæ æп- 
пындæр йæ зæрдæйæ нæ цух кодтой. 
Мæгуыр та куыннæ уыд. Чысылæй куысты 
мидæг бахауди. Æнæ кусгæ дæр ын цы хо<с уыд. 
Дыууæ ’фсымæры уыдысты. Хистæрæн’ус ку- 
рын афон уыди; йæ хъару тыхкуысты мидæг ба- 
саста, ирæд дæр чысылгай æрæмбырд кодта. 
Чындз хæссыны размæ лæппу фæрынчын ис; йæ 
253 

низ ыл стыхджын, афтæмæй йыл Джиоргуыба 
аивгъуыдта; ус дæр æнæ хаст баззади. Ирæдæн 
цы муртæ æрæмбырд кодтой, уыдон дæр бонæй-*^ 
бон чысылдæр кодтой, — дæснытæн сæ лæвæрд- 
той фæрсæггаг, хæдзары фос та алы зæд-дзуарæн 
фæнывæндтæ кодтой. Фæлæ йын ницы феххуыс 
сты. 
Бирæ куы фæсад, йæ тугæй йæ мидæг куы ни- 
цыуал уыд, уæд амард. 
Цы бон уыдаид мад æмæ фыдыл, стæй дыу- 
уадæсаздзыд Пидойыл, уый чидæриддæр зоны. 
Хæдзарæн йæ астæуккаг цæст куы асæтта, уæд ын 
æнæ кæлгæ нæй. Афтæ уыд уыдонæн дæр сæ ха- 
бар. Мад æмæ фыд хæдзары мулкæй æппындæр 
фæстæмæ ницæуылуал фæхæцыдысты — хистæн 
бахъуыдысты. 
ГАССИТЫ АФÆХЪО 
Фыд аз скодта ирон адæмыл. Стыр æфхæрд 
дзы баййæфтам. Нæ хуыздæртæй бирæ фæцух 
сты сæ уарзон адæмы æхсæнæй. Æнæбары сæ 
къух систой сæ уарзон бæстыл — Ирыстоныл. 
Æнамонды мард акодта ирон фыссæг Гæдиаты 
Секъа. Ирон зæрдæ ахаста саумæр сыджытмæ. 
Нæ йын радтой ирон адæм йæ аккаг кад. 
Хæсты быдыры мард фæцис, нырма æрыгон, 
хæрз æрыгон лæппу, ирон фыссæг афицер Да- 
дианты Мæхæмæт. Нал ссардтой йе сджытæ йæ 
уарзон бæсты сыджыт. Бирæ йын зонгæ дæр нæ 
бакодта йæ мард ирон адæмæй. 
Æнæхатыр низ аскъуыдта йæ цард Куындыха- 
254 

ты Ибрагимæн Хъазаны горæты. Бирæ æххуыс 
уыдис уый уым Ирыстоны æнхъæлцау фæсивæ- 
дæн. Йæ мард ын йæ бæстæм сластой, нæ йын 
радтой йæ аккаг кад ирон адæм. 
Ныр та ныл ноджы сæмбæлдис стыр æнамон- 
ды хабар: нæ разы ис Гасситы Афæхъойы мард. 
Мæй раздæр зыбыты æнæфæкæсæгæй, æппын æнæ 
исчи базонгæйæ амардис Калачы. Абонæй фæстæ- 
мæ сау сыджыт бамбæхсдзæн махæй Афæхъойы. 
Нал æй фендзысты йæ бинонтæ, нал æй фендзæн 
Ирыстон дæр, нал сдзурдзæн ныр ирон адæмы 
сæрыл. Фæхицæн ис йæ уарзон куыстæй, йæ бæр- 
зонд, стыр хъуыдытæй. 
Чи уыдис Афæхъо? Цы пайда уыдис Ирысто- 
нæн, ирон адæмæн? 
Афæхъо уыдис стыр ахуыргонд лæг, бирæ нæ 
равзæрд нæ бæсты ахæм лæг. Æгас Ирыстонæн 
дæр стыр кады мæсгуытæ сты йе стыр сæрызонды 
чингуытæ. Кæнынц уыдон алы ран ном æмæ кад 
махæн. Ныффыста сæ ирон лæг!.. 
Хорзæй хорз зæгъын хъæуы. Бирæ пайда уы- 
дис Афæхъо ирон адæмæн. Не ’мбæрстой уый ирон 
адæм иттæг хорз. Чи зоны, махæй, раджы, йæ 
лæппуйы рæстæджы}Афæхъо Калачы газетты нæ 
сæрыл куыд дзырдта, уый? Зонын кодта нæ хъуаг- 
дзинæдтæ дунейæн, дзырдта йæ адæмы сæрыл. 
2 ноябръ, 1915 аз. 
чщщг 
255 

ЦЫ КÆНЫН НÆ ХЪÆУЫ? 
Айфыццаг нæ ныхас, Уæрæсейы цы ’рцыди, 
ууыл уыди, фыццаджы æнæгъдау цард мыггагмæ 
ныгæд куыд æрцыди æмæ сæрибардзинад куыд 
фæуæлахиз и, уый тыххæй загътам иу къорд ны- 
хасы. Фæлæ нæ ног царды, фыццаджыдæр, цы 
кæнын хъæуы, уый тыххæй ницы загътам. Нæ 
ныхас дарддæр ууыл уыдзæни. 
Сæрибар цард кæй æрлæууыди, уый æцæгдзи- 
над у: адæм рагæй æрæгмæ цы уæгъдибармæ 
бæллыдысты, уый ныр сæ цæстæй федтой. 
Сæрибардзинады хуры тынтæ тавын байдыдтой 
цзыллæты æфхæрд зæрдæты: ныррухс нын кодтой 
нæ талынг кæмтты дæр. Адæмы цард хуыздæрæй- 
хуыздæр кæны, рæстдзинадыл æвæрд хъуамæ 
æрцæуа... 
Сæрибар цард нырма Уæрæсейы ног у, нæма 
ныффидар не ’хсæн; чысыл ноггуырд сывæлло- 
нæй уæлдай нæма у... 
Сывæллонмæ фæкæсын хъæуы, хъомыл æй 
хъæуы, цæмæй стыр, ныфсджын æмæ тыхджын 
суа, йæ хъаруйæн æппындæр басæттæн куын- 
нæуал уа. 
Ноджы зæрдыл дарын хъæуы: сывæллон та- 
ла бæласæй уæлдай нæу, чердæм æй тасын кæ- 
най, уыцырдæм æртасдзæни. 
Ацы хъуыддагмæ æркæсын хъæуы алкæй дæр, 
алчи дæр хъуамæ дзæбæх бамбара, нæ ноггуырд 
сывæллонæн, адæмы сæрибардзинадæн, тас чер- 
дыгæй у, уый. Алы адæймагæн дæр стыр хæс у, 
цæмæй йæ тых æмæ йæ хъару сæрибардзинады 
хъахъхъæныныл сараза. 
Мах афтæ- нæ зæгъæм, нæ ног цард ихын цæ- 
джындзтыл æвæрд у, зæгъгæ. Фæлæ фыдбылыз 
хи къæхты- бынæй гуыры. Уый кæд фыдæлтыккон 
æмбисонд у, уæддæр ныры заманы цардæн зонды 
256 

мæсыг у. Ацы сахат кæрæдзи бамбарын куы нæ 
базонæм, уæд фыдбылыз нæ къæхты бын нæй? 
Кæрæдзи бамбарындзинад та нæ ныртæккæйæ 
тынгдæр никуы бахъæудзæн. 
Хъуамæ зонæм, кæрæдзи куы æмбарæм, уæд 
базондзыстæм нæ ног сывæллоны, сæрибардзина- 
ды раст фæндагыл саразын, нæ бон бауыдзæн йæ 
бахъахъхъæнын. Къулбадæг усы хинтæ йын ни- 
цыуал тых ракæндзысты æмæ йæ ныфсджынæй 
фендзыстæм. 
Рох нæ хъуамæ ма кæна, рагæй фæстæмæ падг 
дзахы базыры бын чи схъомыл, уыдон сæхицæн 
æмæ сæ мадæлæн, паддзахæн, цы уæгъдибардзи- 
надæй тарстысты, уый фарс æваст кæй нæ фæуы- 
дзысты, уый. 
Кæд сæ ныртæккæ алчи йæхи ног царды æгъ- 
дынцой хоны, уæддæр ууыл баууæндын уыдзæни 
стыр рæдыддзинад; сæ зæрдæты бын арф æндæр 
уынаффæтæ æмæ сагъæстæ ис, сæ сæрызонд æн- 
дæрырдæм арæзт у, цæмæй та сæ фыццаджы 
кад ссарой, ууыл сусæгæй зилынц. Уымæ гæсгæ 
мах хъуамæ ныр кæрæдзи бамбарæм æмæ нæ цар- 
ды сæрибардзинад куыд ныффидар уа, уый 
уынаффæтæ æмвæндæй бакæнæм. 
Не ’хсæн иудзинад куы нæ уа, уæд нæ хъару 
дæр фæхæлиу уыдзæни, æмæ та нын нæ рагон 
знæгтæ не ’фцæгыл цагъайраджы къæлæт ба- 
кæндзысты. Тагъд дзы нал фервæздзыстæм уæд... 
Нал нæм æрцæудзæни сæрибардзинад! 
Хъороты Д. 
257 

ЧЫРЫСТИИЫ ТЫХ 
(Таурæгъ) 
1 
Урсыкъуыри адæм хъæлдзæгæй æрвыстой 
æмæ та æрлæууыди стыр мархо. Хæхбæсты алчи- 
дæр Чырыстийы номыл барысчъи дардта. Туты- 
ры хъазæн бонты алы аз дæр æртæ хъæуы дзæ- 
бæх фæсивæд æрæмбырд вæййынц Æхсæйнаг 
хъæумæ тохси æмæ нæмгуытæй хъазынмæ. 
Æрæмбырд та сты ныр дæр, фыццаг азты ахуы- 
рæй та комкоммæ бараст сты Теуæдзты уæлхæ- 
дзармæ; уый уыди, иуæй, стыр къæйы хуызæн 
лæгъз, иннæмæй. та йæ былтыл уыдис сæнæрттæ 
амад, æмæ нæмгуытæ арæх нæ хаудтой уæлхæ- 
дзарæй. Цыбыр нызшсæй, æгас хъæуы нæмгуытæй 
хъазынæн Теуæдзты уæлхæдзарæй хуыздæр нæ 
уыди. Хæдзары хицауæн-иу кæд уый бæрц æхсыз- 
гон нæ уыди фæсивæды æрæмбырд, уæддæр Чы- 
рыстийы номыл цы мархо дардта, уый бонты цы 
уыд йæ оон зæгъын, куыд фæсырдтаид уазæг адæ- 
мы, стæй йын тынг зиан дæр нæ вæййы сæ хъазт; 
æцæг астæуæй, нæмгуытæ æвæрд кæм вæййынц, 
уым кæд тохси къахы, уæд æй уый бæрц та алы 
ран нæмынц æмæ йæ афæдзæй афæдзмæ къулæ- 
гæй хойын нал бахъæуы. Æцæг, æфсин-иу бы- 
нæй æлгъыстæй хордта, кæрдзын кæнгæйæ йын- 
цу йæ арынгмæ сæг кæй згъæлын кодтой, уый тых- 
хæй, стæй сæ хъæр æмæ сæ гуыпп-гуыпп дæр 
хъустæн æхсызгон кæм уыдаиккой... 
Тынг хорз бон скодта. Хурзæрин кæд тавгæ 
уый бæрц нæма кодта, уæддæр йæ сызгъæрин тын- 
тæ зæхмæ æрвыста. Теуæдзты уæлхæдзар та уыди 
тæккæ хурварс, æмæ йæм канд чи хъазыд, уыдон 
нæ, фæлæ æрæмбырд сты хъæубæсты ацæргæ лæг- 
258 

тæ æмæ уарсзачъе хъæуы хистæртæ: фæндыди 
уыдоны дæр сæ кæстæрты хъæлдзæгдзинадмæ 
бакæсын. 
Лыстæг сывæллæтты, цæмæй сæ нæ хъыгдард- 
таиккой, уый тыххæй фæсырдтой, хъазгæ чи нæ 
кодта, уыдон та къулрæбын — чи дуртыл, чи сæ- 
нæртты уæлæ сбадти æмæ сæхи ирхæфсыны тых- 
хæй ног тулдз тæбынгтæ кодтой. 
Хъазджытæ стыр хахх æркодтой уæлхæдзары, 
санчъехæй сбарстой æмæ йæ хæд-астæу фæндз- 
гай стыр зды нæмыджы1 — æрæвæрдтой. 
Стыр къамбецы тохсий фыццаг алчидæр нæм- 
гуыты къордмæ баппæрста æмæ кæмæн куыд 
хæстæгдæр абадти, афтæ радыгай цæвынтæ бай- 
дыдтой. Хъазджыты æхсæн та уыди Дзимбол дæр. 
Рагæй дæр йæ хæрам хъазт бæлвырд уыди йе 
’мгæрттæн, стæй* раст зæгъын хъæуы, хъазгæ дæр 
иттæг хорз кодта, уый тыххæй Æхсæйнаг хъæуы 
фæсивæдæй йемæ хъазын бирæ нæ уæндыди; фæ- 
лæ ныр гæнæн нæ уыди, иуæй Тутыр бонтæ, стæй 
йæ уазджыты цур чи æфсæрмы кодта, ноджы 
хъазджытæ дæр Дзимболæй æвзæрдæр хъазджы- 
тæ нæ уыдысты. Барысби та рагæй дæр хæлар- 
зæрдæйы æмæ йе ’ууæнчы тыххæй уыди йе ’мгæрт- 
тæн тынг уарзон, йæ хæрзæгъдауы тыххæй нымагд 
уыди хистæрты цæсты дæр. Æрцыди уый дæр йе 
’мгæрттимæ хъазынмæ. 
Райдыдтой хъазынтæ. Фыццаг хъазтæн Дзим- 
бол иунæг нæмыг дæр нæ акъуырдта, нæдæр дыг- 
гагæн, нæдæр æртыггагæн. Чи йæ зыдта, уыдон 
дис кодтой йæ абоны хъазтыл æмæ йæм дзырд- 
той: 
— Дæ хорзæхæй, цы дыл æрцыди, иу куын- 
нæуал къуырыс, Дзимбол? 
Стуцыртæ кæй хонынц, ахæмтæ. (Авторы фиппаинаг). 
259 

— Æмæ гъа, дис кæнын мæхæдæг дæр, фыд 
кæсæг мæм ис, æвæццæгæн. 
Уæд дын иу хъазаг лæппу чи уыди, уый йæ 
фаг ныххудти Дзимболы æдылы ныхасыл æмæ 
бадзырдта: 
— Тутæ йыл бакæнут, кæннод Тутыры бон 
цæст тынг æвзæр хонынц. 
— Ту-ту, цæстæй дын хай ма уæд, зæгъгæ, 
бакодтой къулрæбын чи бадти, уыдон, стæй хъаз- 
джытæ се ’ппæт дæр. 
Раст гъе уыцы сахат цæвыны рад уыди Дзим- 
болы. Фехста тохси æмæ диссаг,—стырдæр нæмы- 
гыл, дыууæмæ æвæрд чи уыди, ууыл æй Хуы- 
цау сæмбæлын кодта. 
— Диссаг, диссаг,—загътой æмдзыхæй хъазт- 
мæ кæсджытæ, æмæ кæрæдзиуыл дызæрдыг код- 
той, цæстыгæнæг чи у, зæгъгæ. Дзимбол дæр 
фæхъæлдзæгдæр ис, йæ мидбылты бахудти æмæ 
загъта: 
— Нæ загътон, нæ, фыдцæст æвзæр у, зæгъ- 
гæ, Кæсут ноджыдæр! 
— Фæлæуу, фæлæуу, дæ къах размæ куыд бы- 
рын кæныс? — мæстыгæрæй йæ баурæдта, стыр 
нæмыг чи æрæвæрдта, уый. 
— Гъа, мæ хæлар, гъа, кæд дæ фæнды, уæд 
ма ноджыдæр фæстæдæр æрлæууон; 
Къах кæм æмбæлд, уым æрæвæрдта, тохси 
фехста æмæ та уæртæ стырдæр нæмыг. Æртыккаг 
хатт фехсынмæ куыд хъавыди, афтæ дын дæлейæ 
æрбахъæр кодта хъазджытæй сæ иу: 
— Фæлæуу ма, фæлæуу, хæлар, ма ма фехс, 
дæ фыццаг нæмыг хаххæй куы нæ ахызти! 
— Ауу! Куыннæ ахызти? — схъиуд хъæр фæ- 
ласта Дзимбол. 
— Куыннæ вæййы, афтæ, рацæут фенут, доны 
(хаххы) тæккæ астæу ныллæууыди. 
260 

Хъазджытæ иууылдæр, нæмыг кæм уыди, 
уыцырдæм агуылф сты. Нæмыг æцæг хаххы астæу 
ныллæууыди, фæлæ Дзимбол уæддæр кæм састи. 
Хъуыддаг быцæуыл куы сси, уæд дын Барысби, 
хахх цы къæцæлæй æркодтой, уый райста, хах- 
хыл ахастаæмæ, кæй зæгъын æй хъæуы, нæмы- 
джы фæзылын кодта.- Дзимбол цы нæмгуыты 
акъуырдта, уыдон иууылдæр фæстæмæ сæ бынаты 
æрæвæрдтой. 
Куыннæ смæсты уыдаид хæрамгæнаг Дзим- 
бол, тынгдæр мæсты та кодта Барысбимæ; йæхи- 
нымæры загъта: «Чи йæ хахгæнæг кодта, цы йæ 
гуыбын рысти иннæтæй уæлдай, уый хахх куы 
нæ ракодтаид, уæд нæмгуытæ мæнæн баззадаик- 
кой.» 
Хъазын та райдыдтой; дыууæмæ æвæрд цы 
нæмыг уыди, уый Барысби акъуырдта. Уæлдаи 
мæсты- та йæм уæд сси Дзимбол. Цыбыр ныхасæй, 
уыцы хъазты дæр та йæ иунæг нæмыг дæр нæ 
фæци. 
Æрæвæрдтой та нæуæгæй, æрæвæрдта ма 
Дзимбол дæр йæ фæстаг дыууæ нæмыджы, йæ 
зæрдæ ма дардта уыдоныл, кæд сæ исты рамбулин, 
зæгъгæ. 
Хъазын та райдыдтой, чи æмбулгæ кодта, чи — 
æмбылды. æмбулгæ чи кодта, уыдонæй дæр иунæг 
нæмыг дæр чи нæ систа, ахæм уыди æрмæст Дзим- 
бол. Фесты йæ нæмгуытæ иууылдæр æмбылды, 
куыннæ смæсты уыдаид; йемæ бирæ нæ уæндыди 
хъазын, æмбылдæй тæрсгæйæ; хистæртæ дзы-иу 
æппæлыдысты: «Дзимбол æгас куы уа, уæд сымах 
ардыгæй нæмгуытæ нæ фæфос кæндзыстут». Аф- 
тæмæй ныр та... Цы Дзимболæй æппæлыдысты, 
уымæ иунæг нæмыг дæр нал баззади, æмæ ныр 
хъуамæ хъазт ныууадза, дуртыл сбада æмæ иннæ 
хъазджытæм мæсты каст кæна. 
261 

Барысбийы зæрдæ йын фæтæригъæд кодта 
æмæ йын загъта: 
— Айс, мæнæ дын æртæ нæмыджы æмæ хъаз. 
— Æри, изæры дын сæ фондзæй бафиддзынæн. 
— Пайдайыл дын сæ нæ дæттын, фæлæ айс 
æмæ сæ бирæ рамбул.—Уыцы ныхæстимæ Ба- 
рысби радта Дзимболæн æртæ нæмыджы æмæ та 
хъазын райдыдтой. 
— Ма ма йæ сис, ма ма, нæ ахызти,—фæхъæр 
ласта хъазджытæй иу. 
— Къæцæл рахæсс, Барысби, æмæ ахахх кæн! 
Барысби та къæцæл райста æмæ йæ хаххы фæ- 
дыл ахаста, нæмыг нæ ахызти, æмæ,кæй зæгъын 
æй хъæуы, къæцæл æй базмæлын кодта. 
— Фæлæуу-ма, фæлæуу, Барысби, уый куыд 
кæныс? Къæцæл къул цæмæн дарыс, æви дын 
тохси дæ тæккæ ныхыл фæкæнон! — мæсты хъæр 
фæкодта Дзимбол æмæ йæ бынаты æнахуыр 
змæлд ныцкодта. 
— Раст ахахх кодта, раст, — загътой иууыл- 
дæр. 
Дзимбол дын уый куы фехъуыста, уæд йæ цæс- 
гом сырх сгæллады хуызæн фестади, цæстыты туг 
абадти æмæ хъæр ныхасæй загъта: 
— Ай-ай у сымахæн раст, нæмыг та йæ бынаты 
фæстæмæ куы æрæвæрат, уæд! Нæ, нæ мæнæн мæ- 
хиуыл дæр дыууæ цæсты ис! 
Дыккаг æхст дæр нал фæкодта, фæлæ лæбурд- 
тытæ систа Барысбимæ. 
— Гъей, æдзæсгом, æфстау дæр мын уымæн 
радтай æмæ зыдтай, фæстæмæ сæ кæй амбулдзы- 
нæ, уый. 
— Уый бæсты дын фæцыдис, уæдæ? — лæгъз- 
ныхас æм бакодта Барысби. Фæлæ Дзимбол айтæ- 
уыйтæ нал фæкодта, тохси фелвæста æмæ йæ Ба- 
рысбийы ныхыл фæкодта. Ныхы туг æркалди, 
262 

хъазджытæ иууылдæр схъомпал сты, хъæрæй 
бæстæ байдзаг и, хистæртæ сæм рацыдысты, баса- 
быр сæ кодтой, фæйнæрдæм сæ акодтой. 
Хъазт фехæлди. 
II 
Уайтагъддæр æгас хъæуыл ахъæр ис Дзимбол 
æмæ Барысбийы хылы хабар. Хъæубæсты, сты- 
рæй чысылæй, нæлгоймагæй, сылгоймагæй, алчи 
дæр базыдта, фыдцъылыс Дзимбол сабыр, 
хуыцауысконд Барысбийы ных тохсийæ кæй афас- 
та, уый. Чысыл Æхсæйнаг хъæуы уый уыди тынг 
стыр хабар, йæ кой кодтой кæмдæриддæр: зæронд 
лæгтæ — Ныхасы, чызджытæ та—суадоны, дон- 
хæссынмæ-иу куы æрæмбырд сты, уæд, йе ’мгæрт- 
тæ дæр æдзух уый кой кодтой, манкойæ’-иу кæм 
хъазыдысты, уым. Чи-иу загъта: 
— Цы цæсгом ма равдисдзæн Барысби ныр йе 
’мгæрттæм. 
Чи та-иу загъта: 
— Æмгæртты ’хсæн ахæм хылтæй фылдæр 
цы ’рцæуы, бафидаудзысты та, сæ маст сæ куы 
байрох уа, уæд. 
Фæлæ Барысбийæ уыцы маст афтæмæй кæм 
рох кодта... Уый йæхæдæг дæр зыдта, хъæубæсты 
йыл бирæ худгæ кæй кодта, уый, зыдта, алы ран 
йæ кой кæй кодтой, уый дæр. Уый тыххæй нал 
куывдмæ цыди, нæдæр йе ’мгæртты æхеæнмæ. 
Адæмы «дам» аей уый бæрц не ’ндæвта, фæла» йæ 
сагъæс тынгдæр уый уыди: цы зæгъдзаени ныр 
Уарзет, йæ царды йас кæй уарзы, цы цæсгом ма 
йæм бавдисдзæн æмæ цы цæсгомæй барвитд.*æни 
1 Хохы хъазæн къамты (сыфтæ) хонынц манкотæ. (Авторы 
фиппаинаг.) 
263 

ныр йæ фыдмæ фидауджытæ: «Нæ, нæ, фыццаг 
хъуамæ мæ цæсгом худинагæй ссыгъдæг кæнон, 
стæй уый фæстæ та мæ фидауджыты барвитдзы- 
нæн, кæннод уал Уарзетæй мæнæн пайда нæй, 
йæ сæрмæ нæ бахæсдзæни, Дзимбол йæ ных цы 
Барысбийæн ныссаста, уымæй смой кæнын». Аф- 
та хъуыды кодта Барысои. 
Уый афтæ уарзта Уарзеты æмæ йæ руаджы цы- 
дæриддæр бакæныныл фæстиат нæ фæцадаид, 
раст цæхæры астæу дæр смидæг уыдзæни, уый 
дзаумайæ дзы исты судзгæ куы фена, уæд. Афта* 
у уарзондзинады хабар... 
Сфæнд кодта Барысби йæ маст райсын, кæн- 
нод та йæ цард дæр ницæуыл уал нымадта; куыд 
хъуамæ бахус уыдаид йæ ныхыл. Дзимбол 
цы туг рауагъта, уый. Нæ, нæ, фыдæлтæ раст 
зæгъынц, туг тугæй æхсадæуы, зæгъгæ,—хъуыды 
кодта Барысби,—нæ фыццаг фембæлдмæ дарддæр 
æмгъуыд, æндæр ныр зæгъæн цы ис; кæнæ мæ 
маст райсдзынæн, кæннод та мæ æххæст маргæ 
акæнæд Дзимбол, уæддæр афтæмæй мæ цард ни- 
цыуал уыдзæни... æгады цард... æнæ Уарзеты... 
Мæ цард мын æнæ уый ад не скæндзæни, æнæ мæ 
маст райсгæйæ та уымæй мæнæн хай нæй, æвгъау 
уыдзæни уый мæ хуызæнæн, искæй надæн... Нæ, 
нæ, афтæ нæ ныууадздзынæн, цæф мæхиуыл ни- 
куы æруагътон, ныр Дзимболы, адæм æнæсæрæн 
цы Дзимболы хонынц, уый цæф афтæмæй куы 
ныууадзон, уæд мæм райсом та æндæр исчи æр- 
бадаргъ кæндзæни йæ къух...» 
Ахæм уынаффæтæ уыдис Барысбимæ. Уарзет 
та æппын йæ сæры хъуыдыйæ нал цух кодта; 
йæ куыст æдзух Дзимболы хъахъхъæнын скод- 
та. 
Кæй зæгъын æй хъæуы, алы лæгæн дæр ис 
хорз, уарзон æмгæрттæ, стæй знæгтæ дæр бирæ. 
264 

Уыдис хъæубæсты Дзимболæн сæ дыууæтæй дæр. 
Йе ’знæгтæ чи уыдысты, уыдон ын ноджы йæ 
мастыл цæхх кодтой, ардыдтой йæ, цæмæй се 
’хсæн стырдæр фыдбылыз уа, ууыл. Иæ уарзон 
æмгæрттæ чи уыдысты, уыдонæн та кæд Барыс- 
бийы æфхæрд тынг хъыг уыди, уæддæр сæ уд 
хъардтой, цæмæй бафидыдтаиккой, ууыл. Уый 
тыххæй æмæ зыдтой, хиуарзаг Барысби йæ маст 
афтæмæй кæй нæ ныууадздзæни, уый. 
Барысби аххосджын кæй нæ уыди, уый чидæ- 
риддæр зыдта, фæлæ фыдбылыз æрцæуынæй 
тæрсгæйæ хорз æмгæрттæ се ’хсæн ныллæууыдыс- 
ты, цæмæй сæ бафидауын кодтаиккой, уый тых- 
хæй. Бацыдысты Барысбимæ æмæ йын загътой: 
— Барысби, махмæ гæсгæйæ царды мидæг 
хорз æмгарæй хуыздæр ницы ис, афтæ дзырдтой 
нæ фыдæлтæ дæр. Нæхицæн дæ хорз æмгарыл 
нымайæм, алчи дæр нæ йæхи æфсымæры хуызæн 
уарзы дæу, уымæ гæсгæ дæм нæ ныфс бахастам 
гтыр курдиатимæ æрбацæуын: бафидау Дзим- 
болимæ. 
— Уый та куыд? — загъта Барысби.—Æмгар- 
дзинады тыххæй мæ сæр лыгмæ æрæвæрдзынæн, 
хъаст мæ ничи ракæндзæн, уый тыххæй. Фида- 
уындзинад хорз кæй у, уый дæр æмбарын, фехъ- 
уыстон фыдæлты зондджын ныхас дæр, хорз хы- 
лæй æвзæр фидыд хуыздæр у, зæгъгæ. Фæлæ уæ 
уæддæр курын æмæ мæм уыцы хъуыддаджы тых- 
хæй уымæй уæлдай æппындæр мачиуал бахатæд, 
уæ курдиат сæххæст мæ бон нæ бауыдзæн, уæ 
зæрдæ дæр-иу мыл ма фæхудæд, мачи уæ зæгъæд, 
нæ сæрæн нын аргъ не скодта, зæгъгæ. 
— Афтæ у, æмæ куыннæ зæгъæм,—загътой 
йын æмдзыхæй иууылдæр,—æмгардзинад лæг 
ахæм хъуыддаджы куы нæ равдиса, уæд цъæх 
арахъхъ кæмдæриддæр нуазæм. 
265 

Фæлæ нæй, зын басæттæн уыди Барысби. Уы- 
мæн дæр та сын дзуапп радта: 
— Уæ ныхас раст кæй у, уый æмбарын, фæ- 
лæ лæджы зæрдæйы бынмæ ныккæсын искæмæн 
зын у; сымахæй ничи зоны мæнæн мидæгæй мæ 
зæрдæйы сагъæс... Мæ зæрдæ мæнæн мидæгæй 
æууилы сау марг калм... Ныббарут мын, кæд, чи 
зоны, мæхицæн хуыздæр уыдзæни, уæддæр мæ 
бон нæу уæ курдиат сæххæст кæнын. 
Ацы ныхæстæ та йын тынгдæр æрлæууын код- 
той йæ зæрдыл йæ зæды хайы, Уарзеты, æмæ цыма 
йæ хъустыл уади йæ тызмæг ныхас: «Дæ маст 
райс, кæннод мæнæй дæуæн усаг нал ис... 
Барысби бынтондæр уарзондзинады бын фæци, 
æмгардзинад йæ зæрдæйæ фæцух и, æгасæй ссыгъ- 
ди æмæ сын фæстагмæ загъта: 
— Цыфæнды мын куы дзурат, уæддæр мæнæн 
мæ мастæн æнæ райсгæ нæй!—Ахæм дзуаппимæ 
арвыста Барысби фидауынгæнджыты æмæ та йæ- 
хицæн ногæй загътаз «Нæ фыццаг фембæлд — 
мæ дарддæр æмгъуыд». 
Бонтæ цыдысты, фæлæ Барысби йæ маст рай- 
сынæн ницы амал ардта, нæ хæст кодта Дзимбо- 
лыл; тынгдæр мæсты та ууыл кодта... 
Хур йæхи нæма сæвдыста цæстмæ, фæлæ йæ 
сызгъæрин тынтæ хæхтыл сæмбæлдысты æмæ 
урс хæхты цъуппытæ абон уæлдай æнахуыр æрт- 
тывд кодтой. 
Барысби иннæ бонтау рараст сæ мус бæрæг 
кæнынмæ. Кæсы æмæ дæлæ рагæй цы Дзимболы 
агуры, уый бæх идадзæй æрбаласы. Фæджих ис 
исдугмæ, бадис кодта: «Иннæ бонты бæхæн дон 
сæ чысыл лæппу куы фæдары, уæд абон... ай цы 
æнахуыр хабар...» 
Адæмæй æддейы змæлæг нæма уыди. 
Загъта йæхицæн Барысби: «Нырæй хуыздæр 
266 

/фадат цырагъы рухсæй дæр нал ссардзынæн мæ 
( маст райсынæн», — æмæ стыр тымбыл дур йæ 
къухмæ систа. Йæ ныхы цæф, раджы чи байгас, 
уый ныр цыма æнахуыр хъæбæр рыст скодта, 
уыйау æм фæкасти. 
Федта Дзимбол дæр, комкоммæ йæм Барысби 
кæй æрцæйцыди, уый. Тæрсгæ куыннæ фæкодта, 
фæлæ æндæрырдæм аздæхын йæ сæрмæ не ’рхас- 
та, йæхицæн ныфс авæрдта, йæ фарсыл цы згæ- 
хæрд хъама баст уыди, уымæй. 
Æрбахæстæг сты кæрæдзимæ, бирæ нал уыд 
се ’хсæн зæххæй, дыууæ къахдзæфы,—æмæ фыд- 
былыз цæттæ. Фыдцъылыс Дзимбол йæ хъамайы 
сæрыл ныххæцыд... Барысби къух сисынмæ хъа- 
вы, цæмæй стыр дур Дзимболы ныхыл фæкод- 
таид, фæлæ диссаг: йæ армы цы дур уыди, уый 
афтæ уæззау фестади, æмæ къух нал базмæлыд, 
стæй йæ хъустыл æруади æнахуыр хъæлæс: «Ма 
ныццæв, абон де знаг у де ’фсымæр!» 
Йе ’ппæт буары цыма электрон тых ацыди, 
уыйау ныддыз-дыз кодта. Иу дугмæ Барысби æн- 
цад, сагъдæй аззади... Дисы бын фæци. Тутыры 
фыццаг бонæй фæстæмæ йæ хуылф цы мастæй 
байдзаг, уый ныр æваст цыдæр фæци æмæ зæрдæ 
байдзаг и хæлардзинадæй. Дзæвгар йæ дзыхæй 
дзырд не схаудта, стæй цыма рагæй цы хъуыды 
кодта, уый йæ зæрдыл æрлæууыди, уыйау йæ мид- 
былты худгæйæ хъæлдзæг зæрдæйæ загъта: 
— Чырысти райгас, Дзимбол! 
— Æцæг райгас,—мæллæг хъæлæсæй, йæ 
аххос зонгæйæ, загъта Дзимбол дæр æмæ кæ- 
рæдзимæ сæ къухтæ радтой. 
Уый уыди Куадзæны фыццаг боны... Æнахуыр 
хъæлæс та уыди Йесо Чырыстийы сызгъæрин 
хъæлæс... 
Хур йæхи сдардта æмæ бæстæ æппæт нырт- 
тывта. Дуне уарзондзинадæй байдзаг... 
267 
Хъоло. 

ФИППАИНÆГТÆ 
Пьесæтæ* 
Æз нæ уыдтæв — гæды уыди (42 фарс) 
Мыхуыргонд цæуы Дауыты къухфыстмæ гæсгæ (Фонды 
музея осетинской литературы им. К. ,Л. Хетагурова, коробка 5, 
папка 4)1. 
Пьесæйы сæргонды бын ис ахæм фыст: • «Зæрдæхæларæй 
йæ нывонд кæнын нæ уарзон ахуыргæнæг Дзассохты* Алык- 
сандрæн. 
Фыссæг^ 
Фыццаг хатт-хицæн чиныгæй мыхуыры фæзынд 1913 азы 
(Дзæуджыхъæу, Шуваловы типографи, 1913). Уый фæстæ- би- 
рæ хæттыты рацыди ирон астæуккаг æмæ хистæр скъолаты< 
хрестоматитьи Мыхуыргонд æрцыд Дауытæн 1960 азы хи- 
цæн чиныгæй цы уацмысты- æмбырдгонд рацыди, уым дæр 
(Хъороты Дауыт. Ироны сагьæс. Уацмыстæх Цæгат Ирысто- 
ны чингуыты рауагъдад, Орджоникидзе, 1960, 11—41 ф. ф.). 
Чиныг сарæзта,- тексттæ* бацæттæ< кодтаæмæ сын коммента-* 
ритæ« ныффыста •Мамиаты Надинæ. 
Революцийы агъоммæ æмæ фæсреволюци пьесæ æвæрдтой 
драмон къордтæ^, цыди ирон театры сценæйы дæр. Уацмысы 
бын фыст ис: 1910 азы Кæхцгæнæны мæйы 26-æм бдн, 
Хърупсыхъæу. 
1 Амæй фæстæмæ музейы æрмæг цыбырæй нысан кæн- 
дзыстæм афтæс «Ф. музея осет. лит. им. К.,Хетагурова, кор..., 
п...» 
268 

Дæсны (72 фарс). Мыхуыргонд цæуы фыссæгæн йæхи 
къухфыстмæ гæсгæ (Ф. музея осет. лит. им. К. Хетагурова, 
кор. 6, п. 4). Фыццаг хатт цыбыртæгондæй мыхуыры фæзынд 
Цæгат Ирыстоиы паддзахадон педагогон институты* студент- • 
тæн æмæ ирон скъолаты* ахуыргæнджытæн арæзт «Ирон ли- 
тературæйы» чиныджы (Дзæуджыхъæу, Цæгат Ирыстоны 
паддзахадон педагогон институты- студентттæ<н арæзт «Ирон 
литературæйы» хрестоматийы. (Цæгат Ирыстоны чингуыты- 
рауагъдад, Орджоникидзе, 1955). 
Мыхуыргонд æрцыд 1960 азы уагъд чиныджы дæр («Иро- 
ны сагъæс», 43—172 ф. ф.). 
Пьесæйы къухфыстьш ис цензоры штамп æмæ мыхуыр 
æвæрд, сценæйы æвдисынмæ йын бар лæвæрд кæй цæуы, 
уый тыкхæй: «Настоящая пьеса, под заглавием «Знахарь» 
(соч. Д. Кароева) разрешена наместником его император- 
ского величества на Кавказе для представления на сценах 
края (отзыв канцелярии за 1 9055—913 г. 1 апреля 1913 г., 
гор. Тифлис)», Пьесæ «Дæсны» революцийы агъоммæ сценæ- 
йы æвæрд. æрцыди цалдæр хатты^ Пъесæйы бын фыст ис: 
Дзæуджыхъæу, 1912 азы 5 август. • 
УАРЗÆТТÆ (197 фарс) 
Мыхуыргонд цæуы Дауыты къухфыстмæ гæсгæ (Ф. музея 
осет. лит. им. К. .Хетагурова, кор. 5, п. 6). Сæргонды бын фыст: • 
«Нæ хъал чызджытæн æмæ æртлчшаг лæппутæн зæрдылда- 
рынæн». 
вУарзондзинад кæм нæ уа, уым цард дæр никуы уыдзæн^ 
Пьесæ кæд фыст æрцыд, уый бæрæг нæу. Æрмæст къух- 
фы*сты’ æддаг цъарыл мæнæ ахæм ныхæстæ: «Начато* 12 
февраля вечером». 
Фыццаг хатт - мыхуыргонд æрцыд 1960 азы («Ироны са- 
гъæс», 171—195 ф. ф.). 
269 

АРВИСТОН. ХЪÆЛДЗÆГ РАДЗЫРДТÆ (221 фарс) 
Мыхуыргонд цæуынц фыссæджы къухфыстмæ гæсгæ (Ф. 
музейы осет. лит. им. К. .Хетагурава, кор. 5, п. 3). 
Æвæццæгæн, «Арвистон» Хъороты-Дауыт цæттæ-кодта хи- 
цæн чиныгæй рауадзынмæ, уымæн æмæ къухфысты- фыццаг 
сыфыл ис афтæ< фыст: «Хъороты- Дауыт. Арвистон. Хъæмпы 
хæлттæй, хосы муртæй æмæ алы цъæмæлтæй. Зылын са- 
гойæ сæ хорз сцагъта Хъоло1. Фыццаг чиныг, 1911 аз. Дзæ- 
уæджы сахар, Атаманы-фырты мыхуыр кæнæн». Фæлæ 
«Арвистон» хицæн чиныгæй нæ рацыди. 
Фыццаг хаттмыхуыры фæзынд 1960 азы («Ироны сагъæс, 
197—204 ф. ф.). 
ÆМДЗÆВГÆТÆ 
САГЪÆС (230 фарс) 
Мыхуыргонд цæуы Дауыты- къухфыстмæ гæсгæ, чысыл 
цыбыргондæй (Ф. музея осет. «лит. <им. К., Хетагурова, кор. 
5, п. 4). Æмдзæвгæйы бын фыст: Дзæуæджы-сахар, 1912 аз, 
Кæрдæджы мæйы 16-æм бон. 
Фыццаг хаттмыхуыры рацыд 1960 азы («Ироны сагъæс», 
208 ф.) 
ЗÆРДÆИЫ ФÆНДОН (231 фарс) 
Мыхуыр æй кæнæм фыссæджы къухтфыстмæ гæсгæ 
(Ф. музея осет. лит. им. К. Хетагурова, кор. 5, п. 4). 
Æмдзæвгæйы бын фыст: 5 сентябрь, 1913 аз, Дзæуæджы- 
хъæу. 
1 Хъоло — Хъороты- Дауыты< фæсномыг. 
270, 

Фыццаг хатт. мыхуыргонд æрцыд Дауыты уацмысты чи- 
ныджы («Ироны сагъæс», 1960, 211—212 ф. ф.). 
РУХС РАНМÆ (321 фарс). 
Мыхуыргонд цæуы Дауыты- къухфыстмæ гæсгæ (Ф. Му- 
зея осет. лит. им. К.,Хетагурова, кор. 5, п. 6). 
Æмдзæвгæйы бын бæрæггонд: 1915 аз, май, Дзæуджыхъæу. 
джыхъæу. 
Фыццаг хатт.мыхуыргонд уыд æстæм къласы «Ирон ли- 
тературæйы» хрестоматийы чиныджы (Цæгат Ирыстоны 
чингуыты- рауагъдад, Орджоникидзе, 1940). Уый фæстæ* хаст 
æрцыд фарæстæм къласы «Ирон литературæйы хрестомати* 
мæ» (Цæгат Ирыстоны чингуыты- рауагъдад, Дзæуджыхъæу, 
1946). Мыхуыры рацыд Дауыты* уацмысты* æмбырдгонды дæр 
(«Ироны сагъæс, 1960, 215—216 ф.ф.). 
ГЪЕИ, ХЪÆЗДЫГ, УЫИ КУЫД К^БНЫС?.. (232 фарс) 
Мыхуыры цæуы фыссæджы къухфыстмæ гæсгæ фыццаг 
хатт (Ф. музея осет. лит. им. К., Хетагурова, кор, 5, п. 4). 
Æмдзæвгæйы бын фыст: Хърупсы-хъæу. Фыдыуанийы 1-аг 
бон, 1910 аз. 
К^БМÆН ЦЫ (233 фарс) 
(Ныры заманы) 
Мыхуыргонд цæуы Дауыты къухфыстмæ гæсгæ фыццаг 
хатт (Ф. музея осет. лит. им. К., Хетагурова, кор. 5, п. 4). 
Æмдзæвгæ кæд фыст у, уый автор нæ бæрæг кæны. 
271 

ЦАРДÆЙ (234 фарс) 
Мыхуыр æй кæнæм Дауыты- къухфыстмæ гæсгæ фыццаг 
хатт (Ф. музея осет. лит. <им. К., Хетагурова, кор. 5, п. 3). 
Уацмысы бын фыст: -1915 аз. 
ХЪРУПС (234 фарс) 
Мыхуыры цæуы фыссæджы къухфыстмæ гæсгæ (æнæ 3 
рæнхъæй) фыццаг хатт (Ф. музея осет. лит. им. К. .Хетагурова, 
кор. 5, п. 4). Æмдзæвгæ кæд фыст у, уый бæрæг нæу. 
К^ЕД РАЗЫ НÆ ДÆ ДÆ БÆСТÆИ... (235 фарс) 
Мыхуыргонд цæуы Дауыты- къухфыстмæ гæсгæ (Ф. музея 
осет. лит. им. К., Хетагурова, кор. 5. п. 4). Æмдзæвгæйы 
бын бæрæггонд: 10.08.1914 аз, Дзæуджыхъæу. Фыццаг хатт < 
мыхуыры фæзынд журнал «Чырыстон цард>-ы (1915 аз, № 3, 
мартъи, 141—142 ф. ф.). Мыхуыргонд уыдис 1960 азы 
рауагъд чиныджы дæр («Ироны сагъæс, 216 ф.). 
БÆЛАСЫ ХÆД БЫН (236 фарс) 
Мыхуыр æй кæнæм авторы къухфыстмæ гæсгæ чысыл цы- 
быргондæй (4 рæнхъы) (Ф. музей осет. лит. им. К. .Хетагу- 
рова, кор. 5, п. 4). 
Æмдзæвгæйы бын фыст: 16.07.1914 аз, Дзæуджыхъæу. 
Фыццаг хатт мыхуыргонд æрцыд 1960 азы («Ироны 
сагъæс», 213 ф.). 
272 

ДИДИНÆГ (236 фарс) 
Мыхуыргонд цæуы Дауыты* къухфыстмæ гæсгæ фыццаг 
хатт цыбыргондæй (Ф. музея осет. «ттит. -им. К. Хетагурова, 
кор. 5, п. 3) 
Æмдзæвгæйы бын: 1915 аз фыст. 
ЗÆИ (237 фарс) 
Мыхуыр æй кæнæм фыссæджы автографмæ гæсгæ (Ф. 
музея осет. лит. им. К. Хетагурова, кор. 5, п. 4). 
Æмдзæвгæйы бын фыст: 1907 аз, августы 1-æм бон, Са- 
лыгæрдæн. 
Фыццаг хатт-мыхуыры рацыд 1960 азы («Ироны сагъæс», 
209—210 ф. ф.). 
УАЛДЗЫГОН БОНЫ (238 фарс) 
Мыхуыры цæуы фыссæджы къухфыстмæ гæсгæ чысыл цы- 
быртæгондæй (Ф. музея осет. лит. им. К. Хетагурова, кор. 
5, п. 4). 
(Æмдзæвгæйы бын фыст: Дзæуæджы-сахар, Кæрдæджы 
мæй, 14 бон, 1912 аз. 
Фыццаг хатт мыхуыргонд æрцыд 1960 азы Дауыты- 
уацмысты чиныг («Ироны сагъæс», 207—208 ф. ф.). 
ХУЫМ (239 фарс) 
Мыхуыр æй кæнæм Дауытæн йæхи къухфыстмæ гæсгæ 
дыууæ рæнхъы цухæй (Ф. музея осет. лит. им. К.,Хетагурова, 
кор. 5, п. 4). 
Æмдзæвгæйы бын фыст: 1902 аз, августы 12-æм бон, 
Хърупсы-хъæу. 
Фыццаг хатт-æмдзæвгæ «Хуым» мыхуыры рацыди 1960 
азы («Ироны сагьæс», 215 ф.). 
273 

НОГ БОН (239 фарс) 
1912 
Мыхуыргонд цæуы фыссæджы автографмæ гæсгæ (цыбыр- 
тæгондæй) фыццаг хатт(Ф. музея осет. лит. -им. К.,Хетагу- 
рова, кор. 5, п. 4). Æмдзæвгæйы бын бæрæггонд: 1912 аз, 
1, Тъæнджы мæй. 
ТÆХУДЫ (240 фарс) 
Н. X.: 
Н. Х.чи у, уый бæрæггонд не ’рцыд. Мыхуыр æй 
Дауыты- къухфыстмæ гæсгæ (Ф. музея осет. «лит. им. К.,Хег 
тагурова, кор. 5, п. 4). 
Æмдзæвгæйы бын фыст: <июны 14-æм бон, 1912 аз, Дзæу- 
джыхъæу. 
Фыццаг хаттмыхуыры рацыд 1960 азы чиныг «Ироны 
сагъæс»-ы (209 ф.). 
САГЪÆС (240 фарс) 
Мыхуыргонд цæуы Дауыты- автографмæ гæсгæ фыццаг 
хатт • (Ф. музея осет. лит. им. К., Хетарурова, кор. 5, п. 6). 
Æмдзæвгæйы бын фыст: ■ Дзæуджыхъæу, сентябрь, 1915 аз. 
Мыхуыры цæуы фыссæджы къухфыстмæ гæсгæ цыбыртæ- 
гондæй (Ф. музея осет. лит. им. К., Хетагурова, кор. 5, п. 4). 
Æмдзæвгæйы кæрон фыст: 29.07.1914 аз, Дзæуджыхъæу. 
«ДÆ УЫНДМÆ КУЫ БАК^СЫН УÆД...» (241 фарс) 
Мыхуыры цæуы фыссæджы къухфыстмæ гæсгæ цыбыр- 
тæгондæй (Ф. музея осет. -лит. -им. К., Хетарурова, кор. 5, 
п. 4). 
Æмдзæвгæйы кæрон фыст: «29.07.1914 аз, Дзæуджыхъæу. 
274 

Н. Г. (242 фарс) 
Н. Г. чи у, уый бæрæггонд не ’рцыд. Мыхуыр æй кæнæм 
Дауыты’ къухфыстмæ гæсгæ цыбыртæгондæй (Ф. музея осет. 
лит. им. К. .Хетагурова, кор. 5, п. 4). 
Æмдзæвгæйы бын фыст: ноябры 10 бон, 1912 аз, Дзæуæ- 
джы-хъæу. Фыццаг хатт мыхуыры рацыд 1960 азы («Ироны 
сагъæс», 211 ф.). 
ФЫДСЫЛМÆ (242 фарс) 
Мыхуыры цæуы авторы къухфыстмæ гæсгæ (цыппар 
рæнхъы цухæй) (Ф. музея осет. лит. им. К., Хетагурова, кор. 
5, п. 4). 
. Æмдзæвгæйы кæрон фыст: 30.06.1914 аз, Дзæуджыхъæу. 
Фыццаг хатт-мыхуыры фæзынд 1960 азы (Ироны сагьæс, 
212 фО. 
ЦИПÆИÆН (243 фарс) 
(Экспромт) - 
Мыхуыргонд цæуы Дауыты* къухфыстмæ гæсгæ фыц- 
цаг хатт«(Ф. Музея осет. лит. им. К., Хетагурова, кор. 5, п. 4). 
Æмдзæвгæйы бын фыст: 13 август, 1912 аз, Дзæуджыхъæу. 
«ЧЫРЫСТИ НЫН ЗАГЪТА» (243 фарс) 
Мыхуыр æй кæнæм фыссæджы къухфыстмæ гæсгæ фыц- 
цаг хатт (Ф. музея осет. лит. им. К. Хетагурова, кор. 5, п. 4). 
Кæд фыст æрцыд, уый автор нæ бæрæг кæны. 
275 

КУАДЗÆН (244 фарс) 
Мыхуыры цæуы Дауыты къухфыстмæ гæсгæ фыццаг 
хатт (Ф. музея осет. лит. им. К. Хетагурова, кор. 5, п. 4). 
Æмдзæвгæйы бын фыст: 1912 аз. Дзæуджыхъæу. 
СЕКЪАИÆН (244 фарс) 
Мыхуыр æй кæнæм фыссæджы къухфыстмæ гæсгæ (Ф. 
музея осет. лит. им. К. Хетагурова, кор. 5, п. 6). 
Æмдзæвгæйы бын фыст: 10 июль 1915 аз, Алагир. 
Фыццаг хатт мыхуыры фæзынди журнал «Чырыстон 
цард»-ы (1915, № 8, август, 98 ф.). Хаст æрцыд 1960 азы 
æмбырдгондмæ дæр («Ироны сагьæс», 216—217 ф.ф.). 
К^ОСТАИÆН (245 фарс) 
Мыхуыргонд цæуы Дауыты* автографмæ гæсгæ (Ф. музея 
осет. лит. им. К. Хетагурова, кор. 5, п. 4). 
Æмдзæвгæйы бын фыст: • Дзæуджыхъæу, апрелы 21-æм 
бон, 1911 аз. 
Фыццаг хатт мыхуыры рацыди журнал «Хуры тын»-ы, 
1912 азы, № 2; уый фæстæ* — æстæм æмæ фарæстæм кълæ- 
сты «Ирон литературæйы» хрестоматиты. Æмдзæвгæ каст 
уыди чиныг «Ирон сагьæс»-мæ дæр (1960, 217—218 ф. ф.). 
БÆЛÆСТЫ ТÆРХОН (245 фарс) 
Мыхуыр æй кæнæм авторы къухфыстмæ гæсгæ (Ф. музея 
осет. лит. им. К. Хетагурова, кор. 5, п. 4). Æмдзæвгæйы бын 
бæрæггонд: 
1908 аз, августы 31 нымæц, Хърупсы-хъæу. 
Фыццаг хатт мыхуыргонд æрцыд 1960 азы («Ироны 
сагъæс» 210—211 ф. ф.). 
276 

ФЫНДЗ ÆМÆ К^ÆХТÆ (246 фарс) 
Мыхуыры цæуы фыссæджы авторрафмæ гæсгæ (Ф. музея 
осет. лит. им. К. Хетагурова, кор. 5, п. 6). 
Æмдзæвгæйы бын фыст: декабрь, 1915 аз, Дзæуджыхъæу. 
Фыццаг хатт мыхуыргонд æрцыд 1960 азы («Ироны са- 
гъæо, 213—214 ф. ф.). 
УÆЗДАН ХАЛОН (247 фарс) 
Мыхуыр æй кæнæм Дауыты къухфыстмæ гæсгæ фыццаг 
хатт (Ф. музея осет. лит. им. К. Хетагурова, кор. 5, п. 4). 
Æмдзæвгæйы кæрон бæрæггонд: 1908 аз, сентябры 7-æм 
нымæц, Хърупсыхъæу 
УАЦХЪУЫДТÆ, 
ТАУРÆГЪ 
НÆ ЦАРДЫ САГЪÆСТÆ 
АБЫРÆГДЗИНАД ЦÆГАТ ИРЫ (251 фарс) 
Фыццаг хатт мыхуыры рацыд журнал «Æфсир»-ы (1910 
аз, № 12, 10—11 ф. ф.). Уаихъуыды бын Дауыты фæсномыг— 
«Хъоло». 
Ам мыхуыргонд цæуы журналы текстмæ гæсгæ. 
277 

ЧИНЫДЖЫ ИС: 
Дзуццаты Хадзы-Мурат. Ироны сагъæс — 
Ирыстоны сагъæс (Раздзырд) ... 3 
Пъесæтæ 
Æз нæ уыдтæн — гæды уыди . . . 42 
Дæсны 72 
Уарзæттæ 197 
Арвистон 
Хыл 222 
Бæрцæй нозт , . . . ’ . . . — 
Къабаччы 223 
Хуыцау та ратдзæни — 
Суды 224 
Ирон æмæ кæсгон — 
Фæхæры йæ, нана! 225 
Раст загъта 226 
Уауу, марыс мæ! . . . . . — 
Бирæгъ, нæ лæг! — 
Адæмы мыггаг цæмæй сыскъуыйдзæни . 227 
Сауджыны хабар . . • . . — 
«Паддзах нал ис...» 228 
278 

«Иу лæгæн...» 228 
«Мады фæдзæхст...» _ 
Æмдзæвгæтæ 
Сагъæс 230 
Зæрдæйы фæндон 231 
Рухс ранмæ 
«Гъей, хъæздыг, уый куыд кæныс» . . 232 
Кæмæн цы 233 
Цардæй 234 
Хърупс 
«Кæд разы нæ дæ дæ бæстæй» . . . 235 
Бæласы хæд бын 236 
Дидинæг . . 
Зæй •••..... 237 
Уалдзыгон боны 238 
Хуым 239 
Ног бон. 1912 
Тæхуды 240 
Сагъæс 
«Дæ уындмæ куы бакæсын, уæд...» . • 241 
Н. Г 242 
Фыдсылмæ 
Ципæйæн 243 
«Чырысти нын загъта» 
Куадзæн г 244 
Секъайæн 
Къостайæн 245 
Бæлæсты тæрхон 
Фындз æмæ къæхтæ 246 
Уæздан халон 248 
Уацхъуыдтæ, таурæгь 
Нæ царды сагъæстæ... Абырæедзинад Цæ- 
гæт Иры 250 
Хист куыд ныууагъдæуа 252 
279 

Сау цухъхъа . 
Гасситы Афæхъо . 
Цы кæнын нæ хъæуы? 
Чырыстийы тых (таурæгъ) 
Фиппаинæгтæ . 
ДАВИД ГРИГОРЬЕВИЧ КОРОЕВ 
ПРОИЗВЕДЕНИЯ 
Пьесы, стихи, статьи и легенды 
на осетинском языке 
Второе дополненное издание 
Редактор Л. Е. Валиев 
Художник X. Т. Сабанов 
Художественный редактор В. А. ВиОжелов 
Технический редактор А. В. Ядыкина 
Корректор Э. Дз. Баликоева 
ИБ № 1263 
Сдано в набор 12.01.90. Подписано к печати. 12.03.91. Формат бумаги 70х90’/зг. 
Вум. тип. № 1. Гарнитура шрифта школьная. Печать офсетная. Усл. п. л. 11,28. 
Усл. кр.-отт.. .11,48. Учетно-изд. листов 10,03. Тираж 3000 экз. Заказ № 594 
Цена 90 коп. 
Издательство «Ир» Государственного комитета• Северо-Осетинской ССР по де- 
лам издательству полиграфии и книжной торговли, 362040, г. Владикавказ, 
проспект Мира, 25. 
Кцижиая типография им. В. А. Гассиева Государственного комитета- Северо- 
Осетинской ССР по делам издательству полиграфии и книжной торговли, 
362011, г. Владикавказ, ул. Тельмана, 16. 
. 254 
. 256 
• 258 
. 268 


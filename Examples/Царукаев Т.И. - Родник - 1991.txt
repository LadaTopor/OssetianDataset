икъатпи 
еэдьдон 
5Й5 
ДЗÆУ^ЖЫХЪÆУ «Ир» 19^1 

84 Осе-1 
Ц40 
Цæрукъаты Т. И. 
Ц 40 Суадон. Æмдзæвгæтæ Дзæу- 
джыхъæу: И|р, 1991. — 52 с. 
Царукаев Т. И. 
Родник 
Стихи 
15ВЫ 5,7534-0370-0 
Основная тематика стихов этого сборника— 
любовь к Родине. 
Поэт размышляет о судьбах своих современ- 
ников. 
4702470000—20 
53—91 84 Осет 
Ш31(03)—91 
15ВЫ 5-7534-0370-0 © Царукаев Т. И., 1991 

АДÆМЫ ФАРН 
Хуры зынг æндажы зæхх, 
Зæхх ныскъуыдтæ, рандыдта тыхулæфт. 
Зæхх ысдойны, нал фæразы зæхх 
Судзгæ хурæй. 
Цыма хъуысы уæртæ хуымæй: 
«Сæфæм дойныйæ, рауар, къæвда, тагъддæр...* 
Фæлæ аржæй нал хауы æртах дæр, 
Æвзартæ лæууынц æрхуымæй. 
Бурхнл фсстад хуымы цъæх ысгæллад, 
Цыма дард балцы ныффæллад... 
Бампылдн йæ цъæх сыф, 
Тау-æвзартæ баисты æрдæгфых... 
Æз мæхи цард уыцы ’взартыл барын, 
У мæ хъысмæт уыдоны æнгæс. 
Адæммæ мæ царддæттæг тых арын, 
Сты мæ тыхсты стыр ныфсы фæрæз. 
Се ’мцыдæй фæиппæрд дæн, гъе уæд 
А зæххыл дæр нал уаид мæ фæд. 
3 

УАЛДЗЫГОН БÆЛЛИЦ 
Цин æрхæссы мах зæрдæтæн уалдзæг, 
Нал фенкъарæм сагъæстæ, нæ тыхст. 
Циндзинад у зæрдæйæн йæ уазæг, 
Хуры тынау зæрдæйыл ныттыхст. 
Рпуы ногæй райгуырдысты монцтæ, 
Мæргъты зарæг — уалдзыгон бæллиц. 
Зæрдæ^ ды нæ æрдзы стыр фæлгонц дæ,— 
Риуы равзæрд уалдзæгæн йæ билцъ. 
ЗÆХХЫ ФАРН 
Зæххы куысты руаджы 
Абон дæн сæрыстыр. 
Сахуыр дæн кæд раджы 
Уæпгты дудгæ рыстыл. 
Бакусын мæ уырзтæй 
Саумæр зæхх, ыстыр хуым... 
Чи дæтты æгуыстæй 
Фæззæджы ыстыр хуын? 
Цæхх, кæрдзын — мæ бæркад, 
Фидауынц мæ фынгыл. 
Кусон кæд,— æцæг кад 
Уæд вæййы йæ тынгыл. 
Цæхх, кæрдзын — лæджы фарн, 
Йе ’нæхин фæллой у. 
Цæхх, кæрдзын — лæджы ’фсарм, 
Йе стыр ныфс-æнцой у. 
Кусын зæхх мæ уырзтæй,— 
Зæрдæйæ у хъармдæр. 

Нæй, мæ хур, æгуыстæй 
Уды фарн, æфсарм дæр. 
ГÆДЫ ÆМÆ МЫСТ 
«Ма 'уУæнДУт гæдытыл...» — рагæй дæр фæдзæхстон. 
Ма зæгъут: «Мæ ных,ас ацы ран фæгæды...» 
Паддзахады исбон хъахъхъæнæг уыд Гæды^ 
Æмæ дардта уæхскыл ифтыгъдæй фæндзæхстон. 
Номхыгъдæй дæр давджыты зыдта! 
Иу дзы фыр хæрдæй ныддæнгæл, бакæс-ма: йæ 
хуыз... 
Гæды скодта йемæ афтæмæй æмдзæхдон, 
Мыстæн кодта сусæгæй æххуыс, 
Иумæ уыди алкæддæр сæ куыст: 
Уæрстой давæггаг та иу уымæл ныккæнды... 
Зилы ифтыгъд топпимæ цъæх гæды — 
Исбон хъахъхъæнæг... 
Æмæ давы, цас æй фæнды,— мыст... 
ФÆЗЗÆГ 
Фæззæг у ныр... Куыддæр ныууæззау, 
Цыма йæ дугъы уадæй бон. 
Æрæнцад айнæгыл пæлæзау 
Цъæх мигъ... Бæзджын æмæ æнгом... 
Æгомыг — хъæд... Лæууы æнкъардæй, 
Фæмынæг мæргъты ’хситт, сæ зæл. 
Фæцух и хъæд сæ тъæлланг зардæй, 
Бæлæстæ ’нкъард... дымгæйы змæлд... 
Згъæлынц бæлæсты сыфтæртæ 
Сындæггай... ’взист доны тылдау. 
Лæууынц гæмæхæй фосхизæн уæтæртæ, 
Фæзынди хуымты фæззыгæнд — цъæх тау, 
5 

ÆФСЫМÆРОН ЦÆДИС 
Хæлар зæрдæты ис 
Æфсымæрон цæдис — 
Уый у нæ бон, нæ ис. 
Хæлар зæрдæты тых 
Кæны знагыл тых. 
Хæрын нæ зæххæй ард: 
Хæлар зæрдæты цард, 
Дæуыл нæй сисæн къух, 
Дæ сæраппонд æдзух 
Кæндзынæн тох, фæллой. 
Цæмæй мæстæй мæлой 
Фыдгултæ дæр, знаг 
ÆнæмæнГ дары ’взаг 
Æмæ ныл кальгмарг, 
Куыд фехæла нæ уаг... 
Хæлар зæрдæты ныфс, 
Ды размæ мах кæныс 
Æфсымæртау, æцæг 
У тынг фидар нæ цæг. 
Æмæ нын цудæн нæй, 
Нæ тæрсæм уад, зынæй... 
Хæлар — нæ заман-дуг, 
Уый у нæ зонд, нæ туг. 
Кæрæдзиуыл хæцæм 
Æфсымæртау: сЦæцæн, 
Мæхъæл, нæ Ир, Кæсæг... 
Кæ амонд, цардхæссæг 
У стыр, цытджын Уырыс, 
Иæ хур’ скаст, нæ ныфс. 
^ЗХХОННЬЮ 
ДыглГæ комы стырындз, 
Райдыдта къуыззитт. 
Уары арвы «пырындз» — 
6 

Урс лæхурæг мит,— 
Арвы митын пуци... 
Айнæджы стыр рындз 
Митуардæй ныббуц и... 
Зымæг... Урс — йæ пæлæз, 
Айтыгъта йæ дард. 
Уазал футт — йæ хъæлæс, 
Зымæг хæхты ’рцарД. 
САГЪÆС ÆМГАРЫЛ 
Æз зонын, цы у нæ царды маст æмæ худæг, 
Кæм и зæрдæрухс, уым ис амонд, цин. 
Ис царды арты зынг, ис æртхутæг... 
Ис хæрамдзинад, 
Ис сайд æмæ хин... 
Фæлæ ууыл æз нал кæнын ныхас дæр, 
Æз домын иудадзыг рæстдзинады уаг. 
Æз мæхи царды цинæй никуы æфсадын раздæр, 
Цæмæй дзы ме ’мбал ма баззайа хъуаг. 
ПОЭТ НÆ УЫДИ ХÆСТЫ 
Поэт нæ уыди хæсты, 
Зæгъынц дзы: бадт кæмдæр 
Сæтæлæгау æмбæхстæй, 
Ныфснайдта арф йæ сæр. 
Нæ йæм хъуыст дæнг, гæрах,— 
Нæ туг куы калдтам мах. 
Дæрæн куы ’рцыди знаг, 
Куы йын фестæм йæ фаг, 
Фæзынди уæд лыгъд лæг: 
7 

Йæ дзаума — ног, сыгъдæг; 
Сырх рус æмæ хæрзхаст, 
Æвæлмæцыд, æдыхст, 
Йæ дзыкку — зулмæ фаст... 
Уæд райдыдта фыссын: 
«Мæ зæрдæ хæстæй — рыст, 
Æнæкæрон — мæ зын, 
Фыдгулмæ стыр — мæ маст...» 
Уæлахиз ныр йæ цæсты 
Скадджын, кæны йыл махау цин. 
Фæлæ йæ бынаты, йæ бæсты — 
Мæ пъирийыл хæцин. 
ПÆХЪÆЧЫ КЪАМИС 
Фæзынди иу базæмæ къамис, 
Йæ куыст ын хъуамæ кодтаид бæрæг. 
Йæ хицау афтæ тынг нынкъард ис — 
Æмæ дзы нал уыд адæймаг бæрæг. 
Куыддæр фæкъуырма и, фæкъуытты, 
Йæхиуыл нал уыди йæ уаг. 
Фæлæ дын ку’ ацахсид йæ хъуыды: 
(Фыццаг хатт ын нæ уыд, мыййаг) 
«Хъæуы та ам дæр бацархайын зондæй. 
Хъæудзæни фынг: нæртон хæрд æмæ нозт.— 
Лæг нал зылд с’алывæрсты сонтæй,— 
Уыдзæн та адонæн дæр хос...» 
Æмæ сæм ресторанмæ басидт, 
Цæуы йæ хъуыддаг: сразы сты, бæгуы... 
Æмæ сын уым сæ цæрæнбонтæн басидт, 
Дæтты сын нуазæнтимæ сгуы... 
Ай-гъай^ фæхъæлдзæгдæр Пæхъæч дын 

Йæ зæрдæ байдзылди, фæруХс: 
«Æнæмæнг ме ’нгуыр та фæхæцыд..» 
Рæвдз кодта алы бон дæр ус 
Фынгтæ æд нозт æмæ æд минас, 
Æрвылбон кусарт уыд цæттæ. 
«Нæ федтам ахæм бæркад мин аз...» — 
Дзырдтой дын къамисы уæнгтæ. 
Сæ куыст скодтой лæджы хорз кой, 
Сæ цуры алы бон дæр — хæрд. 
Йæ уæхск-иу фысымæн æрхостой: 
«Нæ дæм æрхаудзæни æфхæрд...» 
Цы хъæуы, ахæм гæххæтт арæзт 
Æрцыди се ’хсæн, уæдæ куыд! 
Нæ фысым цыма ногæй айрæзт — 
Пæхъæчы ма æндæр цы хъуыд! 
Æмæ дын диссаджы лæвæрттæ 
Куы скæнид къамисæн... 
Дзырдтой: 
«Нырæй фæстæмæ стæм хæлæрттæ», 
Кæрæдзи «туг хæстæг» хуыдтой... 
«Дæу тыххæй бакæндзыстæм алцы, 
Хæрзбон... дзæбæхтæ уал нын ут...» 
«Фæзынут та-иу искуы балцы, 
Салам уæ бинонтæн зæгъут...» 
Йæ мидбылты сæм худт... 
СУАДОН ÆМÆ ЦЪЫМАРА 
Æмбыд цъымара ирд суадоныл худт: 
— Дæуыл цæуылнæ ис цъæх худ, 
Мæнау цыллæ дзыкку хъуынайæ 
Ды ’ххæст цæуылнæ дæ, зæгъ-ма йæ? 
Фæдæн æз уазæгуарзон цад, 
9 

Цæрынц мæ хъæбысы æнцад 
Дьжджырдзых^ хъоппæгцæст хæфсытæ — 
IIгс Доябеттырты буц чызджытæ. 
Мæ сæрмæ — къогъо-мигъ фæлмытæ, 
Мæн хъахъхъæнынц дзыгъуыр кæлмытæ... 
ФÆРВ ÆВИ ТÆРС 
Цымыдисæй мæ, чи зоны, фæрсут: 
«Хуыздæр сæ чи у — тæрс æви фæрв суг? 
Кæд сын сæ фæздæгæй тæрсут!...> 
...Фæрз цалынмæ йæ фæздæг калдта, 
Цыма кæуæгау кодта раст — 
Пæ доп цъысцъысгæнгæйæ хъардта. 
Уæдмæ дын сыгъд фæци тæрс суг, 
Æмæ йæ цæхæр зынг цæстытæй каст. 
Уый фæрвыл мндбылты куы худт. 
Уæддæр ма калдта фæрв йæ пиллон, 
Скъгефта Г»æ рæуæг дымгæйы футт, 
Сынтондæр хиалаиæ счъиллон. 
ИУ ПОЭТ 
«Рæзут, сабитæ — нæ хуртæ, 
Уарзол бæстæйы хъжбултæ! 
Уæ уæ фæхъхъау уон æз та!» — 
Афтæ-иу поэт фыста. 
Фæлæ цыд æдзух сæ хъыджы: 
Хъазыи сæ нæ уагъта уынджы; 
Кæртæй, тыргъæн сæ сырдта. 
«Рып уæ фесафæд!» — дзырдта. 
10 

МАРГ 
Лæг йæ царды хъуамæ уа æмбаргæ; 
Æз нæ тæрсын знагимæ хæстæй^ 
Æз фыдгулæн ницы кæнын баргæ — 
Уый вæййы йæ тæккæ сæрæй маргæ! 
Æз нæ тæрсын калмы цæф, хæстæй — 
Æз тæрсын козбау æвзаджы маргæй. 
САУ ХЪÆНДИЛ 
Фаджысы цъуппæй дын 
Сау хъæндил уаллонмæ дзуры: 
— Ныронг куыд хастон мæ сæрмæ 
Æрлæууын дæ цуры? 
Хурмæ мæ фæнды! 
Хæрзбон уал гъе нырæй фæстæмæ! 
Сау хъæндил стахт, æмæ... 
Фаджысыл абадт фæстæмæ! 
«РАСТ ЛÆГ» 
Тæрхондоны рахастой тæрхон: 
«Ахст лæг нал цæуы зылынгонд, 
Йæхи сыгъдæгæй алцæмæй æвдисы...» 
Уый закъонæй ысраст и, 
Æмæ йæ хæдзармæ фæраст и! 
Уæд адæм бацыдысты дисы: 
«Гъе уый, дам, дын тæрхон... 
Æргом давæджы раст лæг хон?!» 
Хъуыддаг кодтой рабар-бабар 
Æадæ райва.з-байвдз, 

Уалынмæ дын рабæрæг и хабар: 
Чи у прокурор Бæппу? — 
Ахст лæгæн йæ хæстæг къабаз — 
Йæ усы ’фсымæры лæппу!.. 
ГОГИЙЫ ÆМБИСОНД 
Æрцыди базарадæй тард 
Гоги... Æмæ цымæ 
Рæстмæ кусæг цы кодта? 
Лæууыди къæрныхтæй уый дард^ 
Кæйдæртау давæггаг нæ хордта, 
Нæ хаста хицауæн гæртам... 
ДОМБАЙ ÆМÆ АРС 
Домбайы, 
Арсы 
Кæрæдзиуыл цы бæтты?.. 
Дыууæйæ дæр куыстой зынгæ бынæтты, 
Уыдысты рагæй дæр æмбар, 
Æрдхорд æмæ лымæн... 
Фæлае... 
Кæрæдзийы «дæлбар»,— 
Сæ фæтк уыд ахæм: 
«Æз — дæуæн, 
Ды — мæнæн...» 
Æмæ, дам, чи цы кæндзæн махæн?.. 
Сырдтæн сæ хъæлæба, сæ хъæрмæ 
Сæ хъус æппындæр никуы дардтой, 
Сæхи хъуыддæгтæ царды тардтой. 
Кæсæнт уал тæрхъустæ æнхъæлмæт 
Нырма сæ зондахаст — хъуыдыды... 
Нæ дзырд нын чи исы æфхæрдмæ! 
12 

Нæ кæсæг, дæхæдæг æй æмбар 
Мæ ныхасæн йæ хъуыды: 
Нæ уагътой лыстæг сырдты 
Минас-хæрдмæ, 
Нæ сын лæвæрдтой сæ дзаджджын фынгмæ бар. 
МÆЛÆТЫ УАЙДЗÆФ УДÆГÆСТÆН 
Мах алкæддæр æмби,сондæн хæссæм 
Нæртон лæджы æхсар. 
Лæг ку’амард— 
Иæ хорздзинæдтæ сбæрæг сты уæд: 
«Уыд кадджын адæмы æхсæн, 
Уæздан æмæ хæдæфсарм... 
Лæджы тыххæй йæ сæр æрхастаид фæрæтмæ...» 
О, афтæ дæр фæуæд, 
Фæлæ ма байхъусут мæлæтмæ: 
«Уæ зæрдыл алкæддæр лæууæд — 
Æз алкæмæн йæ уды гæс дæн. 
Мæ дзырдæй къахут уæлмæрдты ингæн, 
Æз уайдзæф кæнын удæгæстæн: 
Цæргæйæ аргъ кæнут лæгæн! 
Уæ ныхас уын йæхæдæг дæр куыд хъуса, 
Йæ цард дæргъвæтиндæр кæндзæн, 
Уыдзæн уæ пайдайæн уæд кусаг, 
Фылдæр уæ амондæн цæрдзæн...» 
РÆСТЫЛДЗУРÆГ 
Сырдтæ та иу райсом сæмбæлдысты 
Хъæдастæу æрдузы, кодтой ныхас. 
Худы йæ мидбылты мыдыстæр арс: 
Хицауæн дзурынц кæд иууыл йæ фарс — 
Бирæгъæй, рувасæй нозтхъæлдзæг сты. 
«Ахæм ма басгуыха хицау куысты! 
13 

0 не ’рдхорд сыкъаджын, исты ма зæгъ. 
Цавæр уыдзæни дæуæн та дæ рæгъ?» 
Арсы куы рафауид дкссагæн саг: 
«Махæн у рагæй дæр арсæй тæссаг. 
Лхæмтæ рагæй дæр суринаг сты...» 
Саг дæр дын дыккаг бон нал уыд куысты... 
ЗМИСЫ ХЪЫСМÆТ 
— Æз дæ фидыц,— донæн 
Загъта змис æргомæй,— 
Кув мæ цæрæнбонæн, 
У ныфсхаст мæ номæй. 
Стыр дуртæ къуылдыхтæ — 
Иугæйттæ, æз — ’минтæ. 
Стыр дуртæ — къуылыхтæ, 
Арцтигътæ, къуыпсинтæ...» 
Ивылд дон — мæстыгæр 
Сонт уылæнтæ — схойгæ! 
Æмæ змис фæцыдæр, 
Нал — йæ хъæр, йæ кой дæр!.. 
ДИДИНÆГ ÆМÆ СЫНДЗ 
Хъæугæрон — цъæх фæз... 
Цъæх нæуу 
Байдзаг дидинджытæй... 
Сæ фарсмæ сарæх сындз. 
Сæ цард та, дам, сын адджын нæу, 
От иумæ та цæу’ылнæ фидауынц, 
Цæуылнæ арæхсынц?.. 
Рæхойаг цæстæй сындз кæсы, 
Сырх дидин адджын тæф хæссы... 
14 

БОДЗЫ КÆРЧЫТÆ 
Фермæйы, æвæдза, 
Цас и, цас, кæрчытæ. 
Рагъамад æфснайдæй — 
Урс-урсид æйчытæ. 
У сæ хицау хин лæг, 
Хи нæ кæны риссын 
Куысты... Сайд, фæлывдæй 
Уарзы преми исын. 
Бады карк рæвдуаны 
Æмæ айк æфтауы. 
Бады Бодз та уаты, 
Уый дæр дын «æфтауы» 
Æйчыты нымæцыл, 
Кæм — сæдæ, кæм — минтæ. 
Нæу цæнкуыл, фæлæ, дам, 
Сты гуыбыр йæ синтæ... 
Сайы паддзахады, 
Тынг дзæбæх æй хаты: 
Стыр преми та райсдзæн 
Бодз йæ «хъазуат» куьгстæн, 
Ахæм дзы фæливæг 
Мауал уæд? зæххыстæн. 
Къантормæ æрвиты 
Сайд арæзтæй «Сводкæ». 
Скувы хинымæры, 
Ахуыпп кæны водкæ: 
«Ацы цард, мæ къухæй 
Макуы ахау, уастæн. 
Нæй кæрон, æвæдза, 
Кæрчытæм мæ уарзтæн... 

Мæн фæуæд уæ фыдæх, 
Кæд сымахыл сивон 
Æз мæ зæрдæ искуы... 
Хъуамæ фаг ыссивон 
Хæдзармæ бæрæчет — 
Маргъы дзидза, айк дæр...» 
Бонæи-бонмæ кодта 
Уыдон нымæц къаддæр. 
Уыд ын преми рагæй 
Стыр æфтиаг йæ мыздыл. 
Уымæн у æнувыд 
Афт® тынг йæ куыстыл. 
Хæдзармæ мæцъисæй 
Схойы стыр æичытæ. 
И# скъæт та, дам, байдзаг, 
Давæггаг кæрчытæй. 
Хъа-хъа... 
Хъи-хъи... 
Хъо-хъо... 
Й’ амæттаг сты Бодзæн. 
Уый та сын рæхджы бон 
Се сгуытæ ыстондзæн... 
КÆРЦЫ ХЪЫСМÆТ 
Хъæуы, дам, алцæмæндæр бæрц... 
Æцæг у хабар, чи ма ’ууæнды фынтыл: 
Кæмæдæр уыд фысдзармæй кæрц, 
Кæддæр ын дис кодтой йæ уындыл 
Нæ сыхы хистæрæй-кæстæрæй,— 
Уыд митау урс йæ хъуын æмæ йæ царм, 
Зымæджы дардта адæймаджы хъарм. 
Цыма-иу рахызт митын лæг къæсæрæй... 

Фæлæ йæ хицау ку’ ахицæн йæ цардæй, 
Цæмæй уыд кæрц та уый æнхъæл 
Æмæ кæй баззади дзæгъæл. 
Лæзæрыд къуымы иунæгæй, æнкъардæй, 
Фыхти йæхимидæг фыр мæстæй 
Æнæфæкæсæгæй, æппæрстæй: 
Уымæл ран, нæ йæм цыди уæлдæф дæр, 
Нæ йæм каст хур, нæ йæ рæвдыдта бон дæр. 
Уый ферох бинонтæй бынтондæр, 
Æмæ йыл схæцыди хъуына. 
Цæуын уæд байдыдта йæ тæф дæр — . . ., 
Цыма уыд маргхæссæг «хъылма»... 
Уæд æм фæкомкоммæ и чидæр 
Сæ бинонтæй, æлгъгæнгæ дын æй систа: 
«Цæмæн згъæлы уæд йæ фист та?» 
«Дзæвгар фæхуыссыд ыл нæ гæды, 
Куыннæ йæ кодтаид хуылыдз дæр»,— 
«Йæ тæфæй улæфæнтæ ’ргæвды»,— 
Иæ ныхас баппæрста сæ чындз дæр. 
Лæдзджытæй йын йæ фæдджитæ ныттыгътой 
Æмæ йæ фаджысмæ нынтъыхтой... 
БОДЗ ÆМÆ ГОДЗ 
Уый у æцæгдзинад, у факт: 
Уæхæдæг хъуыддагмæ кæсут, 
Æмæ йын раст тæрхон хæссут: 
Нозт Бодзæн расайдта инфаркт, 
Уæд Годзæн та — инсульт. 
МАДЫ ЗÆРДÆЙЫ КОНД 
«Рагон бутъро, къозойы хæррæгъ»,— 
Иу фыдгуырд йæхи мады хуыдта. 
Мад та йын уæд ног хæдон хуыдта, 

Рауадзы хæрдгæ æндахы рæгъ... 
Уæд йæ цæссыг сусæгæй куы уад,— 
Риуы сыстад масты дымгæ, уад... 
фæлæ зæрдæ хинымæр дзырдта: 
сО, дзæбæх мын уай»,— æмæ куыдта. 
ХУЫ — КÆРИГÆС 
Вæййы, дам, хаттæй-хатт хуы дæр 
Æрмæрин нартхорæн кæригæс. 
Йæ куыст, дам, райдайы куыддæр, 
Уæд кæри нал вæййы йæхи ’нгæс. 
Каед зыдта бырынкъджын та ’фсарм: 
Æдзухдæр бæркадмæ æфсæры, 
Ысбады кæрййæн йæ сæрыл. 
Лæвар хæлцæй дымсы йæ царм. 
Цыма фæцæй мæлы сыдæй: 
Цы ’фты йæ къухы, 
Уый æмпъухы 
Æхсæв йæ хæдзармæ зыдæй, 
О, æрдзæй хуытæ тынг зыд фесты! 
О, ахæм Ъсъалагъур кæм и! 
Æрдавгхæрдтытæй хуртуан фесты, 
Дзæгæрæг æфсирты кæри... 
Мæ ныхас ма ’мбарут зыгъуыммæ — 
Цы хъавын ацы ран зæгъынмæ: 
Уæ исбон хъахъхъæнут хуы-гæстæй 
Сæ хуызæн адæймаг æнгæстæй. 
СÆРДЫГОН РАЙСОМ ХЪАРМАНЫ 
Æз хъусын мæргъты зард — 
Æнусон æрдз та райхъал. 
Æз уарзын сæрддон райсомтæ уымæн. 
13 

0 ирдГæ бон, дæ зæрдыуаг та райхал, 
Æвналы цæсгоммæ дæ сатæг уылæн* 
Хъуыдыты барц та абадт хуры тыныЛ, 
Сæумæйæ хæхты ’рдæм фæтæхы: 
Æхсæвы сатæгдзыд æртæхыл 
Фæрдгуытæй хуры цæст фæзыны... 
Æз уарзын хурыскаст, йæ тæмæн нуазын ронгау^ 
Тындзын æз хурыскастмæ уымæн. 
Суанг сабибонтæ æмæ ’взонгæй 
У хурыскаст мæ лымæн. 
Сæуæхсид та у алкæддæр сырх базыр, 
Æмæ дæтты мæ зæрдæйæн йæ хъарм ад. 
Тæхы гæлæбу... уыгæрдæны хъазы, 
Зыны мæм дæлбыл мæ уарзон хъæу, мæ Хъарман. 
Йæ рæзты згъоры цъити гуырæн уадздзаг,— 
Кæсагбадæн, мæ сагъæсхæссæг Урсдон. 
Нæ мыл кæны, нæ, ахæм бон фыццаг хатт, 
Уый у мæ царды райдайæн — æнусой* 
РÆМПÆГ 
Рæмпæг радардта йæ сæр йæ агъудæй, 
Дзуры афтæ уый сæтæлæгæн: 
— Хайджын нал дæн адæймаджы бахудтæй, 
Ракæс^ мæтæй æз ныттæнæг дæн... 
Нал хæрдзынæн уымæн æз йæ дзаумæттæ, 
Хъоды — худыл, стæй зæлдаг хызыл... 
Фаг — нырма мæ тых æмæ мæ амæлттæ,—"’" 
Зæгъгæ, рæмпæг сцæйхылд гауызылГ 
19 ’ 

ГЛАУКОМÆ 
Гæртамхортæн сæ тæккæ тъуз ыссис. 
Æнæ гæртам, о, цас хауы йæ удæй! 
Æмæ фæтынг вæййы йæ рисс, 
Йæ зæрдæ нал фæкæсы коммæ... 
Æхцайæ нал зоны æфсис, 
Æмæ сырх тумантæн сæ уындæй 
Уый расайдта цæстыты низ — 
Æнамонд низ — 
Глаукомæ... 
ХАБОС—РЬШЧЬШДОНЫ 
Рынчындон... Хабосæн — 
. Хъарм, фæлмæн хуыссæн. 
Ахæм бынат уарзы. 
Ц’ амал кæны хосæн? — 
Хосы бæсты нуазы 
Алы хъьглма, сæн 
Тынг дзæбæх æмбары — 
Нæу рынчын Хабос: 
«Судзинæй мæ буары 
Мауал уадзут хос...» — 
Хинымæр — йæ хъуыды... 
Сусæг у, æмбæхст. 
Нæу æвзонг^ хъуыдыды. 
Дардуынаг — йæ цæст. 
Кæд фæзыны дохтыр — 
Райдайы хъæрзын. 
Æмæ схæцы охтыл: 
«Улæфт мын фæзын. 
20 

Ам мын афтæ риссы,— 
Сонт митæ, бæгъ-бæгъ,— 
Авæрут мын исты, 
Исты хос — дзæбæх...» 
Афтæмæй таблеткæ 
Никуы цыд хъуыры. 
Уый бæсты къафеттæ 
Сусæгæй хæры. 
Фехсы дын йæ хостæ 
Гом рудзынгæй дард. 
Хорз кæсы Хабосмæ 
Рынчындоны цард. 
Карк та циу Хабосæн! 
Иу хæрдæн — йæ рад... 
«Фаг цæхх нæй уæ борщыл, 
Катлеттæ — æнад». 
«Бахордта йæ бынтæ!» — 
Рынчынтæ зæгъынц. 
Хиуæттæ дæр хуынтæ 
Алы бон хæссынц. 
Дыргътæ — фаг, уæлибæх — 
Сойы ’вдылд... фыдджын. 
Дзурынц: «У тæригъæд, 
Тынг тыхст у, рынчын...» 
Федде вæййы уынгмæ, 
Раст цыма сырд у. 
Тезгъомæ цæуынмæ 
Диссаджы цырд у. 
Палатæйы мардау 
Афæлдæхы раст. 
Хъуыддæгтыл æххæссы, 
Йе ’мбалæн фæдзæхсы: 

«Дохтырыл мæ м’ ардау — , 
Скæндзæн та мын маст...» 
«Циу мæ низ? — æрхаты 
Дохтырмæ Хабос. 
«О, дæ низы хаттæн 
Ницы нæм ис хос. 
Куыстæй хи æмбæхсыс, 
Фод дын ам æгъгъæд... ’ 
Сæрмæ йæ куыд хæссыс? — 
Сайыс та гæххæтт...» 
Хос цы ис йæ «низæн»? — 
Хос та йын куыд нæй! 
Рынчындæттæ хизæм 
Ахæм «рынчынтæй». 
ÆЛХÆД ДИПЛОМ 
Уыд фыццаг картофласæг, æвгæнæг... 
Уый фæстæ — халсартæ уæйгæнæг. 
Райдыдта сæ уындæй кæд æлгъæд... 
«Фæуæд мын ацы куысты дæр æгъгъæд»,— 
Загъта хинымæр... 
Æмæ сси директор 
Ресторанæн... 
Давæггаг — йæ диплом, уыд æлхæд. 
Йæ хион разынд институты ректор: 
Сарæзта йын — ахуыры гæххæтт. 
ФАВИДЫ «ХÆЗНАТÆ» 
Æнæмæнг, царды хъуамæ кусæг уæм... 
Фæлæ цы ’рцыд Фавидыл та? 
Уый къахы цалдæр боны уæрм 
-*4 

Йæ къухы бел куыд фидыдта! 
Æрцæвы ломæй, стыр дурыл,— цæхæр... 
Цъыкк-цъыкк кæны йæ цæсгомæй йæ хид. 
Фæлæ нæ уадзы куыст Фавид, 
Хæссы тæскъæй æддæуæз мæр, 
Йæхицæн дзуры хинымæр: 
«Куы ссарин уыцы хæзнатæ-сызгъæрин, 
Уæд горæты бæргæ æрцæрин, 
Цъæх сæртæ аскъæрин бæрзонд... 
Мæхæдæг афтæ ас нæма дæн, 
У ме ’фсин дæр нырма æвзонг... 
Сæрбæттæн балхæнин мæ мадæн, 
Мæ фыдæн дæр фæкæнин хай. 
Мæхицæн машинæ — ай-гъай... 
Уæд мæм хæлæг кæниккой адæм». 
Æхсæвæй-бонæй къахы зæхх 
Фавид... Куыннæ зоны фæллад? 
Куы йыл фæуары митын зæгъ, 
Куы йæ фæхойы дымгæ, уад. 
Уæд.ды.н æм иу чидæр фæзынд: 
«Дæхи цы хурхæй марыс, зæгъ, 
Цы зджилыс дзæгъæлы ам зæхх? 
Мæ ныхас хъазæн уыд, сæлхæр, 
Æндæр кæцæй ис ам ныгæд 
Æвзист, сызгъæрин кæнæ згъæр. 
Уыди ам раджы Ногъайты уæлмæрд...» 
Фавид дæр къахт уæрмы лæууыд, 
Ныдздзагъыр цæст, цæсгом та — фæлурс. 
Кæдæмдæр атахти йæ уд, 
Цыма йыл агар и æнус. 
Йæ риуы нал цыди йæ маст, 
Йæ къæхтыл нал лæууыд дзæбæх, 
Йæ быны дзой-дзой кодта зæхх. 
Æрбадт сындæггай... Иу сæры къуыдыр 
Фæци йæ быны — афтæ тынг фæтарст — 
Йæ зæрдæ бахъарм и, мæгуыр... 

«МÆРДГÆС» ХИЦАУ 
Цымц ды бирæгъы æнгæс дæ, 
Фæлæ дæ, чи зоны, цъæх хæрæг. 
Ды хицау дæ, фæлæ «мæрдгæс» дæ, 
Фæзынд дæм оргæнтæй æфхæрæг. 
Дæ митæм дын æппæтæй бар дарæм: 
Дæ куысты дæм æмбæхст уыд «мард адæм» — 
Дæргъвæтин азты мæнг удтæ, 
Сæ мызд сын истай дæхæдæг 
Æмæ-иу удæгæстыл худтæ. 
хъуыппыдаи 
Æнахуыр ран, дам, лæг фынæй нæ кæны... 
Уый раст у, сайд — нæ йæ зонын бæлвырд. 
Сæумæрайсом... 
Медицинон æвронггæнæны 
Хуыссы Хъуыппыдзи — йæ цъупп-тенка æлвыд. 
Кæны хъуырдухæн: нæма ссыди йæ нозт. 
Йæ сæр тъæппытæ хауы, 
Цыма у золочъийæ хост. 
Йæ сæр, дам, рагæй дæр у риссаг, 
Нæ уыди тынг хæрзтæй йæ ахаст. 
Йæ рæсыд цæстытæй куы ракаст, 
Уæд, дам, (куыннæ у уый та диссаг!) 
Æвронггæнджытæй агуырдта бæгæны, 
Арахъхъы сыкъа рог «пъахмелæн». 
Цæмæй, дам, зæгьут уазджытæн фæндараст? 
ГÆДУ 
Æцæг уыд ахæм лæг — Гæду: 
Йæ мады афтæ бирæ «уарзта», 
24 

(Фырт&н та ахæм гуырд кæм бæззы!) 
Нæ зыдта, йае мады гуырæн бон кæд у, 
Йæ номыл иу дидин дæр никуы ’рхаста 
Хæдзармæ... 
Ныр ын йæ уæлмæрд уардитæй æмбæрзы. 
ХÆМХУДЗЙ 
Йу хæмхудзи 
Раст лæгыл æндзæрста арт: 
Кодта ууыл алы рæттæм хъаст^ 
Фæлæ кодта раст лæг растæй растдæр. 
Сау хæмхудзи та хæлæгæй мард: 
Фыр мæстæй фæкъаддæр и йæ ас дæр, 
Нал цыди йæ гуцъайы йæ маст. 
ГУЧЧЫ ФЫРТ ГУГУКК 
У мæ зонгæ рагæй Гуччы фырт Гугукк. 
Сабийæ нæ тылдта уазал доны гукк... 
Буц æмæ уæзданæй рахаста йæ рæз, 
Царды йе ’нцойадæн агуырдта фæрæз. 
Уыд бынтон тæппудтæй йе ’рдзон уд, йæ гуырдз — 
Рахиз къухæй атахт амонæн æнгуылдз. 
Æмæ хæсты заман уый æмбæхстæй бадт. 
Уалынмæ фæзынди диссаджы бынат: 
Немыцæн æмпъыхта боцкъайы уый дон; 
Уый мæхæдæг хъæуы хи цæстæй уыдтон. 
Фриц-иу ын æрхоста цырыхъхъæй йæ рагъ, 
Арæх-иу æй кодтой уым тæрсæн гæрах. 
25 

Банцад хæст... йæ фæдтæ фембæхста Гугукк. 
Уæд дзырдта: «Нæ рад у, ралæууыд нæ дуг...» 
Сæры хъуын ысурс и, зæрдæ та ныссау, 
Дардта уый йæхи та тынг сабыр, фысау. 
Афæлдæхт бынтондæр иннæрдæм йæ Царм, 
Агуырдта йæхицæн ногдæр бынат — хъарм. 
Бахауди бынатмæ^ хорз ранмæ, аецæг. 
(Дзурынц, о, уыди йыл тынг фидар хæцæг). 
Дардта уæд йæхи та хицауады раз: 
Ма йæм хæссой азым, исты рæдыд, лаз. 
Æмæ сси фæзмæгой — тынг дæсны уыди, 
Уæлдæртæн сæ фæдыл дамкъайау зылди. 
Бюрократ дзы рауад, бюрократ тыхджын. 
Сайынмæ дæсны уыд, дзурынмæ^—дзыхджын. 
Афтæмæй фæкуыста къорд азы Гугукк. 
Кодтой йын йæ хъусы хионтæ дæр гукк: 
«Афтæ’ ма кæ, уавæр алцæмæй дæр хынц, 
Хæстæй, дам, фæлыгъдтæ», — афтæ дæ зæгъынц. 
Æмæ-иу ныхъхъус и, бадти-иу æнцад. 
Фæлæ дын æрхæццæ уымæн дæр йæ рад: 
Раппæрстой йæ зæхмæ афтид хъузгау раст, 
Нал ын хъусынц адæм дæр йæ гугукк-уаст. 
КАРЧЫ РÆДЫД 
— Цæй, хæдзарæй ма чи суры 
Ацы цъиусуры^— 
Хинымæры дзуры карк, — 
26 

Фарн нын хæсса а уалдзæг, 
Фæзты апырх дидинты тæфаг, 
Цъиусур абон — мах уазæг, 
Хиуæттæй кæд ничи кæнид загъд*.. 
Фынгыл ын æвæры карк 
Алы минас, нозт дæр уæдæ—фаг, 
Буцдæрæн ын гогызæн — йæ агъд, 
Цас æй хъæуы — уымæй фылдæр хъайла, айк... 
Уазæг разынд фысымæй кæд хиндæр, 
Каркæн бахордта йæхи дæр, 
Стæй ныккодта бæдултæн бынЦагъд. 
ЧИ ИСТА ФЫЛДÆР МЫЗД? 
Ог ахæм закъон никуы уыд царды, 
Никуы уыд фыст дæр. 
Фæлæ... уæддæр... 
Хицаумæ чи хаста дзырдтæ. 
Чи-иу дзы æппæлыд, 
Уыдонæн сæ кад — уæлдæр, 
Истой иннæтæй фылдæр 
Улупа-мызд дæр... 
ХИ ÆВЗАДЖЫ ЗНАГ 
Далæ нæхимæ, нæ хъæуы 
Уыд раздæр ирон æвзагыл хахуыргæнæг 
Нæ мадæлон æвзаджы ахуыргæнæг: 
«Цы ма давы ирон дзырд? 
Елхотæй дарддæр нæ нæ хъæуы...» 
МÆРГЪТЫ ÆЦÆГДЗИНАД 
Дзырдта йæ лæппынæн зæронд цæргæс: 
«Мæ хъæбул, ды дæ æппæтæй дæр мæхй ’нгæс. 
Æмæ мæм хъус, æргомæй дын зæгъын: 
27 

Кæдмæ дæ базыртæ уой цардхъом, 
Уæдмæ дæ хæс — 
Цъæх арвы бæрзæндты тæхын 
Æмæ макуы ферох-иу кæн мах ном, 
Æнæ кæстæртаё цæмæн ма хъæуæм мах та?» 
Зæронд цæргæс уæззау йæ базыртæ сцагъта, 
Æрызгъæлдысты айнæгыл сæ систæ, 
Зæгъы: «Фæрсут уæ хистæрты алы хатт дæр 
зондæй...» 
Йæхи сындæг уæлæмæ систа? 
Æмæ йе ’ккой йæ лæппЫны фæхæссЫ... 
Æвзонг, цырддзаст лæппын бæрзондæй 
Фæйнæрдæм дунемæ фæлгæсы... 
ЦОППАЙГÆНÆГ 
Ныр йæ цæсгом рабæрæг хицау Цопанæн, 
Рацарæзты дугмæ, дам, кодтон хæлæг. 
Зæгъы: «Æгъгъæд у мидбынаты цоппайæн...» 
Йæхæдæг та ныууоцани, 
Раст цыма хæрæг. 
ФÆНДЫРДЗАГЪД 
Хæхты сæрмæ 
Бон сырх базыртыл ыстахт... 
Хæхты уæхсчытыл 
Æрæнцади йæ дари систæй 
Арт-сæуæхсид.. 
Кæрдæгæй æрттивы 
Райсомы æртах. 
Суадæттæ сæ зард-хъæлæба систой, 
28 

Æмæ у ыстыр фурдмæ сæ тахт. 
Арвы къуырф 
Æнæбын фæзау байгом, 
Дунемæ йæ цъæх цæстытæ дары. 
0, куыд бæллиццаг у 
Уалдзыгон цъæх райсом! 
Мингай мæргъты хъæлæстæй фæзары. 
Æз дæуæй цæрæнбонтæм дæн райгонд! 
Бон та хи кæд хуры тынты найы... 
Уалдзæг!.. Уалдзæг!.. 
О, дæ фæрцы мæ зæрдыхатт куы раргом, 
Уымæн кæд цъæх фæлысты фæуайыс 
Цæстытыл зымæг дæр... 
Мæ сагъæсты зынгуарзт 
У дæ урсдзыкку æхсæрдзæнтæн сæ хъазт. 
Ме ’взонг уд кæд иууыл уыдон уацар бацис... 
Ногæй, ногæй 
Хъусы та мæ зæрдæ 
Уалдзæджы фæндырдзагъд, 
Уалдзæгæн йæ зæлтæ... 
Нæй мын, нæй мын 
Уыцы зæлтæй бафсис! 
СÆРД 
Дидинджытæ рæгътыл судзынц. 
Дидинæгау худы Ир дæр. 
Хæхтæй суадæттæ фæрсудзынц 
Æмæ згъорынц сатæг, ирдæй. 
Сæрд æфтауы мæн хъуыдытыл — 
Зæрдæйы кæд рæзы уый тау. 
Хуымты — цъæх нартхор-хъуыдыды, 
Цыллæ къæбила — дзыккутау. 

Хуым, йæ цъæх базыртæ тилгæ, 
Узы цадæг стыр æфсиртæ: 
Раст рæнхъытæй цыма сиргæ 
Рацыд хоры хъазты снмдмæ. 
ГАЛЫ МОНОЛОГ 
«Æз кусæг фос дæн, 
Гал дæн... 
Уыдзæни растдæр: кусæг фос уыдтæн. 
Æхсæвæй-бонæй 
Ауæдзы цыдтæн. 
Нæ дæн æз <>æх, 
Нæ дæн х<æрæг дæр, 
Фæлæ сын.рдгæй дæр æмбал дæн, 
Хæларæй семæ дæн цæрæг, 
Кæрæдзимæ цæмæй кæнæм хæлæг? 
Куыстон, æнæхинæй фæкуыстон, 
Нæ кодтон хицаумæ дæр сонт дзырд, 
Уæддæр æййæфтон цæрæнбонты æфхæрд. 
Æз рагæй ахуыр дæн æфсондзыл, 
Мæ бæрзæй уымæн у æфхæлд. 
Цы гал у кусаг, уый ауæдзы — цæуагдæр, 
Гъе уымæн уади ме ’рагъыл дæр над. 
Зæхкусæгæн йæ цард æмæ йæ уаг дæэ 
Æз хорз зыдтон... 
Æз хорз банкъардтон сау мæрæн йæ сусæг, 
Хуымгæнды улæфт, йæ царддæттæг хъæлæс. 
Æнцойдзинад кæм æвзæрста зæхкусæг, 
Æххуыс ын кодтон алы зынты æз... 
Мæн нал хъæуы ныр ауæдзы цæуын дæр — 
Фæци мæ хуым,.. Ныззæронд и мæ дзывыр. 
Æнцон мын нæу æгуьхтæй кæд цæрын дæр, 
Кæны мæ бонты рухс цыбыр. 
30 

О, адæм, æз ницы хъаст кæнын сымахæй, 
Сымах ныфсæй мæ зæрдæйы тых ис: 
Кæй фæкуыстон, кæй фæластон мæ рагъæй, 
Æрмæстдæр уый сымах тыххæй уыдис. 
Мæ бæрзæй уымæн баззади æфхæлдæй, 
Уырынг-уырынгтæй... уадздзаггай ныссуг!. 
Æмæ цы нæ федтон æфхæрдæй, 
0, ахæм уыди уыцы заман — дуг. 
Фæнды мæ ныр: уæ фæлмæн къухты арм-иу 
Мæ рыст бæрзæйыл ку’ авæриккат хатт. 
Дæттут мын иу тæпп уæ зæрдæтæн сæ хъармæй, 
Цæмæй æнкъарон ногæй-ногмæ 
Æз цардамонды’ ад. 
БОНИВАЙÆН ХÆХТЫ 
Хæхты сæрмæ мæй æхсырфау — 
Ауыгъд, къæдз æмæ фæлурс. 
Скæсæн та чысыл фæсырхау, 
Хæхты сæрмæ скалд йæ рухс... 
Нæй кæрон цъæх арвы фæзæн, 
Айтынг къускарæзт цъæх фынг. 
Коммæ хауы урс æхсæрдзæн, 
Къæйтыл апырх вæййы фынк, 
Сатæг уддзæф комæй-коммæ 
Рог йæ базыртыл тæхы. 
Хæхтæ цагътой дысон-бонмæ 
Урс къуымбилау æврæгъты. -• • „ . 
Æмæ рог тъыфылтæй бадынц 
Хæхты цыргъкъæй пирæнтыл, .•:•"■' 

Райхъал хæхты хъæлæс-уадындз 
Боны рухс — нæ Иры тын.. 
Уæлæ хохрæбын æрмынæг 
Фыййæутты æхсæвон арт. 
Хæхтæн — боны рухс сæ лымæн, 
Райхъал кодта хохаг цард. 
истыхос 
Дæ цæст мын хорздзинад нæ уарзы. 
Хæссыс мæм рагæй дæр фыдæх. 
Фæлæ цæмæй дæн аххосджын дæ разы,— 
Дæ мæрдтыстæн,— 
Гъе уый мын иу хатт зæгъ! 
Мæнæн уæдæ мæ конд æндæр у: 
Æмбæхст хъуыды нæ дарын æз. 
Æууæндын цардыл, 
Адæмыл, 
Фæлтæрыл. 
Сыгъдæг фæллой — мæ уды хæс. 
Дæ сау митæн кæм и сæ кæрон? 
Мæ рæдыд дæм фæкæсы хорз; 
Мæн та фæнды, 
цæмæй ыскæнон 
Дæ риуы маргæн 
г исты 
хос! 
ЗЫМÆГОННЫВ > 
Рæстæгмæ нæй фау хæссæн.,, 
Мит кæны быгъдæн 
32 

Æмæ дзуры сау зæххæй! 
«Арвы урс быгъ дæн...» 
Мит-тъыфыл гæлæбутæ — 
«Мæнæ стæм...»,— зæгъынц. 
Арвы ноггуырд хъæбултæ 
Базыртыл тæхынц. 
Мигъты хур-цæст алæсти... 
Уалдзæг уарзаг æрдз 
Ивы ныр йæ дарæстæ, 
Урс къуымбилæй кæрц... 
Урс хъæццул — нæ быдыртыл..* 
Сабиты цъæхахст 
Хъуысы фæзæй, къуыбыртæй,— 
Стынг та и сæ хъазт. 
РАГУАЛДЗÆГ 
Рагуалдзæг куы атайы 
Мит... уæд свæййы катайыл 
Урсрихи зымæг. 
Уæд свæййы тынг сæртæг, 
Уалдзæг у йæ тыхсæттæг, 
Нал вæййы тызмæг. 
Дæттæ ласынц саст ихтæ, 
Бæласæн йæ салд хихтæм 
Хъары хуры хъарм. 
Бонтæ худынц рухс цæстæй, 
Сæрвæттæм, нæ буц фæзтæм 
Уалдзæг дары й’ арм. 
Уалдзæг... Зары булæмæргъ, 
О, кæм и, кæ, уымæн аргъ! — 
2 Суадон 

Уадындзы хъæлæс. 
Зары: «’Ртахтæн балцы уæм, 
Уалдзæг кæд у алцæмæн 
Цардхъомыс фæрæз». 
АДÆМЫ ÆУУÆНК 
Ма мæм хæссут азым, 
Азымджын нæ дæн. 
Уарзын быдыр, астым, 
Дидин уыгæрдæн. 
У мæ цард дæр дидин, 
Хур — мæ уд, мæ уæнг. 
Ис мын царды иу дин — 
Адæмы æууæнк. 
Сабибонты авдæн 
Уыд мын хъæды къох. 
Абон саби нал дæн, 
Фæлæ мæнæй рох 
Никуы сты нæ фæзтæ, 
Синджын хохы рагъ, 
Гутондары фæстæ 
Саугæрз мæр ныддаргъ... 
Ехх, æвæдза, бонтае 
Цавæр дугъ кæнут? 
Æз фæзæгъын:г«Бонтæ — 
Ме ’сконд æмæ уд...» 
Сахуыр дæн сымахыл, 
Цинтыл, стæй рыстыл. 
Царды ме стыр уаргъы 
Æз нæ хонын стыр. 
34 

Зæххы билцъау рæзын, 
У мæ авдæн й’ арм. 
Царды стыр фæрæз мын -^ 
Адæм, дзыллæ, фарн... 
ХУРЫСКАСТ 
Хох.. Йæ рагъыл судзы 
Хурыскасты арт. 
Арв цыма фæрсудзы 
Хурджын бæсты цард. 
У, зæгъынц, сæуæхсид 
Хуртæхæг бæлон. 
Разынд арв — цъæх-цъæхид, 
Нæй йын, нæй, кæрон. 
Комы цъити — айнæг, 
Стыр фæзау тъæпæн. 
Уым куыд цæуид барæг? — 
Фалдæр мит — хъæпæн. 
Хауы коммæ ’хсæрдзæн: 
Хохы дон — дзыкку. 
Уый йæ фидыц æрдзæн 
Рагзамантæй у. 
Хох йæхимæ сайы 
Адæймаджы ’ргом. 
Хохæй ирдгæ уайы, 
Зæрдæйæн — æхцон. 
Мигъы стыр фæскъæуттæ — 
Урс къу ымбилау — цагъд. 
Хохаг ирдцæст дæттæ 
Кæмтты згъорынц тагъд. 

Хур йæ тынтæ тауы 
Хæхбæстыл, йæ хъарм. 
Хохы цард фæйлауы, 
Ис мæ зæрдæ ам. 
Не ’нцайы, нæ сысы 
Цины ’змæлд, уылæн 
Хохбæсты хъæбысы — 
Уый рæвдауы мæн. 
Хурыскаст — зынг тæгтæ — 
Артæндзæрстау раст. 
Хур дæр, хох — сыхæгтæ, 
Иумæ у сæ хъазт. 
Хох кæны йæ зарæг, 
Ивылы йыл бон. 
У мæ цины зарæг 
Хурыскасты рон. 
САЛДАТЫНЫХАС 
Цард мæныл нæ ацыди ныхæстæй: 
Æз хæцыдтæн риуæй æмæ армæй. 
Æз æрцыдтæн сау пиллон зы’нг-хæстæй... 
Уым фæцух, фæхицæн дæн мæ цонгæй. 
Фæлæ не сцух дæн æз адæймаджы фарнæй... 
Æмæ рухсцæст уалдзæгæн йæ бонтæй... 
Къухтæм æз цыты тырыса райстон, 
Фидар æй нылхъывтон-иу мæ риумæ, 
Уый тохы карз цæхæр арты фæхастон 
Стыр хъазуаты суанг Берлинмæ!... 
Буары цæфтæ абон, абон дæр ма дудынц, 
Фæлæ æз нæ мæт кæнын сæ рыстыл: 
Мæнæ ныр нæ сабитæ кæй худынц, 
Уымæй дæн хъайтар лæгау сæрыстыр! 
36 

ÆРÆДЗШ 
Зыдтам æй мах æнæфсарм æмæ рогæй. 
Уый уынгты никуы цыд æвронгæй. 
Цыдис-иу хистмæ, цингуывдмæ уæнгрогæй. 
О, худинаг, дæдæй!.. • 
Нæ зыдта бафсис 
Минас-хæрдæй, 
Арахъхъ æмæ сæнæй, 
Бæгæны-ронгæй. 
Фыднозтæй нал-иу кодта зонгæ 
Йæхи дæр. 
Хионы. 
Хæстæджы... 
Æмæ йæ цард та 
Ахицæн æвзонгæй 
Сæ уынджы... 
Цъыфдзасты... 
Æрæджы... 
ЛИТЕРАТУРОН КЪÆРНЫХ 
Цард литературæйы стыр къæрных, 
Дзырдтой-иу ууыл карзæй... 
Фæлæ йæ нал уыд раст уайдзæф æндавæг, 
Æмæ сси æргом фыдбылыз — давæг. 
Цард кæйдæр хъуыдыты хардзæй 
Æмæ дзы рауад литературон мæтых. 
Уæд ын ныццавтой иу хатт тынг йæ ных 
Критикон гарзæй: 
Цæрæнбонтæм ын уый фæхос — 
Ныр нал кайы цæттæ мæкъуылтæй хос! 

ФЫДЫБÆСТÆ 
Куыд рæсугъд зайы дидинæг нæ фæзы, 
Ныпъпъа йын кæны рог уддзæф зыдгæнгæ... 
Æрцæуы рад — 
Фæтых ыл вæййы фæззæг, 
Йæ пух сыфтæр ныххус вæййы йæ зæнгыл. 
Куыд аив зæлы мæргъты хъæлæс уалдзæг, 
Уый иууыл фесты цинтæм хонæг уадындз... 
Æрцæуы рад — 
Фæтæхынц цъиутæ балцы, 
Сæ зарæг та нæ зæрдæты ныууадзынц. 
Куыннæ фæтых уа судзгæ хур æвзарыл, 
Кæд уый тынтæй нæ зæххы сойаг сысьт... 
Æрцæуы рад — 
Фæзыны ног сыг — уарын, 
Æмæ та хуым йæ цъæх базыртæ сисы, 
Цымæ уæддæр цы сусæт тых дæ, уастæн^—» 
Йæ рад æрцæуы алцæмæн дæр царды,^- 
Фæлæ дæумæ, Фыдыбæстæ, мæ уарзтæн 
Нæй бамынæг, 
Уый риуы судзы артау. 
ФÆЛТАУ ДÆ, ЛÆППУ, КУЫ 
НÆ ФЕДТАИН 
Цæмæн фæкæнын 
Æнкъард æнæ дæу, 
Мæ цæугæ мæсыг? 
Дæу бирæ уарзтой 
Рæсугъд чызджытæ, 
Сæ фæнд куы фæсыкк... 
38 

Дæ иунæг фенд дæр 
Мæнæн куы дæтты 
Зæрдæйы цинад. 
Кæдмæ фæразон, 
Кæдмæ æмбæхсон 
Мæ уарзондзинад? 
Хæрз æрæджы та, 
Куыстмæ цæугæйæ, 
Куы фембæлдыстæм,— 
Цæмæн мын кастæ 
Æнæ дзургæйæ 
Мæ сау цæстытæм? 
Цæуылнæ загътай 
Уæд та æфсонæн 
«Дæ бон хорз», зæгъгæ? 
Гъе уæдæй нырмæ 
Бынтон куы риссы 
Мæ фæллад зæрдæ... 
Нæ аив хъазты 
Фæндыры цагъдæй 
Дæ ном фæмысын. 
Куы мын фæсимыс 
Æндæр чызгимæ, 
Уæд дын фæтæрсын. 
Дæ цардхъом сурæт 
Мæ цæстыл уайы 
Æхсæвæй-бонæй. 
Куыд æнæныфс дæн, 
Куыннæ дын зæгъын 
Мæ фæнд æргомæй. 
Цæй зын у, уæдæ, 
Дæ судзгæ уарзтæй 

Цырагъау тайын. 
Уæ уаих фæуай, 
Фæлтау дæ, лæппу, 
Куы нæ федтаин! 
САСТ БАНДОН 
Иу бынаты иу лæг бирæ азты бадт. 
Уыд йæ куыстыл афтæ, афтæ тынг æнувыд — 
Улæфынмæ ацыд царды иунæг хатт... 
(Абон дæр ма уыцы рухс бынатæн кувы). 
«Пенсийæ цы кæнын?.. Хæдзары цы бадон? 
Ам мæ бынат хъарм у, нæй æфхæрæг, маст...» 
Уый уæддæр нæ фæллад... Бафæллади бандон, 
Нал хæцыд йæхиуыл — лæджы бын æрсаст! 
КОМБАЙНЕРЫ САГЪÆСТÆ 
Сæууон хуры ыскаст 
Дæ цæстыты федтон, 
Дæ рæсугъд цæсгомæй 
Сæуæхсид фæхуды. 
Нæ хъæуы лæппутæ 
Дæ иунæг фендмæ дæр 
Фæкæнынц тæхуды. 
Нæ уæрæх быдырты 
Рæвдз уайы мæ комбайн. 
Бæркадджын хуымтæй мæм 
Фæзыны дæ сурæт. 
Дæ иунæг бахудт мын 
Мæ зæрдæйы сагъæс 
Кæдæмдæр фæсуры. 
40 

Цы кæныс, рæсугъд чызг, 
Дæрдты мæ цы лидзыс, 
Æнæрвæссонæй мæм 
Фæрсырдæм цы кæсыс? 
Мæ мазут дарæсæй, 
Мæ бензины тæфæй, 
Мыййаг, кæд æмбæхсыс? 
Нæ зæрдæтæ рагæй 
Куы ’мбарынц кæрæдзи, 
Зæгъ-ма, уæд нæ хъуыддаг 
Фæстæмæ цы ’ргъæвæм? 
Фæвæййы та сæрд дæр,— 
Нæ фæззæджы хорæй 
Чындзæхсæв ыскæнæм. 
БУЛÆМÆРГЪ ÆМÆ ХАЛОН 
Мах цин фæкæнæм булæмæргъы зардыл, 
Фæсуры нын нæ уды сагъæс, рыст. 
Æрмæст æм марди халон та фыр мæстæй 
Æмæ йын нал уыд булæмæргъæй знагдæр: 
Сæумæрайсом йæ цины хъæлæс хъуыст, 
Уый азæлыди тулдзджын хъæды дардыл 
Æмæ кодта бонæй-бон зылангдæр. 
ГÆРÆЗЫ ХЪАВД 
Йæ хъавд Гæрæзæн дæр фæрæстмæ, 
Уæдæ цæмæ уыди йæ хъавд: 
Хъуыди йæ хион лæг æрмæстдæр, 
Æмæ йæ хæстæджытæй — авд 
Æвæрд æрцыдысты бынæтты, 
Гæрæз сын разамынд куы дæтты... 

Кæрæдзи тынг дзæбæх æмбарынц, 
Æмзондæй, иумæйаг — сæ давд. 
Æхсæны исбонмæ — сæ хъавд, 
Æмæ йæ сусæгæй фæуарынц. 
Нырма нæм бирæ ис Гæрæзтæ, 
У бирæ давын дæр сæ бон. 
Хъæуы сын исты хос, фæрæзтæ — 
Сæ мыггат сыскъуыйа бынтон! 
Уынын та дардæй къæдзæхтæн сæ сурæт. 
Лæууынц æнцад, æгомыгæй -æдзух. 
О адæймаг! Дæу уадбæх рæстæг сурæд,— 
Нæу тагъддæр^ нæ, дæу къахдзæфтæй йæ дугъ! 
Кæд рæстæгæн — йæ хуыздæр, растдæр барæн 
Сты адæймаджы зонд æмæ хъуыды. 
Кæд рæстæг у æнкъарæнты æнкъарæн, 
Тæлфы лæджы уд рæстæджы цыды. 
Лæджы.бæллиц у рæстæгæн йæ тахт... 
Лæг дæ.р цæрыныл уымæн кæны тагъд!.. 
Ис ма ахæм хицæуттæ, бæгуыдæр... 
«Хор — нæ исбон махæн, 
Хъуамæ дзы сæфт ма уа иу гага, нæмыг дæр»,— 
Колхозанты ’мбырды 
Иу сæрдар дзырдта. 
Йæ ныхас азæлыд сæ хъусты, 
Афтæмæй йæхæдæг тынг дзæбæх зыдта; 
Схъуына мæнæу мусты, 
Уарынтæм æмбыди, 
42 

##& 
0, базонгæ колхозы хъарагъул дæр 
Фæллойы ног хуызтимæ 
Æмæ куыннæ, йæ зæрдæ рад: 
Мæ къух, дам, ныр зæ|зонд хъуыддæгтыл систон 
Уый сарæзта кæд бинонты подряд 
Æмæ давта хæдзарады исбон 
Йæ магуса фырттимæ. 
Уæлдай нæ уыд: æхсæвыгон, æмбисбон... 
&&& 
— Кæрæдзимæ цы æрвитæм ыстæртæ 
Æмæ цæмæн нæ хъæуы тох,— 
Арс мыдыбындзæн амыдта,— 
Æз хицау дæн, æмæ 
Ацы адджинаг, а мыд та 
Мæхнцæн рауайдзæн ысдæргæ, 
Дæу конд у, уый мæ никуы уыдзæн рох... 
— Хъус-ма^— с.^æлфæнæн дзуры зынг,— 
Иууыл араугæ цæхæр дæн 
Æмæ сабухын æз тынг!.. 
Ма бамбар мæ дзырд æфхæрдмæ: 
Уантагъддæр фæвæййыс сыгъд... 
Цæй, цы тых дæм и, цы зонд и! 
Стъæлфæн фесхъиудта, фæсонт и — 
Хъæд æвиппайды ыссыгъд!... 
Æцæгдæр, буц, уæздан хаст уыд Тæрных. 
Дзырдтой ныййарджытæ сæ фыртæн: 

«Хи размæ схой, нæ рæстæг домы афтæ. 
Нæ царды уылæнты тæр ных, 
Æмæ кæндзынæ иннæтæн уынаффæ». 
Ай-гъай, цы уæлдай у фырытæн! — 
Æмæ хæцыд сыкъайæ фырт, 
Цæмæй æххæст кæной йæ дзырд. 
Кæм-иу нæ хъуыд^ йæ цæсгом уым дæр тардта, 
Сырдта фæйнæрдæм, 
Йæ фæндагыл кæй ардта: 
Цыма нæм хъæдæй радзæгъæл и сырд. 
Æнхъæл цы нæ уыд, уый йæхæдæг ссардта: 
Æрцыд йæ ног бынатæй сырд. 
Цы кæнай ды — хъуыды йыл акæн раздæр. 
Рæстаг хъуыдытæ æмудтæ сты, æмвæрстæ... 
Зæгъыс кæд: 
«Адæмæй куы фæуин раздæр», 
Уæд, зон æй, царды баззадтæ сæ фæстæ. 
Ж * # 
Суадон ирдæй кæм уайы, 
Сæумæйæ уырдæм мæргъты бал æртæхы. 
Сæ зарæг уым куы райхъуысы бæлæстæй 
Алыхуызон хъæлæстæй. 
Хæххон ирдгæ йæ базыртыл куы скафы, 
Уæд хуры тын дæр йæхи фæнайы. 
Цъæх кæрдæгыл сæууон æртæхы 
Уый зæххæн ног хæдон фæуафы. 
## # 
Фæсабыр уарын... 
Раирд та бæстæ,— 
44 

Æнæбын арв æрæвæрдта й’æ гæрзтæ — 
Йæ фат æмæ æрдын. 
Фæхъус йæ хъæр. 
Мах — рагæй ахуыр дымгæ-сонтыл, 
Æмæ та уый дæр бамбæхсти кæмдæр. 
Æрхаудис арвæрдын < 
Нæ урс хæхты фæсонтыл — 
Æртасыд арвы даргъ сызгъæрин рон. 
Цыма уый хъавы сисынмæ бæрзонддæр 
Нæ хæхты... 
Ехх, куыд рæсугъд у нæ бон, 
Мæ зæрдæ та — дыууæ хатты æвзонгдæр! 
45 

ФÆДИСГÆНÆГ 
Арæзта царды уый иу мур цыдæртæ 
Æмæ-иу систа хъæлæба, фæдис: 
«Рацæут, рацæут, диссæгтæ уæртæ — 
Фенут, мæнæн дæр мæ фæстæ фæд ис!.,» 
ЗОНЫНЦ АЛЦЫДÆР АДÆМ 
Æппæтдæр фиппайынц нæ адæм,— 
Фæнды æцæг лæг уай, йе сих дæр. 
Фыссыс дæ мады тыххæй стихтæ, 
Фæлæ къæбæр нæ дæттыс мадæн... 
ИУ «КРИТИЧЫ» ХЪЫСМÆТ 
Фæкуыста бирæ цъыфкалæгæй 
Æмæ литературæ халæгæй. 
Мард æцæг фысджытæм хæлæгæй 
Æмæ баззади критикæйы хæрæгæй. 
ДУРДАВÆГ 
Нæ арæзтадыл «хорз кусыс» ды дæр: 
Фæдавыс ын æхсæвыгон йæ дуртæ. 
Æмæ цæуынц уæлæмæ нæ, бындæр 
Йæ аив амад къултæ... 

БЫНАТМÆТЫНДЗÆГ 
Куы ’рбадт уæлдæр бынаты Тъох, 
Уæд^ дам, ын ралæууыд фæрныг цард. 
Фæци «рæстдзинадыл» йæ т,ох 
Æмæ йæ лæбурдæй æрæнцад. 
ЗÆРОНД УСГУР 
Уæдæ цы домы царды а гуырд та? — 
Алцæмæй æххæст адæймаг агуырдта 
Æмæ.„ Ныр дæр ма ус нæ ракуырдта. 
ГАЛИУ ФÆНДАГЫЛ 
— Схæццæ стæм нæ нысан рындзмæ ныр...— 
Дзырдта нæ раздзæуæг Дзыбыл. 
Кæсæм æмæ дын — 
Сæрсæфæны был... 
Ж ## 
Йæ зæрдæ стыр бынатыл дардта — 
Æмæ кæмæндæр маргъы æхсыр дардта.., 
^#* 
Кæны, дам, афтæ уыцы фыссæг барæй — 
Ныр дæр ныл худдзæн, чи зоны, хæрзаг... 
Хæссы йæ цоты йæ уацмысты гонорарæй, 
Фæлæ нæ зонынц мадæлон æвзаг. 
^ Ж Ж ■"..".,,. 
Цы ис дæ туджы, уый кæныс:, 
Иæ ирон æфсарм уæй кæныс... 

Куы нал хъуыдтæ дзырдхæссæгæн, уæд дæ 
Фæкодтой кулдуары æддæ. 
Сты мæ зæрдæйы тæгтæ 
Цины, масты фæндæгтæ... 
Сты мæ зæрдæйы зæлтæ 
Адæмы зæрдæ. 
# # * 
— Фæдавтой мын, фæдавтой мын мæ фыстытæ,— 
Хъæр кодта æмбырды иу поэт.— Фæдис!.. 
Уæд иннæ дзуры: 
— Æвæццæгæн та уыдаиккой кæд мыстытæ, 
Рыг тæрхæджытыл сæ къахы фæдтæ ис... 
### 
Уыди поэт... Æвдай азы дзы батыдта, 
Фæлæ дактилæй ямб нæ хатыдта. 
Дæхи тыхæй 
Схонын кодтай адæмон фыссæг. 
Фæлæ дæм адæмы тыххæй 
Нæй иунæг уацмыс дæр æцæг. 
Сты иутæ удæгасæй мардау, 
Мæлæты фæстæ иннæтæ цæрынц. 
Сæ зæрдæ судзы иуæй-иутæн артау, 
Сæуæхсидау цæхæр калы сæ рындз. 
48 

# # # 
«Исын пенси... 
Уæдæ ныр цы кусон? — 
Дзуры хинымæр,— 
У мын афтæ бадын зын, 
Свæййы, дам, поэты ном æнусон...» — 
Æмæ райдыдта æмдзæвгæтæ фыссын... 
# # # 
Нынныхсти къутуйы зыхъхъыры 
Æмæ йæ цъис-цъис хъуыст. 
Ныссагъди стыр нæмыг йæ хъуыры, 
Уæддæр нæ уадзы давын мыст... 
Фæзынд ахæм иу фыссæг дæр! — 
Кæны йæ уацмыстыл æрхæндæг: 
Сæ æлхæнæг 
Æмæ кæсæг дæр 
Кæд у йæхæдæг... 
Демæ уый тыххæй цы дзурон? — 
Аххосджын цы кæныс мах, 
Тæхъул? 
Царды алцы кодтай хъулон, 
Уымæн никуы абадт сах 
Дæ хъул... 
# & # 
Хъæндил йæ тыхтыл ауæрста, 
Уæдмæ йæ мæлдзыг аууæрста. 
49 

СÆРГÆНДТÆ 
Адæмы фарн ...... 3 
Уалдзыгон бæллиц ..... 4 
Зæххы фарн . . .л . . •,..-•?— 
Гæды æмæ мыст . . . . . _:. .. ^ 5 
Фæззæг . .♦ . .....,*.-_ . .:, н- 
Æфсымæрон 1 цæдис . . . . .. .. > 4 ’б 
Хæххон ныв . . . . . . — 
Сагъæс æмгарыл . . ;• . • Т 
Поэт нæ уыди хæсты • « I • » — 
Пæхъæчы къамис . . .• . .."..•*•' 8 
Суадон æмæ цъымара . . .-.••.'■ :>9 
Фæрв æви тæрс . . • . . ч1Ф 
Иу поэт . . . . ..... "’— 
Марг ’ . . . . . - .-...- -1В 
Сау хъæндил — 
«Раст лæг> ’ * 7» 
Гогийы æмбисонд • • • • _*" 
Домбай æмæ арс ... • • • • ..— 
Мæлæты уайдзæф удæгæстæн • • , 13 
Рæстылдзуратг . • ; * ,.* .* г? Г[ 
Змисы хъысмæт . ".".' . • ,• . •, . 14 
Дидинæг #мæ сындз . • • • Т^" 
Бодзы кæрчытæ |° 
Кæрцы хъысмæт • • • ■* 
Бодз æмæ Годз . . • 
Мады зæрдæны кояд ... • • „.♦ . • .;Г 
Хуы —кæригæс . - • * •.../,•*;'-.; . ^ 
Сæрдыгон райсом Хъарманы . • • • *— 
50 

Рæмпæг 
Глаукомæ ... . 
Хабос—рынчындоны . 
Æлхæд диплом 
Фавиды «хæзнатæ» 
«Мæрдгæс» хицау 
Хъуыппыдзи 
Гæду 
Хæмхудзи 
Гуччы фырт Гугукк .... 
Карчы рæдыд 
Чи иста фылдæр мызд? 
Хи æвзаджы знаг 
Мæргъты æцæгдзинад .... 
Цоппайгæнæг ... 
Фæндырдзагъд ..... 
Сæрд ....... . . 
Галы монолог . 
Бонивайæн хæхты ... 
Исты хос , 
Зымæгон ныв . . . . . 
Рагуалдзæг . 
Адæмы æууæнк ...... 
Хурыскаст . 
Салдаты ныхас 
Æрæджы, . . . ... 
Литературон къæрных 
Фыдыбæстæ 
Фæлтау дæ, лæппу, куы нæ федтаин 
Саст бандон 
Комбайнеры сагъæстæ . 
Булæмæрæгъ æмæ халон . 
Гæрæзы хъавд 
«Уынын та дардæй къæдзæхтæн сæ сурæт...» 
«Ис ма ахæм хицæуттæ...» . 
«О, базонгæ...» 

«Кæрæдзимæ цы æрвитæм...» 
«Хъус-ма...» 
«Æцæгдæр...» 
«Цы кæнай ды — хъуьгды йыл акæн раздæр...» 
«Суадон ирдæй кæм уайы...» 
«Фæсабыр уарын...» . 
Фæднсгæнæг , 
Зонынц алцыдæр адæм 
Иу «критичы» хъысмæт 
Дурдавæг 
Бынатмæтындзæг 
Зæронд усгур 
Галиу фæндагыл 
«Иæ зæрдæ стыр бынатыл дардта...» . 
«Кæны, дам, афтæ уыцы фыссæг барæй...» , 
Цы ис дæ туджы, уый кæныс...» 
«Куы нал хъуыдтæ дзырдхæссæгæн...» 
«Сты мæ зæрдæйы тæгтæ...» , , 
«Фæдавтой мын, фæдавтой мын мæ фыстытæ...» 
«Уыди поэт...» 
«Дæхи тыххæй...» . . , , , 
«Сты иутæ удæгасæй мардау...» 
«Исын пенси...» 
«Нынныхсти къутуйы зыхъхъыры...» 
«Фæзынд ахæм иу фыссæг дæр!..» 
«Демæ уый тыххæй цы дзурон?...» , , 
«Хъæндил йаа тыхтыл ауæрста...» 
53 

Литературно-художественное издание 
ТАЙМУРАЗ ИБРАГИМОВИЧ ЦАРУКАЕВ 
Родник 
Стихи на осетинском языке 
Редактор Л. Е. В а л и е в 
Художник А. Т. Цавкилов 
Художественный редактор В. А. Биджелов 
Технический редакт°р Б. Т. Бесаева 
Корректор Т. А. Казбекова 
ИБ №2014 
Сдано в набор 01.10.90. Подпнсано к печати 19.03.91. Формат 
бумаги 70х901/32. Бум. тип. № 1# Гарн. шрифта литературная. 
Печать высокая. Усл. п. л. 1,89. Усл. кр.-отт. 2,04: Учетно-изд: 
листов 2 Тираж 1000 экз. Заказ № 946. Цена 20 коп. 
Издательство «Ир» Государственного комнтета Северо-Осе- 
тинской ССР по делам нздательств, полиграфии и книжной 
торговлн, 362040, г. Владнкавказ, проспект Мира, 25. 
Республиканская книжная типография им. В. А. Гассиева Го- 
сударственного комитета Северо-Осетинской ССР по делам из- 
дательств, полиграфии и книжной торговли, 362011, г. Влади- 
кавказ, ул. Тельмана, 16. 


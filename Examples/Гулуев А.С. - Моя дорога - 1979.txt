ГУЛУТЫ 
АНДРЕЙ 
Мæ фæндаг 
Æмдзæвгæтæ æмæ калджытæ 
ЧИНЫГУАДЗÆН <Ир> 
ОРДЖОНИКИДЗЕ «1979: 

С(Осет) 
Г82 
Тумущ А. 
Г 82 Мæ * фæндаг» Æмдзæвгæтæ æмæ кадджытæ. 
Орджоиикидзе: «Йр»; 1979* — 145 ф. 
1улуев А. €. 
Моя дорога. Стихи и поэмы. 
70403—84 
Г —’— 33—79 СГОсетЪ 
© Издательство «Ир», предисловие, 1979 

ПОЭТЫ ФÆНДАГ 
Дæс æмæ æртиссæдз азæй фылдæр æнæзæрдæхудтæй лæггад 
кæны поэт Гулуты Андрей йæ уарзон адæмæн. 
Стыр амонд æрхаудта нæ дзырддзæугæ хистæрты фæлтæрмæ. 
Къостайы фæдонтæ се сфæлдыстадæй фидар сбастой нæ литера- 
турæйы историйы дыууæ хайы. Уыдон фыссын райдыдтой Октябры 
революцийы агъоммæ, сæ уацмысты равдыстой зæронд замаиы 
адæмы фыдцæрдтытæ. Уыдои бавзæрстой революцион тохы зынтæ 
дæр, сæ курдиат нывондæн æрхастой ног цардарæзтæн. 
Гуыргъахъхъ фæндагыл фæцыд Гулуты Андрей. Хæрзæрыгонæй 
йын æвæджиауы зондамонæг фæци æмæ йæ уæззау уаргъ хæссын 
бафæрæзта. Иæ фыццаг поэтикон фæлтæрæнтæ йын федта С. М. 
Киров æмæ æнæгуырысхойæ загъта: рæствæндаг у! 
Бирæ федта æмæ бирæ зоны Гулуты Андрей, йе стыр царды 
дæргъы йæ цы сагъæстæ бадомдтой, уыдон сыгъдæг зæрдæйæ 
радзырдта йæ мидисджын, хуызджын поэзийы, йæ мысинæгтæ 
æмæ уацты. 
Иæ сонты бонты-иу поэт æбæлвырд æнкъарæнты фæдыл дæр 
адзæгъæл. Зæрдæйы фæндон хæрзтæ нæ уыд уыцы тызмæг рæстæг 
æмæ-иу хъынцъымыл дæр бафтыд. Фæндыд æй рæстдзинад сса- 
рын, цагъарады рæхыстæ арæдувын, бæллыд сæрибар цардмæ æмæ 
йæ хъуыдытæ никуы бамбæхста, йæ утæхсæнæй фервæзыныл ар- 
хайдта. 
Октябры хурыскастæй æртæфст поэты рыст уд. Иæ цæстæнгас 
фæирддæр, йæ зондахаст фæфидардæр, йæ курдиат ног дидинæг 
æфтауын байдыдта,— рахызт уæрæх сфæлдыстадон фæндагмæ. Гæ- 
диаты Цомахъ, Нигер, Багъæраты Созыр, Дзадтиаты Алыксан- 
дыр, Къосирати Сæрмæт, Хъуылаты Сикъо, Барахъты Гино, Мали- 
ты Георги, Хъамбердиаты Мысост, Беджызаты Чермен æмæ йæ 
иннæ æмбæлттæ æмæ æмтохгæнджытимæ бæрзонд систа ног куль- 
турæйы тырыса. Уагътой чингуытæ æмæ газеттæ, куыстой скъола- 
тæ æмæ алыхуызон æхсæнадон организациты, хъомыл кодтой 
цардыуаджы ног фæлтæр. Алчидæр сæ уыд æхсæнадон архайæг 
дæр æмæ сфæлдыстадон кусæг дæр. Афтæ домдта рæстæг, уыдон 
та сæ дуджы иузæрдион хъæбултæ уыдысты — сæ революцион 
3 

зондахаст, сæ курдиат æмæ дæсныйадæй арф фæд ныууагътой 
ирон советон литературæйы. 
Æртынæм азты поэт схызт йе ’сфæлдыстады бæрзонддæр къæп- 
хæнмæ. Уæд фæзындысты кæрæдзийы фæдыл йæ цинæхсыст лири- 
кон æмдзæвгæты циклтæ, йæ хъуыстгонд эпикон уацмыстæ. Уыдон 
амад уыдысты историон цаутæ æмæ нырыккон царды вазыгджын 
фæзындты бындурыл. Кадджыты мидис æмæ арæзтыл бæрæг дард- 
та се сфæлдисæджы дæсны æрмдзæф æмæ идейон ифтонгдзинад. 
Гулуты Андрейы поэмæтæ «Тох» æмæ «Бечыр» нæ поэзийы уыцы 
жанры рæзтыл рæстырдæм фæзындысты, чиныгкæсæг сæ бауарзта 
сæ эмоционалон тых, сæ нывæфтыд ахорæнтæ, тынгдæр та, сæ ахс- 
джиаг проблематикæ зæрдæмæдзæугæ фæлгонцты кæй райхæлд, 
уый тыххæй. 
Хæсты азты æнæрынцойæ нæрыд поэты мæстæлгъæд хъæлæс. 
Уый хурмæ хаста лæгмарты фыдракæндтæ, разæнгард кодта нæ 
фæсивæды уæлахизы сæраппонд тохмæ, йæ уацмысты равдыста со- 
ветон адæймаджы удыхъæд, лæгдзинад æмæ ныфс. 
Азтæ ивынц азты. Фæлтæр фæлтæрæн фæдзæхсы йæ цардвæн- 
даг, йæ бæллиц æмæ амонд. Поэт никуы фæхицæн йæ рæстæджы 
дугъæн, æмбары фæлтæрты иудзинад, æмæ йын уый йе сфæлды- 
стад кæны арфдæр æмæ тыхджындæр. Фæстаг азты кæй ныффыс- 
та, уыцы æмдзæвгæты бæрæг дары поэты зондджын цæстæнгас 
æхсæнадон царды фæзындтæм. 
Дæс æмæ æртиссæдз азæй фылдæр кусы Гулуты Андрей ирон 
литературæйы сæраппонд. Æмдзæвгæтæ, кадджытæ, критикон уац- 
тæ, мысннæгтæ, тæлмацтæ — цæмæдæриддæр йæ ’ къух бахæссы, 
уым, æнæмæнг, равдисы стыр дæсныйад, арф хъуыдытæ æмæ æн- 
къарæнтæ, йæ фæлмæн зæрдæйы хъæздыгдзинад, йе ’нæкæоон 
уарзондзинад йæ ныййарæг зæхх æмæ адæммæ. Иæ фæллой æма? 
йæ курдиатæй скодта поэт йæхицæн кад æмæ ном. Иæ кæстæртæн 
æнæвгъауæй дæтты йæ зонд, йæ зæрдæ æмæ курдиаты æвæрæнтæ. 
Гъеуымæн уарзынц нæ дзыллæ, нæ фæсивæд Цæгат Ирыстоны 
адæмон поэт Гулуты Андрейы зарджытæ, гъеуымæн ын æнхъæлмæ 
кæсынц йæ ног уацмыстæм. 
Мæрзойты Сергей 

ÆМДЗÆВГÆТÆ 

НЫББАР 
Ныббар мын, Ирыстон... Мæ хъисын фæндырæй 
Æз никуы æрцагътон дæ адæмы хъыг. 
Нæ рæсугъд хæхбæстæ — къæдзæхæй, быдырæй — 
Нæ калдта мæ цагъдмæ йæ цæстыты сыг. 
Ныр базыдтон амонд... Мæ зарæгæй зарын. 
Ныр хъус-ма мæ цагъдмæ, нæ Иры фæлтæр! 
Нæ бæсты сагъæстæ мæ зæрдæйы дарын, 
Нæ бæсты сагъæстæй ныр дзаг у мæ сæр. 
1920 

ЗАРÆГ 
Арвыл нæ хæхтæ æмбæлынц, 
Цъититæй дæттæ кæлынц, 
Дардæй нæ урссæр къæдзæхтæ 
Махмæ æрттивгæ зынынц, 
Цардмæ бæрзондæй кæсгæйæ 
Се знæгтæн федтой фыдбон, 
Федтой бæллиццаг сæрибар, 
Райгæ сæм ракасти бон. 
Нал хъуысы рагонау хъарæг, 
Нал кæнынц сау фæнык ныр, 
Атыдтой фидар рæхыстæ, 
Зары фырцинæй быдыр. 
1923 
• 1 . ’• Г 
7 

КЪОСТАЙÆН 
Райгуырæн урс хæхтыл сау мигътæ ’рбадтысты 
Баталынг бон. 
Адæмы хъарджытæн, адæмы тухийæн 
Нал уыд кæрон. 
Рацыдтæ иунæгæй... «Додой» ныззарыдтæ,— 
Федтай зын цард... 
Де знаг дæ ахаста дардмæ дæ адæмæй, 
Кодтай æнкъард. 
Бацыдтæ карз тохы... Рухс бон нæ фенгæйæ 
Ссардтай мæлæт. 
Ингæнмæ ахастай зарджытæ-хъарджытæ, 
Адæмы мæт... 
Акæс ныр дунемæ... Акæс: дæ марджытæ 
Фесты сæргой. 
Нал нæм ис паддзахтæ, нал ис тыхгæнджытæ, 
Фесæфт сæ кой. 
Махæн нæ быдырты, махæн нæ хохбæсты 
Нал ис æлдар. 
Царды уаг бархнйæ аразынц дзыллæтæ,— 
Райстой сæ бар! 
1925 

АЙНÆГЫЛ 
Цъитиджын къæдзæхтæ 
Диссаджы зæринау 
Ферттивынц мæ сæрмæ, 
Нал сын ис кæрон. 
Згъоры Терк мæ бынты, 
Адардта æвзистау, 
Футтытæгæнгæйæ 
Хъазы хурмæ дон. 
Дарддæр, комрæбынты, 
Хъæд цъæх-цъæхид дары, 
Алырдæм фæлидзынц 
Арвы ирд фæзтæ. 
Хуры рухсмæ ’рттивы, 
Хуры рухсмæ зары 
Ног, Советон бæстæ — 
Райгуырæн бæстæ! 
Ног бæстæ — Ирыстон! 
Уарзын дæ мæ уарзтæй, 
Алкæд дын æрвыстон 
Уарзоны ныхас. 
Ныр фæлгæсын дардыл 
Айнæгæй цырддзастæй, 
Федтон дын дæ рæсугъд, 
Хъæлдзæг цæстæнгас. 
1925 
9 

УАЛДЗÆГ 
Даргъ зымæг ивгæйæ, 
Хъазгæ, æрттивгæйæ 
Ралæууыд бон. 
Хур нæм йæ рухс тынтæ 
Царды рæсугъд уындмæ 
Калы бæстон.... 
Цъиутæ æртахтысты, 
Донбыл æрбадтысты, 
• Хъусы сæм дон. 
Зарынц сæ зарджытæ — 
Уалдзæджы кадджытæ — 
Царды фæндон! 
Зарынц бæрзонд хæхтæ, 
Хъусынц æнцад фæзтæ,— 
Зонынц сæ ран. 
Теркæн йæ хъазтытæ, 
Уадындзы уастытæ — 
Цины нысан! 
Уалдзæджы зарджытæн, 
Уалдзæджы кадджытæн 
Ралæууыд дуг. 
Уалдзæджы зарæгмæ — 
Царды тых дарæгмæ — 
Райы мæ туг. 

Уалдзæджы кусгæйæ 
Зарджытæм хъусгæйæ 
’Рвитын мæ бон. 
Мигьджын æнкъард рæстæг 
Фесæфт ныр а бæстæй, 
Фесæфт бынтон. 
Даргъ зымæг ивгæйæ, 
Хъазгæ, æрттивгæйæ 
Ралæууыд бон. 
Хур нæм йæ рухс тынтæ 
Царды рæсугъд уындмæ 
Калы бæстон. 
Ш25 

ПОЭТÆН 
Рагæй нæ зарыдтæн... Рагæй мæ зарæг 
Нал фехъуыст дардыл, куыд хъуысти кæддæр. 
Ног дугæй, ног бæстæй — царды хæсдарæг,— 
Бонтæ ’мæ ’хсæвтæ æрвыстон куыддæр, 
Атæхынц бонтæ æрттивгæ цæхæрау, 
Азгъæлы зæхмæ фæззыгон сыфтæр... 
Бонæй-бон тайыс, мæ уарзон, мæ хæлар, 
Бонтæ куыддæрæй æрвитыс ды дæр. 
Афтæ фæзæгъыс: «Ныууагътон мæ лирæ,— 
Тохы гæрæхтæм ныхъхъус и бынтон, 
Уалдзыгон цъиутау нæ фысджытæ — бирæ, 
Бирæйæн, къордæн фылдæр у сæ бон». 
Саст ныхас, саст зæрдæ тохæн — кæлæнтæ. 
Фесаф дæ сæрæй дæ хъарæджы кой! 
Райс-ма дæ фæндыр, йæ сызгъæрин тæнтæ 
Ма кæной хъуамæ æппындæр æнцой! 
Зонæм, фæлтæрд дæ, тыхджын у дæ зарæг, 
Ацæуы зæрдæйы, асæтты дур. 
Ног дуджы домæнтæй рагон хæсдарæг — 
Ног дуджы цардæн æрцæгъд-ма йæ хур! 
1934 

ГОРÆТАГ УАЛДЗÆГ 
Ног уалдзæг! Ног рæстæг! 
Ферттывта зæхх! 
Хохы бæрзондæй нæм 
Худы къæдзæх. 
Уалдзæжы хъал цæджындз — 
Базмæлыд дон. 
Дуне уæлдæфхызæй 
Уафы хæдон. 
Афæлгæс алырдæм: 
Арæзтад — ног. 
Кусджытæ, сабитæ 
Азгъорынц рог. 
Арæзтад... дугъæттæ... 
Бырст æмæ тох! 
Кусынц соцерысæй, 
Айгæрдынц хох. 
Рухсхæссæг горæтæн 
Бирæ йæ цыт, 
Фабриктæ, заводтæй 
Арвмæ фæцыд. 

Уарт д*æ6угджьнгг* 
» 
1984 
и 

САУ ДЕНДЖЫЗЫЛ 
(Бæлццоны фыстытæй) 
Кæсы хур бæрзондæй, 
Йæ рухс цæст — тæмæн, 
Уый денджызмæ калы 
Йæ тынтæ фæлмæн. 
Æхсиды ’мæ хъазы 
Фæйлаугæйæ дон, 
Йæ цинæн, йæ хъазтæн 
Кæм ма ис кæрон! 
Æз фурдæн йæ дардыл 
Фæлгæсын зыдæй. 
Фæцæуы нæ нау дæр 
Йæ барджын цыдæй. 
Фæцæуæм, ныззарæм, 
Нæ зарджытæ — мин, 
Фæллойады бæстæн — 
Нæ зарæг, нæ цин! 
1937 

УАЛДЗЫГОН ЗАРÆГ 
(Испайнаг сывæллæттæн) 
Зæрин хур йæ тынтæ нывæндгæ 
Цъæх арвæй æдзынæг ныккаст. 
Æрттивынц нæ дæттæ, нæ фæзтæ, 
Ыстынг и нæ зарæг, нæ хъазт. 
Нæ дуджы æрыгон хъæбултæ, 
Мах уарзæм нæ амондджын дуг, 
Æнæкæрон фурдау æхсиды 
Нæ зæрдæты цинад, нæ туг. 
Нæ фæндаг нæ бæсты — бæллиццаг, 
Нæ царды нæ бартæ — уæрæх: 
Мах уарзæм нæ райгуырæн Цæдис — 
Нæ зынаргъ, нæ цинæйдзаг зæхх. 
Нæ фыдæлтæ федтой зындзинад,— 
Уый зонæм, уый фехъуыстам мах. 
Æндæр у нæ рæстæг — уæндонæй 
Кæддæриддæр исæм нæ къах. 
Сырх тырыса сисæм бæрзондДæр, 
Ныззарæм нæ зарæг хъæрæй, 
Куыд фехъусой зарæг Китайы, 
Куыд хъырной Испаны фæрнæй! 
Уадз,. зоной ’^^инЩ^фм^æлттæ, 
Уадз, зрна хъæёатьш Киодй, 

Куыд айзæлди цинад нæ бæсты, 
Куыд арвитæм Фыццæгæм май! 
Зæрин хур, йæ тынтæ нывæндгæ 
Цъæх арвæй æдзынæг ныккаст. 
Æрттивынц нæ дæттæ, нæ 
Ыстынг и нæ зарæг, нæ хъазт. 
1938 
Мæ фæндаг 

М. ГОРЬКИЙÆН 
(Йæ райгуырды 70 азы бонмæ) 
Поэтыл сæххæст азтæ ’вдай, 
Йæ рухс бæстæй уый н’ ацыд дардмæ. 
Зæрин фæндтæ — йæ зонды хай — 
Хæссы уый абон дæр нæ цардмæ... 
Æрттивдзæн хур, цæудзæни цард, 
Фæлтæртæ ивдзысты фæлтæрты, 
Уæддæр егъау фыссæджы зард 
Цæрдзæни адæмы зæрдæты. 
1938 

ДЕНГИЗИ БИЛÆБÆЛ 
Дон-уордæг, талати 
Нифтудæй и хор. 
Сау денгиз а уати 
Хуссуй æнæ хъор. 
Мæйрохси, цъæх арвæй 
Æстъалу кæсуй. 
Æ цийнæ, æ йарфæ 
Денгизæн хæссуй. 
Балиртæ хуссунцæ 
Æрдози æнцад. 
Донбилтæ уадзунцæ 
Фæндон сæ фæллад. 
1940 

ИЗÆРÆЙ 
Æризæр. Æз донбыл лæууын, 
Фæйлауæнты хъазтмæ кæсын,— 
Хъæргæнгæ фæуайынц фырсонтæй; 
Изæрыгон хур сæм кæсы, 
Йæ фæстаг салам сын хæссы,— 
Йæ рухс тынтæ ’рвиты бæрзондæй. 
Фæйлауæнтæ размæ бырсынц, 
Тызмæгæй сæ зарæг кæнынц, 
Ныхъхъусынц сæм райдзаст бæлæстæ. 
Кæдæм у сæ тындзын, сæ уад? 
Кæд фæзонынц дугъы фæллад? 
Цы хæссынц, цы уадзынц сæ фæстæ? 
Мæ сæнттæ мæ ахæссынц дард, 
Мæ цæстытыл уайы мæ цард, 
Мæ зæрдыл æрлæууынц мæ хæстæ. 
Цы скодтон?— Нæ бантыст фæндон, 
Нæ баци мæ хъару, мæ бон, 
Нæ бафыстон ме хæс æххæстæй. 
Фæлыгъди мæ рæстæг мæнæй, 
Фæстæмæ йын раздæхæн нæй, 
Фæстæмæ нæ раздæхы дон дæр. 
Мæ зæрдæ — мæ фæндыр, ныззар, 
Дæ зардæн нæртон дзырд ыссар, 
Кæд уаид дæуæн дæр æнцондæр. 
1941 

ж ж -ж 
Хур абон фæллад у, йæ фæззыгон тынтæ 
Уый арвæй æрвиты, æнкъард у йæ каст. 
Сыр-сыргæнгæ згъæлынц бæлæсты сыфтæртæ, 
Сæ хъарæг — сæ зарæг, сæ зарæг — сæ маст. 
Бæрз бæласы фале æз доны был бадын, 
Иæ уылæнты згъордмæ æдзынæг кæсын. 
Кæдæмдæр фæуайынц тызмæгæй, мæстыйæ, 
Сæ масты хъæстытæ хъæргæнгæ хæссынц. 
Мигъ сыстад мæ сæрмæ, фæтар кæны рухс бон, 
Æхсæвау нытталынг мæ зæрдæ мæнæн. 
Мæ уæззау сагъæстæ нæ хизынц мæ сæрæй, 
Мæ зæрдæйы мастæн нæй риуы хæссæн. 
Æрбахъуызыд арвыл ызнаджы хæдтæхæг, 
Нæ бæстыл дзагъырæй уый акæсы дард. 
Зынынц æм бæрзондæй нæ хæхтæ, нæ кæмттæ, 
Нæ сæрибар хъæутæ, æппæтæй нæ цард. 
Æрæнкъард нæ бæстæ. Йæ митын пæлæзæй 
Æрæмбæрзта дардыл хъызт зымæг нæ зæхх,— 
Хъæддаг сырд пъæззыйау æрбадти йæ риуыл, 
Нæ райгуырæн бæстæн æрхаста фыдæх. 
Зыд бирæгътау зилынц тыхгæнджыты балтæ, 
Лæбурынц, ыссæндынц, сæ къухтыл — нæ туг. 

Æлгъыстаг — сæ тæрхон, æлгъыстаг — сæ фæндтæ, 
Ныффидармæ хъавы цагъайраджы дуг... 
Бæлвырд у мæ хъуыдыхæрибар Ирыстон 
Нæ бакомдзæн никуы цагъары къæлæт! 
Тыхгæнæг фæкæлдзæн, ныккалдзæн йæ сау туг, 
Йæхицæн, æнæмæнг, ыссардзæн мæлæт. 
Нæ фæтæг, Сырх Æфсад, нæ хурæмдых адæм! 
Куы сын зоны дуне сæ хъару, сæ бон! 
Ныррызтй сæ цæфтæй тыхгæнæг фыдызнаг, 
Ыссардта сæ къухтæй йæ цардæн кæрон. 
Фыдызнаг фæдæлдзæх, ныккалдта йæ сау туг. 
Ысулæфыд бæстæ — мæ райгуырæн зæхх. 
Хæл-хæлгæнгæ згъорынц нæ хæхтæй нæ дæттæ, 
Нæ быдыртæ худынц, ныззары къæдзæх. 
Зæрин хур нывæнды йæ царддæттæг тынтæ, 
Нæ бæстæм фыццагау цъæх арвæй кæсы. 
Тыхджын у зæрин хур, фæлмæн у йæ ракаст, 
Уый фарн æмæ амонд нæ цардæн хæссы. 
Фæцæуы бæрзæндтæм сæрибар Ирыстон, 
Фæцæуы, фæтындзы, æрттивы йæ бон. 
Йæ фæндаг уæрæх у, æгæрон — йæ цинтæ, 
Йæ адæмы намыс — бæллиццаг, нæртон. 
1942—1943 

САУ МÆЛÆТ ЫССАРДТА 
О мæ Ир, дæ тохы бонты 
Фидыс ныр дæ хæстæ! 
Арвыл ратæхынц хæстонтæ — 
Мах æндон цæргæстæ! 
Тохы бонты мах æфсадæн 
Чи слæудзæн йæ ныхмæ? 
Нæй кæрон йæ бирæ кадæн, 
Йе ’хсарæн, йæ тыхæн. 
Акæс-ма: нæ уæрзон хæхтæ 
Халасæй æрттивынц, 
Хъус, куыд нæрынц арвгæрæттæ, 
Нæмгуытæ куыд ниуынц. 
Карз тох ралæууыд, æмбæлттæ, 
Тохы нæй фæллайæн! 
Пиллон акалынц быдыртæ, 
Туджы зæйтæ уайынц... 
Бирæгъау йæ ных æдзухæй 
Знаг кæд раздæр тардта, 
Гъеуæддæр нæ домбай къухæй 
Сау мæлæт ыссардта. 
1943 

ж ж ж 
Фæци хъызт зымæг, 
Йæ тых ныссаст, 
Фæхаста йемæ 
Йæ судзгæ маст. 
Нæ уарзон уалдзæг 
Æрцыд фæрнæй, 
Нæ цины бонтæн 
Кæрон дæр нæй! 
Зæрин хур арвæй 
Ныккаст тыхджын, 
Æрвиты зæхмæ 
Иæ райдзаст тын. 
Бæркадджын хъæутæ, 
Нæ сойджын зæхх 
Дæрдтыл фæхастой 
Сæхи уæрæх. 
Фæлæ нæ фесæфт 
Ызноны маст, 
Ыстыхсы зæрдæ, 
Нырризы ’васт. 
Æрлæууынц зæрдыл,— 
Фæуæнт æлгъыст,— 

Æбуалгъ тыхмитæ, 
Ызнаджы бырст... 
Фыдми, фыдраконд 
Нæ кæнæм рох,— 
Ызнаджы ныхмæ 
Кæнæм мах тох. 
Хъæрзæд фыдызнаг, 
Йæ туг кæлæд, 
Нæ къухæй ссардта 
Кæрон — мæлæт. 
О уалдзæг, уалдзæг — 
Нæ хурзæрин, 
Дæ рухс, дæ бонтæм 
Æдзух кæсин! 
Хъызт зымæг фесæфт, 
Фæлыгъди дард, 
Æнусон уалдзæг 
Уыдзæн нæ цард! 
1945 

ДÆ АМЫНД ФÆНДАГЫЛ 
Нæ хурæмдых фæтæг, нæ Ленин, 
Ды ацыдтæ, нал дæ æгас, 
Дæ сызгъæрин дзыхæй фыццагау 
Нæ хъуысы дæ барджын ныхас. 
Уым, Сырх фæзы, уарзон Мæскуыйы, 
Кæныс ды мæрдон хуыст æнцад, 
Нæ фæлгæсыс дардыл цæргæсау 
Нæ уыныс ды абон нæ цард. 
Нæ федтай, фашисттæ нæ бæстæм 
Куыд хастой æлгъыстаг æгъдау,— 
Куыд сыгътой нæ райгуырæн хъæутæ, 
Куыд зылдысты агъуыд сырдтау. 
Мæскуымæ — нæ бæсты зæрдæмæ — 
Ныббырсынмæ хъавыд ызнаг, 
Уый хаста нæ бæстæн цагъарад, 
Хъуыдис æй хæзнатæ йæ фаг... 
Фæтар сты знагæн йæ сæнттæ, 
Нæ сæххæст йæ рагон фæндон: 
Нæ райдзаст, нæ уæрæх быдырты 
Куы суынгæг йæ лæууæн, йæ бон! 
Нæ парти, нæ сæрибар адæм 
Дæ амынд фæндагыл цæуынц, 

Нæ хотых — дæ хъару, дæ зондæй — 
Тыхгæнæг фыдгулы цæвынц. 
Нæ кадджын, хъæбатыр хæстонтæ — 
Дæ арæзт æндонсис мæсыг — 
Ызнагæн уæззау цæф ныккодтой, 
Цæф сырдæн йæ сау фæнд фæсыкк. 
Ыссыгъдæг нæ бæстæ, ныррухс и, 
Æхсиды бæркадджын фæллой. 
Ныр айхъуысти арвы кæрæттыл 
Нæ диссаг æхсарæн йæ кой. 
Иæ мæлæт фыдгулæн æрхæстæг, 
Æрцæуы бæрæгбон — нæ цин, 
Нæ тырыса дардыл фæйлауы, 
Мах райсдзыстæм райсом Берлин! 
Нæ хурæмдых фæтæг, нæ Ленин, 
Ды ацыдтæ, нал дæ æгас, 
Дæ сызгъæрин дзыхæй, фыццагау 
Нæ хъуысы дæ барджын ныхас. 
Фæлæ йæ куы зонæм: дæ амынд 
Мыггагæй мыггагмæ цæрдзæн, 
Уый амондджын царды бæрзæндтæм 
Нæ фæлтæрты размæ кæндзæн. 
1945 

ОКТЯБРЬ 
Хурзæрин — Октябрь 
Сау тыхты ныссаста, 
Адæмтæн æнусмæ 
Бархи цард æрхаста. 
Фендæр ис нæ бæстæ, 
Схъæздыг и фæллойæ, 
Дунейы мæгуыртæ 
Кодтой цин йæ койæ. 
Байдзаг и нæ Цæдис 
Фарнæй, царды цинтæй, 
Хуры тынты ’рттывтой 
Мах заводтæ минтæй, 
Горæттæ ’мæ хъæутæ, 
Стæй нæ райдзаст фæзтæ 
Уæд рæдау лæвæрдтой 
Царды хос нæ бæстæн. 
Уæд цъæх-цъæхид хъæдтæ, 
Уæд нæ сыгъдæг дæттæ!— 
Кастысты сæм дардæй 
Арвы рухс кæрæттæ. 
Фæлæ сæрра не знаг — 
Сау фашист — гермайнаг, 

Уый нæ ныхмæ рацыд, 
Слæууыди домбайау. 
Тох кодта нæ ныхмæ, 
Арæзта фыдмитæ, 
Йе ’вирхъау лæбурды 
Не ’мбæрста йæхи дæр. 
Уæд Сырх Æфсад — не ’фсад — 
Не знаджы ныссаста,— 
Йе ’ндон цæфæй знагæн 
Сау мæлæт æрхаста. 
Ногæй ныр нæ бæсты 
Царды цин æхсиды, 
Рухс цытджын Октябрь 
Мах адæмтæм сиды: 
Хъус, Советон бæстæ! 
Хъусут, уарзон адæм! 
Нæй æмæ нæ уыдзæн 
Никуы ’мбал уæ кадæн, 
Знаджы смах ныссастат, 
Бирæ тых уæм разынд! 
Цардыл цин кæнгæйæ, 
Ныр цæугæут размæ! 
Ды, цытджын Октябрь, 
Мах фыдгулæй бахиз, 
Карз тохы цæхæры 
Ратт-иу нын уæлахиз! 
1945 

ЦÆР, НÆ УАРЗОН БÆСТÆ! 
Знон уыд талынг, уазал, 
Сау мигъ бадти хохыл, 
Алкæмæ йæ адзал 
Хъавгæ касти тохы. 
Немыцаг фашисттæ 
Бирæгъау лæбурдтой, 
Мардтой æмæ истой, 
Уагътой туджы фурдтæ. 
Ныр нæ бон æрттивы, 
Хур йæ тынтæ уафы, 
Зæхх йæ пæлæз ивы, 
Терк ызгъоры, кафы. 
Худы арв бæрзондæй, 
Калынц рухс нæ уынгтæ. 
Нæй нæ цины бонтæн 
Бафсæдæн сæ уындæй! . 
Цæр, нæ уарзон бæстæ, ., , 
Зæрдæйæн дæ адджын, 
Д’ адæмтæ, дæ фæзтæ 
Сты мыггагмæ кадджын! 
1945 

УÆЛАХИЗ 
Бæллиццаг Уæлахиз — 
Нæ царды æфсин, 
Хæстон бæхæй рахиз 
Æд зарæг, æд цин! 
Уæлахиз — нæ дарæг, 
Нæ хотых, нæ бар, 
Зылангæй дæ зарæг 
Ды зар æмæ зар! 
Зæгъ, адæмты дисæн, 
Нæ номдзыд æфсад 
Куыд ары йæхицæн 
Цæсгом æмæ кад! 
Æрцу кæм, Уæлахиз, 
Æрцу нæм æгас, 
Фыдгулæй нын бахиз 
Нæ бонтæ, нæ раз. 
Нæ маст нын фæсуры 
Дæ уалдзæг, дæ зард, 
Нæ цуры дæ хуры 
Æхсиды нæ цард. 
Æнусæй нæм сиды, 
Рæвдауы нæ мах 

Зæрин тынтæ 
Нæ рухсы гæнах! 
Нæ тохы æнцайæн, 
Уæлахиз — нæ мад,— 
Кæс, райы нæ Майы 
Æд цинтæ, æд кад! 
1945 

КАДЫ ЗАРДЖЫТÆ 
Абон цины уац 
Махыл сæмбæлди,— 
Уæлдæф айгæрста 
Не стыр амондæн. 
Знаг, нæ рагон знаг 
Састæй баззади, 
Уый хæстон гæрзтæ 
Ныр æрæвæрдта. 
Акæс алырдæм, 
Фен нæ цины бон, 
Фен, Фыдыбæстæ 
Ныр куыд сæрттывта! 
Рухсæй байдзаг и 
Мах зæрин бæстæ, 
Райгæ найы хи 
Хуры буц тынты. 
Зарынц адæмтæ, 
Зарынц быдыртæ, 
Зары айнæг-хох, 
Зарынц рухс кæмттæ. 
Терчы уылæнтæ 
Уайынц цингæнгæ, 

Размæ фезгъорынц 
Хъаспы денджызмæ. 
Мах Уæлахизы, 
Фарны цины уац 
Уыдон ахастой 
Хъаспы денджызмæ. 
Хъаспы денджыз дæр 
Ныр йæ хъæбысы 
Терчы уылæнты 
Тагъд куы акæндзæн. 
Терчы уылæнтæн — 
Уарзонг сахъ фырттæн, 
Хъазгæ ’рттивгæйæ 
Уый куы зæгъдзæни: 
«Зонын, о хуртæ, 
Зонын, фехъуыстон, 
Тохы, карз тохы, 
Чи фæуæлахиз... 
Арвæй ферттывта 
Диссаг Бонвæрнон, 
Уый нæртон хабар 
Уайтагъд радзырдта. 
Знаг фæбынæй ис, 
Оастæй баззади, 
Х«ст, æвирхъау хæст, 
Зоньш, банцади». 
1945 

КА ФÆУУОДЗÆНÆЙ ФИЦЦАП 
И цъæх уалдзæг тæмæн калгæ 
Нæ бæстæмæ фæззиндтæй. 
Нæ будуртæ нæ ирд хорæн 
Фæббозæнцæ æ тунтæй. 
Сæ фурцийнæй æрттевунцæ 
Нæ уорс хуæнхтæ, нæ цурд дон. 
Хъаурæгинæй нæ сау гъæдтæ 
Идзулунцæ сæ фæндон. 
Бакæсетæ,— и даргъ фæзтæ 
Идзаг æнцæ адæмæй: 
И хумгæнгутæ косунмæ 
Æрцудæнцæ æнгурфæй. 
Нæ колхозон бæгъатæртæ 
Сæ хумгæндти æнæ хъор, 
Хуарæрзадæн æвæрунцæ 
Æнæфезмæлгæ бундор. 
Æрзайдзæнæнцæ мæнæутæ, 
Æрласдзинан нæ тиллæг, 
Устур кувдти цийнæгæнгæй 
Æрветдзинæн нæ фæззæг. 
Нæ фондзанзон цуппаремæ 
Фæууодзинан æнхæстгонд» 

Нæ адæмæн нæ рохс бæсти 
сæ амонд. 
Нæ фæллойнадн Геройтæ 
Нæ дзнллитæн — фæнзуйнаг. 
Æрцудæй нин кусти рæстæг! 

МÆ ФÆНДАГ 
Уый раджы, кæддæр уыд... 
Фæйлауæнтау уадысты азтæ, 
Сырдтой-иу тызмæгæй кæрæдзи 
Æхсæв уа, 
Йе — бон. 
Уыдтæн ма æз зондæй хæрзсаби, 
Уæд скъолайы кастæн. 
Мæ чиныг-иу райстон, 
Мæ чиныг — 
Мæ царды фæндон. 
Кæдæмдæр мæ хастой мæ сæнттæ, 
Мæ базырджын сæнттæ 
Бæлæттау пæррæстытæ кодтой 
Æрвон бæстæм — дард. 
Фæтахтæн-иу семæ 
Уæларвы æгæрон бæрзæндтæм,— 
Нæ зынди мæм уырдæм 
Нæ тухи — нæ удхайраг цард. 
Сæрибары сæнттæ! 
Бæллыди мæ сабион зæрдæ 
Уæлдæфон быдыртæм,— 
Кæм уыди нæ рухс хур æхсин, 
Сызгъæрин сыфтæрджын бæлæстæ 
Кæм систой сæ сæртæ, 

Каем цыди цъæх уалдзæг 
Æд æнусон зарæг, 
Æд цин... 
Ныууагътон-иу арвæн йæ фæтæн, 
Йæ райдзаст кæрæттæ, 
Æрцыдтæн-иу зæхмæ, 
Æвзæрстон-иу цардæн йæ уæз. 
Фæлурсæй фæйнæрдæм 
Лыгъдысты мæ уалдзыгон сæнттæ, 
Сæ фæстæ-иу бирæ 
Фæкастæн æрхæндæгæй æз. 
Фæллойгæнæг адæм тыхстысты 
Сæ мæтæй, 
Сæ цардæй, 
Цагъарæй æрвыстой сæ бонтæ, 
Сæ сагъæссаг дуг, 
Цыдысты-иу зæххыл 
Фæззыгон æхсæвау 
Æнкъардæй, 
Фæкалдтой-иу хатгай 
Сæ бæллиццаг бартыл сæ туг... 
Мæ зæрдæ мæ риуы дзыназыд, 
Фырмæстæй-иу срысти. 
Уæд ме ’взонг 
Зæллангджын фæндырæй 
Ныззарыдтæн æз: 
Æхсарджын поэтмæ-иу сидтæн, 
Мæ туг-иу æхсысти, 
Фæндыд мæ сæрибары ’рцыдæн 
Ыссарын фæрæз. 
* * * 
Нæ сæрибар адæм 
Кæддæрау. 

Нæ судзынц фырмæстæй,— 
Зæрин хуры рухсæй 
Ыскалдта тæмæнтæ сæ бон. 
Нæ быдыртæ зарынц 
Сæ рæсугъд, 
Сæ домбай хъæлæстæй. 
Цæхæрау æрттивынц — 
Нæ колхоз, 
Нæ завод, 
Нæ дон! 
Кæмдæрты ма зилынц фыдгултæ — 
Цъæх бирæгъты балтæ, 
Нывæндынц хæлуарæджы тынтæ, 
Сæ фæндтæ — дæлдон! 
Кæмдæрты ма знæгтæ 
Сæхицæн фæлварынц амалтæ, 
Нырризынц фыртæссæй; 
Æрталынг, 
Æрмынæг сæ бон! 
Нæ тæрсы нæ бæстæ 
Цагъарадхæсджыты фыдмитæй, 
Уый зоны йæ хъару, 
Уый зоны 
Иæ бæрзонд нысан. 
Тындзы уый кæддæрид 
Уæлахизы царддæттæг сидтмæ, 
Уый хаты рæстдзинад, 
Уый зоны йæ фæндаг, йæ ран! 
Фæллойгæнæг адæм! 
Мæ уарзон, мæ райгуырæн бæстæ! 
Уæ намысджын тохæн 
Дæттын æз мæ бонтæ, мæ зард. 
Сымахæн æз фидын уæ фырты — 

. > 
Уæ фыссæджы хæстæ, 
Хæларæй уын радтон 
зæрдæ, 
Ю 

^^(^ 
Ыскодтон æз мæ каст нæ фидæнмæ, нæ соммæ, 
Тæмæстæ-диссæгтæ уынын æз уым фынау: 
Зыны мæм рухс дуне налхъуыт-налмасау ’рттивгæ, 
Йæ сызгъæрин тынтæ рæдзæгъды уый рæдау. 
Уым бархи у фæллой, æрхаста йемæ амонд, 
Уый радта адæмæн æппæтæй дæр сæ фаг. 
Уым хурты хурзæрин тæмæнтæ калгæ хъазы, 
Уым цард цæуы фæрнæй, ызгъоры бонты таг. 
Уым арвмæ галуантæ фæцыдысты фæлыстæй, 
Бæрзондæй дард зæхмæ æнæсцухæй кæсынц. 
Уым хуры рухс кæлы бæркадджын райдзаст фæзтæм, 
Уым цины зарджытæ æдзух зæланг кæнынц. 
Нæй уыцы дунейы хæрамдзинад, мæнгдзинад, 
Мыггагмæ фесæфти æбуалгъ хæстæн йæ кой. 
Кæрæдзи уарзынц уым æфсымæртау цæргæйæ, 
Уым нæй æфхæрд адæм, æхсиды уым фæллой. 
Уым Адæймагæн ис æгæрон бирæ бартæ, 
Уым кадджын у йæ ном, йæ намыс у бæрзонд. 
Уый æрдзы басаста уæлахизджын хъаруйæ, 
Фæцæуы размæ тагъд. Сыгъдæг, цыргъ у йæ зонд. 

У диссаг думе уый. Йæ цыд, йæ ракаст— барджын, 
Бæллиццаг царды рухс æрвиты уый мæнæн,— 
Йæ рухс у коммунизм — фæндон, æрттиваг дуне, 
Æнусон уалдаæг уый хæссы Зæххы фырттæн. 
1947 

ФÆДЗÆХСТ 
Мæ зынгзæрдæ лымæн — 
Æрыгон фыссæг, 
Нæ базырджын азты 
Бæрзæндтæм тырнæг! 
Нæ райгуырæн бæстæн 
Дæ хæстæ фæфид, 
Дæ барджын ныхасæй 
Нæ дзыллæмæ сид. 
Сæрибары фæндтæ 
Кæддæриддæр тау, 
Нæ зæрдæтæ цинæй 
Куыд судзой зынгау, 
Дæ дзырдты куырдадзæн 
Йæ цæхæр кæлæд, 
Куыд баззайа ’рттивгæ 
Нæ дуджы сæ фæд! 
1948 

СУДЗГÆ ЗÆРДÆ 
(В. Г. Белинскийы номыл) 
Уыди рæстæг — æнтъыснæг дуг, 
Дзынæзта ’фсондзы бын нæ бæстæ. 
Фыхти цæджджинагау сæ туг 
Цагъайраг адæмæн фырмæстæй. 
Мæнгард паддзах фыдохау уæд 
Иæ уæззау къух нæ бæстыл дардта, 
Уый хаста дзыллæтæн мæлæт, 
Рæстудты хъизæмарæй мардта. 
Зынгзæрдæ тохгæнæг — фыссæг 
Фæзынд уæд æхсæвæн йæ тары, 
Уыдис уый рухсдзинадхæссæг — 
Æрттывта стъалыйау мæйдары. 
Уыдис ын арвнæрдау хъæлæс, 
Дзырдта фæллойгæнджыты бартыл, 
Йæ зондæй арæзта фæрæз 
Æрцæуинаг сæрибар цардæн. " 
Йæ судзгæ стыр зæрдæйы арт 
Сыгъди фыдызнæгтæн сæ ныхмæ, 
Уый радта карз тохæн йæ цард, 
Йæ сагъæстæ æмæ йæ тыхтæ. 

Фæлгæсыд дардмæ. Уый дзырдта 
Æнусы размæ дæр йæ фæндтæ, 
Бæлвырдæй раздæр уый зыдта — 
Нæ бæстæ калдзæни тæмæнтæ. 
Уыдта æппæт, уыдта æдзух, 
Уый касти рæстæгæн йæ сæрты, 
Иæ бонтæй радардта йæ къух 
Нæ дуджы амондджын фæлтæртæм» 
Æхсарджынæй фæкодта тох 
Нæ цард, нæ фидæны сæраппонд 
Æмæ йæ ном ныннæры абон, 
Æнусмæ дæр нæ уыдзæн рох! 
1948 

БАГЪÆРАТИ СОЗУРÆН 
Нæ мæгуртæ дин адтæнцæ 
Дæ унгæг бæнтти хъазар, - 
Æнæуинон дин иссæнцæ 
И бонгинтæ, и æлдар. 
Дæ рист зæрдæ и сау доги 
Цагъайрадæн нæ бухстæй, 
Ивулдæй дæ маст дæ тоги,— 
Нæ фæразтай æвдустæй. 
Низзардтай нин тохи зартæ, 
Фæндон цардмæ мах худтай,— 
Хуæздæр догæ, урух бартæ 
Нæ дзиллитæн агурдтай. 
Сæребарæ! Сæребарæ!— 
Дæхуæдæг æй фæууидтай, 
Дæ зарти ин ду æ хъаурæ, 
Æ тæмæнтæ фæдздзурдтай. 
Бахуардтай ду нæ фæтæгæн 
Æнасæтгæ ард уобæл. 
Мах алкæддæр иуæндæгæй 
Ке цæудзинан æ надбæл. 

Муггагмæ нин фæццæрдзæнæй 
Зæрди тогæй финст лæвар,— 
Нæ рохс бæстæн æрттевдзæнæй 
Дæ дессаги «Зæрди дуар». 
1948 

ГУРДЖИБЕТИ БЛАШКАЙÆН 
Раги адтæй и тар рæстæг: 
И сау мегътæ зилдæгæй 
Æрæмбарзтонцæ нæ бæстæ 
Мæстгун уогæй, тузмæгæй. 
Нæ адæми нин æзнæгтæ 
Æфхуардтонцæ æгæрон, 
Æфтудтонцæ ’й гъезæмæртти 
Æнхæст кæнгæй сæ фæндон. 
Зинтæ бухсæн нæбал адтæй, 
Искарз æй бустон æлдар. 
Уæхæн доги нæ фæндадтæй 
Еуæнгей дæр ун цагъар. 
Уæд Блашка ба мæгургорбæл 
Зæрдæресгæй ниффинста, 
Реуигонæй, къæбæргорæй 
Уой æ финсти æвдиста. 
И раст уоди — Батæрази — 
Бæзонун кодта махæн, 
Ие адтæй уомæй арази, 
Уарзон адтæй æ зæрдæн. 
Раевгъудæй и сау рæстæг, 
Æндæр æй нæ цард бунтон: 

Сæребарæ ’й нæ рохс бæстæ, 
Царди уагæ — нæ фæндон. 
Фал Блашкайæн æ хузæнтти,— 
Зин уавæрти ка финста,— 
Нæ финсгути — нæ уарзæнтти, 
Рохс адæмæн ка хаста,— 
Алли хатт дæр имисдзинан, 
Уонæн сæ кой кæндзинан, 
Нæ арфæ син æрветдзинан, 
’Ма син «рохсаг» зæгъдзинан. 
1955 

ФÆНДАГ СТЪАЛЫТÆМ 
Уæлæрвтæм, космосмæ тырнæг — 
Советон адæймаг Гагарин! 
Уый у ныфсджын, хъæбатыр лæг, 
Дзырд йе стыр фесгуыхтæн куы ссарин. 
Уый айгæрста æрвон быдыр, 
Сæрыстыр мах ыстæм йæ койæ, 
Æгас дунейыл айхъуыст ныр 
Йæ ном, йæ кадджын ном геройæн. 
Уый скодта стъалытæм фæндаг, 
Нæ зæхмæ ракасти бæрзондæй, 
Æмæ йæ хъаруйæ, йæ зондæй 
Нæ зæрдæтæ сты цинæй дзаг. 
Нæ бæстæйы æхсарджын фырт, 
Æмбал Гагарин, цæр нын бирæ. 
Нæ фæндон иу у, иу — нæ дзырд: 
Æхсидгæ салам дын нæ Ирæй! 
1961 

ж ж ж 
Чи зæгъы «зæронд дæ>, 
Уый нæ загъта раст. 
Нырма царды бонты 
Райдзаст у мæ каст. 
Хуры цæст, кæсут-ма, 
У тæмæн, рæдау. 
Чи уыдзæн, зæгъут-ма, 
Амондджын мæнау! 
«Ды зæронд нæма дæ,— 
Дзуры хур мæнæн,— 
Бафид хæс дæ мадæн — 
Райгуырæн бæстън». 
Чи зæгъы «зæронд дæ», 
Нæ, нæ загъта раст. 
Дæн мæ цард, мæ зондæй 
Адæмимæ баст. 
1962 

УÆЛАХИЗЫ ЗАРÆГ 
Теркæн йæ дæттæ — йæ дарæг — 
Цингæнгæ Хъаспимæ уайынц, 
Зарæг, сæрибары зарæг 
Размæ тырнгæйæ ныззарынц. 
Райгуырынц митджын къæдзæхтæй, 
Хъаспимæ азгъорынц иумæ, 
Уыйфæстæ ’взистфынк рæдзæгъдтæй 
Бакæлынц денджызы риумæ. 
Дисгæнгæ ’ркæсынц сæхимæ, 
Фенынц, куыд сырæзт сæ хъару, 
Стæй уæд æгæрон дæттимæ 
Сисынц Уæлахизы зарæг. 
1962 

МÆ ХЪÆУМÆ 
Уæ байрйайай, мæ зынаргъ— 
Мæ уарзон, 
Мæ райгуырæн хъæу. 
Кæсын дæм, 
Уынын та мæ рагон, мæ рæсугъд бынæттæ. 
Куы зоныс дæхæдæг,— 
Æз раджы кæй ныууагътон дæу, 
Кæй фæзылдтæн бирæ 
Нæ бæстæйы алы кæрæттыл. 
Æрцыдтæн дæм абон, 
Фæлгæсын дæ цардмæ зыдæй, 
Фыццагау фæхастай дæ къабæзтæ 
Теркæн йæ былтæм. 
Фыццагау дæ хъæдтæ 
Сæр-сæргæнгæ зарынц хъæрæй, 
Бæрзонд лæбырд дардæй 
Ныккасти нæ райзаст быдыртæм. 
Дæ сæрибар адæм 
Æфсымæртау 
Иумæ цæрынц, 
Сæ иумæйаг царды 
Фæллойгæнгæ 
’Рвитынц сæ бонтæ. 
Рæсугъд у сæ фидæн, 
Æмæ ныр гъеуымæн дæттынц 
Сæ хъомысджын тыхтæ, 

Сæ удуæлдаи фæллои, 
Сæ зонд дæр. 
Кæс, уартæ нæ фæзыл 
Ыстынг и сывæллæтты хъазт — 
Уырыссæгтæ, зæгъай, 
Кæсгæттæ, 
Ирæттæ, 
Æндæртæ. 
Сæ хъæлдзæг ныхæстæ, 
Сæ зарын, 
Сæ цинæйдзаг каст 
Æхсызгон, зынзæгъæн æнкъарæнтæй 
Тавынц мæ зæрдæ. 
Кæсын сæм æдзынæг. Нывонд уæд мæ ацæргæ уд 
Нæ рæзгæ фæлтæрæн — 
Нæ абоны цинæн,— 
Нæ хуртæн. 
Кæнын сын æз арфæ: 
Ныфсджынæй, фæрнджынæй цæрут, 
Нæ бæстæйы ’нхъæлцау хъæбултæ! 
1962 

ÆРТТИВЫ БОН 
Фæтухи кодтон раджы æз,— 
Куы нæ дзурин фæлтау, тæхуды,— 
Мæ тыхстæн нал уыди кæрон, 
Фыдфынтæ баййæфтой мæ уды. 
Тыхгæнджытæ æгъатырæй 
Æфхæрдтой мæн, дзырдтой мæм карзæй. 
Мæстыйæ худтысты мæныл,— 
Кæй бон уыд ахæм зын фæразын! 
Ныр абон кæс: æрттивы бон, 
Фæтар ысты уæззау фыдфынтæ. 
Мæ фарс ысты хур, адæм, зæхх, 
Фæсырдтой мын мæ тас, мæ рынтæ. 
1962 

СТЫР УЫРЫССАГ АДÆМ 
0 Иры уарзон — уырыссаг адæм, 
Нæ зарæг зарæм дæ зонд, дæ кадæн! 
Дæ нæргæ намыс, дæ бирæ тыхтæ 
Бæрзонддæр сты нæ урссæр хæхтæй. 
Æппæт адæмтæн дæ се ’ххуысгæнæг, 
Сæ хистæр æмбал, сæ фæндагдæттæг. 
Домбай дæ хоны нæ цытджын парти, 
Нæ цæугæ мæсыг, нæ амонддæттæг. 
Нæ номдзыд Къоста дæу бирæ уарзта, 
Нæ иудзинадыл йæ сæр æрхаста. 
Цард махæн раздæр нæ уыд нæхи бар, 
Гъеныр дæ фæрцы ыстæм сæрибар. 
Нæ Ирыстонæй дæуæн æрхастам 
Стыр Мæскуымæ æхсидгæ салам. 
Нæ сырх Мæскуыйы зылангæй зарæм, 
Нæ буц æмбæлттæн сæ рæвдыд арæм. 
Нæ зарæг зарæм дæ ном, дæ кадæн, 
О Иры уарзон —уырыссаг адæм! 
1963 

УЫДЗÆНИ, ÆНÆМÆНГ 
Нæ райгуырæн хæхтæ — нæ номдзыд уæйгуытæ 
Бæрзондæй нæ цардмæ æдзынæг кæсынц, 
Æрттивынц сæ сæрмæ æгæрон уæлæрвтæ, 
Бынæй сæм Кавказы дæлвæзтæ зынынц. 
Уынынц нын нæ хъару фæллойадон тохы, 
Уынынц нæ, куыд ыстæм æхсарджын, уæндаг, 
Куыд сарæзтой адæм æгъуыстаджы диссаг, 
Куыд айгæрстой арвмæ æнусон фæндаг. 
Ныр зонынц бæлвырдæй нæ райгуырæн хæхтæ: 
Нæ бындурон фæндтæн æнæсуæвгæ нæй,— 
Рæхджы уый уыдзæни, уыдзæни, æнæмæнг: 
Нæ геройты фендзæн йæ уæлцъарыл Мæй! 
1964 

ж- ж- ж- 
Уарзон Ир, фæцæр фæрнæй, 
Ног у, ног дæ уаг: 
Иумæйаг бæрнон фæндæй 
Аразæм фæндаг. 
Уалдзæг, рухс уалдзæг кæсы, 
Диссаг у, нæртон, 
Ног тых адæмæн хæссы, 
Нæй йын, нæй кæрон! 
Урссæр хæхтæ, Терчы дон 
Мах æнтыст уынынц, 
Зонынц, ралæууыд нæ бон, 
Цинтæ ныл кæнынц. 
Дидинджытæй фæзтæ — дзаг, 
Адджын тæф хæссынц, 
Сабыр бæлæттæ сæ фаг 
Уæлдæфы тæхынц. 
1964 

МÆ РАЙГУЫРÆН ХЪÆУ 
(Цикл) 
1. Фæндагыл 
Мæздæджы зæхх — нæ уарзон бæстæ, 
Æдзух нæм сидыс ды хъæмæ. 
Мæ чысыл хъæу æд райдзаст фæзтæ, 
Нæ балц ныр сарæзтам дæумæ. 
Æхсæрдæсæй фæцæуæм заргæ, 
Нæ фæндырæн ыстынг йæ хъазт, 
Нæ цйндзинад æнхъæвзы дардыл, 
Нæ зонæм хъыг, нæ зонæм маст. 
Цæрдæг Валодя ’мæ Надизæ 
Сæ диссаг кафты рад хæссынц, 
Сæ рæсугъд кафт æфтауы дисы, 
Æмбæлттæ сын æмдзæгъд кæнынц. 
Тындзы автобус размæ, размæ, 
Фæдисон барæгау — йæ уад, 
Нæ фæллайы, тындзын фæразы, 
Минут нæ алæудзæн æнцад. 
Фæивгъуыдтой быдыртæ, хъæдтæ, 
Æрджынарæг, æфсæнвæндаг, 
Быдираг станцæты кæрæттæ, 
Зепачыхъæу, æхсæрджын таг. 
Кæс ~ма. нæ Ерастъи дæр разынд, 
Йæ сæрмæ хъазы хуры тын. 

Æгæрон цинтæ чи фæразы 
Æдых, фæлурс дзырдтæй зæгъын! 
2. Ерастъийы 
(скъуыддзаг) 
...Нæ рагуалдзæджы рæттæ мæнæ! 
Кæддæр куыд хъазыдыстæм ам!— 
Зылдыстæм донбылтыл, æрдузтыл, 
Мæнæргъы, дзедыртæ тыдтам. 
Уынын бæрзонд къуыбыр мæ размæ... 
Лæууы мæ зæрдыл... Уыд зымæг... 
Фыдуазал бон дæр мæн нæ домдта,— 
Уыдтæн-иу дзоныгъыл бырæг. 
Цы фæци, цы нæ мæгуыр хæдзар? 
Кæддæрты, раджы, ам лæууыд, 
Фæлæ нæ разгъордтой мæ размæ 
Нæдæр мæ мад, нæдæр мæ фыд... 
Тута бæлæстæ ам дыууæйæ 
Рæзыдысты хæдзары цур, 
Ныр нал ысты, сæ бонтæ фесты, 
Сæ ран ныхъхъæбæр и, ныддур... 
Кæсын нæ уæлмæрдтæм... Фыдæлтæ 
Æнусон хуыстæй ам хуыссынц, 
Сæ сæрмæ уалдзыгон фæлыстæй 
Бæлæстæ барджытау лæууынц. 
Æнцад хуыссæнт нæ мæрдтæ зæххы, 
Уым нал уынынц зындзинад, цин, 
Сæ бонты таг мыггагмæ аскъуыд, 
Сæ цырагъ бахуыссыд, фæци... 

Зындгонд нын у: фыдæлтау махæн 
Нæ цард æрныгуылдзæн кæддæр. 
Æрцæудзæн цардмæ ног фæлтæртæ, 
Хъæудзæни се ’рцыдæн йæ сæр. 
Ныфсджынæй бацæудзысты царды, 
Ныллæудзæни сæ куысты рад, 
Æмæ нæ адæмы зæрдæты 
Цæрдзæн нæ тох, нæ дуджы кад. 
3. Кувди 
Бæрæгбон нин æй абони: 
Æрцудæй нин Фиццаг май,— 
Нæ уалдзæги, нæ фæллойни, 
Нæ зæрдити цийни хай. 
Нæ фингæбæл и зæрæндтæ 
Исбадтæнцæ хестæргай, 
И цъæх зæлдæбæл æмбæлттæ 
Рарæнгъæнцæ кæстæргай. 
Зæрдеген дзурдтæ кæнунцæ, 
Сæ еумæ бадт — игъæлдзæг, 
«Фæззиндтæй нин,— разæгъунцæ,— 
Идзулди бон — нæ уалдзæг»! 
Фезонæг æмæ ниуæзтæ!— 
Нæртонау нæ раз — идзаг. 
Æ лæвæрдтæй нæ рохс бæстæ 
Некæд уодзæнæй гъæстаг. 
Зæрддагонæй нæ раст адæм 
Æвдесунцæ сæ фæндон,— 
«Нæ æнтæститæн сæ кадæ!— 
Æносмæ уин цæрæнбон»! 

Нæ фалдзоси цурд истунцæ 
Нæ фæсевæд æмбурдæй, 
Кæрæдзей хъури кæнунцæ, 
Æркафунцæ цæрдæгæй. 
4. Хъæды 
Нæ цъæх хъæды фендмæ бæллыди мæ зæрдæ, 
Æрцыдтæн æм абон æз дæр. 
Хæларæй мын кувынц бæлæстæ сæ сæртæй, 
Зæгъы мын йæ салам сыфтæр. 
Фæцæуын сындæггай мæ зонгæ фæндæгтыл, 
Мæ бæллицтæ размæ тырнынц: 
«Фæзилон æз,— загътон,— мæ рагбонты рæттыл, 
Æдзухдæр мæ зæрдыл лæууынц». 
Фæцæйцыдтæн дарддæр кæрдæгджын æрдузыл, 
Кæцæйдæр æрыхъуыст сæр-сæр: 
Уый уайы цæугæдон, æрцыди мæ хъустыл 
Иæ сæрибар зарды уынæр. 
Фæзынди мæм къардиу бæлæсты æхсæнæй, 
Бæрзонд у, рæсугъд у уындæй. 
Ызгъорын æм тагъд-тагъд æвзыгъдæй, цырынæй, 
Мæ алварс фæлгæсын зыдæй. 
Æрдхæрæны къардиу, алæмæты рæттæ, 
Æнусоны Теркæн йæ дон! 
Гъе ам-иу мæ цинæн, мæ лæппуйы сæнттæн 
Нæ зыдтон æз никуы кæрон. 
Æхсæвыгон бадтæн-иу лæбырды сæрмæ, 
Цæлхыдзагæй касти-иу мæй. 
Ныххуыссыд-иу дуне гуылфæны сæр-сæрмæ, 
Фæлыгъдис-иу хуыссæг мæнæй. 

Мæ тулдзбæлас уартæ, уый абон дæр зайы, 
Кæддæр ын мæ фæндтæ дзырдтон, 
Ныртæккæ дæр ма йæм мæ зæрдæ æхсайы: 
Æмдзæвгæтæ ам-иу фыстон. 
1965 

ж æ ж 
Фæззыгон изæр йæ тар базыр 
Былгæрон къохыл æруагъта, 
Сау халонау уый астымты 
Йæ дæрзæг дзæрных ныссагъта. 
Къуыззит кæны уазал дымгæ, 
Уый комрæбын дзыназы. 
Тулдз бæлæсты хъæды арфы 
Æнцад лæууын нæ уадзы. 
Ферттывта арвыл ног мæй, 
Зæхмæ æдзынæг ныккасти, 
Къахвæндагыл руад сыфтæрты 
Сæнтдзæф дымгæ фæхаста. 
Донгæрон лæууын мæйрухсмæ, 
Бæрз бæлæстæ — мæ фæстæ. 
Мæ цæстыл уайынц ивгъуыд азтæ, 
Мæ цардвæндаг, мæ сæнттæ. 
1966 

КАДДЖЫТÆ 

тох 
Æнкъард уыд бæстæ, 
Нæ хъуысти зарын, 
Иæ бархи тахтæй 
Нæ тахти маргъ. 
Рыгæйдзаг фæндаг 
Цæлхыты бынæй 
Тæнæг гæрз ронау 
Бырыди даргъ. 
Иæ бæхуæрдоны 
Æнцад, уæззаугай, 
Иæ хуылфмæ хъусгæ 
Кæны йæ цыд 
Дзибо Дзæрæхты,— 
Мæгуыр ирон лæг,— 
Иæ хæдзардарæг 
Уый иунæг уыд. 
Иæ мастджын зæрдæ 
Иæ фæллад риуы 
Фæкæны судзгæ, 
Иæ рисгæ цæф: 
Фыд аз ыскодта,— 
Ныр хуры тæвдмæ 
Иæ нартхор басыгъд. 
Иæ фæллой — сæфт. 

Йæ сагъæс ноджы: 
Йæ ус рынчын у... 
Куыд уыдзæн дарддæр? 
Уыдзæн дзæбæх? 
Хъуыдытæгæнгæ 
Дзибо фæцæуы, 
Йæ уисы цæфæй 
Ыстъæлфы бæх. 
Йæ зæронд куыдз дæр 
Лæф-лæфгæнгæйæ 
Йæ фæстæ уайы, 
Æнкъард — йæ каст. 
Дзибойы фæндтæ, 
Дзибойы сагъæс, 
Дзибойы катай 
Æмбары раст. 
Æрцæфтæ кодта 
Дзибо йæ бæхы. 
Фæтагъддæр кодта 
Уæд бæх йæ цыд. 
Æмбæрста бæх дæр 
Дзибойы хъынцъым, 
Æмбæрста, йемæ 
Цæмæн хæцыд. 
Фæуайынц æрхæй, 
Сæ райгуырæн хъæу 
Бæгънæг уæзæгыл 
Æнкъардæй каст. 
Йæ хъæмпын сæртæ — 
Сырх халагъудтау. 
Гæдыбæлæстæ — 
Бæрзонд, æмраст. 

Фæхæццæ кæны 
Дзибо сæ хъæумæ. 
Сæ хъæугæроны 
Ныллæг зынынц 
Хæрис бæлæстæ 
Фыддойны ’взаргæ, 
Сæ сыфтæ ’згъалгæ 
Фæсвæд лæууынц... 
Бæрзонд æрхы был, 
Бæлæстæм æввахс, 
Кæм кодта уалдзæг 
Йæ хъазгæ цыд, 
Уым байсыст хъал дон, 
Ныббур и кæрдæг, 
Тæвд дурджын зæххыл 
Æнкъард хуыссыд. 
Дзибо æрхæццæ 
Йæ мæгуыр кæртмæ. 
Йæ хъæмпынсæр æм 
Æнкъардæй каст. 
Сыхаг зæронд ус — 
Цæрдæг Зæрæда — 
Дзибойы размæ 
Фæзынд æваст. 
«Æхсызгон хабар! 
Хæрзæггурæггаг,— 
Дзырдта Зæрæда 
Дзибойæн уæд,-— 
Аминæтæн уын 
Чызг куы райгуырди! 
Уæхи фæндиаг 
Цæринаг уæд!» 

Дзибо нæ бакаст 
Йæ къуындæг уатмæ, 
Хъуыдытæ кодта 
Йæхинымæр: 
«Цæмæн райгуырди? 
Цы пайда ’рхæсдзæн? 
Хъæудзæни уый дæр 
Гъеныр къæбæр». 
Уæд хъæмпмæ бахызт 
Дзибо Дзæрæхты, 
Йæ фæллад уадзы... 
Æризæр и. 
Фæстагмæ риуы 
Йæ зæрдæ срухс и: 
Йæ ноггуырд чызгыл 
Уыди йæ цин... 
* * * 
Уый раджы уыди... 
Фæлыгъди рæстæг, 
Фæхаста йемæ 
Йæ марг тæфаг. 
Дзибо Дзæрæхты 
Аминæтимæ 
Нæ ацард бирæ, 
Нæ ацард фаг... 
Сыфтæртæ згъалгæ 
Фæззæг æрлæууыд, 
Æрхаста йемæ 
Мæгуыртæн мæт. 
Йæ бæхуæрдонæй 
Йæ тухи калгæ 
Фæцыди хъæдмæ 
Дзибо гъеуæд. 

Æндон — йæ фæрæт, 
Бæлас фæлдæхта, 
Йæ бындзарыл ма 
Чысыл хæцыд, 
Дзибо, мæгуырæг, 
Уæззау фæрæтæй 
Йæ къах ныццавта, 
Иæ хъæр фæцыд. 
Уæд тугæйдзагæй 
Иæ бæхуæрдоны 
Æрластой лæджы. 
Кæуинаг бон! 
Къуыримæ амард, 
Иæ ус дæр баззад 
Гыццыл чызгимæ, 
Сæ цард — зындон. 
Дзибойы ус дæр — 
Фæлмæст Аминæт — 
Нæ баурæдта 
Иæ лæджы мард, 
Зын цард уынгæйæ, 
Рынчынтæгæнгæ 
Бынтон ныххус и, 
Уыди æнкъард. 
Тызмæг куы ниудта 
Зымæгон дымгæ, 
Куы хаста бæстыл 
Æхсидгæ маст, 
Уæд сау ингæнмæ 
Дзибойы ус дæр 
Иæ мæгуыр къуымæй 
Æрцыди хаст. 

Нагъуæ Дзæрæхты — 
Æнахъом сидзæр — 
Фæтухи кодта, 
Мæгуыр йæ бон. 
Къæбæргурæгæй 
Хæдзаргай хатти, 
Йæ судзгæ мастæн 
Нæ уыд кæрон... 
II 
Гæрах! 
Гæрах! 
Гæрах! 
Цæгат-бæсты — гæрах! 
Нева-доныл — гæнах, 
Сырх тырыса уым — сагъд! 
Гæрах! 
Гæрах! 
Гæрах! 
Кæнæм уæлахиз мах! 
Фæллойгæнæг йæ къах 
Фæхаста дард. Гæнах 
Нæхи у ныр! Гæрах! 
Фæци бынсæфт паддзах! 
...Æрцыд Керенский тард. 
Йæ хъузæттæ уæд тагъд 
Куыд истой рог сæ къах! 
Гæрах! 
Гæрах! 
Гæрах! 
Фæллойадæн йæ дуг 
Ныллæууыди бæстон. 
Æхсырф æмæ дзæбуг 
Уæд равдыстой сæ бон. 

Цæгатон дард бæстæй 
Уæд фехъуысти хабар: 
«Нæ хъазуаты хæстæй 
Æрцагуырдтам нæ бар». 
Нæ хохбæстæ — Кавказ — 
Фырцинæй уæд рызти, 
Фæллойгæнæг æдас 
Сæрибармæ цыди. 
* * * 
Фæцыдысты азтæ, 
Фæкарздæр и хæст, 
Советон зæххыты 
Ныр нал ахсы цæст. 
Советон Цæдисæн 
Домбай у йæ рæзт. 
Колхозон быдыртæн 
У царды фæрæз. 
* * * 
Ныр хицауад у мах, 
Нæ цуддзæни нæ къах. 
Куы бырса нæм ызнаг, 
Уæд райсдзæни йæ фаг — 
Гæрах! 
Гæрах! 
Гæрах! 
III 
Сæууон хур райсом 
Нæма ’рнывæзта 
. Йæ зæрин тынтæ. 
Хуыссыд кæрдæг. 
Колхозон бригад 

Йæ куысты бацыд, 
Æвналы райгæ 
Дæрдтыл цæрдæг. 
Нагъуæ Дзæрæхты 
Иæ цæджы разæй 
Æмбæлттæм дзуры: 
«Цæй, тагъддæр, цæй!» 
Хæмпæлгæрдæгæн 
Йæ бындзар тоны, 
Йæ фæстæ — ’мбæлттæ, 
Йæ цæг — дæсæй. 
Фæтындзынц размæ 
Верæ, Дунетхан, 
Нинæ, Тамарæ — 
Уæндон хъайтар! 
Фæллад нæ зонынц 
Нæ хъазуатонтæ, 
Сæ куыст — æнтыстджын, 
Сæ тых — æхсар! 
Сæ рывд кæронмæ 
Фæхæццæ кæны, 
Сæ зæххы арæн 
Зыны хæстæг. 
Цæуынц хъайтартæ, 
Соцерысгæнгæ 
Кæрдæг æппарынц, 
Ысси дæвдæг. 
Бæрзонд сæ сæрмæ 
Ыстылди хур дæр, 
Фæлгæсы арвæй, 
Ысси æнтæф. 
Хъазуатон бырстæй, 

Соцерыс куыстæй 
Колхозон зæххæн 
Цæуы йæ тæф... 
* * * 
Ныййазæлыди 
Дзæнгæрæг дардыл: 
Уый сихорафон 
Ныллæууыд ныр. 
Нагъуæ Дзæрæхты 
Йæ цæгонтимæ 
Фæцæуынц станмæ, 
Фæндаг — цыбыр. 
Сæ хъæлдзæг ныхас 
Уæлдæфы хъуысы, 
Сæ зыланг зарæг 
Фæцыд кæмдæр. 
«Фæкуыстам бирæ,— 
Дзырдтой сæхицæн,— 
Дзæбæх нын бантыст, 
Хъæуы фылдæр!» 
«Ды та цы кодтай? 
Цæмæ ныллæууыс 
Дæ куысты сæргъы 
Лæмæгъæй уæд?»— 
Нагъуæ фæдзырдта 
Хæмæты чызгмæ: 
Нæ уыди уымæн 
Йæ куыст хæрзхъæд. 
Дзырдтой æмбæлттæ: 
— Фæллад у абон! 
— Йæ сæр куы риссы! 
— Цы фæнды дом. 

— Ызнон уыд хъазты! 
— Нæ уарзы кусын! 
— Фæнды йæ хъæумæ, 
Уæнгмард — йæ ном! 
Хæмæты чызгыл 
Æмбæлттæ худынц, 
Мæстæй йæ марынц: 
«Дæ арæн — сагъд!» 
Хæмæты чызг дæр 
Рынчын дæн, зæгъгæ, 
Æфсæрмыгæнгæ 
Фæлидзы тагъд... 
* * * 
Хъæлдзæг фæкуыстой 
Изæрдалынгмæ, 
Хъазуатæй ацыд 
Фæллойы бон. 
Хъазуатонты цæг, 
Иæ бæрцæй уæлдай, 
Гектары æрдæг 
Фæци куыстгонд. 
* * * 
Хъуызгæ-хъуызгæйæ 
Изæр æрцæуы. 
Бригады уæнгтæ 
Кæнынц æмбырд: 
Хъуыстгонд сын уыди, 
Кæй уыдзæн абон 
Фæскуыст æрныхас — 
Зæгъæнт сæ дзырд! 
Чызгæй, лæппуйæ 
Æрæмбырд ысты, 

Лæгæй уæд усæй 
Уыдысты уым, 
Бынæттæ ’рцахстой 
Цъæхнæуу кæрдæгыл, 
Лæууынц ’мæ бадынц, 
Сæ фæстæ — хуым. 
Хъазуатон Чермен,— 
Бригады хицау,— 
Йæ сæрæй систа 
Йæ нымæтхуд, 
Сæ астæу слæууыд, 
Ныккасти ’мбырдмæ 
Хъаруджын кастæй,— 
Нæ уыд тæппуд! 
Бригады хицау 
Хъазуатон Чермен, 
Уыди уый ас лæг, 
Уыди зындгонд. 
Колхозон дзыллæ 
Зыдтой Чермены, 
Фæлтæрд — йæ хъару, 
Йæ бирæ зонд. 
Чермены карз къух— 
Советты знæгтæн 
Уый радта тохы 
Лæвар — мæлæт. 
Колхозы хъуыддаг, 
Колхозы фæндон 
Æхсæвæй, бонæй — 
Чермены мæт... 
«Нæ хъуыддаг махæн 
Нæ цæуы ’гъдауыл,— 

Бæрнджынæй загъта 
Чермен хъæрæй,— 
Нæ куысты хъæнтæ 
Нырма сты бирæ, 
Хъæуы сæ сафын, 
Хæссæн сын нæй! 
Уæхæдæг зонут, 
Нæ фæтæг,— парти — 
Хъæбæрæй загъта: 
Тыллæгыл — тох! 
Нæ кусинаг зæхх 
Лæвæрд æмгъуыдмæ 
Фæуын хъæудзæни, 
Уый ма уæд рох!..» 
Фæци йæ ныхас 
Чермен. Ныккасти 
Йæ алы фæрсты 
Æмбæлттæм уæд. 
Зылдысты сæры 
Йæ арф хъуыдытæ. 
Уый радта фарста: 
«Куыд у уæ фæнд?» 
Ныхас æркуырдта 
Сахълæу, цæхæрцæст, 
Зылангæй ацыд 
Æндон хъæлæс: 
«Цæмæн ыл дзурæм 
Гъеныр уæлдæйттæ? 
Бæрæг æмгъуыдмæ 
Фæуæм нæ хæс!» 
Сæ ныхас загътой 
Верæ, Дунетхан, 

Сафи, Тамарæ, 
Нинæ, Сахар... 
Сæ дзырд æппæрстой 
Лæппуйæ, усæй 
Бæрнджын тæрхонмæ, 
Сæ фæнд — сæ бар! 
Сæрдармæ дзуры 
Нагъуæ Дзæрæхты, 
Ныхас æркуырдта, 
Кæны ныхас: 
«Æмбæлттæ, абон 
Нæ дзурын бирæ, 
Нæ цæгæн зонын 
Йæ тых, йæ ас. 
Цыбыр рæстæгмæ,— 
Нагъуæ ма загьта,— 
Нæ цæджы хайæ,— 
Нæ тых — нæ бар,— 
Мах барувдзыстæм 
Дыккаг хатт ногæй 
Куыстгонд зæххытæй 
Уæлдай гектар!» 
Сæрдары цæсгом 
Ныррухс и цинæй, 
Бабазмæ сдзырдта 
Бынтон хъæрæй: 
«Æрфысс, цæй, тагъддæр, 
Дыууын гектары — 
Æмгъуыды бонмæ! 
Æнæ уый нæй!» 
Кæмдæр, фæскъуымты, 
Лæмæгъ кусджытæ 

Сæ сагъæс кодтой: 
«Цы кæндзыстæм? 
Фылдæр куыд кусæм? 
Нæхи куыд марæм? 
Нырæй хуыздæр ма 
Кæд кусдзыстæм?..» 
* * * 
Фæци æхсæвæр... 
Сæ фæллад уадзынц 
Колхозы уæнгтæ — 
Колхозы тых,— 
Чызгæй, лæппуйæ 
Æвæллад кафынц. 
Фæндыры цагъдмæ 
Лæууынц хъæддых. 
Уæлæрвты уайы 
Цъæхбын денджызы 
«эæхмæ кæсгæйæ 
Сызгъæрин мæй, 
Фæлмæн ныххуды 
Йæ кæстæр хотæм,— 
Сырх ыстъалытæм, 
Кæрон сын нæй!.. 
Ныххуыссыд бригад, 
Уыд буц йæ фынæй. 
Хуыссынц ныр хæхтæ, 
Ызмæлæг нæй... 
Æрмæст ма дард ран 
Нæ хъæлдзæг дæттæн 
Цæуы сæ зарæг 
Кæмдæр хъæрæй. 
Хуыссынц ныр адæм, 
Фæлæ нæ хуыссы 

Бригады æнцой, 
Бригады цæст: 
Каесы æхсæвгæс 
Иæ алы фæрстæм, 
Колхозон адæм — 
Йæ цин, йæ рæзт... 
IV 
Хъазуатæй кусы 
Æвдæм бригадæ, 
Æхсæвæй, бонæй 
Сæ мæт, сæ кой — 
Сæ кусинæгтæ; 
Изæрмæ абон, 
Æнæмæнг, хъуамæ 
Куыстгонд фæуой... 
Лыстæг-ма бакæс: 
Нагъуæ Дзæрæхты — 
Йæ цæджы стыр ныфс — 
Лæууы хъæддых, 
Æмбæлттæм сиды: 
«Нæ рывды бонæн 
Кæрон æрцæуы! 
Кæм и уæ тых?! 
Æвдæм бригады 
Фыццæгæм сахъ цæг 
Фæсте æдыхау 
Нæ зайæм мах! 
Цæй, цæй, æмбæлттæ, 
Æвналут тагъддæр, 
Цъæх кæрдæг тонгæ 
Æфсæрæд къах!» 

Нагъуæиы сидтмæ 
Вера, Дунетхан, 
Нинæ, Тамарæ 
Цæуынц рæвдзæй, 
Сæ къухты ’внæлдæй 
Хæмпæлгæрдæгæн 
Йæ бындзар хауы 
Тындæй, цæфæй. 
Хъаллæ, Фаризæт, 
Олгъа, Чабæхан, 
Косер, Дзимурка, 
Сафи, Сахар... 
Фæсте нæ зайынц 
Æппын сæ куысты, 
Сæ тыхтæ хъарынц, 
Сæ куыст — хъайтар. 
Куы зонынц уыдон: 
Сæ рагон зын цард 
Нæ раздæхдзæни 
Фæстæмæ ныр. 
Лæвæрд сын бирæ: 
Советон бартæ, 
Фæлмæнзæхх хуымтæ, 
Уæрæх быдыр! 
Фæтулы хур дæр 
Йæ буц мæсыгмæ, 
Æрвиты зæхмæ 
Йæ хъазгæ тын. 
Тындзынц цæгонтæ 
Сæ хæс фæуынмæ, 
Сæ куыст — хъазуатон, 
Сæ ныфс — тыхджын! 

* * * 
Уым, станы фарсмæ, 
Цъæх нæууыл бады 
Æвдæм бригадæ — 
Колхозон тых, 
Кæсынц Черменмæ: 
Фæнды сæ зонын, 
Куыд ацыд абон 
Сæ куыст хъæддых. 
Æрттивынц рухсæй 
Сæ ирд цæстытæ, 
Сæ хъару федтой, 
Кæнынц ыл цин: 
Сæ бригады зæхх — 
Лæвæрд гектартæ — 
Æд уæлдайджынтæй 
Куыстгонд фæци. 
Хъазуатон Чермен — 
Бригады хицау, 
Уæд рацыд, загъта, 
Йæ дзырд — уæндон: 
«Æмбæлттæ, абон 
Нæ куыст мах фестæм, 
Нæ рывды бонтæн 
Æрцыд кæрон! 
Бригады арфæ — 
Нæ колхозонтæн, 
Нæ фылдæр арфæ — 
Фыццаг цæгæн: 
Вера, Нинæйæн, 
Хъаллæ, Олгъайæн, 
Сафи, Сахарæн 
Мах кад дæттæм. 

Æмбæлтты руаджы 
Лæвæрд гектарæй 
Нæ куыст фæфылдæр, 
Нæ ныфс — бæрзонд! 
Нæ хъазуатонтæн, 
Æвдæм бригадæн 
Лæвæртты тыххæй 
Нæ фæндон — конд». 
Зæхмæ кæсгæйæ 
Чызджытæ хъусынц, 
Сæ зæрдæ ризы 
Фырцинæй ныр: 
Лæвæрттæ исынц 
Сæ куысты фæрцы! 
Уæрæх — сæ фæндаг! 
Уæрæх — быдыр! 
«Дзæрæхты чызгæн,— 
Чермен ма загъта,— 
Иæ куысты тыххæй 
Нæ хаст фæндон: 
Æвдæм бригады 
Ныр бригадирæн 
Нагъуæ хæсдзæни 
Йæ кадджын ном!» 
Æмдзæгъд ыстынг и... 
Нагъуæйы зæрдæ 
Фырцинæй ризы 
Æмбырды ’хсæн: 
Уый бригадирæй 
Йæ куыст хæсдзæни, 
Уый сахъ æмбæлттæн 
Æнтыст дæтдзæн! 

V 
Зæрин хур арвæй 
Ныккасти зæхмæ, 
Йæ райдзаст кастмæ 
Тыхджын, бæстон 
Быдырты сæрмæ 
Рæвдауы хуымты, 
Æрттивы, хъазы 
Сæрдыгон бон. 
Сызгъæрин фурдау 
Фæйлауы хурмæ 
Колхозы мæнæу — 
Колхозы цин, 
Йæ дзаг æфсиртæй 
Ныллæг æркувы, 
Йæ хъару абон 
Йæхи фæци! 
Бæлæстæ фæзæй 
Кæцæй фæзынынц, 
Кæм цæуы донæн 
Йæ сидгæ хъазт, 
Уым станы агъуыст — 
Агуыри сæрджын 
Æрттивы хурмæ 
Зынгкалгæ раст. 
Бæрзонд кæсæнæй 
Кæсы колхозон, 
Йæ алы фæрстæм 
Зыны быдыр. 
Колхозон тыллæг 
Æнахуыр зад у, 
Йæ бафснайынмæ 
Цæттæ у ныр. 

Кæс, ногдзауты бал 
Мæнæутыл зилынц, 
Æрыгон тыхæй 
Кæнынц фæллой: 
Колхозы тыллæг 
Ызнаджы давдæй 
Æрцæуа хъахъхъæд — 
Сæ сæйраг кой. 
Сæрдыгон хур дæр 
Уæдмæ фæцæуы, 
Хæхты уæлæты 
Фæтулы раст 
Ныр Сау денджызмæ — 
Йæ хуыссæнуатмæ,— 
Æрвиты хæхтæн 
Иæ фæстаг каст... 
VI 
Кимæн, Акимæн 
Бадæн нæй, 
Кимæн, Акимæн 
Банцой нæй: 
Колхозы тыллæг 
Давдæй, сыгъдæй 
Хъахъхъæнынц уыдон 
Абон цырдæй. 
«Уартæ! 
Уартæ! 
Сабыр!— 
Загъта Ким,— 
Сабыр!— 
Сабыр!— 
Бабыр 
Тагъд, Аким! 

Сабыр уал! 
Фæлæууæм! 
Бакæсæм! 
Ыстæй 
Раст нæхи ныццæвæм 
Знагыл, 
Цæй!» 
Кулак йæ усмæ 
Бакæсы, стæй 
Мæнæуы ’фсиртæ 
Тоны зыдæй. 
Йе змæлд — тæрсгæйæ, 
Йе ’внæлд — зыр-зыр, 
Зад мæнæу — бирæ, 
Къухтæ — цыбыр. 
«Чи стут, чи, сымах? 
Циу уæ давд, уæ хин? 
Цæй, цæугæут тагъд!»— 
Загъта карзæй Ким. 
Къухтæй æрхаудтой 
Æфсиртæ уæд, 
Лæг æмæ усы 
Бацыди мæт. 
Давджытæ ризынц, 
’Хсиды сæ маст, 
Адæргæй судзынц, 
Тухи — сæ каст. 
Ногдзаутæ згъорынц 
Алырдыгæй, 
Ногдзаутæ дзурынц: 
«Хонæм сæ, цæй!» 

«Сисут уæ голлаг,— 
Загъта Зураб,— 
Рацæут станмæ,— 
Раттут уым дзуапп!» 
Систой сæ голлаг 
Давджытæ уæд, 
Ракодтой знаггад, 
Гъеныр — æгъгъæд! 
Бригадлæууæны 
Нагъуæ Дзæрæхты — 
Бригады раздзог — 
Дзырдта хъæрæй: 
«Советты знæгтæ, 
Уе знаггад куыстыл, 
Мæнæуы давдыл 
Сæттут ныр, цæй!» 
* * * 
Лæппуты ныхас 
Зылангæй хъуысы, 
Сæ кой уыдонæн — 
Колхозон цард. 
Æхсызгон арфæ — 
Нагъуæйы арфæ — 
Сæ риуты ахызт! 
Кæнынц сæ зард: 
«Махæн нæ цинад — 
Колхозы хуым. 
Махæн нæ дарæг — 
Колхозы хуым. 
Мах чи хъыгдары — 
Райсдзæн тæрхон! 
Знагæн æрцыди 
Йе сæфты бон! 

Разм е фæцæуæм, 
Знаджы бырсæм, 
Размæ цæугæйæ 
Ног тых хæссæм! 
Махæн нæ зарæг — 
Колхозы хуым, 
Махæн нæ дарæг — 
Колхозы хуым!» 
VII 
Чи сты адон — 
Ацы адæм? 
Райсомраджы 
Циу сæ цыд?’ 
Бонцъæхæй сыл 
Чи схæцыд? 
Циу сæ цыд? 
Чи æрцыд? 
Райсомраджы 
Згъорынц размæ, 
Се змæлд — цырд, 
Арт — сæ дзырд! 
* * * 
Лæгтæ, сылгоймæгтæ! 
Фезмæлæн нæй! 
Лæппутæ семæ 
Уайынц рæвдзæй! 
Колхозы уæнгтæн 
Фæндаг — бæрæг, 
Тагъд-тагъд фæуайынц, 
Уыдон цæрдæг!— 
Кусынмæ, 
Кæрдынмæ, 
Æмбырд кæнынмæ 
Тыллæг! 

* * * 
Фæцæуæм ныр уæндонæй 
Нæ куысты арфмæ мах. 
Нæ тых æмæ нæ бонæй 
Ныффидар и нæ къах. 
Нæ хъарутæ — æгæрон, 
Нæ куыст хæссæм фæрнæй, 
Нæ тæрсæм мах ызнагæй, 
Нæ фæтæрсæм зынтæй. 
Ныр дард Цæгатæй хъуысы 
Стахановонты зард, 
Уыдонимæ — нæ фæндаг, 
Нæ цин æмæ нæ цард. 
Дыккæгæм фондзазонæн — 
Нæ тых, нæ тох, нæ цард. 
Соцерыс куысты руаджы 
Хæссæм нæ фæндаг дард. 
VIII 
Æрбон и. Хур дæр 
Нæма æркасти. 
Нагъуæ Дзæрæхты 
Фæзынд æваст, 
Цæхæртæ калынц 
Йæ сау цæстытæ, 
Æхсар — йæ ахаст, 
Домбай — йæ каст. 
Уым, станы размæ, 
Колхозон адæм 
Лæууынц тымыгъæй, 

Куыстхъомхуызæй, 
Сæ цыргъ цæвджытæ, 
Æндон æхсырфтæ 
Сæ къухты дарынц 
Куыстмæ рæвдзæй. 
Мæнæутæ кувынц 
Сæ дзаг æфсиртæй, 
Æрхæссынц зæхмæ 
Сæ сæр ныллæг. 
Сæ бакаст — цинад, 
Зæрдæ сæм райы, 
Хуыздæр цы фена 
Рæсугъдæн лæг! 
«Æмбæлттæ!— загъта 
Нагъуæ Дзæрæхты,— 
Нæ бон æрцыди, 
Тыллæгыл — тох! 
Æрæмбырд кæнæм 
Нæ зад мæнæутæ, 
Зынтæй нæ тæрсæм, 
Нæ зæрдæ — хох!..» 
Фæхæлæф кодтой 
Фæлтæрд цæгонтæ,— 
Æвзыгъд хъæууонтæ — 
Лæгæй, чызгæй. 
Сæ бæрзонд нысан — 
Тыллæджы фарста! 
Соцерысон куыст 
Цæуы фæрнæй. 
Хъæлдзæг фæхæссынц 
Сæ цыргъ цæвджытæ, 
Æндон æхсырфтæ, 

Сæ куыст — цæхæр. 
Иæ тæккæ бынтыл 
Мæнæу фæхауы, 
Æрхуыссы зæххыл, 
Æруадзы сæр. 
Фæкæс-ма уартæ: 
Кæрæдзи фæдыл 
Куыристæ бæтгæ 
Фæцæуынц тагъд 
Вера, Дунетхан, 
Нинæ, Тамарæ, 
Хъаллæ, Фаризæт... 
Са арæн — сагъд! 
Фæллад нæ зонынц 
Стахановонтæ, 
Сæ къухты ’внæлдæй 
Æхсиды куыст. 
Фæллад нæ зонынц 
Лæппутæ, лæгтæ, 
Чызджытæ се ’ппæт, 
Сæ фезмæлд — бырст. 
Фæкæс-ма, уартæ: 
Хæмыцы лæппу, 
Æнахъом саби — 
Цæрдæг Илас,— 
Æрæмбырд кодта 
Мæнæуы ’фсиртæ, 
Йæ бакуыст — бирæ 
Чысыл — йæ ас. 
Соцерысы куыст 
Зынгау æхсиды, 
Цæвджыты ’хситтæй 

Быдыртæ — дзаг. 
Уым дарддæр, хуымты, 
Комбайын уайы, 
Хъазуатон куысты 
Уыдзæн фыццаг!.. 
IX 
Æризæр. Нагъуæйæн 
Йæ зæрдæ рысти... 
Цæуыл у йæ сагъæс? 
Цæуыл у йæ цин? 
Цæмæн æй æрфæндыд 
Цъæх нæумæ цæуын? 
Цы хорз æм фæкасти 
Æхсæвмæ кæсын? 
Нæ зоны, нæ хаты 
Иæ зæрдæйы сидт... 
Нæ зоны, цы давы 
Æхсæвон къуыззитт... 
Фæцæуы... фæцæуы... 
Йæ санчъех — сындæг. 
Йæ къæхтыл фæтыхсы 
Быдираг лывдзæг. 
Фæцæуы... Ныллæууыд... 
Зыны ма йæм стан. 
Уым йе ’мбæлттæ бадынц 
Фæлладуадзæн ран. 
Электроны рухсмæ 
Газеттæ кæсынц, 
Хи ирхæфсынц, зарынц, 
Тæрхæттæ хæссынц... 

Колхозы нысантæ! 
Колхозонты бон!— 
Нагъуæйæн — йæ сагъæс, 
Йæ царды фæндон. 
Колхозон быдыртæ! 
Советон Цæдис!— 
Нагъуæйæн йæ цинад, 
Йæ царды мæцъис. 
Фæцæуы... Ныккасти 
Цъæх арвмæ зыдæй. 
Æрттивы ’мæ уайы 
Йæ денджызы мæй. 
Мæйрухсмæ фæйлауынц 
Колхозон хуымтæ, 
Йæ цæст сæ нæ ахсы, 
Ныгъуылынц кæмдæр. 
Зæрдæбынæй зарæг 
Кæцæйдæр фæцыд. 
Сындæгæй-сындæгдæр — 
Нагъуæйæн йæ цыд. 
Цæугæдонæй хъуысы 
Фæйлауæнты цагъд; 
Ыстъалы æрттивгæ 
Кæдæмдæр фæтахт. 
Нагъуæ та ныллæууыд... 
Мысы уый йæ цард,— 
Йæ рагон фыдбонтæ, 
Куыд уыди æнкъард; 
Куыд царди мæгуырæй, 
Куыд амард йæ мад, 

Æххуырсты цæуæйæ 
Куыд уыди фæллад. 
Йæ дарддæры тухи, 
Хъысмæты фыдох... 
Паддзахы сырдтимæ 
Сæрибарыл тох... 
Æрбадти фæсвæндаг 
Уый донмæ хæстæг. 
Цæугæдоны зарын 
Фæцыди сындæг. 
Æрхуыссыди нæууыл, 
Ныссабыр, кæсы, 
Йæ сагъæс фæлмæнæй 
Фæлмæндæр хæссы. 
Йæ мидбылты худы, 
Йæ цæсгом фæрухс, 
Йæ цæстытыл уайы 
Йæ фидæн-æнус... 
Йæ зæрдыл æрлæууыд 
Хъазуатон Цыппу — 
Æхсæзæм бригадæй,— 
Æхсарджын лæппу. 
Знон иумæ уыдысты 
Нагъуæ ’мæ Цыппу, 
Колхоз уыд сæ дзырддаг, 
Сæ бындур, сæ уд... 
Йæ ныхæстæ загъта 
Нагъуæйæн Цыппу: 
«Нæ дæ фенын арæх 
Æмæ мын зын у. 

Мæ сагъæс, мæ катай — 
Дæ фендмæ бæллын, 
Куы нæ дæм ысуайын — 
Æнкъардæй мæлын». 
Цыппуйы ныхæстæ 
Нагъуæ ныр мысы. 
Уæларвæй йæм хъазгæ 
Фæлурс мæй кæсы. 
Цъыс-цъысагæн хъуысы 
Æнафон йæ зард. 
Колхозон быдыртæ 
Ныззылдысты дард. 
X 
Хæстæгдæр хъæуæй 
Сæрдары фæндон 
Нагъуæйæн абон 
Зæгъæг фæцис: 
«Фæзын-ма тагъддæр, 
Хъæуыс нæ абон, 
Хъуыддаг фæдзæхст дын 
Æмгъуыдмæ ис». 
Хъуыдыты бацыд 
Нагъуæ Дзæрæхты: 
Цымæ цы кæнынц? 
Цы у, зæгъгæ. 
Изæр ныллæууыд, 
Уæддæр цæуынмæ 
Нагъуæ цæттæ у. 
Цæуид бæргæ... 
«Æмбæлттæй искæй 
Ды акæн демæ,— 

Дзырдтой Нагъуæйæн,— 
Хуыздæр уыдзæн». 
«Нæ хъæуы,— загъта 
Нагъуæ æмбæлттæн,— 
Æдас у фæндаг, 
Фæцæудзынæн!». 
Фæндаджы фæрстæм 
Бæрзонд бур нартхор 
Ыслæууыд хъалæй. 
Йæ бакаст — цард, 
Йæ зыланг ныхас,— 
Сыбар-сыбуртæ 
Йæ райдзаст сыфтæй 
Æрвиты дард. 
Йæ зонгæ нартхор... 
Нагъуæ фæцæуы, 
Йæ зæрдæ — хъæлдзæг, 
Ныфсджын — йæ каст. 
Уырны Нагъуæйы: 
Цыбыр рæстæгмæ 
Сæ зад нартхор дæр 
Æрцæудзæн ласт. 
Йæ иннæ сагъæс: 
Бригады цæгтæ, 
Соцерысон куыст, . 
Сæ тых, сæ кад. 
Уæд хъазуатонтæн 
Æмбæлтты арфæ, 
Сæ рухс цæсгæмттæ, 
Сæ циндзинад! 
Æрдæг фæндагмæ 
Нагъуæ фæхæццæ, 

Уым донгæронæй 
Фæзынд æваст 
Æнæнхъæл аууон — 
Нымæтджын иу лæг, 
Нагъуæмæ рацыд, 
Тызмæг, сырддзаст. 
Нагъуæйы фарста 
Мæстджын хъæлæсæй: 
«Кæмæй дæ, чи дæ? 
Кæдæм цæуыс? 
Ныр у æнафон, 
Цы дæ бахъуыди, 
Æхсæвыгæтты 
Кæдæм тындзыс?» 
Нагъуæ æмбæрста 
Фыдгулы ралæст, 
Нæ бацыд тасы, 
Дзырдта хъæбæр: 
«Колхозы знæгтæй 
Нагъуæ Дзæрæхты 
Æппын нæ тæрсы. 
Бынсæфт — сæ сæр!». 
«Нагъуæ Дзæрæхты!— 
Нæ колхозонтæй! 
Нæ цардхалджытæй!»— 
Ысдзырдта лæг. 
Цæстыныкъуылдмæ 
Йæ хъама сласта, 
Нагъуæмæ уади 
Гъеуæд цæрдæг. 
Фæлæ фæлтæрд уыд. 
Нагъуæ Дзæрæхты,— 

Хæстон ^æгъдæуттæ 
Бæлвырд зыдта: 
Фæдардта ливор,— 
Ызнаджы кыхыл 
Йæ нæмыг сæмбæлд: 
«Хæц ыл уæд та!». 
Рыгæйдзаг зæхмæ 
Ызнаг æрхаудта, 
Йæ фæстаг ныхас 
Нæ фæци рох,— 
Дзырдта, мæлгæйæ: 
«Советон бæстæ... 
Советон адæм... 
Зынг у уæ тох!..». 
Нымæтджын сау лæг 
Æнæном ызнаг — 
Хуыссы фæндагыл, 
Фæци йæ цард. 
Иæ фæлурс цæсгом - 
Ызнаджы цæсгом, 
Иæ туджы уылæн — 
Ызнаджы мард. 
Кæсы уæларвæй 
Колхозон зæхмæ 
Цъæхбын денджызæй 
Æнусон мæй. 
Æхсæвон дæттæ 
Кæнынц сæ зарæг; 
Сæ зыланг зардæн 
Æнцайæн нæй... 
* * * 
Хъазуатæй кусы 
Æсдæм бригадæ, 

Нагъуæ Дзæрæхты — 
Йæ буц хицау. 
Вера, Дунетхан, 
Нинæ, Тамарæн 
Колхозон куысты, 
Сæ тых — зынгау. 
Хъаллæ, Фаризæт, 
Олгъа, Чабæхан, 
Косер, Дзимурка, 
; Сафи, Сахар... 
Фæсте нæ зайынц 
Уыдон дæр куысты, 
Сæ тыхтæ хъарынц, 
Сæ куыст — сæ бар. 
Сæ куыст кæронмæ 
Æрхæццæ кæны, 
* 1 Нагъуæйы ныхас 
Нæ кæнынц рох. 
Нагъуæ фæзæгъы 
Иæ сахъ æмбæлттæн: 
; «Советты знæгтæн — 
Фæстаджы тох!». 
1934 — 1937 

БЕЧЫР 
(Таурæгъ) 
I 
Уæрæсейы хъал паддзах карз уыд, 
Уый адæмы тухийæ мардта, 
Хæхбæстаг Кавказы æнусты 
Цагъары рæхысты фæдардта. 
«Цы кæнон, куыд фервæзон бунтæй?— 
Уæд сагъæсæй байдзаг йæ зæрдæ,— 
Хæххонты сæрибарыл тохæн 
Цы уыдзæн мæстагдæр, æвзæрдæр?» 
Кавказы рыст адæмты сайдæн — 
Æрæвæрдта сау фæнд йæ разы: 
«Хæххон адæм Туркмæ фæлидзæнт, 
Куыд нал уа сæ кой дæр Кавказы». 
Æвиргъау тæрхоны фæндонæй, 
Инæлар Муссæйы* бæркадæн — 
Ирæттæ, кæсгæттæ ныууагътой 
Сæ райгуырæн хъæутæ, сæ бадæн. 
Сæ зæрдæты рухс ныфс хæсгæйæ, 
Æууæндгæйæ фидæны бонтыл 
* Куындыхаты Муссæ — паддзахы заманы инæлар; тынг бацар- 
хайдта хæххон адæмты Туркмæ алидзынмæ сразæнгард кæныныл. 
100 

Æндæр бæстæм — Турчы быдыртæм 
Лыгъдысты уæд ногæй, зæрондæй. 
Фыцыдысты хæхтæ ’мæ кæмтты, 
Æвзæрстой æнтæф æмæ уазал... 
Фыдвæндаг... Уым бирæ мæгуыртæ 
Ыссардтой сæ низтæ, сæ адзал. 
Уæд бамбæрстой адæм сæ рæдыд, 
Сæхицæн уæд базыдтой се ’сæфт, 
Фæндæгтыл ныгæдтой сæ мæрдты, 
Æрдиаг — сæ бон æмæ се ’хсæв. 
II 
Æрцыдысты Сау фурды былмæ. 
Уым денджыз йæ цъæх пæлæз тауы, 
Фæйлауæн фæйлауæны сургæ 
Иу иннæйы сæрты фæхауы. 
Уым наутæ лæууынц ныр сæ размæ, 
Сæ фæндаг у Туркмæ изæры. 
Кæсынц сæм хæххонтæ æнкъардæй, 
Сæ зæрдæты сау маст æвзæры. 
Фæзæгъынц тыхст адæм фæлладæй: 
«Нæ райгуырæн хæхтæ, нæ бæстæ!» 
Ныккæнынц дзыназгæ сæ хъарæг: 
«Куыд ма цæрæм, ох-хай, уæ фæстæ?» 
Сæ цæссыгтæ чызджытæ калынц, 
Зæронд лæгтæ хойынц сæ сæртæ. 
Сывæллæттæ, устытæ тъизынц, 
Æнкъардхуыз — æнамонд кæстæртæ. 
Мæгуырæг, мæгуырæг, хæххонтæ, 
Цы кæнат? Фæцæут уæ бæстæй, 
101 

Кавказæн йæ урссæр къæдзæхтæ 
Фыццагау нæ уынут уæ цæстæй. 
Фыдæлты зæхх баззад мæгуырæй, 
Уæ фæдыл æнкъардæй кæсгæйæ, 
Уæ хъысмæт уын зондзæни мигъты, 
Хæтæнхуаг дымгæты фæрсгæйæ. 
Уым, дард бæсты, Турчы цæргæйæ 
Уыдзыстут уæззау цард æвзарæг, 
Поэт* уын уæ тухиаг бонтыл 
Ныккæндзæн æнкъардæй йæ зарæг. 
III 
Лæууынц ныр хæххон адæм донбыл, 
Цæттæ сты цæуынмæ сæ наутæ. 
Хæххон лæг Бечырæн йæ зæрдæ 
Нырхæм и фыдбойнаджы цаутæй. 
Мæгуыр хъæуæй рацыд Бечыр дæр, 
Зындонау — йæ фадат, йæ цæрæн, 
Ыссæстæй, фыдтухи æвзаргæ, 
Бынтондæр уый нал уыд йæ сæрæн. 
Лæппулæг Бечыр дæр æрдхæрдтæн 
«Æз уемæ нæ цæуын» нæ загъта, 
Нæ иртæст йæ фыдæй, йæ мадæй,— 
Иæ къона, йæ бæстæ ныууагъта. 
Йæ цæсгом æдзухдæр — тызмæгхуыз, 
Рæстæмбис — йæ асæй, йæ карæй... 
Нымæтхуд, цъæх цухъхъа, æхсаргард — 
Йæ исбон фыдæлты хъæдзарæн... 
* Поэт — Мамсыраты Темырболат A843—1898). 
102 

Ныр донбыл ыслæууыд мæстыйæ, 
Йæ зæрдæйы ’хсиды уæззау маст, 
Йæ нымæтхуд систа йæ сæрæй, 
Уый фурды дæрддзæф тармæ акаст, 
Бечырæн йæ саулох — йæ уарзон, 
Иæ сагъæс, йæ катай, йæ цард дæр. 
Цы кæндзæн æнæ бæх, æнæ ’мбал? 
Иæ бонтæ куыд цæудзысты дарддæр? 
IV 
Æгъатыр сæ ныхас Бечырæн 
Уæд хицæуттæ фурды был загътой: 
«Нæй аласæн науы дæ бæхæн, 
Цу, искуы йæ ауæй кæн тагъддæр». 
Лæг хъусы æвирхъау ныхæстæм, 
Сыгъд зæрдæ тæригъæдæй, мастæй. 
Иæ саулохы къухæй æрдаудта, 
Æнкъардæй йæм бирæ фæкасти. 
Уæд хицæуттæй чидæр ысхудти: 
«Дæ бæхыл дын ратдзынæн иу сом, 
Кæд истæмæн бабæззид царды, 
Кæд уаид фыдохæн цæдисон!» 
Ныррысти хæххонæн йæ зæрдæ, 
Ысхæццæ йæ хъуырмæ йæ тухи, 
Æвиппайды февзæрд Бечырæн 
Тæмæн калгæ хъама йæ къухы. 
Уый хицаумæ батахт цæргæсау: 
«Фæуадз уал хынджылæг дæхицæн!» 
Ныцъцъыкк ласта барæг,— ызнагæн 
Иæ хъал сæр йæ гуырæй фæхицæн. 
103 

V 
Æртылди зæрин хур ныллæгдæр, 
Дон уымæн йæ рухс тынтæ ахсы. 
Бечыр уæд йæ бæхыл фæстаг хатт 
Йæ хъазтæй дыууæрдæм ысхъазыд. 
Фæцарæзта саулохы донмæ, 
Æрцæфтæ йæ кодта йæ ехсæй,— 
Бæх фестъæлфыд. Денджызмæ фатау 
Æд барæг йæхи уæд куы фехста... 
Хъæрзыдта æнæкæрон денджыз 
Фæндаггонты сау сæфт, хæрзбыныл. 
Уæд бæхы æд барæг уынæргъгæ 
Ныгæдта фæйлауæн йæ быны. 
Цыдысты хæххонтæ сæ науы, 
Зындысты сæм донбылтæ дардæй. 
Бечыры æнамонд хъысмæтыл 
Цæстысыгтæ калдтой æнкъардæй. 
1940 

ХЪÆБАТЫРЫ МÆЛÆТ 
I 
О мæ Ир, дæ хæхты сæрмæ 
Бады сау мигъ. Бæстæ ’нкъард у. 
Ниуы дымгæ... Згъæлы сыфтæр,— 
Ахицæн йæ рæзгæ цардæй. 
Згъоры дон, цырынæй уайы, 
Уылæнтæ фыцынц фырмæстæй. 
Нал хъуысынц нæргæ фыццагау 
Цины зарджытæ нæ бæстæй. 
Цард, кæм дæ! Кæм дæ, сæрибар! 
Хуры рухс тынтæ кæм ысты? 
Знаг-фашист лæбуры махмæ, 
Марг æрбахаста нæ бæстæм. 
Фæлæ нæй сæттæн нæ ныфсæн, 
гГадæмæн сæ хъару хох у: 
Знаджы ссæндгæйæ хъазуатæй 
Хъахъхъæнæм нæ бартæ тохы! 
Акæс-ма, нæ хæдтæхджытæ — 
Базырджын æндон цæргæстæ — 
Знаджы ныхмæ ратахтысты 
Алцæмæй рæвдзæй, æххæстæй. 
Хъæугæрон, обауы фале, 
Дурын хид кæм бацыд доныл, 

Хъæрццыгъатæн уым сæ ныхмæ 
Цæргæстæ хæцынц уæндонæй. 
Хæст ыстынг и. Ризы уæлдæф. 
Хъæр, къæр-къæрæй байдзаг бæстæ. 
Тарст мæргътæ тæхынц фæйнæрдæм, 
Банкъуысынц хъæрзгæ бæлæстæ. 
Фæлæ уайтагъд банцад карз тох, 
Гитлеронты хъару асаст,— 
Уæд знаджы «.мессершмиттæй» 
Цæргæстæ æркалдтой фараст. 
Знаджы сургæ^ндон^цæргæстæ 
Уадау атахтысты дарддæр. 
Хъæрццыгъдтæ_.—г кæс — сæхицæн 
Арвы нал.арынд бынат дæр! . 
Уæлдæфæи æрхаудта зæхмаЕГ* 
Базырсастæй мах хæдтæхæг. 
Карз тох кядта знаджы ныхмæ, 
Фæлæ ныр. фæцæф йæхæдæг. 
Уым лæууьГсоветон тæхæг, 
Хъыг кæны, быхсы йæ рыстæн, 
Иу мæт, иу хъуыды .йæ сæры: 
«Фесæфæд сæ кой фашисттæн!» 
II 
Сау халæттæ-гитлеронтæ 
Иумæ бамбырд ысты уаты, 
Ганс-майор, фыдцъылыз, бурхил, 
Уым сырддзастæй семæ бады, 
Уый нæ тæхæгмæ æрлæууыд, 
Афæрстытæ кодта, домы: 

«Радзур-ма, куыд-иу хæцыдтæ 
Ды нæ ныхмæ ’хсæвæй-бонæй? 
Цал хатты фæцыдтæ тохы? 
Махонтæй ды цал басыгътай? 
Не ’фсады сæрмæ тæхгæйæ, 
Не ’фсæддонтæй цал амардтай?» 
Исдугмæ фæхъуыста тæхæг 
Ганс-майоры схъæл ныхасмæ, 
Стæй æдæрсгæйæ хæстæгдæр 
Бацыд тугдзыхтæн сæ размæ. 
Тæхæг уыд æрыгон лæппу, 
Уыд гуырвидауц, уыд бæзæрхыг; 
Йе ’рвхуыз цардбæллон цæстытæ 
Калдтон йе знæгтыл цæхæртæ. 
Акаст лæппу,— сау фыдгултæ 
Бирæгътау кæсынц æм астæй. 
Маргæйдзаг æбуалгъ хъуыдытæ 
Гуырд сæ зæрдæты, сæ касты. 
’Хсарджын лæппу — мах æфсæддон 
Уыд нæ адæмæй сæрыстыр, 
Знаджы ныхмæ слæууыд фидар 
Æмæ загъта стыр ныхæстæ: 
«Æз — Ссветон бæсты тæхæг — 
Стыр уарзтæй мæ бæстæ уарзын, 
Не знæгтæн рæстдзинад зæгъын 
Æз кæддæриддæр фæразын. 
Æз æххæст кæнын фæрæзтон 
Н’ адæмы раз ме стыр хæстæ! 
0 мæ амонд, о сæрибар, 
Хурты хурзæрин—мæ бæстæ! 

Гъеныр дæр... мæ бон куы уаид... 
Гъеныр дæр амал куы ссарин... 
Уе ’фсæдтыл та æз фыццагау 
Мингай бомбæтæ æппарин!» 
Уæд нæ сахъгуырдæн йæ уадул 
Ганс ныццавта йе ’рра мастæй. 
Тæхæг афæлурс: ызнагæн 
Ныр цы кæна къухтæ бастæй? 
Загъта лæппу: «Тугдзых сырдтæ! 
Зонут, нæй æфхæрæн махæн: 
Бирæ сты советон адæм, 
Райсдзысты мæ туг сымахæй. 
Æз зæгъын: æрцæуы рухс бон, 
Уый йæ тынтæ таудзæн дардмæ! 
Тас цæуæд Советон Æфсад! 
Тас цæуæнт советон адæм!» 
Гитлеронты маст ысфыхти, 
Хъусын нал фæразынц дарддæр, 
Уайтагъд рахастой сæ тæрхон: 
«Сæфæд не знагæн йæ мард дæр». 
III 
Бон æрбацъæх... Уазал дымгæ... 
Стъалытæ нæ зынынц арвыл, 
Хохы рагъæй хур нæма скаст. 
Хъуысы хъæр кæцæйдæр дардæй. 
Миты бын фæци æнкъард хъæу, 
Талынг уынджы нæй ызмæлæг: 
Гитлеронтæ — сау сынтытæ, 
Кæс, фæкодтой хъæу æдзæрæг... 

Æрхы был кæм адаргъ фæндаг, 
Рагон тулдз бæлас кæм лæууы, 
Уым сæууон, хъызтджын уæлдæфы 
Немыцаг ныхас ыссæуы. 
Тæхæг уым фашистты размæ 
’Нцад лæууы йæ къухтæ бастæй; 
Йе ’нæуынон уый æвдисы, 
Знаг тæрсы йæ цæстæнгасæй. 
Иу афицер размæ рацыд 
Æмæ загъта мах тæхæгæн: 
«Фехсдзыстæм дæ, уый куы зоныс, 
Аххосджын дæ ды дæхæдæг. 
Ды фæтох кодтай нæ ныхмæ, 
Уарзыс ды Советон бæстæ, 
Уарзыс партийы, уæ бартæ; 
Нал сæ фендзынæ дæ цæстæй...» 
Уæд хъæбатыр тæхæг загъта: 
«Æз нæ бæстæйы сæраппонд 
Тугдзых гитлеронты къухæй, 
Зонын, амæлдзынæн абон. 
Фæлæ ’рцæуы мах Уæлахиз, 
Тагъд ыскалдзæни тæмæнтæ, 
Фесæфдзысты уæд мыггагмæ 
Уе ’лгъыстаг хъару, уæ фæндтæ!..» 
IV 
Топпы гæрæхтæ... Цæф сагау, 
’Хсарджын лæппу зæхмæ ’рхаудта. 
Бæрз бæлас — бæлæсты фидауц — 
Уæд йæ цæссыгтæ æркалдта. 

Хур ыскасти хохы рагъæи, 
Айзæрста йæ тынтæ дардыл, 
Афæлгæсыд, дисы бацыд 
Тæхæджы хъæбатыр мардыл. 
Гакс-майор ныккасти зæхмæ, 
Уыд йæ зæрдæ ихау уазал: 
Зоны уый, фашистты ’рдонгæн 
Тагъд æрцæудзæни йæ адзал. 
Зоны Ганс-майор бæлвырдæй, 
Абон уый йæхæдæг федта: 
-Никуы амæлдзæн сæрибар, 
Ничи басæтдзæн Советты. 
1943 

ТОХЬГ ФÆНДÆГТЫЛ 
Куы сцырын тох тызмæг Цæгаты, - • 
Æхсæвыгон куы стыхджын уад, 
Сæрибар-ноРцарДы еæраппонд 
Куы расйдт тохмæ Петроград, 
Гъеуæд фыдæлтыккон Мæску ы дæр 
Ысласта знагмæ йе ’ндон кард, 
Цæмæй сæрибар дзыллæтимæ 
Фæндон хорз сараза йæ цардГ 
Уæззау хæсты зыланг гæрæхтæ 
Нæ бæстыл азæлдысты дард, 
Æмæ паддзахы сау бындурыл 
Нындзæрстой адæмтæ цъæх арт. 
Ф Ф Ф 
Манежы ма, Мæскуыйы астæу, 
Æфсæддон иу хай бабадт уæд,— 
Æвæццæгæн, нæма бамбæрстой, 
Кæй æрцыд тугцъирты мæлæт. 
Æмæ æхстой фæсвæдæй уыдон, 
Уыди сæ зынг мæлæтхæссæг, 
Æппындæр адæмы нæ уагътой 
Сæ цурмæ бацæуын хæстæг. 

Фæзындис уалынмæ Георгий, 
Йæ риуы сабухта йæ маст 
Æмæ æд гæрзтæ йе ’мбæлттимæ 
Ныббырста салдæттæм æваст. 
Ыстынг и тох. Дыууæрдыгæй дæр 
Фæмард уым бирæтæ, уæддæр 
Уæлахиз фесты кусæг адæм — 
Вæййынц тыхджын кæддæриддæр! 
Георгий салдæттæм фæдзырдта: 
«Цæуыл кæнут, æмбæлттæ, тох? 
У паддзах адæмтæн фыдызнаг,— 
Гъеуый-иу макуы кæнут рох!» 
Георгийы хъæбатыр сидтмæ 
Уæд салдæттæ ныхъхъуыстой тынг 
Æмæ æрурæдтой бынтондæр 
Сæ топпадзагъд, сæ судзгæ зынг. 
Æрæмбæрстой, кæй ысты адæм 
Сæ равзæрæн, сæ туг-ыстæг, 
Кæй хæлы рагон дуг бындзарæй, 
Кæй æрцыд ног царды рæстæг. 
Манежæй ракалдысты фурдау, 
Фæйнæрдæм хъуыст сæ хъæр-ныхас: 
<сÆмбæлттæ, абонæй фæстæмæ 
Уыдзыстæм адæмæн сæ фарс!» 
Сæ булкъон рафыхти фырмæстæй: 
«Цы ми кæнут? Æнцад лæуут! 
Хæстон тæрхондон уæ æфхæрдзæн. 
Æрлæуут, цæй! Кæдæм цæут?» 
Фæлæ йæм чи хъусы?! «Æмбæлттæ!- 
Кæстæр афицер загъта уæд,— 

Уæндонæй цомут адæмимæ!— 
Сæрибар цард, кæнæ — мæлæт!» 
II 
Студент, хæххон лæппу Георгий, 
Бæрзонд, къæсхуыргомау ирон. 
Кæсæнцæстытæн каст сæ бынæй. 
Йæ астæуыл — æвзагджын рон. 
Чысыл сабитæн, сидзæргæстæн 
Сæ хуыздæр «къуым» уыди ыскъæт, 
Куыдтой уым уазалы æнкъардæй, 
Цы бахæрой — сæ кой, сæ мæт. 
Сывæллон ма уыди Георгий. 
Тызмæгæй рацыд фæндзæм аз... 
Æрцагуырдтой сæ бартæ адæм, 
Фæлæ сын бацахстой сæ раз,— 
Æгъатыр паддзахы æфсæдтæ 
Фæцагътой адæмы, æмæ 
Фæллойгæнджыты тох æрмынæг 
Рæстæгмæ — ног тыхджын хæстмæ. 
Зыдта Георгий уыцы бонтæ, 
Йæ зæрдæ рыст, уыдис æнкъард. 
Ард бахордта, фæллойгæнджытæн 
Кæй ратдзæни йæ тох, йæ цард. 
III 
Фæцæуы поезды Георгий... 
Фæйнæрдæм рудзынгæй кæсы... 
Мæскуыйæ ныр фæтындзы Ирмæ, 
Йæ риуы рухс фæндтæ хæссы. 
8 Мæ фæндаг 113 

У большевик, йæ фæдзæхст хæстыл "¦’ 
Фæхъуыды кодта уый бæстон,— •’ ’* 
Хæхбæсты кусдзæни ныфсджынæй, 
Йæ нысан — партийы фæндон... 
Рæстæгмæ хицауады фæндтæ: 
Хæст хъуамæ дарддæр дæр цæуа, <ч 
Цæмæй фæллойгæнджыты фæрцы 
Уæлахиз мулкджынты фæуа; 
Цæмæй нæ бæстæйы хъæздгуытæ," 
Фыццагау бухъ цардæй цæрой, ! ] 
9 
Æмæ зæхджьгнтæ — не ’фхæ^рджытæ^ 
Сæхи уынаффæтаё кæной. ’^П4/,с .-•-.•> 
«Нæ, нæ!—хъуыды кæны Георгий^»^; 
Нæ уыдзæни уый никæд бон,мх :;.’ы’. 
Фæллойгæнæг нæ ратдзæн знэтæ/н’.»<гг 
Йæ сæрибар — йæ рухс фæндон». ’* «5 
Фæтындзы, уайьь поезд размæ, . :. < 
Изæрырдæм фæцæуы бон. < ;,<.-. 
Вагоны бадæг пассажиртæ 
Фæдзырдтой алцæуыл бæстон,— 
Куыд цæудзæн цард нырæй фæстæмæ, 
Цымæ Рæстæгмæ хицауад 
Куыд алыг кæндзæн зæххы фарста,. 
Кæд уыдзæн мæгуыртæн сæ рад. 
Ызгъоры поезд размæ, размæ, 
Кæны йæ даргъ фæндаг цыбыр. 
Уæрæсейæн йæ тыгъд быдыртæ 
Фæстейы аззадысты ныр. 
Ызгъоры поезд, уайы размæ, 
Фæивгъуыдта Елхот, Даргъ-Къох, 
114 

Фæхæстæг и Дзæуæджыхъæумæ,— 
Зыны бæрзонд Сæнайы хох. 
Георгий рудзынгæй ныккасти 
Нæ диссаджы рæсугъд хæхтæм, 
Иæ зæрдæ цингæнгæ нырризы 
Ысхæццæ райгуырæн бæстæм! 
IV 
Дзæуæджыхъæу. Æрлæууыд поезд. 
Ныллæг вагзал. Зæронд перрон. 
Сæ хæдзæрттæм фæтындзынц адæм,— 
Æрцыд сæ даргъ балцæк кæрон. 
Вагзалы фæз. Хъæздыг цæуджытæ 
Æххуырсынц файтæттæ, ай-гъай! 
Линейкæтæ æмæ уæрдæттæ 
Мæгуырдæр адæмтæн — сæ хай. 
Сæ цæрæнтæм бынтон мæгуыртæ 
Вагзалæй фистæгæй цæуынц, 
Сæ дзаумæттæ — зæронд хæррæгътæ - 
Сындæггай се ’ккæйтты хæссынц. 
Георгий рацыди сæхимæ 
Æд чумæдан. Зыдæй кæсы, 
Йæ зонгæ горæты хæдзæрттыл 
Æнцад йæ цæстæнгас хæссы. 
Фæзылдис фисыныл цæхгæрмæ, 
Уым байдзаг адæмæй йæ раз. 
Уырыс, мæхъæлæттæ, ирæттæ 
Кæнынц фæйнæ ’взагыл ныхас. 

V 
Æрбахæццæ ныллæг хæдзармæ, 
Гъе ам цæрынц йæ мад, йæ фыд, 
Гъе ацы ран йæ сонты бонты 
Уыдта ныййарджыты рæвдыд... 
Йæ цуры — зонгæ акацитæ... 
Георгий алæууыд æнцад. 
Сæ фатер — мæнæ, ам уыдзысты 
Ныййарджытæ — йæ фыд, йæ мад! 
Уæд тыргъыл бацыдй Георгий, 
Дуар бахоста. Æнцад уыд уат. 
Фæлмæн санчъехтæ райхъуыст тыргъмæ, 
Кæсы — йæ цуры уарзон мад! 
Хъæбыстæ, цинтæ!—«0 мæ хьæбул, 
Кæцæй фæдæ? Нæ зыдтам мах, 
Ыссæудзынæ ды рагуалдзæджы, 
Фæуыдзæн д ’ахуыр афтæ тагъд...» 
Лæууы Георгий зонгæ уаты, 
Фыццагау баззад алцы ам. 
Æфснайдæй мæнæ морæ стъолыл 
Уыны йæ чингуытæ, йæ къам. 
Æдзынæгæй йæм уаты къулæй 
Йæ уарзон сурæттæ кæсынц: 
Маркс, Энгельс ын цыма кæддæрау 
Ныр дæр сæ рухс фæндтæ зæгъынц. 
«Дæ фыд ныртæккæ нæй нæхимæ,— 
Дзырдта Георгийæн йæ мад,— 
Тæрхондоны кæйдæр хъуыддагмæ 
Уый абон тагъд-тагъдæй фæуад. 

Тæссаг уæззау бонтæ ыскодта... 
У бæстæ алкæмдæр ызмæст... 
Куыд цæрдзыстæм... Цы фæуыдзыстæм... 
Цæуы ныр алырæтты хæст. 
Йæ мадмæ байхъуыста Георгий, 
Стæй загъта: «Бонджынтæн — мæлæт! 
Нæ адæм райсдзысты сæ бартæ, 
Ныссæтдзæн цагъары къæлæт!» 
«Хорз, хорз, мæ лæппу,— загъта мад дæр, 
Нывонд дын фод уæдæ мæ сæр! 
Хуыздæр цы уыдзæн махæн уымæй!.. 
Ысбад уал, ахæр уал къæбæр!..» 
VI 
Сæнайы урс цъупп хуры рухсмæ 
Бæрзондæй дæлвæзтæм ныккаст, 
Уыны, куыд æрцæуы цъæх уалдзæг, 
Куыд ыстынг æхсæрдзæнты хъазт. 
Уыны: дæле, йæ бынмæ, горæт 
У адæмæй йæ тæккæ дзаг, 
Тындзгæ кæдæмдæрты фæцæуынц, 
Цæмæй ыссарой рухс фæндаг. 
...Проспектмæ рацыди Георгий, 
Æрлæууыд адæммæ хæстæг, 
Æмбæрста: иуæй-иу ныхæстæ 
Уыдысты иннæтæн дæрзæг. 
Уый фехъуыста — ныхас кæнгæйæ 
Куыд загъта йе ’мбалæн ирон: 
«Цытæ дзурыс, кæм и сæрибар? 
Нæ сæрæн нал ыстæм бынтон». 

Хъуыдыты ацыди Георгий: 
«Хъæуы ма тох кæнын дзæвгар — 
Рæстæгмæ хицауад æххæстæй 
Нæ ратдзæн адæмæн йæ бар»... 
* * * 
Ис уынгæн иу хæдзар йæ тигъыл, 
Йæ бацæуæныл — зестын сæр. 
Къæсæрыл бахызти Георгий, 
Фæцæуы асинтыл уæлдæр. 
«Кермены» штаб. Æмбæлттæ бадынц, 
Æнувыдæй ныхас кæнынц. 
Æввахсдæр сæм Георгий слæууыд, 
Æмæ йæм уыдон дæр кæсынц. 
Йæхи сын бацамыдта уайтагъд, 
Æмæ йын загътой: «Фехъуыстам 
Дæуæн дæ хабæрттæ. Фæнды нæ, 
Куы кусис махимæ ды ам»... 
Уыдысты уым: Андрей Гоститы,— 
«Кермены» партийы цæсгом, 
Кæмæн нымадтой керменисттæ 
Йæ раст тæрхон, йæ сыгъдæг ном; 
Ныллæггомау хъаруджын лæппу,— 
Къесайы фырт, æнцад уый каст, 
Йæ фæлмæн цардбæллон цæстытæй 
Æвдыста адæммæ йæ уарзт. 
Гибизты растзæрдæ Дебола, 
Йæ цард дæр чи скодта нывонд, 
Сырх тырыса æхсары бонты 
Йæ къухы чи сдардта бæрзонд. 

Æрыгон тохгæнæг Георгий 
Æмбæлтты зæрдæмæ фæцыд, 
Æмæ сæ ног лæппу-æмбалæн 
Сæ фæстаг ныхас ахæм уыд: 
«Сергеймæ ацæудзыстæм иумæ, 
Уый махæн амоны фæндаг, 
Йæ разамындæй карз хæстыты, 
Æнæмæнг, саст æрцæудзæн знаг!» 
VII 
Проспекты астæу— стыр уæладзыг. 
Уым стъолы уæлхъус бады лæг. 
Йæ ас ;•**-’ рæстæмбис, рухс — йæ бакаст, 
Йæ сæр æркъул кæиы ныдлæг. : 
Æркæсы/чингуытæм, цыдæртæ 
Гæххæттыл афыссы æваст. 
Дуар байгом ^-г уазджытæ æрбацыд, 
Сергей сæм уайтагъддæр фæкаст. 
«Зынаргъ Сергей, æрбакодтон дæм 
Нæ ног æмбæлттæй иуы, кæс,— 
Дзырдта Дебола мидбылхудгæ,— 
Уый у хæххон лæппу, цæргæс!»— 
Саламджын, уарзон цæстæнгасæй 
Сергей Георгимæ фæхудт, . 
Йæ къух ын исы рухс зæрдæйæ: 
«Уынын, нæ уыдзæни тæппуд!» 
Ысбадтысты. Георгий дзуры: 
«Мæскуыйæ ардæм дæн æрвыст, 
Цæмæй дæуæн дæ разамындæй 
Ирыстоны кæнон мæ куыст»... 

Уæд ын Сергей фæстагмæ загъта: 
«Хæххон лæг мах æмварс хæцы, 
Сæрибар бафтдзæнис нæ къухы 
Нæ фæтæг Ленины фæрцы»... 
...Мæлдзыджыты ыстыр губаккау 
Ызмæлы горæт. Сиды цард. 
Бæрæг у ныр,— æнæмæнг, ссудздзæн 
Ыстыр тохæн йæ пиллон арт. 
VIII 
Цæгатварсæй Дзæуæджыхъæуæн 
Йæ завод «Алагир» зыны, 
Иæ даргъ труба фæцыд уæларвмæ, 
Иæ фæздæг сау-сауид кæлы. 
Заводы кæрты змæлынц адæм, 
Зæрдæбынæй ныхас кæнынц, 
Куыд зыны, афтæмæй æнхъæлмæ 
Кæйдæр æрбацыдмæ кæсынц. 
Æртæ-цыппар минуты фæстæ 
Сергей уым фæндагыл фæзынд. 
Дыууæ ’мбалы цыдысты йемæ, 
Æхсызгон æппæтæн — сæ уынд. 
Сергей, Гибизы фырт, Георгий 
Заводы стыр кæртмæ цæуынц, 
Фæд-фæдыл кусджытæн хæларæй 
Сæ къухтæ исынц, цин кæнынц. 
Сергей дзырдта: «Мæнгард ызнæгтæ 
Æрратау архайынц, цæмæй 
Сæрибардзинадæн йæ хъуыддаг 
Кæной мынæг сæ сау тыхæй. 

Нæ уыдзæн никуы уый, æмбæлттæ, 
Мах раттæм абон фидар дзырд, 
Кæй тох кæндзыстæм знаджы ныхмæ, 
Æрцæудзæн сæфт æнаккаг сырд!» 
Фæхъуыстой кусджытæ, æмбæрстой, 
Сæ фæстаг тох ныр нал у дард. 
Фæфарстой иууылдæр Сергейы, 
Зæгъгæ, куыд цæудзæн дарддæр цард. 
Ныр уыдон бамбæрстой: æнæмæнг, 
Сæ иудзинады ис сæ тых. 
Ныр большевикты раст фæндагыл 
Лæууынц æнæцудгæ, хъæддых. 
IX 
Сергейы амындæй Георгий 
Чырыстонхъæумæ ’рвыст æрцыд, 
Цæмæй «Кермены» къорды ’мбæлттæн 
Зæгъа йæ фæндæттæ, йæ дзырд. 
Хъæууон кулактæн, афицертæн 
Сæ фæндон иу уыд, иу — сæ дзырд, 
Хъæууон ыскъолайы агъуысты 
Уыдысты се ’ппæтдæр æмбырд. 
Зæхкусджытæй дæр иуæй-иутæ 
Уым хъуыстой дзурджытæм, æрмæст 
Нæ рухс кодтой сæ рыст зæрдæтæ,— 
Рысти фыдгулты уындæй цæст. 
Георгий æмбырдмæ фæзынди, 
«Æгъгъæд—фæхъæр кодта æваст, 
Ызнæгты сау фæндтæ уынгæйæ 
Ысфыхт йæ зæрдæйы йæ маст,— 

Кæй сайут, кæй, мæнгард ныхæстæй? 
Æмбарут, баталынг уæ бон, 
Фæллойгæнæг дзыллæты ’фхæрдæн 
Ныр мах ыскæндзыстæм кæрон. 
Нæ бæстæйы хъæздыгдзинæдтæ, 
Намысджын царддæттæг фæллой — 
Сты адæмы æппæт хæзнатæ, 
Æгæрон амонды æнцой». 
Фæллойгæнæг хъæууон цæрджытæ 
Георгнмæ фæхъуыстой, стæй 
Дзырдтой æмзæрдæйæ, хæларæй: 
«Лæппу, мах бузныг стæм дæуæй!» 
...«Кермены» къордæн йе ’мбæлттимæ 
Георгий сарæзта æмбырд, 
Æрдзырдта сын Сергейы фæдзæхст — 
Куыд фæзыной йæ сидтмæ цырд. 
X 
Цæхæртæ калгæ Стыр Октябрь рацыд. 
Нæ бæстыл айхъуыст Ленинæн йæ сидт. 
Зæронд дуне йæ бындзарæй нынкъуысти. 
Ызмæлыд зæхх. Цагъайраг дуг фæци. 
«Аврорæ»-нау дæрдтыл ныннæрыд арвау. 
Ныббырста тохмæ кусæг Петроград. 
Рæстæгмæ хицауад йæ хъузæттимæ 
Æрцыди уайтагъд саст, æрцыди тард. 
Сырх тырыса нæ Райгуырæн бæстæйæн 
Фæйлаугæ хаста амонд æмæ рухс. 
Нæ адæмтæ бырстой уæрæх фæндагмæ, 
Сæ фидæн уыд сæрибары æнус. 

XI 
Ивылы цард. Ызгъорынц бонтæ, 
Хæссынц нæ цардæн ног фæрæз. 
Советтæ бацыдысты тохы, 
Сæ куыст — æхсар, егъау — сæ хæс. 
Уæд урсгвардионты ’рдонгтæ 
Æрбадардтой сæ маргджын къух, 
Цæмæй хæххон адæмы рагъыл 
Пъæззыйау бадой та æдзух. 
Фæлывд, мæнгард ызнаджы къухæй 
Æхсарджын большевик фæмард — 
Ной Буачидзе — Иры уарзон; 
Уый радта адæмæн йæ цард. 
Æнувыдæй æххæст кæнгæйæ 
Хур-Ленинæн йæ барджын дзырд, 
Фæзынд нæм уæд Орджоникидзе — 
Нæ бæстæйы хъæбатыр фырт. 
Ныллæууыд август. Урс бандиттæ 
Æвзарынц ам сæ тых, сæ бон: 
Ныфс сæ уыди, Дзæуæджыхъæуы 
Советтæн скæндзысты кæрон. 
Хæххон цæргæс — Орджоникидзе 
Нæ горæт хъахъхъæнæг уыди, 
Æхсарджынæй æмæ ныфсхастæй 
Нæ бартыл карз тохты цыди. 
Советон адæмы æхсарæй 
Мæлæтдзаг цæф ыссардта знаг, 
Æмæ нæм ралæууыд уæлахиз,— 
Ныррухс та ис нæ развæндаг. 

Нæ сæрибарады сæраппонд 
Æрхастой бирæтæ сæ цард: 
Камалов, Серобабов, Огнев... 
Хъазуатон тохты фесты мард. 
Ызнаджы ныхмæ бахауд хæсты 
Цæфæй Къесайы фырт Колка, 
Фæлæ нæ фæтарсти мæлæтæй, 
Йæ марæг бандæйæн дзырдта: 
«Мæн марут ныр, о тугдзых сырдтæ, 
Фæлæ йæ зонут, нæй мæлæн 
Нæ нысанæн — нæ раст хъуыддагæн, 
Æнусмæ дæр нын уый цæрдзæн!» 
Зынаргъ, æнæрохгæнгæ ’мбæлттæ, 
Уæ нæмттæ кадджынæй цæрынц 
Æмæ нын царды — не стыр тохы 
Æгæрон хъарутæ дæттынц. 
XII 
Кæсгон æмбæлттæ керменисттæй 
Æфсымæрон æххуыс куырдтой, 
Цæмæй æвæстиатæй семæ 
Сæ бартыл карз тохмæ цæуой. 
Уæд керменистты къорд ныфсджынæй 
Ысбадтысты сæ бæхтыл тагъд 
Æмæ хæцæнгæрзтæй цæттæйæ 
Кæсæгмæ сарæзтой сæ уад. 
Фæллойгæнæг Кæсæджы дзыллæ, 
Балхъары цардуарзаг фырттæ 
Сæрибарады знæгты ныхмæ 
Уыдысты схæцынмæ цæттæ. 

Георгий рухсзæрдæйæ касти, 
Сæ хъару йе ’мбæлттæн уыдта. 
Сырх тырыса сæ сæрмæ ’рттывта, 
Хъазуатон тохмæ сæ хуыдта. 
* * * 
Уæд сау хъæды ныллæууыдысты, 
Сæ сæрмæ — стыр тæгæр бæлас. 
Сæ фæллад уадзынц партизантæ, 
Цъæх сыфтæр алкæмæн — йæ баз. 
Бæрзонд цъæх арвæй ленк кæнгæйæ 
Фæлурс мæй æрдузтæм кæсы 
Æмæ нæ барджытæн рæдауæй 
Æнцад-æнцой фынтæ хæссы. 
Иæ сæрдыгон рæуæг базыртæ 
Æруагъта хуссайраг æхсæв, 
Ныззары къудзитæй цъыр-цъыраг, 
Кæны фæлмæн уддзæф хæрздæф... 
* * * 
Æрбабон. Хур ыскаст фæсхохæй, 
Ыстынг и хъæдбын мæргъты зард, 
Æмæ та нартхоры фæтæнты 
Рæудымгæ афæйлыдта дард... 
Фæуайынц бæхтыл партизантæ, 
Уæд рагъмæ схæццæ сты. Уынынц: 
Серебряковы урс бандиттæ 
Сæ ныхмæ схæцынмæ цæуынц. 
Дыууæ къордæй нæ партизантæ 
Ныббырстой размæ. Стынг и хъæр. 

Гæрæхты нæрдæй байдзаг бæстæ, 
Ыссыди нæмгуыты къæр-къæр. 
Сармадзан дæр нæ феххуыс знагæн, 
Дзæгъæлы уыд йæ богъ-богъ уым! 
Фæтарстысты фыдгулы ’фсæдтæ, 
Куы нал ардтой æмбæхсæн къуым. 
Серебряков дæтты командæ: 
«Æгъгъæд! Фæстæмæ тагъд цæут!» 
Йæхицæн ма тæрсгæ-ризгæйæ 
Куыддæртæй аирвæзт йæ уд. 
Æнхъæл уыдысты урс бандиттæ,— 
Уæлахиз уыдоны уыдзæн — 
Æмæ кæрчытæ, нард гогызтæ 
Æрцæттæ кодтой стыр куывдæн. 
Фæлæ хъазуат, æгъатыр хæсты 
Куы ’рцыдысты мæлæтдзаг хост,— 
Дзæгъæлæй баззадысты фынгтыл 
Сæ хæринаг, сæ бирæ нозт. 
Уæдмæ йæ сæрмæ Аргуданæн 
Сырх тырыса æрцыди сагъд. 
Ныфсджын партизанты уæлахиз 
Æппæт Кавказыл айхъуыст тагъд. 
XIII 
Амгрик — Англис — Францы ’ххуысæй 
Деникинон æрра æфсад 
Йæхицæн саразынмæ хъавыд 
Хæххон бæстæйы хъарм бынат. 
Сæ фæнд уыди: Цæгат Кавказы 
Советтæ раппарын, гъестæй 
Сырх Мæскуы байсын бафæлварын 
Сæ сонт, æнæсæрфат бырстæй. 

Советон Х1-æм Арми 
Сæ ныхмæ фидарæй хæцыд, 
Фæлæ бынтон уæззау фадæтты 
Фæсабырдæр йæ размæцыд. 
Сæдæгай, мингай æфсæддонтæ 
Уыдысты тæвднизæй рынчын,— 
Зын уыди Армийæн йæ уавæр 
Æмæ уæд райдыдта тыхсын. 
Уæззау тохтимæ уый рæстæгмæ 
Фæстæмæ ацыди гъеуæд, 
Дæмæй йæ тыхтæ бамбырд кæна, 
Æрхæсса йе знагæн мæлæт. 
Нæ партийы æхсарджын сидтмæ 
Уыдысты иууылдæр цæттæ 
Нæ Терчы бæстæйы хæстонтæ — 
Кавказы намысджын фырттæ: 
Хæххон цæргæстæ — керменисттæ, 
Сырхæфсæддонтæ — сахъ æфсад, 
Зæхкусджытæ — фæллойгæнджытæ, 
Æрцыди ног ныббырсты рад! 
XIV 
Йæ барты бацыд талынг æхсæв... 
Дзæуæджыхъæуы уары мит. 
Дымы цæгатæй уазал дымгæ, 
Мæстыгæрæй кæны æхситт. 
Хæдзæртты цыхцырджытæ стоны, 
Зыланггæнгæ сæ фехсы дард, 
Ныххойы ниугæ уæлхæдзæрттæ, 
Нæ кæны иу минут æнцад. 
Лæууы нæ горæттæн йæ уынджы 
Фæдисæтты кæсгон отряд, 

Ныртæккæ схæццæ сты фæлладæй, 
Сæ бæхтæ дæр — мæллæг, фæллад. 
Гъеуыцы ’хсæв Орджоникидзе 
Бынтондæр нал зыдта æнцой. 
Æрцæуа горæт знагæй хъахъхъæд — 
Уыд уымæн уый йæ мæт, йæ кой. 
Нæ горæтмæ Шкуройы бандæ 
Æхсæв æрбабырста æваст, 
Æвирхъау топпыты хъæримæ 
Ысиу сиренæтæн сæ уаст. 
Гъеуæд сырхæфсæддон хъайтартæ, 
Хæстон дружинæтæ æппæт 
Æгъатырæй мæлæтдзаг хæсты 
Æрвыстой не знагæн мæлæт. 
Авд-аст боны фæнæрыд карз хæст, 
Авд-аст боны фæсыгъди арт. 
Курсанттæ, кусджытæ, хæххонтæ 
Уым тохы равдыстой хъазуат 
...Знаг бацахста советон горæт, 
Æвдыста уым йæ цъаммар уаг, 
Фæллойгæнджыты ахста, цагъта, 
Уыдис æрра куыдзау хъæхъхъаг. 
Орджоникидзе йе ’мбæлттимæ 
Хæстæгдæр хæхтæм уæд фæцыд, 
Зыдта: фыдгултæ тагъд рæстæгмæ 
Æрцæудзысты, æнæмæнг, сырд. 
XV 
Уыди зымæг. Фыд-уазал рæстæг 
Нæ бæстæйыл ыскодта уæд. 
Гъеуыцы хъизæмайраг бонты 
Фæфылдæр адæмæн сæ мæт. 

Шкуройы тугæйдзаг æфсæдтæ 
Сæ маргджын, се ’нæуынон цæст 
Ныр ахастой Чырыстонхъæуыл... 
Æмæ дзы стынг и карзæй хæст. 
Шкуро æнхъæлдта, хъæу æнцонтæй 
Æрцæудзæн саст æмæ бынсыгъд. 
Фæлæ фæллойгæнæг дзыллæтæ 
Уыдысты тохы бон æвзыгъд. 
Зæронд лæгтæ, æвзонг лæппутæ 
Æмæ сылгоймæгтæ — æппæт 
Хæцынæн кодтой баррикадтæ, 
Уым иу дæр не ’мбæхсти фæсвæд. 
Æгас дзыллæйыл уæд нæрыди 
Зæронд нана Чабæйы сидт: 
«Йæхи лæг чи хоны — фæзынæд! 
Хъазуаты рацæуæд! Фæдис! 
Йæ усы ма раттæд æгадмæ, 
Лæджы худ кæд йæ сæрыл ис! 
Цæвут ызнаджы дурæй. кардæй, 
Рæхойут сагойæ! Фæдис!» 
Ызмæлыд зæхх, сыгъди цъæх арты 
Æртæ боны нæрыди хæст. 
Гранатты, топпхосы фæздæгæй 
Ныттар и арвыл хуры цæст... 
Гъеуыцы карз тохы тæмæны 
Ызнаджы къухæй фесты мард 
Зынаргъ æмбæлттæй иуæй-иутæ, 
Æнæвгъау радтой уым сæ цард — 
Цæрай æмæ Гъуллæ Хъодзасты, 
Цæхæрцæст Къолоты Куыдзи. 

Фæуæнт, фæуæнт æмбæлттæ рухсаг, 
Сæ ном нын кады сæр ысси. 
Гадзрахатæй цæуджыты фæрцы 
Гъеуыцы бонты сахъ хæстон — 
Георгий бахауд знæгты къухмæ, 
Æмæ йыл бакодта фыдбон. 
Уыди рынчын. Хуыссыди уаты. 
Тæвднизы арты уый сыгъдис. 
Фæлæбурдта ма уый йæ гæрзтæм, 
Фæлæ йæ нал ысуагъта низ. 
Уæддæр мэ загъта: «Большевик дæн... 
У адæмы сæрыл мæ тох. • 
Сымах цард та æгады цард у, 
Æрхастат адæмæн фыдох. 
Мæ туджы калд, æмбæлтты тугæн 
Ыстыр, бæрзонд нысæнттæ ис:— 
Тæмæнтæ калгæйæ дунейыл 
Æрцæудзæн арæзт коммунизм». 
Æмæ йæ амардтой сырд-удтæ. 
Уæддæр йæ кадджын ном цæры, 
Ныр дæр нæ амондджын фæлтæрты 
Æдзух ысгуыхтытæм кæны. 
XVI 
Ныллæууыд уалдзæг. Миты рæгътæй 
Хæл-хæлгæнгæ ызгъордта дон, 
Зыланг хъæлæстæй байдзаг бæстæ, 
Æрцыд фыдтухитæн кæрон. 
Ныллæууыд уалдзæг, æмæ бæстæ 
Зæлдаг кæрдæгæй дардта цъæх... 
Фæйлыдтой дидинджытæ рæгътыл, 
Æмæ фырцинæй ради зæхх. 

Нæ Ирыстоны партизантæ 
Æмгуыппæй равдыстой æхсар. 
Нæ хæхбæсты мæлæтдзаг тохы 
Уыдысты алкæддæр хъайтар... 
Хъæбатыр Х1-æм Арми 
Бырста, æвæлмæцгæ хæцыд. 
Уый Кировæн йæ разамындæй 
Уæлахизгæнгæ размæ цыд. 
Æмæ Дзæуæджыхъæуы сæрмæ 
Æрцыд сырх тырыса уæд сагъд. 
Æмæ уæлахизæн йæ цин-уац 
Мæскуымæ Ленинмæ фæтахт. 
* * * 
Домбай у ныр Советон бæстæ, 
Йæ зæххытæн кæрон дæр нæй, 
Æфсымæртау йæ буц адæмтæ 
Цæрынц сæрибарæй, фæрнæй. 
Фæлæ нæ ферох кодтой никæд 
Сæ зынаргъ сахъ фыртты цæсгом: 
Фыдыбæстæйы стыр хæсты дæр 
Уыдис æхсардæттæг сæ ном. 
Тæмæнтæ калы хурзæринау 
Нæ царддæттæг цытджын Цæдис, 
Æппæт дзыллæтæн уый дунейыл 
Сæ ныфс, сæ сæрхъуызой ыссис. 
Нæ партийæн йæ разамындæй 
Рæсугъдæй сомы бон уынæм. 
Мах коммунизмы рухс бæрзæндтæм 
Гигантон санчъехтæй цæуæм! 
1958 

ДИССАДЖЫ ДЫРГЪДОН* 
(Казахаг аргъау) 
Цардысты раджы дыууæ æрдхорды, 
Асан æмæ Хасен — дыууæ мæгуыры. 
Асан-иу бакодта йæ зæххы гæбаз, 
Хызта Хасен та йæ чысыл фосы къорд, 
Афтæмæй ардтой сæ мæгуыр къæбæр. 
Нал уыд устытæ дыууæ æрдхордæн, 
Фæлæ, дам, уыд Асанæн рæсугъд чызг— 
Йæ зæрдæдарæн, йæ циндзинад, 
Уыд Хасенæн та коммæгæс лæппу,— 
Йæ ныфс æмæ йæ фидæны бæллиц. 
Иу уалдзæг Асан йæ хуыммæ рацыд, 
Афтæмæй Хасеныл ыстыр зиан сæмбæлд: 
Сæлвæста быдырты карз цъырыхснæг, 
Æмæ Хасены фыстæ æнæ холлагæй 
Фæцагъды сты уалдзæджы къæсæрыл. 
Хасен ныккуыдта; йæ фырты уæхскыл 
Æнцæйттæгæнгæ йе ’рдхордмæ бацыд 
Æмæ йын загъта зæрдæрисгæйæ: 
— Хæрзбон зæгъынмæ дæумæ æрцыдтæн, 
Фесæфт уазалы мæ фысты къорд. 
Ныр мæхицæн дæр нæй æнæ сæфгæ. 
Ныхъхъæбыс кодта Асан Хасены, 
Æнкъардæй загъта йе ’рдхорд æмбалæн: 
* Л. Макеевы прозаикон уырыссаг текстмæ гæсгæ. 
132 

— Уарзын дæ, Хасен, æрдхорды уарзтæй, 
Лæвар дын кæнын мæ зæххæн йе ’мбис. 
Ныууадз хъыг кæнын, райс-ма дæ къæпи 
Æмæ дæ зæххыл кусынтæ райдай. 
Хасен дæр гъеуæд ысси хуымгæнæг. 
Тахтысты бонтæ, уадысты къуыритæ, 
Цыдысты мæйтæ, ивгъуыдтой азтæ. 
Уæд иубон Хасен, сæумæрайсомæй, 
Райдыдта кусын йæ зæххы хайыл. 
Къахгæ-къахын, дын, йæ къæпийы бынæи 
Æваст фæцыди цавæрдæр зыланг, 
Байдыдта къахын уыцы ран тагъддæр, 
Æмæ дзы сзынди зæронд цæнгæт аг, 
Уый йæ тæккæ дзаг уыд сызгъæринæй. 
Цинтæгæнгæ йæ Хасен аскъæфта, 
Йе ’рдхорды ныггæндмæ цæрдæг ауади, 
Уайгæ-уайын хъæр кодта Асанмæ: 
— Ысцин кæн, Асан, æрцыд дæ амонд! 
Ныртæккæ дæ зæххыл аг ыскъахтон, 
Уый сызгъæринæй йæ тæккæ дзаг у, 
Мæгуырдзинадæй ныр фервæздзынæ! 
Уæд йæ мидбылты Асан бахудти: 
— Зонын дын, Хасен, дæ уæздандзинад, 
Фæлæ дæхи у ацы сызгъæрин,— 
Ды уый дæхæдæг дæ зæххыл ссардтай. 
— Дæ раст зæрдæ дын æз зонын, Асан,— 
Загъта уæд Хасен йæ хорз æрдхордæн,— 
Ды мын зæхх радтай, фæлæ нæ радтай 
Йæ мидæг чи уыд, гъеуыцы хæзна. 
Асан уæд загъта йæ уарзон æрдхордæн: 
— Фæллойгæнджыты, зæхгуыст чи кæны, 
Йæ хид чи калы æппынæдзухæй, 
Уыдоны хъуамæ уой зæххы хæзнатæ.— 
Бирæ фæдзырдтой, чи айсдзæн, зæгъгæ, 
Йæхи пайдайæн уыцы сызгъæрин, 

Фæлæ йæ айсын ничи бакуымдта, 
Æмæ уæд Асан Хасенæн загъта: 
— Фæуæм нæ ныхас, иттæг хорз зонæм, 
Мæ чызг чындздзон у, дæ фырт та — усгур, 
Кæрæдзи уыдон рагæй куы уарзынц, 
Саразæм уæдæ нæргæ чындзæхсæв, 
Сызгъæрин дæр сын балæвар кæнæм,— 
Сæ мæгуырдзинад æрбайрох кæной.— 
Сæ фæндон загътой сæ байзæттæгтæн, 
Чызг æмæ лæппу фæцинтæ ксдтой. 
Раст гъеуыцы бон дыууæ æрдхорды 
Сарæзтой сæ цотæн хъæлдзæг чындзæхсæв. 
Уæдæй фæстæмæ чызг æмæ лæппуйæн 
Сæ цард ысиу ис зæххыл рæсугъдæй. 
Уæд йе ’рдхордмæ Хасен æрфистæг. 
Иннæ бон райсомæй чызг æмæ лæппу 
Сæ ныййарджыты ныггæндмæ ’рцыдысты, 
Сызгъæринимæ æрхастой аг дæр, 
Уыд уæззау сагъæс се ’взонг цæсгæмттыл. 
— Цы кодтат, зæгъут, нæ буц хъæбултæ, 
Сæумæрайсомæй ам цы агурут?— 
Фарстой сæ тарстхуызæй сæ ныййарджытæ. 
Дзуапп сын радтой сæ буц хъæбултæ: 
— Мах æрцыдыстæм сымахæн зæгъынмæ: 
Ничи уæ бакуымдта сызгъæрин райсын, 
Æмæ йæ мах дæр куыд хъуамæ райсæм? 
Æнæуый дæр мах хъæздыг ыстæм: 
Уарзæм кæрæдзи,— нæ уарзондзинад 
Зынаргъдæр куы у дунейы хæрзтæй. 
Уыцы хуызæнæй чызг æмæ лæппу 
Аг æрæвæрдтой ныггæнды астæу. 
Дыууæ æрдхорды та быцæу райдыдтой, 
Кæй хъуамæ фæуа сызгъæрин, зæгъгæ. 
Бирæ ахаста сæ быцæудзинад, 

Уæд сæ уынаффæ фæстагмæ загътой: 
«Цæй, нæ цыппар дæр фæцæуæм быдырмæ, 
Зондджын лæгмæ — комдзыд лæгмæ». 
Фæцыдысты быдырты бирæ бонты, 
Бахæццæ сты зондджын лæгмæ. 
Зондджын лæгæн йæ чъибиткæ 
Лæууыд иунæгæй мæгуырдзастæй. 
Бацæуыны бар бæлццæттæ ракуырдтой, 
Бацыдысты чъибиткæмæ, 
Салам радтой зондджын лæгæн, 
Зондджын лæджы раз æрлæууыдысты. 
Бадти зондджын лæг нымæты гæбазыл, 
Йæ ахуыргæнинæгтæ — йæ фæйнæ фæрсты: 
Йæ рахиз фарсмæ — дыууæйæ, 
Йæ галиу фарсмæ дæр — дыууæйæ. 
— Цы уæ бахъуыд мæнæй, хорз адæм?— 
Бафарста зондджын лæг бæлццæтты. 
Уæд ын бæлццæттæ радзырдтой 
Сæ сагъæс æмæ сæ быцæудзинад. 
Зондджын лæг дæр сæм байхъуыста, 
Хъуыдытæгæнгæ бирæ фæкасти, 
Ыстæй бакасти йæ фæдснтæм 
Æмæ сын бафарста сæ хистæры: 
— Зæгъ-ма, мæ бæсты, растдæрæн 
Ды цавæр тæрхон рахæссис? 
Хистæр загъта зондджын лæгæн: 
— Уыцы дзырддаг сызгъæрин 
Æз радтаин паддзахæн — 
Æппæт хæзнаты хицауæн.— 
Зондджын лæг ракаст тар æрфыгæй, 
Йæ дыккаг фæдоны бафарста: 
— Зæгъ мын ды дæр, цы уынаффæ, 
Цы фæнд ыскæнис хъуыддагæн?— 
Дыккаг фæдон загъта зондджынæн: 

— Уыцы дзырддаг сызгъæрин 
Æз райстаин мæхи пайдайæн: 
Кæд æй нæ исынц быцæугæнджытæ, 
Уæд хъуамæ бауа тæрхонгæнæджы.— 
Зондджын лæг ракаст тардæрæй 
Æмæ бафарста æртыккаджы: 
— Зæгъ-ма мын, ды та куыд бакæнис? 
Уыцы хъуыддаг куыд алыг кæнис?— 
Загъта йæ ныхас æртыккаг дæр: 
— Кæд хицау нæй сызгъæринæн, 
Кæд æй исын ничи комы, 
Зæххы бын та йæ ныккæнын кæнин,— 
Уадз æмæ лæууа æнæ хицауæй.— 
Бынтон ныттар ис зондджын лæг 
Æмæ бафарста цыппæрæймаджы — 
Йæ фæдонтæн сæ кæстæры: 
— Мæ хъæбул, ды та цы зæгъдзынæ? 
— О, мæ ахуыргæнæг, ныббарут мын æй, 
Фæлæ мæнæн мæ уынаффæ ахæм у: 
Æз райстаин уыцы сызгъæрин 
Æмæ быдыры сырæзын кодтаин 
Æппæт мæгуыртæн ыстыр дыргъдон. 
Уыцы дыргъдонмæ алы рæттæй дæр 
Уæд цыдаиккой æфхæрд мæгуыртæ 
Дыргътæ хæрынмæ, сæ фæллад уадзынмæ.— 
Йæ бынатæй сыстад зондджын лæг, 
Æркалдысты йæ цæстысыгтæ 
Æмæ лæппуйы ныхъхъæбыс кодта! 
— Æцæгдзинадæй, раст фæзæгъынц,— 
Загъта йæ ныхас зондджын лæг,— 
«Нæу зонд кæстæр æмæ хистæры сæрыл». 
Зондджын тæрхон дæуæй фехъуыстон, 
Мæ буц хъæбул, мæ раст хъæбул. 
Ныр айс, мæ хур, сызгъæрин дæр 
Æмæ фæфардæг у ханы сахармæ: 
Балхæн гъеуым хуыздæр мыггаг, 

Ыстæй раздæх нæ быдырмæ, 
Æмæ нын, дæхæдæг куыд фæдзырдтай, 
Ахæм бæлæстæ ныссадздзынæ. 
Гъеуæд, мæ хур, дæ хорзы кой, 
Æмæ сызгъæрин чи ’рбахаста, 
Уыдонæн дæр сæ хорзы кой 
Мыггагмæ дæр фæцæрдзæни 
Нæ мæгуыртæн сæ зæрдæты... 
Лæппу уайтагъд ацæттæ и, 
Нывæрдта сызгъæрин йæ дзæкъулы 
Æмæ ацыд йæ фæндагыл. 
Бирæ фæцыд тыгъд быдырты, 
Ханы сахармæ бахæццæ и, 
Уым агуырдта балхæнынмæ 
Бæлæсты мыггаг дыргъдонæн. 
Хæтыди лæппу базары 
Æмæ дзы федта диссæгтæ: 
Зынаргъ хъуымæцтæ, алцытæ. 
Уæд фехъуыста æвиппайды 
Хъуытазты зыланг, æнуд хъæртæ, 
Цавæрдæр мæргъты æнкъард уасын. 
Лæппу фæкасти фæстæмæ 
Æмæ та федта диссæгтæ: 
Базары фæзыл узгæ-узгæ 
Фæцæйцыди теуаты чырæ, 
Уыдис йæ уаргъ æмбисонд: 
Товарты бæсты ласта чырæ 
Цæрдуд мæргътæ — мингай мæргътæ. 
Алы ран цæрынц ахæм мæргътæ: 
Хъæдты, хæхты, æдзæрæг рæтты, 
Тыгъд быдырты, донгæрæтты. 
Мæргътæн сæ къæхтæ баст уыдысты, 
Æрзæбултæ сты сæ базыртæ, 
Калди сæ пакъуы бызгъуыртау 
Æмæ тахти чырæйы сæрмæ. 

Чырæйы змæлдæй тæригъæддаг мæргътæ 
Сæ сæртæ хостой теуаты фæрстыл. 
Уæд нал фæрæзта æрыгон лæппу 
Уыцы мæргътæм æнцадæй кæсын 
Æмæ бацыд цымыдисты ’хсæнты 
Теуаты чырæйæн йæ хицаумæ. 
Иæ сæрæй йын акуывта, бафарста йæ: 
— Зæгъ-ма, мæ хистæр, ацы мæргътæ 
Кæй аххосæй хъизæмар кæнынц, 
Æмæ сæ сымах кæдæм ласут?— 
Радта йын дзуапп чырæйы хицау: 
— Нæ фæндаг дарæм ханы галуанмæ, 
Ханы фынгæн ласæм мæргъты, 
Хан нын ратдзæн фондз сæдæ туманы.— 
Бафарста лæппу чырæйы хицауы: 
— Æз дын куы раттин фылдæр сызгъæрин, 
Уæд сæ, цымæ, не суæгъд кæнис, 
Атæхын сæ нæ бауадзис?— 
Ныххудти лæппуйыл чырæйы хицау 
Æмæ кодта дарддæр йæ цыды кой. 
Иæ цæрмын дзæкъул йæ ’ккойæ 
Уæд раппæрста æрыгон лæппу 
Æмæ йæ равдыста чырæйы хицаумæ. 
Æрлæууыд уайтагъд чырæйы хицау, 
Иæ цæстытыл дæр нал æууæндыд. 
Цас ын дæттынц, уый куы бамбæрста, 
Уæд баст мæргъты суадзын кодта. 
Мæргъты дзугтæ сæрибарæй 
Ыстахтысты бæрзонд арвмæ 
Æмæ мингæйттæй æрæмбæрзтой 
Цъæх-цъæхид арвæн йæ кæрæттæ. 
Сæ базырты змæлынæй 
Рацыд зæххыл ыстыр дымгæ, 
Боны рухс уæд æрбаталынг, 
Ралæууыди мæйдар æхсæв. 

Зондджын лæппу æнцад лæугæ 
Бирæ фæкаст мæргъты фæдыл, 
Байдзаг цинæй йæ рухс зæрдæ 
Æмæ рацыд йæ фæндагыл. 
Куы баввахс и йæ цæрæнмæ, 
Уæд байдыдта фæсмон кæнын: 
— Чи мын радта ахæм бартæ? 
Æз уынаффæ цæмæн кодтон 
Искæй мулкæн-сызгъæринæн? 
Дыргъдон ныццаразын ысфæнд кодтон... 
Цы зæгъдзынæн мæ ахуыргæнæгæн? 
Мæ раздæхтмæ куы ’нхъæлмæ кæсынц, 
Мæнмæ куы кæсынц дыргъы мыггагмæ. 
Бацыд лæппу æнтъыснæджы, 
Бафæллади йæ зæрдæрыстæй, 
Нал фæрæзта, æрхаудта зæххыл, 
Байдыдта кæуын, мæлæтмæ сидын. 
Æрцъынд кодта йæ цæстытæ, 
Бафынæй ис тар фынæйæ. 
Æмæ федта гъеуæд ахæм фын: 
Кæцæйдæр ратахт рæсугъд цъиу, 
Абадтис ын йæ фæллад риуыл 
Æмæ ныззарыди зыланг хъæлæсæй: 
— Хæларзæрдæ лæппу, мауал хъыг кæн! 
Бархи мæргътæн сæ бон не суыдзæн 
Дæуæн дæ сызгъæрин фæстæмæ раттын, 
Фæлæ дын уыдон æндæр хуызы 
Бафиддзысты дæ хæрзиуæг. 
Уæлæмæ рабад æмæ фендзынæ, 
Дæ цæссыгтæ цæмæй бахус уой, 
Цин цæуыл кæнай, ахæм хъуыддаг.— 
Афтæ заргæйæ рæсугъд цъиу атахт. 
Лæппу йæ цæстытæ байгом кодта, 
Афæлгæсыди, дис кæнгæйæ: 
Быдыр байдзаг алыхуызон маргъæй, 

Сæ къæхтæй къахтой чысыл уæрмытæ 
Æмæ дзы ’ппæрстой сæ бырынчъытæй 
Цыдæр урс-урсид мыггæгтæ, 
Стæй сæ æмбæрзтой сæ базыртæй. 
Лæппу базмæлыд йæ мидбынаты, 
Стахтысты мæргътæ æгæрон арвмæ 
Æмæ та ноджы боны бæсты 
Ралæууыди мæйдар æхсæв. 
Мæргъты дзугтæн сæ базырты змæлдæй 
Рацыди зæххыл уаддымгæ. 
Стырдæр диссаг æрцыд уыйфæстæ: 
Уыцы уæрмытæй цæстыфæныкъуылдмæ 
Фæзындысты ног талатæ 
Æмæ уайтагъд фестадысты 
Къалиуджын райдзаст бæлæстæ, 
Уыди сын рæсугъд, æрттиваг сыфтæртæ. 
Разад бæлæстыл цæстыфæныкъуылдмæ 
Æнæфенгæ диссаджы дидинджытæ, 
Ацыд уæлдæфы се ’хсызгон тæф, 
Азгъæлдысты сæ дидинджытæ, 
Æмæ къалиутыл фæзындысты 
Сызгъæринхуыз ыстыр фæткъуытæ. 
Индийы паддзахæн йæхицæн дæр 
Ахæм дыргъдон нæ уыдаид. 
Фæткъуы бæлæстæ æнæ нымæцæй 
Æрттывтой налхъуыт-налмасау. 
Бæлæсты ’хсæнты цæст рæвдаугæ 
Зындысты фырзад сæнæфсиртæ, 
Зындысты рæсугъд дидинджытæ, 
Цъæх æрдузтæ æмæ уыгæрдæнтæ. 
Къахфæндæгтæн сæ алыварс 
Хæл-хæл кодтой рæсугъд дæттæ. 
Дыргъдоны сæрмæ æппынæдзухæй 
Зарыдысты мæлгъæвзаг цъиутæ,— 
Лæппу йæ фыны кæй федта, 
Ахæм хъæлæсджын рæсугъд цъиутæ. 

Лæппу бацыдис æгæрон дисы, 
Афæлгæсыд йæ алфамбылай 
Æмæ-иу дыргъдоны цытæ федта, 
Уыдон æм кастысты алæмæты диссаг. 
Афæлвæрдта ныхъхъæр кæнын,— 
Фæндыди йæ базонын, 
Æцæг ысзади ахæм дыргьдон, 
Æви сайд у, цæстылуайæг, 
Фæлæ дыргъдон йæ бынаты 
Лæууыди быдыры райдзастæй. 
Азгъордта лæппу тагъд-тагъдæй 
Йле ахуырггнæджы чъибиткæмæ, 
Уым радзырдта дыргъдоны хабар, 
Цытæ фсдта, уыдон иууылдæр. 
Байхъуыстой йын йæ ныхасмæ 
Зондджын лæг æмæ йæ фæдонтæ, 
Бæлццæттæ дæр æм байхъуыстой, 
Байхъуыстой йæм сæ зæнæг дæр, 
Æмæ сæ уайтагъд бафæндыди 
Диссаджы дыргъдонмæ ацæуын. 
Ахуыдта сæ æвæстиатæй 
Уыцы дыргъдонмæ зондджын лæппу. 
Айхъуыст йæ кой дыргъдонæн 
Алы бæстæтæн сæ адæмтыл. 
Фыццаджыдæр сæ уайаг бæхтыл 
Уыцы дыргъдонмæ фæзындысты 
Арæзт бæхджынтæ — хъæздыг адæм. 
Фæлæ куыддæр уыцы адæм 
Бахæццæ сты хъæдрæбынмæ, 
Афтæ дыргъдонæн йæ алыварс — 
Æд æфсæйнаг фидар дуæрттæ, 
Æд уæззау æндон авд гуыдыры — 
Æваст фестад тыгъд быдыры 
Æнæфехæлгæ бæрзонд быру. 
«Урсыстæг» адæм цыбæлдзастæй 

Ыслæууыдысты сæ фæлыст сæргътыл, 
Быруйы сæрты бафæлвæрдтой 
Сызгъæрин фæткъуытæм бавналын, 
Фæлæ-иу фæткъуыйыл чи бамбæлдис, 
Уый-иу уайтагъд æрбамарди. 
Хъæздыг адæм фæтарстысты, 
Сæ бæхтæ фездæхтой, алыгъдысты. 
Гъеуæд дыргъдонмæ алырдыгæй 
Байдыдтой цæуын æппæт мæгуыртæ; 
Куы ’рбахæццæ сты дыргъдонмæ, 
Уæд æфсæн фæхстæ æвиппайды 
Сæ гуыдыртимæ æркалдысты. 
Ыстыр дуæрттæ байгом ысты, 
Æмæ байдзаг дыргъдон мæгуыртæй: 
Карджын адæмæй, сылгоймæгтæй, 
Зæронд лæгтæй æмæ сабитæй. 
Адæм цыдысты дидинсыфтыл, 
Фæлæ дидинсыфтæ нæ ’руадысты, 
Сæ дойны састой донуадзæнтæй, 
Фæлæ дон лакъон нæ кодта, 
Ратыдтой-иу бæлæсты дыргътæй, 
Фæлæ дыргътæ къаддæр нæ кодтой. 
Дыргъдоны не ’нцад фæндыры цагъд, 
Хъуысти дзы æдзух хъæлдзæг зард, 
Дардыл дзы азæлди зыланг худт. 
Сабыр изæр куы ралæууыд, 
Куы байдыдта талынг кæнын, 
Уæд сæрттывта фæткъуы бæлæстæй, 
Бæмбæгау фæлмæн диссаг рухс. 
Райдзаст дыргъдонæй изæрыгон 
Айхъуысти мæргъты хъæлдзæг зарын. 
Рæсугъд кæрдæгыл зæрдæрухсæй 
Æрхуыссыдысты фæллад мæгуыртæ, 
Сæ цардыбонты фыццаг хатт 
Ысхуыдтой сæхи амондджын. 

ЧИНЫДЖЫ ИС: 
Поэты фæндаг. Мæрзойты Сергей 3 
Æмдзæвгæтæ 
Ныббар 6 
Зарæг 7 
Къостайæн 8 
Айнæгыл 9 
Уалдзæг 10 
Поэтæн 12 
Горæтаг уалдзæг 13 
Сау денджызыл 15 
Уалдзыгон зарæг 16 
М. Горькийæн 18 
Денгизи билæбæл 19 
Изæрæй 20 
«Хур абон фæллад у, йæ фæззыгон тынтæ...» . . . . 21 
Сау мæлæт ыссардта 23 
«Фæци хъызт зымæг...» 24 
Дæ амынд фæндагыл 26 
Октябрь 28 
Цæр, нæ уарзон бæстæ! 30 
Уæлахиз 31 
Кады зарджытæ 33 
Ка фæууодзæнæй фиццаг! 35 
Мæ фæндаг 37 
«Ыскодтои æз мæ каст нæ фидæнмæ, нæ соммæ...» . . 41 
Фæдзæхст . • . . . 42 
Судзгæ зæрдæ 44 
Багъæрати Созурæн 46 

Гурджибети Блашкайæн 
Фæндаг стъалытæм 
«Чи зæгъы «зæронд дæ...» . 
Уæлахизы зарæг 
Мæ хъæумæ .... 
Æрттивы бон .... 
Стыр уырыссаг адæм 
Уыдзæни, æнæмæнг 
«Уарзон Ир, фæцæр фæрнæй...» 
Мæ райгуырæн хъæу 
«Фæззыгон изæр йæ тар базыр...» 
Кадджытæ 
48 
50 
51 
52 
53 
5? 
56 
57 
58 
59 
64 
Тох 66 
Бечыр 100 
Хъæбатыры мæлæт 105 
Тохы фæндæгтыл И1 
Диссаджы дыргъдон 133 
Андрей Семенович Гулуев 
Моя дорога 
Стихи и поэмы на осетинском языке 
Редактор С. 3. X у г а е в. Художник X. Т. С а б а- 
нов. Художествениый редактор У. К. К а и у к о в. 
Технический редактор А. В. Я д ы к и н а. Корректор 
А. Г. Ц а р а к о в а. 
ИБ№ 403 
Сдано в набор 8. II. 78. Подпнсано к печати 05.02. 79. ЕИ 00257. 
Формат бумаги 70х1081/,о. Бум. тип. № 1. Гарн. шрифта 
литературная. Высокая печать. Усл. п. л. 7, 35. Учетно-изд. 
листов 5,18. Тираж 1000 экз. Заказ № 16440. Цена 70 коп. 
Издательство «Ир» Управления по делам издательств, 
полиграфии и книжной торговли Совета Министров СО АССР, 
г. Орджоникидзе, ул. Димитрова, 2. 
Книжная типография Управления по делам издательств, 
полнграфии и книжноп торговли Совета Министров СО АССР, 
г. Орджоникидзе ул. Тельмана, 16. 


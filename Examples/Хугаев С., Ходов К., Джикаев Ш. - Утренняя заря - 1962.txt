ХУЫГАТЫ СЕРГЕЙ 
ХОДЫ КАМАЛ ДЖЫККАИТЫ ШАМИЛ 
Цæгат Ирыстоны чипгуытырауагъдад 
Орджоникидзе * 1962 

Фынг æртæ къахыл лæууы... Ацы чиныг дæр афтæ— 
ныффыстой йæ æртæ æрыгон поэты æмæ йæ схуыд- 
той «Бонвæрнон». 
Бонвæрнон... Уый у, æхсæвы талынгыл кæй рухс 
фæуæлахиз вæййы, уыцы стъалы, сæумæрайсомы 
æрттиваг цæст. 
Ацы æртæ лæппуйæн дæр ныртæккæ ралæууыдп се 
'сфæлдыстады сæумæрайсом, æмæ уый арвыл се 
'мдзæвгæты æмбырдгонд та у «Бонвæрнон». Уæдæ 
фæндараст фæуæд йæ дард балцы, цæмæй дзы адæм 
райгонд уой! 
С. ХУГЛЕВ, К. ХОДОВ, Ш. ДЖИККЛЕВ 
УТРЕННЯЯ ЗВЕЗДА 
Стихи на осетинском языке 
Севе^о-Осетинское книжное издательство 
Орджоникидзе * 1962 

ХУЫГАТЫ СЕРГЕЙ 

ХОХЫ ХЪЫСМÆТ 
Хох хъæрзыдта, уæззау низ ыл бафтыди, 
Хох-иу фиййауæн кодта йæ хъарæг. 
Хур-иу хæхтæй куыд атылди, афтæ-иу 
Хохмæ 'рбацыди дардбæстаг барæг. 
Йе 'фсургъæй-иу æрхызти, йæ нымæт-иу 
Уый æрытыдта нæууыл йæ быны. 
Фиййау зарыди... хохы хъысмæтыл 
Кодта 'нкъард зарæг хохы рæбынæй. 
Иухатт*бæлццон йæ хотыхтæ бабаста 
Æмæ ацыди дард балцы хохæй, 
Загъта: «Хъизæмар нал кæндзæн а бæстæ, 
Рухс амондыл фæхæст уыдзæн тохы...» 
Хохæн, мæгуыр, йæ цæстысыг фемæхсти, 
Къухаууонæй ма касти йæ фæдыл. 
Хохæн мигътæ ныццæнд ысты йе 'уæхскыл, — 
Бæлццонæй йæ фæхицæн нæ фæндыд. 
Уыцы боныл аивгъуыдта азы 'рдæг, 
Фæззæг фарнимæ 'рыздæхти хæхтæм. 
5 

. Иубон дымгæ æрхаста йæ базыртыл 
Дард цæгатаг арвы гæрæхтæ. 
Хох ныррызти, фæтарсти йæ бæлццонæн, 
Знагимæ, дам, ысхæцынмæ хъавыд. 
Дымгæ сыстад, тых дымгæ, æвæццæгæн, 
Ахæм дымгæ хæхбæсты нæма уыд. 
Зæронд тулдзæн йæ къабæзтæ 'рыхсæста, 
Стæй йæ сфæлдæхта, ниугæ, бындзарæй. 
Хох æрæмысыд бæлццоны ныхæстæ, 
Сонт фиййауы тæригъæддаг зарæг. 
Уæд йæ фæдджийæ 'рсæрфта йæ цæстытæ 
Æмæ дисгæнгæ фæндагмæ касти: 
Тахт æд тырыса барæг, йæ фæстæ та 
Йе 'фсад хæхтæм сæ зарджытæ хастой. 
Хохы риуыл сæ бæхтæй æрхызтысты, 
Уым сæ раздзог йæ тырыса 'рсагъта. 
Фарны зарджытæ хъæутыл хъуыстысты, 
Каемттæм с 'азæлд æнæскъуийгæ тахти. 
Зарæг мигъты фыдвæндагыл асырдта, — 
Уалдзæг бацард алæмæты рæгътыл... 
Уæд сæрибар æрхастой сырх базыртыл 
Дард цæгатаг арвы гæрæхтæ. 
1961 аз. 
в 

ТУДЖЫ ФИДДОН 
Æз нæ тохы хæлардзинад федтон, 
Уымæн царды ысфидиуæн нæй... 
Дарын, дарын ыстыр туджы фиддон 
Æз рязайнаг уырыссаг чызгæй. 
Уыцы тар бонтæ, судзгæ æхсæвтæ, 
Дуне арты куы кодта хуыдуг, 
Уæд Мæскуыйы раз удхауæн цæфтæй 
Дидинджытыл фæкалди мæ туг. 
Æмæ баззадтæн, хурмæ дзыназгæ, 
Бæстæ кодта сабыр, æнуд... 
Уæд фæзынди рæсугъд чызг мæ размæ, 
Æмæ цардмæ раздæхт мæ уд. 
Уый æнæвгъау йæ сыгъдæг туг систа, 
Туг фæдисонау ме 'уæнгты 'рзылд, 
Уæ, мæ цæфтæ, мæ мæлæтдзаг низтæ, 
Уыцы туг уын æвдадзыхос уыд! 
Тохы бонты хæлардзинад федтон, 
Уымæн царды ысфидиуæн нæй... 
Дарын, дарын ыстыр туджы фиддон 
Æз рязайнаг уырыссаг чызгæй. 
1959 аз. 
7 

ЗНАГ НЫББЫРСТА... 
Знаг ныббырста... Ахæм дуг уыди, 'мае 
Цыма хъæуыл рынты фыддæр сыстад, — 
Урсбоцъо æнусон зæрæдтимæ 
Сабиты, кæугæ, мæрдтæм æрвыста. 
Адæмæн сæ туг мызти сæ цæстæй, 
Æмæ хъуысти тар хæдзæрттæй хъарæг, — 
Цал баззад æнæныгæдæй хæсты! 
Цал зæронды баззади бындарæй! 
Фæлæ ды кæй мысыдтæ æдзухдæр, 
Фыны-иу дын чи баста дæ цæфтæ, 
Бахауди уый гитлеронты къухтæм 
Иу æхсæв фæллад æмæ æргъæфстæй. 
Фарстой уый йæ партизан-сыхæгтæй,— 
Не 'рхаста æгаддзинад йæ сæрмæ. 
Боныгон æй хъæугæрон ызнæгтæ 
Удæгасæй баныгæдтой уæрмы... 
Æмæ ды куы 'рыздæхтæ дæ хъæумæ, 
Уæд лæууыд хæрисæй цырт дæ разы, 
Цыма раст дæумæ касти æнхъæлмæ, 
Уыйау акъул, фæндагмæ фæтасыд... 
1960 аз. 
в 

ЗЫНГХУЫСТ ХЪÆБУЛТÆ 
Уыдтæн ма къаннæг саби уæд, 
Дунейыл хæсты арт куы ссыгъди. 
Æргом куы рахæтыд мæлæт, 
Æмæ лæджы фæстæ куы зылди... 
Мæ зæрдыл иу хабар лæууы, 
Мæ сонт зæрдæйы арф ныххызти: 
Нæ сыхаг хæдзарæй кæуын 
Æрвылбон хурныгуылдыл хъуысти. 
Йæ хъæбултыл дзынæзта мад, — 
Хæстмæ сæ фервыста цыппарæй. 
Æртæ хистæрæн æм сæ мард 
Æрыхъуыст иумæ, цыма барæй. 
Цæмæн рауагътой адæм хæст? 
Лæджы туг адæмæй кæй хъуыди?! 
Тæригъæд кодтон мадæн æз, 
Йæ хъарджытæм мæ зæрдæ скъуыди... 
Æз æм æрвылизæр цыдтæн, 
Æнæзивæг йæ коммæ кастæн. 
9 

Æмæ йæ фырт ысхуыдта мæн, 
Фæлæууыд иучысыл йæ мастæй. 
Уæд иу бон посты раз уыдтæн, 
Писмо нанайы номыл райстон. 
Æмæ йæм цыппæрæм фыртæн 
Хабар, цыдæр хабар æрхастон. 
Æз та æнхъæлдтон: цин кæндзæн, 
Уæд мæм писмо хæрзиуæг касти... 
Цæмæн æрвыстат, адæм, мæн? 
Уæхæдæг æй цæуылнæ хастат?! 
Мæхи куыд тынг æфхæрдтон уæд! 
Цыма йæ фырт марæг æз уыдтæн. 
Уæ, уаих æрбауай, мæлæт, 
Йæ бындур ын цæмæн ныззылдтай?!. 
1959 аз. 
10 

МÆ РÆВДАУÆГ 
Æз чысылæй никуы федтон низтæ, 
Низты мæм хæстæг нæ уагъта мад. 
Уый мæ 'дзух йæ хъарм хъæбысмæ иста, 
Уый, цырагъау, м'авдæны раз тад. 
Стæй мын цармæ сæппæрста мæ авдæн, 
Рацыдтæн нæ хуырджын уымгмæ æз. 
Фæлæ уым куыд нæ фæкæлон, афтæ 
Мад æдзух мæнмæ дардта йæ цæст. 
Искуы-иу мæ къах куы фæлыг авгыл, 
Мад уæддæр мæ хосгæнæг уыдис: 
Уый мæ къахæн батæ кодта хъавгæ, 
Æмæ-иу æрбайсæфти йæ рисе. 
Уынджы-иу фæскъæвда цъыф ызмæстон, 
Не 'стыр тыргъæй хъуыст мæ худт, мæ хъæр. 
Мад-иу мæм, æвæццæгæн, ысмæсты, 
Фæлæ-иу мын кодта ба уæддæр... 
1961 аз. 
и 

НЫЙИАРÆДЖЫ ЗÆРДÆ 
Балладæ 
Хæхбæсты иу къаннæг хæдзарæй 
Фæндараст кодта фырты мад. 
Бæгънæг бæлæстæм комы дуарæй 
Иронвæндæгтæ кодта уад. 
Цæуылдæр хъæды халон уасыд, 
Цыма мæрддзыгой рацыд раст. 
Лæууыди мадæн фырт йæ разы 
Æмæ йын кодта мад ныхас: 
«Уæд нæ цæрын цы сырд нæ уагъта, 
Уый адæмы тæригъæд уæд. 
О, лæгтыдзуар, —- зæгъгæ та загъта, — 
Мæ иунæг де 'уазæг фæуæд!..» 
Куы-иу æрыздæхт хур, хæхбæстæм, 
Уæд та-иу уæзæгмæ фæраст. 
Рыгæйдзаг даргъ фæндаджы фæстæ 
Æддиау хъæдрæбынмæ каст. 
12 

Æмæ йæ цæстырухс хуыссыди, 
Фæстагмæ саугуырм баци мад. 
Уæддæр-иу кауæнцæйтты 'рцыди 
Æмæ-иу фæндаджы ,был бадт. 
Гуылф кодтой бæлццæттæ йæ рæзты, 
Фæлæ йæ фырт зынæг нæ уыд. 
Лæджы сæр нæ куы хъуыди хæсты, 
Уæд уый куыд æрцыдаид, куыд? 
Уыди хъæдгæмттæ дуне 'гасæй, 
Пысыра акъоппыл æрзад. 
О, уыцы бон хъæбулæн цас уыд 
Дæуыл йæ мæт, ныййарæг мад?! 
Кæдæмдæр атылд хур хæхбæстæй, 
Ныссабыр хъæууынгты ныхас, 
Уæддæр ма мад фæллад, фæлмæстæй 
Йæ бæлццонмæ æнхъæлмæ каст. 
Æмæ æрцыд, æрцыд йæ дарæг, 
Йæ иунæг, йе 'нхъæлцау, салдат. 
Уæддæр нæ баззади бындарæй 
Хъæбул ысхъомылгæнæг мад. 
Йæ разы бадти ал-изæр дæр, — 
Дзырдта: «Æнæрцæугæ йын нæй...» 
Куыд диссаг дæ, о, мады зæрдæ, 
Цæмæй йæ базыдтай, цæмæй?.. 
1961 аз. 
13 

МАД 
Фæцыд салдат, гуыргъахъ уыди йæ фæндаг, 
Нæ тох дзы домдта туг æмæ цæссыг. 
Æмæ йæ хæсты цардсудзæн гуылфæнты 
Æрæййæфта кæйдæр æлгъыст нæмыг. 
Фæлæ йын ды йæ хабæрттæ нæ зыдтай, — 
Куыд хивæнд ысты хæсты 'гъдæуттæ, куыд?! 
Лæппу дын рдйгуырд, хъæубæсты æрхуыдтай 
Æмæ ыскодтай хисты бæст.ы куьшд. 
Дæхæдæг æм дæ хабæрттæ ныффыстай, 
Ныффыстай йæм дæ хъæбулæн йæ ном. 
Фæлæ мæрдтæм кæй писмотæ цыдысты? 
Кæд каст писмотæ амæлæг хæстон? 
Ды та, мæгуыр, нырма кæсыс æнхъæлмæ. 
Дæ зæрдæйæ нæма фæхицæн ныфс. 
Куы 'рбацæуы æнахуыр уазæг хъæумæ ~ 
Цымыдисæй йæм фæндагмæ кæсыс... 
Фæллад бгглццæттау аивгъуыдтой азтæ, 
Фæхастой дын дæ сау дзыккуты хуыз... 
Ызнон дæ фырт йæ фыццаг мызд æрхаста, 
Æмæ та уыцы æхцатæм кæсыс... 
14 

О, цас хъуыдытæ, цинтæ 'мæ цæссыгтæ 
Æрбахаста йæ мыздимæ дæ фырт! 
Ды абон уæлæ уæлмæрдтæм ыссыдтæ, 
Ныссадздзынæ афтид ингæныл цырт... 
Хуыснæгау, талынг рудзгуытыл æрбахызт, 
Дæ хъарм хæдзары бакодта фысым. 
Дæ ивгъуыд царды чиныг та фæлдахыс, 
Зынтæ 'мæ цинтæ цас ныффыстай уым! 
Дæ бон та уыд æнæмаст цард æрвитын, 
Дæ амонд ма куы сфæлвæрдтаис, уæд. 
Фæлæ мæрдты æнæбайрайгæ хидыл 
Дæ зæрдиаджы ахаста мæлæт. 
Æмæ дæ сæрмæ нал æрхастай ногæй, 
Æндæр лæгмæ чындзы цæуын фæсхæст. 
Уадз, баззадтæ дæ хæдзары æвзонгæй, 
Уадз, баззади дын иу саби æрмæст... 
Ныртæккæ уый æрцæудзæни йæ куыстæй, 
Æрвылизæр дæумæ вæййы йæ дугъ. 
Кæндзынæ та йын батæ 'мæ хъæбыстæ, 
Кæндзынæ та дæ дæллагхъуыр йæ кьух. 
Бæрæгбонау та цинæнгас уыдзынæ, — 
Дæ фырт æгас бон хæдзары нæ уыд. 
Ныккæсдзынæ йæ цæстытæм æдзынæг, 
Æмæ дæм худдзæн уырдыгæй йæ фыд. 
1960 аз. 
15 

МÆ КЪУХТÆ 
Нæ уынгты хъазынхъом куы фæдæн, 
Мæ мадæн цумахъом куы сдæн, 
Уæдæй нырмæ мæ цард æппæтæй 
Мæ къухтыл баззади фыстæй. 
Æнахуыр дамгъæтæ, рæгъгай дзы 
Лæг иу дзырд не 'ссарид нывыл 
Фæлæ æз иу хахх дæр нæ уадзын 
Æнæкаст а хъулон сыфтыл... 
Чысыл дуртæй чысыл мæсгуытæ 
Нæ кæрты амадтон кæддæр. 
Мæ ивгъуыд сабиои хъæзтытæ, 
Æз уæ нæ рох кæнын ныр дæр! 
Сымахыл не 'сивтон мæ зæрдæ, 
Æз уæ нæ базыдтон æфсис. 
Фæлæ мæ скъолайы дуæрттыл 
Æд чиныг бахизын хъуыдис. 
Уæд царды хиндзинад нæ уыдтон, 
Фæндаг уыд алы ран мæнæн, 
16 

Кæйдæр дидинджытæй æртыдтон 
Дзæвгар нæ сыхæгты чызгæн. 
Фæлæ сæ быд æххæст нæ фæдæн, — 
Фыдгул мæ 'рцагуырдта тыхмæ. 
Æмæ мæ сонт зæрдæ æхгæдæй 
Фæхастон ингæны дзыхмæ. 
Ныфсытæ-иу мын чи æвæрдта, 
Куы-иу фæхъызыд махмæ хæст, 
Гъе уыдон судзаггаджы мæрдтæ 
Ныгæдтон ацы къухтæй æз. 
Рæстдзинад-иу сæ уæлхъус, мадау, 
Куыдта, йæ цæстысыг-иу тагъд, 
Æмæ уæд иу къæвда бон фатау 
Уæлахизагурæг фæтахт. 
Сырх тырысаимæ йæ 'рхаста, — 
Мæ уд йæ сæрвæлтау фæуæд! 
Æмæ мæ хъæдгæмттæ куы бастон, 
Мæ къухмæ мын æй радта уæд... 
Гъе, афтæ, хъазынхъом куы фæдæн, 
Мæ мадæн цумахъом куы сдæн, 
Уæдæй нырмæ мæ цард æппæтæй 
Мæ къухтыл баззади фыстæй. 
1960 аз. 
17 

СКЪОЛАЙЫ РАЗ 
Акæсут-ма, скъолайы раз уæртæ 
Слæууыдысты сабитæ рæгъæй. 
Цомут-ма, мæ хæствæлтæрд æмгæрттæ, 
Арфæйы дзырд уыдонæн зæгъæм. 
Алчи уæ йæ фæндагæй æппæлдзæн, 
Риссæн ныхас ма кæнут æрмæст. 
Уыдон туг сымах тугау нæ кæлдзæн, 
Уыдон хъуамæ мауал феной хæст. 
Тохы бонты кæд ыстыр нæ уыдтæ, 
Гъе уæддæр дыл царды уæз уыди, — 
Заводмæ дæсаздзыдæй фæцыдтæ, — 
Салдæтты хæцæнгæрзтæ хъуыди. 
Кæнæ искуы арæзтады, зонын, 
Уыд уæхскуæзæй рагбонты дæ куыст... 
Цæстыл уайынц уыцы бонтæ знонау, 
Алы сыхæй хъарджытæ куы хъуыст. 
...Дзæнгæрæгмæ айрох и сæ хъазын, 
Слæууыдысты авдаздзыдтæ рæгъ. 
18 

Байгом ис уæрæх фæндаг сæ разы, 
Гъемæ сын ды арфæйы дзырд зæгъ. 
Иу сæ Мæймæ атæхдзæни уалæ, 
Иннæ фурдыл сараздзæни ГЭС. 
Цас хъуыддæгтæ бантысдзæни уалæн? 
Гъæй-джиди 'мæ уыдон цахъхъæн фест! 
1959 аз. 
19 

СÆРД ФÆЦÆУЫ... 
к. с. 
Ивгъуыд бонтæ урс дæллагхъуыр бæлæттау 
Атахтысты, де 'взонгад дын ахастой... 
Рудзынгыл æвæндонæй æрæвæрдтай 
Ды дæ чиныг 'нæхгæдæй, æрдæг кастæй. 
Бакæсыс æм, аныгъуылыс хъуыдыты, 
Æмæ доны разилынц дæ цæстытæ... 
Сæрд фæцæуы, цъæх нартхор фæхъуыдыды, 
Дымгæ згъалы хус къалиуы сæстытæ... 
Схъыг дæ зæрдæ де 'нцойбоны дарæсæй, 
Бахудыс уæззаугомау дæ мидбылты... 
Мемæ ды нæ ленк кæндзынæ, 'мбарыс æй, 
Абон мæнæ бонты фурды ивылды. 
Мæн фæфæрсыс ме 'скъолайы хабæрттæй, 
Уый фæстæ мын райдайыс уынаффæтæ. 
Хуыссæны фæллад, фæлмæстæй рабадтæ, — 
Мемæ та нырма ныхас нæма фæдæ. 
20 

Сæрыхъуынтыл митвæддзæгъдæн схæцыди, 
Цæсгомыл ыскодтой азтæ арф фæдтæ... 
Рох фæндæгтыл де 'взонгад нæ фæцыди, — 
Уый дæм 'рыздæхт адæмæн сæ арфæты... 
1961 аз. 
21 

ДЫ ФÆЦЫДТÆ... 
Базмæлыд æнæхъæн сых дæ фæстæ, 
Зæхмæ кæсгæ, се 'хсæнты цыдтæ, 
Цыма раст дæ райгуырæн хъæубæсты 
Ды фæстаг хатт уыцы бон уыдтæ. 
Вагзалы онг æз дæ фæрсты уадтæн, 
Æз фæлвæрдтон амондимæ дугъ... 
Иу хъæбыс ма акодтай дæ мадæн, 
Стæй мæнмæ та авæрдтай дæ къух. 
Æмæ ноджы мидбылты фæхудтæ, 
Стæй ма ноджы иу къæмдзæстыг каст... 
Дæу Мæскуы йæ хъæбысмæ фæхуыдта. 
Уайынц бонтæ, аивгъуыдта аз. 
Ныр кæсын: дæ писмотæ — мæ разы, 
Ме 'стъолыл сæ равæрдтон рæгъæй, 
Цыма къамæй ме 'знагимæ хъазын 
Дæу фæстæмæ 'мбулыны тыххæй. 
Фæлæ нал ис ивгъуыд бонтæ здахæн, 
Фондз писмойы, уый фæстæ — æгъгъæд. 
22 

Зонын ныр, нывгонд нæ уыди махæн 
Загсы райсын арфæйаг гæххæтт. 
Ау, уæдæ, цæуылнæ хойы рудзынг 
Постхæссæг, цæмæн рох кæны мæн, 
Каед фыццагау пиллон арты судзын, 
Каед фыццагау иузæрдион дæн?.. 
1958 аз. 
23 

АВАЙРАГ ЧЫЗГ 
Мæ рудзынджы размæ бæрзонд къæдзæхæй 
Æхсæрдзæн, йæ фынккалгæ, уайы. 
Авайраг чызг донмæ æхсæвы цъæхæй 
Æрцæуы йæ уæрæх къабайы. 
Гуыбынджын гогонмæ æхсæрдзæн тæхы, 
Ныззары йæ уынгæг хъæлæсы. 
Рæсугъд чызг та дурыл æруадзы йæхи, 
Мæ рудзынгмæ 'нкъардæй фæкæсы. 
Нæ зонын, цæмæ кæсы афтæ бæстон, 
Цы йæ хъæуы уагæр мæ уаты?.. 
Йæ гогоны сæрты куыд анхъæвзы дон, 
Авайраг чызг уый дæр нæ хаты. 
1955 аз. 

* 
* * 
Чи зоны та ауылты цæудзынæ, 
Ам лæудзынæн бонмæ дæр дæ разы, 
Ам кæсдзынæн бонмæ дæр æдзынæг, 
Уарзæг уд фæразон у, фæразон. 
Фæлæ чи у дарæсæй сæрыстыр, 
Дæу æдзухдæр чи фæдары хъæлдзæг, 
Уыимæ куы рацæуай мæ рæзты — 
Зæрдæ ноджы скъуындзæн æмæ хæлдзæн... 
1958 аз. 
25 

* 
Л. А. 
Мах лæууыдыстæм тигъыл, нæ рæзты 
Иу æрыгон чызг рауади цырд. 
Баззадыстæм кæсгæйæ йæ фæстæ, 
Цыма бакодтам раздæр æмдзырд. 
— Зæд фæтæхы, — нæ иу æмбал загъта, 
— Ехх, тæхуды!.. — загъта æндæр. 
Æртыккаг та йæ къухтæ æрцагъта, 
Æмæ дисгæнгæ батылдта сæр. 
Æз лæууыдтæн ме 'мгæртты астæу 
Æмæ кодтон сæ ныхæстыл дис: 
Уьщы чызг сæм куыд рæсугъд фæкасти! 
Уый, æвæццæгæн, де 'нгæс уыдис... 
1959 аз. 
26 

* 
* * 
Къонвертæн ма ауыдтон йæ тигъ. 
Стæй бæлонау асыкмæ ныттахти... 
Цымæ йыл дæхи кæндзынæ тигъ? 
Æви йæ кæсдзынæ уынджы тагъд-тагъд? 
Дардтон ыл зæрдæйы дуар æхгæд, 
Зæрдæ цардмæ уый тыххæй куы ради. 
Раргом ныр, фæлæ цы у, цы, кæд 
Афонмæ нæ лæууыс уымæ рады?.. 
1958 аз. 
21 

УАРЗОНДЗИНАД 
Балладæ 
Йæ дæрзæг уадул асфальтæн фæскъæвда 
Ныйирд, æмæ дзы цæуджытæ зындысты... 
Кæйдæр чызджы худт рог уддзæф ыскъæфта, 
Кæцæйдæр дардæй къухæмдзæгъдау хъуысти. 
Фæлæ кæйдæр æнувыд хъарм ныхæстæй 
Нæ куымдта зæрдæ иу минут фæхицæн: 
«Кæд ма дын искуы бафидин дæ хæрзтæ, 
Ныфсытæ арæх февæрын мæхицæн. 
Уæдæ, 'вæдза, куырмæй цæрын, цæй зын дæ, 
Мæнæн мæ бон æрмæст дæ руаджы баци... 
Мæ фыны мæм æндæрæхсæв фæзындтæ, 
Мæ цæстытæн мын кодтай операци...» 
«Цъæх арты судзæд йе 'рымысæг хæстæн, 
Фæлæ ма ныр цы рауайдзæн нæ куыдæй! 
Кæд ды дæхæдæг нал уыныс дæ цæстæй, 
Уæддæр мæнæн мæ цæстырухс ды куы дæ. 
28 

Нæ цæстытæй кæсдзыстæм мах дунемæ, 
Мæ цæстытæ нын уæрст, миййаг, куы нæ сты. 
Ныр та ма уæртæ уыцы кино фенæм»,— 
Æмæ сæ цыд фæтагъд кодтой мæ фæрсты. 
Фæстæмæ сæм сывæллонау фæкастæн, — 
Цымыдис зæрдæ нал бакаст йæ коммæ. 
Цырт дын фæуа нæ уарзондзинад, уастæн, 
Зæххы цъарыл цы сфæлдыста сылгоймаг! 
Фæллад цæсгом, æнæхуыссæг цæстытæ, — 
Бæлвырд, йæ куыстæй рацыди æрæджы. 
Хæдзары митæ, æмæ уый фæстæ та 
Фæкæны уæртæ киномæ куырм лæджы. 
Лæг иста къах хъæддых, фæлтæрд салдатау, 
Æмæ æбæрæг дард кæдæмдæр касти. 
Уый иу изæр йæ бинонтæм цæгатæй 
Уырыд, фæлæ сыгъдæг цæсгом æрхаста. 
Æмæ уæд ды æрлæууыдтæ йæ разы, 
Йæ сыгъд цæсгомыл де 'нгуылдзтæ æруагътай. 
Дæ хъарм æнгуылдзты фаг дæсныйад разынд, — 
Ныфсы дидинæг зæрдæйы ныссагътай. 
Æмæ та цардмæ раздæхти уæд ногæй, 
Æрмæст кæсы дæ цæстытæй дунемæ. 
Рæвдаугæ йын куы ныххæцыс йæ цонгыл, 
Сæрыстырæй куы рацæйцæуыс йемæ. 
29 

Фæкæныс æй дæ зонгæтимæ зонгæ, 
Фæдзурыс сын йæ хабæрттæ, йæ цардыл. 
Фæдзурыс сын, куыд рæсугъд уыд æвзонгæй, 
Йæ цæстытæ куыд басыгъдысты арты... 
Хур мигъты скъуыдæй хъæдрæбынтæм касти, 
Æвзист æхцатау стæм æртæхтæ уарыд... 
Кæцæйдæр уддзæф хъæлдзæг зарæг хаста, — 
Чызджы хъæлæсæй се 'взонгдзинад зарыд. 
1960 аз. 
30 

ХОДЫ КАМАЛ 

* 
* * 
О, ме 'взонджы бонтæ — 
Мæ хъаруйы суадон, 
Уæ базырты пæр-пæр ма хъусын æрмæст. 
Æвзистриу бæлæттау уæ арвмæ ысуагътон, 
Фæлæ уæм нæ бафсæст кæсынæй мæ цæст. 
О, ме 'взонджы бонтæ, рæвдыд дæн уæ цинæй, 
Уæ цæхæр мæ дардæй фæтавы ныр дæр. 
Цырен арты стъæлфæнтау схаудтат мæ риуæй, 
Æз федтон уæ рухсмæ мæ фæндаджы сæр. 
1960 аз. 
3 Бонвæрмон 
33 

ФЫДЫБÆСТÆ 
Фыдыбæстæ! 
Нæ дыл кæнын ныхас, 
Нæ дæ хонын 
«Фæйлаугæ фурд», 
«Цырын арт»... 
Мæ фыстыты цыфæнды бынат ахс, 
Уæддæр мæ риуы 
Стырдæр у дæ бынат. 
1961 аз. 
34 

СУАДОН 
Ныууадз мæ, стæ! 
Алдымбыд дзырдтæ ма дом, — 
Мæ зарæгмæ цъæхдзаст цъити нæ бадон, 
Мæхæдæг æз бæрзонд рындзыл куы бадон, 
Уæддæр мæ бæллиц — зæххæй гуырæг суадон. 
О, уыцы суадон федтон комы 'ндæраз, 
О, уымæн æз мæ сæнтты дæн йæ хæдраз, 
О, уыйау сты мæ хъуыдытæ æнæлаз... 
Уæд та куы уаин уый былыл бæрз бæлас! 
1961 аз. 
36 

МЕ СКАСТ, МÆ ЦИН 
Хуры фыццаг салам дьупсæр рæгътæн... 
Дурастæрд кæмтты цæфхæдты цæгъдæн... 
Уалдзыгон уарыны сусæг сæр-сæр... 
Дидинæг-фæхстыл — къæбæлдзыг æхсæр... 
Хурæвдылд райсом, рæубазыр мæргътæ... 
Гоби уæйгуытау, уырынгтæ хæхтæ... 
Сойджын уыгæрдæн, йæ хосы дæндаг... 
Хъæдбынты зилæг къæдз-мæдзтæ фæндаг... 
Уастæн, сымах ыстут ме 'скаст, мæ цин. 
Цымæ æнæ сымах царды цы уин?! 
1960 аз. 
36 

ÆЗ ХÆЛÆГ КÆНЫН МÆХИМÆ... 
Иу мæйрухс æхсæв дæуимæ 
Фембæлдыстæм парны. 
Кодтой сусæгæй сæ ныха». 
Бæлæстæ нæ разы. 
Цины фембæлд, ды мæ удæн 
Рагæй дæр хæс уыдтæ. 
Хохаг суадæттау æрттывтой 
Уыцы сау цæстытæ. 
Цин, æфсæрм æмæ æууæнкæй 
Семыдзаг уыдысты, 
Арвы урсцæппæрджын риуæй 
«Авд хойы» зындысты. 
Уыцы ирд мæйрухс æхсæвы 
Фембæлдыстæм парчы. 
Æз хæлæг кæнын мæхимæ, 
Ахæм чызг кæй уарзы! 
1961 аз. 
37 

ЧЪЫРЫ КЪÆРТТ 
Иу чъыры къæртт уæрдоны гуыффæйæ 
Зæхмæ 'рхауди уираг дурты цæндмæ. 
Уайсахат дын, футтытæгæнгæйæ, 
Бадомдта: «Ысуадзут мæ уæ сæрмæ!» 
«Хорз», — зæгъгæ йын уираг дуртæ загътой 
Æмæ йæ сæ тæккæ цъупмæ суагътой. 
Уалынмæ дын рацыди сыгуарын — 
Арв йæ дарæс райдыдта лæмарын... 
Чъыры цин фæци, мæгуыр, йæ фарсæй — 
Дурты бынмæ афардæг æгасæй... 
1960 аз. 
38 

Уæд ницæйаг дæн, зонын æй, 
Æргом кæнæ фæсномыгæй, 
Къæрцхъус кæнæ æгомыгæй, 
Куы цæрон царды зоныгæй — 
Уæд ницæйаг дæн, зонын æй. 
1961 аз. 
39 

МÆ ФЫДЫФЫДЫ МЫСГÆЙÆ 
Хъуырæйнæмгæ дамбаца — 
Дæ фæсроны тъыстæй, 
Думæданæвæрд хъама — 
Дæ астæуыл, ыстæй — 
Дæларм-уæларм хъатара. 
Нæ къуыбырсы уæныгыл 
Зорыхъомæ* цыдтæ, 
Дæ дзыппы-иу мын хастай 
Æмбисонды цымтæ, 
Рæвдыдтай мæ дæ кастæй. 
Ныртæккæйау сæ зонын: 
Дæ зæнгæйттæ, дæ худ, 
Дæ хотыхтæ, дæ гæрзтæ, 
Фæлæ дæ мидбыл худт 
Нæ уайы, нæ, мæ цæстыл... 
1961 аз. 
* Хъæд Зæронд Бæтæхъойыхъæуы. 
^0 

* 
Цалынмæ йæ даргъ фæндагыл хур 
Дысон хатт йæ зæрдæйы дзæбæхæн, 
Уалынмæ рæсуг суадоны цур 
Сагъæс кодтон иуфарсыл фæлдæхтæй. 
Хъуысти дардæй тар хъæды сым-сым, 
Арв мæм каст йæ сызгъæрин цæстытæй, 
Фарста-иу мæ ме 'нæнцой фысым: 
«О, лæппу, цы тухæнтæй фæрыстæ? 
Цæй, цы 'рцыди? Цавæр у дæ мæт? 
Уанцон нæу — нæма дæ федтон худгæ!..» 
...Цæстытыл-иу ауадысты уæд, 
Чи адард и, уьщы сау дзыккутæ... 
1961 аз. 
41 

Мæ Иры зæхх, 
Дæ тугдадзин нæ сысы, 
Уым не 'нцайы аланты 'хсидгæ туг. 
Йæ уынæр мæм фæндыры цагъдау хъуысы, 
Аланты тугæй иу æртах — мæ уд. 
1961 аз. 
42 

ХÆХТЫ ЗАРÆГ 
Бидайы комы дзедырджын къуыбыртыл 
Æз рагбонты бæгъæмзæнгæй хылдтæн. 
Цыдаид уæд дадайы кæстæр фыртыл 
Æхсæз азы. Æз уыцы фырт уыдтæн. 
Сывæллонау нæ бахудтаин уæгъды. 
Уæзбын, дам, у, -- нæ сыхбæстæ дзырдтой, 
Уæд-иу мæнæн та дидинæгджын рæгътыл 
Мæ бæллицтæ сырх уардитæ тыдтой. 
Мæ карæнтæ-иу фæндаджы хъæбæрыл 
Куы самадтой ыздыджын хъултæй тох, 
Уыдысты уæд мæ хъуыдытæ æндæрыл, 
Нæ кодтон æз бæрзонд æфцджытæ рох... 
Стырау-иу куы ныхъхъуыстон мæхимæ, 
Уæд-иу мæм хъуыст æхсæрдзæнты хъæлæс... 
Нæ хæхты зарæг райгуырди мæнимæ, 
Хæссы мæ риуы бонæй-бонмæ рæз. 
1960 аз. 
43 

Цыма дæ цъити раргъæвта йæ хуылфæй, 
Цыма дæ Терк æвзист доны цынадта, 
Цыма æрхызтæ арвы 'нæбын къуырфæй, 
Цыма дæ æрдз мæ цин, мæ мæтæн радта... 
Цъæх арв цыма цъæх тæдзынджытæй фемæхст, 
Æмæ фæтагъд дæ цъæх цæстытæм цадæг... 
Æвæццæгæн, куы фембæлдыстæм демæ, 
Уæд райдыдта мæ цардамонды кадæг. 
1961 аз. 
44 

ЦАРД ЦЫДÆР У! 
Нæу куырæт зæрингуырды хуинаг, 
Фæлæ зæрдæ дзуры, — уæд фæлæуу! 
Царды мидæг чи нæ уыны цинад, 
Уый мæ цæсты мисхалбæрц дæр нæу. 
Цард цыдæр у! Цу æмæ йæ рахат!.. 
Æз нæ хонын цард-зонæг мæхи: 
Куы вæййы цъæх денджызау парахат, 
Куы фæфæрсын: «Царды цин кæм и?» 
Куы мæнгæфсон худæгæй фæмæлын, 
Куы хъызт бонау тарæрфыг — мæ хуыз, 
Куы мæ хъæлæс уадындзау фæзæлы, 
Куы мæ зарæг бавæййы æртхуыст. 
Нæу куырæт зæрингуырды хуинаг, 
Фæлæ зæрдæ домы, — уæд фæлæуу! 
Царды 'рмæстдæр чи агуры цинад, 
Уый мæ цæсты мисхалбæрц дæр нæу! 
1961 аз. 
45 

ФЫЦЦАГ УАРЗТ 
Куы мæ хъыгдзæссыгау фæсудзыс, 
Куы та мæ бауадзыс æхсар, 
Ныр дæр мæ, табицхæсгæ, курыс: 
«Мæныл дæр иу зарæг ныззар!..» 
Ды дæ мæ рагбæллицты хуртуан. 
Æнæ дæу — сонт зæрдæ быгъдæг. 
Фыццаг уарзт — сабийы фæхудтау, 
Поэты бæллиццау — сыгъдæг. 
1961 аз. 
46 

МÆ ДЗÆБÆХ МАД 
Мæ дзæбæх мад! 
Цы дын зæгъон — 
Нæ зонын. 
Мæн тыххæй цас 
Фылдæр сагъæс 
Æвзарыс, 
Фылдæр мæ уыйас 
Уарзыс. 
Фыдуаг фæдæн... 
Фæрсдзынæ мæ: 
—Куыд фыдуаг?.. 
— Лæппу куыд вæййы, 
Афтæ — 
'Нæрынцой, 
Æргом ныхас, 
Æнæрцæф, 
Ысгуыхтуарзаг, — 
Ирон лæппу 
Цæрæццаг. 
Мæ дзæбæх мад! 
Мæ уды уд! 
Æз уарзын 
47 

Дæ фæлмæн дзырд, 
Дæ къæхты хъæр, 
Дæ бахудт, 
Дæ конд кæрдзын... 
Куыд ахизай 
Налхъуыт-налмасы сæрты, 
Куы нæ хъусон, 
Дæ ныстуантæм 
Гъе афтæ; 
Хæххон суадонæн 
Ку 'ацæуай 
Иæ рæзты, 
Æмæ куы суадзай 
Къадайæ 
Дæ дойны, 
Раст афтæ æз 
Дæ ныстуантыл 
Куы тигъ кæнон 
Мæхи, — 
Ныббар-иу мын: 
У сонты дуг 
Цырен арт — 
Хæд-зонд уæвынæн 
Ралæудзæни 
Рад! 
1961 аз. 
48 

ФÆНДЫ МÆ... 
Бæлас бæласæн цы дзуры, 
Уый мæ базонын фæнды. 
Зæрдæ уалдзыгон цы куры, 
Уый мæ базонын фæнды. 
Хох кæмæ уайсады 'нусмæ, 
Уый мæ базонын фæнды. 
Хур кæмæн бамбæхст йæ русты, 
Уый мæ «аскъæфын» фæнды... 
1961 аз. 
А Боивæрнон 
49 

МА КÆН... 
Де 'рфгуыты 'лхынцъ ма райхал фæлтау, 
Ма мæм бахуд, — бабын мæ кæндзынæ. 
Ме 'нцойдзинад атæхдзæн сынтау, 
«Æз æнæ дæу — рох ингæн», — зæгъдзынæн. 
Зонын æй, æрхæсдзынæ мæм фау, 
Хинымæр мыл худæгæй мæлдзынæ... 
Де 'рфгуыты 'лхынцъ ма райхал фæлтау, 
Ма мæм бахуд, — 
Бабын мæ кæндзынæ! 
1961 аз. 
50 

«ХÆСТÆГДЗИНАДЫ» ТЫХХÆЙ 
Мæ фыд куы нæ зоны дæ фыды, 
Дæ фыд куы нæ зоны мæ фыды, 
Уæд мын цæмæн кæныс æфсон? 
Уынын дæ мидбылхудты м 'амонд, 
Æмæ куы нæ баиу уæм абон, 
Уæддæр ысиу уыдзыстæм сом! 
Кæсы дæ сау цæстытæй м' амонд, 
Уæллæй, куы нæ баиу уæм абон, 
Уæддæр тæрхонгæнæг — хъысмæт. 
Мæ удæй дын цæгъддзынæн арт дæр, 
Мæ цард мæ нал æндавдзæн дарддæр, 
Цы цъусдуг нал кæнон дæ мæт! 
Дæ фыд куы нæ зоны мæ фыды, 
Мæ фыд куы нæ зоны дæ фыды, 
Хæстæг цæмæн хоныс уæд мæн? 
Мæйдары аныгъуылæг азтæ 
Нæ дуджы дидинæджы бастмæ, 
Зæгъ-ма, цæмæн уæндынц, цæмæн? 
1961 аз. 
51 

* * 
Хуым фæлдахгæйæ тæккæ хаххы астæу 
Ызгæ хъамайы сау бырынкъ фæзынди. 
Мæ цæстытыл та ауадысты азтæ, 
Нæ царды хицау сау хъама куы уыди... 
Фæлæ нæ фæци хуры рухсмæ бирæ — 
Æгъатырæй йыл гутоны цалх атылд, 
Æрæфсæрста йæ зæххы фæтæн риумæ, 
Мæ тар хъуыды дæр сонт фынау уæд алыгъд. 
1961 аз. 
52 

МЫСГÆЙÆ 
ХЪ. Æ. 
I 
Нæ хъæугæрон дыууæ урс бæрзы зайы. 
Сæ сусæг дзырд ныр дæр мæ хъустыл уайы. 
Мæ риуы сысты уадтымыгъ, фæдисау... 
Æвзонджы дуг, цæй диссаг дæ, цæй диссаг! 
Æз бонæй-бонмæ амондмæ бæллын. 
Кæм дæ уæууæй, мæ урс бæлон, фæзын! 
Зæгъ-ма, кæд уыд æнæ уылæн цъæх денджыз, 
Каенæ та хур æнæ тынтæй кæд феныс? 
Кæд ис зæххыл æнæ донæй цæрæг, 
Цæрдзæни уæд æнæ уарзгæйæ лæг. 
Нæ хъæугæрон дыууæ 'взонг бæрзы зайы. 
Сæ сусæг дзырд ныр дæр мæ хъустыл уаЙы, 
53 

Дыууæ бæрзы — дыууæ æфсæрмдзаст хойы. 
Мæ зæрдæ мын цыдæр сагъæс рæхойы... 
II 
Сæумæрайсом, сæуæхсиды сырх базыр 
Тæмæнкалгæ куы 'рæндзæвы мæ базыл, 
Уæд уый систыл фæхæст вæййынц мæ сæнттæ, 
Æмæ сæ фæдыл байдайын кæсынтæ... 
Цы фæвæййынц, цы дымгæ сæ фæхæссы? 
О, царды монц, цæмæн лидзыс мæ рæзты? 
Йæ хъарм уатмæ куыд фæбæллы уымæл лæг, 
Бæласы зæнг куыд агуры хуымæллæг, 
Казрдæджы 'взар куыд фæбæллы æртæхмæ, 
Йе хает поэт — йæ райгуырæн, йæ зæхмæ, 
Мæ сæнтты сæр, бæллын дæумæ дæр афтæ, 
Бæллын дæумæ, мæ уарзондзинад, афтæ — 
Сæумæрайсом, сæуæхсиды сырх базыр 
Тæмæнкалгæ куы 'рæндзæвы мæ базыл. 
III 
Дæу мысгæйæ мæ бæллицты фæтыхетæн, 
Цы уыдзынæ — нæ йæ зонын, зæххыстæн. 
54 

Фæлæ цыма уæддæр налхъуыт-налмасау — 
Къуыбырæфтауæг уалдзыгон бæласау, 
Сыгъдæг уыдзынæ, афтæ мæм фæкæсы. 
Æвзонг зæрдæ лæджы коммæ нæ кæсы — 
Ныры онг дын дæ ном зæгъынæй тарстæн, 
Куыд фæрæзтон, куыд фидар уыдтæн, уастæн! 
Кæд-иу фæзынд цыбæл фæндтæ мæ зæрды, 
Уæддæр-иу барæй ахызтæн сæ сæрты. 
Фæлæ мæм ныр цыдæр бардуаг ныллæууы: 
«Уæууæй, лæппу, дæ сонты дуг фæцæуы!» 
Дæу мысгæйæ мæ бæллицты фæтыхстæн, 
Цы дæ, цымæ? Нæ йæ зонын, зæххыстæн. 
1961 из. 
55 

ТЕРКМÆ 
Зæгъ-ма, куыд уыди незаманты цард, 
Сæрдыгон дæр-иу хуры цæст куыд нæ зынд, 
Дæ зæрдæйы та цал хатты 'мæ цал 
Ды бамбæхстай мæгуыр лæгæн йæ хъæрзын? 
Кæд мæм нæ хъусыс, кæд кæныс уынæр, 
Фæдисонау кæдæмдæр кæд ызгъорыс, 
Æмбарын дæ, æмбарын дæ уæддæр: 
Дæ кадæг мын зын кæй уыдзæн, уый зоныс... 
1960 аз. 
56 

МÆГУЫР КУЫД РАХОНОН МÆХИ?.. 
Тæмæнкалгæ цыхцырджытæй æхсæрдзæн 
Каем фæуадзы бæрзонд хæхтыл йæ хид, 
Мæ уд мыггагмæ уыцы ран куы цæрдзæн, 
Уæд, цæй, мæгуыр куыд рахонон мæхи? 
Сырхварс мæнæу фæйлауæнтæ кæм кæндзæн, 
Фыдæй-фыртмæ куысты тынг арт кæм и, 
Мæ уд мыггагмæ уыцы ран куы цæрдзæн, 
Уæд, цæй, мæгуыр куыд рахонон мæхи? 
1961 аз. 
57 

МÆ ЗОНГÆЙÆН 
Уарзондзинад уе 'хсæн 
Рагбонты нæ уыд 
Æмæ ныр уæ ехсæн 
Райхæлди йæ быд... 
Хус, тæлтæг ныхæстæ, 
Хъавгæ арæзт дзырд — 
Асайдтой сæ фæстæ 
Дæу — æрцыдтæ куырд. 
Абон дæ зæрдæтахт, 
Сагъæссаг — дæ бон. 
Рох зæппадзмæ батахт 
Урсбазыр бæлон. 
1961 аз. 
58 

* 
Бон тæхы йæ саулохаг бæхыл, 
Арвгæрон — сызгъæринхуыз æврæгътæ, 
Сау æндæрг ныддæлгом и зæххыл, 
Къахвæндæгтæ астымы — дыдæгътæ. 
Фалдæр, цад кæм æрттивы цæстау, 
Уырдæм хур кæсы, тынтæ нывæндгæ, 
Цыма куры æхсæвæй æфстау 
Иу цъусдуг — æрыхса ма йæ цæнгтæ... 
Хуымæй хъуысы цъырцъырæгты «цагъд», 
Цыма рагон хъисфæндыры зæлтæ, 
Рухс бæллицтæ атахтысты дард... 
Ехх, цымæ, цы агуры мæ зæрдæ?.. 
1961 аз. 
59 

ФÆРСТЫТÆ 
Лæг куы цæра, уæд цы мæт нæ кæны! — 
Ацæуынц йæ хъуыдытæ хæтæны: 
Зæхх, цымæ, кæдмæ зилдзæни цъилау? 
Арвы цъæх куыннæ скъуыны хæцъилау? 
Чи у, цымæ, дунейыл тыхджындæр? 
Чызджытæн та — се 'ппæты уындджындæр?.. 
Цас мын и уæлæуыл та цæрæнбон? 
Цавæр у мæ хъысмæтæн йæ фæндон? 
Стъалытæ цал ысты нымадæй? 
Тарст удтау кæдæм расхъиуынц арвæй? 
Цымæ, нартæ цавæр зарæг уарзтой? 
Стæй хуыцæутты цавæр фæттæй састой? 
Чи фæсырдта денджызæн йæ хуыссæг? 
Чи уыди фыццаг зарæг ныффыссæг? 
1961 аз. 
60 

ШхЖМйЬи 
I 
ДЖЫККАЙТЫ ШАМИЛ 

* 
* * 
Кæй нæ фæнды цæргæсау арвмæ стæхын!.. 
Æнæфæздæг куыд никуы вæййы арт, 
Æнæхъыг афтæ дунейы нæй цард, 
Нæй цардвæндагæй фæсвæдмæ ыздæхæн. 
Кæм кæнынц тох æнусты дæргъы карзæй 
Цæрыны охыл уарзт æмæ фыдæх, 
Уым хъуамæ цард дæ мады 'хсырау уарзай, — 
Уæд дидинæгдон фестдзæни къæдзæх. 
Æз амондагур а зæххыл цыдтæн: 
Мæнæн зынаргъ у ссаргæ хæрзтæй алцы... 
Бæллаг удæн фæндаджы цин зын балцы 
Хæрзиуæгæн хуыздæр вæййы цытæй! 
Мæнæн æнустыл афæлгæст зæгъы, 
Лæджы фæндтæн куыннæ и скæнæн арæн, 
Тых хъæуы амонд арынæн зæххыл, 
Тыхæн та ис ыстыр ныфсæй ыссарæн!.. 
1961 аз. 
63 

Ныгъуылы денджыз æхсæвы мæйдары, 
Нæ зыны зæхх, нырма мæ фæндаг — даргъ, 
Фæлæ мæм рухс, ыстъалыйау, фæдары 
Кæцæйдæр дард фæндагамон цырагъ. 
Ызнæт уылæнты 'хсидгæ урс уырынгтыл 
Ысхъиугæйæ мæ баркъасыл тæхын, 
Бæрзонд мæ фехсынц, скъæфынц мæ уырдыгмæ, 
Уæддæр нæ сæттын, былмæ ленк кæнын.» 
Уый денджыз нæу, фæлæ мæ судзгæ уарзт у, 
Мæ баркъас — ныфс, мæ цырагъ та — дæ хуыз... 
Фæдзæхст дæн уарзтыл æз, мæнæн уый барст у. 
Æрттив, æрттив, — ыссардзынæн дæ æз!.. 
1960 аз. 
64 

ИР 
Нæ Ир — мæ сагъæстæ, мæ сæнттæ! 
Кæм ардтай уыйбæрц ды тыхтæ? — 
Куы-иу дæ 'хсадтой туглæсæнтæ, 
Куы арты 'хсидавау сыгъдтæ... 
Фæлæ дæ зынг нæ кодта 'ртхутæг, 
Дæу никуы басастой зынтæ, 
Æмæ-иу ног, чызгау, ысхудтæ, 
Лæппуйау, фидауцджын уыдтæ... 
1960 аз. 
5 Боивæрнон 
65 

Зынджы стъæлфæнтау быдыры пырхæнтæй 
Æрттивынц хурмæ райсомы æртæхтæ. 
Хæрзчысыл цъиу йæхи бæрзæндты систа, 
Йæ хъæлæсы — нæртон фæндыры хъистæ. 
Кæл-кæлæй худы, бакъæцæл фырзардæй, 
Йæхи нывзилы фурд-мæнæутæм арвæй. 
Рæууон ирдгæйау кæрдæджы ыстæлфы 
Æмæ та зилы хурæвдылд уæлдæфы... 
Уый зараг цъиуау быдырæн йæ сæрты 
Тæхы йæ сæнтты базыртыл мæ зæрдæ... 
1961 аз. 
66 

ФЫДÆЛТЫ ЗÆХХ 
Ныззары уадындз, хъисфæндыр æрцæгъды, 
Уырауы зарæг быдыр æмæ хæхты... 
Йæ цæссыг рындзтыл цъитидон ызгъалы, 
Фæйлауы фæхсты тугæйдзыд хъуыдалы... 
Ам алы къæй йæ быны 'мбæхсы таурæгъ, 
Ам алы къахвæд — зарæджы уæззау рæгъ... 
Фæлтæрты сагъæс—сау къæдзæхы скъуыдты, 
Сæ намысы фæд — айнæгриу мæсгуыты... 
Сæ..цин-— нæ дуджы цардамонды 'хсысты, 
Æгъуыстаг уарзт — ирон чызджы цæстыты... 
Фыдæлты зæхх! Уæззау бонты зын кадæг, 
Ды — дидинæг, дæ цупалыл æз — фатæг... 
Сосланау уыд дæ хъарм риуыл мæ равзæрд, 
Сæуæссæйау* — фæстаг балцьг мæ развæд!.. 
1961 аз. 
* Сæуæссæ—нарты зæхх хъахъхъæнгæйæ, знæг- 
тимæ тохы сырх зынг сси, йæ тæвдæй аскъуыд 
зæхх, æмæ дзы фæздæгкалгæ аирвæзт. 
67 

ÆРДЗОН СИМФОНИ 
Ыссыгъта хохаг хъæу цырæгътæ, 
Йæ сæрмæ стъалытæ — пырхæй; 
Кæны дымгæмæцагъд æврæгътыл 
Рæдзæ-мæдзæ, æхсинау, мæй. 
Дæрддзæф — æхсæрдзæнты æндзыг хъæр... 
Кæлæнмыр суадæтты сæр-сæр... 
Ыстæхы гоппой цъиуау дзыхъхъæй 
Æнæвнæлд сау къохы уынæр... 
Кæмдæр — æмдзæгъдгæнæг цæфхæдтæ... 
Фæцæуы байраджы мыр-мыр... 
Фæрдыгхъуыр кæрдæджы цъæх хæлттыл 
Ам фесты рог уддзæф фæндыр... 
Уæззау мæ рохст зæрдæ ыстъæлфы, 
Йæ таг ын агайы цыдæр... 
Уый зæлы хæхты комулæфты 
Æрдзон симфонийы уынæр... 
1961 аз. 
68 

УАРЗЫН 
Уарзын уæ, фыдæлты цардхъомыс æгъдæуттæ, 
Уарзын, нарт кæй састой арвы 'мбæхст 
хуыцæутты... 
Цæстыты раз сысты стыр лæг ивгъуыд азты, 
Уый Тамары намыс цирхъы фындзыл хаста... 
Мæсгуытыл фæдисмæ сидæг арты 'взæгтæ, 
Тохвæлтæрд Гæбайы базырджын æфсæдтæ... 
Уарзын революци туглæсæны 'вдылдæй, 
Уарзын æз сæрибар тох-æртыты гуырдæй... 
Уыцы нывтæ зæрдæ сагъæсты æфтауынц. 
Уаз зæлтæй рæвдауынц хаттæй-хатт мæ 
уадындз... 
Уарзын, уарзын тынгдæр: кусæн хъæлдзæг бонты 
Зарыдысты хуымты хидхуылыдз хуымонтæ. 
Уыцы зарæг хъуысы быдыр æмæ хæхтæй, 
Уый мæ уæнгты хъары, хъары туджы 'ртæхтæй... 
1961 аз. 
69 

РОХ СУАДОН 
Уæлхох быдыры сау къæйты æхсæн, 
Сæумæйæ хур йæ хъарм тынтæ кæм тауы, 
Цъæх дзалайыл цæстысыджы хуызæн 
Уым дуры скъуыдæй суадоны таг хауы. 
Цæстыгагуыйæ уазал дон тæдзы, 
Дæлдæр чысыл хъæу баззади дзæгъæлæй... 
Кæд зæххы ам кæйдæр сагъæс фыцы 
Æмæ æртахгай кæрдæгыл ызгъæлы... 
Æд гогон æм кæддæр хæххон чызг цыд, 
Изæр-иу ын йæ сусæгдзинад зарыд; 
Узта йын дон йæ сау дзыккуты быд 
Йæ цъæх уылæны, ирдгæйау, сæударæй... 
Ныр баззад рохы дард бонты цытау... 
Æнæнхъæлы бæлццонæн уый цы дзуры? 
Йæ ныхас мын цæмæн у, цæ, уæззау, 
Цымæ мæ уый цы агуры, цы куры?.. 
1961 аз. 
70 

ТЕРКМÆ 
Терк! Мæ зард, мæ рухс бæллицты авдæн, 
Дурыл та дæ цуры бадын æз; 
Цыма 'фхæрд лæг бахъырныдта, афтæ 
Зæлы хъусты де 'нусон хъæлæс. 
Ды мæнæн æвзонджы бонтæй ардæм 
Хæхты кадæг уылæнтæй цæгъдыс, 
Ам фыдæй цынæ бавзæрстой адæм! — 
Иууыл сæ дæ зарæджы кæныс. 
Хъусын дæм фыртау æдзух фæрæзтон, 
Цæстысыг дæ хъал уылæнтæм тагъд. 
Цæстыл уад, куыд иста уд дæ хæстон, 
Стæй та ног уый йе 'фсургъыл куыд тахт... 
Курын абон, уадз уал, Терк, дæ кадæг, 
Исты мын æхсызгонæй дæр зæгъ, 
Кæн дæ зарæг уарзты циныл цадæг, 
Кæд уый федтой дæттæ æмæ зæхх. 
Искуы лæг йæ амонд кæд ыссардта, 
Кæд æнцадæй арвыста йæ бон, 
71 

Зон, уæд мæ дæ цагъды зæл æрцардта, 
Зон, уыдзæн мæ зæрдæйæн æхцон. 
Кард æмæ болатæртигъ æрцытыл 
Ды ныффæлдах рохуаты къæдз уарт... 
Æз дæумæ мæ дард балцæй æрцыдтæн 
Æмæ курын, удæнцой мын ратт... 
1961 аз. 
72 

* 
Изæр уыд... Къахвæндаг, ыздыхсгæ, 
Фынау цъæх кæрдæджы æмбæхсти; 
Цыдтæн æз уыгæрдæнæй фæхсты, 
Мæ сæнтты, дзедырау, ыстыхстæн... 
Бон, арсау, бафынæй ис нæууыл, 
Мæй хъæдыл бур æртæхтæ калдта... 
Мæ зæрдыл рагбонтау æрлæууыд 
Баба фæлладхуызæй æд галтæ. 
Уæлыгæс, гутондар, æфсæддон — 
Йæ цард ам басыгъди цырагъау... 
Зынди æртæхæвæрд цъæх фæтæн, 
Цыма йыл стъалыджын арв рахауд... 
Цы нæ уыд!.. Мысинæгтæ цадæг 
Фæлдæхтон чиныгау мæ сæнтты, 
Æмæ рæууддзæфау мæ сæрты 
Сындæггай аленк кодта кадæг... 
1961 аз. 
73 

* * 
Мæ риуы мæт цыргъ æрхъисау ныллæсы, 
Мае риуы мает фæтæдзы туджы 'ртæхтæй, 
Ныххæцы хъыг мæ удыл сау æндæхтæй, 
Фæлæ сæ æз хуыснæггагау æмбæхсын... 
Фæхудын æз, куы фæхъæрзы мæ зæрдæ, 
Фæзарын, мает куы фæдомы кæуыныл, 
Цæмæй мæ хъыгтыл ма риссой хæлæрттæ, 
Цæмæй фыдгултæ ма зæгъой: «Гъе уый дын!..» 
1960 аз. 
74 

* 
# * 
Цъæх цады был æрбадтæн нæууыл æз, 
Мæ сæрты милтæ атахтысты, маргъау. 
Цыма чындæуы дард бонты зын аргъау — 
Мæ хъусты зæлы уддзæфы хъæлæс. 
Изæрон ирдгæ урс хæхтæй æртахт, 
Хъуыдалыйы тæф хъугæмттæй æрхаста, 
Æмæ рæсугъд, фæлмбазыр ивгъуыд азтæн 
Сæ цин мæ риумæ сусæгæй фæтагъд. 
Фыдæлты уазæг, сау хъæд æмæ хъæу, 
Æрымыс, уым дæ рагбонтæ æрвыстай, 
Æрымыс-ма, дæ авдæн дын куыд узтой, 
Ныр дард балцæй сæхимæ хонынц дæу... 
Æз къахвæндагыл хъæдбынты цæуын, 
Кæлы мæ риумæ урсæфцæг æхсæрдзæн... 
Мæ къæхтм бынæй гоппой цъиу ыстæхдзæн, 
Йæ зарæджы æрбайсæфдзæн мæ фын, 
76 

Цæуын æз хъавгæ... Сагъæстыл фæдæн, 
Мæ разы фæндаг — хъисфæндыры хъистау, 
Æмæ та дымгæ балцы зарæг систа, 
Сæхимæ сайынц дард фæндæгтæ мæн!.. 
1961 аз. 
76 

Федтон, тары куыд аныгъуылд барæг, 
Федтон рæгътыл æртыты цæхæр... 
Фæлмы доны таг атад кæмдæр, 
Схæццæ изæры милтимæ зарæг... 
Хъæд йæхимæ мæ зæрдæйы 'лвасы, 
Арф дзы бацыдтæн нæудзарыл æз; 
Сабыр базмæлы цады был хъæз 
Æмæ донмæ уæззаугай æртасы... 
Хъус-ма хъæдмæ!.. 
Цы мын зары уахъæз? 
Уыцы зонгæ фæлмæн хъæлæс циу? 
О, мæ рагбонты 'рхæндæгдзыд цин, 
О, мæ рагбонты амонды сагъæс!.. 
1961 аз. 
77 

Тайы арвгæрон цадæг зæрæхсидт, 
Зæххыл ивæзы зарæгау фæлм, 
Уый кæйдæр фæд цъæх денджызы 'мбæхсы, 
Сысы уылæнтыл урс фынкæй тæлм... 
Ды æдзынæг кæдæмдæр ныккастæ, 
Ды фыццаг хатт ныр бамбæрстай, ныр: 
Уый фæцæуынц дæ æвзонджы азтæ, 
Рог, мæнг сæнттæн нывондæн кæй хастай, 
Æмæ бадæ сæ фæдыл æмыр... 
1961 аз. 
78 

■■■* 
Фæбырынц зæххыл изæры æндæргтæ, 
Нывæнды хæхтыл ирдцæст мæй йæ тын. 
Мæ разы райынц саджилæг фæндæгтæ, 
Хъæмæ сыл æз куыствæлладæй цæуын... 
Ныцъцъæх фырхудтæй хæхты сæрмæ стъалы; 
Кæмдæр ыстынг ирон фæндыры хъазт, 
Йæ зæлтæ мыл сыгкъæвдайау ызгъалы, 
Ызгъалы, 'мæ мæ риуы ссудзы уарзт... 
Мæхи уæд иуварс къæйдурыл æруагътон, 
Нæртон мыртæм уæд хъусыныл фæдæн... 
Кæм ыскодта йæ кæлæнтæ мæнæн, 
Æз уым кæддæр мæ сонт зæрдæ ныууагътон. 
Ныцъцъæх фырхудтæй'хæхты сæрмæ стъалы, 
Æмæ та хъуысы фæндыры цагъд тары... 
1961 аз. 
79 

БЫДЫРЫ ЧЫЗГ 
Рæсугъд бон систа, ног чындзау, йæ хыз, 
Йæ тарф хуыссæг та æрхыты фæхъуызы... 
Ды, боны рухсау, быдырты цæуыс, 
Мæнæн сæууон æрдз бацыди дæ хуызы. 
Дæ цæстыты — æнæбын арвы цъæх, 
Дæ уадулты — сæуæхсидты сырх зæлдаг, 
Цыма дын уахъæз райсомы æртæх 
Цæппузыртау дæ дзыккутыл нызгъæлдта... 
Ам дидинджытæ, уарзæттау, кæнынц 
Дæ зæнгтæн батæ худæндзаст сырх сыфтæй, 
Йæ судзинтæ дæуæй æмбæхсы сындз, 
Æмæ дын зарынц мæнæутæ сыф-сыфæй... 
Дæ фæлмæн худты—зад хуымты бæркад... 
Дæ фезмæлды — фыццаг хуры æрбакаст... 
Фæцæуыс... 
Зæххыл арвы тын æрхауд, 
Æмæ йыл куыстмæ быдыры чызг рараст!.. 
1961 аз. 
80 

* 
Сæ авдæн узтай ме 'нæнцой бæллицтæн, 
Æмæ дын нал ис бамбæхсæн мæ уарзтæй: 
Куы баззайа чысыл саби æппæрстæй, 
Уæддæр кæугæ йæ мады фæдыл лидздзæн... 
Мæ амонд дæу мæ фæндагмæ æрхаста, 
Æрвитæм ыл æцæгæлæттæй бонтæ... 
Куы слæууой не 'хсæн рохуат æмае^азтæ, 
Уæддæр нын фембæлд фидæны нывгонд у. 
Ныххаудзынæн дæ хъал зæрдæйы, сисгау, 
Ысуадздзынæн дзы, быдырау, æвзартæ, 
Мæн музыкæйы худгæ зæлтау, ризгæ, 
Дæ тугдадзинты ауадздзæн мæ зарæг... 
Æмбæхсæн нæй, нæ цардвæззæгау, уарзтæн, 
Мæ фæндагмæ дæу рухс амонд æрхаста... 
1961 аз. 
6 Бонвæриои 
81 

Ды кафыс... Цъити базмæлыд дæ уындæй, — 
Цыма бæлонау доны былмæ 'ртахтæ, 
Цыма фæзынди аргъæуттæй Агуындæ 
Æмæ уый кафы уадындзы нымд цагъдмæ. 
Дæ дзыккуты изæрмилты хъарм бацыд, 
Цъæх ирдгæйæ дыл æрдз ыскодта дари, 
Дæу уæлдæф зæххыл алæууын нæ уадзы, 
Йæ хъæбысы дæ хуры тынау дары... 
Ды кафыс... Уддзæф атæхы дæ дыстæй, 
Æз хъусын, æз дæ уды змæлд æмбарын, 
Дæу æрдз йæ риуыл сабийæ куыд узта, 
Цы дын дзырдтой ыстъалытæ мæйдары... 
Дæ цæстыты æнæбын арвы цъæхы 
Чысыл цъиуау дзæгъæлæй æз фæтæхын... 
1961 аз. 
82 

СИСАМАЙÆГ ЧЫЗГ 
Дæ зарæг тайы хъал уынгты уынæры, 
Æрывæрдтай та сисы уæлæ таг 
Æмæ уыныс ды хуры скаст фыццаг 
Сæуæхсидты сырх базырты пæр-пæры... 
Дæ сау цæстыты боны фарн фæхъазы, 
Дæ къухтæн радта хуры тын йæ тæвд... 
Ды бахуд, æмæ тыгъд быдыртæ уæд 
Æрттиваг сахар фестдзысты дæ разы... 
1961 аз. 
83 

* 
* * 
Зæрдæ сагъæсыл адзæгъæл хæхты, 
Айсæфт цъуйы сырх цупæлтты уым. 
Ме 'взонг азтæ цæппузыр æртæхты 
Æз кæм ныууагътон, уым та цæуын... 
Мæнæ уыцы фынкбазыр æхсæрдзæн, 
Мæнæ тæрфы — нæ бадæн бæлас, 
Цыма тарст цъиуау дзалайæ стæхдзæн 
Ам нæ сæфт бонты уарзон ныхас... 
1961 аз. 
84 

* 
Æхсæв йæ дзыккуты тарæй 
Сæхгæдта бонæн йæ цæст. 
Хъæу та æрфынæй фæлладæй, 
Уынгты ма баззадтæн æз... 
Афтæ æиафои цы хæтын, 
Буц чызг, дæу зонын фæнды? 
Удæнцой агурын уæгъды: 
Раджы йæ адавтай ды... 
1959 аз. 
85 

Уæ хъæугæрон кæм зыны тарæй хъæд, 
Кæм каретой, заргæ, сахъ зиууæттæ астым, — 
Дыууæ фæндагыл иу ранмæ хъысмæт 
Фыдæбонæн дыууæ зæрдæйы 'рхаста. 
Сырх къабайы, сæуæхеидты тыхтау, 
Цæмæн федтон дæу уыцы бон, мæ катай? 
Дæ доны къус кæд судзаг уыд, зынгау, 
Уæд мын æй худгæ, хæхты чызг, куыд радтай? 
Дæ сырх уадулыл — сатæгсау ыстъæлф, 
Уый уардийы фæлмæн сыфыл æрхаудта 
Æнарæхст къухтæй ронджы 'ртах æхсæв, 
Æмæ дзы расыг уымæн кæнынц фæндтæ... 
Фыдыбæсты уæздан зарæгау мæн 
Йæхимæ ныр дæ къахвæндаг ыздахы, 
Æдзух уынын дæу дидинджыты 'хсæн, — 
Мæ зæрдæ нал у рох кæныныл ахуыр... 
1961 аз. 
№ 

* 
Ды, уардийау, кæрдæджы астæу 
Лæууыдтæ сæркъулæй, куыдтай... 
Дæ чысыл зæрдæйы цы мает уыд, 
Хæхбæстаг сæрыстыр чызгай? 
Ды зæхмæ дæ цæссыг фæкалдтай, 
Ысуымæл дзы хуры сырх тын... 
Цæссыгтæн нæй байсысæн артæй, 
Нæй артæн цæссыгтæй хуыесæн. 
Ысфæлмæцыд цъиу дæр дæ хъыгтæй, 
Дæ сæрты, пæр-пæргæнгæ, тахт; 
Мæ зарджытæм судзаг цъæх сыгтæй 
Дæ цæстытæй сагъæс фæтагъд... 
1961 аз. 
87 

* * 
Сæумæцъæхæй, куы райдыдта мæ балц, 
Уæд хъæугæрон фæхицæн ис нæ фæндаг... 
Æрцауындзæг ис доны сæрмæ ацц, 
Уый уæлдæфы, пæр-пæргæнгæ, нырхæндæг. 
Ды кæрдæгыл тæргай чындзау цæуыс, 
Фæстæмæ дын куыннæ уал ис ыздæхæн! 
Ды дидинджытæн ахастай сæ хуыз, 
Йæ сыгъдæгдзинад — райсомы æртæхæн... 
1961 аз. 
88 

* 
* * 
А изæр дæу мысгæ æз фæцæуын рагъыл... 
Хъæдгæронæй арвыл мигъы къуымбил рахылд. 
Райсомы хуыссæгау, райхæлди мæ сæрмæ — 
Уый дæ уæлæ скодтай мигъ-къаба æфсæрмæй. 
Стъалыйы цъæх тыныл зæхмæ ды æрхызтæ, 
Æртæхы цæстыты февзæрдтæ, фæзындтæ... 
Дæу æндæргау ахсын—лидзыс дардæй-дарддæр, 
Кæрдæгыл мæ былтæ басыгъдысты артау. 
Нуазын дæ æз ронгау, куазын дæ мæ уырзтæй,— 
Расыг дæн æз, расыг, æртæх æмæ уарзтæй... 
1961 аз. 
89 

* * 
Нæй раздæхæн фæндаггонæн йæ балцæй, 
Æвзонгдзинад рæстæгмæ у, кæрдæгау, 
Фæлæ куы фæуа цардвæндаг æрдæгыл, 
Уæд саутæ скæндзæн, уарзонау, йæ уалдзæг... 
Дæ цъæх цæстыты баззади мае уалдзæг. 
Уый фестдзæни цъæх дидинджыты 'хсæрдзæн, 
Дæ къахвæдтыл цæстысыгау ызгъæлдзæн, 
Æмæ сæ рæстæг рохуатмæ фæкалдзæн. 
Лæппуйы зæрдæ хивæнд у æвзонгæй, 
Рæсугъддзинад æй ног арты æппардзæн, 
Фæлæ хæстон цы сараздзæн цъæл арцæй? 
Дæу чи уарзта, уый нал бауарздзæн ногæй... 
Нæй раздæхæн фæндаггонæн йæ балцæй, 
Дæ цъæх цæстыты баззади мæ уалдзæг... 
1961 аз. 
90 

АРГЪАУ 
Мæй ыссыгъди цырагъау, 
Тайы рагъсæртыл бон. 
Зæрдæ 'рымысыд аргъау, 
О, кæддæр æй зыдтон!.. 
Бадын доны был дурыл, 
Æз æнхъæлмæ кæсын. 
Уæртæ тасгæ æд дурын 
Дагъы де 'ндæрг фæзынд. 
Хъазы р/ыртгæйыл уахъæз, 
Худы, фестад зæлтæ; 
Тигъыл саг æмæ сау хъуаз 
Тонынц сойджын хæлттæ... 
Æз дæу авæрдтон сагыл 
Æмæ хъæды тæхæм, 
Здыхст сызгъæрин сыкъатыл 
Иумæ фидар хæцæм... 
Галуан... Саг æм ыстырындз, 
Уæд да© хъусцæг æрхауд 
91 

Æмæ, сайд фæндау, рындзыл 
Уый тæгæлтæ фæхауд... 
— Цу, кæд уарзыс, æруидз сæ, — 
Загътай худæнбылæй, — 
Науæд ма 'вæр дæхицæн 
Ды ныфсытæ мæнæй. 
Æз уæдæй нырмæ хæхты 
Зилын уыдон фæдыл; 
«Сты дæ удхæрттæ уæгъды», — 
Худы уахъæз мæныл. 
Фæлæ зонын, кæмдæр мæм 
Ды æнхъæлмæ кæсыс, 
Æмæ уыцы пырхæнты 
Искуы ссардзынæн æз... 
Мæй ыссыгъди цырагъау, 
Батад рагъсæртыл бон, 
О, уæддæр та, мæ аргъау, 
Нæй дæ кондæн кæрон!.. 
1961 аз. 
92 

БОНВÆРНОН 
Сæумæцъæхæй дæ сыгъдæг тынтæй бон 
Фæндæгтæ цардæн амондмæ нывæнды. 
Уæд гаджидæуттæ рауадзы бæлццон 
Æмæ дæуыл ныффæдзæхсы йæ фæндтæ. 
Сæууон стъалы! 
Худгæйæ дæ хуыз 
Цæмæн агайы зæрдæйæн йæ тæгтæ? 
Дæ рухсæй гуырынц базырджын хъуыддæгтæ, 
Ды ног боны фарн дунемæ хæссыс! 
1962 аз. 

СÆРГÆНДТÆ 
ХУЫГАТЫ СЕРГЕЙ 
Хохы хъысмæт 5 
Туджы фиддон 7 
Знаг ныббырста 8 
Зынгхуыст хъæбултæ 9 
Мае рæвдауæг И 
Ныййарæджы зæрдæ 12 
Мад 14 
Мае къухтæ • . . . . 16 
Скъолайы раз 18 
Сæрд фæцæуы 20 
Ды фæцыдтæ 22 
Авайраг чызг 24 
„Чи зоны..." 25 
„Мах лæууыдыстæм тигьыл...* 26 
„Къонвертæн ма ауыдтон йæ тигъ... " . . 27 
Уарзондзинад 28 
ХОДЫ КАМАЛ 
„О, ме 'взонджы бонтæ..." 33 
Фыдыбæстæ 34 
Суадон , . 35 
Ме 'скаст, мæ цин 36 
Æз хæлæг кæнын мæхимæ 37 
Чъыры къæртт 38 
,Уæд ницæйаг дæн..." 39 
Мае фыдыфыды мысгæйæ 40 
94 

„Цалынмæ йæ даргъ фæндагыл хур..." . . 41 
„Мæ Иры зæхх..." 42 
Хæхты зарæг 43 
„Цыма дæ цъити раргъæвта йæ хуылфæй..." 44 
Цард цыдæр у! 45 
Фыццаг уарзт 46 
Мæ дзæбæх мад 47 
Фæнды мæ 49 
Ма кæн 50 
„Хæстæгдзинады" тыххæй 51 
„Хуым фæлдахгæйæ..." 52 
Мысгæйæ 53 
Теркмæ 56 
Мæгуыр куыд рахоыон мæхи? 57 
Мæ зонгæйæн 58 
„Бон тæхы йæ саулохаг бæхыл..." .... 59 
Фæрстытæ ...... 60 
ДЖЫККАЙТЫ ШАМИЛ 
„Кæй нæ фæнды цæргæсау арвмæ стæхын..." 63 
„Ныгъуылы денджыз æхсæвы мæйдары..." 64 
Ир 65 
„Зынджы стъæлфæитау..," . . 66 
Фыдæлты зæхх 67 
Æрдзон симфони 68 
Уарзын 69 
Рох суадон 70 
Теркмæ 71 
„Изæр уыд..." 73 
„Мæ риуы мæт цыргъ æрхъисау ныллæсы..." 74 
„Цъæх цады был æрбадтæп нæууыл æз..." 75 
„Федтоп, тары куыд апыгъуылд барæг..." . 77 
„Тайы арвгæрон цадæг зæрæхсидт..." ... 78 
„Фæбырынц зæххыл изæры æпдæргтæ..." . 79 
Быдыры чызг 80 
„Сæ авдæн узтай ме'нæнцой бæллицтæи..." 81 
95 

„Ды кафыс..." 82 
Сисамайæг чызг 8';! 
„Зæрдæ сагъæсыл адзæгъæл хæхты..." . . 84 
„Æхсæв йæ дзыккуты тарæй..." , 8Г 
„Уæ хъæугæрои..." . . • 8() 
„Ды, уардийау.." 87 
„Сæумæцъæхæй, куы райдыдта мæ балц..." 88 
„А изæр дæу мысгæ æз фæцæуып рагъыл..." 89 
„Нæй раздæхæи..." 90 
Аргъау 91 
Бонвæрнон 93 
Хугаев Сергей Заурбекович, 
Ходов Камал Зазбиевич, 
Джиккаев Шамиль Федорович 
Утреняя звезда 
Редактор М у [) т а з он Б. А. 
Художник Д з и о б Б. Г. 
Художест. редактор К а и у к о в У. К. 
Технический редактор Д а т р и е в а Е. У. 
Корректоры Гусова С. X., 
Д з о д з и к о в а В. Т. 
Сдано в набор 5-1У-1962 г. Подписано к печати 10-У11-1962 г. 
Формат бумаги 60x841/ Печат. листов 2,73. Учет-изд. лист. 
1,85. Заказ №839. Изд.*№ 36. Тираж 1000. ЕЙ 00450. Цена 9 к. 
Северо-Осетнпское книжное издательство, 
г. Орджоникидзе, ул. Гражданская, 2. 
Республиканская книжная типография, 
г. Орджоникидзе, ул. Джапаева, 20. 


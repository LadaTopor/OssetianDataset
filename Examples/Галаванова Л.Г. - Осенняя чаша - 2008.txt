84 Осст 
Г-15 
Автор выражаст 
благодариость издатслю 
Жаинс КОЗЫРЕВОЙ 
Галуанты Л. 
Г-15 Фæззыгон нуазæн: Æмдзæвгæтæ - Дзæуджыхъæу: Ир, 
2008- 255 ф. 
Галаванова Л. Г. 
Осснняя чаша 
Сборник стихов "Осенняя чаша" - сокровенный разговор о 
любви, о тайнах души и, конечно же, о сульбе своей 
многострадальноп Осетии. Многие из них легли в основу из- 
вестных песен. 
г 4702500202-37 ,0 оя 84 Осет 
© ГУП РСО-Алания «Издательство «Ир», 2008 
© Галаванова Л. Г., 2008 
© Цагараев В. А., оформление, 2008 
13ВМ 5-7534-1147-9(978-5-7534-1147-1) 

Мæ фыд Граф æвзонгæй фæмард 
Фыдыбæстæйы Стыр хæсты. 
Йæ рухс иом ын арын мæ чииыгæй. 
МÆ ИРЫСТОН 
Мæ Ирыстон, куы бафсæдин 
Æз зарынæй дæуыл. 
Æз райгуырдтæн дæ зæрдæйæ, 
Дæ цæрайæ цæрын. 
Ды мæн, гыццийау, сабийæ 
Дæ авдæны уызтай. 
Куы мæ арвыстай дард балцы, - 
"Куыд дæ хъæбул?" - фыстай. 
Ды хоныс мæн дæ дидинæг, 
Мæ удæн уый - æхцон. 
Кæд бахъæуон дæ хæрзæгæн, 
Æртон-иу мæ, æртон. 
Мæ Ирыстои, дæ лæггæдтæ 
Нæ бафыстон - сæттын. 
Æз райгуырдтæн дæ зæрдæйæ, 
Мæ зæрдæ дын дæттын. 
5 

БИРÆХЪÆУЫ... 
Цард цæуы иæргæ æмæ æмырæй. 
Уарзт дæр афтæ, - баззайы нæ сæнтты, 
Нарст цæсгом æрбампылы, фæндырау, 
Фæнцайы адзалы уæз нæ уæнгтыл... 
Уый нæ тæрсы амæлынæй царды, 
Чи байуæрста адæмыл йæ хæрзтæ, 
Чи не ’вæрдта искæй хъысмæт кардыл, 
Рухс сомбонæн чи радта йæ зæрдæ. 
Чи нæ кодта уарзоны æнамонд, 
Чи нæ уыд фыдзæрдæ æмæ хингуырд, 
Мад ’мæ фыд кæмæй уыдысты райгонд, 
Адæмы æдзух æххуысæн чи хъуыд. 
Чи рысти йæ бæстæйыл, йæ зæххыл, 
Чи йын уыдис хъахъхъæнæг, салдатау, 
Чи йын уыдис... Дарддæр ма цы зæгъон? 
Чи басыгъдис, иу дзырдæй, цырагъау... 
Бирæ хъæуы а дунейыл хорзæн, - 
Айхъуыса дæ кады хъуыддаг дардыл; 
Бир& хъæуы - кувой дын дæ зондæн, 
Макуы тæрсай амæлынæй царды... 
6 

* * * 
Ирыстон - нæлгоймаг, 
Дæ фæрскæй дæн гуырд. 
Дæ зæд дæн - сылгоймаг, 
Зыи сахат - дæ фырт. 
Дæ лæвар сæрбæттæн 
Куы сисин бæрзонд, 
Уæд уаин дæ фæндтæн 
Сæ хъару, сæ зонд. 
Ирыстон - мæ койаг, 
Дæн уарзтæн æз гуырд. 
Дæ цины - сылгоймаг, 
Тыхст дуджы - дæ фырт. 
7 

симд 
У махæн Симд иæ адæмы истори, 
У махæн Симд цыкурайы фæрдыг. 
Æрхастой йæ гуыппырсартæ - æндонриу, - 
Нæ аивады ’нæкæлгæ мæсыг. 
У скифтæ ’мæ аланты балцы кадæг, 
Нæ хæхбæсты суадæтты сыр-сыр, 
Нæхи Къостайы уддзырвæй фыст зарæг, 
Нæ чызджыты сæдæмырон фæндыр. 
Уый - номарæн Гæздæнты авд зынгхуыстæн. 
Балойы богъ, Иссæны карды ’рттывд. 
Цыма нæ хæхтæм ’гас дуне ныхъхъуыста, 
Цыма йæ цæссыг цъитийæн æртьтлд... 
Нæртон Симд ис нæ дард хæтæнты немæ, 
Нæртон Симд у хъазуат куысты уынæр. 
Нæ аивады минæвар дунемæ, 
Нæ зæрдæты æнæртхутæг цæхæр!.. 
Мæ Ирыстон, мæ уды цин, мæ риссаг, 
Ды сфæлдыстай дæ уды цырвæй Симд, 
Цæмæй ысуа уый ’гас дунейæн диссаг, 
Цæмæй ысуа уый денджызтыл нæ хид! 
8 

ИРОН ЧЫЗДЖЫ МОНОЛОГ 
Мæ адæм, уæ разы лæууын æз ныфсджынæй, 
Мæ цæсгом, мæ намыс, мæ къухтæ - сыгъдæг, 
Уæ хидвæллойæ уын лæвæрттæ нæ домын, 
Æз минтæй нæ хъазын, нæ дæн æз хуыснæг. 
Мæ хорз фыды номæй, мæ мады цæсгомæй, 
Мæ Иры сыджытæй æз бахордтон ард, 
Кæй уыдзæн мæ дзырддаг æрмæстдæр 
рæстдзинад, 
Мæ адæмы хъысмæт, сæ фидæн, сæ цард. 
Мæ тохвæллад адæм, мæ чысыл Ирыстон, 
Уæ амонд, уæ цардыл - мæ сагъæс, мæ тох. 
Куы фехъусын иунæг æфхæрд дæр уæ номыл, 
Мæ зæрдæ мæ риуы ныккæны уæд богъ. 
Æрæджы нæ Ирæй æз балцы фæцыдтæн, 
Фæндаггон мæ бафарста: "Чи дæ, кæцон?" 
Нæ поезд сабыргай йæ цыды хай кодта, 
Æз загътон мæ мыггаг, кæй дæн æз ирон. 
"Ирон чызг? Ирыстон? - нæ фехъуыстон 
никуы", - 
Фæдисау и бæлццон æмæ мæм нымдзаст. 
Мæнæн та мæ зæрдæ фыр мæстæй ыскъуыйы, - 
Фæндаггоны дзырд мæм æфхæрдау фæкаст! 
9 

Мæхимид фæтыхстæн, стæй уæд фæкъæртт дæн, 
Мæ ныхас уæндонæй æргомæй зæгъын: 
"Ирон дæн, скифаг, алайнаг сылгоймаг, 
Ыстæй амазонкæйы ном дæр хæссын!.." 
Æз - зондджын сылгоймаг - Сатана, Ацырухс, 
Ацæмæзы уадындз, Батрадзы æхсар. 
Нæ мæ зоныс ноджы? - хуыздæр мæм 
æрбайхъус, 
Мæ ныхас дæ зæрдыл цæрæнбонтæм дар! 
Æз дæн Анахарсис - йæ туг æмæ йе стæг, 
Македонскийы æмкъай - Роксанæйы сих. 
Æз - скифаг паддзах ус Тамарис дæн, зонут, 
Нæртон лæджы арц дæн, йæ фаты цыргъ æрттигъ. 
Æз - Невскийы æна, дыккаджы Боренæ, 
Рæсугъд Бурдухан дæн, лæджы æмсæр чызг, 
Цæразон Сосланы æнусон сæфт ингæн, 
Къостайы "Ирон фæндыр" - кады мæсыг. 
Иссæйы æхсаргард, Чабæханы тугæй, 
Советон Цæдисы хъайтар дæн, ысгуыхт. 
Гæздæнты æфсымæрты зарæг дæн, хъарæг, 
Æз никæмæй къаддæр дæн, ис мæм лæгдых. 
Балойы фæбогъ дæн, æз - Кучиты Юри, 
Æмбисондаг фесты Вассойы иом, кад, 
Æз - уыдоны фæдон, уæ зæрдыл æй дарут, - 
Дударатйх Верæ, Гæздæнты Булат... 
Нафи дæн, Хаджи дæн, нæ абон, нæ фидæн - 
Мæ цинтæ, мæ хъыгтæ, мæ бæллиц - мæнæн. 
10 

Фæндаггон, кæд ноджы нæ бамбæрстай, чи дæн, 
Уæд та дын зæгъдзынæн рæстдзинад хъыгæн! 
Æнæзонгæ лæг дæ, цæй, маст дæм цы хæссон?! 
Мæ сагъæс, мæ катай - Ирыстоны ном! 
Мæ Иры хъысмæтæй кæй бафæрсон, чи у? 
Мах абон нæ зонынц, цы уыдзæн нæ сом! 
Ирон лæг, ды фехъус, ды бамбар мæ сагъæс, 
Фæйнæ дуры Иры мæсыгмæ хæссæм... 
Нæ цæсты гагуыйау, нæ Иры цыт хизæм, 
Нæ Иры мæсыгæн фæкъулæй тæрсæм!.. 
Нæ горæттæн, уынгтæн, нæ хъæутæн, нæ 
кæмттæн, 
Сæ фылдæрæн, зонут, ирон нæмттæ иæй, 
Кæмæн сæ ис, уыдон дæр барæй ыздухæм, 
Æмæ сæ фæкæсæм зыгъуыммæ фыстæй!.. 
Æиустæм иын фарнæн æгъдауджыи фыдæлтæ, 
Ныууагътой мæлгъæвзаг - сæ хæзна, сæ уарзт, 
Цы йын кæнæм мах та? Куы ныгæнæм не ’взаг? 
Нæ мæсыг цæудзæни нæхи дурæй саст!.. 
Цæрæнбонтæм зонæм ыстырæй, чысылæй: 
Æвзаргæйæ не сты æртæ фарны, гукк! 
Ныййарæг мад, не ’взаг, нæ раттæг фыдызæхх, 
Сæ кадыл, сæ номыл фæкалдтам нæ туг. 
Ирон фыд, дæ мады ’фхæрд ма бар мыггагмæ! 
Ирон мад, дæ хъæбулæн "Ало-лай" зар! 
Нæ Иры фæсивæд, дæ фыдызæхх хъахъхъæн, 
Йæ номыл-иу равдис лæгдзинад, æхсар. 
11 

Нæ ивгъуыдмæ ногæй, цæй, акæсæм абон, 
Цы нæм уыдис хорзæй, - нæуæгæй йын - рад! 
Нæ Иры куырыхоитæ, ’рбадут ныхасы, 
Уæ зондджын тæрхæттæ - нæ адæмы цард!.. 
Æз дæр уын - Ирон чызг, кæм бабæззон царды, - 
Мæ Ирæн нывондаг - мæ хъару, мæ уд! 
Нæ фидæны тыххæй, уадз басудзон арты, - 
Æрмæст-иу мыл хъарæг иронау кæнут!.. 
12 

КЪУАЙСА1/1АГ ЛÆППУТÆ 
Мæ Ирыстонæн фидар у йæ бындур 
Æмæ йæ ничи базмæлын кæидзæн. 
Цæрынц нæ зæххыл къуайсайаг лæппутæ, 
Сæ иыфсæй дæр нæ Ирыстон цæрдзæн. 
Бæрзонд хæхтæ сæм радтой кады нуазæн, 
Тызмæг хæхтæ сæм бауагътой сæ тых. 
Æгас цæуæд уæ лæгдзинад, нæ фырттæ, 
Фыдызнагмæ уæ кæрдтæ дарут цыргъ. 
Фæлмæнзæрдæтæ, мадзура бындартæ, 
Сæрæнгуырдтæ, цæргæсау у уæ каст, 
Сæрыстыртæ, æгъдауджынтæ, хæрзкæндтæ 
Тæхудиаг, тæхудиаг уæ уарзт. 
Ыстут пæ Ирæн Уастырджитæ иууыл, 
Уæ кады кой нæ адæмыл ныхъхъæр. 
Æрвиты уын йæ арфæтæ Ирыстон - 
Нæма уын райгуырд а зæххыл æмсæр. 
О хуры фырттæ, къуайсайаг лæппутæ, 
Хуыцауысконд, Ацæмæзау - уæ зард. 
Тыхджын ыстут, мæлæт дæр уæ фæтæрсы, 
Фыдызнагæй нын бахизут нæ цард. 
13 

505 
Адæмтæ, хъусут? 
Амардтой цин! 
Дун-дуие, тагъддæр! 
Судзы нæ Ир! 
Хуры хъæбултæй 
Нал хъуысы зард. 
Скифты фæдонтæи 
Исыиц сæ цард. 
Сабитæ курынц: 
Иу хуыпп - æхсыр! 
Сабитæ хъазыныл 
Нал ысты ныр. 
Уæлмæрдты дуртæ 
Саст ысты, иырх, 
Иры дзæигæрæг 
Тугæй ыссырх. 
Хъусут, нæ фæндыр 
Хъарæг цæгъды, 
Иры зынгхуыстытæн 
"Рухсаг" - зæгъы. 
Сау зæхх нырризы 
Тохы хъæрæй, 
Сау кæрдæи сисут 
Иры сæрæй. 
14 

Мадæн йæ цæссыг 
Нал кæны сур. 
Малусæг Ирыл 
Баталынг хур. 
Ирæн«уæ исчи! 
Ракæнæд хорз! 
Тагъддæр, æххуысмæ! 
Сидын уæм: "ЗОЗ"! 
15 

БАХХУЫС КÆН, ХУЫЦАУ 
Кæнын та ногæй æз табу дæ иомæн, 
О ме сфæлдисæг, ме скæнæг Хуыцау, 
Æз рафтыдтæн, æз иу хъуыдыйæ стыхстæн, 
Æмæ лæууы мæ фæндагыл æрцау. 
Ысфæлдыстай нæ ацы мæнг дунейыл, 
ФысЫхМтæй нæ, о, уазджытæй æрмæст, 
Дæ бæрзæндтæй рыджыйас дæр нæ зынæм, 
Цæй тыххæй у зæххы уæзæн нæ маст? 
Зæххон адæймаг хорз дæр у, æвзæр дæр, 
Æфсæрмдзæстыг, къæйных æмæ налат. 
Чи - рухс цæсгом, чи - саудалынг æхсæвау, 
Æрдзы нывтау у хъулон-мулон цард. 
Æвзарæм мах фыдæбон æмæ ристæ, 
Мæгуырдзинад, хæстытæ æмæ сайд. 
Фæуьшæм тугкалд, гадзрахат, цæссыгтæ, 
Уæддæр зынаргъ у адæймагæн цард. 
Цы фены лæг йæ цыбыр царды хорзæй! 
Бæрзонд Хуыцау, дæуæй нæ кæнын хъаст. 
Цыма ыстæм цыдæр тыхæй æлгъыстаг. 
Æгæрои у зæххон лæгæн йæ маст. 
Хуыцау, дæуыстæн, бустæ дын нæ кæнын, 
Зæгъ-ма, нæ мæт кæд байсысдзæнис, кæд?! 
Æвæццæгæн, кæйдæр тæригъæд фидæм, 
Нæ тæригъæд та чи бафиддзæн уæд? 
16 

Ды уый бæрц радтай цухдзинæдтæ махæн, 
Сæ раст кæнынæи нал фаг кæны тых. 
Уæлахиз, дам, кæнай дæхиуыл хъуамæ, 
Фæлæ ыстæм мах ацы ран æдых. 
Куыдфæнды растæй ма рацæр дæ царды, 
Дæ уд нывондæн адæмæн æрхæсс, 
Уæддæр кæмдæр цыдæр рæдыд æруадзæм, 
Уæддæр хæссæм иæ тæригъæдты уæз. 
Бæргæ нæм ис рæсугъддзинад, лæгдзинад, 
Ныууадзынц нæм куырыхон лæгтæ фæд. 
Мах зонæм уарзын, кусын æмæ зарын, 
Уæддæр ыстæм тæригъæдджын, æфхæрд. 
Кæцæй ыстæм, мах - адæймæгтæ, чи стæм? 
Цæй тыххæй нæ ныффæдзæхстай, кæмæн? 
Нæ райдайæн кæм ис, кæнæ нæ кæрон, 
Æви ды дзуапп иæ ратдзынæ мæнæн? 
Цæмæн хæссæм æлгъаг митæ нæ сæрмæ?! 
Цы нæ уæй кæнæм, о Хуыцау, цы нæ! 
Ныууæй кæныиц ныййарджыты, хъæбулты, 
Æрмæст ма удæн ауæйгæнæн нæй. 
Паддзах, хъæздыг уай, йе æххуырст, 
мæгуыр лæг, 
Ис царды кæрон се ’ппæтæн мæлæт. 
Цыма у махæй алчи дæр уæлдайаг, 
Кæсы мæм афтæ не ’ппæты хъысмæт. 
Æмæ кæд уд æнæмæлгæ у ’нустæм, 
Цæмæн тæрсæм мæлæтæй уæд, цæмæн? 
Кæд исты æз фæрæдыдтæн, ныббар мын, 
О стыр Хуыцау, ды баххуыс кæн мæнæн. 
17 

АРД 
Мæнау кæмæй риссы Ирыстон, 
Мæнау ын чи радта йæ уарзт, 
Мæнау ыл чи тайы æрвылбои, 
Дæн удæй уыдонимæ баст. 
Дзырдхæссæгыл кæндзынæн хъоды, 
Тæппудæн карз æлгьыст - йæ хос. 
Нæ Ирыл чи разила сайдæй, 
’ Уый царды макуы феиæд хорз! 
Уæнт.хъодыгонд, арф чи иæ иса 
Йæ зæрдæмæ нæ Иры рыст, 
Къæлæтджыи чи ’лхæна нæ исæй, 
Уый уæд нæ уæлмæрдтæй æлгъыст! 
Сыхæгтæн гом кæнæм нæ зæрдæ, 
Фæдæттæм алкæмæи дæр уаг. 
Мах уазæг чи хоны нæ зæххыл, 
Уый хъуамæ арвы цæф фæуа. 
Йæ мыггаг чи баива абон, 
Хъæр чи кæна: "Нæ дæн ирон", 
Гъе уый иæ адæмæн у йе знаг, 
Ыскæнæм ахæмтæн тæрхон! 
Бæсты фарныл - ирон æвзагыл, 
Былысчъил чи кæна, æлгъон, 
Уый басудзæд нæ Иры азар, 
Æппындæр мацы суæд йæ бон. 
Кæд æз мæ ардбахæрд ныссæттон, 
Мæ Ирæн не ’мбарон йæ рыст, 
Уæд ма уон а зæххыл хæдзайраг, 
Фæуон æлгъыст, фæуон æлгъыст! 
18 

КУЫД УАЗАЛ У 
Куыд уазал у, æз баргъæвстæн бынтондæр, 
Нæ тасы къух, хъару мæм нæй, фыссон, 
Ныссалдысты мæ цæстыты гагуытæ, 
Ныйих та ис мæ агуывзæйы дон. 
Нæ рухс нын байстой, спырх кодтой нæ доны, 
Ныр цалдæр боны горæты нæй дзул, 
Нæ дойны арæх митдонæй иыссæттæм, 
Нæ хъизæмарыл цин кæны фыдгул... 
Сæттынц сæ сæр, цы фыд ма нын æрхæссой, 
Нæ уавæры нæ фыдызнаг фæуæд. 
Нæ уæлдæфæн дæр рацъирæн куы уаид, 
Бæргæ нын уый дæр ахæссиккой уæд. 
19 

* * * 
Ирон адæм, кæуинаг та куы фестæм, 
Цæссыгцухæй сæ ма ауадзæм мах. 
Фæриссæм сыл, цы тых нæм баззад, уымæй, 
Ыссудзæм сын нæ зæрдæты цырагъ. 
Иæ дæппутæ, нæ чысыл сонт зæрдæтæ, 
Нæ бафсæстысты хъазынæй, бецау. 
Нырма нæ загътой барджынæй сæ иыхас, 
Нæ цыдысты цыты уазæг, хуындзау. 
Сæ мидбылхудт куы фæбадти сæ хъуыры, 
Цы Хуыцауæн ма ракæиæм нæ хъаст? 
Нæма ’руагътой сæ уадултыл сæрдасæн, 
Мæ бонылæй, иæма банкъардтой уарзт. 
0, хорз адæм, нырдиаг кæнæм иумæ, 
Кæд фехъусид ыстыр Хуыцау нæ куыд, 
Кæд искæй зæрдæ банкъуысид нæ рыстæй, 
Кæд дун-дунейыл айхъуысид нæ куыд. 
Ныййарæг дæн, нæ тугмæ туг нæ домын, 
Фæлæ нæ сæттынц, дзурæм сын: "Æгъгъæд’’! 
Нæ ратдзыстæм Иры зæххæй мах мур дæр, 
Фыдæй фыртмæ нæ тугæй у æлхæд. 
20 

ЦАРД УЫСМЫ БÆРЦ 
Абон цæрын, абон дæн æз удæгас, 
Райдыдта мæ зарæгæн йæ тох. 
Абон бакус, басудз æмæ батай, 
Цард - уысмы бæрц, ма дæ кæнæд рох. 
Равдис нын дæ лæгдзинад ныртæккæ, 
Царды цæфтæй макуы бои фæтæрс. 
Ратт дæ зæрдæ парахатæй абон, 
Адæмæн лæггад кæнынмæ рæхс! 
Бауарзтай, уæд къулæй райс дæ фæндыр, 
Кафыс - стонæд зæрдæйæ: "Æрц тох!" 
Сис дæ базыртæ, цæргæсау атæх, 
Цард - уысмы бæрц, ма дæ кæнæд рох. 
Абон ’рымыс дауджыты, нæ зæдты, 
Рох дæ ма уæд сахъ Хетæджы къох, 
Зон æй, зон, мæлæт лæууы дæ уæлхъус, 
Цард - уысмы бæрц, ма дæ кæнæд рох. 
21 

УÆЛАХИЗ УÆД 
СÆРИБАРДЗИНАД ИРЫ 
Нæ дыууæ Ирæн иу зæрдæ ис, иу зонд, 
Ирыстон нын у иумæйаг мæсыг. 
Цæмæ фестæм уæд катайаг, кæуинаг, 
Цæмæн ысты нæ зæрдæтæ рæсыд? 
Куыд нымайон Цæгат Иры сыхагыл, 
Мах иу туг æмæ иу стæг, - æнгом. 
Мах - иу мад æмæ иу фыды хъæбултæ, 
Æрбалæууæм кæрæдзимæ æнгом. 
Нæ "Кадджытæ", нæ "Симд", Къостайы "Фæндыр" 
Дунейæн не ’взаг диссагæн фæцис. 
Сты иумæйаг нæ хъайтартæн сæ нæмттæ, 
Зæгъут-ма мын, рæстдзинад уæд кæм ис? 
Нæ дадзинты æхсиды туг - арийаг, 
Уæд ма нæ дих цы аххосæй кæнынц? 
Нæ хъарæг - иу, нæ сагъæсаг дæр иу у, 
Нæ мадæлтæ дæр иу куыдæй кæуынц. 
Нæ чызджытæй у алчи амазонкæ, 
Мах бахордтам нæ Иры номæй ард. 
Нæ фырттæй алчи стайыцармдарæг у, - 
Нæ фыдызæххыл ратдзысты сæ цард. 
О Лæгты дзуар, ды нæ фæкæн рæствæндаг, 
О Мады Майрæм, бамбар нын нæ хъаст... 
Уæлахиз уæд сæрибардзинад Иры! 
Уæлахиз уæд нæ иудзинад, нæ уарзт! 
22 

ГИМН ИРЫСТОНЫ ХЪАЙТАРТÆН 
Æрвнæрæгау нæры уæ ном, хъайтартæ, 
Цæгъды уын гимн ныййарæг мад - Ирыстон! 
Фыдæй фыртмæ ирон лæгæн йæ бартæ 
Йæ цардæй дæр ахъаззагдæр уыдысты. 
Æз - Иры фарн! Мæ урс сæрæй уын кувын, 
Кæй бафæрæзтат уазал æмæ стонгæн. 
Уæззау цæфæй дæр нæ, нæ зыдтат цудын, - 
Фыдызнаг æй йæ цæрæнбонты зондзæи. 
Фæрæдыд знаг - чысыл, дам, у ирон зæхх, 
Йæ бабып кæиыи уый æнцон куы хуыдта. 
Фæцыд фæдис! Ирон лæджы хæстон бæх, 
Йæ барæгау, цæхæры тас нæ зыдта. 
Мах уыцы фарн ыстыр фыдæлтæй райстам, 
Ирои лæг у фыдæй фыртмæ хæстон лæг. 
Мах иугæр кард фыдызнагмæ ысластам 
Уæд æй æгадæй нал æруадзæм, зон æй. 
Æрвнæрæгау нæры уæ ном, хъайтартæ, 
Цæгъды уын гимн ныййарæг мад - Ирыстои! 
Фыдæй фыртмæ ирон лæгæн йæ бартæ 
Йæ цардæй дæр ахъаззагдæр уыдысты! 
23 

МÆ ХЪÆБУЛТÆ, УÆ ЦÆФТÆ 
РИССЫНЦ? - РИССЫНЦ! 
Мæ Ирыстон, дæ зæрдæ риссы? - Риссы! 
Цы бакæнæм, кæмæй бавæрæм ныфс? 
Мæ хъæбултæ, уæ цæфтæ риссыиц? - Риссынц! 
Нæ удты тых нын бакæндзæн æххуыс! 
Нæ рынчындонмæ бацыдтæн ныртæккæ, 
Цæй рынчыидон, - уый госпитæль у ныр. 
Уый сæрра сты гуырдзиаг кстремисттæ, 
Сæ фыдракæнд - æнæкæрон, ыстыр. 
Нæ хъæбултæи фаг нал кæнынц бынæттæ, 
Кæмæн йæ хъуыр, кæмæн йæ гуыбын цæф. 
Сæ къæхтыл, къухтыл тугæйдзаг бæстытæ, 
Куыд æбуалгъ у æнаххос туджы тæф! 
Æз палатæйæ палатæмæ хизын, - 
Дæлгом-уæлгом нæ лæппутæ хуыссынц... 
Сæ фæсонтæ сты сау-сауид фыр надæй, 
Сæ уыргтæ ’мæ сæ фæрсчытæй хъæрзынц. 
Куыд фидар дæ, куыннæ атоныс, зæрдæ... 
Уæд цæфты ’хсæнæй иу лæппу зæгъы, 
Уæддæр, дам, махыл не ’мбæлы рæдийын 
Æмæ мын ноджы ’мбисæндтæ хæссы: 
"Мæ мадыхай, дæ хорзæхæй, æгъгъæд у, 
Мæ цæфтæй мын дæ цæссыг у зындæр. 
24 

Мах фидар ыстæм, слæудзыстæм нæ къæхтыл, 
Æмæ нæ кафгæ фендзынæ ды дæр". 
Цыдтæн, фæлæ мæ развæндаг нæ уыдтон, 
Мæ хæдзармæ мæ удрисгæ дзырдтон: 
Кæмæн ысты нæ хъæбултæ уæлдайаг?! 
Цы ма кæсы мæ адæмы фырттæм?! 
Мæ Ирыстон, дæ зæрдæ риссы? - Риссы! 
Цы бакæнæм, кæмæй бавæрæм ныфс? 
Мæ хъæбултæ, уæ цæфтæ риссынц? - Риссынц! 
Мæ Ирыстон, ды бафæраз, ныббыхс... 
25 

ИР 
Ирон адæм - цыкурайы фæрдгуытæ, 
Ыстъалытау, фæрнæйдзаг ыстут, рухс. 
Ирон æвзаг бæрзонд хæхтæ, нæ фæндыр, 
Ирон лæппу, дæ нымæты мæ стух! 
Дæ хъал. дæттæ, хæлбурцъгæнгæ, фæуайынц, 
Дæ хæхты сæрмæ цæргæстæ тæхынц, 
Дæ иæзытæ - нæ чызджытау гуырвидауц, 
Ам кафгæгзаргæ суадæттæ цæуыиц. 
Мæиæн мæ зæрдæ байдзаг вæййы цииæй, 
Куы фæкафынц нæ "Хонгæ кафт", нæ "Симд", 
Сæгуытты дзуг æртымбыл цыма фæзмæ, 
Цьтма сын фæз сæхи ’вдисæи ысси. 
Зæрватыччытау чызджытæ ыстæхынц, 
Нæ Иры къуымты ахстæттæ кæнынц, 
Ам сабитæ - нæ сонт сæрмæттæ, скифтæ 
Сæ мидбылхудтæй циндзинад хæссынц. 
Æхсæрдзæнтау ам фыййæуттæ фæзарынц, 
Зæгъут-ма мын, хуыздæр бæстæ кæм и? 
Ам хуры фырттæ хъахъхъæнынц сæ уæзæг, 
Цы диссаг дæ, мæ зæрдæйыйас Ир! 
26 

ИРОН КÆЙ ДÆН, 
ЦÆМÆН МÆ МАРЫНЦ УЫЙ ТЫХХÆЙ?! 
Мæ бои нæу дзурын, фæлæ йæ зæгъдзынæн: 
Мæ дзурæнтæ - уæззау мастæй æхгæд. 
0 цардхалджытæ! Нал æфсæдут тугæй?! 
Уæ зонд æрцахсут, фаг уын у, æгъгъæд! 
Нæ соит лæппуты федтон æз фыр тыхстæй... 
"Ныццагътой нæ" - лæнклæнкгæнгæ дзырдтой. 
Уым, Присы къуылдым, хотыхджынæй байдзаг... 
Æмæ æххуыс нæ адæмæй куырдтой. 
Ирон Хуыцау, фæуынгæджы сты адæм, 
Куыд бахизæм нæ саг хъæбулты цард? 
Æнæмсæр тохы лæппутæ цы кæной? - 
Æвзиды сæм чъылдымæрдыгæй кард. 
Ирон кæй дæн, цæмæн мæ марынц уымæн? 
Кæдæм лидзон мæ фыдæлты зæххæй? 
Æз цардтæн æмæ амæлдзынæн Иры, - 
Лæгæй-лæгмæ нæ рамбулæнт тыхæй. 
Мæ Ир цæгъды дзæнгæрджытæ йæ удæй, 
Хуыссын кæнынц ирон уæзгуыты арт. 
Фæдис! Фæдис! Куыннæ мæ хъусы исчи, 
Джебогътыл исыиц сонт хъæбулты цард!.. 
27 

ИРОН ФÆНДЫР, 
МА ФÆТÆРС, ÆРЦÆГЬД! 
Мæ Ирыстои, ды ме стыр уарзт, мæ рис дæ, 
Дæ цардамондæн ратдзынæн мæ уд. 
Мæлынæн мах нæ хъæуы конституци, 
Уæ гæрæхтæй нын реквием цæгъдут? 
Зæрдæрыст дæн, нæ мæ хауы цæссыг дæр, 
Мæ риу фæтоны адæмы мæстæй. 
Æнæ аххосæй аххосджын цы фестæм? 
Нæ хъæбултæ цæмæн хуыссынц цæфтæй? 
Æрбарвыстат æххуырст лæгмартæ Ирмæ, 
Нæ хæдзæрттæй нæ урс хъæдтæм тæрынц. 
Нæ фæндæгтæ нын сæхгæдтой мæлæтæй, 
Нæ Иры къуымтæй сабитæ кæуынц. 
Бæгънæджытæй нæ ихдонмæ скъæрут, 
Нæ хъæлæсты нын хотыхтæ тъыссут. 
Цæсгомпырхытæй, уонгцухтæй нæ уадзут... 
Ныр бамбæрстам, цы хуызы ныл "тыхсут". 
Фæкæлы туг нæ хъæлæсæй уæ надæй, 
Зынг арты нæ ысфизонæг кæнут; 
Нацисттæ кодтой ахæм митæ ’рмæстдæр - 
Нæ бынсæфтмæ нын, цингæнгæ, бæллут! 
Тæппудтæ ие стæм, зонут æй фыдæлтæй, 
Хъайтартæ стæм дунейы цæсты мах. 
28 

Ныууадзут нæ! Нæ фæнды мах уæ марын, 
Уæ намысæн цæуылнæ кæнут аргь? 
Мах адæм ыстæм, адæм ыстæм, адæм! 
Нæхи зæххыл нын банызтат нæ туг. 
Хуыцау уын нæй, Чырыстийæ нæ тæрсут, 
Иæ рæстдзинад нын базондзæнис дуг. 
Нæ разы стут тæригъæдджын, мæнгæрдтæ. 
Ирыстоны ~ уæ худинаджы фæд. 
Мæ рыст адæм фæци уынгæджы, сайраг... 
Ирон фæндыр, ды ма фæтæрс, æрцæгъд! 
29 

ИУДÆТÆ, 
ÆРКÆНÆД УЫЛ НÆ БОН! 
Ирон адæймаг никуы уыд уæйгæнæг, 
Йæ комы дардта иу æвзаг æрмæст, 
Хуыцау ын радта иу цæсгом сыгъдæгæй, 
Уыд кад æмæ лæджыхъæдæй æххæст! 
Ирыстои ныр уынгæг бонтæ куы ’взары, 
Зæрдæрыстæй куы додой кæны, уæд 
Уæйгæнджытæ сæ адæмыл ысрæйдтой, 
Æлгьаг гадздзатау, калынц ныл сæ сæт. 
Куыд æнхъæлут? Ирыстон фесæфт, нал и? 
Куыд æнхъæлут? Сылбындар фестæм мах? 
Нæ зæгъут раст, сæрæгас у Ирыстон, 
Бæрион хъуыддæгты Ир нæ кæны тагъд. 
Уæй иæ кæнут чи ’хцайыл, чи бынатыл, 
Фæрсырдыгæй, абырджытау, кæсут. 
Уæ хæдзæртты, зыдгуыбын сырдтау, бадут 
Æмæ цæсТхМæ уæ зæрдæтæй хъæрзут. 
Кæйдæр зæвæттæ райдыдтат ысдæрыи, 
Кæйдæр уæлдæйттæй баййæфтат уæ фаг. 
Кæй къабаты бын агурут æмбæхсæн? 
Кæй фæрныг къумтæм сарæзтат фæндаг! 
Уæхи ирæттæ мауал хонут, мауал! 
Уæ хъæбултæн уæ фыдракæнд зæгъут. 
30 

"Æрдуйы хид" уæ зындоны ныппардзæн, 
Уæлæуыл та нæ тæригъæд хæссут. 
Нæ уæм ратдзæн ирон сылгоймаг нуазæн, 
Æдæрсгæйæ нæ ракафдзыстут "Симд". 
Нæ зоидзыстут Ирыстонæи йæ рæвдыд, 
Нæ уадздзыстут йæ цины куывдты сидт. 
Цы уæ ’лгьитон? - Æз уын кæнып тæригъæд, 
Иудæтæ! Æркæнæд уыл нæ бон. 
Уæ ном у ницы, ницæйаг уæ мыггаг, 
Ыстыр Хуьщау уын рахæссæд тæрхон. 
31 

РЕКВИЕМ 
Цæгъдынц фæдис дзæнгæрджытæ нæ Иры, 
Цæгъдынц - сæрибар кæнæ та мæлæт! 
Дыууæ хатты нæ райгуырдзæн Ирыстон, 
Дыууæ хатты нæ фесæфдзæн йæ фæд. 
Нæ рухс зæрæдтæ ацыдысты Ирæй, 
Нæ соцт хъæбултыл нал ыскæсдзæн хур. 
Йæ зæрдæйыл Ирыстон саутæ скодта, 
Нæй, нал кæнынц йæ цæстысыгтæ сур. 
Нæ уæлмæрдтæн æрæхгæдтой сæ фæндаг, 
Нæ мæрдтæй дæр йæ маст исы ызнаг, 
Æхсы иæ, мары, нал æфсæды тугæй, 
Фæнды йæ тыиг, куы аскъуыид нæ таг. 
О стыр Хуыцау, кæм бамбæхстæ, цы фæдæ? 
О, фехьус нын нæ судзгæ маст, нæ рыст. 
Ирон фыдæн йæ куывдмæ кæд иæ хъусыс, - 
Дæу баййафдзæн ирон мады æлгъыст. 
Нæ адæмимæ мачи дзурæд кардæй, 
Чысыл ыстæм, фæлæ нæ зонæм тас. 
Ирон лæгæн йæ кад, йæ фарн сæйраг у, 
Йæ тохы сæр йæ зæххимæ у баст. 
Ариаг туг нæ дадзинты ызмæлы, 
Нæ бæллиц у сæрибарæй цæрын, 
32 

Мах удгасæй нæ баныгæндзæн ничи, - 
Ирон лæг зоны кадимæ мæлын. 
Нæ зынгхуыстытæ, Иры сахъ хъайтартæ, 
Уæ кадæн нæй мыггагмæ дæр мæлæт. 
Уæ тохы зарæг сисдзæни Ирыстон, - 
Уæ рухс нæмттæ æнус-бонтæм цæрæнт! 
2 Фæззыгон нуазæи 33 

* * * 
Ирон Хуыцау, зæрдæрисгæйæ кувæм, 
Мах иууылдæр дæ хъæбултæ ыстæм, 
Сабырад, амонд, уарзондзинад курæм, 
Чырыстийау кæдмæ хъæрзæм рыстæй. 
Нæ тар арвыл æнустæм хур ыскæсæд, 
Ирон фæндырæн айхъуысæд йæ цагъд. 
Мах адæмты нæртон симдмæ æрхонæм, 
Зæххыл куыд нал уа хъаугъатæ ’мæ загъд. 
Уæлахиз уæд ирон хъæбатыр адæм, 
Уæлахиз уæд ирон æвзаг, нæ зæхх. 
Уæлахиз уæд нæ хуры фыртты авдæн, 
Уæлахиз уæд нæ кæрдзын æмæ цæхх. 
34 

КУЫД УЫНГÆДЖЫ СТУТ, 
ИРЫ АДÆМ 
Мæ зæрдæ афтæ ’нкъард у, афтæ, 
Æмæ йын нæй зæгъæн дæр. 
Æппын æм рухсы цъыртт нæ кæсы, 
Нындзыг ысты мæ фæндтæ. 
Кæд ма агурдзæн зæрдæ худын, 
Кæд ма агурдзæн зарæг? 
Æрмæстдæр туг æмæ цæссыгтæ, 
Æрмæстдæр хъусын хъарæг. 
Цыма ныллæууыд царды сахат 
Æмæ йæ нæй ифтындзæг. 
Куыд уынгæджы стут, Иры адæм, 
Мæ хъуырмæ ссыд кæуындзæг. 
35 

ХЪЫЗЫ ÆДДЕЙЫ... 
Хъызы æддейы, афтæ тынг хъызы, 
Æмæ æфтауы адæймагыл тас. 
Кæцæйдæр хъуысы иунæг куыдзы ниуд, 
Нæ нæм ис рухс, нæдæр нæм судзы газ. 
Цыма нæ горæт ахсæв у æдзард, 
У саудалынг блокадæйæн йæ цæст. 
Нæ хæдзæртты æндæргтау бадæм мах, 
Гæзæмæ рухс нын митæй сты æрмæст. 
Фыдгул та нын цыдæр цæттæ кæны, 
Нæ кæны, нæ, йæ фыдмитыл фæсмон, 
Нæ лæппуты нæ басæтдзæнис уый, 
Нæма зыны нæ тугкалдæн кæрон... 
Куы нæ фенис ныртæккæ, Ленинград, 
Кæддæр дæ мардта немыцаг фашизм. 
Ныр абон мах дæ уавæры ыстæм, 
Æргæвды нæ Гуырдзыстоны нацизм. 
36 

ИРОН АДÆМ ЫССЫГЪДЫСТЫ ЦЫРАГЪАУ 
Ирон адæм ыссыгъдысты цырагъау, 
Дзæнгæрæгау ирон фæидыр цæгъды. 
Нæ сыхæгты - гуырдзиаг кстремистты - 
Нæ Ирыстоны фесафын фæнды. 
Сæ алы дзырд дæр хин æмæ мæнгард у, 
Сæ алы хъуыддаг - худинаггæнæг, 
Æфсарм нæ зонынц, бахордтой сæ намыс, 
Сæ фыдмитæм нæ фæлæудзæн хæрæг. 
Куы ракæсис, Сослан Цæразон, абон, 
Дæ уарзт Тамармæ баныгæнис уæд, 
Цæрæнбонты цы Гуырдзыстоныл тадтæ, 
Фæнды уый хинæй басудзын нæ фæд. 
Фæлæ нырма сæрæгас у Ирыстон, 
Рæстдзинады йæ тых, йæ хъару ис, 
Цæрæнбонты нæ тæригъæд фæхæссæнт, - 
Бæсты фарн сын нæ ныббардзæн нæ рис. 
37 

ИР, ДÆ БАРДЖЫН НЫХАС ЗÆГЬ! 
Фыны дæн йе хъалы дæн, - нæ зонын... 
Згьудеры та мин цырагъы ссыгъд... 
Тохы хъæрмæ райхъал ысты мæрдтæ, 
Хъуысы мæм сæ утæхсæны дзырд: 
"Мæрдты фарнæй чи кæны хынджылæг, 
Чи нæ мары дыккаг хатт, зæгъæд? 
Чи нын халы не ’нусон цыртытæ, 
Махау уый дæр баййафа мæлæт. 
Джауыртæ, æрцыдыстут та Ирмæ 
Æмæ тугæй нал зонут æфсис, 
Рох нæ не сты ыссæдзæм фыдазтæ, 
Абон дæр уыраугæ у нæ рис. 
Стыдтой мæрдтæ иигæнты къæйдуртæ, 
Сау сыджыт сæ тæригъæд хæссы, 
Къуылдымтыл ыслæууыдысты къордтæй, 
Æмæ нæм фæдисонтау кæсынц. 
Чи загъта, æмæ æдых у мард лæг? 
Бафтаудзыстæм не знагыл нæ зин... 
Иры фырттæ, уемæ сты нæ удтæ, 
Ирæн ничи амардзæн йæ цин!" 
Иумæ стæм мах, удæгæстæ, мæрдтæ. 
Размæ, Ир, дæ барджын ныхас зæгъ. 
Мæрдтæ сын нæ ратдзысты сæ уæлмæрд, 
Удгæстæ нæ ратдзысты сæ зæхх. 
38 

ЙÆ МÆЛÆТЫ БОН 
АЛЧИДÆР КУЫ ЗОНИД... 
Йæ мæлæты бон алчидæр куы зонид, - 
Цымæ фæивид адæймаджы зонд? 
Хæлæф кæнид, ныр куыд фæкæны, афтæ, 
Æви фæсæттид иу чысыл йæ сонт? 
Йæ мæлæты бон алчидæр куы зонид, 
Уæддæр ма давид адæмы фæллой? 
Стигъид, саид, гъе ныр куыд у, афтæ, 
Æви нæ уаид ахæмтæн сæ кой? 
Йæ мæлæты бон алчидæр куы зонид, 
Цыма фæивид адæймаджы уарзт? 
Æви хæтиккой бирæтæ, куыд гъе ныр? 
Уырны мæ, уæд зæххыл нæ уаид маст. 
Йæ мæлæты бон алчидæр куы зонид, 
Уæддæр лæгæн мах не скæниккам аргъ? 
Хæриккой ма сæ кæрæдзийы адæм, 
Йе скæниккам хæлардзинады арт? 
Йæ мæлæты бон алчидæр куы зонид, 
Уæддæр тæрсиккам - райдайдзæн та хæст? 
Æви нæ кой дæр нал уыдаид абон. 
Йе уаиккам кæрæдзи хурæй ’фсæст? 
Куы нæ зонид йæ мæлæты бон алчи... 
Мæн ацы фарст ныр бадомдта бынтои. 
Æз зонын уый: мæлæты фос у алчи, 
Уæд ма цæй тыххæй агурæм зындон? 
Нæ зæрдыл хорз куы дариккам, дунейыл 
Фысымтæ нæ, мах уазджытæ ыстæм, 
Уæд уадзиккам, нæртон уазæгау, царды 
Нæ фарны фæд, сызгъæринау, фыстæй. 
39 

ÆППÆТÆЙ ЗЫНАРГЬДÆР 
Мæ нæртон Ир, адджын мын дæ, зынаргъ дæ! 
Æз бонæй-бонмæ хатын уый фылдæр. 
Мæ риуы дæ æдзух хæссын, зæрдæйау, 
Куы фæриссай - фæрисдзынæн æз дæр... 
Куыд рæсугъд дæ, куыд сæрыстыр, куыд рæдау! 
Мæ зарæгæн нæ хæхбæстæ хъырны. 
Æнæном дæн, æнæмыггаг æнæ дæу, 
Дæ къæбицы мæ удвæллой зыны... 
Ды дæ мæнæн æппæтæй дæр зынаргъдæр, 
Дæуæн кувын, дæуыл у, Ир, мæ дзырд. 
Нæ арæхсын, куыд райхалон мæ зæрдæ? 
Ды дæ мæнæн рæсугъддзинады цырт! 
40 

ИРОНЧЫЗГДÆН 
Мæ Ирыстон, фыдыуæзæг, 
Мæ сæр хæссын бæрзонд... 
Æз райгуырдтæн Иры зæххыл, 
Дæ буц номæн - нывонд. 
Æз курæг дæн: мæ райгуырдыл 
Ды ма фæкæн фæсмон. 
Кæд дын чызгæн нæ басгуыхои, 
Уæддæр дæу дæн, мæ бон!.. 
Мæ хуыцау дæ, мæ хъахъхъæнæг, 
Æз цасфæнды цæрон, - 
Цырагъау дыл æз тайдзынæн, 
Ирон чызг дæн, ирон!.. 
41 

ЦАРД У ЗЫНДОН 
Нæ горæт Цхинвал у ныртæккæ уæлмæрдау, 
Лæууынц ам цыртытау нæ хæдзæрттæ раст. 
Ныгæнæм нæ къæсæртыл судзгæ зынгхуыстты, 
Мæлæтæй дæр нал тæрсæм, нал зонæм тас. 
Æнæ дон, æнæ рухсæй, уазал, ыстонгæй, 
Ныллæууыд зæрдæйау нæ горæты цард. 
Æрмæстдæр ма фехъусæм бонæй, æхсæвæй: 
"Фæцæф и, уым басыгътой, уый та фæмард". 
Æнахъом сывæллæттæн нал ис æхсыр дæр, 
Нæ къæхты бын адæргæй банкъуысы зæхх. 
Фæнды сæ, нæ хъуырыл æрбалхъивой бæндæн, 
Кæимæ дих кодтам нæ кæрдзын, нæ цæхх?! 
Фыдызнæгтæ сбастой зæронд усы къухтæ, 
Тæригъæд нæ зыдтой, нæ сæм уыд æфсарм. 
Йæ дзыхæй йын стыдтой йæ зæрин дæндæгтæ, 
Сызгъæринæй не ’фсæст æрбабырæг калм. 
Фынддæсаздзыд лæппуйы амардтой дысон: 
"^Фæмæлын, гыцци!" - йын нæ бантыст зæгъын. 
Йæ риуæй йын систой гуырдзиаг нæмгуытæ, - 
Йæ разæй нæ бантыст йæ фыдæн мæлын. 
Нæ дины чиныджы ис ахæм ныхæстæ: 
"Ыскæндзæнис адæмтыл ахæм фыдбон, 
Нæ удыгас мардмæ кæндзæни тæхуды". 
Æрлæууыд ныр уыцы дуг - цард у зындон. 
42 

ЗЫНГХУЫСТЫ .БÆЛЛИЦ 
Тæхуды, фест Ирыстоны, лæппутæ, 
Йæ суадæттæй ма иу хатт баназ дон! 
Тæхуды, ныр нæ хъæуы фосы дзугтæи 
Фыййауæй арвит, заргæйæ, дæ бон! 
Тæхуды, ныр нæ къæсы дуарæй бахиз, 
Дæ гыццийæн адджын пъатæ ныккæи! 
Нæртон лæгау дæ хъама ’рсадз дæ фарсыл, 
Дæ къах-къухтыл зæрдиаг кафт æркæн! 
Æз радтои дзырд: æрыздæхдзынæн Ирмæ, - 
Ызнаджы нæмыг басаста мæ ард. 
Æрдæгкондæй мæ хъуыддæгтæ ныууагътон, 
Гъей, гъей-джиди, куыд цыбыр уыд мæ цард! 
Мæ хæдонæн йæ риуы дзыппы баззад, 
Мæ иунæг хур - рæсугъд чызгæн йæ къам. 
Фæкодтон æй, лæппутæ, æз фыдæнхъæл, 
Йæ рухс æнгасы цас уыдис æфсарм! 
Зæринæйæн-иу уардитæ æртонут, 
Мæ бæсты дæр уый а бæсты цæрæд. 
Цæссыг дæр-иу дзы ма ’рхауæд мæ номыл, 
Мæнæй хуыздæр лæппу йæ хай фæуæд. 
О ме ’мбæстæгтæ, курын уæ зæрдæйæ, 
Мæ мæгуыр мадыл атыхсут фæлмæн. 
Йæ сæрæй йын йæ сау кæлмæрзæн сисут, - 
Æниу уæддæр нæ ферох кæндзæн мæн. 
Мæ Ирыстон, зæгъын дын: "Хорзæй баззай", 
Мæ фæндиаг æнусбонты фæцæр. 
Дæ ном дзургæ мæрдты бæстæм фæцæуын, - 
Нывондæн дын æрхастон æз мæ сæр!.. 
43 

РÆСТДЗИНАД 
Рæстдзинад - мæ чызгæн йæ сыгъдæг цæстытæ, 
Рæстдзинад - зын хæсты мæ фыды мæлæт, 
Рæстдзинад - мæ мадæн йæ дудгæ цæссыгтæ, 
Рæстдзинад - мæ адæмы сомбоныл мæт! 
Мæ адæм у денджыз. Æз денджызæн - йе ’ртах, 
Ирыстон у зад хуым, æз - зад хуымы ’фсир, 
Æз адæмы мастæй дæн, адæмы рыстæй, 
Мæ катайаг уымæн - æппынæдзух Ир. 
Рæстдзинад, рæстдзинад, рæстдзинад, рæстдзинад! 
Дæ гилдзытæй рауадз фыдгæнджытыл зæй. 
Нæ мæсыджы дуртæ нын сусæгæй давынц, 
Æмæ ныл кæд æркæлдзæн, уый бæрæг нæй. 
Кæдæмфæнды ма бацу: "Чи дæ?" нæ фæрсынц, 
Фæкæнынц дæ къухмæ мæгуыргуры каст. 
Сæ ахуыр нæ халынц, закъонæй нæ тæрсынц, 
Мæгуырæн йæ фæндæгтæ алырдæм - баст. 
Нæ ахуыргонд фырттæ фæсвæдты дзыназынц, 
Æнæбар кæвдæсардау ’рвитынц сæ цард. 
"Ныфсы дзырдты" фæстæ рыстзæрдæйæ сыстынц, 
Куыстагур фæцæуынц Ирыстонæй дард. 
Пысырайаухудздзынæн, фатау ныхсдзынæн, 
Дыдынау цæвдзынæн, кæдмæ уа мæ бон. 
Æз зонын, рæстдзинад у цардæн йæ бындур. 
Хæсдзынæн мæнгæрдтæн мæ карздæр тæрхон. 
44 

МÆН ИРЫ ХУЫЦАУ 
СФÆЛДЫСТА ЦÆРЫНÆН 
Мæн Иры Хуыцау сфæлдыста цæрынæн, 
Рæсугъддæр Ирæй а дунейыл нæй. 
Мæ хæлæрттæ, Ирыстон у мæ зарæг, 
Йæ фæрцы лæууын фидарæй, фæрнæй. 
Мыды чыргъæдау у мæнæн Ирыстон, 
Фæтæхын æм мыдыбындзау æдзух. 
Цы мæм ис хорзæй - раттын æй хæларæй, 
Нæ баззайын йæхи рæвдыдæй цух. 
Фæнды мæ тынг мæ Иры къуымты ’рзилын. 
Хъæуæй хъæумæ, хæдзар-хæдзар цæуин. 
Мæ зæрдæ уын æз байуарин кæрдихгай, 
Чызджы лæггад мæ адæмæи кæнин. 
Мæ Ирыстон, фыдыуæзæг, мæ адæм, 
Хæрз чысыл дæ, фæлæ мын дæ хъæддых. 
Тæхудиаг, дæуæн лæггадæй бафсæд. 
Дæуыл заргæйæ, сфидиуæд мæ тых. 
45 

ДЗУАПП МÆ ЧЫЗГ АЛЕНÆЙÆН 
Йе ’рбахостæй базыдтон - мæ чызг у: 
"Дæумæ кæсын æнæрхъæцæй, кæм дæ? - 
Æрбахызти æнкъард æмæ хуыздзыдæй: 
Мæ зæрдиаг, кæд мын рынчын фæдæ?" 
Мæ удлæууæн йæ цæссыгтæ ныккалдта, 
Ысдзырдта мæм йæ иу æмбалы ном: 
"Нæ йæ хъæуын, хæларæн ын нæ бæззын, - 
Мæгуыр дæн æз, - нæ йын ратдзынæн ком"... 
"Дæ "хæларæн"-иу зæгъ, хъæбул, мæ номæй, 
Йæ фыд кæй давы, уымæн у хъæздыг. 
Дæ мад - рæстаг, цæры æрмæст йæ мыздæй, 
Сæрыстыр у кæддæриддæр, мæ чызг!" 
Нæхи Къоста куыннæ уыдис мæгуыр дæр, 
Фæлæ йæ абон чи хоны гæвзыкк?! 
Уый амарди, цæмæй цæра æнустæм, 
Йæ уд æмæ йæ курдиатæй - хъæздыг". 
Фæхъыг кодта фыццаг хатт цард мæ чызджы, 
Æмæ уын дзурын ме стыр маст, мæ рис. 
Ныртæккæ йын мæ рæстдзинадыл дзурын, 
Кæмæндæр та фылдæр кæны йæ ис!.. 
"Мæхи гьщци, кæдмæ мæгуыр уыдзыстæм?" 
"Мæгуыр ыстæм?! - уый чи загъта, мæ чызг! 
Мæгуыр, мæ къона, чи фæдавы, уый у, 
Кæмæй фæдавынц, уый вæййы хъæздыг." 
46 

ДÆ УÆЗДАНДЗИНАД 
Дæ уæздандзинад! Ма тагъд кæн, фæлæуу-ма, 
Æмæ дæ зæрдæ батыхсæд чысыл. 
Нæ ирон цард тыхулæфты куы бафтыд, 
Фыдæлты фарнау нал цæуы нывыл. 
Дæ уарзондзинад! Байхъус-ма дæ Ир^мæ, 
Ирон æвзагæн нал тæхы йæ фат. , 
Кæцæйдæрты ма райхъуысы йæ хъарæг, 
Æрдуйы хидыл сауыгътам йæ цард. 
Мыййаг ын кæд цæрдудæй загътам: "Рухсаг". 
Кæд афтæ нæу - цæмæн лæууы фæсфæд: 
Цæмæн цæгъдæм кæйдæр фæндырыл рагæй, 
Нæхи фæндыр дзæгъæл куы баззад, уæд? 
Кæрæдзийыл нæ тыхсæм ’мæ нæ риссæм, 
Куыд амайдзыстæм афтæмæй мæсыг? 
Æнæ уарзтæй мах дуджы дымгæ сафдзæн, 
Æмæ ныл ничи ’рыппардзæн цæссыг. 
Тæрсын, тæрсын мæ адæмæн адзалæй, 
Бæргæ куы цæгъдин дзæгъæлы сæнттæ. 
Æви нæ иу дæр нал бæззы фыййауæн, 
Æви нæм нал ис иугæнæг зæрдæ? 
47 

НЫВОНД У ИРÆН МÆ ЦАРД 
Кæд зарон - ирон къæсы авдæны зарæг, 
Цæгъдон кæд - нæ Иры фæндырыл æрмæст, 
Кæд худон - мæ Ирæн йæ зæрдæйы цинæй, 
Кæд уарзон, уæд Иры цæхæрцæст - мæ мæт. 
Кæуон кæд,^ мæ Ирæн йæ зынгхуыст хъæбултыл, 
Кæд нуазон, - нæртон хъæдын кæхцæй æрмæст, 
Кæд рафтауон дидинæг - Иры къæдзæхтыл, 
Фæнды мæ, уон адæмы хурæй æфсæст. 
Кæд сæлон - нæ Иры бæрзонддæр цъитийыл, 
Кæд судзон, уæд Иры цырæгътыл æрмæст, 
Тæхон кæд, Ирыстон, - дæ цъæх арв мæ денджыз, 
Кæд риссон ~ Иронау мæ хъарæг, мæ мæт. 
Мæлон кæд - Ирыстоны сыджыт - мæ ингæн, 
Цæрон кæд - Ирыстон мæ Хуыцау, мæ уарзт, 
Цы кæнон, о, афтæ у ме сконд, мæ зæрдæ, 
Цы кæнон, нывонд у мæ Ирæн мæ цард. 
48 

ДЗУРУТ ИРОНАУ 
Ирон æвзаг - нæ фæндыр æмæ кард, 
Нæ хох-быдыр æмæ нæ уæзæг, 
Ирон адæмæн се стыр фарн, сæ ард, 
Йæ къонайæн йæ зынг, йæ фæздæг... 
Ирон æвзаг - хæдзарон дзулы тæф, 
Къуыбыры цин, хуымоны зарæг: 
Нæ хъæбултæи - сæ тугдадзины цæф, 
Фæдис заманы - уартриу барæг. 
Мæ зæрдæ къултыл бахойы йæхи, - 
Ирон лæг нал дзуры иронау. 
Æндæр æвзæгтæй буц кæнæм нæхи. 
Ирон та абухгæ у, донау... 
Куы нæ зара йæ рæзгæ хурæн мад 
Иронау "а-ло-ло, цы-цы-тæ". 
Ирон лæппу куы нæ зæгъа: "мæ уарзт", 
Уæд дарæм не ’взагмæ æрцытæ... 
Æви та уый дæр модæйыл у баст, 
Кæй ивæм "Хонгæ кафт" "Чарльстоныл"?.. 
Сæ лæвар Нартæн - хъисфæндыр фæсаст - 
Уæвгæ, цы фæндыр уыд, мæ боныл!.. 
Фæлварæнтæн куы разынæм лæмæгъ, 
Уæд махæн уый уыдзæн ирони. 
49 

Цæмæй нæ фæндаг уа уæрæх, - 
Мах дзурын хъæуы хорз иронау... 
"Ирон фæндыр"-æн хъуамæ уа кæсæг, 
Нæ хæхты зæла Иры зарæг. 
"Кæмæй дæ, чи дæ?" - нал уыдзæн фæрсæг, 
Уæд уый уыдзæн æнусон хъарæг... 
Уæд баззайдзысты уæлмæрдтæ дзæгъæл, 
Нæ уаз симды нæ уыдзæн кафæг. 
Ирон нуазæны фарнхæссæг цæхæр 
Уæд нал хæсдзæни махæн арфæ... 
Ирон ныхас - нæ зæрдæйæн йæ таг, 
Æрвнæрæгау кæнынц дæ дзырдтæ! 
Хъуыды кæныс: Ацæмæзы æвзаг 
Æмбæрстой дæттæ æмæ сырдтæ?.. 
Мæ зæрдæ къултыл бахойы йæхи, - 
Ирон лæг иал дзуры иронау?.. 
Æндæр æвзæгтæй буц кæнæм нæхи, 
Ирон та абухы æрсдонау!.. 
50 

ФÆЗЗЫГОН УАРЗТ 
Фæззыгон уарзт, кæцæй фæзындтæ гъомæ? 
Фæзыны афтæ мигъты ’хсæнæй хур. 
Æрбахастай сыгъзæрин тынтæ демæ, 
Кæнын дæ рухсæй æз тыбар-тыбур. 
Гормон фæуай, зæгъ-ма, кæм уыдтæ раздæр, 
Афтид уд мын куы бадомдта мæ бон? 
Мæ зæрдæ мард уыд, хъуыдытæ æнæ тых, 
Мæ цард уыди тæфæбон ’мæ фыдбон. 
Дæ уарзтæй мæ бæрзонд уæларвмæ систай, 
Цыма æз зæд дæн, нал дæн æз зæххон. 
Æз бузныг дæн дæуæй æмæ хъысмæтæй, - 
Æргомæй дын мæ хъуыдытæ зæгъон. 
Мæ цард фæивта, айрох ысты зынтæ, 
Дæ уарзтæй батад зæрдæйæн йæ маст. 
Ызнон дæр ма нæ урæдтон мæ цæссыг, 
Ныр абон худын, тавы мæ дæ уарзт. 
Фæззыгон уарзт, сыгъзæрин уарзт, фæстаг уарзт, 
Дæ цинæй схæцыд зæрдæйæн йæ арт. 
Рæсугъд æмæ бæркадджын дæ ды цардау, 
Дæуæй фидауы адæймаджы цард! 
51 

ÆНХЪÆЛМÆ ДÆМ КÆСЫН 
Мæ зоидджын фыд, мæ хæрзконд фыд, мæ зынаргь, 
Дæ хуыз дæр дын куынæ хъуыды кæнын. 
Цæмæн дæ мысын, агурын æдзух дæр, 
Æнæ дæу мын цæмæн у зын цæрын? 
Фыдхæст мыи уас мæ тæригъæд фæхæссæд, 
Ныууагъта мæ дæ бирæ хæрзтæй цух. 
Мæ фыд, æнæ дæу а зæххыл æфхæрд дæн, 
Мæ хъуыдытæ дæумæ тырнынц æдзух. 
Куыд мæ хъуыдысты де стыр уарзт, дæ узæлд, 
Фыды уарзтæй æндæр фарн ис уæддæр. 
Уæд та дæ æз куы фехъуыстаин иу хатт: 
"Мæ чызг, цы кæныс, радзур-ма, куыд дæ?" 
Мæ зынаргъ фыд, куы уаис ды мæ фарсмæ, 
Уæд а зæххыл ныфсджындæрæй цæрии. 
Ды райхалис мæ тухиты къуыбылой, 
Æмæ мæ маст æнцондæрæй хæссин. 
Дæ удимæ цыдæр тыхтæй æз баст дæн, 
Æмæ дæн бузныг уыцы тыхæй æз. 
Зæгъ-ма, мæ фыд, мæ бастдзинад дæуимæ 
Куыд нæ рог кæны зæрдæйæн йæ уæз? 
Æз дæ фæмысын цины дæр, хъыджы дæр, 
Дæумæ мæ уарзт мæ зæрдæйы хæссын. 
Уæддæр дæумæ кæсдзынæн æз æнхъæлмæ, 
Мæ зондджын фыд, мæ зынаргъ фыд, мæ зын. 
52 

МАЛУСÆГ ÆМÆ ГÆЛÆБУ 
Рæсугъд малусæг къутæрты бын царди, 
Æмæ йæм иу бон гæлæбу æртахт. 
Фæзоигæ сты, сабыргай уарзт дæр райгуырд, 
Нæ уыди се ’хсæн иунæг хатт дæр загъд: 
"Куыд амондджын дæн, уарзтыбардуаг, бузныг! - 
Куывта хъысмæтæн малусæг æдзух. - 
Йæ сæрвæлтау æз ратдзынæн мæ цард дæр, 
Æрмæст йæ уарзтæй макуы фæуон цух". 
Фæлæ дын иу бон гæлæбу æрбайсæфт, 
Нæ малусæг куыннæ кодта æикъард. 
Æнхъæлмæ каст - кæд фæзындзæн йæ уарзон, 
Нæ йыи ад кодта ’нæ гæлæбу цард: 
"Æвæццæгæн та ацыди цыуаны, 
Фынæйæ мæ цæмæн ныууагъта уæд? 
Æз æй фæкæнын алы хатт фæндараст... 
Æрыздæхдзæн, дзæгъæлы кæнын мæт". 
Фæлæ кæм хъуыста малусæгмæ зæрдæ, 
Куыдта, цыма йыл стыр зиан æрцыд: 
"Кæм дæ, мæ дуне, асæрф мын мæ цæссыг!" 
Цыдысты бонтæ, гæлæбу нæ зынд. 
Уæд гæлæбу рæсугъд галуанмæ батахт, 
Æмæ йæ дисæн нал уыди кæрон. 
53 

Цы федта уым - нæ ферох уыдзæн, никуы, 
Йæ фæллад фесæфт, балвæста йæ рон. 
Уым царди хъæлдзæг даргъкъахджын, сырх уарди, 
Йæ дидинтæй æнахуыр тæф цыди. 
Нæ гæлæбу бынтон сырра йæ уындæй, 
Ыскатай ис, йæ алыварс зылди. 
Йæхимæ йæ æввахс нæ уагъта уарди, 
Йæ сындзытæй йæ надта ’мæ тыдта: 
"Куыд мæм уæндыс, мæ русæй айс дæ базыр, 
Мæ уарзт кæй хъæуы?!" - худгæйæ дзырдта. 
Йæ хъæлæсæй дын сау дынджыр бындз ратахт, 
Гуыз-гуызгæнгæ йыл фехста бындз йæ фат, 
Фæнадта йæ, йæ тугтæ йæн фæкалдта... 
Ыстæй йæ цуры уардийæн æрбадт. 
Нæ гæлæбуйæн дардмæ хъуыст йæ хъæрзын, 
Йæ базыртæ æрцыдысты æфхæрд. 
Йæ фазыл ма æддæмæ, кæртмæ, ралæст: 
"Кæм дæ, кæм дæ, мæ малусæг, мæ зæд..." 
Рæсугъд малусæг бахус и фырмæтæй 
Æмæ æдыхæй сау зæххыл æрхауд. 
Йæ сыфтæрæй æрæхгæдта йæ цæсгом. 
Дæттæй, мæ бон, цы ’вгъау уыди, цы ’вгъау. 
54 

* * * 
Рæсугъд сырх дидинæгау рæзтæн, 
Фæлæ мæ ды нæ уыдтай. 
Цæмæй æз рафтауон сыфтæр - 
Мæныл ды дон нæ кодтай... 
Дæ къæхты бынмæ никуы кастæ, 
Æдзух уæлæрвты тахтæ. 
Дæу хуры чызг хъуыдис æмкъайæн, 
Ифтыгътай йæм дæ бæхтæ. 
Фæлæ дæ саргъ æрзылди бæхыл, 
Æмæ æрхаудтæ зæхмæ. 
Куы мæ федтай, уæд загътай: диссаг! 
Нæ мæ хъуыд арвмæ стæхын. 
Фæлæ фæсайды дæ, мæ хæлар, 
Дæ рухс фын дæ фæсайдта. 
Мæнæн æндæры баци м ’амонд, 
Æввахсмæ мæ ыссардта. 
Уæвгæ, куыд диссаг ыстæм, адæм, 
Дæрдты кæмдæрты зилæм. 
Нæ фарсмæ кæй вæййы нæ амонд, 
Цæмæндæр уый нæ уынæм. 
55 

ДÆ РАЗЫ ÆЗ НÆ СИСДЗЫНÆН МÆ ХУД 
Ныццæм ысты мæ дзуринæгтæ хъуыры, 
Куы нæ сæ зæгъон, атондзынæн уæд. 
Мæ царды фæндаг чи сныв кодта мастæй, 
Кæм агурон йæ нывгæнæджы фæд? 
Зæгъ-ма мын, цард, ды иунæг хатт рæстдзинад, 
Цы дын кодтон, цæуыл мæм дæ мæсты? 
Æз сабыр æмæ коммæгæс куы уыдтæн, 
Уæд мын мæ уд цæмæн сыгътай уæхстыл? 
Мæн сабибонтæй райдыдтай æфхæрын, 
Уынгæджы уыди ме ’намонды сæр. 
Зæйау мыл ныр куы рацыдысты азтæ, 
Нæ мæ уадзыс æнæ мастæй уæддæр. 
Ды мын ыскодтай Мастимæ чындзæхсæв, 
Ыстыр Рис та мæ къухылхæцæг уыд. 
Æнкъардæй мын фæндырыл цагъта Катай, 
Мæ зæрдæйæн йæ ныфсы кæуын хъуыст. 
Æмæ куы хъавон а дуне ныууадзын, 
Дæ разы æз нæ сисдзынæн мæ худ. 
Æнæрæвдыдæй ахæсдзынæн зæрдæ, 
Æнæрæвдыдæй атæхдзæн мæ уд. 
56 

СÆНАМОНД. МÆ СÆР 
Фæивтон æз, мæхи хуызæн куы нал дæн, 
Мæ уæзбындзинад батади, æфсарм. 
Цыдæр рог митæ рахатын мæхимæ, - 
Цæмæн мæ хъуыди ахæм уарзты фарн?! 
Æрра уарзтæй фæхудинаг уыдзынæн, 
Мæ зæрдæйыл куы нал цæуы мæ бар! 
Ды уарзт нæ дæ, тæссаг низ дæ, фыдбылыз. 
О, хъизæмар! Фæлтау - мæ сабыр цард! 
Лæгъстæ кæнын, о уарзты бардуаг, курын, 
Ды сис мæ удæй ацы уарзты хин. 
Фæхæццæ дæн, æз чи уыдтæн, уый нал дæн, 
Кæм агурон, кæм ыссарон мæхи. 
Кæны мæ уд цъæхахст, фæдис фыр уарзтæй, 
Æддæмæ йын нæ уадзын æз йæ хъæр. 
О ме стыр уарзт, мæ удхæссæг дæ федтон, 
Кæй фесæфти дæ уылæнты мæ сæр. 
Мæ хæларæн йæ уарзтыл арæх худтæн, 
Кæугæйæ-иу куы дзырдта: "Æз мæлын". 
Куыд диссаг у: у худæджы хал хауаг. 
Æз нал зонын - мæлын æви цæрын. 
Куыд тæссаг дæ, куыд æгъатыр, куыд тыхджын, 
О уарзондзинад, хорз дæ, фæлæ ’взæр! 
Дæ риуы ды куы бавæрис мæ зæрдæ, 
Уæд бамбарис, куыд сынамонд мæ сæр. 
57 

ДЫГУРГОМ 
Маратæн 
Сæрзилæн рæсугъддзинад... цъитаджын хæхтæ... 
Сæ тыхæй мæ уæнгты дæр бауагътой тых. 
Сæрибардзинадæй, уæлахиздзинадæй, 
Сæрыстырдзинадæй сыл ничи фæтых. 
Цы уынынц мæ цæстытæ? - минхуыз дидинтæ, 
Сæ базыртæ тилынц... æз фыны нæ дæн... 
Цыдæртæ мын дзурынц, сæ сæртæй мын кувынц, 
Сæ диссаджы тæфæй фыдрасыг фæдæн. 
Чызгайы дзыккутау æхсæрдзæнтæ хъазынц, 
Мæ размæ, раст фатау, цъæх арвæй тæхынц, 
Мæ уæлæ сæ пырхæнтæ стъалытау худынц, 
Æмæ мын "Æгас цу!" - зæрдæйæ зæгъынц. 
Æхсæрдзæны доны мæ уд æз ныннадтон. 
Æхсæрдзæны донæн æз федтон йæ арт. 
Бæркадæн мæ зæрдæйæн радта йæ монæй, 
Лæварæн мæ зæрдæйæн радта йæ зард. 
Ам алы къахдзæфыл дæр абухынц суæрттæ, 
Цæдджинагау растдæр æхсидынц, фыцынц, 
Сæхимæ æлвЯсьшц, сæхимæ мæм сидынц, 
Нæртондæр æфсинау мын нуазæн дæттынц. 
Ыскæсут ма тагъддæр, ыскæсут уæлæмæ, 
Тыртынатæ сусæгæй махмæ кæсынц, 
58 

Цæстыфæныкъуылдмæ сæррæттытæ систой. 
Гæппытæй, æз тагъддæрæй ерыс кæнынц. 
Цы ма зæгъон мæргътæй, куы ныззарынц иумæ, 
Сæ мин-мин хъæлæстæй æз бандзыг вæййын. 
Сæууон хуры тын сын фæндырыл фæцæгъды, 
Æрфæнды мæ уды дæр семæ тæхын. 
Æз федтон нæртон хъæу, ам, хохы хъæбысы, 
Дзырдтой мын хъæубæстæ, кæй сын у дзыуар. 
Уый баззад фыдæлтæй - фыдæлты æрмдзæф у. 
Йæ ном, дам, у кадæг, фæзминаг йæ цард. 
Дыгурон лæппутæ - бæркадджын зæрдæтæ, 
Уæзбынтæ, сæрæнтæ - лæггадмæ цæттæ. 
Сымахыл мын зарыд æхсæрдзæн йæ зарæг, 
Уæ хорзы кой кодтой сæрыстыр хæхтæ. 
Æвæццæгæн, ардæм Хуыцау дæр æрцæуы, 
Алæмæты къуымы æрбады æнцад. 
Ам хæхтæ фæсурыиц лæджы уды сагъæс, 
Æмæ йæм æнцондæр фæкæсы йæ цард. 
Мæ къах мæ нæ хæссы дзæнæты бæстæйæ, 
Ис а къуымы стыр фарн, рæсугъддзинад, уарзт. 
Мæ удæн йæ иу хай нæ ракуымдта хæхтæй, 
Зæрдæйæ æрцыдтæн Дыгургоммæ баст. 
59 

МАХ ФЕСÆФТАМ ЦЫДÆР.... 
Мæнмæ ды арвау дард дæ, 
Кæд иумæ стæм, уæддæр. 
Ныр уал азы цæргæйæ, 
Мах фесæфтам цыдæр... 
Куы дæ бафæрсын исты, - 
Вæййы дæ дзуапп цыбыр. 
Фæзæгъыс: "о"-тæ, "нæ"-тæ, 
Гъе не скæныс сыбыртт. 
Æнафонмæ кæм вæййыс, 
Уый зоныс ’рмæстдæр ды. 
Куыд цæрæм дарддæр афтæ, 
Мæн базонын фæнды. 
Нæ сывæллæттæ - ме ’вджид, 
Фыды рæвдыдæй цух. 
Куыд дæ уарзынц, - куы зоныс, 
Дæ кой кæнынц æдзух. 
Æз цы фæразын уал аз, - 
Нæ бабыхсид æндæр. 
Æу демæ дæн, цæмæй уа, 
Нæ хъæбултæн хуыздæр. 
Мæхи кой ма цы кæнон, 
Дæн хъæбултæн нывонд. 
60 

Æхгæд у рагæй зæрдæ, 
Куыннæ схæццæ мæ зонд. 
Дæхи фысым нæ хатыс, 
Ды уазæгау цæрыс. 
Дæ уарзт æндæрæн раттыс, 
Дæ маст мæнмæ хæссыс. 
Мах бинонтыл нымайынц... 
Кæцæй зонынц нæ цард... 
Нæ мæ рацæудзæн туг дæр, 
Куы мæ ныццæвай кард. 
Цы бакæнон, куыд кæнон, 
Мæ сæр дзы фесафон?! 
Куыд растдæр у - нæ зонын, 
Быхсон æви цæрон? 
Дæ мастæй базæронд дæн, 
Нæ дæ уыди мæ мæт. 
Æдылы уыдтæн раздæр, 
Ныр бамбæрстон æппæт. 
Æндæр ран ис дæ зæрдæ, 
Цард ницæуыл хæцы. 
Æрмæст æрбацæуæны 
Худ ауыгъдæй лæууы... 
Куыд ма кæнын дызæрдыг, 
Куыд ма фæрсын, куыд уон? 
Цы боны хорзмæ кæсын? 
Куыд цы фæуон? Цæуон! 
Мæ хъæбултæ сты зондджын, 
Рæвдыд ысты мæнæй. 
61 

Мæн бамбардзысты, зонын, - 
Куы ацæуон дæуæй. 
Цытæ хастон мæ сæрмæ, 
Куыд бакуырм дæн бынтон?! 
Мæн ферох, адæймаг дæн, 
Фæсмон!!! Фæлæ цафон?.. 
Æгады цардæн фаг у, 
Кæдмæ мæхи хæрон? 
Цæуын нæ хъæуы, - лидзгæ! 
Зæрдæрыстæн - кæрон... 
62 

Мæ зæрдæйы суадон йæ рисæй 
Æнæкæрон уарзтыл цæгъды. 
Дæуæн æз мæ удæн йæ бæркад 
Куы раттин, гъе уый мæ фæнды. 
Ды мын дæ фæскъæвдайы уæлдæф, 
Сыгъзæрин сыкъайæн йæ роиг. 
Нæ зоныс, нæ уыныс, нæ хатыс - 
Мæ зæрдæ у уарзтæй æвронг. 
Куьт арты æвзæгтæй фæзары, 
Куы та йыл фæуары къæвда. 
Дæ мæтæй æнцойад нæ ары - 
Куы нæ уал дæ уарзин уæд та... 
Куы хурау ыссудзын, æрттивын, 
Куы мæйау ныууазал вæййын, 
Куы лидзын мæ сæнтты дæ размæ, 
Куы цавддурау иу ран лæууын. 
Ды та дæ сæрибар дымгæйау, 
Дæ зæрдæ нæ банкъардта зын. 
Нæ йыл сæмбæлд уарзты фат сонтæй, 
Нæма зоныс уды хъæрзын. 
Ды Нарты Сосланы фæдон дæ, 
Ды хуры лæппу дæ уындæй... 
Къуыбылойау зæрдæ нылхынцъ ис, 
Æнæ дæу ын райхалæн нæй. 
63 

* * * 
Зæгъ мын мæ къухтæн, цæстытæн, мæ хъустæн, 
Мæ зæрдæйæн æмæ мæ удæн зæгъ, 
Мæ ивгъуыдæн, мæ абонæн, мæ сомæн, 
Æнæ мæн дын афтид кæй у нæ зæхх. 
Æз бафæлладтæн гадзрахатæй, сайдæй 
Æмæ дын дзурын алцы дæр æргом: 
Дæ хорзæхæй, зынаргъ кæд дæн дæ удæн, 
Уæд адзæбæх кæн зæрдæйы хъæдгом. 
Мæ зæрдæйæ дызæрдыгдзинад асур, 
Гуырысхойæн куыд батайа йæ фæд. 
Дæ цæстыты æз уарзты хур куы фенон, 
Нæ зоныс ды, цы мыл æрцæудзæн уæд. 
Ыскæудзыиæн! Ыскæудзынæн æз афтæ, 
Хъысмæтмæ дæр куыд фехъуыса мæ куыд. 
Кæд иунæг хатт йæ сау митыл æрхудид, 
Кæд райхалид мæ амондæн йæ хуыд. 
64 

МАДЫ МАЙРÆМТÆ 
Нæ Иры чызджытæ - нæ Мады Майрæмтæ, 
Уæ къухы ис абон нæ Иры бæркад. 
Уæ ноггуырд бындартæ - сым-сымаг ыстайтæ - 
Уырны мæ, нæ Ирæн æрхæсдзысты кад. 
Нæ Иры чындзытæ, уæ "А-ло-лай"- гимнау, 
Хуыздæр зарæг Иры нæ уыд æмæ нæй. 
Уæд алы хъæбул дæр йæ мады фæндиаг 
Сæ "а-гъу"-тæ хъуысæнт нæ Иры къуымтæй. 
Цы рацæуой зондджын, хæрзконд æмæ ’хсарджын, 
Уæ сабитæ махæи - нæ фидæн, нæ ныфс. 
Æрхæссæнт лæгдзинадæй ирæн уæлахиз, 
Цы нæ уа сæ фæндагыл туг æмæ рыст. 
Уæнт адæмы фарнæй кæддæриддæр хайджын, 
Уæд намыс сæ тырыса, ’гъдауджын сæ уаг, 
Нæ ирондзинад нын цы сисой бæрзондмæ, 
Сæ тых æмæ зондæй куыд тæрса ызнаг. 
Нæ Иры чызджытæ - нæ Мады Майрæмтæ, 
Уæ къухты ис абон нæ Иры бæркад. 
Уæ ноггуырд бындартæ - сым-сымаг ыстайтæ - 
Уырны мæ, нæ Ирæн æрхæсдзысты кад. 
3 Фæззыгон нуазæн 55 

КУЫД ЦÆРОН? 
Мæ сæры мидæг мигъ ныббадти, 
Цæфау мæ хъуыды хилы. 
Мæ уд мæм тархуызæй ныккасти, 
Мæ туджы катай зилы. 
Мæныл мæ царды зымæг ратылд, 
Йæ бьщы мæ фæкодта. 
Йæ урс тинтычъи кæлмæрзæн мын 
Мæ тыхст сæрыл æркодта. 
Мæнæн мæ тыхст айдæи-цæстытæ 
Уымæл ысты цæссыгтæй. 
Куыд фæразон, кæм бамбæхсон 
Мæ зын царды хъуыддæгтæй? 
Богалау мæм хъысмæт лæбуры, 
Цы дзы дарын, - куы зонин. 
Йæ къуырма цæфтæй нал дæн, нал дæн, 
Бæргæ, куы сæ уромин. 
Мæныл мæ мæстытæ фæд-фæдыл 
Хуымæллæгау ыстыхсынц. 
Мæхицæй сæ æддæмæ тонын, 
Фæлæ та мыл ысхилынц. 
Хъысмæт, цæй, бафидауæм иу хатт, 
Æз демæ тох куыд кæнон? 
Фæлтау мæ батав уарзон мадау 
Æмæ мын зæгъ, куыд цæрон. 
66 

ЫСКÆСДЗÆН ХУР! 
Мæ Хуссар Ир, нырма хъæрзыс дæ цæфтæй, 
Æфхæрд дæ ды, зындзинæдтæй тыхсыс. 
Нæма басур дæ зæрдæйæн йæ цæссыг, 
Фæлæ цæрыс, хуыздæр бонмæ кæсыс. 
Мæ тулдз бæлас, дæуæн æз дæн дæ сыфтæр, 
Дæ нæртон зæххæй исын æз мæ тых. 
Дæуæн æз дæн дæ цъитийæн йæ цæссыг, 
Ды дæ мæнæн мæ зонд æмæ мæ ных. 
Нæ уромын, ~ куы дæ æфхæры исчи, 
Дæ хъыгдарæгмæ рафыцы мæ туг. 
Уæд базмæлы ызнæт арвау мæ зæрдæ, 
Æмæ кæны мæ уд дæ размæ дугъ. 
Уæд рауадзын хъæрццыгъайау мæ ныхтæ, 
Цæф домбайау ныррыхын ’мæ хъæрзын, 
Æхсаргардау æз акалын цæхæртæ, 
Зынг фæттæй дын мæ фæндырыл цæгъдын. 
Мæ Хуссар Ир - мæ зæрдæйæн йæ риссаг, 
Æз демæ дæн мæ тугдадзинтæй баст. 
Мæхи Цхинвал, ирон монæн йæ авдæн, 
Мæхи Цхинвал, мæ зæрдæйæн йæ уарзт. 
Тыхджын дæ ды дæ моны тых, дæ зондæй, 
Дæ лæппуты хъæбатырдзинадæй, 
67 

Дæ кувæндæттæй, мæсгуытæй, дзуæрттæй, 
Дæ уæлмæрдты æнувыддзинадæй. 
Сæрыстыр дæн дæ фæндырæй, дæ "Симд"-æй, 
Сæрыстыр дæн дæ "Нарты кадджытæй", 
Сослан æмæ Дзерассæйæ - сæрыстыр, 
Ацæмæзы æнæмæлгæ удæй. 
Ыскæсдзæн хур, æрлæудзæни рæдау бон, 
Æвдадзы хосау сисдзысты дæ рис. 
Нæ хæхтæ дæр ма рахиздзысты "Симд"-мæ, 
Нæ пырх кæртæн ысуадздзыстæм йæ сис. 
68 

ÆЗ НАЛ УЫНЫН ФЫНТÆ 
Дæумæ, дам, бахуддзæн дæ хъысмæт, 
Уырнæд дæ, амонд ис, 
Æмæ, дам, дын йæ мидбылхудтæй 
Æрбайсафдзæн дæ рис. 
Уырныдтой мæ нæртон ныхæстæ, 
Æз не ’мбæхстон мæ дис. 
Æмæ та ногæй æмæ ногæй: 
"Уырнæд дæ, амонд ис!" 
"Нæ мæ фæсайдзæни, зындзæнис, - 
Мæхицæн загътон уæд, - 
Кæд абон нæ, уæд та иннæбон, 
Æрмæстдæр мæм зынæд..." 
Уынын, ыстъалытæ фæзынди, 
Куыд тагъд фæцыбыр бон?! 
Нæ загътон амондæн: "Æгас цу" 
Æмæ нæдæр... "Хæрзбон". 
Уæдæ ма кæд? Фæстæдæр? Искуы? 
Мæ мæлæты фæстæ? 
Мæ сæрд дæр хуры тынтау батад, 
Æз нал уынын фынтæ. 
Фæззыгон бæласæн йæ сыфтæр 
Мæ къæхты бын хъæрзы. 
69 

Фæззыгон сагъæс мын фæйнæрдæм 
Мæ тæригъæд хæссы. 
Æмæ мæ амондмæ æнхъæлмæ 
Цæрæнбонты кæсын... 
Куыд тынг зын у кæсын æнхъæлмæ, 
Куыд тынг зын у, куыд зын! 
70 

ТАБУ ÆМÆ АРФÆ 
Ирыстоны зæххæн, 
Йæ дзул æмæ цæххæн, 
Аланты фæдонæн - 
Табу æмæ арфæ! 
Нæ цъитиджын хæхтæн, 
Нæ абухгæ суæрттæн, 
Нæ зæлдаг сæрвæттæн - 
Табу æмæ арфæ! 
Нæ сыгъдæг уæлдæфæи, 
Нæ бæлæстæн, дæттæн, 
Нæ алы къутæрæн - 
Табу æмæ арфæ! 
Нæ куырыхон лæгтæн, 
Нæ зондджын бындартæн, 
Нæ рæсугъд чызджытæн - 
Табу æмæ арфæ! 
Нæ зæронд мæсгуытæн, 
Нæ сыгъдæг дзыуæрттæн, 
Нæ дауджытæн, зæдтæн - 
Табу æмæ арфæ! 
Хуыцауы ыскондæн, 
Хуыцауы уарзонæн, 
Хуыцауы хъæбулæн - 
Ирыстонæн - арфæ! 
71 

* * * 
Ды их æмæ арт дæ, 
Ды - мыд æмæ марг, 
Ды мит æмæ хур дæ, 
Фæндыр æмæ кард. 
Ды.зæй дæ, зæххæнкъуыст, 
Ды — денджызы арф, 
Сæрзилæн бæрзæнд дæ, 
Ды - зæхх æмæ арв. 
Дæ тых у домбайау, 
Дæ зæрдæ фæлмæн, 
Дæ ныхас зæлдагау, 
Æгъгъæд дæ ныфсæн. 
Мæ хуссайраг сагсур, 
Дæ лæгдзинад - цин. 
Мæ цард дын нывондæн 
Мæлæтмæ хæссин. 
Мæ уарзтæн йæ цырв дæ, 
Мæ уарзтæн - йæ ад, 
Дк чи дæ, уый зоныс? - 
Мæ цардæн йæ цард! 
72 

* ’ * * 
Нæ зæрдæйы арфæй, 
Нæ фæлмæн ныхæстæй, 
Нæ уæздан ахастæй, 
Кæрæдзийы уарзæм. 
Цæстынгасæй тавæм, 
Нæ рæдыдтæ барæм, 
Рæсугъддзинад тауæм, 
Кæрæдзийы уарзæм. 
Нæй искæуыл худæн, 
Æвзæраразæгæн 
Ис а зæххыл фиддон, 
Кæрæдзийы уарзæм. 
Фылдæр уæм æууæнкджын, 
Фылдæр уæм саламджьга, 
Фылдæр уæм æфсармджын, 
Кæрæдзийы уарзæм. 
Кæй мæлдзыстæм, уый нын 
Æгъгъæд у мæстагæн, 
Æгæр у мæстагæн - 
Кæрæдзийы уарзæм! 
73 

ЗАРЫ ФÆНДАГ 
Æвирхъау хабар Иры кæмтты айхъуыст: 
Æгъатыр ызнаг бакодта йæ фæнд. 
Ныууарыд туг, æркодта та ныл сау бон, 
Æртын æртæйæ баисты бынсæфт. 
Гуырдзиаг.сырдтæ, тугмондаг лæгхортæ 
Нæ сывæллæттæн аскъуыдтой сæ цард. 
Ныццагътой нын нæ мæгуыр сылгоймæгты, 
Зæронд лæгты дæр акодтой фыдмард. 
Уæ мадæлтæ сæ рустæ махау тонæнт, 
Уæ хæдзæрттæ дыуарæхгæд фæуæнт. 
Уæ зынг, нæ мæрдтау, ахуыссæд æмбойны, 
Уæ фæндæгтæ мæлæтæй уæнт æхгæд. 
Уæ хæдзæрттæй-иу хъуысæд судзгæ хъарæг, 
Уæ фæдыл зилæд тугисæн цыргъ кард. 
Æнæныгæдæй баззайæнт уæ мæрдтæ, 
Нæ тæригъæдæй макуы фенут цард. 
74 

* <* * 
Мæ хъысмæт та ногæй фæрасыг, 
Мæ зæрдæйы тагыл цæгъды, 
Нæ мæ уадзы иу бон æнæ хъыг, 
Мæ уарзтыл æй худын фæнды. 
Цы саразон ме ’уугенкдзинадæн, 
Мæ удыл та ног сайд æрцыд, 
Цы зæгъон мæ уарзондзинадæн!.. 
Мæн карзæй æфхæрын нæ хъуыд. 
Фæхауай фæрчытæ, мæ зæрдæ, 
Цæмæн дæ æнамонд, æлгъыст? 
Мæн нал хъæуынц уарзтæн йæ сæнттæ: 
Сæ монцтæй мæ зæрдæ у рыст. 
Нæ сахуыр уыдзынæи æз мастыл, 
Ыстондзынæн удæн йæ рис. 
Мæ зæрдæ кæудзæни йæ уарзтыл, 
Цæгъддзæнис мæ риуы фæдис. 
Мæ тыхтæ æртымбыл кæндзынæн, 
Ыслæудзынæн удæн быцæу. 
Æз талайау не ’ркъæдз уыдзынæн, 
Нæ зæгъдзынæн иу хатт дæр: "Уæуу!" 
Кæд ма тарсти донласт хуылыдзæй, — 
О фесæфт мæ уарзты фæрдыг. 
Фæнды мæ, куы фестин æз хохæй, 
Фæлæ мæ куы мары цæссыг. 
75 

НÆ УАРЗТÆН ÆРХАУДИ ЙÆ ТÆВД 
Куыд зын у, куы фæвæййы уалдзæг. 
Дывæр зын ~ куы ацæуы сæрд. 
Къæвдаджын куы разыны фæззæг, 
Æрцæуы уæд зæрдæ æхгæд. 
Фæтахтысты хъарм бæстæм мæргътæ, 
Фæцух дæн сæ зарджытæй æз. 
Ыскодтон мæ зымæгон дарæс, - 
Мæ уды хъыгдары сæ уæз. 
Æрбахгæдта дымгæ мæ рудзынг, 
Ныппырх ис мæ фæрсаджы авг. 
Мæ зæрдæйæн ахсын йæ дудын, 
Цыма кæмдæр аскъуыд йæ таг. 
Кæсы мæм сæнтурс гæххæтт джихæй: 
"Цы кодтай: Ныффысс-ма!" - зæгъы. 
Нæ хаты мæ базырджын урс зæд, 
Кæй нал зоны хъуыды тæхын. 
Мæ удæн йæ фæндыр ныссабыр, 
Нæ хатын мæ дадзинты цæф, 
Нæ хъуШн дæ зæрдæйы цæгъдын, 
Нæ уарзтæн æрхауди йæ тæвд. 
76 

ЧЕМПИОН 
Æлборты Игорæн 
Ныхъхъус и зал, фæстаг раунд, дзæнгæрæг: 
"Кæмæн бауыдзæн рамбулын йæ бон?" 
Цæфтæ, дзæхстытæ, стæй хъæртæ: "Нокаут!!!" 
Ыскуыдтон цинæй - рамбылдта ирон! 
Нæ Иры арвыл ирдæй судзы стъалы, 
Æмæ йæ тынтæй ’гас дуие ныррухс, 
Ирон бындар у, не ’мзæххон - Æлбортæй, 
Æлхъивæм ын зæрдæбынæй йæ къух. 
Ызноны саби абон у нæ домбай, 
Чырыстои хъæбул абон у хъайтар. 
Уæлахиз уæд, дæу нын чи радта кадæн! 
Уæлахиз уæд дæ тох æмæ дæ цард! 
Нæхи Уастырджи, дауджытæ, нæ зæдтæ, 
Кæндзысты дæу сыгъзæрин гауызтыл, 
Ды арфæгонд дæ Стыр Хуыцауы фарнæй 
Æмæ ныхъхъæр дæ кады ном бæстыл. 
Ды махæн дæ зын царды дæр фæзминаг, 
Уадз судзæд æмæ рухс кæнæд дæ мон. 
Лæгдзинад æмæ адæймагдзинды 
Зæрдæйæ у æнæмбылд чемпион. 
Аланты тугæй хайджын у дæ туг дæр, 
Æхсарджын дæ Ирыстоны лæппу. 
Гъе-ей, лæппутæ скувæм ын, ныззарæм. 
Йæ ном, йæ кад, йæ тымбылкъух - табу! 
77 

ФÆЦИС НÆ БАСТДЗИНАД 
Ды ма риссын кæн зæрдæ - 
Æнæ уый дæр рыст у. 
Хуыздæр уыдзæи дæ ацыд, 
Мæ уарзт дæумæ сыгъд у. 
Æз уал азы фæбыхстон... 
Мæхи цæуыл хордтон? 
Æдзух мæ сайдтай, сайдтай: 
"Ныууадз мæ" - дын дзырдтон. 
Мæ уды рухс мын истай, 
Мæ зæрдæйæн йæ уарзт, 
Фæстæмæ мын лæвæрдтай 
Цæссыгтæ æмæ маст. 
Мæхи аххос уыд алцы, 
Цæй тыххæй дæ быхстон? 
Цæмæн хастон мæ сæрмæ 
Дæлдзиныгæй цæрын? 
Фæцардтæн æз зындоны, 
Дæ къухты уыд мæ цард. 
Цы амонд у, цы амонд! - 
Фæцис нæ бастдзинад. 
78 

* * * 
Хурты-хур калы йæ тынтæ, 
Миты дон банызта зæхх. 
Фергом и мæргътæн сæ зарæг, 
Быдыр æгасæй фæцъæх. 
Рафтыдта бал бæлас дидин, 
Гауызау цъæх нæу ысси. 
Уалдзæг æрбайста йæ бартæ, 
Леуахи размæ бырсы. 
Адæм сæ кæрцытæ ласынц, 
Рог дарæс удæн - æхцон. 
Уалдзæгæн загътой: "Æгас цу!" 
Зымæгæн загътой: "Хæрзбон!" 
Рагæй кæмæ кæсын, рагæй, 
Хурау кæмæн у йæ уынд, 
Уый мæм æрæгмæ куы зыны... 
Уалдзæджы ’рцæуинаг уыд. 
79 

О НÆ ЛÆППУТÆ 
О нæ лæппутæ, 
О нæ ныфсытæ, 
Ир - фыдыбæстæ, 
Ир - уæ къонатæ. 
Алы къуымтæй дæр 
Рацыт, раздæхут, 
Иры зын бонты 
Уæм фæрсæй-фæрстæм. 
Апырхытæ стут, 
Адарддæр ыстут, 
Иры бындартæ, 
Ма нæ рох кæнут. 
Ир æнæ сымах, 
Цыма ’нæ уд у, 
Ир æнæ фырттæй, 
Охх, куыд мæгуыр у! 
80 

ТÆХУТ, МÆ ЗАРДЖЫТÆ 
Тæхут, мæ зарджытæ, нæ Иры 
Æмæ мын ма зонут фæллад, 
Сыгъдæг зæрдæйæ æмæ удæй 
Нæ Ирæн бакæнут лæггад. 
Раст хуры тынтау тавут Иры, 
Æрттивут стъалытау æдзух, 
Мæ зарджытæ, уæ рæсугъд азæлд 
Нæ Иры ма ныууадзæд цух. 
Æикъардæй уарзæтты куы фенат, - 
Сæ зæрдæтæм сын уадзут ныфс. 
Сывæллæттæ куы хъазой уынджы, 
Уæд та фæуæд рын-сонтæй хызт. 
Тæхут, мæ зарджытæ, нæ Иры 
Æмæ мын ма зонут фæллад. 
Сыгъдæг зæрдæйæ æмæ удæй 
Нæ Ирæн бакæнут лæггад. 
* * * 
Уæд та, куырм лæджы æхстау, иу хатт 
Куы фæуаин рæстдзæвин, 
Уæд дын мæ сусæг уарзты фатæй 
Дæ зæрдæ ныццæвин. 
81 

Арв æвиппайды фæкъæртт, 
Къæвда ныл ныккалдта. 
Хуры сыгъзæрин дзыкку 
Къæвда-донæй ’хсадта. 
Рауарыд ’фæлæууыди, 
Æрдз фырцинæй ради, 
Бæлæстæн сæ сыфтæртæй 
Доны ’ртæхтæ тагъди. 
Мæргътæ цъиу-цъиу райдыдтой, 
Базыртæ сцагътой 
Æмæ сын бадт хъæлæстæй, 
Зарджытæ ысцагътой. 
Арв æрбаста хъулон рон, 
Цыма кафтмæ рахызт, 
Æмæ хуры хæрдгæ тын, 
Арвы роныл атыхст. 
Бон фæкъул и хуры цалх, 
Хæхты сæрты тулы, 
Æрдз йæ сыгъдæг хъæбысы, 
Хуры тынтæ тухы. 
82 

ЦАРДЫ фÆНДАГ 
Нæ царды фæндаг - райгуырдæй мæлæтмæ, 
Æмæ йыл размæ иууылдæр цæуæм. 
Цыма нын исчи лидзыны тых радта, 
Раст уыйау размæ удисгæ тæхæм. 
Фæлæууыдтæ?! Уæд райгонд у дæ гуырæй! 
Лæгæрддзысты дыл алырдыгæй уæд. 
Æууæрддзысты дæ къæхты бын нымæтау, 
Дæ мард дæр нал фæзындзæни - дæ фæд. 
Дæу алырдыгæй тагъд кæнынц, ысхойынц, 
Нæ дын дæттынц æрулæфыны бар, 
Нæ зæрдæтæ куы фæцæйтонынц дугъæй, 
Уæд бамбарæм, кæй ацъелф кодта цард. 
Мæ хæлæрттæ, о, баууæндут мæ дзырдыл: 
Кæсы нæм разæй не ’намонддзинад. 
Уым ингæн дæр æнæ æхца нæ дæттынц, 
Уым ис нæ кæрон, рохуаты бынат. 
Фæлтау æрбадæм, иумæ арт ыскæнæм, 
Æрымысæм, цы уыд æмæ нæ уыд, 
Кæрæдзийыл фæцин кæнæм, фæзарæм, 
Æмæ кæндзыстæм дарддæр уæд нæ цыд. 
Нæ царды фæндаг къæхты бын ызмæлы, 
Кæйдæр та былæй аппæрстой рæстæй, 
О хорз адæм, цы не ’намонд æрцыди, 
Мæлæтмæ, ау, сабыргай цæуæн нæй?! 
83 

* * * 
Мæ фаззон хотæ 
Альмæ æмæ Аллæйæн 
Мæ зæрдæ уын куыд райхалон, нæ зонын, 
Кæд хурæй райсон рухс дзырдтæ æфстау. 
Мæ уарзон хотæ, арфæйаг чызджытæ, 
Уæ лæджыгъæдмæ чи ’рхæсдзæни фау? 
Ыстут мын хайджын адæмæн сæ фарнæй, 
Мæн дисы ’фтауы у’ адæймагдзинад: 
Рæстаг удтæ, куыстуарзонтæ, сæрæнтæ... 
Куыд бирæ у уæ зæрдæты бæркад. 
Мæ фаззон хотæ, стут мæнæн ныфсытæ, 
Сымахыл æз мæ зæрдæ дарын тынг. 
Мæхи удау уыл алыхатт æууæндын, 
Мæ рыст зæрдæ уый уе ’ууæнкмæ дæттын. 
Æрхæссын уæм мæ мæстытæ, мæ цинтæ, 
Фæрог кæнут мæ зæрдæйы зынтæ. 
Мæ уæздан хотæ, Аллæ æмæ Альмæ - 
Фæлмæнзæрдæтæ, уды къæрттытæ. 
Мæнмæ кæсут, сыгъдæг зæдтау, æмбаргæ, 
Æргомзæрдæтæ, цингæнаг, хæрзуд. 
Мæнæн ыстут æнæбаивгæ хотæ, 
Æмæ - Тъыбеты уардитау рæсугъд. 
Рæхджы уæ аккаг амæндтæ ыссарут, - 
Нæй а зæххыл ыстыр уарзтæй хуыздæр, 
Цы уæ фенон бæлæттау урс фæлысты... 
О Мады Майрæм, акув сын ды дæр. 
84 

- Æрсабыр у, дæхи дзæгъæлы ’фхæрыс. 
- Фæтоны зæрдæ, нал у, нал мæ бон! 
- Цы гæнæн ис, нæ цард у афтæ арæзт, 
Кæддæр æрцæуы алцæмæн кæрон. 
- Нæ тых кæнын зæрдæйæн йæ рисыл, 
Цæмæн æрцыд мæ мæгуыр сæрыл сайд. 
Æз æй мæ удау уарзтон æмæ ’мбæрстон, 
Куыд мын ыскодта ахæм зындзинад?! 
- Æмбарын дæ, мæхицæй йæ æз зонын: 
Фæцыд мæнæй дæр уарзон адæймаг, 
Фæлæ у рæстæг стыр хосгæнæг, диссаг, 
Фæивта мын мæ зæрдæйæн йæ уаг. 
Ды кæй нæ хъæуыс, уымæй ды цы кæныс? 
Фæзындзæни, дæуæн чи скæна аргъ! 
Фæзындзæни, æнæнхъæлæджы фарнау, 
Ыссудздзæни æфхæрд уарзты цырагъ. 
Дæхиуыл схæц æмæ дæ цæссыг асæрф, 
Дæ цард ис разæй, батайдзæн дæ мæт. 
Дæ ивгъуыдыл æгæр дæхи куы хæрай, 
Дæ фидæны дæр фесафдзынæ уæд. 
85 

НÆ ЙÆ ЗЫДТОН, ЗÆРДÆ ДЫН НÆЙ 
Куы дæ фенин мæ удхæссæг, 
Куы дæ ыстонин зæрдæйæ, 
Фæкæсын дæм æз дурдзавдæй, 
Куы рацæйцæуыс худгæйæ. 
Мæ арвы рухс мын сæхгæдтай, 
Мæ уарзты зæд мын амардтай, 
Мæ уарзт куы баззад сидзæрæй, 
Мæ зæрдæ демæ ахастай. 
Æрдуйыл ма хæцы мæ уд, 
Мæхи мæ цæссыгæй æхсын, 
Æз айдæнмæ дæр нал кæсын, 
Мæхæдæг хи хуызæй тæрсын. 
Мæ тæригъæд куыд фæразыс, 
Куыд æицонæй дæ айрох дæн? 
Цæмæн мын дзырдтай: "Уарзыи дæ", 
Фæсмойнаг æз цæмæн фæдæн?! 
Æз ныр мæ зæрдæ сæхгæдтон, 
Æз уарзты койæ баризын. 
Нæ йæ зонын, цы дын кодтон. 
Нымдæй дæ фæрсты ахизын. 
Нгё мæ уарзтай, нæ йæ зыдтон, 
Куыд афтид разындтæ, бецау. 
Нæ йæ зыдтон, хуыцау дын нæй - 
Æнæхуыцау, æнæхуыцау!.. 
86 

Ф/ЦСМОН 
Мæ хъустæй, мæ цæстытæй - иуварс! 
Мæ зæрдæйы нал ис цæхæр. 
Мæ фыны мæм дуæрттæ ма хой, 
Нæ сæ бакæндзынæн уæддæр. 
Мæ хурæй, ыстъалытæй, мæйæ, 
Мæ уæлмæрдæй айс ныр дæхи. 
Кæддæры цæстытæй мæм ма кæс, 
Мæ уд мын фæхаста дæ хин. 
Æркарстон нæ хæмпæлджын фæндаг: 
Кæнын æз мæ уарзтыл фæсмон. 
Хæрзæбон, фыдæй дæ цы федтон, 
Фæласы сæ ивгъуыдмæ дон. 
* * * 
Гæвзыкк дæн, фæлæ амондджын. 
Мæстджын дæн, фæлæ - рухс. 
Мæ фадæттæ сты сау-сауид, 
Мæ уды фæндаг - урс. 
87 

* * * 
Куыд мæ фæнды, дæ фарсмæ уон, 
Дæ фæлмæн ныхæстæм дын хъусон, 
Хъуыдыджын цæстытæм кæсон, 
Дæ ады фезмæлд дæр дын ахсон. 
Куыд мæ фæнды, дæ фарсмæ уон, 
Дæ хъарм улæфт æввахсмæ хатон, 
Дæ бардзырдтæ æххæст кæнон 
Æмæ дæ цыргъ ныхæстыл худон. 
Куыд мæ фæнды, дæ фарсмæ уон, 
Цæмæй дæ аууонæн дæр кувок, 
Ды мæ дæ зæрдæмæ фæхон, 
Дæ риуыл фырцинæй ыскæуон. 
Куыд мæ фæнды, дæ фарсмæ уон, 
Дæ цуры тасдзинад нæ зонин, 
Дæ цуры фестин æз зæдау. 
Дæу та мæ уарзты Хуыцау хонин. 
88 

ЦÆМÆН САЙДТОН МÆХИ 
Мæ уарзт дæумæ æмпъузæнтæй у конд, 
Куы йæм февналай, абырæгъ уыдзæни. 
Æз уал азы цæмæн сайдтон мæхи, 
Цæмæн æнхъæлдтон - амонд мæм зындзæни. 
Цынæ бавзæрстон, о Хуыцау, цынæ! 
Гæды ныхасæй, гадзрахатæй, сайдæй! 
Æз дис кæнын - куыд ныффæрæзтон, куы, 
Куыд фæцардтæн дæлдзиныгæй, æгадæй! 
Ныр байгом кодтон цæстытæ уæрæх, 
Фæрсырдыгæй æрбакастæн мæ цардмæ, 
Цæмæн уыдтæн тæппуд æмæ лæмæгъ, 
Дæ митæм дын цæмæн кастæн æнцадæй? 
Цæмæн æнхъæлдтон сом уыдзæн хуыздæр, 
Цæмæн æнхъæлдтон, аивдзæн дæ ахаст? 
Мæ къæхты бын куы скъуыдтæ кодта зæхх, 
Куы уыдтæн демæ алы бон дæр удсаст. 
Мæ уарзт дæумæ æмпъузæнтæй уыд конд, 
Ныр аскъуыдтæ, ныббырæгътæ ис, амард. 
Мæхи аххос уыд алцыдæр мæнæн, - 
Цы бонтæ мыл ныккодта *мæ цы заман?! 
Ныффæлдахдзынæн ме стыр мастыл дур, 
Ныр бахизон мæ сыгъдæг уды бæркад, 
89 

Кæдæй-уæдæй мыл ракæсид кæд хур... 
Фæсмонæй мын нæй раздахæн æвзонгад. 
О Стыр Хуыцау, сæрибар дæн, цæуын... 
Кæд иу зарæг... Мæ зёрдёйы ныхæстæй. 
Цы стыр амонд у ’нæ мастæй цæрын! 
Æнæмаст цард - уый амонд у йæхæдæг! 
90 

ХОНГÆ КАФТ 
Хонгæ кафт, хæхтау ды рагон дæ, 
Хонгæ, рæсугъд дæ ды суадонау. 
Дарын дæ, дарын мæ зæрдæйы 
Ме’взонгæй фæстæмæ уарзонау... 
Уайынц мæ цæстытыл раг нывтæ: 
Уыцы зæд-лæппу... Йæ кæфтытæ... 
Уый-иу мæн кафтмæ куы фæхуыдта, 
Басыгътой-иу мæ йæ цæстытæ. 
Фæндыр, æрцæгьд-ма æвзæнгты рис, - 
Уыцы æхцон бонтæм атæхон. 
Уый ном нырма дæр мæ сæнтты ис, 
Уарзтон æй, фæлæ... цы ма зæгъон? 
Хонгæ кафт, раздах мæ рагбонтæ, 
Зæрдæ æнцойдзинад нал зоны, 
Курын дæ, курын, зæрдиагæй: 
Хонгæ, æрхон мын мæ уарзоны! 
91 

цы дын кодтон? 
Мæ куысты дæн æппынæдзух æрхæндæг, 
Æмгæртты ’хсæн дæр - алыхатт æнкъард. 
Фæкæсынц мæм мæ бинонтæ фæрсæгау... 
Цæмæн, цы дын кодтон, зæгъ-ма? 
Æрвылбон дæр кæсын дæумæ æнхъæлмæ, 
Кæнæ дæ фенд, кæнæ дæуæй хабар!.. 
Æмæ цæрын фыдæнхъæлæй зындоны, 
Цæмæн, цы дын кодтон, зæгъ-ма? 
Хъызт зымæджы дæ уалдзæгау фæмысын, 
Æрцардтæ ды мæ зæрдæйы рæбын. 
Ыссыгътай дзы дæ уарзты зынг - æгъуыстаг. 
Цæмæн, цы дын кодтон, зæгъ-ма? 
Дæ цæстытæ мын алцыдæр уæд загътой, 
Æрмæст нæ раттай уарзтæн ды фæндаг. 
Æмæ фæдæн æз сагъæссаг æнусмæ. 
Цæмæн, цы дын кодтон, зæгъ-ма? 
Нæ йæ хатын, цæмæн рауадис афтæ... 
Мæ уарзтыл кæд нæ баууæндыдтæ ды? 
Куыд фæнды уæд! Æлгъыст фæдæн 
хъысмæтæй. 
Цæмæн, цы дын кодтон, зæгъ-ма? 
92 

О, БАСТЪÆЛАЙ! 
О, бастъæлай, цы уарзт дæ! 
Ох, рауагътай мыл зæй, 
Дæхæдæг мæ фæтарстæ. 
Зæгъ-ма мын уæд, цæмæй? 
Цырагъау зæрдæ судзы, 
Мæйдарау зонд нындзыг. 
Цæстыхаутæй фæрсудзын 
Æз судзагтаг цæссыг. 
Уадз, басудзон мæ рысты, 
Уарзт баззайæд цæргæ. 
Æртхутæгæй дæр сыстин 
Æз, фениксау, бæргæ... 
93 

ФÆНДЫ МÆ 
Гæлæбутау стæхынц мæ сæнттæ, 
Дæ разы куы рухс дæн, куы тар дæн, 
Куы райхалис, зæрдæ, дæ фæндтæ, 
Уæд уаис хæзнайау мæ цардæн. 
Æз фестин уæд уадындз... Уæд зарин.. 
Ды фестис мæ рæсугъддæр зарæг. 
Ныфсау дæ мæ зæрдæйы дарин, 
Нæ уарзтыл ыснывæндин кадæг, 
Фæнды мæ, æдзухдæр уон демæ, 
Æз тайон дæ цардыл цырагъау, 
Тæхуды, куы баззаис мемæ, 
Куыд музæ, куыд зарæг, куыд аргъау. 
94 

МИДХЪУЫРДУХÆН 
Куыд нæ тыхсон, куыд нæ судзон мæхимид? - 
Дæу уарзон æз, ох, уый бар нæй мæнæн. 
Фæлæ ныххивæнд, нал мæм хъусы зæрдæ, 
Æмæ кæны йæ зарджытæ дæуæн... 
Зæгъы мын зонд - "ныууадз æй", зæрдæ - 
"уарз æй", 
Кæнын фыдæбон дыууæйы æхсæн. 
...Куыд фервæзон мæ уарзтæй 
Æмæ кæдмæ ис афтæмæй цæрæн?! 
95 

ДÆНОМ 
Ма сыл æууæнд - дзурынц мæ тæригъæд, 
Никуы уыди сидзæр чызг ныхджын?! 
Ма сæм хъус, рæстаг уд дæн, хуымæтæг, 
Уарзын цард, гъе уымæй дæн тыхджын... 
Стъалытæ мæ цæстыты фæхъазынц, 
Уыдонæй кæм балхæдтаин кад? 
Знæгтæ ис - цæрæнт сæхи фæндиаг, 
Адæмæн кæндзынæн æз лæггад... 
Уарзын зарæг, малусæг, æхсæрдзæн, 
Уарзын уалдзæг, иог кæрдæджы тæф, 
Хонгæ кафты химæлвасæг зæлтæ - 
Уарзонæн йæ сонт зæрдæйы цæф. 
Федтай, лæппу, фестадтæн гæлæбу. 
Д’ аххос у: ды мын ыскодтай хин... 
Ма мæм кæс, мæ цæстытæм мын ма кæс, 
Мидбылхудт, дæ мидбылхудт - мæ цин... 
Ды мæнæн... куыд æй зæгъои, - нæ рæхсын, 
Уарзын дæ, о, рахæсс мын тæрхон. 
Иу цæссыг мæ рыст зæрдæйæ рахауд, 
Сæвæрдтон ыл о, лæппу, дæ ном... 
96 

БАЦАГАЙ, ЗÆРДÆ 
Бацагай, ирон фæндырау, зæрдæ, 
Уадындзæй мын барухс кæн мæ уд. 
Бабуц мæ кæн, булæмæргъы зардæй, 
Уарзонау мæм мидбылты фæхуд. 
Цæй-ма, уарзты базыртыл мæ ахæсс 
Амонды цæхæрадонмæ ды. 
Комкоммæ мæ цæстытæм æрбакæс, 
Фенай дзы рæсугъд, æмбæхст хъуыды.. 
Амонды уылæнтау мыл ды атай, - 
Циндзинадæн нал уыдзæн кæрон. 
Срасыг дæ кæндзынæн æз мæ батæй, 
Уарзты тых дæ бауадздзынæн, зон... 
Бацагай, ирон фæндырау, зæрдæ, 
Уадындзæй мын барухс кæн мæ уд. 
Бабуц мæ кæн, бабуц, ды дæ зардæй, 
Уарзонау мæм мидбылты фæхуд. 
4 Фæззыгон нуазæн 97 

ТÆРСЫН 
Дæуыл мæ рæнхъытæ фыссын, 
Æнæ дæу а зæххыл тæрсын. 
Дæумæ мæ сагъæсты тырнын, 
Дæуæн мæ сагъæстæ зæгъын... 
Тæрсын, куы нæ фехъусай сидт, 
Тæрсын, куы фехæла нæ хид... 
Тæрсын, куы мыл ныууара мит... 
Уæд-иу тæригъæды хæс фид... 
Ды дæ мæ мысинæгты баст, 
Кæд мын æндæрмæ у дæ каст, - 
Дæттын хъысмæтмæ уæд æз фарст: 
Цæмæн у ’нæ дзуапп мæ уарзт? 
98 

ТÆХУДЫ 
Тæхуды, куы фестис мæ амонд 
Ды абон - мæ хурхæтæн азты. 
Ыскæнин дыл Зарæг - зæрдæбын, 
Куыд дын уа ныфсæвæрæн масты. 
Тæхуды, куы уаин æз хайджын 
Æрмæстдæр хæрз чысыл дæ уарзтæй. 
Мыггагмæ æз уаин дæ разы 
Цырагьдар мæ зæрдæйы артæй. 
Зæгъ-ма мын, цæхæрцæст, зæгъ-ма мын 
Цæуыл у дæ арф хъуыды, агъæц? 
Ныккæс мын мæ судзгæ цæстытæм, 
Уадз, рахатой уыдон дæ сагъæс... 
Æмбарын, кæй нæ дæ зылынджын, - 
Æфхæрд дæ æгъатыр хъысмæтæй... 
Мæ уарзт дын фæуыдзæнис цардхос, 
Дæ уд дын уый хиздзæн хъыг-мæтæй. 
Тæхуды ’мæ, царвау дыл батай!.. 
Куы фестин æз рухс хур - æнусон, - 
Кæнин дын дæ зымæгæй уалдзæг, 
Дæ талынг æхсæвæй та - рухс бон. 
99 

МИТ УАРЫ ’МÆ УАРЫ 
Мæ Ногазæн йе ’хсæв 
Мит уары ’мæ уары... 
Арв салд зæхх æмбæрзы, 
Арв сасирæй луары. 
Мæ Ногазæн йе ’хсæв 
Фæхизын æз хидыл. 
Маст митимæ ’мбæрзы 
Мæ бæллицты фидæн. 
Мит уары ’мæ уары... 
Мæ фæндагмæ згъæлы. 
Мит уары ’мæ луары... 
Чырс бады мæ сæрыл. 
100 

РАСЫГДÆН 
Цасфæндыдæр ахуырст дзыкку ма хæсс, - 
Урс халас та рахæцы фыддæр. 
Цасфæнды нæ фембæхсын мæ сагъæс, - 
Цæстытæ мæ схъæр кæнынц уæддæр! 
Расыг дæн ныр фæззæджы хæрздæфæй, 
Хъуысы мæм фæндаггон мæргьты сидт, 
Æмæ мæнæ зымæджы улæфтæй 
Аныдзæвыд сæрыхилыл мит... 
Сæрыхилыл... зæрдæмæ нæ уæнды, 
Зæрдæйы та - уалдзæджы кæлæн. 
Зымæджы дæр уалдзæгыл æууæнды, 
Уымæн дзы нæй уарзтæн дæр мæлæн. 
101 

ФÆСАЙДТАЙ МÆ 
Ныууагътай мæ, фæсайдтай мæ, 
Фæхудтæ мыл, цæмæн? 
Æууæндыдтæн! Фæсайды дæн! 
Зæрдæрыст дæ фæдæн. 
Нæ цард уыдис раст хонгæйау, 
Кæрæдзимæ - нæ уарзт. 
Ныр та у зилгæ-зилæгау, 
Мæ къабæзтæ сты баст! 
Мæ сагъæстæ сты марæгау, 
Рæхойынц мын мæ риу. 
Мæ ныхæстæ дæр - хъарæгау, 
Ды дæр, мæ зæрдæ, ниу! 
Сæргуыбырæй фæцæудзынæн, 
Дæумæ, мæ удлæууæн. 
Мæ къахдзæфтæй дын дзурдзынæн: 
"Лæппу, дæу дæн! Дæу дæн..." 
102 

МАЛУСÆГ 
Малусæг райгуырди, - 
Уалдзæг æрхаста, 
Æмæ йæ цæстытæ 
Хурмæ ныццавта... 
Малусæг иудадзыг 
Хурмæ тындзыдта. 
Йе сæфт, йæ марæджы, 
Мæгуыр, кæм зыдта!.. 
103 

О КЪÆВДА, КÆД БАНЦАЙДЗЫНÆ, КÆД? 
Мацыуал дзур, тынг зын мын у, ацу... 
Ацу ныр, цæмæ ма у дæ каст? 
Мауал лæуу, мæ цæссыгтæм мын ма кæс, 
Аххосаг - кæй батади дæ уарзт... 
Дæттæ уайынц, бонтæ ивынц, згъорынц, 
Айдæнмæ мæ урс хилтæм кæсын. 
Рæстæг мæм, фыдызнагау, фæзынди, 
Чызг, цы бадæ? - иогæй мæ фæрсы... 
Дзуапп дæттын æз фидарæй, сабырæй: 
"Уарзтон æй, æз уарзын уый ныр дæр". 
Хивæнд зæрдæ, рудзынгыл цы тайыс? 
Æхсæв - тар, куы нæ кæсай - хуыздæр... 
Райсомæй æз фегом кодтон рудзынг, 
Агуырдтон та, агуырдтон дæ фæд, 
Фæлæ уарын алæгъз кодта уынгтæ... 
О къæвда, кæд банцайдзынæ, кæд?.. 
104 

ДÆ ФÆНДЫРЫ ЗÆЛТÆ 
Дæ фæндыры зæлтæ куы стæхынц бæлæттау, 
Ныррухс вæййы цинæй мæ цæстыты арв, 
Уæд уардидон фесты мæ зæрдæ мæ риуы, 
Мæ уарзт дын хæзнайæн æмбæхсын æз арф. 
Мæ зæрдæ куы байдзаг ыстъалытæй, хуртæй, 
Ды мын сæ ыссыгътай фыццаг хатт, мæ бон! 
Куы фехъусын зарæг æз уарзондзинадыл, 
Æртухы мæ хъуырыл сыгъдæг арв йæ рон! 
Мæ фыны фæленк кæнын уарзты уылæнты, 
Дæ уæхскыл дын авæрын буцæй мæ рус. 
Æз ме ’рвгъуыз бæллицтæй рæсугъд куырæт уафын, 
Мæ зæрдæйы тæгтæй та - басылыхъхъ - урс. 
Мæ зæрдæйæ стæхæг дæ уарзты ыстъæлфæн 
Гæлæбуйау рухсмæ дæ фæдыл тæхы. 
Мæгуыр, дам, фынтæй буц, нæ зонын - цы уыдзæн, 
Уæддæр дын хæрзамонд мæ зæрдæ зæгъы. 
105 

АЦЫ ,ХСÆВ НÆ ДЫУУÆЙЫ РÆВДАУДЗÆН 
Ацы ’хсæв нæ дыууæйы рæвдаудзæн... 
Ничи дары ацы ’хсæвмæ бар. 
Ацы ^хсæвæн судздзынæн цырæгътæ, 
Стыр Хуыцау, дæ цагъарæн ныббар. 
Сонт та дæн, мæ уарзты сагъæс ниуы, 
Нал арын мæхицæн æз бынат. 
Зæрдæ, мæгуыр, нал цæуы мæ риуы, 
О Хуыцау, æгæрон тых мын ратт! 
Иу чысыл-ма, стъалытæ, фæлæуут, 
Мæй, цы фæцис уыцы лæппу, цæй? 
Иунæг та дæн, иунæг дæн - æнæ уд, 
Иунæг дæн, ыстъалыты ’хсæн - мæй... 
Дзуры бонцъæх: "Хур, фæлæуу æмбæхстæй". 
(Нал зыны, цы йыл æрцыд, кæм ис?) 
Ацы ’хсæв нæ дыууæйы у ’рмæстдæр, 
Багæдзæ кæн, мауал сид фæдис!.. 
О Хуыцау, æдас куыд уа йæ фæндаг, 
Уарзты бардуаг, баххуыс кæн, кæм дæ? 
Хойы, хъусут? - мидæмæ нæуæндаг, 
Фæлæ дымгæ бадзуры: "Мæн дæ". 
106 

* * * 
Хæррæгъ мигьтæ фæленк кæнынц мæ сæрмæ, 
Фыдбылызау хъуырдухæнты хæтынц. 
Æрбалхъывта мын сау сагъæс мæ зæрдæ, 
Пырхытæй та мæ хъуыдытæ тæхынц. 
Æгъатыр хъысмæт, ног хъалон мæ ма дом, 
Мæхи дын раджы бафæдзæхстон æз, - 
Куы йæ зоныс, мæ алы урс хил абон 
Уыдис бæллиц - уый не ’рцыдис æххæст. 
107 

ФÆЗЗЫГОН САГЬÆС 
Фæцыбыр бон. Æризæр и. Дæн иунæг... 
Мæ царды хур ныгуылæнмæ цæуы. 
Ныррызти рудзынг - фæззæг мæм фæмидæг, 
Мæ уд ыЗгъæлæг сыфтæртау кæуы! 
Тæрсын, тæрсын, куы ралæууой хъызт бонтæ, 
Куы сæла зæрдæ, хъуыды та - дзæгъæл. 
Куы разыной æрдæгафтид мæ гонтæ, 
Куы ахуысса мæ зæрдæйы цæхæр!.. 
Мæн та фæнды фæцæрын бирæ, бирæ, 
Æз цардæн гъеныр базыдтон йæ ад. 
Йæ зарæг тынгдæр самыдта мæ лирæ. 
Куыд цыбыр дæ, фынфенæгау дæ, цард!.. 
Мæн та фæнды фæцæрын бирæ, бирæ... 
108 

НЫХЪХЪУСУ, УАРЗТЫЛИРÆ! 
Мæ мидзæрды мæхимæ раттын фарст: 
"Цæмæн бæллын æз алы уысм дæ уындмæ? 
Куы йæ зонын, æмбæхсинаг у уарзт, 
Цæмæн ма кæсын æз дæуæн дæ хуындмæ?.." 
Æвæццæгæн, у ме ’намонды бон... 
Куыд фервæзон, куыд фервæзон, дæу фæрсын? 
Æмгæртты ’хсæн ысрæдийын дæ ном, 
Ныр бамбæрстон, æнæ дæу æз нæ цæрын... 
Ныууадз мæ, уарзт, фæлтау мыл сис дæ къух, 
Мæн сыррамæ дæр нал фæхъæуы бирæ. 
Цæмæн кæнын фыдхъизæмар æдзух? 
О, мауал цæгъд, ныхъхъус у, уарзты лирæ!.. 
Мæхæдæг æз мæхи уарзтæй тæрсын, - 
Кæй дæ мæнæн æгæр ыстыр фæндиаг. 
Зæгъы мын цард: "Нæ уарзы уарзт хъæрзын, 
Æцæг уарзты лæг никуы у рæдийаг..." 
О, мауал цæгъд, ныхъхъус у, уарзты лирæ!.. 
109 

НЫУУАДЗУТ МÆ! 
Ныууадзут мæ, æз сырра дæн, æз хаст дæн! 
"Пехуымпартæ", цы уæ хъæуы, зæгъут?! 
Мæ азтæ цы? Цы давынц уарзты азтæ? 
Дывзагæттæ, дзæнгæрджытæ цæгъдут?.. 
Мæн нал фæнды ныр дзурын дæр, фæхудын, 
Ысты æнæ дæу уынгтæ дæр афтид. 
Мæ зæрдæйы æрхæм хъæдгом ысдуды, - 
Нызгъæлæнтæ нæ бастдзинады хид... 
Æппардзæн мæ æнæрцæф дугъон тигъæй, 
Мæн карды комыл кафын кæны цард... 
Мæн уарзты бардуаг ралгъыста. Цæй тыххæй? 
Дыууæ дихы цæмæн фæци мæ зард?! 
Ныууадзут мæ, æз сырра дæн, æз хаст дæн! 
"Пехуымпартæ", цы уæ хъæуы, зæгъут?! 
Мæ азтæ цы? Цы давынц уарзты азтæ? 
Ныр фырцинæй дзæнгæрджытæ цæгъдут!.. 
110 

ДÆУМÆ У НЫР МÆ КАСТ 
Уарзтыл алчи нал æууæнды абон, - 
Балхæнынц æй ’хца æмæ уындæй. 
Ис мæнæн зæрдæ, хъæуы дæ - айс æй, 
Ма бауарз æгомыгæй, цъындæй... 
Бахъахъхъæн мæ хъыг æмæ цæссыгæй, 
Бахъахъхъæн мæ хъузоны цæстæй, 
Бахиз-иу мæ сау удты æвзæгтæй, 
Хъахъхъæн мæ фыдбылызæй, рыстæй. 
Ма мæ схъæр кæн алкæмæн, нæ хъæуы, 
Циндзинады, масты дæр дæу дæн. 
Курын дæ æз, ма мæ фæсай, макуы, 
Раст мын дзур, цыфæнды уа, уæддæр. 
Бавæр мæ цырагъдар æмæ уарзтæн, 
Бавæр мæ дæ фæндаджы ныфсæн, 
Бавæр мæ дæ рухс сæнтты уæлмонцæн, 
Бавæр мæ сæрбахъуыды уысмæн. 
Баууæнд мыл, ды дæ мæ иунæг уалдзæг, 
Баууæнд мыл, ды дæ мæ иунæг уарзт, 
Баууæнд мыл, ды дæ мæ иунæг зарæг, - 
Алы бон дæумæ у ныр мæ каст... 
111 

ÆНÆ ДÆУ НÆЙ ЦÆРÆН 
Ныууазал хъуыды, музæ бамбæхст абон, 
Ныууагътой мæ сæ дыууæ дæр дзæгъæл. 
Хъысмæт мыл худы, ралгъыста мæ амонд, - 
Нæ арын, нæ, мæ цардæн æз дæгъæл... 
Æфхæр мæ, уарзт, фæлæ мæм ма кæн зивæг, 
Æз разы дæн - хъуырдухæн дæр мын кæн. 
Æрмæст мæм рацу, ма мæ ныууадз иунæг, 
Æнæ дæу нæй, нæй а зæххыл цæрæн... 
112 

УАРЗТÆЦÆГУ! 
Уарзты фæндыр райхъал и мæ риуы, 
Уарзты кадæг сонт зæрдæ цæгъды. 
Байгом-ма кæн де ’нæбын цæстытæ, 
Мæн сæ мидæг батайын фæнды. 
Базмæлын кæн зæрдæйы уидæгтæ, - 
Амондджын, хæкъуырццæй æз кæуон. 
Байтындз-ма дæ зæрдæйы дуæрттæ, - 
Æз сæ мидæг бастъæлон, дæу уон. 
Уарзондзинад цардæн у йæ музæ, 
Уый дæлбазыр алчидæр цæрæд. 
"Рымысгæ у", - мачи зæгъæд уарзтæй, 
Уарзт æцæг у, рымысгæ - мæлæт! 
113 

ТЕАТРДЗАУЫ АРФÆ 
Бафæлладтæн, цæнгтæ та æруагътон, 
Расыгау фæцæуын æз хъæмæ... 
Иу къæртт та мæ зæрдæйæ ныууагътон 
Уарзрн куысты - сценæйыл бæргæ... 
Фæндагыл мæ баурæдта иу лæг: 
"Арфæйаг у, арфæйаг, мæ бон, 
Сарæзтай æцæг фæлгонц, хæрзиуæг, 
Бацагайдта зæрдæйы хъæдгом..." 
Лæг йæ дзыппæй урс къухмæрзæн систа, 
Ризгæйæ дзы асæрфта цæссыг: 
"Ацы изæр сног кодтай мæ ристæ, 
Уарзты у кæддæриддæр мæсыг!.." 
Амондджын дæн, уымæн æмæ царды 
Ацы бон нæ фесæфти мæнæн. 
Иу лæг та мæ хорз хæлæрттæм бафтыд, 
Ис та ногæй а зæххыл цæрæн... 
Фæллад айсæфт арфæйы ныхæстæм, 
Амондджынæй хæдзармæ цæугæ. 
Иу къæртт та мæ зæрдæйæ ныууагътон 
Уарзон куысты - сценæйыл цæргæ. 
114 

ÆРЦЫДИ РÆСТÆГ 
Æрцыди рæстæг... рагвæззæджы мигътæй 
Хъысмæт хæрзбонæн дидинтæ дæтты. 
Нырттывта арв, нызмæлыди, ныннæрыд: 
Мæ фæззæгæн фæстаг аккорд цæгъды. 
Ныккалдта къæвда, фестади æхсæрдзæн, 
Цæгъды ’мæ зары минмырон фæндыр... 
Мæ фæззæгæн ма бахъырныдта дымгæ, 
Ныр та йæ мемæ расимын фæнды. 
Æз та цæуын... хæссын, хæссын уæззау уаргъ, 
Бæрзондæй мæм ыстъалытæ кæсынц. 
Мæ дзындз сæнттæ, уæззау сыфтæртау, згъæлыиц, 
Мæ цæссыгтау, уæззау азтæ кæлынц. 
Æрцыди рæстæг... рагвæззæджы мигътæй 
Хъысмæт хæрзбонæн дидинтæ дæтты. 
Нырттывта арв, нызмæлыди, ныннæрыд: 
Мæ фæззæгæн фæстаг аккорд цæгъды. 
* * * 
Фæззæг... Фæндаг... Йæ дыууæ фарс - бæлæстæ, 
Йæ тынтæ хурæн хъæр кæнынц фæдис... 
Цæуын, æмæ зынг фæззæджы сыфтæртæ 
Мæнæн зæгъынц: "Дæ рæсугъд сæрд фæцис!" 
115 

ЦЫ КÆНЫС, ЛÆППУ? 
Дæ цæстыты дын сусæгдзинад хатын... 
Ды мидбылхудгæ акувыс сæрæй. 
Мæнмæ ды арæх сусæгæй фæкæсыс, 
Цæмæй дæ фенон - бахудыс хъæрæй. 
Цы кæныс, лæппу? Ма мæ хъал кæн, ма кæ, 
Мæ азтæ... Охх, куы фæкæнон фæсмон! 
Цы кæныс, лæппу? Райхъал дæн, мæ боныл, 
Дæ нуазæнæй фæрасыг дæн, уый зон!.. 
Дæ ном дзурынæй нал æфсæдын, хъусыс? 
Ды ме ’намондæн бонрæсугъд кæныс! 
Куы дæ фенын - мæн бафæнды ныззарын, 
Цы стыр амонд у - а зæххыл цæрыс! 
Ысбон та ис... Дæу фендзынæн æз ногæй, 
Æз амондджын дæн, цинæлгъæд - мæ хуыз. 
Мæ зæрдæ судзы, йе ’мыдзаг у уарзтæй, 
Мæлæтæй дæр нæ фæтæрсдзынæн æз. 
Ныууадз мæ, лæппу!.. Ма мæ хъал кæн, ма кæ... 
Мæ азтæ... Охх, куы фæкæнон фæсмон! 
Дæ цæстæнгасæй райхъал дæн, мæ боныл, 
Дæ нуазæнæй фæрасыг дæн, уый зон! 
116 

ФÆСТÆМ/Ё РАЗДÆХ 
Кæдæм цæуыс, кæмæн мæ уадзыс, раздæх! 
Æнæ дæу царды иунæгæй тæрсын. 
Цы кæндзынæн? Нæ сабитæ - мæ сагъæс, 
Зын мын уыдзæн сæ цæстытæм кæсын!.. 
Уыдис нæ царды хорз дæр æмæ ’взæр дæр, 
Уыдис нæ царды судзгæ уарзт, зынгуарзт... 
Ныббарæм та кæрæдзийæн æппæт дæр, 
Æмæ фæрог уа бинонтæн сæ маст. 
Фæхастай нын нæ хæдзары фарн, амонд, 
Ныууагътай нын æрхæндæгдзинад, маст. 
Дæ зæнæг дæ нæ фæуыдзысты райгонд, 
Куы сын амарай се ’взонгад, сæ уарзт. 
Кæдæм лидзыс нæ цин æмæ нæ уарзтæй? 
Кæмæн кæныс, кæмæн, гормон, тæргай?! 
Зæххон лæджы фыды узæлгæ уарзтæй 
Цæмæн исыс дæ хъæбултæн сæ хай? 
Фæдисхуызæй ныййарджытæм куы сидынц, 
Сæ цæссыгкалгæ, сау рыстæй хъæрзынц. 
Нæ рог митæй зынæвзарæнтæ фидынц, 
Æрхæндæгæй сæ развæдмæ кæсынц... 
Сæдæгæйттæй æндæр цырæгътæ судзынц, 
Фæлæ мæнæн нæ рухс кæныкц мæ цард. 
Кæдæм цæуыс, нæ сонт митыл нын худынц, 
Дæ сабиты чысыл зæрдæтæ дудынц, 
Цæй, раздæх нæм, нæ ныфс дæ ды, нæ кад! 
117 

ЦЫМАДУНЕДÆ... 
Хъал мæргъты зарæг - дæ хъæлæсы зæлтæ, 
Рухс хуры тынтæ - дæ зæрдæйы хъарм. 
Уардиты къуырфы дæ мидбылхудт хъазы, 
Цас у дæ. уды тых æмæ æфсарм! 
Тулдзæн йæ къабæзтау - фидар дæ цæнгтæ, 
Хæхтау - дæ уæхсчытæ, айнæг - дæ риу. 
Дуне мын иууылдæр байдзаг дæ хуызтæй, 
Уанцон нæу, о, лæппу, уагæры циу! 
Зæрдæйы бæллиц - дæ цæстыты суадон, 
Фестадтæ ’гас дуне, алкæм дæ ды. 
Сулæфын уæлдæф - дæ комулæфт хатын, 
Оу, мæнæ диссаг, цы мыл æрцыд, цы?! 
Куысты, хæдзары, бæлцуаты, йе хъазты - 
Алы ран мемæ дæ сурæт цæуы. 
Бонæй-æхсæвæй, фынæйæ, уæд хъалæй, 
Уарзтмондаг уды дæ узæлд хъæуы. 
118 

МУЗÆ 
О музæ, музæ, гормон фæуай, цы фæдæ, 
Ныууагътай мæ ды уал мæйы дзæгъæл. 
Дæ хъæбысы мæ уазал зæрдæ ссудзы, 
Æви нæ дæ мæнæн по т æгъгъæл? 
Фæхæсс та мæ дæ базырджын æфсургъыл, 
Кæм нæры арв, кæм акалы цæхæр. 
Дæ урс нымæт мæ фыссæн гæххæтт фесты, 
Дæ ехсы цъыкк - нæртон рæнхъыты сæр. 
Æрцу мæнмæ æрдæгæхсæв, о музæ, 
Дæ фæрцы та æз райхалон мæ уарзт. 
Æз Лæгты дзуарау иу хæрзконды федтон, 
Фæцæуид кæд йæ зæрдæмæ мæ зард. 
* * * 
Куы дæ фенын, уæд азилын æз дардыл, - 
Мæ саст зæрдæйæ ма райхъуыса хъæр. 
Куыд мæ фæнды, куыд мæ фæнды, мæ боныл, 
Дæ риуыл ма куы ’рывæрин мæ сæр. 
119 

ЛÆГ ХЪУАМÆ ИСКÆУЫЛ ÆУУÆНДА 
Уыд рагуалдзæг... цъæх кæрдæг... мæргътæ... 
Фыццаг куы базыдтай мæ ном. 
Мæ цард æз чиныгау фæлдахын, - 
Фæнды мæ, бузныг дын зæгъон. 
Кæй уыдтæ мадзура, сæрыстыр, 
Æцæг нæлгоймагау уæзбын. 
Дæ хуызæттæн-иу аргъ ыскæнæм, - 
Куы бамбарæм нæ рæдыд, зын. 
Ды иунæг уыдтæ, чи мæ уарзта, 
Куыд диссаг у бæгуыдæр цард. 
Æндæрæн æз мæ уарзт куыд раттон, 
Кæд бахордтон дæу тыххæй ард?! 
* Цыдæр тых хъахъхъæдта мæн царды, 
Ныр базыдтон, уый уыд дæ уарзт. 
Чызгау сæргуыбырæй фæлæууыс, 
Цыма фæдæ æнустæм хаст. 
Хуыцау дын стыр цæрæнбон раттæд! 
Дæуæн мæ хорз амонд фæнды. 
Нæ дæн, нæ дæн дæуæн дæ аккаг, 
Ды та зæгъыс: "Мæрдты дæр ды". 
Уæддæр ис фиддон, ис тæригъæд, 
Кæд аххосджын нæ дæн, уæддæр. 
Дæуæн дæ тæригъæдтæ фидын, 
Нæ фæдæн амондджын æз дæр. 
120 

АННÆЙЫ МИДНЫХАС 
Къоста, Къоста, мæ уды рис, мæ уарзон, 
Ирыстонау - дæ цæстытæ æнкъард. 
Дæ адæмыл ды басыгътæ цырагъау, 
Дæ адæмæн нывонд уыди дæ цард. 
Дæ мæтæй-иу æз сусæгæй фæкуыдтон, 
Дæ цæстæнгас... нæ мæ уагъта уый уæгъд. 
Фæлæ хъысмæт дæр хъулон митæ уарзы, 
"Ирон фæндыр", ды ме ’намондæн цæгъд!.. 
Ныр иунæджытæй тухитæ æвзарæм, 
Нæ уарзт ысхæццæ, нал хъуысы йæ зард. 
Дæ тæригъæдæй не ссардтон æз амонд, 
Мæ тæригъæдæй не ссардтай ды цард. 
Тæхуды ’мæ куы уыдаиккам иумæ, 
Дæ удæн мæ лæггад кæнын фæндыд, 
Фæлæ уыдтæ ды сидзæргæс дæ Ирæн, 
Æмæ дын уымæй фервæзæн нæ уыд. 
Дæ удгасæй рынчын, мæгуыр, хæрзиунæг, 
Дæ удгасæй нæ банкъардтай рæвдыд. 
Ныр абон дæ ды не ’гасæй хъæздыгдæр, 
Æнусон суадон, хуримæ дæ цыд. 
Мæрдты дæр æз дæ фенынмæ бæлдзынæн, 
Къоста ’мæ Аннæ, Аннæ ’мæ Къоста. 
Æз уарзтон дæу, æз уарзтон дæу, мæ дуне, 
Мæ сыгъдæг зæд, мæ рыстзæрдæ Къоста! 
121 

ИУНÆГДЗИНАД 
Дæуæн æз абон гом кæнын мæ зæрдæ, 
Æнувыд мыл дæ, рагæй мæ уырны. 
Мæнмæ дæ рохтæ, иунæгдзинад, тоныс, 
Раст уарзонау, мæ фенынмæ бæллыс. 
Мæ иунæгдзинад, дуар гом у, рахиз, 
Æрбахæццæ дæ - бинонты хицау. 
Цæй, рахиз фынгмæ, не ’хсæвæр цæттæ у, 
Дæуæн кувын, мæ зæххон зæд, хуыцау. 
О иунæг нал дæн, ныр ыстæм дыууæйæ, 
Мах - фаззæттæ, нæ царды кой кæнæм. 
Ныр нал тæрсын, мæн, иунæгдзинад, тавыс, 
Ныр нал тæрсын, мах иу удау цæрæм. 
Нæ алыварс - нæ хиуæттæ, хæлæрттæ, 
Нæ бинонтæ, нæ хъæбултæ, нæ мад. 
Фæкæуæм, худæм, сагъæстæ æвзарæм, 
Куы нæ рæвдауы, куы фæливы цард! 
О адæймаг, куыд удвидар дæ, диссаг, 
Хатт царды фæндтæ суадонау цæуынц. 
Уæддæр цæмæндæр иунæгдзинад хатæм, 
Уæддæр нæ удтæ иунæгæй цæрынц. 
122 

МАТÆРС 
Мæ царды фæндаг бирæтау уæззау уыд, 
Фыдныхæстæй нæ баззадтæн æз цух. 
Æмæ та иу хатт масты зæй куы рацыд, - 
Мæ цæссыгтæ мын асæрфта дæ къух. 
Ды мын уæд загътай иунæг ныхас: "Ма тæрс", 
Æз баууæндыдтæн ногæй цардыл уæд. 
Дæуыл æууæндын уарзтæй уыд зынаргъдæр, 
Мæн ферох и, кæй баййæфтон æфхæрд. 
Нæ фæндæгтæн уæд баиугæнæн нал уыд, 
Æмбæрстам уый нæ дыууæ дæр, уæддæр 
Нæ уарзаг удтæ баззадысты иумæ, 
Уæдæй нырмæ дæ нал федтон, кæм дæ? 
Мæ уæззау цард ма рацæрин æз ногæй, 
Фæлæ мыл сайдæй карз хъысмæт цæуы. 
Æз разы дæн зындонмæ дæр цæуыныл, 
Цæмæй ма иу хатт фембæлон дæуыл... 
123 

ЗÆРДÆ СУДЗЫ АРТАУ 
Мæ риуæй уарзт æхсæрдзæнау бырсы, 
Дæ цæстытау йæ пырхæнтæ æрттивынц. 
Фæдис-хурау дæм сонт зæрдæ тындзы. 
Мæ батимæ дын уарзты тынтæ ’рвиты. 
Дæ цæстытæй куы баназин æз уарзт, 
Дæ цæнгтыл мæ æрулæфын куыд фæнды. 
Мæ базыртæн мын райхал, цæй, сæ баст, 
Куы йæ уыныс, æппындæр дæм нæ уæндын. 
Мæнмæ йæ мидбыл бахудти хъысмæт, 
Тæхын, тæхын æз урс бæлонау арвмæ, 
Мæ цæстæнгасыл судзгæ уарзты фæд. 
Дзæнæты дуæрттæ байгом ысты цардмæ. 
О, фæндыр, фæндыр, сразы у ды дæр, 
Мæ уарзтыл мын сыгъзæрин зæлтæ бафтау. 
Мæ зарæг мын уый фехъуса цæмæй, 
Мæ зæрдæ судза иудадзыгдæр артау. 
124 

ЦÆУЫЛ КÆУТ, МÆ РÆНХЪЫТÆ? 
Цæуыл кæут, мæ рæнхъытæ, зæгъут-ма? 
Сымах тыххæй мын уайдзæфтæ кæнынц. 
По зи, дам, цæстысыгæй нæ рæзы, 
Æмдзæвгæтæ, зæгъ, цъусдугмæ цæрынц. 
Кæд мæм нæ цæуы кафын æмæ худын, 
Куыд уадза лирæ хъæлдзæгæй йæ фæд? 
Куы нæ фæкæна хъарджытæ мæ зæрдæ, 
Нæ самондзæни цины зарæг уæд. 
Мæнау кæд исчи иунæгæй фæбады, 
Йæ разы йын уæд байтауон зæлдаг. 
Мæ цæссыгтæй, мæ тугæйфыст рæнхъытæ 
Ыссардзысты йæ зæрдæмæ фæндаг. 
125 

НÆ ФÆКÆЛДЗЫНÆН 
Хъысмæт, хъысмæт, кæдæм ма мыл лæгæрдыс, 
Нæ дын уыд фаг цæрæнбонты мæ рыст? 
Цы ма мыл худыс, фаг дын у, æгъатыр, 
Кæд, дам, цæфæй нæ мæлыс, уæд - рæхуыст. 
Ныртæккæ дæн æнæуидаг бæласау, 
Æз иунæг дæн æмæ мæ тынгдæр цæв! 
Ызнагау мын мæ зæрдæ риуæй стыдтай, 
Æмæ мын загътай: "Ацу æмæ цæр!" 
Хъысмæт, хъысмæт, дæ фыдæнæн цæрдзынæн. 
Лæгæй-лæгмæ кæндзынæн демæ тох. 
Нæ фæкæлдзынæн, авдудон дæн, хъусыс? 
Кæд ма калдис дымгæйы ниудæй хох! 
126 

НЫХХАТЫР КÆН 
Г.И. 
Ныххатыр кæн, кæй дæ мысын, 
Кæй нæ дæ рох мæнæй. 
Ныххатыр кæн, кæй дæ уарзын, 
Куыд ма цæрон, зæгъ æй? 
Тæхуды, ’мæ куы атыхсин 
Дæ дæллагхъуыр дæуæн! 
Мæ хæкъуырццæй уæд бамбарис - 
Мæ уарзтæн нæй фæуæн. 
Цырагъы рухсмæ агурын 
Дæ къахвæдтæ, цæмæн? 
Æнамонд сæр, куыд-ма ’ууæндын 
Дæ раздæхтыл дæуæн! 
Мæ царды чиныг рафæлдах - 
Дæ номимæ у баст. 
Фыдбылызæй дæ хиздзæнис 
Мæ сыгъдæг уды уарзт. 
Ныххатыр кæн, кæй дæ мысын, 
Кæй нæ дæ рох мæнæй. 
Ныххатыр кæн, кæй дæ уарзын, 
Кæд уыдис цард фæндæй... 
127 

МАКСИМÆН 
О хорз адæм, нана дæн ныр, нана, 
Мæ зæрдæ цинæй нал цæуы мæ риуы! 
Мæ чысыл фырт ~ нæ бинонты дзуар, 
Куы дæ хæссин мæ фæллад цæнгтыл иууыл! 
Дæ фæзындæй фæдæлдзæх и мæ рис, 
Мæ сымсымаг, ды стыр диссаг дæ, амонд. 
Дæ фыЦцаг куыдæй барухс и мæ цард, 
Дæуæн.уыдзынæн абонæй нывондгонд. 
Мæ Ирыстон, дæ фырттæм бафтыд фырт, 
Æгас нæм цу, мæ хъарм къуыбылой, рахиз. 
Æнæниз у, уæлахиз уæд дæ зонд, 
Хуыцау, кæм дæ, йæ цард ын хæстæй бахиз! 
128 

ДÆ ЛÆВАР СÆРБÆТТÆН 
Дæ лæвар сæрбæттæн мæ дзыккутыл 
Тухын. 
Мæ рухс фæндиæгтæ æз амондæн 
Дзурын. 
Фæнды мæ, куы дын зарин: "Уарзын дæ, 
Уарзын". 
Мæ дуне, дæ уарзтæй мын бамбæрзтай 
Рухс хур. 
Мæ уарзты галуанæн ныррызти йæ 
Рудзынг. 
Фыдбылыз куы банкъардта зæрдæ мæ 
Риуы. 
Нæ уарзондзинадæй фыдæвзæгтæ 
Сурын. 
Дæ лæвар сырх уарди мын баивтой 
Бурыл. 
Нæ уарзты хуым райдыдта сау хъысмæт 
Рувын. 
Нæртон уарзты хохæй фыд коммæ куы 
Тулын. 
Хуыцау æмæ дзуæрттæн, æз адæмæн 
Дзурын. 
Уæ низтæ, фæкæсут мæм, сæфдзынæн, 
Курын. 
Дæ лæвар сæрбæттæн мын басыгътой, 
Хъусыс? 
Цы бамбæхстæ, амонд, æз иунæгæй 
Цудын. 
5 Фæззыгои нуазæн *|29 

Мæ уарзтыл мын худынц гъей, исчи, 
Тæхуды. 
Мæ фæдыл дзæнгæрджытæ рауагътой 
Дугъы. 
Æз масты цырæгътыл рыстзæрдæйæ 
Судзын. 
Нæ уарзты фæндыры цагъд айзæлдау, 
Хъусын. 
Æрсабыр ут иууылдæр, нал хъæуы 
Худын. 
Ныппырх и нæ сыгъзæрин сонт удты 
Дурын. 
130 

МЕ ’УУÆНК МЫИ РАЗДАХ 
Æнæ дæу æз куырмау уыдтæн, нæ уыдтон, 
Æнæ дæу æз къуырма уыдтæн, нæ хъуыстон. 
Мæ бонылæй, куыд дæ уарзтон, æррайау! 
Мæ дин, мæ цин, мæ цæстырухс дæу хуыдтон. 
Æз нал уыдтæн, мæ бæсты дæр ды цардтæ, 
Æз уацары дæумæ мæ зæрдæ раттон. 
Мæ циндзинад æгæрои уыд, уæларвон, 
Æнæхинæй, æнæкæлæнæй уарзтон. 
Дæ разæй æз - æрттиваг хъæндил - тахтæн, 
Мæ тæхæнтæн къуындæг уыдис цъæх арв дæр. 
Фæрæдыдтæн! Куы фæдæн æз фæсмойнаг, 
Фæци дæ уарзт! Фæлæ ныууагъта арф фæд! 
Æууæндыдтæн дæуыл, бæрзонд Хуыцауау, 
Куыд бакуырм дæн, куыд бахаудтæн дæ хызы? 
Тæхгæ-тæхын мæ базыртæ æрцахстай, 
Дæ гадзрахат мæ зæрдæйæ нæ хизы! 
Æз нал æууæндын а дунейыл, уарзтыл, 
Æрттиваг хъæндил нал тæхдзæни арвмæ. 
Кæд ма дæм исты адæймагæй баззад, 
Уæд ма мын раздах ме ’уУæнк тагъд фæстæмæ. 
131 

МÆ ЗÆРДÆ У УАЛДЗÆГЫЛ БАСТ 
Мæ фæззæг мыл рацыди цуаны, 
Куы базарин, уый йæ фæнды. 
Нæ йын комын, дзурын: "Ныууадз мæ", 
Уæддæр мæм йæ нуазæн дæтты. 
Сыгъзæрин сыфтæртæ мыл калы, 
Куы дымгæйæ амæрзы уынг. 
Ыстухы мæ къæвдайы ’ндæхты, 
Мæ разы мын авæры фынг. 
Нæ дæ уарзын, фæззæг, нæ уарзын, 
Ды та мын хъæбыстæ кæныс. 
Мæ зæрдæ æндæрæн лæвæрд у, 
Йæ ныфс æмæ цинæй цæрын. 
Æлдарау мæ хъалои цы домыс? 
Æндæрæй мыл баззадис хæс. 
Кæдæм дын ирвæзын, мæ бурхил, 
Мæ цардæн фæрог уа йæ уæз. 
Тыхмитæ мын ма кæн, мæ фæззæг, 
Мæ уды ис уалдзæгæй уарзт. 
Æз уалдзæгæй баззадтæн хæсджын, 
Мæ зæрдæ у уалдзæгыл баст. 
132 

ЗЫМÆГ 
Цæмæн æрцыдтæ афтæ раджы, зымæг, 
Мæн сæрды хур нæма батавта фаг. 
Ды ма сæлын кæн мидбылхудт мæ былтыл, 
Ды ма уазал кæн хъарм зæрдæйы таг. 
Цæуыл ниуыс, цы фæдис кæныс, дымгæ, 
Цы уынгты зилыс, ’нæхæдзар фæдæ? 
Цæмæн хойыс æппынæдзух мæ рудзынг, 
О, ма тæрсут, мæ бæллицтæ, сæнттæ. 
Мæ цард, кæсагау, ацъелф кодта иуварс, 
Зыдтон, бæргæ, ис алцæмæн кæрон. 
Гормон фæуай, мæ тæригъæдæй, зымæг, 
Цы райдыдтай мæ бæллицтыл тæрхон. 
Ныр зымæг у мæ цардæмбал, мæ хицау, 
Фыдлæгау мыл йæ бартæй хуым кæны. 
Нæ йæ ’ндавы мæ зæрдæйæн йæ риссаг, 
Къæппæввонгæй мæм, бирæгъау, кæсы. 
Æз, малусæгау, миты бын куы сийын, 
Дæ фыдæнæн æрзайдзынæн зæххыл. 
Дæу ферох ис, - нырма тæвд у мæ зæрдæ, 
Дæ урс къуымбилтæ тайдзысты мæныл. 
133 

КÆСЫН ÆНХЪÆЛМÆ 
Кæсын дæумæ уæддæр æнхъæлмæ, 
Кæсын, куыд хуры тынтæм - зæхх. 
Мæ ныфсы таг хуыссын нæ комы, 
Мæ бæллицты хæтæн - уæрæх. 
Сыгъзæрин донытылд ныхæстæн 
Æз хъусын абои дæр сæ зæл. 
Мæнæн нæ ныууагътай дæ уарзтæй 
Ныфсы мурæн чысыл фæдзæл. 
Æхсæрдзæн, цæй-ма, зæгъ, цы фæци? 
Фæлыгъди аргъауæй мæ саг?.. 
Бæргæ, куы дæм кæсин æнхъæлмæ, 
Фæлæ у хи сайынæн фаг. 
Æнкъардæй бур сыфтæртæ змæлынц, 
Тæрсынц æрхауынæй, мæгуыр. 
Йæ ахстон зæрваттыкк ныууагъта, 
Нæ уарзт дæуимæ уыд цыбыр. 
134 

НÆЙ ÆНÆ УАРЗТÆЙ ЦÆРÆН 
Хуыцау, æртæ цырагъы судзæм, 
Æртæ чъирийы дын кæнæм. 
Мах бирæ хатт фæуарзæм царды: 
О, нæй æнæ уарзтæй цæрæн. 
Нæ фыццаг уарзт уыд рагуалдзæджы, 
Æвзонг удтыл ысхæцыд арт. 
Ыстæй уæд уалдзæджы æрвнæрдæй 
Фæтарсти, басаста йæ ард. 
Мах сæрды дыккаг хатт фæуарзæм, 
Æрвнæрдæй нал фæтæрсæм уæд. 
Сыгъзæрин базырджын æфсургъау, 
Ныууадзæм зæрдæты нæ фæд. 
Вæййæм æвзонг, ныфсхаст хæстонау, 
Нæ туг цæдджинагау фыцы. 
Хæлбурцъ кæнæм, сæттæм нæ дойны, 
Нæ зонæм цин кæнын та, цы?! 
О, æртыккаг фæззыгон уарзт у, 
Мах уæхстыл физонæг кæнæм. 
Фæззыгон уарзт зæххыл зындæр у, 
Уæддæр æм цингæнгæ цæуæм. 
Хуыцау дæр фæззæджы фæрæдыд, 
Куы баци саурæсугъд йæ мæт. 
Кæд нартæй хъодыгонд æрбаци, 
Ныууагъта нæм уæддæр йæ фæд. 
135 

КÆЙДÆР УÆЗÆГЫЛ УАРДИЙАУ 
ÆРТТИВЫС 
Кæйдæр уæзæгыл уардийау æрттивыс, 
Кæйдæр хæдзары хурау рухс кæныс. 
Уæд ма æз та цы абухын, цы хъæрзын? 
Уæд ма гез та цы хъæр кæнын фæдис? 
Мæхимид дын æмдзæвгæтæ фæкæсын, 
Мæхимид дын æз зарджытæ кæнын. 
Æнæ ныфсæй, æнæ дæ цæстæнгасæй, 
Хæрзиунæгæй, дæу уарзгæйæ цæрын. 
Цас дарддæр уай, уас адджын дæ мæ удæн, 
Мæ рыст фæндыр æнкъард зарæг цæгъды. 
Мæ сусæг уарзты пиллон арты судзын, 
Дæ кой дæр мын уæларвон тых дæтты. 
Æнæ дæу зæхх мæ къæхты бын нæ хатын, 
Тæхудиаг йæ къона уа, кæй дæ. 
Мæнæн ды дæ æрвдидинæг, мæ уалдзæг, 
Мæ хуры тын, дæ амæттаг фæдæн. 
136 

МИМОЗÆТÆ 
П. В. 
Мах уарзтам кæрæдзи бæлæттау, 
Нæ уарзты æхсæрдзæнмæ хъуыста хæрис. 
О, цас-иу фæхудтыстæм иумæ! 
Нæ уарзт уыдис махæн нæ хæзна, нæ ис. 
Мимозæ, мимозæ, мимозæ!.. 
Ды мын-иу сæ хастай - дæ уарзты нысан. 
Дыууæйæ мах иу зæрдæ хастам! 
Нæ риуты уæд зарыди цинты орган. 
Æз дардтон дæ уарзондæр къаба, 
Ды ме ’нгуылдзты судзгæ цырæгътæ уыдтай. 
Дæ къухтыл мæ сабийау хастай, 
"Мæ ус-паддзах, зæд дæ, мæ амонд", - дзырдтай. 
Нæ бамбæрстон, дарддæр цы ’рцыди, 
Нæ бамбæрстон... зæрдæ та сусæгæй рыст. 
Ныллæууыди цардæн йæ сахат, 
Æнæ дæу дзынæзтон цæссыгкалгæ æз. 
Цы фесты мæ фæндтæ, мæ сæнттæ? 
Æндæргæй ма адæмы ’хсæнты цæуын. 
Мæ уарзтæн йæ базыр нындзыг ис, 
Æз иунæгæй царды бынозæй кæуын. 
Мæ тæригъæд хъардзынæн уымæн, 
Кæй аххосæй ’рцыди нæ уарзтæн кæрон. 
137 

Æз та дыл æууæндыдтæн, зоныс, 
Куыд мæ фæндыд, о лæппу, ’рмæстдæр дæу уон. 
Мæ уарзтæн йæ хъуытаз ныммыр ис, 
Фæрысти мæ зæрдæ, ысхæццæ мæ цард. 
Ныппырх и мæ амонды галуан, 
Фæдæн æз фыдæнхъæл, мæн нал уырны уарзт. 
Алло, алло, алло, кæцы дæ? 
Цæмæн тыхсын... хъусын... Кæцы дæ, зæгъыс? 
"Ыссардтон дæ! - загътай. - Ыссардтон... 
Мимозæтæ ’рластон, дæуæн сæ хæссын..." 
Мимозæтæ... ма атон, зæрдæ... 
Йæ уарзондæр къаба... нæ кæуын, нæ, нæ! 
Æз хъусын йæ къахдзæфтæ, хъусын, 
Дæ хорзæхæй, рахиз. Куыд ’рæгмæ цыдтæ... 
138 

ÆЗ ДЫЛ ЗАРДЗЫНÆН 
Ды æрæджы хынджылæгæй 
Ме уæхскыл дæ къух авæрдтай. 
Æз дæ разы уæд бандзыг дæн, 
Ды мæ зæрдæ нæ бамбæрстай. 
Ды куы зонис, куы йæ хатис, 
Æз дæ фендæй куыд райхæлын. 
Ды куы зонис, куыд фæриссын, 
Æз æнæ дæу куыд амæлын. 
Æз дæ мысдзынæн, мысдзынæн, 
Æз мæ уд дæуæн ратдзынæн. 
Дæу мæ зæрдæйы ’мбæхсдзынæн, 
Æз æнæ дæу нæ райдзынæн. 
Æз дыл зардзынæн, зардзынæн, 
Æз дæ уарздзынæн, уарздзынæн, 
Æз мæ цæстытæ ’мбæхсдзынæи, 
Æз дыл, о, лæппу, тайдзынæн. 
139 

СÆНТТÆ 
Арвæй стъалытæ фæкæсынц 
урс-урсид уæрыччытау, 
Дзаг сыкъа мæйæн йæ тынты 
баназын æз урс сæнау. 
Арв мыды чыргъæдау фестад, 
зарынц стъалытæ дæуау, 
Мæйау мын бæрзонд дæ, рухс дæ, 
мысын дæ æхцон фынау. 
Сты дæ сау цæстытæ хуртæ, 
бандзæрстой мæ удыл арт, 
О, куы батаин сæ мидæг, 
уæд æз нал кæнин æикъард. 
Ратт-ма мын дæ фæлмæн зæрдæ, 
минмырон фæндырау раст, 
Зон æй, зон, нæ сыгъдæг удтæ 
сты уæларвон тæгтæй баст. 
Ахæссы мæ урс базыртыл 
тар хъæдмæ мæ уарзты рис, 
Уым, рæсугъд æрдзы хъæбысы, 
базмæлы мæ къухы сис. 
Бæлæстæ, нæртон уадындзтау, 
бафтауынц мæныл дæр дис, 
Тулдзбæлас, хъæлæрдзы, суадон - 
ам цынæ диссæгтæ ис! 
Ам, цыма ныссагъдæуыди 
хъалгъæнтæ-хъæлæрдзытæ, 
140 

Байхъус-ма, сæдæгай мæргътæ 
уафынц хъæлдзæг зарджытæ. 
Бадынц ныхасы тыгуырæй 
урс нымæтхуд зокъотæ, 
Цыма апырх ысты нйеууыл 
уæрыччытæ-гокотæ. 
Хъулон-мулон дидинджытæ 
систой нæууыл кафынтæ, 
Райдыдта сыгъзæрин суадон 
цин-уылæнтæй зарынтæ. 
Фестадысты цъæх сыфтæртæ 
иууылдæр къæрцгæнджытæ, 
Булæмæргъ чындздзон фæлысты, 
’рцæуынц æм чындзхæсджытæ. 
Суадон, суадон, ’рырвонг мæ кæн, 
науæд тынг фæрасыг дæн, 
Уыцы лæппумæ цы кæсон, 
уарзон ын нæ разындтæи. 
Хъæды бардуаг, баххуыс мын кæн, 
дард фæсур мæ тарфынтæ, 
Науæд мын мæ риссаг зæрдæ 
бадомдзысты уарзт-рынтæ. 
Æмæ диссаг, хъæды къохæй рахызтæ дæ 
урс бæхыл, 
Систай мæ уæлæмæ саргъмæ, 
ахастай мæ рухс зæххыл. 
Æмæ иумæ... æз дæ риумæ... 
мах дыууæйæ... уарзты фын, 
Скодтай мын мæ удæн хинтæ, 
æмæ айсæфт азты фæд. 
141 

* * * 
в. с. 
Урс зымæг калы йæ пакъуы, 
Бæлæстæ урсæй лæууынц. 
Урс митыл уадзын мæ фæдтæ, 
Урс мигътау азтæ тæхынц. 
Бамыр и урс фæндыр, бамыр, 
Урс хыз æнкъардæй кæсы. 
Урс цæссыг русыл æртылди, 
Урс уарзты дымгæ хæссы. 
Урс нымæт, батав мæ, батав, 
Мæтæй мæ зæрдæ ныуурс. 
Урс сæнттæ зæрдæйы тайынц, 
Урс уарди донбыл ныххус. 
Сайы мæ, сайы йæ фæдыл, 
Урс-урсид цæстыты ’нгæс. 
Урс маргъау хъуырыл æртыхстис, 
Урс сагъæс - зæрдæйы маст. 
Тайдзынæн искуы цырагъау, 
БаЗзайдзæн урс мæт мæнæй. 
Урс арвмæ стæхдзæн сæнтурсæй 
Искуы мæ урс уд фæрнæй. 
142 

ТЫХДЖЫН ДÆН ÆЗ... 
Тыхджын дæн æз, ды раст зæгъыс, тыхджын дæн, 
Мæ зæрдæ æмæ уонгæй дæн тыхджын. 
Сыгъдæг ысты мæ хъуыдытæ, мæ фæндтæ, 
Æз уымæн вæййын алы хатт ныфсджын. 
Хæлары тыххæй бахиздзынæн артмæ, 
Æмгарæн дæн кæддæриддæр нæртон. 
Æз никуы ’рхастон, дугъонау, мæ сæрмæ, 
Мæ хъуырыл исчи бакæна идон. 
Пысыратæй мæн царды фæндаг надта, 
О, цал хатты мын растыгъта мæ царм. 
Мæ баз æй зоны, цас цæссыг фæкалдтон, 
Цæмæй мын абон балхъивай мæ арм. 
Æфхæрд, æлгъыст, фæцæй-иу хаудтæн былæй, 
Æз мин хатты нынныхъуырдтон мæ маст. 
Мæ зонгуытыл æз никæй раз æрхаудтæн, 
Мæ иунæг уд мæхи бар уыд æрмæст. 
Тыхджын дæн æз, тыхджын хъуамæ уыдаин, - 
Дæ цæстытæ дын федтаин, дæ конд. 
Нæ бакуымдтон æз басæттын хъысмæтæн, 
Мæ цард цæмæй дæ цардæн уа нывонд. 
143 

УАРЗТЫ ЗÆЙ 
ц. ц. 
Фæкæсут мæм, мæ хæлæрттæ, 
Æз бандзыг дæн йæ уарзтæй. 
Мæ зæрдæйæн йæ циндзинад 
Фæуыдзæни мæ фарсæй. 
Зæгъæд мын исчи: "Нæй дын бар! 
Æнæрцæугæ хъуыддаг у!" 
Кæй у æрымысгæ мæ уарзт, 
Фæсмойнаг у, дзырддаг у. 
Зæгъæд мын исчи: "Сайы дæ! 
Хынджылæг дæ фæкæиы!" 
Мæ цæстытæ мын бабæттут, 
Мæн фесæфын нæ фæнды. 
Æз баззайдзынæн ниугæйæ, 
Фæрæдыдтæн - уый зонын. 
Мæ удыл разад базыртæ, 
Фæтых мæ зæрдæ зондыл. 
Мæ зæрдæ у дыууæ дихы, 
Мæ бон сæм нал у дзурын. 
Мæ риуы зæд ’мæ дæлимон 
Кæрæдзимæ лæбурынц. 
Хъæр кæнынæй ныффæсус дæн, 
Нæ хъуысы маст æддæмæ. 
Нæй, ничиуал и а зæххыл, 
Мæ уарзоны йеддæмæ. 
144 

ДЫ-ИУ СЫН АЗАР... 
Мæ кой ма дæм æмгæртты ’хсæн куы ’рхауа, 
Уæд-иу сын ды - зæрдæбынæй æрмæст - 
Къæмдзæстыгæй, мæ зæлдаг æфсир, азар, 
Куыд уæззау у мæ рыст зæрдæйы маст. 
Ды-иу сын азар ме ’намоиддзинадыл, 
Мæ хъысмæт мæ куыд сарæзта фæидыр. 
Мæ удæй мын тынуафгæ ласта хъарæг, 
Нæ федтон царды амондджын фын дæр. 
Ды-иу сын азар, иунæг удыл азар, 
Кæй баззадтæн цыппар къулы æхсæн. 
Æз дæр кæй куырдтон стыр Хуыцауæй амонд, 
Куыд ризын алы уынæрæй æхсæв. 
Ды-иу сын зар, мæ зæрдæ, ’фсæрмы ма кæн, 
Æз сидзæрæй кæй арвыстон мæ цард. 
Кæд ма мæ исты ферох и, - зæгъ-иу сæ, 
Æрмæст мын иу хъуыддаг дæ зæрдыл дар: 
Æз никуы ’рхастон худинаг мæ сæрмæ, 
Нæ баззадтæн ирон æфсармæй цух. 
Цыбыркъух дæн, фæлæ уæддæр - сæрыстыр, 
Мæгуыр лæгæн кæй фæисын йæ къух. 
Ыстæй-ма иу... кæй æууæндын æз уарзтыл, 
Кæй у нывонд мæ адæмæн мæ уд. 
Дæ зарæгæн куы ’рхæццæ уа йæ кæрон, 
Уæд-иу фæлмæн дæ мидбылты фæхуд. 
145 

ЦÆЙ-МА, КÆМ ДÆ? 
X. Æ 
Хурты хур, цæй-ма, кæм дæ? 
Айс мын мæ зæрдæ, мæ уарзт. 
Баком мын, баком, чызгай, 
Иумæ ысбæттæм нæ цард. 
Хæхтæм фæцæуиккам мах, 
Скæниккам иумæ хæдзар. 
Нуазиккам суадоны дон, 
Хъахъхъæнæг - хæхты дзуар. 
Ахсиккам доны кæсаг, 
Сæрды мæнæргъы у зад. 
Фæззæг - хæхбæсты бæркад, 
Зымæджы фæндыры цагъд. 
Цуаны-иу ацæуин æз, 
Ласиккам сæрвæттæй хос. 
Уаид нæ къуымты бæркад, 
Тынг бирæ дариккам фос. 
Райгуырид махæн дæр фырт, 
Айхъуысид хæхтæй йæ зард. 
Уый фæстæ ноджы æхсæз, 
Иумæ нын уаиккой авд. 
Хурты хур, цæй-ма, кæм дæ, 
Цас ма дæм хъуамæ бæллон?.. 
Баком мын, баком, чызгай, 
Науæд дæ скъæфдзынæн, зон! 
146 

ДЗÆНÆТ 
Цæуæм мах дыууæйæ, 
Нæ зонæм кæдæм. 
Нæ къухтыл хæцгæйæ, 
Мæйрухсмæ цæуæм. 
Мæ зæрдæ дын загъта: 
"Мæ сæгуыт, мæ зæд!" 
Ды мын уæд фæлмæнæй: 
"Мæ цин дæ, мæ мæт!" 
Цæуæм мах дыууæйæ, 
Дзæнæты бæстæм. 
Хъæбыстæ ’мæ батæ - 
Æнæхъæн æхсæв. 
Дæ рæсугъддзинадæн 
Нæ федтон æмсæр. 
Æфсургъау дæ разы 
Æруагътон мæ сæр. 
Дæу афтæ тынг уарзын, - 
Нæ йын ис зæгъæн. 
Дæ хъарм къух узæлы 
Мæ цонгыл фæлмæн. 
Уæзданæй мын загътай: 
"Мæ цæргæс, мæ бон! 
147 

О саурæсугъд чызгай, 
Мæн уарзтмæ фæхон". 
Хæрис бæласау мæм 
Æркъул дæ, æркъул. 
Мæ зæрдæ, мæ зæрдæ, 
Ныр фырцинæй ку. 
Нæ зонæм фæллад дæр, 
Нæ фæндаг - рæсугъд. 
Уыд йе ’мыдзаг уарзтæй 
Мæ зæрдæ-мæ уд. 
Цæуæм мах дыууæйæ, 
Ныхæстæ кæнæм. 
Нæ къухтыл хæцгæйæ, 
Зынг хурмæ цæуæм... 
148 

ДÆУÆН ЗАРЫН 
Æрбайхъус-ма, дæуæн зарын, 
Ды "Хонгæ"-йау рæсугъд дæ. 
Мæ зæрдæйæн йæ зæрдæ дæ, 
Мæ удæн та йæ уд дæ. 
Сæнæфсиры цупалау та 
Кæныи дæ уындæй расыг. 
Мæ урс бæлон, дæ цæстытæй 
Мæ сыгъдæг зæрдæ басыгъд. 
Бурдуханæй рæсугъддæр дæ, 
Дæуыл мæхи нæ барын. 
Дæ дзыккуты æхсæрдзæны 
Бæргæ мæхи ныппарин. 
Мæнæн ды дæ мæ сусæг уарзт, 
Мæ сонт удæн йæ катай. 
Тæхуды ’мæ дæ алолай 
Куы айхъуысид мæ уатæй! 
Æрбайхъус-ма, дæуæн зарын, 
Ды "Хонгæ"-йау рæсугъд дæ. 
Мæ зæрдæйæн йæ зæрдæ дæ, 
Мæ удæн та йæ уд дæ. 
149 

САЙД СÆНТТÆ 
Фынæй бæласæй сыфтæртæ ызгъæлынц, 
Цыма ысты сыгьзæрин доны тылд. 
Мæ афæдзтæ, зынг хуры тынтау, тайынц, 
Зын афæдзтæ - дæ гадзрахатæй сыгъд. 
Мæ зæрдæйæ мын асайдтай мæ сæнттæ, 
Æмæ æмпылынц, дидинтау, кæмдæр. 
Нæ фембæлдтытæй схал кодтон фæрдгуытæ, 
Æмæ сæ дарын мысынæн æз дæр. 
Дæ уадындз зарыд, фæндыр ын хъырныдта, 
Цыдæр ма дын зæгъинаг æз уыдтæн... 
Дæ уарзты зынг дын доны фынк фæласта, 
Æз ын йæ цæхæр агурын уæддæр. 
150 

ЛÆППУЙЫ УАРЗТ 
Хæрздæф дидинджытæй дын халагъуд сбийин, 
Мæ уарзон, мæ цуры нæ кæнис æнкъард. 
Кæлæнгæнæг, скодтай мæ удыл кæлæнтæ, 
Дæуимæ бæрæгбонау свæййы мæ цард. 
Æвзист бæрцытау дæ мæ риуыл рæвдауин, 
Дæ зæлдаг дзыккуты ыссарин дзæнæт, 
Æмæ дын фæзарин мæ уарзондзинадыл, 
Мæхимæ дын райсин дæ сагъæс, дæ мæт. 
Дæ урс уæхсчытæ дын куы батавин уарзтæй, 
Ыскæуин сывæллонау, фестин фæндон... 
Дæ уæрджытыл атыхсин, батаин, судзин, 
Дæ цæстыты цады фæуаин дæлдон. 
Æз расыг дæн, расыг мыртгæджын æхсæвтæй, 
Мæ сонт зæрдæ байрагау нал лæууы ’нцад. 
Æрыскъæфджын райсомтæ, айсут мæ бузныг, - 
Мæн судзæд, рæвдауæд дæ цæстыты арт! 
151 

ÆРЫМЫС ИУ... 
Хъуыды кæныс, мах райсомæй 
Куыд æмбæлдыстæм хурыл. 
Уыдтæн, уыдтæн æз амондджын, 
Мæ. сусæг уарзт, дæ цуры. 
Æрымыс-ма, къæвда боны 
Куыд цыдыстæм мах иумæ. 
Цы уыди дарддæр... дыккаг бон 
Фæхыл ыстæм дæуимæ. 
Цыдæриддæр æмдзæвгæтæ 
Ныффыссон-ма æз уарзтыл, 
Дæуыл уыдзысты, зои-иу æй, 
Мæ уарзонады мастыл. 
Мæ чиныг-иу мын рафæлдах - 
Мæ зæрдæйæн йæ ахстон. 
Æрымыс-иу, дæ хорзæхæй, 
Кæддæр дæ æз кæй уарзтон. 
Мæрдтæм дæр æз мæ зæрдæйы, 
Фæхæсдзынæн дæ сурæт. 
Мæгфæстæ-иу мæ рæнхъытæ 
Дæ уды зын фæсурæнт. 
152 

О МАДЫ МАЙРÆМ, БАХХУЫС КÆН 
Мæ базау урс дæ, урс быдыр, - 
Ныууарыди дыл мит, 
Хъысмæт, хъысмæт, о саузæрдæ, 
Мæ тæригьæдтæ фид. 
О быдыр, быдыр, радзур-ма, 
Куыд амондджын уыдтæн. 
Æз худгæйæ дæ хъæбысмæ 
Мæ уарзонмæ лыгъдтæн. 
Æхсæвы хуртæ - стъалытæ, 
Цæхæркалгæ цæрут. 
Йæ цæстытæ - уæ цæстытау... 
Æвдисæн мын фæут. 
Нынниуы дымгæ бирæгъау, 
Ныссæлынæй тæрсын. 
О иунæгдзинад, басудзай, 
Куыд уæззау у дæ зын. 
О быдыр, быдыр, курын дæ, 
Мæ удлæууæн куы дæ, 
Уадз, зона уый - цæрæццаг дæн, 
Кæд басийон, уæддæр! 
О Мады Майрæм, баххуыс кæн, 
Мæнæн ды бацамон, 
Мæ сæр кæуыл æркъул кæнон, 
Мæ уд кæм батавон. 
153 

ÆЗ УАРЗТОН ДÆУ 
Æз уарзтон дæу... ныр дæр ма йыл сæттын, 
Æз уарзтон дæу... æнахуыр уарзтæй уарзтон, 
Мæ зæрдæйæн уыдис йæ бæркад дæу, 
Лæварæн дын мæ уды хъарм фæхастон. 
Дæумæ уыдысты ме ’нкъарæнтæ ’ргом. 
Зыдтай йæ ды, - зæрдæйæ демæ баст дæн. 
Ды та æихъæлдтай - иугæр уарзын дæу, 
Сырддон цъиуау дын къалатийы ахст дæн. 
Ды пуртийау куы разындтæ афтид. 
Нæ дæм разынди уарзты фарн, лæгдзииад, 
Дæ ныхас - сайд, дæ хъуыдытæ - фæлывд, 
Нæ уыдтай уарзты уды стыр рæстдзинад. 
Нæ дын радта зæрдæйы хъустæ цард. 
Ды уарзыс исын, "гъа" зæгъын нæ зоныс. 
Цæмæн дæм каст нæ уарзондзинад хъазт? 
Кæддæр ын аргъ ыскæндзынæ, уый зонын. 
Ыстыр уарзт, уый Хуыцауæй дæтгæ у, 
Ыстыр уарзт, уый дыууæрдæм вæййы царды... 
154 

РОКСАИÆ 
Фæнды мæ, бæлонау дæ сисон, 
Мæ къухтыл дæ ахæссон дард, 
Дыууæйæ уæларвмæ ыстæхæм, 
Нæ уарзтæй уым райгуыра зард. 
Фæхæссин дæ къæдзæхтыл, хæхтыл, 
Дæуимæ нæ зонин фæллад. 
Лæварæн дын раттин мæ зæрдæ, 
Дæ къухтæм дын раттин мæ цард. 
Æртæхау мæм ферттивыс дардæй, 
Дæхимæ нæ уадзыс хæстæг. 
Кæлæнгæнæг, ауадз мæ, ауадз, 
Дæ уарзтæй куы фæдæн æрдæг. 
О ма кæн хынджылæг мæ удæй, 
Сæрыстыр дæ, зонын, чызгай, 
Мæн сæрра кæнынмæ кæд хъавыс, - 
Мæ удæн тыхы хос фæуай! 
Роксанæ, Роксанæ, Роксанæ, 
Дæ цæстыты федтон æфсарм, 
Роксанæ, Роксанæ, Роксанæ, 
Мæ удæн - йæ бæркад, йæ фари. 
155 

УАРЗТЫ ’ХСÆРДЗÆН 
Уарзты ’хсæрдзæн, раивыл-ма, 
Сис дæ цъæх уылæнтыл зæхх. 
Азар нын дæ рæсугъд зарæг, 
Адæмтæн сабырад зæгъ. 
Зар ’мæ зар æхсæвæй-бонæй, 
Кæд. æрсабыр уаид дуг. 
Хуры тынтау батав удты, 
Нал ныккæлид кæд нæ туг. 
Уарзты ’хсæрдзæн, уарзты зарæг, 
У дæ рæсугъдзинад дин. 
Дурзæрдæтæ фестадыстæм, 
Ферох нæ ис уарзты цин. 
156 

ФÆНДЫР 
Мæ хъармзæрдæ фæндыр, дæ рухс уды зæлтæ 
Мæ зæрдæ куы батавынц хуры тынтау. 
Дæ зæрдæбын зарæг æнцойад æрхæссы, 
Мæ ивгъуыд æрымысын демæ фынау. 
Ныфсытæ мын раттыс, кæугæ дæр ыскæнын, 
Мæ хæццæ хъуыдытæ æрсабыр кæныс. 
Цыкурайы фæрдыгау, демæ рæсугъд дæн, 
Сыгъзæрин бæллиццау ды мемæ цæрыс. 
Мæ фæндыр, мæ фæндыр, ды зивæг нæ зоныс, 
Æрцу-ма мæ хъæбысмæ уарзонау ды. 
Фæсур та мæ зынтæ, о, раздах мæ циитæ, 
Дæ уарзои зарджытæм мæ хъусын фæнды. 
Цыма дæ ысфæлдыстой адæм мæн тыххæй, - 
Ды дих кæныс мемæ мæ цин æмæ зын. 
Æнæ дæу æнкъард æмæ уазал у зæрдæ, 
Дæуимæ æрынцайы уды хъæрзын. 
157 

* * * 
Мæ Ирыстои, мæ зæды хай, 
Зæрдæйæ дæ хъæздыг. 
Мæнæн ды дæ мæ удвидар, 
Мæ ныфсыты мæсыг. 
Кæд байгас уыдзæн, о мæ бон, 
Дæзæрдæйы хъæдгом? 
Кæд ахаудзæнис уæхсчытæй 
Дæ фыдбылызты ’ргъом? 
Нæмы дæ æрдз, æхсы дæ знаг, 
Дæ хъуырмæ ссыд дæ маст. 
Æмæ дæ артдзæсты фæздæг 
Хæссы Хуыцаумæ хъаст. 
Мæ Ирыстон, мæ зæды хай, 
Дæуæй дæн æз хъæздыг. 
Мæ зæрдæйы æрцардысты 
Дæ цæссыг æмæ хъыг. 
158 

МАУАЛ КУ/МÆ ФÆНДЫР 
"Бауарзтон æндæры, - 
Загътай ды мæнæн, - 
Бамбар мын мæ уавæр, 
Нал нын ис цæрæн..." 
Арв æркалд мæ сæрыл: 
"Ма ацу", - куырдтон, - 
Раздæх, цæй, фæстæмæ, 
Уарзын дæ", - дзырдтон. 
Баталынг и дуне, 
Нал уромын маст. 
Ау, цæмæн, цæй тыххæй, 
Ралгъыста мæ уарзт? 
Амонд мæ фæлыгъди, 
Сайды æз фæдæн. 
Басыгътæн хъысмæтæй, 
Æмæ никæй дæн. 
Уарзты цырагъ басыгъд, 
Базырсаст фæдæн. 
Басыгътай нæ фæндыр, 
Уарзон дын нæ дæн. 
Ралæууыди фæззæг, 
Бур сыфтæр кæлы, 
Æмæ зæрдæ, зæрдæ - 
Сабийау кæуы. 
159 

ÆЗ МЫСЫНÆНДÆРЫ 
Хæрзконд лæппу, дæумæ фæкæсын арæх, 
Æмæ æнхъæлыс, уарзгæ дæ кæнын. 
Дæумæ кæсгæйæ, мысын æз æндæры, 
Йæ уарзтæнхъæл æз абон дæр цæрын. 
Æнкъардæй дæм æз уымæн кæсыи арæх, 
Æнкъард вæййынц мæ ныхæстæ, мæ худт. 
Цæмæй зоныс, куыд басыгъди мæ зæрдæ, 
Цæмæй зоиыс, куыд батади мæ уд?! 
Куы фенын дæу, цыма фæзынд мæ уарзон, - 
Дæ фезмæлдтытæ уый хуызæн ысты. 
Мæн бафæнды, куы атыхсин дæ хъуырыл, 
Фæлæ... фæлæ... та ахизын фæрсты. 
Æз мысын уый, дæумæ кæсгæйæ, мысын, 
Дæ уарзоиæн мæнæй уарзондæр у. 
Ныххатыр кæи мæ цæстытæн, ныххатыр, - 
Чысыл дæ фендæй ’рынцайы мæ уд. 
160 

МÆ УРС БÆЛОН 
Ис бирæ чызджытæ, 
Сæдæтæ ’мæ минтæ. 
Æрмæст мæ ды хъæуыс, - 
Дæ зæрдæбын цинтæ. 
Мæ хæххон дидинæг, 
Дæ уарзтмæ куы бæллын. 
Мæ зæрдæ йæ куыстæй 
Дæ фендæй ныллæууы. 
Дæ сау цæстытæн дын 
Фæкæнин æз батæ. 
Дæу басудзии, чызгай, 
Мæ зæрдæйы артæй. 
Дæ рæсугъд цæстытыл 
Ныффыссин æз зарæг. 
Дæ фæрдгуыты бæсты 
Дæ хъуырыл мæн дарис. 
Ис бирæ чызджытæ, 
Сæдæтæ ’мæ минтæ. 
Æрмæст мæ ды хъæуыс, - 
Дæ зæрдæбын цинтæ. 
6 Фæззыгон нуазæн *| 61 

АСКЪÆФÆД МÆ ИСЧИ 
Уæ чызджытæ, чызджытæ, 
Сафдзыстут мæ, зонын. 
Гъе уæддæр уæ дидинтæ, 
Рухс цырæгътæ хонын. 
Ратæхут гæлæбутау, 
Спæр-спæр кæнут уынгты. 
Кувын æз уæ цæрæнбон, 
Лæппутимæ фынгыл. 
Нал мæ уадзы, нал мæ мад, 
Иуы, дам, дзы равзар. 
Ма, дам, хъаз сæ артимæ, 
Судздзæн дæ сæ азар. 
О, уæ низтæ бахæрон, 
У’ амæттаг æрбауон. 
Чызджытæ, зæгъут-ма мын: 
’Нæ сымах куыд ма уон? 
Хорз лæппу дæн, хорз лæппу, 
Уастырджийы ’нгæс дæн. 
Ралгъыста мæ ’рмæст Хуыцау, 
"Нæбын у мæ зæрдæ. 
Бадомдтат мæ, рæсугъдтæ, 
Сау лæппу фæрынчын. 
Ехх, чызджытæ, цæй, æмæ 
Аскъæфæд мæн исчи! 
162 

ПАДДЗАХ ДÆ МÆ УДÆН 
Мæ тæригъæды ма бацу, - 
Фыдбылызæн дæ уарзын. 
Ды дæ цъæх арв, æз сау зæхх дæн, 
Мæхи кæдæм ивазын... 
Дæ сау цæстыты зынджытæй, 
Сæ цæхæрæй куы судзын. 
Куы дæ феиын, о, баууæнд мыл, 
Æз фырцинæй фæхудын. 
Дæ зæрдæ - уазал цъитийау, 
Нæ батайдзæн мæ уарзтæй. 
Цы фæуон æз, кæм бамбæхсон 
Дæ цæстытæн сæ хъазтæй. 
Фæцæуын æз дæ хъæбысмæ, 
Хъысмæт дæр мыл фæхудæд. 
Цы уа, уый уæд, цы уа, уый уæд, 
Паддзах дæ ды мæ удæн! 
163 

ДÆ ЦÆСТЫТÆ - ХУРТÆ 
Дж. С. 
Дæ цæстытæ - хуртæ, сæ тынтæй æз нал дæн, 
Дæ уды сыгъдæгдзинад - суадоны дон. 
Фæлладæй дзы иу хуыпп ыскодтон, æнамонд, 
Мæ сабырдзинадæн æз загътон: "Хæрзбон!" 
Кæнын дын æз сомы мæ иунæгдзинадæй, 
Æууæнд мыл, гъе ма ’уУæнД> дæумæ у мæ каст. 
Зæгъ-ма мын, мæ зæрдæ, цæмæй мæ фæтарстæ, 
Дæ уды удхæссæг мæ федтай æваст. 
Æз уарзты гуылфæнæн йæ арфы ныххаудтæн, 
Кæнын дзы хуыдуг æз, нæ сидын фæдис. 
Мæ уарзондзинад мæ кæдæм фæнды ласæд, 
Уæлдайдæр нал у, - кæй хъæуы мæ рис?! 
Мæ ирвæзынгæнæг, мæ удæн йæ ныфс дæ, 
Дæ уарзтæй мæ басудз, ыстæй мыл фæхуд. 
Фæнды мæ куы ’рхауин дæ русыл цæссыгау, 
Дæ зæрдæйы рæбын куы сисин мæ уд. 
164 

ЦЫ ДÆ, ЦАВÆР ДÆ? 
Цард - ыстыр амонд, цард у хуры тын, 
Цард ныфсы таг у, мады зарæг у. 
Цард ~ фыдыуæзæг, сабийы фæхудт. 
Монцты денджыз у, уарзты кадæг у. 
Цард - æхсæвы тар, талынг хъуыддæгтæ, 
Судзгæ цæссыгтæ æмæ хъарæг у. 
Сайд, фæлывд митæ, туг, мæлæт хæссæг, 
Сау гадзрахатæн цард йæ барæг у. 
Цард, ды худæг дæ, цард, хынджылæг дæ, 
Калмы сой дæр дзы тайы бирæтæн, 
Иуæй-иутæн та мыд дæр маргау у, 
Сты кæрæдзийæн адæм бирæгътæ. 
Цард, бæгъатыр дæ, цард, æгъатыр дæ, 
Цард, мæ хæлар дæ æмæ ме знаг дæ, 
Ды чырыстон дæ, фæлæ галиу дæ, 
Ды мыдау дæ раст, фæлæ маргау дæ. 
О, куыд налат дæ, о, куыд нæртон дæ, 
Ды мæ уарзон дæ, рыны бардуаг дæ. 
Бафæлладтæн дын æз дæ кæлæнтæй, 
Афтæмæй ды дæр зæххыл уазæг дæ. 
Цард - мæ уды хос, цард - цъаммардзинад. 
Цард, лæгдзинад дæ æмæ марæг дæ. 
Тоны сæры кæхц, зонд ысхæццæ ис, 
Цард, зæгъ-ма мын æй: цы дæ, цавæр дæ? 
165 

АБОН ХЪУАМÆ БАНАЗОН 
"Абон хъуамæ баназон", - 
Загътон æз мæхицæн... 
Æмæ фаг ныллæмæрстон, 
Ме ’мбæлтты фырдисæн. 
Бахынцут-ма иу чысыл, 
Бамбарут мæ уавæр. 
Схæццæ дæн мæ хъуырмæ æз, 
Маст мæ бацыд а зæр... 
Уарзты тыххæй баназæм, 
Домы уый мæ зæрдæ. 
Ма мын дзурут уонгуагъдæй: 
"Нал ысты мæ сæнттæ". 
Скæсут-ма, ыстъалытæ 
Худæгæй куыд мæлынц. 
Расыг ысты, диссæгтæ! - 
Къæхтыл дæр нæ лæууынц... 
Бадут уым сæрибарæй, 
Уарзт цы у, нæ зонут. 
Зондджындæр ыстут мæнæй, 
Асайын нæ комут. 
Баназæм та, расыгæй 
Рох вæййынц нæ зынтæ. 
166 

Сайды дæн мæ уарзонæй, 
Фесты уарзты хуынтæ. 
Тагъд мæ расыг айсæфдзæн, 
Адæймаг уыдзынæн. 
Фервæзон^ма ахсæв кæд, 
Райсом уæд цæрдзынæн. 
Ацæгъдут мын фæндырыл, 
Ацæгъдут мæ зарæг. 
Саст зæрдæйы амæлæд 
Судзгæ уарзты хъарæг. 
167 

МÆ ЧЫЗГЫЛ СÆВÆРДТОН ДÆ НОМ 
X. А. 
Уый раджы уыд, куы базыдтам кæрæдзи, 
Куы ссыгъд нæ риуы фыццаг фендæй уарзт. 
Æнæ кæрæдзи иу бон дæр нæ быхстам, 
Фæлæ зылди, зылди нæ фæдыл маст... 
Уæд иу хур бон нæ сæрмæ арв нытталынг, 
Фæндыры. зæлтæ баивта æрвнæрд. 
Хъысмæтимæ кæд чи хæцыд хъæбысæй, 
Фæдæн æнамонд, алцæмæй - æфхæрд. 
Чындзæхсæв æз æндæр чызгимæ скодтон, 
Æмæ, кæсыс, нылхынцъытæ мæ цард. 
Дæ фæдыл-ма æдзынæгæй фæкæсын, 
Мæхи аххос у, басастон мæ ард. 
Æз бинонджын, хъæбулты фыд дæн, зоныс, 
Фæлæ ныууагътон ме стыр уарзт дæуæн. 
Æмæ цæрын æнæзæрдæйæ гъеныр, 
Кæмæн зæгъон мæ уды рис, кæмæн? 
Цы давы уый, кæй бамбæрстон мæ рæдыд, 
Нæй бинонтимæ ’нæ уарзтæй цæрæн. 
Фæбарын æз мæ сылыстæджы демæ, 
Æмæ уынын - фæсмойнаг дзы фæдæн. 
Тæрсын, фынæйæ æз дæ ном куы сдзурон... 
Мæ фæллад удæн рахастон тæрхон: 
Кæд бафсæдин дæ ном дзурынæй искуы, 
Æмæ мæ чызгыл сæвæрдтон дæ ном. 
168 

ГОРМОН ФÆУАТ, МÆ АЗТÆ 
Гъей-гъей, мæ азтæ, сонт дугъонтау уайут, 
Уæ æрра цыдæн бауромæн нæй. 
Кæдæм бырсут, зæйау цы бырсут коммæ, 
Уæ цæстытæ сырхдæр ысты зынгæй. 
Фæлæуут-ма, цы хæрзконд лæппу федтон! 
Уым суадоны цур фæндырыл цæгъды. 
Мæнмæ кæсы, мæнмæ кæсы æихъæлмæ, 
Йæ цæстытæм мæ бакæсын фæнды. 
О, диссæгтæ - кæс, дидинæгджын гауыз, 
Сæууон æртæх тыбар-тыбур кæны. 
Хæххон лæппу мæм бахудти йæ мидбыл, 
Мæн та йæ цурмæ бацæуын фæнды. 
Мæ тæригъæдæй басудзат, мæ азтæ, 
Уæ идон уын куы ’рбалхъъивин дзæбæх! 
Цы знæт кæнут, куы мæ фæхæссут былмæ, 
Рыгъд барæджы куыд фæцæйхæсса бæх. 
Æрсабыр ут! Цъæхахст кæны мæ зæрдæ... 
Æрбахæссы хъæддаг дидинты баст. 
О уарзондзинад, бауром мын м’ азтæ, 
Æз æй хъæуын - мæ фæллад уды уарзт! 
Гормон фæуат, гормон фæуат, мæ азтæ, 
Æрбаййафы мæ... зæрдæйы фысым. 
Фæхауын æз, дæ къух мæм ратт, мæ дуне, 
Хæрз чысыл-ма, хæрз чысыл-ма, чысыл... 
169 

ДЫ ДÆ ХУЫЦАУ 
Ды дæ Хуыцау, æз дæн æлгъыст Хуыцауæй, 
Дзырддзæугæ дæ, æз та дзырддаг фæдæн. 
Ды уарзтæй хъазыс - хъазы уарзт мæ удæй... 
Ды дæ кæйдæр, æз та дæу дæн, дæу дæн. 
О, хингæнæг, дæ сау кæлæнтæй нал дæн, 
Мæн уарзт хъæуы, ды та мын маст хæссыс. 
О, макæ, зæрдæ, атондзынæ риуы, 
Дæуæн цæрын, ды та кæмæ кæсыс? 
Кæлæнгæнæг, мæ базыртыл мын ма хæц, 
Дæ цард - дзæнæт, мæнæн та у зындон. 
Мæ удæй ма кæн, о мæ бон - хынджылæг! 
Ды ленк кæныс, æз та кæнын дæлдон. 
Цæуыл зарыс, кæд ме ’намондыл худыс! 
Мæ удхæссæг, мæ уарзт дын хъазæн нæу. 
Æз бафæлладтæн, бафæлладтæн, хъусыс! 
Фæндараст у! Нæ, ма ацу, фæлæуу!.. 
170 

ИРОН ФÆНДЫР - МÆ УДЛÆУУÆН 
Ирон фæндыр - мæ удлæууæн, 
Куы дыл зонин цæгъдын, 
Лæджы æрмтты-иу фестии æз 
Уæд фат æмæ æрдын. 
Сыгъзæрин тæнтыл авæрин 
Мæ урс æнгуылдзтæ æз. 
Тымбыл симдæй уæд базмæлид 
Ирыстоны цъæх фæз. 
Фидауы арв йæ зынг хурæй, 
Фидауы уарди дидинæй, 
Фидауы Ир йæ фæндырæй, 
Йæ уæздан зæлты худынæй. 
171 

ЦЫ УÆМ ФÆКÆСОН, ЛÆППУТÆ? 
Мæ Ирыстон, дæу сабийау 
Мæ хъæбысмæ куы сисин, 
Мæ.зæрдæмæ дæ балхъивин, 
Фыдбылызæй дæ хизин. 
Дæ цæссыгтæ дын асæрфин, 
Дæ хъæдгæмттыл æз таин. 
Зæгъин дын æз: "Мæ зæрдиаг", 
Рæсугъд ныфсытæ тауин. 
Цы уæм фæкæсон, лæппутæ, 
Нæ судзгæ хъæутау судзын. 
Уæ удты богъ, уæ тохы хъæр 
Мæ зæрдæйы фæрсудзын. 
Фыдыбæстæ, куыд уарзон дæ, 
Мæ удау мын зынаргъ дæ. 
Уынын дын æз дæ лæгдзинад. 
Тæхыс, фæлæ... цæф маргъ дæ. 
Мæ Ирыстон, дæу сабийау 
Мæ -хъæбысмæ куы сисин, 
Мæ зæрдæмæ дæ балхъивин, 
Дæ цæфтæ дын æрæхсин. 
172 

МА НЫЛ СИС, БÆРЗОНД ХУЫЦАУ, 
ДÆКЪУХ 
Знæт денджызау абухы мæ зæрдæ, 
Хи удау Ирыстонæн тæрсын. 
Иры зынг хуыссын кæнынмæ хъавынц 
Мауал уа йæ бон зæххыл цæуын. 
Тохты нæ цы кæстæртæ фæмарди, 
Уыдонæй æфсæрмы кæнын æз. 
Домдта сæ фыдыбæстæ лæгдзинад, 
Се ’взонг удтæй бафыстой сæ хæс. 
Хъарджытæ мæ Иры къуымтæй хъуысы, 
Зæрдæ мастæй нал цух кæны ’ппын. 
О мæ Ир, цы дын саразон хорзæй? - 
Уарзын зонын æз æмæ кæуын. 
Маст нæ сæртæй акалди, ивылы, 
Зилынц доны цæстытæ æдзух. 
Бафæллад и сау мастæй мæ зæрдæ, 
Ма ныл сис, Бæрзонд Хуыцау, дæ къух. 
173 

НÆ РАЗДÆХДЗÆНИ УАРЗТ 
Цæуыл кæуыс, хæрзбон куы загътам раджы? 
Ныр донæн мах йæ дыууæ фарс лæууæм. 
Зæрватыккау нæ уарзондзинад атахт, 
Ныр иунæджытæй а зæххыл цæрæм. 
Дæ фендæй-иу мæ уд уæрыккау кафыд, 
Фæндыры зæлтау уыд нæ уарзт рæсугъд. 
Зæххыл мæнæй уæд амоидджындæр нал уыд, 
Ныр та мын цыма адавтой мæ уд. 
Дæ хорзæхæй, нæ хъæуы уарзтыл дзурын, 
Мæ сайд зæрдæйы нал хъæуы дæ уарзт. 
Мæ уд фæрынчын, хосгæнæг ын нал ис, 
Мæ хъуыды фесæфт, бадомдта мæ маст. 
Æнæ дæу рисыл иунæгæй фæтых дæн, 
Ныфсæн дæр мын нæ ныууагътай ды уарзт. 
Дæ фендæй риуы нал фæтыхсы зæрдæ, 
Мæ уарзт ныххус и балбæлæсау раст. 
Цæмæн амæлы уарзондзинад риуы, 
Цæмæн бампылы хус кæрдæгау раст? 
Ныр ды дæхицæн дæ, æз та - мæхицæн. 
Фæндараст у, нæ раздахдзынæ уарзт. 
174 

УАРЗТЫБЫНДУР-РИС 
Хуыцауæй мын уыдтæ лæвар, 
Хъысмæт дæр загъта: "Хорз!" 
Уыд табугонд нæ сусæг уарзт, 
Уыдтæ мæ удыхос. 
Уыд сæрды тæмæн, хур ныккаст, 
Мæнæн та уазал уыд. 
Дæуæн дæ ныхас уыд цыбыр: 
"Нæ уарзт уыди рæдыд". 
Æз нал дзырдтон, æз нал хъуыстон, 
Нæ хъæр кодтон фæдис. 
Цыма мын фелвæстой мæ уд, - 
Мæнау ды ма фæрисс. 
Куы йæ зонис, куыд риссаг у 
Мæ зæрдæйы хъæдгом... 
Æмбæхст уыди мæнæн мæ уарзт, 
Йæ рис та у æргом. 
175 

ЦЫ УАРЗЫН? 
Æппæтæй тынгдæр а зæххыл цы уарзын? - 
Куы-иу разыны адæймаг нæртон, 
Куы вæййын расыг малусæджы тæфæй, 
Бæгъиатæм куы баназын æз дон. 
Куы сныв кæнын мæ хъуыдыты дæ фæлгонц, 
Куы фæуасы мæ рудзынгыл бæлон, 
Куы аныдзæвы уарзты базыр удыл, 
Куы сæххæст вæййы зæрдæйы фæндон. 
Нæртои уазæг куы ’рбахизы мæ къæсмæ, 
Мæ хъæбул мыл куы атыхсы фæлмæн, 
Ирыстонæн куы бахъырны мæ зæрдæ, 
Куы фæкувын, Ыстыр Хуыцау, дæуæн. 
Куы фæсудзы хæххон дидинæг артау, 
Куы мæ баззайы райгондæй мæ мад, 
Чысыл урс байраг цъæх нæууыл куы хъазы, 
Мæ адæмæн куы фæкæнын лæггад. 
176 

НÆ ИРЫ ЗЫНГХУЫСТТÆ 
Нæ Иры лæппутæ, 
Нæ Иры зынгхуысттæ, 
Сæрибардзинадæн 
Æрхастат уæ сæртæ. 
Уæ сыгъзæрин удтæ 
Ыстахтысты арвмæ. 
Сымах та, лæппутæ, 
Бæллыдыстут цардмæ. 
Хъысмæтæн цы зæгъæм, 
Уый хъулæттæ зоны, 
Мæлæтæи цæмæндæр 
Нæ хуыздæрты домы. 
Лæууынц ныр нæ зæххыл 
Уæ ингæнты дуртæ. 
Тæригъæд уыдыстут 
Мæлынæн, мæ хуртæ. 
Нырма дæр кæд хъусут 
Ызнаджы æхстытæ, 
Æххуысмæ нæм сидут, 
Куы риссынц уæ цæфтæ. 
Уырны мæ, уæларвыл 
Чысыл хуртау судзут, 
Æмæ нын уæ тынтæ 
Хæларæй æрвитут. 
177 

МÆ ИРЫСТОН - НЫЙЙАРÆГ 
Мæ хъæлдзæг Ир, дæ зарæг дын 
Фæхуыдуг кодтой туджы. 
Мæ сидзæр Ир, дæ адæмы 
Гуырдзыстон арты судзы. 
Дæ марой æмæ додойæн 
Нæма зыны сæ кæрон. 
Нæ рыст мадæлты цæссыгтæ 
Фылдæр кæнынц æрвылбон. 
Нæ Ирыстоны фæсивæд 
Фæзæронд ысты ’взонгæй. 
Нæ тæрсынц знаджы цæхæрæй, 
Нæ уазалæй, нæ стонгæй. 
Кæд дæ фендзынæн сабырæй, 
Сæрибарæй цæргæйæ. 
Нæ зынгхуыстыты уæлмæрдтæй 
Æрыздæхын мæлгæйæ. 
Цы ма дæм кæсы, уарзон Ир, 
Мæ фыдызæхх, мæ дарæг. 
Мæрдты дæр мæ ды рисдзынæ, 
Мæ Ирыстон - ныййарæг. 
178 

ИУНÆГ УД 
Иунæг уд у сидзæртæн сæ сидзæр, 
Иудадзыг йæ зæрдæ у мæгуыр. 
Иунæгæй йæ ныхæстæ фæкæны, 
Амондыл ын сауыгътой гуыдыр. 
Иунæг, иунæг, иунæг, дам, æлгъыст у, 
Цуанонау - йæ цæстытæ æнкъард. 
Иунæг уд йæ цыдæй дæр бæрæг у, 
Цыма цъутхал зæрдæйыл æрзад. 
Мс ’ргъомы - мæ хъуыдытæ, мæ фæндтæ, 
Ме ’ргъомы - зын цард æмæ цæссыг, 
Ме ’ргъомы - мæ мысинæгты баст и, 
Ме ’ргъомы - мæ бæллицты мæсыг. 
Иунæг уд, ды катайæн йæ хо дæ, 
Иуиæг уд - æнкъарддзинады зæд. 
Иунæг уд, ды алкæмæй дæр рох дæ, 
Иунæг уд - цæстысыгтæй рæгъæд. 
179 

ЗЫЛЫН ДÆ, ФÆЛÆ - РАСТ 
Нæ судзгæ уарзты æхсæвтæн 
Æвдисæн уыди мæй. 
Фæрасыг дæн дæ ныхæстæй: 
"Дæуæй уарзондæр нæй". 
О, афынæй кæн, хуры цæст, 
Æхцонфын æхсæв ратт. 
Æхсæвы зæд, кæм дæ, фæзын, 
Ды зоныс уарзты ад. 
Дæ цæстытæ - дыууæ зынджы, 
Мæн басыгъта сæ каст, 
Кæлæнгæнæг - дæ мидбылхудт, 
Кæлæнгæнæг - дæ уарзт. 
О, давæггаг уарзт, давæггаг! 
Адджын дæ, фæлæ - маст, 
О, давæггаг уарзт, давæггаг, 
Зылын дæ, фæлæ - раст. 
180 

РАЗДÆХУТ 
Хæхтæ, хæхтæ, Нарты ’фсадау, 
Ралæууыдыстут рæгъ-рæгъ. 
Ау, куыннæ цæут æххуысмæ?! - 
Уадзынц ирæттæ сæ зæхх. 
Исчи-ма куы лидза махæй, 
Бахатут æм: баззайа. 
Искуы сидзæрау цæрдзæни, 
Ам йæ бон у, азара. 
Раздæхут уæ зынаргъ къуымтæм, 
Раздæхут, уæ хорзæхæй! 
Никуы ссардзыстут хуыздр зæхх 
Хуссар Иры хорз зæххæй! 
Ардыгæй куы лидзой адæм - 
Иры сæрыл туг уары. 
Зæрдæ нал лæууы йæ рыстæй: 
Чи ма цæрдзæн Хуссары? 
Хуссар, Хуссар, о, куыд тыхст дæ, 
Иунæг дæ ды дæр мæнау. 
Айс æххуысæн ды мæ зарæг, 
Айс мын ме стыр уарзт хуынау. 
Хæхтæ, хæхтæ, Нарты ’фсадау 
Ралæууыдыстут рæгъ-рæгъ. 
Ау, куыннæ цæут æххуысмæ?! 
Уадзынц ирæттæ сæ зæхх... 
181 

САУБОЙНАГ 
Куы дæ фенын æмгæртты ’хсæн, - 
Цыдæрхуызон ысвæййын. 
Фæкæсын æз æндæрырдæм, 
Уынгæ та дæу фæкæнын. 
Куы дæ ауынын дардмæ дæр, 
Уæд раст фæндагыл цудын. 
Ысхæццæ вæййынц къахдзæфтæ, 
Æнæ аххосæй худын. 
Æрбадзурыс мæм: "Цæр, чызгай!" 
Фæзæгъын дын æз: "Бузныг!" 
Ыстæй мæ иу хатт афарстай: 
"Кæцы у, кæ, дæ рудзынг?" 
Æрæджы та мæм, саубойнаг, 
Йæ цæстытæ ныкъуылдта. 
Сиахсаг, дам, нæ агурут? - 
Мæ цурæй ма кæм куымдта! 
Йæ ныхæстæй мæ бабаста, 
Бæрггб "Нæ, нæ!" фæкодтон, 
Фæлæ бæркадджын фæззæджы 
Чындздзон къаба ыскодтон. 
182 

ДАМ-ДУМ1Æ 
Дам-думтæ, рухс хур дæр бамбæрзут, 
Дам-думтæ, хæхтæ дæр ракалут, 
Амонды, сонт уарзты басудзут, 
Дам-думтæ, хæст дæр ма расидут. 
Искæй фыдохыл фæцин кæнут, 
Сусæгæй, калмау, куы фæхæцут, 
Туджы уæ сау маргæй ауадзут, 
Уый фæстæ рувæстау бамбæхсут. 
Дамдумгæнджытæ - фыдгæнджытæ, 
Баззайат ’нæ къæсæр, ’нæ дуар. 
Раджы мыл райдыдтай хъарджытæ, - 
’Нæ намыс, ’нæ Хуыцау, ’нæ дзуар. 
Бахус уой, ахауой уе ’взæгтæ, 
Асимут дымгæйау, расимут. 
Цардæн йæ туджджынтæ, йе знæгтæ, 
Фаттау мæ зæрдæйы ма ныхсут. 
Искæй тæригъæды бацæут, 
Фиддонæй уагæр куыд нæ тæрсут? 
’Фсадау мæ алыварс ма лæуут, 
Фæлæ уæ гæрзтæ æрæвæрут. 
Дам-думтæ, буц дæн ыстыр уарзтæй. 
Уыцы уарзт зæрдæйы дардзынæн. 
Дам-думтæ, атонут фырмæстæй: 
Уарзтон æй, уарзын æй, уарздзынæн! 
183 

МАД КÆУЫ... 
Арвæй рахауди хур. 
Зæйау ракалди хох. 
Риуы знаджы нæмыг, - 
Баззад йе ’рдæгыл тох. 
"Йр уыди мæнæн зæд, 
Ир уыди мæнæн кад, 
Ир - мæ зарæджы сæр, 
Æмæ радтон мæ цард. 
Тохы ’мбæлттæн зæгъут: 
Мæи нæ фæндыд мæлын. 
Иры уарзондзинад 
Сау ингæнмæ хæссын". 
Фæндыр хъарæг цæгъды. 
Тоны рустæ йæ мад. 
"О, Хуыцæутты Хуыцау, 
Айс мæнæн дæр мæ цард" 
Цард йæ кæнон кæны. 
Рæстæг ивы, цæуы. 
Фæндыр худы, цæгъды. 
Мад кæуы... 
184 

ХУЫЦАУИМÆ НЫХАС 
О, Стыр Хуыцау, ныббардзынæ мын, зонын, 
Сылгоймагæй нæ исдзынæ дæ маст. 
Ды зоныс хорз, дæ хъуыдытыл кæй хæцын, 
Мæ раттæгмæ сыгъдæг кæй у мæ уарзт. 
Мæ ныхæстæ дæм ма фæкæсæит худæг, 
Æхмбарон хъуамæ, чи дæн, йе цæмæн. 
Куы нæ зонон, цæмæн мæ хъуыд цæрæнбон, - 
Куыд ис къуырмайæ а зæххыл цæрæн! 
Мæ фарстатæн æз дзуапдæттæг нæ арын, 
Мæ хъуыдытæй ысфæлмæцыдтæн æз. 
Ысфæлдыстай нæ мастæн æви уарзтæн? 
Ыздыйау свæййы хъуыдыйæн йæ уæз. 
Ды раттай махæн стыр хъуыды, цæй тыххæй? 
Ды раттай ноджы адæймагæн зонд. 
Æвæццæгæн, цæмæй æмбарæм алцы, 
Цæмæй куырм фосау макуы кæнæм сонт. 
Æз хаттæй-хатт зæрдæбынæй куы схудын, 
Уæд æй фæзонын, сæмбæлдзæн мыл маст. 
Хуымæтæджы худт ды мæнæн нæ барыс, 
У бирæтæн сæ фыдракæнд дæр барст. 
Ды иутæн раттыс тынг бирæ фæллæйттæ, 
Уæд иннæтæн та - маст æмæ цæссыг. 
185 

Нæ иутæн хурау баззайынц сæ нæмттæ, 
Уæд иннæтæ та фесæфынц, куыд рыг. 
Хъæздыг лæгæн ды бакæныс æххуыс дæр, 
Мæгуырæн уæд цæуылнæ арыс хос?! 
Ды йын куы раттай уымæн дæр цæрæнбон, 
Æз нал зонын, цы у æвзæр, цы - хорз. 
Ныййарæгæн йæ хъæбулы ды байсыс 
Æмæ ныууадзыс саударæгæн цард. 
Ды риуæй стоныс хъæбулимæ зæрдæ, 
Цæй цард ма у, куы уа йæ иунæг мард?! 
Æз - адæймаг, мæхи дæр ма нæ зонын, 
Гъе ууыл у мæ катай æмæ сар, 
Цы у нæ цард? Йæ рæстдзинад цы ран ис? 
Цæй тыххæй радтай адæймагæн Цард? 
186 

ФЫДЫЗÆХХ 
Ис а зæххыл чысыл бæстæ, 
Гæлæбуйау гыццыл, 
Æз хонын уый: "Мæ зæрдиаг, 
Мæ сыгъзæрин гыцци". 
Фæзилын æз æндæр бæстыл, 
Фæлæ вæййын æнкъард. 
Æнæ Ир зæрдæ сидзæр у, 
Цыдæр цух вæййы цард. 
О, искуы фен дæу худгæйæ, 
Сабыр æмæ фæрнæй. 
Мæгуыр æмæ тæригъæд у, 
Фыдызæхх кæмæн нæй. 
187 

НÆЛГОЙМАДЖЫ ЦÆССЫГТÆ 
Æз тынг тæрсын нæлгоймаджы цæссыгтæй, 
Уæлдайдæр та куы фæкæуы ирон. 
Мæ ныфс нызгъæлы, фесæфы мæ хъару, 
Цыма æрцæуы а цардæн кæрон. 
Сывæллонау куыдта лæппу - мæ зонгæ, 
Нæмыгзæйæ куы фæмарди йæ мад. 
Æз фехъуыстон ирон фыдæн йæ богътæ, 
Куы федта, куы, йæ сыгъд хъæбулы мард. 
Зæронд лæг та йæ сæр йæ къухтæй хоста: 
"Ныццагъта мын мæ биноиты ызнаг. 
Хуыцау ма мæ цы ныууагъта уæлæуыл, 
Фæцис мæ цард дæр, аскъуыди мæ таг!" 
Куыдта æфсымæр йе ’фсымæры мардыл, 
Дзырдта фæсусæй: "Скодтон æз тæрхон: 
Дæ марæгæн ныллыг уыдзæн йæ хъысмæт, 
Уадз баталынг уа уымæн дæр иæ бон". 
Ирон лæппуйы ниугæйæ æз федтон - 
Йæ уарзоны йын бафхæрдтой фыдкарз. 
Куыдта хæкъуырццæй: "Стыдтой мын 
мæ зæрдæ, 
О, ахæм рис!.. куы фæуыдаин мард", 
Нæ лæппутæй сæ иуы уонггай скодтой, 
Йæ уæнгтæ йын æртымбыл кодта фыд. 
188 

Куыд ма цæрдзæн, куы ракалдис йæ мæсыг, 
Мæрдтæм йæ разæй ацыдис йæ фырт. 
Уым иу зæрондæн аскъуыдис йæ зæрдæ, 
Уым иннæ зæронд сырра ис, дзырдтой. 
Нæ тæригъæд куы нал цæуы бæсты дæр, 
О, цал фыды кæуынцæмæ куыдтой! 
Гæнæн кæд ис, ныффидар ут нæ хæхтау, 
Уæ ныфсæй ма нæ сылыстæг цæры. 
Æнæ сымах нæ хъæуы мах Ирыстон, 
Нæ тых, нæ ныфс нæ лæппутæй цæуы. 
Уæ цæссыгтæ нæмгуытау хизынц риуы, 
Цыма æрцæуы алцæмæн кæрон. 
Æз тынг тæрсын нæлгоймаджы цæссыгтæй, 
Уæлдайдæр та - куы фæкæуы ирон. 
189 

ФÆИВТАЙ... 
Цы кæнон?.. Мæ уындмæ нæ бæллыс, 
Цыма уа мæ удæн фыддæр? 
Дæ хуызæны агуры зæрдæ, 
Дæ хуызæн та иунæг ды дæ. 
Мæ уарзт у ныртæккæ цæф сырдау. 
Кæны уый зианджынау маст. 
Мæ зæрдæ у растддæр уæлмæрдау 
Ныр сау кæрдæн скодта мæ уарзт. 
Дæ уарзтæй фæдæн æз æнæхай, 
Дæ уарзт уыд мæ удæн - дзæнæт, 
Æнæ дæу мæ цард у тæригъæд, 
Æнæ дæу мæ цард у мæлæт. 
Лæг райгуыры йæ хъысмæтимæ иумæ, 
Йæ цардвæндаг йæ ныхыл вæййы фыст. 
Куы дзы бамбæхсай хохы скъуыды искуы, 
Хъысмæт дын уым дæр бакæндзæн йæ куыст. 
190 

ИУНÆГДЗИНАД 
Иунæгдзинад, тарæрфыгæй ма кæс, 
Тасы ма дар иунæджы зæрдæ. 
Рувасау мæм сусæгæй фæзындтæ, 
Адавтай мæ сыгъзæрин сæнттæ. 
О, куыд зын у иунæг удæй царды, 
Удæгас æмæ цæрын уæддæр. 
Иуиæгдзинад, а зæххыл цæмæн дæ? 
Сау мæлæтæй ды нæ дæ хуыздæр. 
* * * 
Хъуамæ искæй а зæххыл хъæуай, 
Царды уай йæ ныфс, йæ ард дæр. 
Хъуамæ рухс цæуа дæуæй, 
Науæд удæгасæй мард дæ. 
191 

НÆ БАМБÆРСТАМ КÆРÆДЗИ 
Нæ дын зæгъдзынæн: "Раздæх мæм фæстæмæ". 
Ызмæст у ныр, ивылд донау, нæ уарзт, 
Дæ мидбылхудт ызноны митау батад, 
Æрмынæг артау зæрдæйæн йæ маст. 
Дæ фыстæджытæ бабур кодта рæстæг, 
Дæ лæвар уарди чиныджы ныххус. 
Нæ дыууæ дæр нæ разындыстæм зондджын, 
Нæ уарзт-мыдæн ныцъцъæл кодтам йæ къус. 
Мæ риуы мын ды сау цырагъ ыссыгътай, 
Афтид быркуыйау зæрдæ у афтид. 
Мæ цæссыгтæ мæ уды рис фæластой, 
Пырхæй лæууы нæ уарзонады хид. 
Сывæллæттау нæ бамбæрстам кæрæдзи, 
Мах амондæн йæ иувæрсты цæуæм, 
Нæ уæззау рæдыд мах дывæрæй фидæм, 
Ныр иунæджытæй а зæххыл ыстæм. 
* * * 
Йæ фыды ингæн чи зоны, тæхуды, 
Фæцæуин æм, куы йæ зонин, кæм ис. 
Йæ разы æз мæ зонгуытыл æрхауин, 
Ныббогъ-богъ кæнин, радзурин мæ рис. 
192 

ÆЛГЬЫСТДУГ 
Хуыцау нын ралгъыста нæ дуне, 
Хуыцау нын ралгъыста нæ дуг, 
Нæ цард куы фестад масты денджыз, 
Кæиæм йæ мидæг мах хуыдуг. 
Æз ахæм диссаг никуы федтон: 
Фыдзонд, дæлимонтау цæрынц, 
Лæбурынц, давынц æмæ марынц, 
Хуыцауæй нал зонынц тæрсыи. 
Тæригъæдджынтæй байдзаг а зæхх, 
Ныр нал ис адæймагæн аргъ. 
Цыдæр фæци нæ уарзондзинад, 
Хуыссы нæ дадзинты цырагъ. 
Нæ хицау абон у хæцæнгарз, 
Æхцаджын не ’хсæн у Хуыцау. 
Лæгæн йæ уды фарнæй хъазынц, 
Цæмæ æрхаудыстæм, бецау. 
Нæ уæлдæф топпхос-тæфæй байдзаг, 
Æхцайыл, дам, нæ цард лæууы, 
Сырдтау, зыдæй кæрæдзи ’хсынынц, 
Нæ зæххæй туджы тæф цæуы. 
Мæ сæры кæхц фæйнæрдæм тоны, 
Ныххауы арф катайы лæг. 
Мах цалынмæ кæрæдзи ’мбарæм, 
Уæдмæ уал а зæххыл - цæрæг! 
193 

УАРЗТЫ АД 
О, хъæбул, мæнæн ды дæ мæ дуне, 
Ме стыр ныфс, мæ уарзтæн нæй фæуæн. 
Ратдзынæн дæу тыххæй æз мæ цард дæр, 
Зæрдæ дæр нывондгонд у дæуæн. 
Аивад, сыгъзæринау æрттивыс, 
Хурау ды æнус-æнус цæрыс. 
Зæрдæйæн æгæрон тыхтæ раттыс, 
Адæмæн рæсугъддзинад хæссыс. 
Уарзты тых, зæгъ-ма, цы дæ, кæцæй дæ? 
Дадзинты ыссудзыс артау ды. 
Зæрдæйæн йæ уидæгтæ нынкъусыс, 
Зæрдæ фесты минмырон фæндыр. 
Чи нæ зоны уарзты ад - мæгуыр у. 
Уарзты тынтæй цардимæ дæн баст. 
Амондджын у, амондджын, кæмæн ис 
Аивад, хъæбултæ æмæ уарзт. 
194 

ЗÆРД/Е, БАСУДЗ УАРЗТÆЙ! 
Мæ зæрдæ мын цæмæ къахут, 
Кæй йæ уарзын, куы зонут. 
Мæ тæригъæды ма цæут, 
Нæ йæ ’мбарут, цы домут?! 
"Ныууадз, æмæ йæ ферох кæн, 
Сæрибарæй цæрдзынæ..." 
Фæзæгъынц, уарзт, дам, низау у, 
Ысдзæбæх дзы уыдзынæ. 
Нæ мæ фæнды дзæбæх кæнын. 
Фæнды мæ арты судзын. 
Фæнды мæ уарзтæй низджын уон, 
Фæнды мæ уарзын, уарзын! 
Бæргæ, æмæ йæ рухс фæндты 
Мæн амондау куы дарид, 
Бæргæ, æмæ йæ сонт зæрдæ 
Мæ ахæстон куы уаид! 
Мæ зæрдæ, бацу карз тохы, 
Ды никуы тарстæ мастæй, 
Лæгдзинадæй æххæст куы дæ, 
Мæ зæрдæ, басудз уарзтæй! 
195 

ЗАММАНАЙЫ ЧЫЗГ СÆФЫ 
(хъазгæмхасæнты) 
Цы фыд ракодтон амондæн, 
Кæд фелгъыстон хъысмæты, 
Кæй зæрдæхудты бацыдтæн, 
Цæмæн бахаудтæн мæты?! 
Мæн уарзты бардуаг ралгъыста, 
Бынтондæр мæм нæ кæсы, 
Мæнæн дæр ис зæрдæ ’мæ уд - 
Куыннæ мæ исчи уарзы?.. 
Фыдуынд нæ дæн, фыдрæсугъд дæр, 
Фæлмæнзæрдæ, æгъдауджын. 
Куыннæ мæ уынут, лæппутæ, 
Къафеттау дæн æз адджын. 
Æз рæхсын кафын, зарынмæ, 
Æфснайынмæ, лæггадмæ, 
Мæ уды цин - мæ уарзонæн 
Уырдыг лæууин мыгтагмæ. 
О, лæппутæ, о, лæппутæ, 
Бæргæ кæнын æфсæрмы... 
Фæлæ уæ исчи фезмæлæд - 
Замманайы чызг сæфы! 
196 

НÆ АКОМДЗЫНÆН ИРÆЙ 
Мæ Ирыстон, æз амæлдзынæн искуы, 
Фæлæ цæрдзæн мæ сыгъдæг уд мæнæн. 
Нæ акомдзынæн Иры зæххæй никуы, 
Æз ме стыр уарзт ныууадздзынæн дæуæн. 
Мæ уд уыдзæн ирон фæндыры зæлты, 
Уыдзæни уый чындзæхсæвты, куывдты, 
Ирыстонæн йæ нæртон зæххы згъæрты, 
Мæ адæмæн йæ фарнхæссæг дзырдты. 
Æз райдзынæн, куы дын хъусон дæ зарын, 
Тыхсдзынæн-иу, куы уа зынхæссæн уаргъ. 
Мæ зæрдæ риссы, афтæ тынг дæ уарзын, 
Мæ адæмæн-иу судздзынæн цырагъ. 
Æз кафдзынæн нæ чызджытимæ кафты, 
Æз зонын, Ирæн батайдзæн йæ рис. 
Мæн хъусдзынæ дæ тугдадзинты цавды. 
Уырны мæ, Ирæн рухс сомбон кæй ис. 
Нæ лæппутæ, сæрыстыр уæ уыдзынæн, 
Уæлахиз у уæ хъару æмæ зонд. 
Нæ бындартæ, æз мардæй дæр хæсдзынæн 
Мæ сыгъдæг уд уæ сæрвæлтау нывонд. 
Дæ алы фезмæлд, алы улæфт ахсын, 
Хуыцауы сконд, дæуæй хуыздæр кæм и? 
197 

Æз амондджын дæн, бирæ дæ кæй уарзын, 
Кæй ис зæххыл сыгъзæрины къæртт - Ир. 
Нæ акомдзынæн Иры зæххæй никуы, 
Мæнг уыдзæни, куы фехъусат мæ мард. 
Æрзайдзынæн кæрдæджы халау искуы, 
Æмæ цæудзæн мæ Иримæ мæ цард. 
198 

ЦÆМÆН БАУАРЗÆМ? 
Цæстæнгасæй æмбæрстам алцы, 
Нæ уарзт тæхудиаг уыдис. 
Кæцæй зыдта æнувыд зæрдæ, 
Рæхджы йæм бахъуыздзæни рис. 
Мæ алы къахдзæф, алы фезмæлд 
Дæ уарзтимæ уыдысты баст. 
Æз уæлдæфæй дæр кодтон расыг, 
Дæумæ уыд афтæ тынг мæ уарзт. 
Уæд ды дыргъджын бæлас ыстыдтай, - 
Мæ бæсты - талайæн бынат. 
Мæ намыс, кад æмæ мæ номæй 
Ыскодтай ме ’иамондæн арт. 
Цы уыд æрцæуинаг - æрцыди, 
Æз фесæфтон мæ уарзоны... 
Цæмæн бауарзæм, чи йæ зоны? 
Цæмæн рауарзæм, чи зоны? 
199 

ОХХАЙ, ЕХХЫТÆ 
Æз ныхъхъус вæййын, ды куы фæдзурыс, 
Æз ныррухс вæййын, ды куы бахудыс. 
Царвау батайын, ды куы фæзарыс, 
Мæн цæстæнгасæй арты басудзыс. 
Дæу куы нæ уыион - хур дæр нал кæсдзæн, 
Дæу куы нæ уынон - фæндыр нал цæгьддзæн, 
Дæу куы нæ уынон - змæлæг нал уыдзæн, 
Дæу куы нæ уынон - мæ уд атæхдзæн. 
Ох, куы бафсæдин демæ кафынæй, 
Ох, куы бафсæдин демæ зарынæй, 
Оххай, еххытæ æмæ оххытæ, 
Ох, куы бафсæдин æз дæу уарзынæй. 
Ды фæсайдтай мæн иунæг хатт. 
Зæрдæ: "Фенон æй", - нал зæгъы. 
Иунæг сайд ныхас, зон-иу æй, 
Минг рæстдзинады фехалы. 
200 

УАРЗТУР/ЁСТÆГМÆ 
Мæнмæ у рæстæгмæ дæ уды цымыдис, 
Мæнмæ у рæстæгмæ дæ зæрдæйы арт. 
Мæн та фæнды, уарза мæ ’нæхинæй исчи, 
Æз дæр ын æрхæссон нывондæн мæ уарзт. 
Ды дымгæйы базыртыл арæх фæтæхыс, 
Ды а зæххыл уардитæ тоныс æрмæст. 
Ды уарзтæй фæхъазыс, ды уарзын нæ зоныс, 
Мæнæн та мæ уарзт у ыстыр сагъæс, мæт. 
Ды бирæтæн кувыс, ды бирæтæм худыс, 
Дæ уарзæтты нæмттæ ысхæццæ кæныс. 
Рæсугъд дæ дæлимонау, зæрдæтæй хъазыс, 
Хъыгагæн, æрмæстдæр дæ удæн цæрыс. 
Æз та дæн сабыр дон, сабырæй фæзарын, 
Æз та дæн цъæх гæлæбу, уарзтмæ бæллын. 
Ды басудзыс сæнттæ, ныппырх кæныс фæндтæ, 
Æз демæ æрбадынæй уымæн тæрсын... 
Цæйнæфæлтау сомбон фæсмойнаг æрбауон, 
Фæлтау мæ нæ хъæуы дæ фæлитой уарзт, 
Фæлтау мæ нæ хъæуы рæстæгмæйы амонд. 
Уадз, риссæд мæ зæрдæ, кæнæд-иу мæ хъаст. 
Дæуæн у рæстæгмæ дæ зæрдæйы сагъæс, 
Дæуæн у рæстæгмæ дæ зæрдæйы уарзт. 
201 

АРВЫЙАС ДÆ 
Арвыйас сагъæс дæ, 
Арвыйас - маст. 
Арвыйас зарæг дæ, 
Арвыйас - уарзт. 
Цæстытæ стъалытау 
Ферттивынц раст. 
Бахъуызыд зæрдæ^мæ 
Катайаг уарзт. 
Катай, ыстыр хохау, 
Ризы, хъæрзы. 
Уарзт у ыстыр тохау, 
Састæй тæрсы. 
Лæппуйы цæстытæй 
Схæццæ мæ зонд. 
Уарзын дæ сонт уарзтæй, 
Уарзын, хæрзконд. 
Арвыйас сагъæс дæ, 
Арвыйас - маст. 
Арвыйас зарæг дæ, 
Арвыйас - уарзт. 
202 

НЫННЫВ ДÆ КÆНДЗЫНÆН 
Нынныв дæ кæндзынæн 
Фæлмæн хуры тынтæй. 
Нынныв дæ кæндзынæн 
Мæ урсбазыр фынтæй, 
Мæ зæрдæйы хъармæй, 
Мæ зæрдæйы исæй, 
Мæ зæрдæйы тагæй, 
Мæ зæрдæйы рисæй, 
Мæ уды цæхæрæй, 
Мæ уды бæллиццæй, 
Мæ уды æфхæрдæй, 
Мæ уды хæкъуырццæй, 
Æмдзæвгæты зынгæй, 
Мæ фæлмæцыд цардæй, 
Цыкура-фæрдыгæй, 
Мæ уды бæркадæй, 
Мæ сæнтты æрвнæрдæй, 
Мæ зæрдæйы артæй, 
Мæ намыс, мæ кадæй, 
Мæ катай, мæ мæтæй, 
Мæ фæллад фæндырæй, 
Мæ судзаггаг мастæй, 
Мæ зæрдæйы ристæй, 
Æнæрцæугæ уарзтæй. 
Нынныв дæ кæндзынæн... 
203 

УАРЗТЫ САКЪАДАХ 
Мæ судзгæ риуы иу сакъадах зонын, 
Рæсугъд чызгай, йæ ном хуыйны: "Зæрдæ". 
Дæу амонды цæхæрадонмæ хоиын, 
Ам, дидинджытау, райхæлынц сæнттæ. 
Æрвгъуыз денджыз йæ уылæитæй фæхъазы, 
Ам кæрдæг растдæр тинтычъи-фæлмæн. 
Æмхъæлæсæй хъæддаг бæлæттæ уасынц, 
Салам зæгъдзысты, ме стыр уарзт, дæуæн. 
Æхсæвыгон дзы стъалытæ фæтæхынц, 
Ам хъахъхъæнджытæй бæлæстæ лæууынц. 
Ам зæрдæтæ цъыбар-цъыбур фæкæнынц, 
Ам зарджытæ сæхихъæдæй цæуынц. 
Ам урс зокъотæ кувдзысты сæ сæртæй, 
Фæленк дзы кæны дидинджыты тæф. 
Зæлдаг хур калы рухс тынтæ бæрзондæй, 
Ам алы къуымы стыр уарзты æрмдзæф. 
Дæу алы райсом хъал кæнин мæ батæй. 
Æз бакæнин дæуыл мæ уарзтæй хин. 
Дæу басудз^ин мæ зæрдæйæн йæ артæй, 
Мах урс нымæты стухиккам нæхи. 
Æз арвы дуарау бакодтон мæ зæрдæ, 
Мæ фæндон дзы æрттивы хурау раст. 
Дæу хонын æз мæ риуы сакъадахмæ, 
Йæ къæсæрыл дыл атыхсдзæн мæ уарзт. 
204 

УАРЗТЫ ЗÆД, МÆ ФАРСХÆЦÆГ ФÆУ 
Мæ зæрдæ хохау нал цыди мæ риуы, 
Ныррæсыди, ныттыппыр и, ныддымст. 
Мæн судзгæ уарзт тызмæг арвау ныццавта, 
Зынгæй æрцыд дæ ном мæ удыл фыст. 
Мæ зæрдæйæн йæ дидинæг ыскуыдта, 
Ивазы дæм йæ базыртæ æдзух. 
Дæумæ, дæумæ, дæ фенынмæ куы бæллы, 
Кæнын дæ фæстæ сонт дугьонау дугъ. 
Уæлдæфау дæ куы сулæфин, тæхуды, 
Куы фехъусис мæ зæрдæйæн йæ цавд. 
Цæф домбайау æнæ дæу æз фæрыхын, 
Цæф домбайау æрвитын æз мæ цард. 
Куы дæ фенын, уæд цард фæндырау фесты, 
Цæгъды, цæгъды, æнæрынцой цæгъды. 
Куы амæлын, куы райгас вæййын ногæй, - 
Мæнæн мæ уарзт æрвон тыхтæ дæтты. 
Мæ цæстытæ мын иунæг хатт куы фенис - 
Мæ уарзты денджыз иууылдæр дæу у. 
Ыссæуы риуæй суадонау мæ лæгъстæ: 
"О уарзты зæд, мæ фарсхæцæг фæу". 
205 

ЦÆМÆН? 
Г. Д 
Мæ сæнттæ мын ныппырх кодтай фыдхæстау, 
Мæ тыхтæ тадысты цырæгьтау. 
Мыдыбындзау мæ дидинæгæй айстай, 
Мæ сагъæссаг сыгъзæрин сæнттæ байстай. 
Мæ уды арвæй стъалытæ æруыгътай, 
Мæ зæрдæйæн йæ цæссыгтæ нæ уыдтай. 
Фæиадта мæ фыдсыл хъысмæт йæ уистæй, 
Дæ рухс фæлгонц нынныв кодтон мæ ристæй. 
Фæлывд зæрдæ цъæл дидинæгау риссы, 
Сæууон æртæхау иунæгдзинад ризы. 
Æнхъæлдтон, арвæй хур æрхызт мæ риумæ, 
Нæ банызтам нæ уарзты нуазæн иумæ. 
* * * 
Вæййы дзырддаг йæ райгуырдæй сылыстæг, 
Зæххы цъарыл æм алчи дæр уæнды. 
Сылгоймаг у цæрæнбонты раст авгау, 
Уый комы тæф дæр ахъулон кæны. 
206 

УАРЗТЫ РИС 
Мæй хъусцæгау æрцауындзæг, 
Цымыдисæй кæсы... 
Мæ зæрдæйæн йæ рухсгæнæг 
Æндæрæн рухс хæссы. 
Зæлдагбазыр гæлæбуйау, 
Æз нал зонын тæхын, 
Æз дæн уæззау цæстысыгау, 
Æрхауынæй тæрсын. 
Мæ рыст удæи йæ дзæнгæрæг 
Йæ гæндзæхтæ цæгъды. 
Мæ зæрдæйы фæндырдзæгьдæг 
Æндæрæн уарзт дæтты. 
Мæнæн мæ уд ныдздзæгъæлтæ, 
Йæ утæхсæн цæуы. 
Нæ уарзт фæци, нызгъæлæнтæ, 
Фæлæ йæ рис кæуы. 
207 

ЦÆМÆН? 
Г. Д 
Мæ сæнттæ мын ныппырх кодтай фыдхæстау, 
Мæ тыхтæ тадысты цырæгътау. 
Мыдыбындзау мæ дидинæгæй айстай, 
Мæ сагъæссаг сыгьзæрин сæнттæ байстай. 
Мæ уды арвæй стъалытæ æруыгътай, 
Мæ зæрдæйæн йæ цæссыгтæ нæ уыдтай. 
Фæнадта мæ фыдсыл хъысмæт йæ уистæй, 
Дæ рухс фæлгонц нынныв кодтон мæ ристæй. 
Фæлывд зæрдæ цъæл дидинæгау риссы, 
Сæууон æртæхау иунæгдзинад ризы. 
Æнхъæлдтон, арвæй хур æрхызт мæ риумæ, 
Нæ банызтам нæ уарзты нуазæн иумæ. 
* * * 
Вæййы дзырддаг йæ райгуырдæй сылыстæг, 
Зæххы цъарыл æм алчи дæр уæнды. 
Сылгоймаг у цæрæнбонты раст авгау, 
Уый комы тæф дæр ахъулон кæны. 
206 

Ды сырх сæнау дæ, 
Сæр дæ разилы. 
Ох, мæ зарæг дæ, 
Ох, мæ сафæг дæ. 
Ды мæ сонт удæн 
Йе ’ррагæнæг дæ. 
О, рæсугьд чызгай, 
Адавдзынæн дæ. 
Ды мæн хъуамæ уай, 
Аскъæфдзынæн дæ. 
209 

ЗÆРДÆЙЫ ЦÆССЫГТÆ 
Цы бон у, кæцы мæй у, кæнæ цы афæдз? 
Зæронд æви ’взонг дæн, цæй, исты зæгъут! 
Мæ рудзгуытæ сæхгæнут, ахгæнут дуæрттæ, 
Мæ уды къæвдатæ, хæкъуырццæй кæут. 
Мæ хъуыды, фыцгæ ’хсырау, сæрæй фæлыгъди. 
Цы дзырдтон? Цы куырдтон?! Нæ хъæуы тæрхон! 
Цы кодта нæ рухс та, нæ уынын мæ фæндаг. 
Сырх сæн мын нæ тайы, æркæнут мын дои. 
Йæ хъыс-хъысæй къæбыла не ’нцайы кæрты, 
Нæ арв дæр фæкъæртт ис, нæ лæууы йæ уард... 
Цæмæн сагътон зымæджы дидинæг миты, 
Кæд ма уыди ихыи зæрдæйы та арт?! 
Дæ мидбылхудт уарзтыл, дæ ныхæстыл, цинтыл, 
Дæуыл мæ нæ хъуыди æууæндын, нæ хъуыд... 
Æгæр уыди афтæ тынг хъазын мæ удæй, 
Куыд бадзурон зæрдæмæ - ’руагътон рæдыд. 
210 

ÆЗ АМОНДЫЛ АХУЫР НÆ ДÆН 
Ды ма кæс мæ морæ цæстытæм, 
Ды ма дзур: "Тæхуды, кæй дæ". 
Æз никæй дæн, никæй дæн, никæй... 
Æз амондыл ахуыр нæ дæн. 
Кæд уыди тæхудиаг иунæг? 
Æз уарзтæй фыдæлгьыст фæдæн. 
Мæ хъысмæт мæм рагæй мæсты у, 
Æз амондыл ахуыр нæ дæн. 
Цы кæныс, мæ урсбазыр фæндыр? 
Дæуæй дæр кæд къухист фæдæн. 
Нæ кæуын... нæ мæ уыныс, худын... 
Æз амондыл ахуыр нæ дæн. 
Хуыцауимæ арæх фæдзурын: 
"Куы мын радтай уарзтæн зæрдæ, 
Уæд ма дын цы кодтон, цæй тыххæй 
Æз амондыл ахуыр нæ дæн". 
211 

АМОНД, АМОНД... 
Амонд, амонд, фехъус-ма мæ, амонд, 
Иу хатт мæ ысбадын кæн дæ фæсарц. 
Мауал хонон æз мæхи æнамонд, 
Ма мæм дар æдзух цыргъæй дæ зынг арц. 
Амонд, амонд, хурты хурау де ’рттывд. 
Арвы тых, дам, ис дæ уды, дзурыиц. 
Иу хатт ма мæм арвæрдынау ферттив, 
Науæд бонтæ, раст хъæдгæмттау, дудынц. 
Ды мæнмæ куы фæзынис, мæ боныл, 
Æз дæуæн дæ дæллагхъуыр ныббырин, 
Фырцинæй ыскæуин æз дæ риуыл, 
Цардæн æз мæ цæссыгтæ ныббарин. 
Хъуысы дардæй фæндыры дзыназын... 
Уары къæвда, митхæццæйæ уары, 
Сау æхсæвтæ маст сæнау æз нуазын, 
Амонд мæм йæ судзгæ цырагъ нæ дары. 
212 

МÆ ЗÆРДÆЙЫ БÆРКАД 
Н.Ю. 
Тæхуды ’мæ, рæсугъд дзурын куы зонин, 
Мæ уды ’нцой, мæ мадзура æфсин, 
Мæ зæрдæбын ныхæстæ дын фæкæнин, 
Дæуæн æз мин-мин арфæйы зæгъин. 
Ирон лæг нæм йæ бинонтимæ карз у, 
Вæййы тызмæг дæр, хаттæй-хатт - фыдуаг. 
Дæ сабырдзинад асæтты мæ хъару, 
Фæтых мыл вæййы де ’гъдау ’мæ дæ уаг. 
Фæллад нæ зоныс, раст мæлдзыгау кусыс, 
Нæ сыхæгтæн сæ "тагъд æххуысс" ды дæ. 
Куы бафæллайыс, гъе уæддæр фæхудыс. 
Хуыцауыстæн, хъысмæтæй мын хуын дæ. 
Ды, хи чызгау, мæ зæрæдты рæвдауыс, 
Нæ хъæбултæ тæхудиаг ысты. 
Зын дын куы вæййы, сабыргай фæзарыс, 
Цæмæй дæ мачи рахата тыхстæй. 
Ды ме ’рцыдмæ нæ фæкæныс фынæй дæр, 
Цыма дзуар дæн, - ссудзыс мын цырагъ, 
Мæ фæразон, дæуæн дæ уды хуынтæ 
Мæ зæрдæйæн зынаргъ ысты, зынаргъ. 
Дæсныйау дæ, ды алцы зоныс, хатыс, 
Æмбаргæ зæд, у суадонау дæ уд, 
213 

Хуыцауау мын мæ тæригъæд ныббарыс, 
Мæ хуымæтæг зæххон хуыцау - рæсугъд. 
Сатанайау кæнын дæуæн ыстыр кад, 
Кæд æй æргом нæ фæдзурын, уæддæр. 
Мæ фарсмæ ис кæддæриддæр дæ бынат. 
Нæ мæ хъæуы дæ зæрдæйæ хуыздæр. 
Æз фидар дæн, дæ цæстытæ куы уынын. 
О, стыр бузныг, дæ уарзтæй у мæ цард. 
Кæмфæнды ма уон, хæдзармæ фæтырнын, 
Мæ цардæмбал, мæ зæрдæйы бæркад. 
214 

ХЪЫСМÆТ КУЫД ЗÆГЬА... 
Мæ хæлæрттæ, нæ дæн рæсугъд, нæ дæн, 
Рæсугьд куы уаин, хатин æй мæхæдæг, 
Æз уарзты тынтæй арфæгонд нæ дæн, 
Мæ зæрдæ арæх уымæн вæййы ’рхæндæг. 
Рæсугъд куы уаин, уарзид мæ хæрзконд, 
Æнхъæлмæ йæм уæд алы бон нæ кæсин. 
Куы мын уаид йæ уарзаг зæрдæ гом, 
Уæд хуры чызгау урс къаба ыскæнин. 
Хъысмæт цы зæгъа, уый уыдзæн æрмæст, 
Рæсугъддзинадыл ма дзурæм, æгъгъæд у. 
Æдылы зæрдæ риссæд ’мæ кæуæд - 
Мæнæн дзæнæты къулдуар æхгæд у. 
Куы мын раттид ныфсы цырагъ йæ уд, 
Бæргæ, бæргæ, куы уаин æз йæ койаг. 
Вæййы сылгоймаг хурау уæд рæсугъд, 
Куы йæ уарзы зæрдæбынæй нæлгоймаг. 
215 

ÆРФÆНЫ ФÆД 
Зæрдæ у дунейау, арæн нæ зоны, 
Зæрдæйæн йе стыр уарзт - хурау рæдау. 
Уадау ныл рацæуы, уидæгтæ стоны, 
Фесты дæлимонау, фесты зæдау. 
Ферттывта арвау мæ уарзæгой зæрдæ, 
Базмæлыд, стыдта мæ арткалæг хох, 
Хурæн йæ тынтау ныррухс кодта бæстæ, 
Сæрра сты сæнттæ, æркафынц æрц-тох. 
Риу цыма фестади урс-урсид аргъуан, 
Зæрдæ дзæнгæрæг йæ уарзтыл цæгъды. 
Уарзын дæ, о, хæрзконд, аргъау дæ, аргъау, 
Сау цæстытæн мæ хæрзамонд фæнды. 
Артау дæ тавдзынæн, табу кæндзынæн, 
Фендзынæ мемæ рæсугъддæр дзæнæт. 
А зæххыл, баууæнд, дæу тыххæй цæрдзынæн. 
Уарзт у Æрфæны фæд, нæй йын мæлæт. 
216 

РАГОН БÆЛЛИЦ 
Дæ цæстытæ - денджызтæ, хуртæ сæ хъазынц, 
Сæ мидæг ыссардтон мæ рагон бæллиц. 
Мæ уд æмæ зæрдæ кæдæй-уæдæй худынц, 
Æркалдта йæ рухс тынтæ арвы къæбиц. 
Мæхицæн фæзæгъын: "Дæ амондыл баууæнд, 
Хъысмæтæй æрвыст у, хъысмæты лæвар". 
Æцæгæй мæ уарзы. Зæгъут-ма мын, науæд 
Куыд бакодта барджынæй зæрдæйы дуар?.. 
217 

КУЫ УАИККАМ ИУМÆ 
Ды аппар мæ разæй цæлхдуртæ, 
Ды райхал мæ тухиты баст. 
Куы уаиккой иумæ нæ удтæ, 
Куы бауаид иухæст нæ уарзт. 
Тæхуды, уæд та æз мæ фыиы 
Куы фенин дæ цæстыты арт. 
Тæхуды, дæ зæрдæйы къуымы 
Куы ссарин мæ уарзтæн бынат. 
Куы нæм уаид алцы фæндонæй, 
Уæд фестин дæ номыл зæрин. 
Кæсин дын дæ цæстытæм боиæй, 
Æхсæв та сын батæ кæнин. 
Мæнæн дæ алæмæты аргъау, 
Мæнæн дæ мæ амонды маргъ. 
Дæ уд у мæ зæрдæйы аргъуан, 
Дæ зæрдæ мæ удæн - цырагъ. 
218 

ÆЗ ÆМ/ЕДЫ 
Удæн йæ кæлæнтæ - 
Æз æмæ Ды, 
Удæн йæ цæхæртæ - 
Æз æмæ Ды. 
Зæрдæйы цæссыгтæ - 
Æз æмæ Ды, 
Зæрдæйы мæсгуытæ - 
Æз æмæ Ды. 
Уарзтæн йæ хъарджытæ - 
Æз æмæ Ды, 
Уарзтæн йæ зарджытæ - 
Æз æмæ Ды. 
Зæрдæйы фæндыртæ - 
Æз æмæ Ды, 
Зæрдæйы зæрдæтæ - 
Æз æмæ Ды. 
219 

* * * 
Цъæхкуырæт ком, зæдбадæн къуым, бæлæстæ... 
Зæронд мæсыг мæм къуылдымæй кæсы. 
Тæхынц мæ сæрмæ, арвы бын, цæргæстæ, 
Рæубазыр дымгæ ’хцондзинад хæссы. 
Мæ размæ мæнæ гагадыргътæ згъорынц, 
Кæны мæ расыг битъынайы тæф, 
Мæн уазæгуат фыцгæ суартæ хонынц, 
Ис алы ран нæ раттæджы æрмдзæф. 
Бæрзонд бæласыл атыхстæн, нæ тæлфын, 
Æнахуыр тых мын ме уæнгтæн дæтты. 
Мæ къахдзæф рог, мæ хъуыдытæ улæфынц... 
Мæн хуры тынты батайын фæнды. 
Рæсугъддзинад цæры æнæвнæлд комы, 
Куыд сабыр у... ам ничи кæны загъд. 
Мæ фæллад зæрдæ ардыгæй нæ комы, 
Цыма у аргъау рох комæн йæ цард. 
Тæхуды, æмæ баззай ам цæргæйæ. 
Уыдысты зæдтæ а комы хуындзау. 
Ам ничи ис2 ыстæм æрмæст дыууæйæ, 
Æрмæст дыууæйæ - æз æмæ Хуыцау. 
220 

ХЪÆДДАГУДРДИ 
Хъæддаг уарди, дæхимæ мæ æлвасыс, 
Тæнæгбазыр, уæздан, уæздан, рæсугъд. 
Цъындæмбæхстытæй стъалытимæ хъазыс, 
Сæууон æртæхæй баназы дæ уд. 
Рæудымгæ дын дæ уадултæ фæдауы, 
Ам, хъæды ’хсæн, сæрибарæй цæрыс, 
Дæу ничи схойы, алчи дæр дæ уарзы, 
Æхцон зарджытæ мæргътимæ кæныс. 
Ды бæлæстæн рæсугъддзииады зæд дæ, 
Ды радзурыс гæлæбутæн дæ фын, 
Ды мыдыбындзæн гом кæныс дæ зæрдæ. 
Хъæддаг уарди, тæхуды дæм кæнын. 
221 

* * * 
Тæрсæм мæлæтæй, о, куыд тæрсæм, 
Уысммæ фæтары вæййы лæг. 
Æвзæр дæ, хорз дæ, уый нæ фæрсы. 
Мæлæт абырæг у, хуыснæг. 
Цы у нæ цард? Мах уый нæ зонæм, 
Куырмæджы а зæххыл цæрæм. 
Кæугæйæ дунемæ фæзынæм, 
Кæугæйæ ацæуæм мæрдтæм. 
222 

ЧИ ДÆН ÆЗ 
Цард, дæхи æнæвнæлд чызгау ма дар, 
Федтон дæ, дæ дзаумæттæ куы ивтай. 
Хинæйдзаг, æнæгъдау дæ, фæлитой, 
Рагæй дæ тæригьæдджын, дæлимон. 
Абадыи дæхиуыл къæм нæ уадзыс, - 
Алцы зонæгаразыс дæхицæй. 
Радзур-ма мын, адæймаг куыд фæзынд, 
Арвы цъæх æви сыджытæй райгуырд? 
Адæймаджы сахуыр кодтай сайын, 
’Нæууæнкдзинад бауагътай йæ туджы, 
Хиуарзон дзы сарæзтай, дывзагон, 
Тугмондаг, тæрсы ма дзы домбай дæр. 
Адæймаг цы нысанæн фæзынди, 
А зæххыл кæй фæндонмæ гæсгæ у, 
Чи лыг кæны адæймаджы хъысмæт, 
Чи сарæзта адæмæй быдзæутæ? 
Чи сарæзта адæмæй быдзæутæ, 
Чи фæхуды не ’дылыдзинадыл, 
Чи у уый, нæ раттæг æмæ дарæг, 
Чи у уый, Хуыцау æви дæлимон? 
Кæд æмæ æрвон тыхтимæ баст дæн, 
Зæхх мæ уæд цæмæн хоны: "Мæ хъæбул"? 
223 

Чи дæн æз æнæкæрон дунейы, 
Чи дæн æз, æппынфæстагмæ, чи дæн? 
Бахаудысты хъуыдытæ фыдзылды, 
Ардыгæй сын рахизæн нæ уынын. 
Айзæлдау мæ хъæр фæстæмæ хъусын: 
иЧи дæн æз, о, уым уæлейы, чи дæн?" 
224 

Агуывзæйы сæн фыцы, 
Комыдæттæ уайынц. 
Мæн дæ дыууæ сау цæсты 
Асайынмæ хъавынц. 
Ох, фæдзæхсын дæ, лæппу, 
Бабын дæ кæндзынæн. 
Уарзт дын дардзынæн сæнау, 
Расыгæй цæрдзынæ. 
Нал зондзынæ, ’хсæв у, бон, 
Катайаг уыдзынæ. 
’Лгьитдзынæ дæ гуырæнбон, 
Сабийау кæудзынæ. 
Хондзынæ мæ хингæнæг: 
"Скодта мын кæлæнтæ". 
Ох, мæ судзгæ цæстытæ 
Калдзысты цæхæртæ. 
Зардзынæн дын зарджытæ, 
Бадон-иу уыдзынæ, 
Уарзты зынг, цæхæртыл дæ 
Сфизонæг кæндзынæн. 
Агуывзæйы сæн фыцы, 
Комыдæттæ уайынц, 
Мæн дæ дыууæ сау цæсты 
Бауарзтой, нæ сайынц. 
225 

ЗЫМÆГ 
Ма мæ сай, зымæг, дæ сæнтурсæй, ма сай, 
Аразыс митæй ныфсы мæсгуытæ. 
Ма ’ппæл дæхицæй, ды цинтæ кæд хастай? 
Зæрдæйыл ма кал дæ урс пакъуытæ. 
Уазал æрттывдæй мæ уæнгтæ нырризынц, 
Искуы ма ралас дæ митын нымæт. 
Науæд мæ ныфсæн йæ базыртæ ризынц, 
Науæд мæ зæрдæмæ бахъуызыд мæт. 
Боцъоджын зымæг, æвæрыс къæпхæнтæ, 
Дарыс, фыдлæгау, дæ дæлармы дур. 
Чи зоны, ’ртыхсой дæ хъуырыл дæ хинтæ, 
Митбон дæр ракæсы хаттæй-хатт хур. 
226 

УАРЗЫН ДÆ, ХУЫЦАУЫ ФЫРТ 
Сæхгæдтай ыстыр мастæн йæ зæйуат, 
Фехъуыстай, æвæццæгæн, мæ куыд, 
Радтай ды мæ зæрдæйæн æнцойад, 
О, куыд дæм æнхъæлмæ кастæн, куыд! 
Асырдтай мæ рыст удæн йæ ристæ, 
Нал мæм уæнды мастхæссæг уæйыг, 
Систай ды мæ цæф зæрдæйæ схъистæ, 
Систай ды мæ зæрдæйæн йæ хъыг. 
Басур кодтай зæрдæйы цæссыгтæ, 
Æз дæ фæлмæн ныхæстæм хъуыстон, 
Авæрдтай мæ рохст удæн ныфсытæ... 
Разындтæ мæ фæллад удвæндон. 
227 

МАДЗУРА 
Уарзæгой зæрдæ, ныхъхъус у, ныссабыр. 
Уарзыс кæд искæй, - дæхицæн æй уарз. 
Уыцы гоби дæ куы уарзид, - зæгъид дын: 
"Сауæрфыг чызгай, мæ цин дæ, мæ уарзт". 
Мадзура лæппу, зæгъ-ма мын цæй исты, 
Базонон искуы мæ мæгуыры бон. 
Байгом кæн зæрдæ, ау, чи дзы ис, фенон, 
Цæй-ма, кæдмæ быхсон, рахæсс тæрхон. 
Цас ма нæ дзурдзæни, цал къуыри, цал мæй? 
Цас ма æмбæхсдзæн йæ ахсджиаг дзырд. 
Дæснымæ ацæуон, арфæгæнæгмæ, - 
Ох, ’мæ куы зонин йæ хъуыды бæлвырд. 
Цалдæр бон уатæй нæ рахызтæн кæртмæ, 
Фенон æй, зæгъын, цы митæ кæндзæн... 
Цоппай фæкодта, нæ уынджы фæлæууыд, 
Ау, зæгъын, гъеныр дæр ницы зæгъдзæн? 
Диссæгтæ, ’мбисæндтæ, лæппу ысдзырдта, 
Рацыд мыл, раивылд амонды зæй! 
Йе ’взаг къуыбылойау райхæлди уарзтæн: 
"Ахæм цæстытæ зынг хурæн дæр нæй". 
228 

УАРЗТЫЦÆХÆР 
Амондмæ рагæй бæллыдтæн... 
Амонд мæм зивæгæй цыд. 
Фæлæ æрцыдысты фынтæ 
Зæрдæйы стъалы ыссыгъд. 
Райгуырдтæн æз цыма ногæй. 
Худын та, худын фæлмæн. 
Байдзаг ис сонт зæрдæ цинæй, 
Радтон мæ зæрдæ дæуæн. 
Зæрдæйы къуымтæ æрттивынц, 
Талынгæн нал ис бынат. 
Рагæй дæм кастæн æнхъæлмæ, 
Агуырдтон рагæй дæ уарзт. 
Абон мын байгом дæ зæрдæ, 
Абон дæ цинæй цæрын. 
Раттай мын базыртæ уарзтæн, 
Æмæ дæ фæдыл тæхын. 
Худут, мæ цæстытæ, худут, 
Уарзонæн амонд хæссут. 
Уарзут, мæ цæстытæ, уарзут, 
Уарзтæн уæ цæхæр дæттут. 
229 

ХУЫЦАУ, НЫББАР СЫН 
Мæн дæ фæстæ бафхæрдтой, 
Карды фындзыл систой, 
Загътой мын, дæ уарзон, дам, 
Разынди фæлитой. 
Æз æдых æмæ æфхæрд, 
Рацахстой мæ ’мбойны. 
О, мæ уды хъæдгæмттæй 
Басастой сæ дойны. 
Сау арты мæ баппæрстой, 
Басыгътой мæ сугау. 
Дам-думтæ мæ бадомдтой, 
Банызтой мæ туг мын. 
Бахсæстой нын не стыр уарзт, 
Дымгæмæ иыддардтой, 
Ницы сын уыдис мæ бон, 
Фидисæн мæ хастой. 
О, мæ фæллад зæрдæ мын 
Халæттау фæтыдтой. 
Стыр Хуыцау, ныббар-иу сын, 
Уарзт цы у, нæ зыдтой. 
230 

УАЛДЗÆДЖЫ КЪÆСÆРЫЛ 
Зæрдæ зымæгæй фæтарсти, 
Зæрдæ тасæй нал бæззы. 
Зæрдæ бамбæхст риуы къуымы, 
Æмæ уалдзæгмæ кæсы. 
О зымæгон даргъ æхсæвтæ, 
Хурæй цух æнкъард бонтæ. 
О мæ зæрдæйы мæсгуытæ, 
Æмæ ’нæрцæугæ фынтæ. 
Тайьт зымæг, мæргътæ зарынц, 
Митдон уæлбылæй тæдзы. 
Хур йæ тынтæ зæхмæ калы, 
Уалдзæг фæндырыл цæгъды. 
Малусæг йæ уæздан къубал 
Миты бынæй сивæзта, 
Малусæг йæ мидбылхудтæй 
Уды сагъæс асырдта. 
Уалдзæг, æз дæумæ куыд бæллын, 
Батайдзæн дæ хурæй маст. 
Уалдзæг, æз дæуыл æууæндын, 
Раздахдзынæ мын мæ уарзт.... 
231 

ЗÆРДÆ БАМБÆХСТ РИУЫ КЪУЫМЫ 
Зæрдæ бамбæхст риуы къуымы, 
Сидзæр уæрыккау кæсы. 
Сæхгæдта йæхиуыл дуæрттæ, 
Æмæ сабыргай хъæрзы. 
Уарзон мын цæмæн разындтæ? 
О, цæмæн дæ бауарзтон?! 
Æз дæ гадзрахаты фæстæ, 
Зон, мæхи дæр нал уарзтон. 
Ды мæ уды тæригъæды 
Бауæндыдтæ бацæуын. 
Ды куы зонис, зæрдæ риуы 
Иунæгæй куыд фæкæуы. 
Æз уæддæр фæсмон нæ кæнын, 
Уарзын дæ, цы бакæнон. 
Амæлдзынæн æз, мæ дуне, 
"Уарзын дæ" куы нæ зæгъон. - 
Зæрдæ бамбæхст риуы къуымы, 
Сидзæр уæрыккау кæсы: 
"Ау, цæуылнæ дæн æз уарзон?.." 
Æмæ сабыргай хъæрзы. 
232 

Аленæйæн 
Цыма уынын, фæлæ нæ уынын... 
Нæ тæрсын æз, фæлæ тæрсын... 
Цыма цæрын, фæлæ нæ цæрын... 
Нæ кæуын æз, фæлæ кæуын... 
Уæндын дæм æз, фæлæ нæ уæндын. 
Сæрибар дæн, фæлæ дæн баст... 
Æз не ’ууæндын, фæлæ æууæндын... 
Мæ уарзт у цин, фæлæ у маст. 
Æз дæм тырнын, фæлæ нæ тырнын, 
Куы худыи æз, куы та кæуын.. 
Æз дæм бæллын, фæлæ нæ бæллын, 
Цæуын дæм æз, фæлæ лæууын. 
Лæгьстæ кæнын æмæ дæ курын: 
Мæ удæн раздах ды йæ арт. 
Хуыцаумæ кувæгау дæм кувын: 
Фæстæмæ мын мæ зæрдæ ратт. 
Нæ дæ уарзын, фæлæ дæ уарзын... 
Нæ кæуын æз, фæлæ кæуын... 
Цыма цæрын, фæлæ нæ цæрын... 
Нæ мæлын æз, фæлæ мæлын... 
233 

ХУЫЦАУ, ДÆ АРФÆЙÆ ЦÆРЫН 
Хуыцау, æз федтон маст мæ царды. 
Æниу кæд уыди цард фæндæй. 
Хуыдуг-иу кодтон æз цæссыгтæй, 
Фæлæ нæ уыдтæн рох дæуæй. 
Рæдыдтытæ мæ царды ’руагътон, 
Кæнын сыл абон дæр фæсмон. 
Фæлæ мæ кодтай раст фæндагыл, 
Мæн хъахъхъæдта дæ сыгъдæг ном. 
Хуыцау, æз хæсджын дæн дæ разы, 
Æз дæн дæ хорзæхæй цæрдуд. 
Ды мæн зындзинæдтæй фæлтæрдтай, 
Цæмæй ысфидар уа мæ уд. 
Зæххон уæвгæ, тæригъæдджын дæн, 
Фæлæ тæригъæдæй тæрсын. 
Куы бамбарын кæцыдæр рæдыд, 
Уæд та фæрог кæныс мæ зын. 
Нæ ауæй кодтон æз мæ намыс, 
Æмбарын æз мæгуыры тыхст, 
Дæ хорзæх дын зæрдæйæ хатын, 
Фылдæр кæныс мæ уды тых. 
Куы фæзæгъын: "Куыд цæрон дарддæр, 
Кæмæ бадзурон, чи мын ис?" - 
234 

Цыма мæ фехъусыс, мæ боныл, 
Сабыргай батайы мæ рис. 
Дæуæй ныфсджын дæн æз мæ царды, 
Æмæ дын стыр бузныг зæгьын. 
Хуыцау, дæ фæрцы дæн æз удгас, 
Хуыцау, дæ арфæйæ цæрын* 
235 

ХÆРЗБОН 
Куы дæ бауарзтон, уæд фæцыдтæ дард, 
Мæ артыл мын ныр донкæнæг дæр нæй. 
Мæ зæрдæ судзы, нал хуыссы йæ зынг, 
Кæмæй ракурон удæнцой, кæмæй?! 
Мæн нал фæнды хъуыды кæнын дæуыл, 
Æрцауындздзынæн бæндæнæй мæ рис, 
Мæ зæрдæйæн æз нал ратдзынæн бар, 
Цæмæй фæрса: "Кæм ис, кæм ис, кæм ис?" 
О уарзты бардуаг, раздах мын мæ тых, 
Мæ хъизæмарæй фервæзон чысыл, 
Æндон иæ дæн, мæныл мæ маст фæтых, 
Куы ратылди фыдуарзты цалх мæныл. 
О, ахæм уарзтæй ’нæ уарзын - хуыздæр, 
Фæлтау куы никуы уарзтаин бынтон. 
Мæ зæрдæ, ды фыды мур дæ æрмæст, 
Мæ цардæй уæд куыд сарызтай зындон. 
Дæуыл, мæ уарзт, æз сисдзынæн мæ къух, 
Ды сау халонау бахсыдтай мæ уд. 
Мæ дадзинты куы ахъардта дæ марг, 
Мæн нал фæнды, ’мæ демæ уон хъæрмуд. 
Мæ зарæгæн куы ысурс и йæ сæр... 
Хъысмæт, кæныс мыл алы бон тæрхон. 
236 

Мæ зæрдæйæ цæуы æнусон хъæр, 
Æмæ зæгъы æфхæрд уарзтæн: "Хæрзбон". 
Мæ афæдзтыл дæ сифтындздзынæн, маст, 
Æз сæрсæфæнмæ аппардзынæн уарзт, 
Куыд ныппырх уа, куыд атона фыдмаст, 
Кæд фервæзид йæ фыдæбонæй уарзт. 
237 

ХУССАЙРАГ ИЗÆРТÆ 
Куы кæсы хур æнæзивæгæй Ирыл, 
Куы вæййынц рухс йæ фæндæгтæ, йæ фæндтæ, 
Сабырдзинад нæ уæзæгыл куы цæры, - 
Куыд диссаг вæййынц хуссайраг изæртæ. 
Куы фæдзурæм Ирыстоны хъысмæтыл, 
Куы фæбæттæм нæ Иримæ нæ фæндтæ, 
Куы йæ фæуарзæм цины дæр, йæ мæты, - 
Фæрнæйдзаг вæййынц хуссайраг изæртæ. 
Бæрзонд хæхтæй куы ракæсæм цæргæстау, 
Куы разилынц фырамондджынæй сæртæ, 
Куы ленк кæнæм цæугæ доны кæсæгтау, - 
Куыд рæсугъд вæййынц хуссайраг изæртæ. 
Нæ зæрдæты рæсугъд фæндтæ куы гуырынц, 
Куы лæвар кæнæм, дидинтау, нæ хæрзтæ, 
Нæ уарзонæн йæ цæстытæ куы фенæм, - 
Куыд уарзон вæййынц хуссайраг изæртæ. 
Куы райхъуысынц ирон фæндыры зæлтæ, 
Куы фæриссынц фырхудынæй нæ фæрстæ, 
Мах хъæдрæбын физонджытæ куы скæнæм, 
Куыд аддджын вæййынц хуссайраг изæртæ, - 
Хуыцау æмæ нæ хъæбултæн куы кувæм, 
Куы ’рымысæм нæ дауджыты, нæ зæдты, 
Мах Уастырджи куы фæкæны фæндараст, - 
Куыд диссаг вæййынц хуссайраг изæртæ. 
238 

КУЫДХОРЗ УЫДИ 
Хъуыды кæныс, куы уыди уарзт бæрæгбон - 
Нæ уарзт куы цыди, раст цыма цæугæдон, 
Нæ уарзт куы уыди не стырдæр хæзнадон, 
Куыд хорз уыди, куы уарзтам мах кæрæдзи. 
Нæ судзгæ удтæ ’нæхинæй куы уарзтой, 
Нæ зæрдæтæ дыгъал-мыгъул куы кодтой, 
Нæ фембæлдтæ ыстыр амонд куы хастой, 
Куыд хорз уыди, куы уарзтам мах кæрæдзи. 
Куы нæ уыди бынат нæ царды мастæн, 
Куы-иу куывтам дыууæйæ мах нæ уарзтæн, 
Куы уыдтæ ды рæсугъд быцæу мæ удæн, 
Куыд хорз уыди, куы уарзтам мах кæрæдзи. 
Куы амадтам нæ уарзтæн мах йæ мæсыг, 
Куы уыдыстæм нæ судзгæ уарзтæй расыг, 
Куы-иу дзырдтам хъысмæтæн мах нæ бузныг, 
Куыд хорз уыди, куы уарзтам мах кæрæдзи. 
Куы-иу калдтой нæ цæстытæ тæмæнтæ, 
Мах не стыр уарзт куы бакодта дзæнæтмæ, 
Куы-иу дзырдтам, кæй у нæ уарзт мæлæтмæ. 
Куыд хорз уыди, куы уарзтам мах кæрæдзи. 
Уæд æй нæ зыдтам, батайдзысты сæнттæ. 
Нæ йæ зыдтам, кæй уыдыстæм мах зæдтæ. 
Нæ йæ зыдтам, кæй уыдыстæм хуыцæуттæ. 
Куыд хорз уыди, куы уарзтам мах кæрæдзи... 
239 

ХУЫЦАУ ЗÆГЪÆД 
Хуыцау зæгъæд, нæ алкæмæн дæр 
Йæ фыдызæхх зынаргъ куыд уа. 
Цæмæй нæ Ирыстон, нæ мæсыг, 
Æнустæм фидарæй лæууа. 
Цæмæй æмбарæм мах кæрæдзи, 
Æмæ уæм иу бинонтау баст. 
Цæмæй цæра зæрдæйæ алчи, 
Тых иыл кæна æрмæстдæр уарзт. 
Цæмæй кæрæдзиуыл æууæндæм, 
Нæ удты рухс фæндтæ цæрой, 
Цæмæй нæ алкæй хæдзары 
Сыгъзæрин фæндыртæ цæгъдой. 
Нæ хъæбултæн сæ цард, сæ фидæн 
Сæ ныййарджытæй уа хуыздæр. 
Цæмæй уой зондджындæр, рæсугъддæр, 
Æмæ сæ амонд уа фылдæр. 
Цæмæй фылдæр кæна нæ бæркад, 
Нæ бындартæн зына сæ фæд. 
ЦæмæЙ нæ ныфс цæуа нæ разæй, 
Хуыцау зæгъæд, Хуыцау зæгъæд! 
240 

КУЫ РАДТИС БАР 
Куы мæ фехъусис, о, тæхуды, 
Куы зонис ды мæ уды маст, 
Уæд райхалин дæуæн мæ зæрдæ, 
Уæд райхалин дæуæн мæ уарзт. 
Куы раттис бар, уæд дыл, мæ дуне, 
Фæлмæн дымгæйау æз тыхсин. 
Сыгъзæринтау, дæ дзырдтæ уидзин 
Æмæ сæ зæрдæйы хæссин. 
Æз уæд мæ уæздан къухтæй сисин 
Дæуæн дæ зæрдæйы фæллад. 
Ныфсы дзырдтæй фæсурин сагъæс, 
Дæ къонайы ыскæнин арт. 
Дæу хъазæн ныхæстæй ирхæфсин, 
Æмæ-иу бахудис фæлмæн. 
Нæ бафсæдин дæуæн лæггадæй, 
Цæрин æз а зæххыл дæуæн. 
Дæ фарсмæ бадин æз гæдыйау, 
Дæ номыл зарджытæ кæнин. 
Мæ уарзтæн æз йæ урс базырæй 
Дæ удыл кадджытæ фыссин. 
Æз ацы тар æхсæвы хъал дæн, 
Ды та кæныс фæлмæн фынæй. 
Цæрынц нæм бирæтæ зынг уарзтæй, 
Цæры нæм чидæр та ныфсæй. 
241 

ÆЗ УАРЗЫН ДÆУ НЫР ДÆР 
Æнхъæлдтон æз, æнæ дæу 
Мæ цард уыдзæн хуыздæр. 
Фæлæ мæхи фæсайдтон, - 
Æз уарзын дæу ныр дæр. 
Цæгъды дæуыл мæ фæндыр, 
Æнкъард зарæг кæны. 
Дæумæ сиды мæ зæрдæ, 
Дæу уарзын æй фæнды. 
Куы рацæйцæуыс уынджы, 
Дæ фæддæ фæд кæсын. 
Дæ цæстытæ дын мысын, 
Дæу мысгæйæ цæрын. 
Мæ хæлæрттæ йæ зонынц: 
Дæ раздæхтмæ бæллын. 
Æдзух дæ кой фæкæнын, 
Æдзух дæумæ тырнын. 
Куы раздæхис фæстæмæ, 
Мæ удау дын тæрсин. 
Æз уарзин дæу... куыд уарзин! - 
Æрратæ дыл кæнин! 
Куы ацæуай æндæрмæ, 
Уæд ма мæ цард цы у?! 
Уæд атондзæн мæ зæрдæ, 
Уæд батайдзæн мæ уд. 
242 

ГАКК-ГУКК 
Гакк-гукк, гакк-гукк, гакгукгæнæг, 
Цас ма судздзæн ме стъалы? 
Ранымай-ма, цас цæрдзынæн, 
Цал азы ма, цал азы?.. 
Цал тæригъæды æруагътон, 
Цал хорздзииад сарæзтон, 
Цал хатты мæ намысы раз 
Уды тых нæ равдыстон? 
Цал хатты фæтарстæн цардæй, 
Цал хатты дзы бамбæхстæн, 
Æз тæрхъусау цас фæцардтæн, 
Æз домбайау цас уыдтæн? 
Цал хатты уыдтæн æз зæдау, 
Цал хатты - дæлимонау? 
Цал хатты ма царды цæфтæй 
Зæрдæ ниудзæн бирæгъау? 
Цал хатты ма карды комыл 
Ахиздзынæн æз, бецау? 
Цал хатты ма царды номыл 
Расиддзынæн гаджидау? 
Цал хатты ма æз хæларæн 
Барухс кæндзынæн йæ цард? 
243 

Цал хатты ма бауарздзынæн, 
Фесæфдзæни ме ’нцойад? 
Цал хатты ма ацæгъддзынæн 
Ирæн æз йæ фæндырыл, 
Цал хатты ма азардзынæн 
Хуры тын - Ирыстоныл? 
Цал хатты нæ уыди разы 
Стыр Хуыцау мæ хъуыддæгтæй, 
Цал хатты ма раппæлдзæни, 
Ратдзæн мын йæ рухс фарнæй? 
Гакк-гукк, гакк-гукк, гакгукгæнæг, 
Цас ма судздзæи ме стъалы, 
Цал азы ма фæцæрдзынæи, 
Цал азы ма, цал азы?.. 
244 

МАХ ЫСТÆМ ХУЫЦАУÆЙ 
Алчи дæр йæхирдыгонау 
Раст дæр у, зылын дæр. 
Алчи дæр нæ ацы зæххыл 
Уазæг у, фысым дæр. 
Махæй чидæр у хæлиудзых, 
Чидæр та - сæрæн гуырд. 
Иу нæ сабыр у, чырыстон, 
Иннæ та - æрра сырд. 
Чидæр нæм у курдиатджын, 
Хурау фæд ныууадзы. 
Чидæр та хæлæгæй мæлы, 
Размæ йæ нæ уадзы. 
Чидæр у æхцайы хуыцау, 
Мæгуыртæй фæлидзы. 
Иннæ ’ххормагæй фæмæлы, 
Цъæмæлтæ фæуидзы. 
Иутæн у фыды зæхх мадау, 
Уарзы ’мæ йæ уарздзæн. 
Иннæ та æхцайы тыххæй 
Хи мады дæр ратдзæн. 
Иуæй-иутæ зондджын ысты, 
Иннæтæ - къуыдыртæ. 
245 

Бирæтæ - фæлмæнзæрдæтæ, 
Чидæр та - фыдзæрдæ. 
Афтæ у нæ цардæн йе сконд, 
Урс дæр у ’мæ сау дæр. 
Бирæтæ ныккалынц туг дæр, 
Нæй сын дзуар, Хуыцау дæр. 
Алчидæр цæрынæн гуырд у, 
Цин дæр кæнæм, маст дæр. 
Алчидæр мæлæты фос у, - 
Адæймаг, мæлдзыг дæр. 
Иу хъуыддаг бæлвырдæй зонын: 
Мах ыстæм Хуыцауæй, 
Æмæ а зæххыл цы цæуы, 
Уый цæуы йæ фарнæй. 
246 

МÆ ХУЫЦÆУТТÆ 
Дыууæ зæрдæйыл абон у мæ зарæг, 
Дыууæ удыл, кæмæй зонын рæвдыд. 
Мæ хурæнгæс ныййарджытæ, мæ раттæг, 
Мæ дзуæрттæ - мæ мад æмæ мæ фыд. 
Нæ бинонтæн йæ Лæгтыдзуар баба уыд, 
Æмæ йæ фарнæй хайджын дæн æз дæр. 
Мæ рæсугъд мад - алæмæты сылгоймаг, 
Мæ Мады Майрæм - алкæмæй хуыздæр. 
Æрымысын уæ аргъæуттæ, на-на-тæ, 
Тæлфаг уыдтæн, æнцойад уыи нæ уыд. 
Æз уын кæныи уæ фæлмæн рустæн батæ, 
Фæллад бæлæттæ - мад æмæ мæ фыд. 
Нывондæн мын уæ сæртæ алкæд хастат, 
Мæныл уыди уæ цин дæр æмæ рыст, 
Нæ бафиддзынæн донæй дæр уæ лæггад, 
Мæ дыууæ хуры - мад æмæ мæ фыд. 
Æнувыд уарзт æрмæст сымахæй зонын, 
Ныббарстат-иу мын алы хатт рæдыд. 
Æз уæ æдзух мæ мæсгуытæ фæхонын, 
Мæ урс цырæгьтæ - мад æмæ мæ фыд. 
Цæрут мын бирæ, фесæфæнт уæ низтæ, 
Уæ койæ русыл хъарм цæссыг æртылд. 
247 

Мæ хъахъхъæнæг, мæ фæдисон зæрдæтæ, 
Мæ дыууæ зæды - мад æмæ мæ фыд. 
Нæ цард лæууы ныййарджыты зæрдæтыл, 
Сæ удтæ махæн арвау ысты тыгъд. 
Æз зарын абон уе ’нæмæлгæ уарзтыл, 
Мæ хуыцæуттæ - мæ мад æмæ мæ фыд. 
248 

СÆРГÆНДТÆ 
Мæ Ирыстон 3 
Бирæ хъæуы 4 
«Ирыстон - нæлгоймаг» 5 
Симд 6 
Ирон чызджы монолог 7 
Къуайсайаг лæппутæ 11 
505 12 
Баххуыс кæн, Хуыцау 14 
Ард 16 
Куыд уазал у 17 
«Ирон адæм, кæуинаг та куы фестæм» 18 
Цард уысмы бæрц 19 
Уæлахиз уæд сæрибардзинад Иры 20 
Гимн Ирыстоны хъайтартæн 21 
Мæ хъæбултæ, уæ цæфтæ 
риссынц? - Риссынц! 22 
Ир 24 
Ирон кæй дæн, 
цæмæн мæ марынц уый тыххæй?! 25 
Ирон фæндыр, ма фæтæрс, æрцæгьд! 26 
Иудæтæ, æркæнæд уыл нæ бон! 28 
Реквием 30 
«Ирон Хуыцау, зæрдæрисгæйæ кувæм» 32 
Куыд уынгæджы стут, Иры адæм 33 
Хъызы æддейы 34 
249 

Ирон адæм ыссыгьдысты цырагьау 35 
Ир, дæ барджын ныхас зæгь! 36 
Йæ мæлæты бон, алчидæр куы зонид 37 
Æппæтæй зынаргьдæр 38 
Ирон чызг дæн 39 
Цард у зындон 40 
Зынгхуысты бæллиц 41 
Рæстдзинад 42 
Мæн Иры Хуыцау сфæлдыста цæрынæн ... 43 
Дзуапп мæ чызг Аленæйæн 44 
Дæ уæздандзинад 45 
Нывонд у Ирæн мæ цард 46 
Дзурут иронау 47 
Фæззыгон уарзт 49 
Æнхъæлмæ даем кæсын 50 
Малусæг æмæ гæлæбу 51 
«Рæсугъд сырх дидинæгау рæзтæн» 53 
Дæ разы æз нæ сисдзынæн мæ худ 54 
Сæнамонд мæ сæр 55 
Дыгургом 56 
Мах фесæфтам цыдæр 58 
«Мæ зæрдæйы суадон йæ рисæй» 61 
«Зæгъ мын» 62 
Мады майрæмтæ 63 
Куыд цæрон? 64 
Ыскæсдзæн хур! 65 
Æз нал уынын фынтæ 67 
Табу æмæ арфæ 69 
«Ды их æмæ арт дæ» 70 
«Нæ зæрдæйы арфæй» 71 
Зары фæндаг 72 
«Мæ хъысмæт та ногæй фæрасыг» 73 
Нæ уарзтæн æрхауди йæ тæвд 74 
Чемпион 75 
250 

Фæцис нæ бастдзинад 76 
«Хурты хур калы йæ тынтæ» 77 
О нæ лæппутæ 78 
Тæхут, мæ зарджытæ 79 
«Уæд та куырм лæджы æхстау...» - 
«Арв æвиппайды фæкъæртт» 80 
Царды фæндаг 81 
«Мæ зæрдæ уын куыд райхалон» 82 
«Æрсабыр у» : 83 
Нæ йæ зыдтон, зæрдæ дын нæй 84 
Фæсмон 85 
«Куыд мæ фæнды» 86 
Цæмæн сайдтон мæхи 87 
Хонгæ кафт 89 
Цы дын кодтон? 90 
О, бастъæлай! 91 
Фæнды мæ 92 
Мидхъуырдухæн 93 
Дæ ном 94 
Бацагай, зæрдæ 95 
Тæрсын 96 
Тæхуды 97 
Мит уары ’мæ уары 98 
Расыг дæн 99 
Фæсайдтай мæ 100 
Малусæг 101 
О къæвда, кæд банцайдзынæ, кæд? 102 
Дæ фæндыры зæлтæ 103 
Ацы *хсæв нæ дыууæйы рæвдаудзæн 104 
"Хæррæгь мигьтæ фæленк кæнынц 
мæ сæрмæ..." 105 
Фæззыгон сагьæс 106 
Ныхъхъус у, уарзты лирæ! 107 
Ныууадзут мæ! 108 
251 

Дæумæ у ныр мæ каст 109 
Æнæ дæу нæй цæрæн 110 
Уарзт æцæг у! 111 
Театрдзауы арфæ 112 
Æрцыди рæстæг 113 
«Фæндаг... Фæндаг...» - 
Цы кæныс, лæппу? 114 
Фæстæмæ раздæх 115 
Цыма дуне дæ 116 
Музæ 117 
«Куы дæ фенын» 117 
Лæг хъуамæ искæуыл æууæнда 118 
Аннæйы мидныхас 119 
Иунæгдзинад 120 
Ма тæрс 121 
Зæрдæ судзы артау 122 
Цæуыл кæут, мæ рæнхъытæ? 123 
Нæ фæкæлдзынæн 124 
Ныххатыр кæн 125 
Максимæн 126 
Дæ лæвар сæрбæттæн 127 
Ме ’ууæнк мын раздах 129 
Мæ зæрдæ у уалдзæгыл баст 130 
Зымæг 131 
Кæсын æнхъæлмæ 132 
Нæй æнæ уарзтæй цæрæн 133 
Кæйдæр уæзæгыл уардийау æрттивыс 134 
Мимозæтæ 135 
Æз дыл зардзынæн 137 
Сæнттæ 138 
«Урс зымæг калы йæ пакъуы» 140 
Тыхджын дæн æз 141 
Уарзты зæй .- 142 
Ды-иу сын азар 143 
252 

Цæй-ма, кæм дæ? 144 
Дзæнæт 145 
Дæуæн зарын 147 
Сайд сæнттæ 148 
Лæппуйы уарзт 149 
Æрымыс-иу 150 
О, Мады Майрæм, баххуысс кæн 151 
Æз уарзтон дæу 152 
Роксанæ ’ 153 
Уарзты ’хсæрдзæн 154 
Фæндыр 155 
«Мæ Ирыстон, мæ зæды хай» 156 
Мауал ку, мæ фæндыр 157 
Æз мысын æндæры 158 
Мæ урс бæлон 159 
Аскъæфæд мæ исчи 160 
Паддзах дæ мæ удæн 161 
Дæ цæстытæ - хуртæ 162 
Цы дæ, цавæр дæ? 163 
Абон хъуамæ баназон 164 
Мæ чызгыл сæвæрдтон дæ ном 166 
Гормон фæуат, мæ азтæ 167 
Ды дæ Хуыцау 168 
Ирон фæндыр - мæ удлæууæн 169 
Цы уæм фæкæсон, лæппутæ? 170 
Ма ныл сис, бæрзонд Хуыцау, дæ къух 171 
Нæ раздæхдзæни уарзт 172 
Уарзты бындур - рис 173 
Цы уарзын? 174 
Нæ Иры зынгхуысттæ 175 
Мæ Ирыстон - ныййарæг 176 
Иунæг уд 177 
Зылын дæ, фæлæ - раст 178 
Раздæхут 179 
253 

Саубойнаг 180 
Дам-думтæ 181 
Мад кæуы 182 
Хуыцауимæ ныхас 183 
Фыдызæхх 185 
Нæлгоймаджы цæссыгтæ 186 
Фæивтай 188 
«Лæг райгуыры йæ хъысмæтимæ иумæ»... - 
Иунæгдзинад 189 
«Хъуамæ искæй а зæххыл хъæуай...» - 
Нæ бамбæрстам кæрæдзи 190 
«Йæ фыды ингæн чи зоны» - 
Æлгьыст дуг 191 
Уарзты ад. 192 
Мæ зæрдæ, басудз уарзтæй! 193 
Замманайы чызг сæфы 194 
Нæ акомдзынæн Ирæй 195 
Цæмæн бауарзæм? 197 
Оххай, еххытæ 198 
«Ды фæсайдтай мæн иунæг хатт» - 
Уарзт у рæстæгмæ 199 
Арвыйас дæ 200 
Нынныв дæ кæндзынæн 201 
Уарзты сакъадах 202 
Уарзты зæд, мæ фарсхæцæг фæу 203 
Цæмæн? 204 
«Вæййы дзырддаг йæ райгуырдæй 
сылыстæг» - 
Уарзты рис 205 
Аскъæфдзынæн дæ 206 
Зæрдæйы цæссыгтæ 208 
Æз амондыл ахуыр нæ дæн 209 
Амонд, амонд.г 210 
Мæ зæрдæйы бæркад 211 
254 

Хъысмæт куыд зæгьа 213 
Æрфæны фæд 214 
Рагон бæллиц 215 
Куы уаиккам иумæ 216 
Æз æмæ ды 217 
«Цъæхкуырæт ком» 218 
Хъæддаг уарди 219 
«Тæрсæм мæлæтæй» 220 
Чи дæн æз 221 
«Агуывзæйы сæн фыцы» 223 
Зымæг 224 
Уарзын дæ, Хуыцауы фырт 225 
Мадзура 226 
Уарзты цæхæр 227 
Хуыцау, ныббар сын 228 
Уалдзæджы къæсæрыл 229 
Зæрдæ бамбæхст риуы къуымы 230 
«Цыма уынын, фæлæ нæ уынын» 231 
Хуыцау, дæ арфæйæ цæрын 232 
Ма мæ ныууадз иунæгæй 234 
Хæрзбон 235 
Мæнмæ гæсгæ, уый уарзт у 237 
«Гæвзыкк дæн, фæлæ амондджын» - 
Хуссайраг изæртæ 238 
Куыд хорз уыди 239 
Хуыцау зæгьæд 240 
Куы радтис бар 241 
Æз уарзын дæу ныр дæр 242 
Гакк-гукк 243 
Мах ыстæм Хуыцауæй 245 
Мæ хуыцæуттæ 247 
255 

Литературно-художественное изданис 
ГАЛАВАНОВА 
Людмила Графовна 
Осенняя чаша 
Стихи на осетинском языке 
Редактор Л. Е. ВАЛИЕВ 
Художник В. А. ЦЛГАРАЕВ 
Художествснный рсдактор Г. 3. ЧЕДЖЕМТЫ 
Тсхнический редактор А. В. ЯДЫКИНА 
Корректор Т. А. КАЗБЕКОВА 
Компьютерная всрстка М. А. ТЕДЕЕВОЙ 
Сдано в набор 24.03.08. Иодписано к печати 10.07.08. 
Формат бумаги 70х901/з2- Бум. офс. Л« 1. Гарн. шрифта «Ре*егЪиг§*. 
Печать офсетная. Усл.-п. л. 9,36. Учетно-изд. л. 6,97. Тираж 1000 экз. 
Закая \» 1007. С 37. 
Комитет Ресиублики Северная Осетия-Алания по печати и лелам изда- 
тельств. 
Излательство 4Ир»,362040,г. Владикавказ.нросиект Мира,25. 
Отпечатано с готовых диапозитивов ОАО издательско-полиграфиче- 
ского предприятия им. В. А. Гассиева,362011,г. Владикавказ,ул. Тель- 
мана, 16. 


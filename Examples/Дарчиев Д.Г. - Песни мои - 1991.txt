?хг д з?в гггт? 
ДЗ?УДЖЫХЪ?У «ИР» 1991 

840сет 
Д 24 
Дарчиты Д. 
Д 24 Мæ зарджытæ — Дзæуджыхъæу. Ир, 
1991—76. 
Дарчпев Д. Г. 
Песни мои. 
1$В\Т 5-7534-0403-0 
Тема родной землн, мужества советского солдата 
в Великоп Отечественной войне, активиым участнн- 
ком которой был автор, проходят через всю книгу. 
Немало проннкиовенных строк посвяшено судьОе 
подрастающего поколеиия. 
4702470000—7/ 840сет 
Д М131@3)-91 43""91 
15ВЫ 5-7534*0403-0 ® Дарчиев Д. П, 1991 

ÆЗ УАРЗЫН 
Æз уарзын фыццагау хъурупсаг бæлæстæ, 
Æз уарзын фынккалгæ Цъæйдоны сыр-сыр. 
Æз уарзын сæрдыгон Сылтаныхъы фæзтæ, 
Мæиæуы цъæх æфсир куы кæна тыппыр. 
Сывæллон æдæрсгæ куы згъора йæ къахæй, 
Йæ хъæлæсыдзагæй куы кæна кæл-кæл. 
Йæ хъысмæт рæсугъддæр куы разыны махæй! 
Ыстыр лæг ын искæд куы вæййынц æнхъæл. 
Æз уарзын, зæрдæрухс куы вæййы ныййарæг, 
Куы февæры фынгыл уый алкæд бæркад, 
Йæ фæрнджын хæдзарæй куы фæхъуысы зарæг^ 
Куы вæййы сæрыстыр йæ цæуæтæй мад. 
Куы вæййынц æнæниз зæрондæй, кæстæрæй, 
Рæсугъдæй хæрзæгъдау куы вæййы чындздзон. 
Куы бахизы райгæ йæ уарзон къæсæрæй, 
Куы нæ кæна мисхал йæ цардыл фæсмон. 

ФÆНДЫ МÆ 
Уыньгс мæ дæхæдæг: æз царды—хæрзгæнæг. 
Æмбарыс мæ сагъæс, æвæццæгæн, ды. 
Цæргæсау ысхъомыл уæнт хорзæй дæ зæнæг,— 
Дæуæн мæ дзæбæхдзинад алкæд фæнды. 
Ды дард уай, хæстæг уан—кæмфæнды дæр кусай, 
Кæмфæнды уай балцы, зынаргъ æмгар ды, 
Фæнды мæ зæрдæйæ,—уадз м ’арфæтæ хъусай,— 
Дæуæн мæ дзæбæхдзинад алкæд фæнды. 
Æз царды—хæрзгæнæг, фæразон—дæхæдæг, 
Дæ къухты фæллой нын бæркæдтæ дæтты. 
Уæнт сагау æнæниз мыггагмæ дæ зæнæг,— 
Дæуæн мæ дзæбæхдзинад алкæд фæнды. 
КУЫ НÆ ЦÆУАЙ АРÆХ 
Куы нæ цæуай арæх дæ уарзон æмгармæ, 
Куы нæ уынат арæх кæрæдзи, мыййаг,— 
Нæ кæнын мæнг ныхас, мæ хæлар, æмбар мæ, 
Мæн ницы ис уе ’хсæн æрдубæрц хъуыддаг,— 
.Æрмæст, зæгъын, афтæ мæ хъуыды зæгъон: 
Уæ фæидаг куы схæмпæл уа искуы бынтон. 
ФÆЛТАУ 
Куы дæм уа лæг лæджы хуызæн нымады, 
Куы йæ хонай лæгъз быдыры обау,— 
Ыстыр хох дæу ысхондзæыис йæ рады, 
Ды макуы тау сындз къутæртæ фæлтау. 
Цы нæ зæййы, куы нынныхсой дæ къæхты, 
Вæййы, дам, тас, зон, афтæмæй нæ хæхты. 
4 

ГЫЦЦЫЛ ЦЪИУ ХЪÆР ТЫНГДÆР КÆНЫ 
Мæхæдæг мæхи цæстæй федтон æрæджы 
Дзылыйæ гыццылдæр нæ дыргъдоны маргъ. 
Цъыллинджытæ кодта цъæх-цъæхид кæрдæджы, 
Йæ фæндаг нæ уыдис, æвæццæгæн, даргъ. 
Куы-иу мæм ныккасти, куы та-иу фæцыдæр, 
Куы та-иу сдардта уæлæмæ йæ сæр. 
«Дæн се ’ппæтæй мæргътæн мæхæдæг 
ыстырдæр!» — 
Ныззарыд-иу хъал цъиу тæхгæйæ уæлдæр. 
Æз фехъуыстон а хæхты иу хатт кæддæр. 
Фæкæны, дам, тынгдæр æнæбон цъиу хъæр. 
ЙÆ МИДБЫЛТЫ ХОХ ДÆР ЫСХУДДЗÆН 
Дæ хъару тæразыл ам исчи нæ бары, 
Нæ зонын, мæ хъуыды куыд зæгъон хуыздæр, 
Рæвдауæн ныхас, дам, цъæх айнæгмæ хъары — 
Уый хатыс, æвæццæгæн, абон ды дæр. 
Фæдзурынц æй алы хатт хистæр-кæстæрæй, 
Æмæ ма дын ноджыдæр, ноджы зæгъон, 
Нæ фæкæны хицæн уьгсмы бæрц мæ сæрæй — 
Йæ тынтæй ыскодтон мæхицæн хæдон. 
Куы хъуыса йæ ныхас хæларæй лæгæн — 
Йæ мидбылты хох дæр ысхуддзæн фæлмæн. 
5 

НЫХÆСТЫ ЦÆНД 
Цыфггнды уа, 
Цыфæнды дæр, 
Цыфæнды, 
Зæгъгæ мæ бахъуыд иу ныхас, æндæр, 
Хуыздæр, уæд къахын райдайын сæ цæнды — 
У йе ссарын сызгъæринæй зындæр. 
Мæн та хъæуы къæссайы дзаг ныхасæй... 
Зæгъгæ мæ бахъуыд истытæ фыссын, 
Æвæд хæхтæ уæд ауынын мæ разæй — 
Æз райдайын мæхимидæг тыхсын... 
Мæ гæнгтыл арфдæр батулын мæ дыстæ... 
Мыдыбындз алкæд алы ран мыдгур 
Дывдызгæнгæ куыд фæсудзы йæ куысты, 
Куыд кал вæййы йæ базыртæн цæлхдур. 
Куыд фæтындзы уый иу къуыппæй æндæрмæ, 
Куыд фесгары мыд-дидинæг хуыздæр, 
Куыд февзæры дæ бæласæн йæ сæрмæ — 
Йæ хæрг^халдпх æрбавæййын æз дæр. 
Æз райлайын ныхæсты цæнд ысгарын, 
Мæ хсрз бæллиц — 
Кæд пу ныхас уæддæр, 
Кæд пу ныхас...— мæ уд, мæ зæрдæ хъарын — 
Ыскалпд раст сызгъæринау цæхæр. 
Цыфæнды уа, 
Цыфæнды дæр, 
Цыфæнды, 
Зæгъгæ мæ бахъуыд иу ныхас, æндæр, 
Хуыздæр, уæд къахын райдайын сæ цæнды — 
У йе ссарыи сызгъæринæй зындæр. 
6 

~ЙÆ УАГЫЛ ÆЙ НЫУУАДЗ 
Куы хиза гал зыдгæнгæйæ фæззыгон, 
Адджын кæрдæг куы мерс кæна, фæсал, 
Бындз ку* абада йæ фæсонтыл æгæнон, 
Уый тугцъиргæ уым ку’ акæна тæппал,— 
Гал раидайы уæд адæргæй тæхын, 
Чъыллипгæнгæ йæ сæфтджыгæй цæвьтн. 
Ксе, нэ сты, бындз, йæ фæсонтæ мыдадз, 
Пæ уагыл æй йæ хизæны ныууадз. 
ФÆНДЫР ЦÆГЪДЫ 
Ызггон та *сыкдæггай фæцæйцыдтæн фахсы, 
Æ::?е дын, мæ хæлар, куыннæ зæгъон ныр: 
Мæ хъус дын рæсугъд зарæг иудадзыг ахсы,— 
Уæлвонг быдыр иууылдæр фестад фæндыр. 
Æрхызтæн бæрзондæй æнæкæрон фæзтæм, 
Æмæ дын, мæ хæлар, куыннæ зæгъон ньф: 
Иымыдисæй кастæн æгомыг бæлæстæм,— 
Цъæх сыфтæртæй алчидæр фестад фæндыр. 
Зырзыргæнгæ уддзæф кæцæйдæр æруади, 
Æыæ дын, мæ хæлар, куыннæ зæгъон ныр: 
ГГæ хъазтæй мæ зæрдæ сывæллонау ради,— 
Мээ развæндаг иууылдæр фестад фæндыр. 
Æз дæр дын æруадтæн нæ Теркмæ цыбæлæй 
Æмæ дын, мæ хæлар, куыкнæ зæгъон ныр: 
Ызгъордтои уылæнтæ зыдгæнгæ, хæлæфæй — 
Нæ федтон хæхбæсты рæсугъддæр фæндыр. 
Мæхи дæр цæмæйдæр цæугæ-цæуын фарстон, 
Æмæ дын, мæ хæлар, куыннæ зæгъон ныр: 
7 

Гæппæлгай мæ зæххы цæстæнгаеæй барстон,— 
Æз й’ алы кæрæтты дæр федтон фæндыр. 
Зылдтæн ма гъе уæддæр нæхи зæххыл барæй, 
Æмæ дын, мæ хæлар, куыннæ загъон ныр: 
Кæмдæриддæр адæмты федтон хæларæй — 
Мæ зынг зæрдæ фестад сæ цинæй фæндыр. 
ÆРВАД 
Мæ хæлар, 
Æз зонын иу хъуыддаг бæлвырдæй,— 
Фæлмæцын дæ нæ кæндзынæн мæ дзырдæй,— 
Æлвисæгау мæ сагъæстæ зæгъын. 
Дæ сæр куы сисай теуайау бæрзондмæ — 
Æркæсдзысты уæд дзыллæтæ дæ зондмæ, 
Зæгъдзысты дын, зын у, зæгъгæ, тæхын. 
Уæззау къухæй æрхæцдзысты дæ сæрыл — 
Зын хизæн у бæрзонд амад къæсæрыл — 
Дæ бонты таг цæмæн кæныс æнад? 
Нæ вæййы хайджын адæймаг æппæтæй, 
Хъысмæт дæр ма нытътъæип кæны зæвæтæй — 
Дæ бынаты рæстуд лæгау æрбад! 
ХÆРЗБОН... ХÆРЗБОН 
Бæрзонд ысты нæ урс хæхтæн сæ тигътæ... 
Ам арæх нæу кæддæрытау бæлццон... 
Нæ уæз кæнынц цъæх айнæгыл цъæх мигътæ... 
Хæрзбон... хæрзбон...— ыстæлтæг и Цъæйдон. 
Ам алы дур æхсадæуыд сырх тугæй... 
Нæ уыд йæ цард хæххон лæгæн æнцон... 
Рæвдыд ныхас нæ фехъуыста йæ дугæй... 
Хæрзбон... хæрзбон...— ныссыгъдæг и Цъæйдон. 
8 

Уыди, зæгъынц, йæ хъизæмар æнустæм... 
Иæ ком зæгъай, йæ хæхбæстæ зындон, 
.Æрцыд-иу зæй бæрзонд цъуппæй йæ мустæм... 
Хæрзбон... хæрзон...— фæлæгæрды Цъæйдон. 
Нæ кодтой гом нæ урс хæхтæ сæ тæрттæ, 
Цы сын зыдта æнæуый дæр хæххон. 
Ныр афтнд ам фыдæлтыккон хæдзæрттæ. 
Хæрзбон... хæрзбон...— ысхъулæттæ Цъæйдон. 
Ныскъуыдтæ сты къæйдурæй конд гæнæхтæ... 
Кæддæр-иу каст сæ рудзгуытæй хæстон... 
Ныр та рæсугъд, чындздзон чызгау, нæ хæхтæ... 
Хæрзбон... хæрзбон...— ыскафыди Цъæйдон. 
Фæлгæсы хох сæрыстырæй, бæрзондæй... 
Фæлгæсы хох цæхæркалгæ, уæндон... 
Зæххы къори фæрæсугъддæр йæ кондæй... 
Хæрзбон... хæрзбон...— ныззарыди Цъæйдон. 
ФЫЦЦАГ НЫХАС 
Ды мацы дзур, 
Æмбарын æй мæхæдæг, 
Мæхицæн дын куы нæ кæнын тæрхон, 
Сывæллонау куы нæ цъирын сывæдæг — 
Фыццаг ныхас иыффыссын нæу æнцон! 
Куы йыл фæбадынц сау мигътæ бæзджынæй... 
Куы цы... Куы цы... Нæ сын вæййы кæрон... 
Куы та йыл хур æрæнцайы йæ тынæй — 
Фыццаг ныхас иыффыссын нæу æнцон! 
Уый агурын æз алкæддæр кæрæфæй, 
Мæ хорз бæллиц æргомдæрæй зæгъон, 
9 

Куы фенын уый, уæд ракæсын дзæнæтæй — 
Фыццаг ныхас ныффыссын нæу æнцон. 
Фæлæ мын райгуырд уый, зæгъгæ, дзæбæхæй, 
Фæлæ мæ хуымгæнд рафтыдта цъæх тау, 
Фæцух вæййын уæд иу цасдæр мæ мæтæй, 
Ома, мæ хъысмæт разындис рæдау. 
Ды мацы дзур, 
Æмбарын æй мæхæдæг, 
Мæхицæн дын куы нæ кæнын тæрхон, 
Сывæллонау куы нæ цъирын сывæдæг — 
Фыццаг ныха-с ныффыссын нæу æнцон! 
НÆ БАКÆНДЗÆН 
Цы дзурон, цы зæгъон мæ дæрзæг хъыс.мæтæй^ 
Нæ байтыгъта гауыз мæ размæ, мыййаг, 
Нæ дын мæлы исты ныр мæнæ мæ мæтæй — 
Нæ бакæндзæн хорæй мæ фæдджитæ дзаг. 
ЗÆГЪДЗÆНИ БÆЛЦЦОН 
Сырсыргæнгæ суадон ызгъордта зымæгон. 
Уый уалдзæг ызмæстæй нæ федтон, мыййаг, 
Æмхуызон, 
Æмхуызон. 
Æмхуызон — 
Æгæнон — 
Сæрдыгон зынг хурмæ нæ байсыст йæ таг. 
Куы нæ кæна суадонæн къаддæр йæ дон, 
Куыд хорз у, куыд рæсугъд, зæгъдзæни бæлццон. 
10 

НÆ КÆНЫН САЙГÆ 
Куы фæкæиы, зон, адæймаг хæлæг, 
Куы фæкæнынц йæ цæсты фиутæ тайгæ, 
Нæ кæнын дæу, мæ хорз æмбал, æз сайгæ — 
Зæрдæйæ дæр уæд ысвæййы мæллæг. 
ЙÆ ФÆРЦЫ 
Йæ уырзты кæрæттæй фæтауы 
Цъæх уалдзæг цъæх-цъæхидæй тау. 
Æмæ ма мæнмæ дæр æрхауы 
Дзырды бар нæ фæрцы лæгау. 
ДÆЛГОММÆ 
Ыыбджын лæгау исты нæ бакæсдзæн коммæ, 
Уырыйау бынуæзты фæгæрды фæндаг, 
Йæ талынг хъуыдытæ нывæнды дæлгоммæ — 
Ысвæййы пæ корто фæстагмæ дзырддаг. 
РÆМПÆГ 
Рæмпæг, дам, гыццыл у, æнæуынд гыццыл, 
Фæдзурынц æй диссагæн хистæртæ ныр, 
Фæлæ, дам, йæ разы, æнæуый та, пыл 
Цы уыдзæн — йæ фыдбылыз хохау ыстыр. • 

ИРЫСТОНЫ КАРТÆМÆ КÆСГÆЙÆ 
Ам дæ мæнæ, мæ Ирыстоы, ам дæ, 
Ам дæ мæнæ, уынын дæ дзæбæхæй. 
Ам дæ мæыæ, сæрыстыр дæ, хъал дæ, 
Хъуысы зарын дæ риуы фæтæнæй. 
Мæнæ райдзаст — дæ бæрзонд къæдзæхтæ, 
Уайынц арф кæмтты заргæ дæ дæттæ. 
Тайынц рæгътыл æгомыг æврæгътæ — 
Уарзын мадау мæ уарзон хæхбæстæ. 
Рæз мын ноджыдæр, ноджы дзæбæхæй, 
Рæз мын алкæд ды барджын, хæларæй. 
У сæрыстыр дæ хъæбул йæ зæххæй. 
Ратылд рухс хур мæ хæхтæм цъæх арзæй. 
Ам дæ мæнæ, мæ Ирыстон, ам дæ, 
Ам дæ мæнæ, уынын дæ дзæбæхæй. 
Ам дæ мæнæ, сæрыстыр дæ, хъал дæ, 
Хъуысы зарын дæ риуы фæтæнæй. 
ÆНÆЧЕТАР 
Ды искæуыл куы мысай исты, 
Æнæчетар куы суа дæ уаг, 
Уæд-иу «æгъ-гъи», зæгъгæ, дæ хисты 
Фыццаг сидт рауадзæд ызнаг. 
ДÆ ФЕНЫНМÆ БÆЛЛЫН 
Зæрдæрухсæй нæ урс хæхты цæрын, 
Æмæ кæд дард дæ, дард, уæддæр зæгъын: 
Дæ кой, æмбал, ныртæккæ дæр кæнын, 
Цъæх уалдзæгау дæ фенынмæ бæллын. 
Кæмфæнды у, кæнфæнды, кæм, 
Нæ ныххаудзæн нæ мыды къæм. 
12 

ÆРДУБÆРЦ 
Фæцæуы дæ хъуыр-хъуыр мæ хъустыл бæгуыдæр, 
Дæуау ма тæвд къæйыл, 
Уæ, бамбар мæ раст, 
Æнæнцой гæппытæ фæкæны цæкуы дæр, 
Æрдубæрц дæ исчи куы ракæна хъаст. 
СЫВÆЛЛОНАУ БАХУДЫ ХУР 
Ызнон та дын мæнæ нæ уынгæй 
Æдзæмæй уæлæмæ кæсын. 
Уым мигъты фæстæты сæгдзыдæй 
Тымбыл къори тулгæ уынын. 
Æмæ дын æнæкæрон дардæй 
Лæбырæг цъæх мигътæй куыддæр 
Фæзыны мæрдджынау æнкъардæй — 
Йæ фæндаг хæххонæй зындæр. 
Цыма йæ ысбасти тæбынæй... 
Æз дæр æм уæд дзурын: 
— Фæлтау 
Арт бафтау цъæх мигътыл дæ зынгæй 
Фæлмæн тынтæ махыл æртау. 
Кæсын æм... 
Æмæ дын 
Æцæгæй 
Æнхъизгæ пыхцылæг фæбур... 
Æмæ нæм уæд мигъты тæнæгæй 
Ысхудти сывæллонау хур. 
13 

МÆНÆУЫ ХУЫМ 
Æрдхæрæи у мæ дзаджджын хуым,— 
Рæсугъд æмæ фæтæк! 
Иыуузы йæ сæууон уддзæф 
Сыфсыфгæнгæ фæлмæк. 
Æрфасы йын æвæлмонæй, 
Рæвдауæгау йæ сæр, 
Кæнæ та йыл куы ’рбатыхсы,— 
Хуым бакæны сæр-сæр. 
Сызгъæринау хæрз рæсугъд у, 
Кæмдæриддæр хæрз зад, 
Æмбарын æй ныридæгæн,— 
Йæ дзул уыдзæн хæрзад. 
ЗЫМÆГ 
Æз уарзын, куы фæуары мнт, 
Дзæбидыр бæрзонд ран куы хъазы, 
Их доныл куы саразы хид, 
Куы ныббыры хъал дымгæ цъассы, 
Куы ’руадзы мит хихтыл йæ уæз,— 
Фæкæсы мæм дун-дуне аргъау. 
Æвæдты фæцæуын уæд æз. 
Æрзайы мыл базыртæ маргъау. 
Хуыздæр ма цы бандава мæн, 
Хуыздæр ма цы дома "Мæ зæрдæ. 
Æндæр ран цы зилон? Цæмæн? 
Мæн не ’ндавынц искæй къæсæртæ. 
Æз уарзыи тæрсытæ... Тæгæр... 
Æз уарзын нæ митджын къæдзæхтæ. 
Цы уыдзæн сæхицæй хуыздæр, 
Нæ сийынц сæ уæлæ мæ къæхтæ. 
14 

КÆМÆДÆР 
Цæмæн кæсыс абон æнкъардæп? 
Цæмæн у дæ сæрбæттæн сау? 
Ныууадз-ма, дæ хорзæхæй, цардæй 
Дæ гыццыл хай ратон фæлтау! 
Æвзонгдзинад демæ нæ баддзæн. 
Æвзистау нæ калдзæн тæмæн. 
Æнусмæ дæуимæ нæ хъаздзæн,— 
Йæ фæндаг — хæрз цыбыр лæгæн. 
ЦЫРТЫЛ ФЫСТ 
Ды куы акæсай,— 
Дзæбæх таутæ мæ фæстæ, 
Кæддæр уыдтæн æвæллайгæ, куыстхъом, 
Фæрнæй цæры зæххы цъарыл мæ хъæстæ— 
Ныууагътон ын хæрз сыгъдæгæй мæ ном,— 
Куыд уа нывыл сæ ныры цард, сæ сом. 
КÆСТÆРТЫ НОМÆЙ 
Нæ хистæр, нæ фарнæй, ныхасы бар курын, 
Нæ дуджы тымыгътыл уыраугæ нæ дзурын. 
Нæ цъитиджын хæхтæн нæ кæнын сæ кой. 
Ызгъорæд фыдуаг дон дæр заргæ йæхицæн, 
Уыгæрдæнты хъал дымгæ ма кæнæд уисæн. 
Ыстъалытæ уадз æмæ дардæй кæсой! 
Æз та уал йæ разы кæстæры хæс фидын. 
Сымахмæ йæ номыл æз барджынæй сидын: 
Нæ хистæр æнæнизæй бирæ цæрæд! 
Йæ кæстæртæ мæнæ йæ дæллаг фарс бадæм, 
Йæ фæлмæн ныхасæй ысбуц вæййынц адæм — 
Ныр махæй уый алчи дæр хорзæй фæзмæд! 
15 

Ыскаэна ныл-хур бон, йе скæна къæвда бон,— 
Зындзинæдтæн царды нæ хистæр — фæразон; 
Уыд техы тымыгъты хъæбатыр, уæндаг. 
Кæй нæ хуыдта махæй фæндагыл дзæбæхæй, 
Кæй нæ хызта махæй фыдмитæ, бæллæхæй — 
Зын ран нын йæ уырзтæй ысгæрста фæндаг. 
Йæ сæр нын ысурс и æнусон Сæнайау, 
Йæ дзыхыдзырд махæн фыдæлтыккон хайау,— 
Æнæниз, æнæмаст кæддæриддæр уæд. 
Йæ кæстæртæ мæнæ, йæ дæллаг фарс бадæм, 
Йæ фæлмæн иыхасæй ысбуц вæййынц адæм. 
Цытджынæй, фæрнджынæй нæ сæргъы лæууæд! 
НЕВА 
Ызгъорыс гуылфгæнгæ, Невайы цъæх дон, 
Дæ уылæнты хъазтыл фæлгæсы ирон. 
Ды бавзæрстай цин дæр, ды баййæфтай рис,— 
Æмæ ныр дæ тыхтыл куыннæ кæнон дис? 
Дæ уылæнты хъазын, Невайы цъæх дон, 
Йæ Терчы фæйлауæнтау уарзы ирон. 
Дæу тыххæй-иу тохы хъæбатыр фæкалд, 
Дæ фарны сæраппонд ирон туг дæр калд, 
Æмæ ныр дæ циныл куыннæ кæнон цин! — 
Дæ кады фæндæгтæм æнусты кæсин. 
Дæ уылæнты хъазын, Невайы цъæх дон, 
Йæ Терчы фæйлауæнтау уарзы ирон. 
Лæууын æз дæ былыл, Невайы цъæх дон, 
Дæ фæрцы мæ цинæи ныр нал и кæрон. 
Дæ фæрцы цъæх æргъæуæй сарæзтам мах 
Мыггаджы мыггагмæ æнусон гæнах! 
Дæ уылæнты хъазын, Невайы цъæх дон, 
Йæ Терчы фæйлауæнтау уарзы ирон. 
10 

СÆРДЫГОН ÆХСÆВ 
Хæххон æхсæв нæ кæсы тарæй, 
Æгомыг зæхх кæны фынæй, 
Æмæ йыл сасирæй уæларвæй 
Зæлдаг тынтæ нывæнды мæй. 
Ныхъхъус ысты къуыттыйау хæхтæ, 
Бæлас æркъул кодта йæ сæр, 
Цъæх кæрдæгæй кæсынц. æртæхтæ — 
Куыд диссаг у нæ зæхх уæддæр! 
Фыдуаг дымгæ нынныгъуылд цъассы, 
Ызмæлæг иу ран нæй зæххон, 
Æрмæст ма уыг кæмдæр ныууасы, 
Цæф бирæгъау ныынæты дон... 
Ныууынæргъы... Тæмæнтæ калы... 
Æрттивы къардиуæй æхсыр, 
Куы залиагау ныззилы малы, 
Куы тагъд-тагъд ацæгъды фæндыр. 
Чысыл фалдæр æгомыг дурæй 
Лæууы фыдæлтыккон бæлас, 
Дыууæ уды сыбар-сыбурæй 
Кæнынц йæ дæлбазыр ныхас: 
— Цы цæуы, цы, Фари. ныхасæй, 
Нырмæ нæ бамбæрстон дæ фæнд. 
Ызнон дæр ацыдтæн дæ разæй — 
Мæ зæрдæ сагъæстæй ысцæнд. 
Цæмæн зилынц мæ сæрмæ мигътæ? 
Цæмæн?.. Цæмæн?.. Зæгъ-ма уæддæр! 
Дæхимидæг фæкæныс джихтæ. 
Кæд равзæрстай, мыййаг, æндæр! 
17 

Мæнæй йæ уæд цы кæныс сусæг, 
Дæ фæнд, дæ ныхасмæ бæллыи, 
Мæхæдæг рагæй дæр æз кусæг, 
Куыд зын у уарзын, о, куыд зын!.. 
Дæу равзæрстон æмбалæн... Иуы... 
Уыдтæ ды ме ’нхъæлцау, мæ каст. 
Æмæ æгъатырæй мæ риуы 
Цæджджинагау æнхъизы л<аст. 
Уыныс, ныртæккæ дæр æз — дзурæг, 
У раст, æвæццæгæн, мæ мад, 
Дæ уарзоимæ, дам, чидæр курæг 
Ызнон æндæр хъæуæн æруад. 
Æрбад, дам, ды, æрбад дæхииæн, 
Цы, дам, кæныс дæ сæрæн низ, 
Ныййарæгæн ды бакæн уисæн — 
Лæдясы фаг хорздзинад кæм ис! 
Æвæццæгæн æна дæр раст у, 
Цы дзура, цы, мæгуыр, æндæр! 
Ныййарæгæн фырты низ маст у,— 
Цы йын ис а зæххыл хуыздæр! — 
Бæласыл банцад чызг йæ уæхскæй, 
Иæ цæсгомыл ысхъазы мæй. 
Йæ риуыгънæджыты кæрæттæн 
Зынынц ыстъалытæ зынгæй. 
Æмæ цы бакæна? Цы зæгъа?.. 
Нæ, нæ, зæгъын дæр нæу æнцон, 
Фæлæ йæхиуыл дæр куы хæца — 
Куы кæна иу ахæм фæсмон! 
Дыууæрдæм атасы йæ зæрдæ... 
Кæй равзара?.. Фæкæны мæт... 
г5 

Рæмудзынц адæргæл йæ фæрстæ — 
Ис, ис, æвæццæгæн, хъысмæт... 
— Умар, цæуыл судзы дæ зæрдæ? 
Ды джихауæй цы кæныс дис? 
Цы тонынц адæргæй дæ фæрстæ? — . 
Нæ хъæуы иудадзыг фæдис. 
Æвзæр зæрдæ дæумæ нæ дарын, 
Æрду бæрц дæм нæ хæссын фау, 
Æрмæст æнæмæнгæй æмбарын, 
Ис алцæмæн зæххыл æгъдау. 
Уыди, бæгуыдæр, усгур махмæ,— 
Рæгъмæ дæр не ’руагътон йæ кой. 
Цы хъуыстаин дзæгъæл ныхасмæ — 
Нæ, нæ, нæма кæнын æз мой! 
Дæуимæ дæр цыдæртæ дзурын, 
Нæ фидыдта,— лæууон æз ам, 
Фæлæ дæ рагацау æз курын — 
Мæнмæ-иу макуьг фæу хæрам. 
Ныхъхъус Фари... Ныхъхъус Умар дæр... 
Æнусон æрдз кæны фынæй... 
Цъæх арз та сау хъæдæй фæтардæр, 
Æрмæст ма фаллаг фарс, бынæн 
Уынæргъы дон... Йæ фынк нæ тайы... 
Æмбухы... Денджызмæ тындзы... 
Умары хъустыл иу дзырд уайы: 
«Нæ, нæ, нæма цæуын чындзы...> 
Æмæ фыр адæргæй ысризы, 
Йæ ком æытæф бонау ныссур. 
Кæхимидæг ныгъуылы дисы: — 
«Мæ размæ чи ’вæры цæлхдур?» 

Фæйнæрдæм акæсы Умар дæр. 
Цы бакæна! Цы у йæ бон? 
Мæйрухс æхсæв фæвæййы тардæр... 
Зынтæй дзы райхъуысти: — Хæрзбон! 
Фыдуаг донæн йæ фынк нæ тайы... 
Æмбухы... Денджызмæ тындзы... 
Умары хъустыл иу дзырд уайы: 
«Нæ, нæ, нæма цæуын чындзы...» 
МÆДИНÆ 
Уарзтон дæ, Мæдинæ, уарзтон, 
Йе сдзурын зын уыд æрмæст, 
Сусæгæй-иу алкæд хуымты 
Ахастон дæуыл мæ цæст. 
Бацахстай мын ды мæ зæрдæ,— 
Бон мын нал уыдис æнцой, 
Айсæфт-иу æхсæв мæ хуыссæг, 
¦ Арæх кодтон æз дæ кой... 
Ныр ысиу ыстæм, мæ дуне... 
Акæс, бур-бурид мæнæу 
Зад быдырты дзаг æфсиртæй 
Денджызау кæны зæу-зæу. 
Уый нæ фæллой у, нæ~фæллой, 
Уый — нæ номгæнæг, нæ цыт. 
У дæ уарзынæй мæ зæрдæ 
Растдæр уыйхуызæн рæвдыд. 

ФАТИМÆ 
Æз цæуын дæумæ ныхасмæ... 
Аизæр куы стула мæй, 
Рауай, рауай-иу мæ размæ 
Ды рæсугъд æмæ фæрнæй. 
0 мæ цæсты рухс Фатимæ, 
Бахуд-иу мæм, ба, фæлмæн! —. 
Цин та бахиза мæ риумæ... 
Æз æнусмæ дæр дæу дæн. 
ЧЫЗГАЙЫ НЫХАС 
Кæм и мæ райгæ хур, кæм и? 
Мæ цард мын бакодта йæхи, 
Æмæ мын нал и, нал, æнцой — 
Мæ фыны дæр кæнын йæ кой. 
Мæ зæрдæ сдзæгъæл и, мæ зæрдæ. 
Цымæ кæд æрцæудзæн фæстæмæ? 
Нæн ахæм гуырд нæ зæххыл, нæй, 
Мæнæн мæ рухс хур у, мæ мæй. 
Йæ нывмæ бакæсын, æрмæст 
Йæ уындæй не ’фсæды мæ цæст. 
Мæ зæрдæ сдзæгъæл и, мæ зæрдæ. 
Цымæ кæд æрцæудзæн фæстæмæ? 
Фæстаг хатт ма дзырдта мæнæн, 
Æз, дам, æнусмæ дæр дæу дæн. 
Цæуын, дам, дард бæлцы, цæуыи, 
Дæ сурæт амондæн хæссын. 
Мæ зæрдæ йемæ ис, мæ сæрдæ. 
Цымæ кæд æрцæудзæн фæстæмæ? 

Иу хатт бафтыдтæн уæ цурмæ. 
Рудзынгæй æвает 
Дæу æз федтон, мидбылхудгæ, 
Дзыккутæ — хæрзфаст. 
Мердæм ракастæ хæларæй, 
Бауарзтон дæ тынг, 
Æмæ рахастон æгасæй, 
Уарзонад, дæ зынг. 
Ныр мæ цæстытыл фæуайыс 
Ирд мæйау мæнæн. 
Уацар бакодтай мæ зæрдæ — 
Цас хъæуы лæгæн! 
А ’зæр дæм цæуын ныхасмæ, 
Курын дæ, чызгай, 
Бакæ-иу дæ зæрдæ, бакæ, 
Иууылдæр мæ хай! 
НÆЙ, ЙÆ КОЙ, ЙÆ ХЪÆР ДÆР НÆЙ 
Тарк ызгъоры, уайы размæ, 
Терк фынккалгæйæ бырсы, 
Æз æнцад лæууын йæ разы, 
Уылæн уылæны хæссы. 
Ам-иу абадтæн кæддæрты, 
Дон-иу афтæ уад уæддæр, 
Раздæрау ма æз изæрты 
Теркмæ рацæуын ныр дæр. 
22 

Иунæгæй фæбадын дурыл, 
Арвæй мæм æркæсы мæй. 
Фæлæ уарзон нæй мæ цуры,— 
Нæй, йæ кой, йæ хъæр дæр нæй. 
Аизта мыл кæд йæ зæрдæ, 
Кæд уый равзæрста æндæр, 
Æз нæ бынатмæ изæрæй 
Алкæд рацæуын уæддæр. 
Былæй акæсын дæлæмæ,— 
Декзжызмæ фæуайы дон, 
Нæй йын раздæхæн фæстæмæ, 
Аизгъуыдта уый бынтон. 
Кæд мæ уарзон уыйау ацыд, 
Кæд уый не ’мбары мæ зын, 
Былгæрон уæддæр фæбадын 
Æмæ йе ’рныдмæ кæсын... 
РОГ ДЫМГÆ 
Мкгъ фæлурсæй зæххыл бады, 
Цагъд къуымбилау у фæлмæн. 
Бацыд рагвæззæг йæ рады — 
Хуымтæ — бур æмæ фæтæн. 
Куыст цæджджинагау æхсиды... 
Ныр бынтон ысцыбыр бон... 
Нартхоры хуым, иу чызг сиды: 
— Гъе, лæппу, ды рæвдздæр тон!.. 
Лæппу февналы хъæддыхæй, 
Тæскъ æфсиртæй — уайтагъд дзаг, 
Къухæй хид сæрфы йæ ныхæй. 
— Уый дæр у, мæ хур, хъуыддаг. 

Дæн, чызгай, æз демæ разы, 
У мæ февнæлд, кæс, хуыздæр. 
Ис æвдисæн: хор нæ разы... 
Иу ныхае-ма зæгъ ды дæр. 
Иунæг ныхас! — Лæппу хаты,— 
Цас мæ уарзыс, чызгай, ды? 
Чындз куы фестис ды мæ уаты, 
Уаин артау уæд куысты. 
Чызг æм бадзырдта къæйныхæй: 
— Хур фæззæг куы ’ндава тынг, 
Хид куы рахъара дæ ныхæй, 
Де уæнгтæ куы фестой зынг. 
Гъе стæй рог дымгæ уæндонæй 
Ку’ акæна хъыдзы дæ хъуыр. 
Хуым куы бауигъа кæронæй, 
Сыфтæй ку’ акæна фæндыр,— 
Уыцы дымгæ ды куыд уарзай, 
Афтæ уарзын, лæппу, дæу! 
— Уæууа, чызгай, уый цы загътак?! 
Худдзысты мыл абон хъæу. 
Уазал уылæн дымгæ комæй 
Йемæ рахæссы фæззæг. 
Алкæм азилы уæндонæй — 
Уыйау дæ ды дæр дæрзæг. 
Æз дæу уарзын рагæй, рагæй! — 
Исты нæу мæ зæрдæ дур, 
Иу ныхасæй, уæлæ рагъæй 
Сусæны куыд кæса хур, 
Цъæх быдыртæ уый куыд тава, 
Уый куыд ’судза халсар тынг, 
24 

Афтæ, чызгай, дæу æндавин, 
Акæкин дæ раст сырхзынг. 
Чызг дæр бахудти кæл-кæлæй: 
— Сусæны куы кæса хур! 
Уæд цы кæныс ды мæ сæрæй: 
Ахæм бон ыскъуыйы дур. 
Чызг тæргайгондæй фæрасти, 
Лæппу сагъдæй аззад уым, 
Касти ма йæ фæстæ, касти, 
Денджызау ызмæлыд хуым. 
Зæрдæ риссы: «Мæн нæ уарзы... 
Охх»,— ныуулæфыд сындæг... 
Куыстæн бацыди йæ карзы... 
Акæс — дун-дуне — къуындæг. 
Кусы... йе ’мбæлттæм нæ дзуры, 
У, мæгуыр, йæ сæр — йæ кой, 
Нартхæрттæм мæстæй лæбуры, 
Тоны тагъд — кæны фæллой... 
Арз йæ хуыз, йæ дарæс ивы... 
Сихæрттæм фæтæвд и бон. 
Мигъы скъуыдтæй хур æрттивы, 
Цъиры сыфтæртæн сæ дон. 
Рог дымгæ дæр уалæ комæй 
Сиргæ, хъазгæ ног æруад... 
Стæлфыд лæппуйæн йæ роны, 
О фыдуаг дымгæ, фыдуаг... 
Сабийау та худы, хъазы, 
Уды хос у, уды, раст, 
Базыдтон æй,— чызг мæ уарзы,— 
Хуымты цингæнгæ фæраст... 

МА КÆНУТ БЫЦÆУ 
— Зæгъын лын æй, уый бауарздзæн æрмæстдæр 
мæн. 
Хуызмæ кæсынц, хуызмæ, кæддæриддæр лæгæн* 
Ды та уыныс, æз дæн бæрз талайау рæсугъд, 
Æмбал, гуызавæ нæй... мæ къухты ис йæ уд,— 
Сæрыстырæй дзырдта нæ усгуртæн сæ иу. 
Уæд иннæ бахоста тымбылкъухæй йæ риу: 
— Æмбæлттæй фехъуыстон нæ хæхбæсты 
кæддæр, 
Кæй уарзынц чызджытæ æппæтæй дæр фылдæр, 
Йæ куысты чи вæййы æвæлмæцгæ, сæрæн. 
Мæ фæнд дæр афтæ уыд кæддæриддæр мæнæн, 
Зæгъын, рæсугъд нæ дæн, æрбакæс мæм бæстон, 
Фæлæ сырх фæйнæгæй нæ цух кæны мæ ном. 
Æмбаргæ у, уый бауарздзæн æрмæстдæр мæн. 
Уым фалдæр бадт зæронд лæг,— бахудти 
фæлмæн- 
— Фæхъуыстон уæм, æмæ сымах кæнут быцæу. 
0, зонут, уарзондзинад хъазæнхъул кæй нæу. 
Нæ йын ис цардæн йæ къæпхæнтæй фæхицæн. 
Уæвгæ цы дзурæм ныр, уалæ уын æвдисæн: 
Цъыллинггæнгæ фæтæхынц бæлæттæ дзæбæх, 
Æмæ ма ды сæ ныхмæ иу ныхас дæр зæгъ. 
Сæ иу æрбадти сусхъæд бæласыл уæлдæр, 
Сæ иннæйæн æхсæркъутæру алцæмæй хуыздæр. 
Уый уырдæм айсы райгæ, хъæлдзæгæй йæ сæр, 
Ды уай куыстуарзон, йе рæсугъд — уæлдай йын 
нæ>\ 
Фæлæ йыл æнæхъуаджы ма кæнут быцæу. 
26 

дысон 
Æруагъта йæ къабузтæ бæлас ныллæг, 
Йæ сыфтæртыл не ’рхæцыд дысон хуыссæг. 
Нæ зонын, нæ хатын, цы ’рцыди, цы уыд, 
Цæыæн у мæ бæлас хъуынтъызæй фыдуынд. 
Нæрыд кæд йæ бынмæ гуылфгуылфгæнгæ дон, 
Æгæнон дымгæйау ныффæллад бынтон. 
Æви кæд йæ бынмæ чызгайыл ысбои, 
Кæй рацыд ныхасмæ,— фæкодта фæсмон. 
Нæ зонын, куырмæджы нæ уæфтæуы тын, 
Цыдæр ын ыскодта, æвæццæгæн, зын. 
Хуыссæг ыл кæд не ’рхæцыд дысон, мыййаг, 
Йæ еагъæс, йæ митæ нæ кæнын дзырддаг. 
Фæкоцта чызгайæн йæ митыл кæд дис, 
Æвдкеы, мæгуырæг, кæмæндæр йæ рис. 
Кæрдæяжы тæнæг сыфтæй абон æз дæр 
Йæ сагъæс, йæ уавæр нæ зонын хуыздæр. 
Уæддæр ын йæ еыфтæм кæсынтыл фæдæн. 
Нæ зокын, нæ хатын, нынкъард и цæмæн. 
Æруагъта йæ къабузтæ зæхмæ ньтллæг, 
Йæ сыфтæртыл не ’рхæцыд дысон хуыссæг. 
ФЫЙЙАГДОН 
Фыййагдон, ды заргæ уай, 
Тагъд æрбацæудзæн чызгай. 
Худдзыстæм та, 
Зардзыстæм та, 
Уай уæдæ мæ цинæй, уай! 
Уай ызнонау, 
Терчы донау, 
Тагъд æрбацæудзæн чызгай. 
27 

Фыййагдон, мæ цин мын зон, 
Ам ыл амбæлдтæн ызнон. 
Зарыдыстæм, 
Хъазыдыстæм, 
Зæрдæ рухс уыд, зæрдæ рад, 
Уарзонадæн, 
Амонд, цардæн 
Рухсæй ралæууыд сæ рад. 
Фыййагдон, тæмæнтæ кал, 
Ныр кæм и дæуæн æмбал. 
Уай мæ цурты, 
Хойгæ дурты. 
Уай уæдæ мæ цинæй, уай. 
Ам дæ разы 
Зæрдæ хъазы, 
Тагъд æрбацæудзæн чызгай. 
МАЦЫ МЫН ЗÆГЪ 
Æз æрцыдтæн аизæры, 
Рагæй уыдтæн балцы. 
Мацы мын зæгъ уарзон чызгæй, 
Мацы мын зæгъ, мацы. 
Хус сыфтæрау банкъуысдзæни 
Адæргæй мæ зæрдæ, 
Риу ныххойдзæн, арæмудздзæн, 
Атондзæни фæрстæ. 
Мацы мын зæгъ уарзэн чызгæй, 
Хахуыр æмæ лазæй, 
йсты, мыййаг, н ’асурдзынæ 
Уый сурæт мæ разæй. 

Æз æрцыдтæн аизæры, 
Рагæй уыдтæн балцы, 
Мацы мын зæгъ уарзон чызгæй, 
Мацы мын зæгъ, мацы! 
СУСÆГ САГЪÆСТÆ 
Ме ’взонгад хызау лæзæры... 
Уыд рæсугъд мæ конд, мæ уынд, 
0, фæлæ мæнæн мæ сæрыл 
Урсытæ дзæвгар фæзынд. 
Рæстæг уайы æмæ уайы... 
Бонты тагæн циу мæ бон! 
Мæн фынау мæ зæрдæ сайы, 
Ныр фæкæнын æз фæсмон... 
Лæппутимæ хъарм ныхæстæ 
Æз æгæр кодтон, æгæр! 
Уастæн, атоной мæ фæрстæ! 
Цалхау разылдтой мæ сæр. 
Семæ рæстæг æз æрвыстон,— 
Уаг, æгъдау цы уыд мæнæн? 
— «Уæ мæ бæлон»,— иуæй хъуыстон,— 
Иннæмæй та: — «Æз дæу дæн!» 
— «Ды — мæ къайаг»,— чидæр загъта, 
— «Бауарз мæн»,— дзырдта æндæр. 
Фыццаг лæппу мæн фæуагъта... 
Иннæ разындис фыддæр. 
Рæстæг, рæстæг, цæй, кæм ысты, 
Ныр мæ уарзæттæ мæнæн? 
Æз мæхимидæг ыстыхсын, 
Оххай, сагъæссаг фæдæн! 
29 

УАЙДЗÆФ 
Монолог 
Æнцад!.. Ныхасы бар дын нæй! 
Хуыснæгау бамбæхстæ мæиæп, 
Фæлæ цы гæнæн и!.. Хъысмæт... 
Дæхи кæд бакодтай фæсвæд, 
Уæддæр дæ хуры цæст уыдта, 
Мæ фыд-иу ахæмтæй дзырдта, 
Зæгъгæ, калм битъынайæ тарст 
Æмæ йæ фæндагыл æрзад. 
Дæ ми дæр афтæ у уæдæ! 
Мæ цуры сагъæссаг фæдæ. 
Кæсын дæм æз: ды калм дæ, калм! 
Æз битъына дæ цуры... ам!.. 
Æнца.д!.. Ныхасы бар дын нæй, 
Хуыснæгау бамбæхстæ мæнæй. 
Нæ фæндыд мæн,— æз фенон дæу, 
Нæ мæ фæндыд, фæлæ фæлæуу, 
Йæ мысык дæр мæнæн у зын, 
Уæддæр дæ ныхæстæ зæгъын. 
Ды-иу дзырдтай æдзухдæр, ды: 
«Мæн демæ бацæрын фæнды. 
Æхсæз мæ мæй дæ, бон — мæ хур, 
Дæ мæтæй рухс зæрдæ ныддур. 
Мæхицæй уарзын дæу фылдæр,— 
Мæн бауарз иу чысыл дьт дæр... 
Æз а къухтыл хæсдзынæн дæу, 
Фæлæ мын удæниой фæлæуу!» 
Ды кодтай иууылдæр мæ кой, 
Мæ фæндагыл ыскъæрдтай сой... 
Æнцад!.. Ныхасы бар дын нæй, 
Хуыснæгау бамбæхстæ мæнæй. 

Хъуыды кæнын, фæззæг уыд уæд,— 
Мæгуыр лæгау ысбæгънæг хъæд. 
Зымæг дæр ралæууыл, фæци, 
Æмæ та уалдзæг дæр йæхи 
Æруагъта махырдæм цъæхæй. 
Мæ сæрæн иал уыдтæн дæуæй,— 
Дæ ныхæстæй зылди мæ сæр, 
Цы кодтаин, зæгъ-ма, уæддæр? 
Цыдтæ мæ къахвæдтыл мæнæн 
Æмæ дын загътон уæд: «Дæу дæн!» 
Дæ цинæн ма кæм уыд кæрон! 
Фыр хъалæй нал уыдтæ зæххон. 
Æнцад!.. Ныхасы бар дын нæй. 
Хуыснæгау бамбæхстæ мæнæй. 
Ызгъордта боны фæстæ бон, 
Æмæ дыл сахуыр дæн бынтон, 
Куыннæ ’руадзы чызг дæр рæдыд!.. 
Дзырдтон дæуæн: «Уыдзынæ фыд! 
Фæлæ фæтагъддæр кæн, цæмæй 
Чындзæхсæв саразæм фæрнæй». 
Ды та: — «Фæгæдзæ кæ, фæлæуу, 
Чындзæхсæвы уындзæн нæ хъæу. 
Цы спырындз дæ, уæвгæ та, цы? 
Мæн дæр рæсугъддзинад фæнды, 
Ныр та куыстафон у — фæззæг, 
Чындзæхсæвæн уыдзæн рæстæг». 
Æмгъуыд ма иу чысыл куырдтай. 
Дæхимидæг цыдæр дзырдтай... 
Ызгъордта боны фæстæ бон, 
Æмæ фæдæлдзæх дæ, Сырдон! 
Æнцад!.. Ныхасы бар дын нæй, 
Хуыснæгау бамбæхстæ мæнæй. 

Кæмдæр ды бафснайдтай дæ сæр. 
Зæгъ-ма, цы дæ схонон уæддæр? 
Бæлвырд, æз д’ амæттаг фæдæн, 
Зын та куыннæ уыди мæнæн! 
Рæстæн мæ бафтыдтай цæсты, 
Фæлæ дæм нал кæнын мæсты. 
Фæкæнын цин,— хæрын дын ард,— 
Кæй не ’рвитын дæуимæ цард. 
Хъысмæт... Ис алцæмæн фæрæз... 
Дæ цуры ныр домбай дæн æз: 
Йæ къахыл азгъордта мæ фырт, 
Йæ цæнгты ист, йæ фезмæлд цырд... 
Ды та?.. Ды разындтæ мæнгард, 
Æрвит æлгъыстагæй дæ цард! 
Æнцад!.. Ныхасы бар дын нæй, 
Хуыснæгау бамбæхстæ мæнæй! 
УÆЛЛАДЖЫРГОМ 
Хур нæма зынд, афтæ раджы 
Ку’ ахызтæн нæ кæртæй, уæд 
Æз мæ иузæрдйон сыхаджы 
Иу ран ауыдтон фæсвæд. 
Бадти дзуццæджы йæ цуры 
Саби,— фондзаздзыд, йæ хур, 
Уый сындæг йæ фыдмæ дзуры: 
— Цæй, кæм и, баба, дæ хур? — 
Фыд йæ цæстæнгас уæд дардыл 
Хохбæстаг цæргæсау раст 
Ахаста цъæх-цъæхид арвыл — 
Хуры тын дæрддзæфæй каст. 
62 

— Уартæ, мæ хур. уартæ, уартæ, 
Уартæ урс хохæй йæ был 
Разынди йæ тынтæй уафгæ — 
Арвыл атылди сырх гуыл. 
0, фæлæ уал уартæ коммæ, 
Æйдæ, æйдæ, æйдæ, цом. 
Ды куы бакæсай мæ коммæ,— 
Уæд нæ кæндзынæ фæсмон! — 
Саби уыд йæ фыдæй разы... 
Афтæ раджы, афтæ кæс, 
Йе уæнгтæ фæйнæрдæм ’вазы, 
Раст цыма уыди цæргæс. 
Уæд мæнмæ дæр лæг æрхаты: 
— Цæй, цы кæны, цæй, уæддæр 
Иу ран иунæг дæр нæ бады,— 
Цом-ма махимæ ды дæр! — 
Машинæйы мах æртæйæ 
Бабадтыс^æм иумæ уæд, 
Фыд йæ хъæбулмæ кæсгæйæ: 
— Хур дæр мах фæдыл цæуæд!.. 
Февзæрдыстæм уайтагъд комы, 
Лæгъз — нæ развæндаг, уæрæх, 
— Тагъддæр! Тагъддæр! — саби домы, 
Худы дун-дуне, нæ зæхх. 
Дон бынæй йæ рохтæ тоны, 
Дон кæлкæлгæнаг сæлхæр. 
Дуртæ бакæны йæ роны 
Дардыл азæлы йæ хъæр. 
Машинæ дæр гъæйттæй уайы, 
Æз куы зæгъон абон раст,— 

Ацы комæй зæрдæ райы, 
А фæндагмæ сси :\хæ каст. 
Ныр дын мæнæ мах фыр хъалæй, 
Кæд зынид., зæгъгæ, йæ фæд, 
Ку’ атуликкам айк Уыналæй, 
Дзаугоммæ ныттулид уæд? 
Кæм ызгъсрид зæххы быкты, 
Кæм ык уаид агау ком, 
Кæм та тулид хуры тынты... 
0, фæлæ та, гъæйдæ, цом! 
Акæс, мæнæ ныр нæ рæзты 
Ласынц хомаг — цинк, ызды, 
Иу ныхасæй, ам хæхбæсты 
Адæм — иууылдæр куысты. , • 
Уартæ, уартæ, уартæ Нары 
Дуртæ-иу кæм фыхта мад, 
Уым йæхицæн хохаг зары, 
Уым нæ зоны лæг фæллад. 
Уым йæ хъару лæг фæлвары... 
Мамысонгом нæу æнцой, 
Фос йæ кæмтты колхоз дары, 
У йæ кæрдæг иууыл сохЬ 
Дзугтæ... Дзугтæ... Дзугтæ хæхты, 
Чи сæ бур у, чи та сау. 
Мерс кæнынц цъæх кæрдæг рæгъты,- 
Ам нæ хæхбæстæ — рæдау. 
Уайæм, уайæм, уайæм комы... 
Лæгъз — нæ развæндаг, уæрæх. 
— Æйдæ размæ! — саби домы,— 
Худы дун-дуне, къæдзæх... 
34 

Хур уæдмæ фæкъул и уартæ,— 
Нæй кæрон йæ тынтæн, нæй. 
Домы мах, гыццыл йæ бартæ — 
Арвы ’рдæм кæсы зыдæй: 
Гагъддæр, тагъддæр, уалæ хурыл 
Иу чысыл ысхæц уæлдæр, 
Науæд тигъæй урсбарц дурæй 
Ку’ атула, мыййаг, дæлдæр. 
— Уадз æй, уадз, мæ къона, уартæ 
Нæй кæрон йæ тынтæн, иæй, 
Сты йæхи фæндон йæ бартæ — 
Уадз бынæй кæна фыкæй. 
Лæппу та йæ къухтæ стилы, 
Хурыл ома схæц уæлдæр, 
Фыдæн й’ алыварс æрзилы, 
Ма ныттула хур дæлдæр. 
Иу ныхасæй, лæппу сиды: 
— Мæн нæ фæнды, хур бынæй 
Талынг къуымты искуы зила, 
Гогызау кæна фынæй... 
ЧЫЗДЖЫ СÆНТТÆ 
Хъæд куы рацъæх, быдыр фæзты 
Рухс тынтæ куы уæфта бон, 
Уæд гæрзифтонгæй нæ рæзты 
Рацыд сахъ лæппу — хæстон. 
Уый хæрзконд уыди, бæгъатыр, 
Уыд æвзонг зæрдæ цæхæр, 
Уыд йæ цæстæнгас хæрз сабыр... 
Разылд, иу дзырдæй, мæ сæр... 

Бавæрдтон дзы ныфс мæхицæн, 
Ныфс, æгæрон ныфс ызнон, 
Фæлæ карз хæсты фæхицæн 
Сахъгуырд, сахъ лæппу — хæстон... 
САБИ 
Нал у мах саби хъуыдыды, 
Хатын абон уый хуыздæр. 
Бирæ уарзы уый йæ фыды, 
Мады — фондз хатты фылдæр. 
Ноджы уарзы уый цъæх арвы, 
Дон хæлхæлгæнгæ — хæххон, 
Рухс дуне куы стулы царвы, 
Ирддзæстæй куы ’ркæсы бон. 
Дидинджытыл хур куы тула, 
Тын, йæ тынтæ к’ уой цæрдæг, 
Урс уæрыкк дзæбæх куы ’мпула 
Донбылты фæлмæн кæрдæг. 
Тынгдæр уарзы уый æппæтæй 
бæхх, 
Нæхи зæхх, 
Уый — йæ къуым. 
Уым йæ хъуыдыты цæхæрæй 
Гутонау куы кæна хуым. 
Нал у мах саби хъуыдыды, 
Хатын абон уый хуыздæр. 
Бирæ уарзы уый йæ фыды, 
Мады — фондз хатты фылдæр. 

ЦÆРÆД 
Бæласæн йæ дæлбазыр тала 
Сæрæнæй куы нæ рæза, уæд 
Сырх дидинæг хурмæ куыд кала — 
Фæлæ нын хæрзамоид фæуæд. 
Йæ фæрсты куыд ызгъора дон дæр, 
Æмæ-иу фæрнджынæй йæ гъæд 
Кæ зæххыл æхсæв зæгъай, бон дæр 
Мыггагмæ рæсугъдæй цæрæд! 
РÆСТДЗИНАД 
Рæетдгинад у махæн хæзнатæй зынаргъдæр, 
Рæстдзпнад у амонд, 
Рæстдзинад у зонд. 
Рæстдзинады фæндаг—лæджы цардæй даргъдæр, 
Рæст ~зпнад — нæ ур-с хæхтау фидар, бæрзонд. 
Рæстдззгнад — кавказаг цæргæсау сæрибар, 
Цы уыдзæн рæстдзинадау адджын лæгæн. 
Чысылдæр дзы искуы куы фæуай ды хибар,— 
Æнкъардæй дæм рухс хур уæларвæй кæсдзæн. 
ДЫ ДÆР 
Ис æнгуз бæлас нæ кæрты, 
Нæп йæ сыфтæртæн нымæц, 
Акаст иннæтæн сæ сæрты,— 
Ехх, дæхиуыл афтæ схæц! 
Бон йæ сыфтыл хур фæтулы, 
Ирд æхсæв сыл бады мæй. 
37 

Стъалытæм йæ цæст ныкъулы,— 
Арф — йæ уидæгтæ бынæй. 
Ис йæ сыфтæртæй мæхицæн 
Хорз æмбæлттæ ныр фылдæр. 
Уый тыххæй мын ис æвдисæн,— 
Раст куы зæгъон, уæд ды дæр! 
АХУЫСС, ЦÆЙ! 
О мæ буц хъæбул, мæ зæрдæ, 
Хуысс æнцад, лолотæ кæн! 
Хъарм дын батыхтон дæ къæхтæ, 
Сты дæ хуыссæнтæ фæлмæн. 
Дæу фæрæвдауы нæ бæстæ, 
Дæу фæрæвдауы дæ мад. 
Айрæз, алæг у, мæ зæрдæ, 
Ай-рæз, ралæудзæн дæ рад! 
Нæй мæнæн æфсис дæ уындæй, 
0 мæ сызгъæрин фæрдыг, 
Амонд, цин æмæ рæвдыдæй 
Ды — цъæх уалдзæгау хъæздыг. 
Уайынц райдзастæй дæ бонтæ, 
Цард дæм бахуды фæрнæй. 
О, фæлæ мын кæн лолотæ, 
Кæн лолотæ ’мæ фынæй! 
ÆХСÆРТÆ 
Къудзитæ... 
Къудзитæ... 
Мæсчъы цъæх къудзитæ... 

Чи сæ — бæрзондгомау, 
Чи та — ныллæг. 
Аивæй ракæнынц 
Махырдæм гудзитæ — 
Цупæлтты бирæ и, бирæ тыллæг. 
Зæхмæ фæуæз кодтой цупæлттæ къалиуæй... 
Чи сæ фæбургонд и, 
Чи та — фæсау. 
Гъе-мардзæ, саг лæппу, 
Мара-ма, бауигъ æй — 
Цырддæр сæ рауидзæм зæххæй фæлтау. 
Дпссæгты диссаг у хурджын хæххон бæстæ, 
Иу ранæй бахуды дзедырæг — сау. 
Аинæ ран каконæй нал зынынц даргъ фæзтæ — 
Хи мадау ацы зæхх алкæд рæдау. 
ÆМБАЛ 
Куь; уаид ныккæсæн зæрдæйæ зæрдæмæ,— 
Хæлар æмæ буцæй мæхæдæг зæгъин, 
ЛСрбацу-ма мæнæ мæ цурмæ хæстæгмæ,— 
Ыску уой сыгъдæгæй нæ мæт æмæ цин. 
Куы уаид ныккæсæн зæрдæйæ зæрдæмæ,— 
Нæ бийин æз иунæгæй иу михыл кау. 
Ды фенис дæхæдæг мæ бæллиц хæстæгмæ — 
Æрлæууис æмбалæн мæ фарсмæ лæгау. 
Æмбалы нысак та куыд дзурон ныхæстæй, 
Йæ лæджы лæгдзинад куыд зæгъон, ыстæи 
Уыдзæни бæрзонддæр нæ цър1тиджын рæгътæй, 
Зыкаргъдæр йæхицæй нæ сау зæххыл нæй! % 
39 

МÆ УАРЗОН ЗÆХХ 
Мæ уарзон зæхх, гыццыл тала дæ фæрцы 
Фæхъомыл ис,— уынаг куыннæ у цæст, 
Æртухыс æй дæ уалдзыгон цъæх кæрцы, 
Æмæ вæййы дæ дымгæтæй æфсæст. 
Фæфæлгæсы бæрзонд æмæ рæхснæгæй, 
Рæвдауы йæ ныййарæгау дæ мæр... 
’ Фæ^у, кæмдæриддæр фæзил,— мæ зæххæй 
Хъæздыгдæр зæхх нæ фендзынæ уæддæр. 
ÆХСÆВЫГОН 
Кæсын та... Æхсæвы къуырф малы 
Хæрз гæзæмæ уалæ йæ цæст 
Ныкъулы мæнырдæм ыстъалы — 
Нæу мигъы цъынатæй æмбæрзт. 
Æрбадтис йæхицæн рæбынæй, 
Æвзистæй йæ хæдзар, йæ къуым. 
Нæ фæлмæцы зæхмæ кæсынæй — 
Йæ фæрстæм ын бачынди хуым. 
Фæйнæрдæм тæмæнтæ фæкалы, 
Æмæ ма уын ноджы зæгъон: 
Уысмы бæрц уæларвон ыстъалы 
Йæ митыл нæ кæны фæсмон. 
У бузныг йæхицæй, йæ кондæй, 
Кæд ардыгæй дард у, хæрз дард, 
Уæддæр нæм æрдзуры бæрзондæй: 
«Æнхъизы мæ уæнгты дæр цард. 
Мæ хъæццул къæбæлдзыг кæрдæгæй, 
Ыскæсут-ма, мæнæ мæ дон 
40 

Ызгъоры ыæ нучы тæлтæгæй — 
Ыстæхдзæи мæм искуы зæххон. 
Ныттыгътон, уæм мæнæ мæ тæрттæ 
Æмæ уæхМ дæлæмæ кæсын. 
Уыдзыстæм мах искуы хæлæрттæ,— 
Уæ, исчи, ды тагъддæр фæзын!» 
Кæсын æм... Æхсæвы къуырф малы 
Хæрз гæзæмæ уалæ йæ цæст 
Ныкъулы мæнырдæм ыстъалы — 
Нæу мигъы цъынатæй æмбæрзт. 
ИЗÆРÆЙ 
Нæ сабитæ уартæ кæронæй 
Тæлтæгæй куы хъазой, фæндонæй, 
Уæд та сæм, æвæдза, кæцæйдæр 
Ныкъулдзæн йæ цæстытæ мæй дæр. 
Цымыдисæй райгæ сæ хъæрмæ 
Æртулдзæн... æрлæудзæн сæ еæрмæ... 
Сæ миты сын исты нæ фаудзæн — 
Æвзист тынтæ сау зæххыл таудзæн. 
Ыстæй та фæлурсæй фæстæмæ 
Ысхилдзæнис арвыл уæлæмæ 
Æмæ та сæм дардæй, кæцæйдæр 
Ныкъулдзæн йæ цæстытæ мæй дæр. 
Цæрут, ома, далæ дзæбæхæй — 
Æййафут рæвдыдтæ уæ зæххæй. 

ФÆНДАГЫЛ 
Фæцæуы дын иу бон 
Мæ хæд разæй иу ус; 
Сывæллон кæл-кæлæй 
Йæ хъæбысы худы. 
Уый худы, 
Уый хъазы, 
Йæ къабæзтæ тилы, 
Йæ мад æм ныккæсы, 
Йæ мад æй рæвдауы. 
Уый портийау рогæн 
Æппары йæ сæрмæ — 
Æмæ та йæ риумæ 
Нылвасы фæстæмæ. 
Куы та йын æрсæрфы 
Йæ къæбæлдзыг бецыкк, 
Куы та йын йæ русæн 
Ныккæны фæлмæн ба, 
Куы та йын йæ хъусы 
Ныййарæг фæдзуры: 
«Уæ, айрæз мын, айрæз, 
Мæ хъæбул, мæ зæрдæ! 
Мæнæн дæ мæ бæллиц, 
Мæнæн дæ мæ фидæн, 
Æргæпп кæ, мæ хъæбул, 
Мæ хъæбысæй зæхмæ 
Æмæ йыл ызгъоргæ 
Мæ разæй æдæрсгæ. 
Ды хауынæй ма тæрс, 
Кæлынæй дæр афтæ,— 
Цъæх гауызау разæй 
Æрттивы дæ фæндаг, 
Ызгъор ыл, мæ хъæбул, 
Ызгъор ыл æдæрсгæ! 
Дунеты рæсугъддæр — 

Дæ райгуырæн бæстæ; 
Куы йыл уай æнувыд — 
Рæвдаудзæн дæ мадау, 
Домбай дæ кæндзæни, 
Дæтдзæн дын ьгстыр ныфс, 
Уæд д’ амонд, уыдзæни, 
Мæ хъæбул, мæ зæрдæ, 
Цъæх денджызæй арфдæр, 
Сæууон хурæй рухсдæр. 
Нæй уарзондзинадæй 
Дунетыл домбайдæр, 
Æмæ мын нæхи зæхх 
Сывæллонæй бауарз. 
Гъе ныр дæр æргæпп кæ, 
Мæ хъæбысæй зæхмæ 
Æмæ йыл ызгъоргæ, 
Мæ разæй æдæрсгæ, 
Ды хауынæй ма тæрс, 
Кæлынæй дæр афтæ!» 
Кæсын, æмæ лæппу 
Йæ мады хъæбысæй 
Æргæпп кодта зæхмæ. 
ЙЕмæ дын фæтæхы 
Æдæрсгæйæ размæ, 
Йæ къабæзтæ тилы, 
Кæлкæлгæнгæ уайы. 
САБИ ÆМÆ ДЗЫЦЦА 
Ды, дзыцца, 
Ыссыдтæ мæнæ, 
Тагъд-иу ма фæзил фæстæмæ, 
Ам дæр — адæм, 
Уым дæр — адæм. 
Мах дæр уал дзæбæх фæбадæм. 
Равдисон дык æз цыдæртæ — 

Мах лагерæй нæй хуыздæртæ. 
Буцæн хоиынц уый «Стъалы», 
Æрдузы тæмæнтæ калы. 
Ис мын ам æмбæлттæ бирæ: 
Верæ, Дзерæ, Зоя, Ирæ... 
Иутæм дзурын æз сæ номæй, 
Зонын иннæты цæсгомæй. 
Бон минуттæй мах нæ барæм: 
Хъазæм, 
Хъæлдзæгæй фæзарæм. 
Н" алывæрсты — хъæд, 
Бæлæстæ, 
Гауызау рæсугъд — нæ фæзтæ. 
Уырдæм ме ’мбæлтты фæхонын... 
Дидинджытæ уым фæтонын. 
Фембырд кæнын уым сыфтæотæ, 
ДУР. 
Тæрсытæ, 
Стæй æхсæртæ. 
Райсом дæр та... 
Райсом алцы 
Базондзыстæм мах нæ балцы. 
Ракæсдзыстæм уалæ тигъæй, 
Къæм иæ уыдзæн арвыл мигъæй. 
Фендзыстæм та хох Сæнайы, 
Мит бæрзонд рæтты куыд тайы, 
Цъитийæ куыд кæлы дон, 
Æрдз рæсугъд куыд вæййы бон... 
Зилдзысты нæ сæрмæ зымтæ... 
Фæхстæй нæм зындзысты хуымтæ. 
Дымгæ ::æхты фестдзæн барæг, 
Хъæлдзæгæй кæндзæни зарæг. 
Уарзын æрдз, 
Æз лагерь уарзын. 
Хур мæ риуы цинæй хъазы. 
Ды, дзыцца, 

Ыееыдтæ мæнæ, 
Тагъд мын ма фæзил фæстæмæ. 
Ам дæр — адæм, 
Уыгг: дæр — адæм, 
Иумæ уал дзæбæх фæбадæм. 
ÆРСЫТÆ 
Гæппæй-лæппæй цы хъазæм, 
Мах алцæмæн фæразæм. 
Мæ лæппын дæр фæласы 
Æд уидæгтæ бæласы, 
Æрсытæ стæм, æрсытæ — 
Нæ хæринаг тæрсытæ! 
Уæууо, уæдæ, уæууотæ, 
Зымæгон та — лолотæ. 
Ныртæккæ уын æз дардыл 
Мæ бон æмæ мæ цардыл 
Мæ зæгъинаг цы ’лвисон — 
Фæдисон дæн, фæдисон. 
Уæртæ фале æнусон 
Дынджыр бæлас... Ыскусон, 
Ныууигъон æй бындзарæй — 
Йæ къалиутæ, йæ царæй 
Гæр-гæр кæной тæрсытæ. 
Æрсытæ стæм, æрсытæ, 
Нæ хæринаг — тæрсытæ, 
Æртæтигъон тæрсытæ! 
Уæууо, уæдæ, уæууотæ, 
Зымæгон та — лолотæ. 

Йæхæдæг дыи уæндонæй, 
Йæ тых æмæ йæ бонæй 
Тæрс бæласмæ лæбуры, 
Гæмæлхъустæ — йæ цуры, 
Ныууигъы йæ бындзарæй — 
Йæ къалиутæ, йæ царæй 
Гæр-гæр кæны тæрсытæ, 
Æртæтигъон тæрсытæ! 
Тæрс бæласæн йæ быны 
Æппытæй зæхх нæ зыны. 
— Хæрут, хæрут тæрсытæ, 
Мæ бурдзалыг æрсытæ! 
Æрсытæ стæм, æрсытæ, 
Нæ хæринаг — тæрсытæ! 
Уæууо, уæдæ, уæууотæ, 
Зымæгон та — лолотæ. 
Мæ бурдзалыг æрсытæ, 
Иæ хæринаг — тæрсытæ. 
Тæрс бæласæн йæ быны 
Тæрсытæй зæхх нæ зыны... 
Уæууо, уæдæ, уæууотæ, 
Зымæгон та — лолотæ! 
СÆУМÆЙÆ 
Ма-ма рацу, дымгæ, хæхтæй, 
Арв æрбарухс и, фæбон, 
Уадз æмæ уал мæнæ зæххæй 
Таугæрдæг ысцъира дон. 
Сатæг раны хи фæнайы, 
Иу дзырдæй, куы вæййы ’ртæх, 
46 

Уæд фæхуды, уæд фæрайы,— 
Сулæфы цъæх галау зæхх. 
Ирддæрæй фæзынынц рæгътæ... 
Къулвахсæй ысхуды дур, 
Алы рæтты — уæд цырæгътæ — 
Алы сыфтæр фесты хур. 
ДÆ КЪАХВÆД РÆСУГЪДÆЙ УЫДТОН 
Николай Москвинæн 
Гыццыл хъæуы ракгуырдтæ далæ Сыбыры, 
Нæ тырныдтай, искуы куы суаис хæстон, 
Фæлæ дыл куы фембæлдтæн тохы быдыры — 
Дæ къахвæд рæсугъдæй нæ зæххыл уыдтон. 
Æниу дын дæ митæ, дæ уагæй цы зæгъон, 
Дæ фæндаджы уадздзаг нæ уыдис æнцон, 
Æгæкон тымыгътæн нæ зынди сæ кæрон, 
Уæддæр дын дæ къахвæд рæсугъдæй уыдтон. 
Цыргъ фатау ныгъуылдтæ 
Йæ гуылфæнты хæстæн: 
Нæ дын уыд, 
Нæ дын уыд, 
Нæ дын уыд æнцон, 
Уæддæр-иу ьгсгуыхтæ нæ Райгуырæн бæстæн — 
Дæ къахвæд рæсугъдæй нæ зæххыл уыдтон. 
Уыный дæ гъе ныр дæр æнæниз, дзæбæхæй» 
Уæддæр ма, 
Уæддæр ма, 
Уæддæр ма зæгъон, 
Ды ома кæд иртæст нæ уыдтæ бæллæхæй, 
Уæддæр дын дæ къахвæд рæсугъдæй уыдтон. 
47 

Фыццаг хатт нæ хуры тын федтай Сыбыры, 
Нæ тырныдтай, искуы куы суаис хæстон, 
Фæлæ дыл куы фембæлдтæн тохы быдыры — 
Дæ къахвæд рæсугъдæй æдзухдæр уыдтон. 
А ЗÆХХЫЛ ФÆНДАГ 
Фæцис... 
Фæцис мæ рагуалдзæг, фæхицæн... 
Æртасыдысты йæ къуылдымтæ, йæ таг 
Æмæ æрвылбон агурын мæхицæн 
Æндæр тигътæм æвæд рæтты фæндаг. 
Цæуын æмæ нæ тæрсын æз йæ даргъæй... 
Нæ фæрсын æз: куыд уыдзæни, йе цы? 
Нæ фæхизы хæххон барæг йæ саргъæй — 
Æрра донау йæ саулохаг тындзы... 
Дзырдтой кæддæр мæ хистæртæ мæнæн дæр, 
Дæ уаргъ дæр, дам, гыццыл, мыййаг, куы нæу, 
Уыд раст ныхас... фæкæсы мæм цæмæндæр — 
Нæ уыдзæни мæ развæндаг цъæх нæуу. 
Куы-иу мæм хур ныккæсдзæни рæвдаугæ, 
Æмæ-иу уæд цъæх гауызау йæ тын 
Æркæндзæни мæ фæндагыл уый таугæ — 
Æицон уыдзæн уæд афтæмæй цæуын... 
Фæлæ... 
Фæлæ кæд вæййы цард фæндонæй? 
Куы хур... Куы мигъ... Куы та ныууары мит..* 
Æмæ æнæнцойæ æхсæвæй, бонæй 
Фæкæны уæд æрра дымгæ къуыззитт... 
Йæ базыртæй гæбына мит фæмæрзы, 
Кæнæ гæдыйау бакæны хъуыр-хъуыр, 
48 

Кæиæ цæф арсау комрæбын ныккæрзы — 
Йæ уылæнтæ — æгæрæттæ, ыстыр. 
Хъæуы... Хъæуы... Хъæуы цæуын фæндагыл... 
Куы бахауон æз иу ахæм зын ран, 
Уæддæр мæнæн нæ фæзындзæн мæ уагыл — 
Ис рагæй дæр мæ фæндагæн нысан. 
Фæцис... 
Фæцис мæ рагуалдзæг, фæхицæн... 
Æртадысты йæ къуылдымтæ, йæ таг, 
Æмæ æрвылбон агурын мæхицæн 
Æндæр тигътæм æвæд рæтты фæндаг. 
ÆЗ РЫНДЗÆЙ ФÆЛГÆСЫН 
Рæсугьд ысты нæ урс хæхтæн сæ тигътæ, 
Уæвгæйæ дæр, куыд диссаг у сæ конд. 
Сæ уæхсчытыл басылыхъау — цъæх мигътæ, 
Ис се ’хсæн рындз — цæхæркалгæ бæрзонд. 
Æнхъæлдтон æз, æрбазынди хæстæгæй, 
Мæ къахист кæд нæма уыди хъæддых, 
Уæддæр дын æз фæфæнд кодтон тæлтæгæй — 
Ысфæлварын уæлвонг ранмæ мæ тых. 
Æмæ цыдтæн æз иу къуыппæй æндæрмæ,— 
Кæм къутæртæ, кæм та — мæ размæ сындз. 
Кæм та-иу хылд мæ къахвæндаг цæхгæрмæ — 
Дæрддзæфæй-иу æрбазындис мæ рындз. 
Уæддæр хызтæн æз иу къуыппæй æндæрмæ... 
Куы уа бæллиц — нæ хаты лæг йæ зын. 
Зæрондырдæм ьгсхæццæ дæн йæ сæрмæ — 
Уæлзонг цъуппыл фæллад къухтæй хæцын. 
49 

Зын уыд цæуын æвæд къултыл, хæрз зын, 
Æнцон та ныр — бæрзонд рындзæй кæсын. 
ХЪЫСМÆТ 
Нæ кæнын хъаст æз зме ’нæнцой хъысмæтæй... 
Нæ-иу уыд, нæ, йæ уылæнтæн кæрон, 
Куы-иу мæм каст налат æмæ тызмæгæй, 
Куы та-иу, уарзгæ, фестади бæлон. 
Нæ домдтон æз, кæна мæ уый рæвдаугæ... 
Æвæлмон цард кæй нæ хаста мæнæн 
Нæ йæ кæнын æз уый тыххæй дæр фаугæ — 
Баз не ’вæрдта мæ сæры бын фæлмæн. 
Цард денджызау фыцгæ тырныдта размæ 
Æмæ-иу уæд фынк уылæнæн йæ рагъ 
Нæргæ-нæрын ысхæццæ ис уæларвмæ — 
Уыдтæн-иу уым æрмæстæй дæр æртах. 
Уæддæр фыхтæн — йæ уылæн уа уæрæхдæр... 
Уыд, иу дзырдæй, æрвыл бон дæр мæ мæт 
Цæмæй уа цард нæ саузæххыл дзæбæх дæр — 
Ыхсыста мæ зындзинæдты хъысмæт. 
Нæ кæнын хъаст æз ме ’нæнцой хъысмæтæй... 
Мыййаг, нæ уыд йæ фæндæгтæн кæрон. 
Куы-иу мæм каст налат æмæ тызмæгæй, 
Куы та-иу, уарзгæ, фестади бæлон. 
50 

РÆСТУДÆЙ 
Ныр къорийау мæ ныхæстæй цы хъазон? 
Дæрзæг у цард, гуыргъахъхъ æмæ уæззау... 
Мæ катай мын, дæ хорзæхæй, ды базон — 
Сыгъдæг мыггаг æнус бонтæм фæтау. 
Куыд-иу мын уой дæ базыртæ фæтæндæр, 
Куыд никуы уа дæ фæндæгтæн кæрон, 
Уыдзæн дын уæд бæрзонд цъуппæй кæсæн дæр... 
Ыстæй ма ноджы иу ныхас зæгъон: 
Ды хъусдзынæ фыдтымыгътæн сæ ниуын, 
Ды хъусдзынæ хæххон дæтты нæрын. 
Фæлæ ма ком дæ фæндагæй фæчиуын — 
Рæстудæй хорз у а зæххыл цæрын. 
ТУЛ 
Ис нын а зæххыл фæндаг, 
Даргъ, æнæкæрон йæ таг. ’ ’ 
Тул, мæ уæрдон, 
Тул мын, тул, 
Куы нæ фæндаг иу ран къул, 
Аннæ ран — къæдзгæндтæ, зул, 
Ды уæддæр сындæггай тул. 
Тул мын, уæдæ, 
Тул мын, тул, 
Кæд нæ бадид цыг мæ хъул. 
Нæ, мæ уæрдон, махæн нæй 
Ам лæууæндон — тул фæрнæй. 
Уа къæдзвæндаг, йе та раст, 
У уæддæр дæумæ мæ каст. 
О, фæлæ дзæбæхдæр тул, 
Тавы тынгдæр разæй хур. 
51 

Тул змын, уæдæ, 
Тул мын, тул, 
Фалдæр денджызау ыскул 
Амоидад... ныр нал у дард, 
Уым уыдзæн дзæиæтау цард. 
Тул мын, уæдæ, 
Тул мын, тул, 
Бандава нæ тынгдæр хур. 
ÆГÆНОН РÆСТÆГ 
Цы кæнон козбау ми?.. Кæй хъæуы?.. Ыздахæн 
Фæстæмæ, мæхирдæм хæрз гыццыл дæр нæй 
Æгæнон рæстæджы зыгъзыгъгæнæг цалхæн — 
Ызгъоры уый афтæ йæхицæн фæрнæй. 
Уæддæр дзы мæхицæн цыдæртæ фæкурын.». 
Цыдæртæ... Мæ бæллиц æргомæй зæгъон, 
Фæхæсс мæ дæ фæсарц, зæгъгæ, йæм фæцзурын, 
Æз, ома, дæуимæ бæрзæндты тæхон. 
Фæлæ уый йæхицæн æвæллайгæ уайы... 
Нæ хъусы мæ ныхас... Йæ фæстæ кæсон... 
Йæ рухсы таг исты фæздæгау нæ тайы, 
Йæ фæндæгтæн исты нæ уыдзæн кæрон. 
АРТ ÆВÆЛЛАЙГÆ ЦÆГЪДОН 
Мæхимæ дæр фынфеыæгау фæкæсы, 
Цыма дын мæнæ ме ’мбæлтты хуыздæр 
Зæххы къори йæ хъæбысы фæхæссы,— 
Фæкæсын æм цымыдисæй æз дæр, 
Цæмæй кæна мæ развæндаг æнцондæр, 
Цæмæй кæной мæ къахдзæфтæ рæстаг, 
Цæмæй сыгъдæг уа ме ’хсæв дæр, мæ бон дæр, 
Цæмæй мæ цардæй мачи уа хъæстаг, 
52 

Цæмæй цæуон нæ сау зæххыл рæсугъдæй, 
Цæмæй-иу худа мидбылты зæххон, 
Æмæ йын æз мæ зæрдæйæ, мæ удæй 
Æдзухæй арт æвæллайгæ цæгъдон. 
ЙÆ ФÆРЦЫ 
Рæстдзинады уæлдæф мæ рагбонтæй хатын 
Æмæ та дзы улæфын мæнæ ныр дæр. 
Йæ фæрцы фæхъырнын, йæ фæрцы фæзарьш, 
Йæ фæрцы мæ фæндаг фæуынын хуыздæр. 
Йæ фæрцы мæм уалдзæг йæ мидбылты худы, 
Йæ фæрцы цъæх æвзар æфтауы мæ хуым, 
Йæ фæрцы мæ зæрдæ тымыгъты нæ цуды, 
Йæ фæрцы уæрæхдæр — мæ райгуырæн къуым. 
Йæ фæрцы мæ дуне æгас дуне хонын, 
Йæ фæрцы рæсугъддæр — мæ бонтæн сæ таг, 
Йæ фæрцы мæхæдæг ныртæккæ дæр зонын — 
Дунейы хъуыддæгты мæн дæр ис хъуыддаг. 
ФЫД 
Цы йыл дзурон? 
Цы йыл кæнон ныхас та?.. 
>’/ыди, уыди, уыди мæнæн дæр фыд, 
Мæн-иу йæ дæллагхъуыр æгънæгæн хаста — 
Æййæфтон æз йæ улæфтæй рæвдыд. 
Фæлæ уæвгæ цы загъдæуа хъысмæтæй, 
Хæрз гыццылæы мæ еаби дуг, мæ хъазт 
Æрыссæста йæ къæхты бын æппæтæй — 
Хъуынтъызæй мæм тызмæг дуне ныккаст. 
Ысфæйлыдта фыдуад, æмæ мæ дарæг 
Ныккалдта уым нæ сæрвæлтау йæ туг, 
53 

Мæ мадæн дæр йæ къахвæндаг ыснарæг — 
Уый кодта-иу зындзинæдты хуыдуг. 
Уыдтæн ма уæд æз, иу дзырдæй, хъæбьгсы. 
Мæ къахыл дæр нæма цыдтæн дзæбæх, 
Ныр дæр ма сæ мæ ныййарæг фæмысы — 
Æрбауæнт, дам, зындзинæдтæ дæлдзæх! 
Сывæллон та цы фембары, цы зоны, 
Нæ базыдтон бабайы хуыз, йæ конд, 
Мæ мад мын æй йæ мысгæйæ фæхоны 
Къæсхуыргæндтæ — рæсугъд æмæ бæрзонд. 
Мæн сидзæрæй мæ ныййарæг фæхаста, 
Кæд фаг нæ уыд нæ хæдзары къæбæр, 
Йæ дзыхæй мын уæддæр йæ комдзаг ласта — 
Ысхъомыл дæн, æрбакæсут, æз дæр. 
Цы ма зæгъон?.. 
Цы ма дзурои æз дарддæр?.. 
Æнцонвæдтыл нæ рацыди мæ мад. 
Æз дæр ын кæд йæ бонты таг, йæ цард дæр 
Ысрухс кæнин — фæллад мын у, фæллад!.. 
ТАЛА 
Бæласы дæлбазыр куы фæзайы тала, 
Куы вæййы хæрз фæлмæн йæ уидæгтæн мæр, 
Æмæ йæ дымгæтæ куы нæ кæной ала, 
Фæдзур æм: 
— Мыггагмæ дзæбæхæй фæцæр! 
Иваз-иу фæйнæрдæм дæ къалиу — дæ хихтæ, 
Уæнт уалдзæг кæрдæгау дæ сыфтæртæ цъæх, 
Куыд кæыа бæрзонд арв дæ фенгæйæ джихтæ, 
Дæ бынмæ куыд худа йæ мидбылты зæхх. 
54 

Æхсæвæй ды бонмæ куыд кæнай бæрзонддæр, 
Куыд-иу уа хæрз фæлмæн дæ уидæгтæн мæр. 
Кæсын дæм ныртæккæ, рæсугъд у дæ конд дæр» 
Фæлæ нын 
Мыггагмæ дзæбæхæй фæцæр! 
Уæд искуы дæ бынмæ фæндаггон фæлладæй 
Æрбаддзæн... Йæ дзыхмæ уым сисдзæн къæбæр 
Æмæ-иу уыдзæни сæрыстыр йæ балцæй, 
Фæлæ нын 
Мыггагмæ дзæбæхæй фæцæр! 
Нырма дæ ды мæнæ хæрз гыццылтæ — тала, 
Фæлмæнæй рæвдауы дæ уидæгты мæр, 
Кæсæд-иу .дæм хур лæр, къæвда дæр куыд уара, 
Фæлæ нын 
Мыггагмæ дзæбæхæй фæцæр! 
Бæласы дæлбазыр куы равзæра тала, 
Уæлæмæ, цъæх арвмæ куы ваза йæ сæр, 
Йæ уидæгтæм дон дæр сыгъдæгæй куы хъара, 
Фæдзур æм: 
— Мыггагмæ дзæбæхæй фæцæр! 
ФÆЛТАУ 
Лæмбынæг дæм кастæн, бæлвырд, 
Дæ митæ, дæ фезмæлд, дæ уагмæ. 
Цыргъ фатау хæрз раст у мæ дзырд — 
Ды баззадтæ калмæй мыггагмæ. 
Дæ хуымгæндæн, уастæн, йæ тау 
Куы нæ зонид иу дæр фæлтау. 
5> 

СÆРКЪУЛÆЙ 
Кæсы мæм мæ хъæбул æдзынæг нæ къулæй 
Æтугæ та йæ цуры фæлæууын сæркъулæй — 
Мæ мийыл мæ зонгæ нæ бакæндзæн дис. 
Мæ дæллаг фарс худгæ уый не ’рлæудзæн исты, 
Лæггæдтæ хъæбулау нæ кæндзæн мæ хисты.— 
Æнустæм æнæсысгæ разынд мæ рис. 
НÆ ХЪÆСТÆ 
Зындзинæдтæн хæсты фæразæм, 
Нæ фæндаг — цъæх арт æмæ дон. 
Ызнагыл ыздыйы зæй калæм, 
Цæмæй уа рæсугъддæр нæ бон. 
Цæмæй уа рæсугъддæр нæ бæстæ, 
Цæмæй уа нæ фидæн нæ бар — 
Куыннæ зона махæн нæ хъæстæ 
Циу, цавæр зæххонæй æбар. 
ЫССУДЗЫ ЗÆХХ 
Дæ сæр цы ’ркъул кодтай дæ риуыл? 
Гыццыл фæхæц, гормон, дæхиуыл, 
Гыццыл, гыццыл, хæрз гыццыл, цæй, 
Кæмæн ис нрвæзæн зынтæй! 
Нæ къæхты бын ыссудзы зæхх — 
Æрбауа сау ызнаг дæлдзæх. 
56 

ХАЛ НÆ РАЙСДЗÆН ИСКÆЙ УАРГЬÆЙ 
Ис нæ сыхы иу лæг рагæй. 
Алкæд, алыхатт æз дæр . • 
Архайын, цæмæй йæ уагæй 
Исты базонон хуыздæр. 
Раст цыма дын гъæйттæй кусы, 
Раст цыма фæрсудзы сой, 
Худгæ бадзуры мæ хъусы: 
«Æз дæ мæт к«æнын, дæ кой! 
Кусын алы бон нардуатæй, 
Алкæд архайын, цæмæй 
Зарæг айхъуыса дæ уатæй, 
Хур дæм бакæса фæрнæй!» 
Ахæм у йæ дзырд, йæ уагæй... 
Ныр цы дзурын æз æниу, 
Мур нæ сараздзæн хъуыддагæй,. 
Хойдзæн афтæмæй йæ риу. 
Уа быдыры йе хæдзары, 
Исты нæу, мыййаг, цæнкуыл, 
Гъæйттæй пецы суг æндзары, 
Афыца, дам, тагъд мæ гуыл. 
Афыца, дам, тагъд мæ чъири, 
Нæй мæм искæмæн йæ кой, 
Искæмæн æлхъив йæ пъири,— 
Ленк кæна дæхирдæм сой. 
Хафы иудадзыг йæ къуыммæ, 
Æз æргомдæрæй зæгъон, 
Хур бон ку’ акæсай йæ хуыммæ,— 
Нæй йæ сау тæгтæн кæрон. 
57 

Уый дын иу гыццыл йæ уагæй — 
Хи гуыл... Хи чъири... Æндæр 
Хал нæ райсдзæн искæй уаргъæй, 
У цъæх бирæгъæй зыддæр. 
КÆСЫН 
Æз кæсын нæ къуылдымтæ, нæ рæгътæм, 
Æз кæсын æнæнцоиæ цъæх фæзтæм, 
Æз кæсын — ис адгуытæ сæ бынмæ, 
Кæсын... 
Кæсын... 
Кæсын æмæ кæсын... 
Цъæхæй уыиын кæмдæриддæр цъæх тау, 
Æрмæст нæ хæхтæ урсытæ мæнау. 
Уæвгæ цæй тыххæй уой ныртæккæ сау, 
Уæнт махæн алкæд урс-урсид фæлтау! 
МÆ ХОРЗ ХÆЛАР 
Рæсугъдæй ды бацыдтæ мæнæ дæ кары, 
Æмæ дын куыннæ зæгъон абон,— дæ кад 
Ыстыр у, уый алчидæр махæй æмбары — 
Мæ зæрдæ дæ уындæй кæддæриддæр рад. 
Дæ бон у хæларæй сыгъдæг мыггаг тауын. 
Фæллойы нæ зоныс, циу, цавæр фæллад, 
Дæ фæлмæн ныхасæй æмбæлтты 
рæвдауыс,— 
Дæ хуымгæнд, мæ хæлар, кæддæриддæр зад. 
58 

ФЫДГУЛТÆ 
Ис ма зæххы цъарыл махæн фыдгултæ, 
Ис ма нын, 
Ис ма нын, 
Ис ма нын, 
Ис! 
Тæу æмæ сахъ дæр фæбадынц сæ хъултæ, 
Калынц æрра куыйтау алкæм сæ фист. 
Дар-иу сæ фезмæлд, сæ митæм дæ хъус,— 
Махæн нæ дзыллæтæ иууыл — къæрцхус! 
УАРЫ 
Уары, уары, 
Тынг ныууары, 
Дымгæ къутæрты ныззары, 
Мит-тъыфылтæ зулмæ дары — 
Къæдзæхтыл йæ тых фæхъары. 
Ис æврагъ ыстыр йæ быны, 
Афтæмæй йыл мæнæ, мæнæ 
Æз фæцæйбырын фæстæмæ. 
Ис, дам, алцæмæн фæразæн — 
Нæй тæссæртты хъулæй хъазæн! 
ЙÆ МИ 
Уыд магуса йæ цард æмæ йæ бонты, 
Фæлæ фæдзуры иудадзыг уæддæр, 
Зæгъгæ, мæ фæллой нал цæуы мæ гонты 
Æмæ пæ къубал сивазы уæлдæр. 
Æз та уынын йæ къахвæдтæ, йæ ми, 
Мæллæгдæр ма цъæх арвы бын кæм и! 
59 

КЪОБОР 
Фыссыс, Къобор, 
Фыссыс æмæ фыссыс, 
Дæ гуырцæй дæ фыссыныл ахуыр, 
Ныртæккæ дæр кæйдæр ыссьгс — 
Цæлхъ-цæлхъ кæны дæ туджы хахуыр. 
Нæ зæгъдзынæ, цы кæнын? Циу? 
Кæлм маргимæ дæ туг ысиу!- 
ÆЛÆМ 
Цæрæм, лæппутæ. мах цæрæм, 
Æмæ нæ кæрдотæй зæгъæм. 
Æлæм... 
Æлæм... 
Æлæм... 
Æлæм... 
Быцæутæ къалиутæм кæнæм. 
Мæ цурмæ худыйас мæнæн 
Æрхаудта бур кæрдо фæлмæн. 
Æмæ йæ адджынæн хæрæм — 
Æнæмæт, хъæлдзæгæй цæрæм! 
ЦЫ ДЗЫ ЗÆГЪОН 
Зыдтон æй æз æрыгонæй, 
Лæппуйæ дæр, уæ, уастæн, 
Йæ фæстæ-иу æвæлмонæй 
Цымыдисæй ныккастæн. 
Йæ ныха-с нын нæ фæрæстмæ, 
Тæлтæгæй-иу, уæ, уастæн, 
60 

Ысцырын ис кæйдæр цæстмæ, 
Уæддæр-иу æм ныккастæн. 
Цы фæдавынц йæ ныхæстæ, 
Цы сыл дзурон, уæ, уастæн, 
Сæ иу дæр ын нæ фæрæстмæ, 
Уæддæр-иу æм ныккастæн. 
Йæ райгуырдæй йæ зæрондмæ 
Рæстаг ныхас, уæ, уастæн, 
Нæма загъта йæ кæронмæ, 
Уæддæр-иу æм ныккастæн. 
Æмбæлдтæн ыл æрыгонæй, 
Зæрондæй дæр, уæ, уастæн, 
Æмæ-иу æм æвæндонæй 
Зæрдæрисгæ ныккастæн. 
ФÆМЫСЫН 
Фыссын дæм æз мæ цин æмæ мæ сагъæс, 
Фæлæ-иу мын, дæ хорзæхæй, ды дæр 
Мæ фыстытæ кæрæй-кæронмæ бакæс, 
Кæны мæ рох, æвæццæгæн, цыдæр. 
Æмæ, уæвгæ, цы загъдæуа, уæ, уастæн, 
Зынвæндæгтæн сæ фыссын нæу æнцон, 
Фæкастæн та мæ къахдзæфтæм, фæкастæн — 
Æмæ сæ дæргъæн нал уыди кæрон. 
...Ныр банкъуысы йæхимидæг мæ зæрдæ, 
Фæлæ нæ фæрсын æз: Цы кодта?.. Циу?.. 
Æвæццæгæн, мæ кæддæры хъæдгæмттæ 
Куы базмæлынц, уæд бадуды мæ риу. 
61 

Иæ уыд æыцой... Лæгæрстам мах кæронмг?... 
Ныккодта-иу ызды къæвда гæр-гæр, 
Фæлæ-иу хур зæлдаг тынтæ хæстонмæ 
Нывæстаид æнкъардхуызæй уæддæр. 
Уыдтам, мæ хур, уыдтам æппæтдæр, алцы, 
Кæм циндзинад, кæм туджы зæй, кæм зын, 
Мыййаг дын мах нæ уыдыстæм чындзхасты — 
Нæ хъуыстыл уад æмыр зæххæй хъæрзык. 
Мæ зæрдыл ма кæм фæлæууынц æппæтæй, 
Фыдтымыгътæн нæма уыди кæрон, 
Фæлæ уæддæр нæ тарстыстæм мæлæтæй — 
Куы-иу фæтар, куы та фæрухсдæр бон... 
Æвзæрстам мах æппæт, æппæтдæр, алцы, 
Бæзджын мигъау нæ сæрмæ бадт фæздæг, 
Уæддæр, уæддæр нæ фæкалдтæн мæ балцы, 
Уыдтæи ма уæд æвзонг лæппу, цæрдæг. 
Уый раджы уыд, мæ хорз æмбал, уый радæн, 
Уæвгæйæ ма цы ракæнын йæ кой, 
Куы банцад хæст, уæддæр тамах—хъуылдазжы, 
Фæкодтам алкæм, алы ран фæллой. 
Æрмæст, зæгъын, тæлæссонддæр мæ уæнгтæ, 
Ис алцæмæн нæ сау зæххыл рæстæг, 
Æмæ мæ коммæ нал кæсыыц мæ зæнгтæ — 
Мæ развæндаг къуыбарджын уыд, дæрзæг. 
ЦЫ КУЫСТЫ НÆ УЫДТÆН 
Кæд мæ ды нæ уыныс фыццагау сæрæнæй, 
Уæддæр дын, мæ хæлар, ныртæккæ зæгъон,— 
Уысмы бæрц нæ фæцух дæм царды сæмæнæй — 
Мæ къахвæд нæ зæххыл рæсугъдæй уыдтон. 
62 

Фæннæрдæм-иу кастæн мæ гыццыл къæсæрæй 
Æмæ-пу кæд арæх фæрæзтон зынтæн, 
Уæддæр-иу нæ хæхтæн æркуывтон мæ сæрæй — 
Къæдзчæндæгтыл размæ ныфсджынæй цыдтæн. 
Мæ зæрлæ-иу барухс йæ дæтты сæр-сæрæй, 
Æрдузгонд-иу фахсыл æз ку ’ауыдтон уым, 
.Уæд-иу ын хæрз ныллæг æркуывтон мæ сæрæй— 
Йæхпцæй-иу нал уыд бæркадджындæр хуым. 
Æвæдза, цы куысты нæ уыдтæи, уæзгæйæ, 
Зы:;:з?лжы зыд улæфт мæ уадултыл салд, 
Сæрд та-пу хæхвæзты уыгæрдæн кæрдгæйæ 
Цæхджын хид мæ ныхæй цæппузыртæй калд. 
Æмй :.:а, мæ хæлар, цы дзурон, уæвгæйæ, 
Куьг-иу дын мæ разæй ыскодтон рæгъау, 
Куь: та-ну фæкалдтæн мæхъитæ хæсгæйæ, 
У&Бггг сæ цы мысын... ныхъхъус уон фæлтау... 
Мыййаг дын цъæх арвæй нæ хастон ыстъалы, 
Кæнæ та дын уалæ нæ бæллиццаг мæй 
Меэ фысым нæ уыди — цæхæртæ кæм калы! — 
Нæ хæхтæм рæвдаугæ фæкæса фæрнæй! — 
Мæ хъысмæт-иу арæх мæн цавта зæвæтæй, 
Уа^ддæр дын æз мæнæ ныфсджынæй зæгъон. 
Мъ:Маг дын æз исты нæ тарстæн мæлæтæй — 
Уыдтæк-иу æдзухæй уæйыгау куыстхъом. 
Æнæуый мæм афтæ фæкæсы цæмæндæр, 
Цыма дын нæ сау зæххы риуыл кæрон 
Уыазæнис, уыдзæнис дæуæн дæр, мæнæн дæр, 
Уæддæр æз мæ цардыл на* кæнын фæсмон. 
63 

Æвæдза, цы куысты нæ уыдтæн, уæвгæиæ, 
Зымæджы зыд улæфт мæ уадултыл салд, 
Сæрд та-иу уыгæрдæны даргъ уис хæсгæйæ 
Цæхджын хид мæ ныхæй цæппузыртæй калд. 
САЛДАТЫ НЫХАС 
а 
Рæз ды, мæ рухс бæстæ, 
Рæз æмæ рæз. 
Ифтонгæй арæнтæ 
Хъахъхъæнын æз. 
Тау ды хæрзамæндтæ, 
Тау ныл, ды, тау, 
Хурау нæ дзыллæтæ 
Махæн рæвдау. 
Тау уæдæ, рухс бæстæ, 
Циндзинад тау. 
Бахудынц цъæх фæзтæ, 
Хæхтæ — рæдау. 
Ам дын, мæ рухс бæстæ, 
Иунæг нæ дæн, 
Уæлдæфы ме ’мбæлттæ 
Хъазынц мæнæн. 
Ракæс, æрвгæрæттыл 
Зилынц, кæсынц. 
Ифтонгæй арæнтыл 
Райгæ тæхынц. 
Ам дын, мæ рухс бæстæ, 
Иунæг нæ дæн, 
Денджызты ме ’мбæлттæ 
Зилынц мæнæн. 
64 

Арæнтыл барджынæй 
Зилынц, цæуынц. 
Ифтонг, æхсарджынæй 
Размæ кæсынц. 
Рæз уæдæ, рухс бæстæ, 
Рæз æмæ рæз. 
Ифтонгæй арæнтæ 
Хъахъхъæнын æз. 
ЦÆФ САЛДАТ 
Уæз.зау нæмыг ысуад йæ риуыл, 
Йæ цæфæй туг цыхцырæй калд 
Æмæ-иу уадидæгæн митыл 
Чысыл фæлурсгондæй фæсалд. 
Нæ-иу хъуызыд гъе уæддæр тагмæ, 
Хæлæф уыд цард, хæлæф, хæлæф. 
Фæлвæрдта, ку’ абырсид ызнагмæ, 
Фæлæ-иу сдудыдта йæ цæф. 
Æмæ-иу уæд лæугæйæ *сади, 
Æмæ-иу уæд йæ ком ныссур, 
Хырыз митау йæ хъару тади, 
Сындæггай йыл ныгуылди хур. 
Уæддæр цыди, 
Уæддæр нæ хауди, 
Уæддæр зæххыл нæрыди хæст, 
Йæ туг, мæгуыр, йæ фæстæ салди,— 
Нæ цудыдта салдат æрмæст. 

Ызды нæмыг ысуад йæ риуыл, 
Йæ цæфæй туг цыхцырæй калд 
Æмæ-иу уадидæгæн митыл 
Чысыл фæлурсгондæй фæсалд. 
ФÆЛÆ ЙЫН ЗЫНДЗИНÆДТЫ БАСÆТТÆН 
НÆЙ 
М. Максимоезсн 
Лæудзæн ма дæ зæрдыл: мах бадтыстæм иумæ, 
Иæ сæртæн ысдарæн уæлæмæ нæ уыд. 
Ныккастыстæм акъоппæй ставд тулдзы 
риумæ,— 
Уый иу ран пæлæхсарæй фидар лæууыд. 
Тыдтой йæ фæйнæрдæм æгъатыр нæмгуытæ, 
Куыддæр-иу йæхимидæг барызт тыхстæй. 
Дзырдтай мæм: —Кæс-ма йæм, ызгъæлынц йæ 
сыфзæ. 
Æрхауынц йæ къалиутæ зæхмæ сыгъдæй. 
Нæмыг ыл куы суайы — рынчынау ныхъхъæрзы, 
Цы уыдзæн уæззаудæр йæ уавæрæй, цы! 
Йæ уидæгтæ дардыл фæцыдысты зæххы — 
Йæ уарзон хъæбулау ыл саумæр хæцы. 
Нæ бæстæйы хъысмæт дæр афтæ у, афтæ. 
Æвæдза, цы нæ уыны тохы зынтæй. 
Ыскодтой йыл йе знæгтæ иумæ уынаффæ,— 
Фæлæ йын зындзинæдты басæттæн нæй.— 
Лæудзæн ма дæ зæрдыл: мах бадтыстæм иумæ, 
Нæ сæртæн ысдарæн уæлæмæ нæ уыд. 
Ныккастыстæм акъоппæй ставд тулдзыриумæ,— 
Уый иу ран пæлæхсарæй фидар лæууыд! 
66 

ХÆСГОН ХО 
Ыстыр тымыгъ... Мæцын мæ туджы... 
Нæ зæ::х — цыренкалгæ цæхæр... 
Фæразæм алцæмæн фыддуджы... 
Зындзпнæдтæн быхсын æз дæр. 
Æхсарджын чызг нæ тарст мæлæтæй, 
Мæнмæ, мæгуыр, нæ уыди дард, 
Йæ цшгел аптыгъта тæлтæгæй, 
Ныфсджынæй хъахъхъæдта мæ цард. 
Сындæг, 
Сыкдæг, 
Сындæг цъæх артæй 
Гæбына митыл ласта мæн. 
Цы йын зæгъон йæ куьгст, йæ бартæй — 
Фæрæзта иудадзыг зыитæн. 
ЦÆВДЖЫТÆ 
ЦæЕ.д>г.ыты хабар фехъуыстон æрæджы, 
Дзырдтой мын æй сæ сыхбæстæ, сæ хъæу, 
Ныгъуылынц, дам, хæххон бæстаг кæрдæджы, 
Ис с" алыварс уыгæрдæнтæ, цъæх нæуу. 
Æнцонтæй нæу сæ кой кæнын, йæ дзурын, 
Фæлæ... Фæлæ цы чындæуа, уæддæр, 
Æкну ныхас дæр искæмæй нæ курын, 
Нæ дæн, мыййаг, æвзонг лæппу, кæстæр. 
Зыдггпн æз сæ хосдзæуттæй кæйдæрты... 
Æрыхъуыстон, куы базмæлыд нæ зæхх, 
Уæд халон сауæй атахти сæ сæрты, 
Цъæх арвыриу цъæх сылыйау ныцъцъæх. 
67 

Уыд уый цыппор фыццæгæм фыдазы... 
Сæумæрайсом йæ тынтæ арвæй хур 
Нывæндгæйæ уыгæрдæнты фæхъазыд, 
Бæзджын кæрдæг гæзæмæтæ фæбур. 
Ыскалдта-иу уым дидинæг цæхæртæ, 
Ныккодта-иу хæххон дымгæ пæр-пæр, 
Ныттыгъта дардыл рухс дуне йæ тæрттæ, 
Фæмысынц æй ^æ хъæубæстæ ныр дæр. 
Сæ хосдзæуттæ, сæ усгуртæ кæрæфæй, 
Мæ хуызæн лæг куыннæ кæна ныр дис, 
Сæ цæвджытæн сæ рариуыгъд, сæ цæфæй 
Фæлдæхтой уым уæд уисы фæстæ уис. 
Æрдз арыдта сæ епп-оппæй... Сæ зарын 
Фæлмæн тæгтæй цъæх къутæрты нæрыд... 
Хæххон лæг дæн. Сæ циндзинад æмбарын... 
Фæлæ, дам, уæд ыстыр бæллæх æрцыд. 
Ыстыр бæллæх... Цы загъдæуа, уæвгæйæ, 
Сæ хъусты сын хæххон дымгæ фæлмæст 
Уæд бацагъта уыгæрдæнты тæхгæйæ, 
Æрбатылд, дам, нæ сау зæххыл зын хæст. 
«Фыдгулты ’рдонг нæ бæстæмæ мæнгардæй 
Æрбабырсы... Уæ, сар кæна йæ сæр! 
Æвзиды нæм ызды-кæри — цъæх артæй, 
Æрæхгæнут йæ сау фæндаг цæхгæр!» 
Фæуагътой уæд сæ хос кæрдын... Æппæтæй 
Сæ цæвджытæ фæсагътой иу ран уым, 
Нæ фæтарст иу лæг, иу лæппу мæлæтæй, 
Хъуыд, иу дзырдæй, фыдгултимæ хæцын. 
68 

Уæддæр ма-иу ысдзырдæуыд тæлтæгæй: 
«Цы гæнæн и... Куы фæуа иугæр хæст, 
Уæд махæй алчи йæ ныры цæвæгæй 
Йæ куыст кæронмæ бакæндзæн æххæст». 
Уæззау хæстмæ уæд хистæрæй, кæстæрæй 
Фæцыдысты... Зынæг фæстæмæ нæй... 
Цæвджытæн хур æркувы бон йæ сæрæй, 
Зæлдаг тын сыл æхсæв нывæнды мæй. 
Цæуынц, цæуынц, фæд-фæдыл уайынц бонтæ... 
Хъысмæтæй та кæд вæййы, кæ, фæндон, 
Уыгæрдæнмæ нæма фæзынд хæстонтæ... 
Цы чындæуа? Цы ма сын у нæ бон?.. 
Æз базыдтои сæ уыгæрдæн мæхæдæг, 
Ызнон дæр та уым райсомæй уыдтæн, 
Цъæх къутæртæ — мæрдджын лæгтау æрхæндæг,. 
Сæ цæвджытыл зæрдæржтæ зылдтæн. 
Лæууынц ма уым... Лæууынц, 
Лæууынц æвддæсæй. 
Ызгæйывæд сæ фарс, сæ кæмттыл нæй, 
Кæсы сæм бон æнусон хур фæлмæстæй, 
Фæзæры «сыл æхсæв йæ тынтæ мæй. 
УЫДТОН ÆЙ МÆ ФАРСМÆ 
Æгæнон тымыгъты цыдыстæм æвзыгъдæй, 
Нæй, ничи нæ разынд нæ карз тохы цауд, 
Фæлæ дын мæ фарсмæ фыдгулы нæмыгæй, 
Йæ туджы мæцгæйæ, уæд ме ’мбал æрхауд. 
69 

Иæ рæзты мах размæ цыдыстæм тызмæгæй, 
Кæй фæмарди не мбал,— бæлвырдæй зыдтон, 
Фæлæ йын нæ тохы хъæбатыр хæцæгæй 
Мæ фарсмæ йæ сурæт æдзухæй уыдтон. 
УЫЙ ФЕДТОН ÆЗ 
Уый федтон æз. Хæсты быдыры 
Хуыссыд уæлгоммæ ’нцад, 
Цыма йын йе ’рцыдмæ нæ касти 
Йæ ныййарæг, йæ мад. 
Цыма йæ цуры зæхх нæ сыгъди, 
Цыма нæ уарыд зынг. 
Цыма дыи карз хæсты йæ риуæй 
Нæ ахызти нæмыг. 
Цыма та сыстдзæни фæстæмæ... 
Хæстонтимæ цæудзæн, 
Æмæ фыдызнагæн йæ ныхмæ 
Хъæбатырæй хæцдзæн. 
Фæлæ нывоидæн кæд æрхаста 
Нæ сæрвæлтау йæ *сæр, 
Кæсдзæн æм алы бон æнхъæлмæ 
Йæ ныййарæг уæддæр. 
Уый федтон æз. Хæсты быдыры 
Хуыссыд уæлгоммæ ’нцад, 
Цыма йын йе ’рцыдмæ нæ касти 
Йæ кыййарæг, йæ мад. 
70 

ТÆХЫ ЗÆРВАТЫККАУ 
Мæ гыццыл Мæдинæйæн 
Фæци ныр аз... фæдæн зæронддæр... 
Уыдтæн цыдæр дуджы кæстæр, 
Æмæ куыннæ ива мæ конд дæр — 
Ысурс Сæна-хохау мæ сæр, 
Мæ уæнгты тых мыдадзау тайы, 
Мæ бонты таг кæны цыбыр. 
Мæн цард йæ буц митæй нæ сайы — 
Нæ зоны карз рæстæг хатыр. 
Ис алцæмæн дунейыл афон, 
Ис алцæмæн зæххыл кæрон. 
Дзæгъæлы даргъ тынтæ цы уафон — 
Æз дæр æппæтау дæн зæххон! 
Кæсын ныр дæр... Уынын цъæх тала... 
Бæлас фæхус, æмæ фæлтау 
Парахатæй сыфтæртæ кала 
Йæ уидæгты цæрæццаг тау. 
Мæхи цы рахæссон ныхасмæ!.. 
Цæуын мæ фæндагыл æз дæр, 
Æмæ кæлкæлгæнгæ мæ фарсмæ 
Тæхы зæрватыккау кæстæр. 
Фæци ныр аз... Фæдæн зæронддæр... 
Уыдтæн цыдæр дуджы кæстæр, 
Æмæ куыннæ ива мæ конд дæр — 
Ысурс Сæна-хохау мæ сæр! 

КЪАДА 
Æз федтон хæххон къада уалдзæг тæлтæгæй, 
Йæ уылæнтæм бирæ фæкастæн хæстæгæй. 
Уый размæ сæрыстырæй уадис ызмæстæй... 
Фæззыгон дæр къадайы федтон фæлмæстæй 
Æрбадтис йæ нучы... Æрсабыр бынтон... 
Цæссыгау сыгъдæгæй ызгъордта йæ дон. 
Йæ хæрз хуызæн ме ’мбал дæр разынд 
хъысмæтæй, 
Æрвыста йæ рæстæг æрвылбон ызнæтæй. 
Тыхæй, дам, мæ хуызæн кæм уыдзæн!.. Æцæг, 
Кæ кары куы бацыд,— ныссабыр ис лæг. 
ÆНХЪÆЛЫН ÆЗ 
Æнхъæлын æз, фæцæрдзынæн æнусты, 
Уындзæни алцы, алцы дæр мæ цæст. 
Æнхъæвздзæн туг, æхсидгæйæ, мæ русты, 
Кæндзынæн бонгай карджындæр æрмæст. 
Æкхъæлын æз, фæцæрдзынæн æнусты, 
Бæрзонд хæхтæм фæлгæс æмæ фæлгæс! 
Нæ Терчы зарæг зæлдзæни мæ хъусты, 
Мæ сæрты-иу ысленк кæндзæн цæргæс. 
Æнхъæлын æз, фæцæрдзынæн æнусты, 
Нæ мæ уырны, мæн бахъæуа мæрддзаг... 
Æхсидгæ туг куыд нал цæудзæн мæ русты? 
Мæ фæндагæн куыд аскъуыйдзæн йæ таг? 
Нæ мæ уырны, æз ма цæрон æнусты, 
Куыд нал уындзынæн арвы риу фæрнæй? 
Куыд иал зилдзынæн цингæнгæ мæ мусты? 
Ау, иудадзыг куыд кæндзынæн фынæй? 
72 

САУ ХЪÆД 
Æз сау хъæды рæзты 
Сындæггаи цыдтæн, 
Æз ацы ран хæсты 
Тымыгъты уыдтæн. 
Йæ рæстæджы сау хъæд 
Лæгау уыд хæстон, 
Зыдта мын, æвæццæгæн, 
Уый дæр мæ ном. 
Уæд иу бæлас дзуры: 
— Чысыл-ма фæлæуу, 
Æз федтон мæ цуры 
Тыхст рæстæджы дæу. 
Сырх лент уыд дæ риуыл, 
Хъаруйæ — къæдзæх. 
Фæдзæхстам дын иууыл: 
Куы судзы дæ зæхх! 
Дæ зæрдæ йыл ивгæ 
Ды ма скæн, мæ бон, 
Нæ фæхæссынц бирæ 
Фыдлæг æмæ бон. 
Нæма дын и бадæн — 
Ды хъахъхъæн дæ кад, 
Тыхст рæстæджы адæм 
Нæ зонынц фæллад. 
Ды ма тæрс фашисттæй, 
Домбайдæр фæлæуу! 
Æмæ-иу нæ хихтæй 
Æрæмбæрстам дæу. 

Ды дæр-иу хæцыдтæ, 
Куыннæ дын уыд зын. 
Фæлæ дæм ныртæккæ 
Хæларæй кæсын. 
Йæхæдæг йæхиуыл 
Ысхæцыд уæлдæр, 
Кæд н’ андзæвид хихтыл 
Цæугæйæ мæ сæр. 
МÆ ЦÆСТЫТЫЛ АУАЙЫС ДЫ 
Ныййарæджы къухты куы фенын сывæллон,— 
Гыццылæй мæ цæстытыл ауайыс ды, 
Фæлæ ма цы кæнон?.. Нæ вæййын æвæлмон,— 
Мæ зæрдæйы ннзтæ дæ разы цы сты? 
Йæ къæхтыл згъоргæ куы фенын сывæллон, 
Уæддæр та мæ цæстытыл ауайыс ды. 
Фæлæ-ма, мæ хъæбул, æфхæрдæй цы кæнон — 
Мæ судзгæ цæссыгтæ дæ разы цы сты? 
Æд чиныг куы фенын нæ кæрты сывæллон,— 
Уæддæр та мæ цæстытыл ауайыс ды, 
Фæлæ дын, мæ хъæбул, нæ вæййын æвæлмон — 
Фь1ццагау дын нсты нæ бадын куывдты! 
Æвзонг гуырд куы фенын йæ мидбылты худгæ, 
Уæддæр та мæ цæстытыл ауайыс ды, 
Фæлæ та ныккæнынц мæ хъæдгæмттæ дудгæ — 
Мæ масты мæкъуылтæ дæ разы цы сты? 
Æз пскуы лæппулæг куы фенын рæсугъдæй — 
Уæзданæй мæ цæстытыл ауайыс ды, 
Фæлæ та фæхауы дынджыр хай мæ удæй,— 
Фæлладæп фыдуаг дымгæ мемæ хъæрэы. 
.74 

Æз искæй хъырнгæйæ куы фенын йæхицæн — 
Уæд заргæ мæ цæстытыл ауайыс ды, 
Нæ кæныс, мæ хъæбул, мæ зæрдæйæ хицæн — 
Æгомыг зæхх мемæ дæу тыххæй нæты. 
Уырдыгмæ хæрисау мæ урс сæр æруагътон, 
Мæ бон ма, мæ хъæбул, æнæуый та циу? 
Мæгуыр дæн!..»—сындæггай мæхицæн æз загътон, 
Æмæ та ныххойы фæллад зæрдæ риу. 
ХÆХХОН ДОН 
Ис иу ран хæххон дон нæхимæ, Кавказы, 
Йæ комы фынк калгæ, йæ уылæнтæй хъазы. 
Бæрзонд фахсæй коммæ йæ урс æндах вазы. 
Æнтæф бон фæлладæй куы ’рлæууай йæ разы,— 
Рæсугъддæр йæ уындæй цы уыдзæни, цы — 
Æхсыры цæджджинаг пæлхъ-пæлхъæй фыцы- 
Уый абухгæ уайы йæ къардпуты дзагæй,— 
Нæ кæсдзынæ бирæ йæ уылæнтæм сагъдæй,— 
Æрхуысдзынæ зæххыл дæлгоммæ фæлладæй, 
Æрхуысдзынæ зæххыл сывæллонау барæй, 
Зыд æмæ кæрæфæй ды нуаздзынæ дон — 
Уыдзæни дæ зæрдæ, дæ удæн æнцон. 
Æдзухдæр фæхъусын хæххон доны зарын, 
Йæ уылæнты хъазын мæ зæрдыл фæдарын, 
Уæлдайдæр сæрдыгон куы вæййын фæндагыл,— 
Сæнтурс гæм куы ’рбады фæлладæй æвзагыл. 
Æнтæф боны донау мæн абон фæнды — 
Мæ зарæджы искуы куы бауарзис ды. 
75 

МÆХИ ХУЫЗÆН 
УАЗÆГ 
Цы дзы ис фæлывдæй!.. • 
Зæгъын æй бæлвырдæй. 
Йæ мидбылты худгæ 
Кæм райгуыра уалдзæг, 
Æрлæудзæн хъызт зымæг, 
Зырзыргæнгæ уым. 
Нæ мæ фæрсут номæй... 
Зæгъын æй æргомæй. 
Æвзонгдзинад, мæнæ,— 
Мæхи хуызæн уазæг.— 
Хъызт зымæг мæ рустыл 
Ныр бакодта хуым. 

СÆРГÆНДТÆ 
Æз уарзын 3 
Фæнды мæ 4 
Куы иæ цæуаи арæх — 
Фæлтау — 
Гыццыл цъиу хъæр тынгдæр кæны ... 5 
Иæ мндбылты хох дæр ысхуддзæн ... — 
Ныхæсты цæнд 6 
Иæ уагыл æй ныууадз 7 
Фæндыр цæгъды — 
Æрбад 8 
Хæрзбон... хæрзбои . ... — 
Фышкаг иыхас 9 
Нæ бакæндзæи 10 
Зæгъдзæни бæлццои — 
Нæ кæныи сайгæ 11 
Йæ фæрцы — 
Дæлгоммæ — 
Рæмпæг — 
Ирыстоны картæмæ кæсгæйæ 12 
Æнæчетар — 
Да* фенынмæ бæллыи — 
Æрдубæрц 13 
Сывæллонау бахуды хур — 
Мæнæуы хуым .’ 14 
Зымæг ’. — 
Кæмæдæр . 15 
Цыртыл фыст . — 
Кæстæрты иомæй — 
77 

Нева . 16 
Сæрдыгои æхсæв . . .... *’ 
Мæдннæ 20 
Фатимæ 21 
Чызгайы иыхас 
«Иу хатт бафтыдтæн уæ цурмæ» ... 22 
Нæй, йæ кой, йæ хъæр дæр нæй .... 
Рог дымгæ 23 
Ма кæпут быцæу 26 
Дысон 27 
Фыййагдои — 
Мацы мыи зæгъ 28 
Сусæг сагъæстæ 29 
Уайдзæф 30 
Уæлладжыргом ... . .32 
Чызджы сæнттæ 35 
Саби 36 
Цæрæд 37 
• Рæстдзннад — 
Ды дæр —- 
- Лхуысс, цæй! 38 
Æхсæртæ — 
Æмбал 39 
Мæ уарзои зæхх 4С 
Æхсæвыгоп — 
. Пзæрæп -. 41 
Фæндагмл 42 
Сабн æмæ дзыцца 43 
Æрсытæ 45 
Сæумæнæ 46 
Дæ къахвам рæсугъдæп уыдтон .... 47 
А зæххы-т фæндаг . ... 48 
Æз рыидзæй фæлгæсын 49 
Хъысмæт 50 
Рæстудæй 51 
Тул — 

Æгæнон рæстат .... 
Арт æвæллапгæ цæгъдон 
Пæ фæрцы 
Фыд 
Тала 
Фæлтау 
Сæркъулæй 
Нæ хъæстæ 
Ыссудзы зæхх 
Хал нæ рансдзæн искæп уаргъæп . 
Кæсыи 
Мæ хорз хæлар 
Фыдгултæ 
Уары 
Пæ ми 
Къобор 
Æлæм 
Цы дзы зæгъон 
Фæмысып 
Цы куысты нæ уыдтæи . 
Салдаты ныхас 
Цæф салдат 
Фæлæ иын зыидзпнæдты басæттæн нæй 
Хæстон хо 
Цæвджытæ 
Уыдтон æи мæ фарсмæ . 
Уый фсдтон æз 
Тæхы зæрватыккау 
Къада 
Æнхъæлын æз 
Сау хъæд .... 
Мæ цæстытыл ауайыс ды 
Хæххон дон .... 
Мæхи хуызæн уазæг 

Литературно-художсственное издаиис 
Давид Гаврилович Дорчиев 
ПЕСНИ МОИ 
Стихи на осетинском языкс 
Редактор М. 3. X а м и ц а е в 
ХудоЖНИК В. С. Г р II Г О р Я II 
Художественный рсдактор В. Л. Б и д ж с л о в 
Техннчсскип редактор В. Б. Г а в р и н а 
Корректор Т. А. Казбскова 
ИБ ДЬ 2184 
Сдано в набор 10.0491. Подписано к печатн 05.11.91. Формат бу 
магн 70х1007з2- БУМ- т,,п- ^ ’• Гари. шрифта школьная. Печать 
высокая. Усл. п. л. 3,22. Усл. кр.-отт. 3;4б. Учетно-изд. лнстов 3,03 
Тираж 2000. экз. Заказ № 152. Цена 1 руб. 
Издательство «Ир» Государственного комитета Северо-Осетннскои 
ССР по делам издательст полиграфии п кнпжной торговлн, 362040, 
г.. Владикавказ, проспект Мира, 25. 
Книжяая тнпография Государственного комитета Северо-Осетннскои 
ССР по делам издательств, полиграфии п кннжной торговлн, 362011, 
г. Владикавказ; ул. Тельмаиа, 16. 
80 


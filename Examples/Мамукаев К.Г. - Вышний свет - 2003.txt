84 0сет 
М-21 
Мамыкъаты Хъ. 
М - 21 Æрвон рухс — Дзæуджыхъæу: Ир, 
2003 - 144 ф. 
Мамукаев К.Г. 
Вышний свет 
Лвтор размышляет о сложности человечес- 
ких отношений, о духовном очищеюш человека, 
воспевает труд. Стихи отличаются орипшально- 
стью образов. 
МЖ^ 73 - 03 84 Осет 
М131@3) - 03 
© Мамукаев К.П, 2003 
13ВЫ 5-7534-0847-8 © ГригорянВ.С., ос|х)рмление,2003 

о 
ИРОН ÆМДЗÆВГÆШ 
СЫГЬДÆГ СЫФЫ МОНОЛОГ 
Сыгъдæг дæн æз. Ыстъалыйау — рæсугъд, 
æрвон зæдау — бæрзонд æмæ æназым. 
Сывæллонау æгæрон цинтæ нуазын 
фæфæнды мæн. Æлутон мын хæссут! 
Йæ худ мын сисы алы хатт рæстуд, 
æмæ æз дæр — мæ зоныгыл йæ разы. 
Æвæры уый йæ сагьæстæ тæразыл — 
бæрзонд рæстдзинад йе стырдæр мæт у. 
Фæлæ сымах та, хахуыртæ, цы стут?! 
Æвзидут мæм цъыф дзæмбытæй, уæ фазыл 
бырсут мæнмæ, æмæ уьга зæхх фæразы 
уæ магъзы сау æмæ уæ уды тутт... 
Фæлæ рæстуд нæ уадзы мæн дзæгъæлæй, 
æмæ мæлын уæ тухитыл кæл-кæлæй. 
5 

о 
*** 
Рахауд бæласæй сыфтæр — 
стъалыйау рæсугъд, 
æмæ разылди мæ сæр, 
сбазьфджын мæ уд. 
Ехх, тæхуды ’мæ дæхи 
мигътæй сис уæлдæр!.. 
фехсин уырдыгæй мæхи 
стъалыйау æз дæр. 
6 

о 
ФÆСТАГРЫВДЗ 
Мæ цæстытæн фæтар кæны сæ ирд — 
зæрæхсидыл сæууон зарæг нæ зарынц. 
Мæ царды бæхæн бамынæг йæ сирд, 
æрбазынд æм æрвгæронæй фæстаг рындз. 
Ныр нуазы арв зæрæхсиды сырх сæн, 
йæ кæртæй сæфы хур-тынты хæлын кау. 
Кæд хауын æз цъæх æртыты æхсæн — 
кæм тох кæнынц дыууæ хохы фырытау. 
Хъæудзæн мæ уым æрду-хидыл цæуын 
сæ бæрæг астæу уон æмæ нæ уонæн, 
хъæудзæн мæ уым пахампарау лæууын 
йæ къæсæрыл фыдбон кæнæ хæрзбонæн. 
Уыдзæн мæ рифтаг рог кæнæ уæззау, 
мæ монщы уæрдон дзаг уьвдзæн, йе — ривæд... 
Цы сныв кæна ыстыр иунæг Хуыцау, 
нæй уыцы æлгъыст, уыцы фарнæн ивæн. 
7 

о 
этюд 
Зымæгæрцыд... 
Чидæр аппæрста дунейыл йæ урс кæлмæрзæн, 
цаемæйуадæмæбаелаестамаамаройкæраедзи... 
Нæ, фæлæ кæд уаддым дæр фестади урс 
æмæ хæмпус митæй бафынæй бæлæстыл, 
адджын фын — йæ хай... 
Æви фыццаг мит, 
ФЬЩЦАГУАРЗТАУ, 
кæлæнгæнгæ рацыд арвы æнæбын галуанæй 
æмæ дун-дуне фестад йæ цагъар... 
8 

о 
ДЗАГРИФТАГ 
Бур сыфтæр, цъæх сыфтæр, 
рагуалдзæг, фæззæг... 
Дзаг куы уа йæ рифтаг,— 
зары зæдау лæг: 
Стыр Хуыцауæн — табу! 
Йе уазæг — мæ сæр! 
Бинонтæн та абон 
радта цæхх, къæбæр. 
Бинонты та арфдæр 
бацыд цинтæ, ныфс... 
Афтæ гъе, æн’ арфæ 
макуы уадз æххуыс! 
Ма дæ ’лвасæд сау мæр, 
хызт фæу рынтæй,— 
кув, мæ хур, Хуыцаумæ, 
кув зæрдæбынæй!.. 
9 

Боны ’хсæв куы ива,— 
арвырдæм ыскæс. 
Стъалытæйдзаг рифтаг 
рог уддзæфау хæсс! 
Акæ рог цыд, хъал цыд, 
райдзаст у, бæрзау! 
Авæрдзæн дын алцы 
Стыр иунæг Хуыцау. 
Кув æрмæст, цы феста 
уды рифтаг дзаг! — 
Гъе, уæд уыдзæн, де ’стæн, 
цæхх, къæбæр дæр фаг!.. 
Бур сыфтæр, цъæх сыфтæр, 
рагуалдзæг, фæззæг... 
Дзаг та у йæ рифтаг, 
æмæ зары лæг. 

о 
ЗЫМÆГ 
Хæхтæ митæй нал зынынц, 
фестад их-арц назы фындз,— 
ахуьгакъ кодта арв-цатыр, 
хуынкъæй згъæлынц царциатæ. 
Дымгæ хуьгачъы ’рбырыди, 
къæдзæхтæ йæ аскъуыдтой! 
Уый фæдыл æмыр куыдæй 
мит-тъыфылтæ цас куыдтой! 
Хæхтæн залты урс цæссыг 
бацавта сæ уд цъæсты... 
Æмæ митæй нал зынынц, 
Фестад их-арц назы фындз. 
11 

о 
МÆФЫДÆН 
/70 азы бонмæ / 
Нæ фыдæлтæ сæ цардцæргъыцы 
дзауматæ æмæ мшæнæнтæй архайд- 
той, уыдон Мамыкъаты Джеуæр- 
джыйыруаджырæстæджы фæлмы 
нæ аныгъуылдысты. Йæ конддзау- 
матæн сæ фылдæр хай лæвæрд æр- 
цыд нæ республикæйы бæстæзонæн 
музеймæ. 
Царды тар хъæд у æгæндæг, 
уд дзы алырдæм æфты... 
Хъуамæ суыдаис нывгæнæг, 
фæлæ... хистæр уыдтæ ды... 
Хистæр лæг! — дæ зæронд мад дæм 
афтæ монауæй дзырдта, 
æмæ къонайыл кæм бадтæ?! — 
Цард дæ саугуыстмæ сырдта. 
12 

Хосдзау лæг, хъæддзау, хуымгæнæг, 
уæд фыййæуттимæ... Хъызлар... 
Цал дзабыруафсы ыстæнæг 
кодта рохст фæндæгты тар?!. 
Чи, кæд базыдта сæ аргь та 
царды хъизæмæрттæн уæд? — 
Де ’рвгьуыз цæстыты ныууагьта 
уадтымыгъты ехс йæ фæд. 
Тухитæ, мæ фыд Джеуæрджы, 
митау сурс кодтой дæ сæр, 
фæлæ никуы уыд уьгагæджы 
кæд дæ арт-зæрдæ уæддæр... 
Азтæ — байрæгтау — фыр тæлтæг, 
нæй сыл баппарæн дзылар... 
Æмæ рагбонты нывгæнæг 
ногæй бахоста дæ дуар... 
Ныр, дæ цардизæр фæлладæй 
кæрты йе ’фсургъæй куы ’рхызт,— 
ардуан, сарт, фæрæтæй, кардæй 
райдыдта дæ уарзон куыст: 
галуæрдон, куырой, цыхтахсæн, 
тæскъ, арахъуадзæн, къуыстил, 
адæг, хорласæн, хъæдласæн, 
къуту, хъалац, уидыг, цъил... 
13 

Де ’взагæй ысдзырдтой уисхъæд, 
цым, сывылдз, акъаци, кæрз... 
Фарн дæ дзауматы æрфистæг — 
де ’взонг арт-уды æнгæс... 
Уый, цы зынг сыгьди дæ уды 
бирæафæдзтыкуырмæй,- 
ныр дæ конд дзауматæй худы, 
æмæ йын æрмынæг нæй. 
# * * 
Æфстау зынгæй нæ судзы пецы арт, 
æфстау рæнхъьпæй нæй фыссæн æмдзæвгæ, 
нæ райсдзынæ æфстау ды нскæй цард, 
дæхи цард дæр нæ ратдзынæ, нымдгæнгæ. 
Хуыцау дын радта царды зынг лæвар, 
æмæ йæ ды хъуыры æгънæгæн дар!.. 

о 
ЗИЛГÆУДД 
Цæй, цы радтай де знæт уд, 
зилгæуад, мæнæн! 
Ме ’нцой мын кæдæм хæссут, 
рог сæнггæ, кæдæм? 
’Хсæвæй-бонæй, сау катай, 
зæрдæмæ — дæ каст. 
Рагон хъæдгом сагайдтай,— 
райгас и мæ уарзт* 
Туг æхсиды, арауы, 
абухы, фьщы. 
Ивгьуыд бонты аргьау мьга 
зилгæуад хæссы. 
15 

о 
ХЪОДЗАТЫ ÆХСАРÆН 
/60 азы бонмæ / 
Æфсæнау фидар фестæд де стæг, 
æрфæнау де ’фсургъ сгарæд тар! 
Сахаты ’хсай минутау фесты 
дæуæн æхсай азы, Æхсар. 
Сахаты цъыччытыл æрæздæхт 
кæд де ’взонг, Бобронау — сыгъдæг,— 
Дæ фарны зарджытæн къæрццæмдзæгъд 
кæны йæ уды арфы лæг. 
Æхсар, ирон дзырды куырд кæй дæ,— 
æнтæф бон басгуыхт суары дон. 
Æхсар, æхсæрдзæны рыгæй дæм 
æрттивæд арвæрдыны рон! 
Æхсар, æхсай азы ма рухс тау, 
зынг-тохы ма стайæд дæ арм! 
Дæ зарджытæ — Сыгъдæг æрдузтау, 
хæссынц æнусты æмуæз фарн. 
16 

о 
МÆГУЫРГУРЫХУД 
Мæй нæ цæвæрдæуыд арвыл, 
ахсæв аивтой йæ ном,— 
уый мæгуыргуры худ дары 
стьалы-суаритæм йæ ком... 
Стыхст, æвæццæгæн, йæ хицау, 
ацыд суаригур æрвтыл,— 
мургай сæ уæддæр æруидза 
уый Æрфæны рухс фæдыл... 
Кæд йæ ныфс, мæгуырæг, рафтыд, 
искуы байсæфта йæ сæр... 
Арвыл худ æрттивы афтид 
ацы фæззыгон изæр... 
17 

о 
МÆГУЫРЫ ХЪАРÆГ 
"Адæмæн сæ рæсугъд уæттæ 
Хъармæй, райдзастæйлæууынц..." 
Къоста 
Гæдыйæн, дам, йæ къах цыбыр у, 
мæгуырæн та — йæ къух... 
Гæдыйæн — арвы онг йæ быру, 
мæгуыры ныв — кæркдугь... 
Гæды æфтъæры галы сгуытæ, 
мæгуыр, ды та йæм кæс!.. 
Гæдыйæн — итувæрд мæсгуытæ, 
мæгуырæн та — кæвдæс, 
Гæдыйæн фезмæлæд йæ рихи,— 
йæ бæллицтæ — æххæст... 
Гæвзыкк мæгуыр лæгыл ныййичъи, 
нæ дзы ’фсæды йæ цæст*.. 
Гæдыйы къах йæ къухау даргъ у, 
цыфæнды уа, уæддæр... 
Мæгуыр нæ атондзæн йæ агьуд — 
у додоййаг йæ сæр!.. 
18 

о 
МЫГГДДЖЫ МÆСЫГ 
Фыдлæджы кард, дам, кæрддзæмы нæ лæууы, 
фыдæлты фарн та мæрдтæм нæ цæуы. 
Хъæриуы хох нæм зыны изæрмæ, 
мыггаджы мæсыг — Цымытийы сæрмæ. 
Сусæны мæймæ цæуы цыргъисæн,— 
мьптаджы фарнæн мæсыг æвдисæн. 
Гъей, куы оадзуры Мамыкъ Мамыхъмæ: 
"Мæ хорз æфсымæр, ызнаг нæ ныхмæ 
куы ’рлæууы, уæд ын сæттын нæ комæм,— 
цæй, кад та скæнæм Куырттаты комæн! 
Æлдары фырттæ бырсынц тыхмимæ, 
хъæддых фæлæууæм нæ дыууæ иумæ. 
Æмцæф ныккæнæм, мæ сахъ æфсымæр! 
...Æрцыд уæлахиз!.. Ныр та уал сæвæр 
хъæугæ рæстæгмæ нæ цирхъ, нæ хъама,— 
бæрзонд фæцæуа нæ мæсыг хъуамæ!" 
Æмæ фæцыди, лæууы ныр дæр ма, 
кæстæрты фарнæй æнæном ма уа. 
Йæ дур нæ кæлы, йæ фарн нæ сæфы, 
кæстæрты зæрдæ йæхимæ скъæфы. 
Гъей, Мамыкъатæ, 
гьей, Мамыхъатæ, 
19 

нæ мæсыг махмæ куы сиды, хаты, 
æрцыди афон æнусты сæрты,— 
Хуыцаумæ скувут æмзонд-æмзæрдæй, 
оммен ныккæнут хистæр-кæстæрæй 
æмæ фыдæлтау хъæрæй ныззарут, 
нæсæттон феста уæ зонд, уæ хъару! 
Фыдгулы кард, дам, кæрддзæмы нæ лæууы,- 
фыдæлты фарн та мæрдтæм нæ цæуы. 
* * * 
Фæтæхынц хърихъуппытæ, 
стихтау 
рæхойьшц арф арвæн 
йæцъæх... 
Лæууынц антеннæтæ, 
сæртмихтау, 
бæтдзæн сыл 
Уастырджы 
иæ оæХа.а 

о 
* * * 
Ныууагътай ды нæ хохбæсты дæ къæс, 
тыгъд быдырмæ дæ рахуыдта дыдзы хур, 
дæ фидæнмæбалц рог нæ уыд, Сырх-Дыгур, 
уæддæр фыдæлты фарнæй дæ æххæст. 
Дæ фæрнджын риуыл байрæзтæн æз дæр, 
мæ уисын бæх дæ рыг фæндæгтыл рафтыд, 
фæлæ мæ удæн йе стыр ныфс — дæ рæвдыд, 
дæ баузæлд, мæ райгуырæн къæсæр... 
Фæласта азтæ ивгъуыды уæрдон, 
фæлæ истори, таурæгътæ, цырты дур 
цæудзысты демæ хъузæттау, Сырх-Дыгур, 
дæ кады зарæг айхъуысдзæн — нæртон. 
Бæрзонд сидт-иу дæ куырыхон зæгъдзæн, 
оммен кæндзысты артзæрдæ кæстæртæ, 
æркъул кæндзысты чындзытæ сæ сæртæ, 
бæгæны, Теркау, хъалацтæм кæлдзæн. 
Мыййаг, мæнмæ дæр авæрдзысты уæд 
дæ куьюды фынгыл иу нуазæн — цыты мур,— 
зæгъдзынæн уæд: мæ ныллæг уд, Сырх-Дыгур, 
дæ нуазæны бæрзонды аккаг уæд! 
21 

о 
МÆЙЫСОНАТÆ 
Арв сывæллонау у кæуаг, 
арв сывæллонау худаг у. — 
Мæй, бæгъæмсар Сырдонау, фæуад 
арвгæрæтты йæ худ агур. 
’Фтауы стъалыты дисы мæй,— 
хъазгæмхасæн æй афæрсынц: 
"Оххай, не ’рвад, тыхсыс цæмæй, 
йе дæ рухс цæсты цавæр сындз?.." 
Мæй ныссабыр, ныхъхъус и, хуыссы, 
фæскъуылдыммæ фæзилы. 
Ирд кометæ йын уадымс хæссы 
кæд Æрфæны къæдзилау. 
Кæд йæ хъынцъым, йæ хъизæмар кæд 
йе ’ккой фæсрагъмæ фæтулы... 
Нæ фæлæ фестад Мукарайы кард, 
...æмæ мæ фынтæ — æрду-лыг... 
22 

о 
ÆНÆБАРЫ РÆНХЪЫТÆ 
Мæ хъуыды — цæф сагау, 
мæ фехситт — æдзæм, 
дзыххæлиу кæсагау — 
мæ афтид кæрддзæм. 
Ныххуыссыд мæ хъама 
ехх, сау рыджы бын, 
тыхсы йыл архъанау 
хæлуарæджы тын. 
Мæ емылыкк бастад 
æнæбын æрхы, 
мæ фыссæн сис, хъазтау, 
кæдæмдæр тæхы. 
Йæ хицауы базыр 
ыссардта, мыййаг, 
йе хъал чызджы базыл 
æрынцад хæрзаг. 
23 

Йе бады кæй хуынды, 
кæй уазæг у ныр?! 
Мæ хъуыды — хъуыдыды, 
мæ хъæлæс — æмыр. 
КУЫРМЛÆГ 
Куырм лæг æрвæрттывдæй нæ тæрсы, 
фæлæ къуырма дæр уæд фæлтау,— 
æрвнæрд æвиппайды ныккæрзы, 
чъылдымæй ысрæйгæ куыдзау. 

о 
САУ ФУРДЫ БЫЛГÆРОН 
Хъарм изæр, æрфынæй зазыл уаддым, 
хур æфтауы Сау фурдыл йæ арт, 
хурау фале й’ арцы æнцой бады 
кæд алайнаг сахъ лæппу æд уарт... 
Йе та хур кæд иуцалхон уæрдон у, 
йемæ ацыд тохмондаг æфсад... 
Хурвæндаг тæмæнтæ калы доныл — 
раг-фыдæлты таурæгътæй æхсад... 
Намæ хур æртыкъахыг фынг фестад 
Сау фурдæн йæ артуадзгæ къæсы, 
йе нæртон йæ судзгæ зæрдæ фехста, 
йе æрвон йæ рухс цæстæй кæсы... 
Стъалытæ æрвдунейы быдыры 
суагътой цадæг хъал нæмыг-æвзар, 
æмæ хур-кæф Сау фурды фæбыры, 
рухс фæндаг дæр аныхъуырдта тар... 
Ссæуы ног мæй урс хызы — цæтгæ чындз, 
ног та барухс арв-бæстæн йæ рындз... 
Раг-фыдæлтæ се стæрты фæцæуынц, 
ног чындзæн хæрзæхсæвтæ зæгъынц... 
25 

о 
* * * 
Тыхджын у уарзт, фæлæ йæ зæрдæ 
æмбæхсы алы уысм кæмæйдæр, 
æмæ, æнæбын арфы ’вæрдæй 
нымайы бонтæ æмæ мæйтæ. 
Кæсы æппынæдзух æнхъæлмæ, 
ныххойы зæрдæйæн йæ къултæ, 
фæлæ йæ фæндагыл цæхгæрмæ 
мæ зæрдæ авæры цæлхдуртæ. 
Æрхъæцмæ уарзоныл нæ хъæцы, 
æмæ æдзух йæхимæ хъусы, 
æмæ та ног йæхиуыл схæцы, 
фæлæ та ’рхауы æмæ судзы. 
26 

о 
* * * 
Фæвæййы сæрд, хъуызгæ фæцæуы, 
уæддæр ма ивазы йæ хал: 
куы ныл йæ тæрккъæвда ныккæуы, 
куы калы судзгæ хур йæ хъал. 
Фæлæ йыл нал ауæрды фæззæг 
æмæ йын ивазы йæ дыс: 
куы-иу ын акалы йæ фæздæг, 
куы та козбау кæны, хъæбыс. 
Фæцæуы сæрд, йæ тых æрмынæг, 
фæлæ нæма хæты зынггур,— 
куы буары ахизы сæлфынæг, 
куы, мады баузæлдау — хур. 
Æрхæссынц дзаг фæздæттæ хъомтæ, 
уæлдæф — æхсыры тæф хæссæг. 
Хорз байрйат, ме ’фсымæр, мæ хотæ, 
æрцæуы цадæггай фæззæг!.. 
Æрмæст нæма ласы йæ дарæс 
уый сæрды зад хуымы кæрон... 
Ныр-ма йын дуар нæ кæны дуаргæс, 
ныр-ма йыл тухы арв йæ рон... 
27 

о 
СОНЕТ 
Дæ цæстыты цыдæр уæлтæмæн ис, 
дæ мидбылхудт — æвзонг бæрзы æнгасау, 
дæ хъарм ныхас — уæздан зæды ныхасау, 
дæ фезмæлды — мæ цин æмæ мæ дис. 
Ехх! Царды бæллиц рог базыртау сис 
æмæ ыстæх уæлбыдыртæм цæргæсау,— 
дæ уарзты тых дын рагуалдзæг куыд хæсса, 
цъæх арв та дын куыд агайа дæ рис. 
Дæ цæстысыг цæппузыргай куыд судза, 
йæ пиллонæй æрвон тар куыд рæмудза,— 
куыд ивыла æгæрон арфмæ рухс. 
Æгæрон арфы райгуырдзæн æнус, 
ньптуьпш ласдзæн æрвдзæф æнусон тулдзау, 
æмæ-иу уæд йæ диссаг мыртæм хъус!.. 
28 

о 
*** 
Фæззыгон бон, зæронд мæра бæлас... 
Æнкъард монцтæ йæм ивазынц мæ сагъæс... 
Тæхуды, *мæ йын йе ’рхæм сæнттæ бакæс,— 
дæ зæрдæмæ сæ мин цæдæй фæлас... 
Йæ зæрдæйы æрвæрттывдау ныххау,— 
куыд сабухой йæ сау хъьптæ, йæ цинтæ, 
куыд ныттынг уой йæ мæллæг тугдадзинтæ,— 
нырау куыд нал уа цардмондаг, тæнхауд. 
29 

о 
КЪОСТАЙÆН 
Нæй уды фарнæн басудзæн, йе рафтæн, 
нæй рафтыд-сихсыд дзаг армæн, ай-гьай! 
Нæй алидзæн дæхи удæй тæргай, 
куы лидзай, уæд дæ миддунемæ — арфдæр. 
Рыст æвзаргæ, фыдвæндæгтыл фæхаттæ, 
уæддæр дæ балц — фæцу æмæ æрцу. 
Дæ уды хъыг зынг-цæссыджы къæрцц у 
дзæнхъа дурыл кæд де ’фсургъы цæфхадæн. 
Æрыздæхтæ фыды уæзæгмæ дардæй, 
дæ буарæй кæд рынчындæр уыд дæ уд, 
нæ хæхты маст дын ахæм уæззау уыд, 
æмæ тыдта дæ рыст зæрдæ бындзарæй. 
Уæддæр уыдтæ ныфсы мæсыг мæйдары, 
дæ хъарджытæй цыд рухсы тых, Къоста, 
æмæ йæ дзыллæ дойныйæн нызта... 
Уæдæй нæ хæхтæн не ’рмынæг сæ зарын. 
"Ирон фæндыр", æрцæуæд ныл дæ арфæ: 
сæрсæфæнмæ куыд нæ бырсæм куырмæй, 
æдзух цы бæллæм — макуы уа цæмæй 
Къостайы фарнæн басудзæн, йе — рафтæн! 
30 

о 
ВЕРТЕРЫ ФÆСТАГ ФЫСТÆГ ЙÆ 
УАРЗОНМÆ 
Хæрзбон у, Лоттæ, 
æз мæ сæфты къахыл 
лæууын бæрзонд сæрсæфæны рындзыл. 
Хæрзбон у, Лоттæ, 
уадтымыгъы саргъыл 
тæхдзынæн ныр мæ ног сæнтты фæдыл. 
Хæрзбон у, Лоттæ, 
саг æрцыд фæрæтмæ,— 
мæ ризгæ риу æрæнцой, амард тарст. 
Хæрзбон у, Лоттæ, 
æз тæхын дзæнæтмæ, 
ды та-иу хъахъхъæ де ’нгасы мæ уарзт. 
Æрцæудзæн райсом, 
фендзыстæм кæрæдзи, 
æмæ нæ цинæн нал уыдзæн кæрон. 
Ныр та уал айсон 
ме ’нкъарæнты хордзен, 
ныр та уал ме ’цæг дунемæ цæуон. 
31 

о 
ЧЫРЫСТИЙЫ МÆЛÆТ 
Цæмæй лæгæн тæригьæдтæ æнад ф’ ой, 
Сыгъдæг Чырысти Арвæй зæхмæ ’рхызт,— 
фæлæ Йæ адæм флагрумæй фæнадтой, 
ыстæй Йын дзуарыл байтыгьтой Йæ рыст. 
— Хуыцау Дæ кæд, æрхиз Дæхæдæг дзуарæй! — 
æхстой Йыл, дуртау, хъал ныхæсты тутт... 
Йæ былтыл сдардтой доны хуыппæн дзмари, 
æмæ рыст Буарæй ахицæн рыст Уд... 
Нызмæлыд зæхх... 
Фæудаист и арв дæр... 
Фыдгул йæ арц ысфæрæзта уæддæр: 
ныррæхуыста Йæ фарс Йесойы Мардæн, 
ныццарыдта "уæлахиздзауы" хъæр... 
Нæ галиу зыдта уый, нæдæр уæд рахиз, 
куырмы фæндаг у тар æмæ æвæд... 
Нæ зыдта уый, 
Йесо кæй у Уæлахиз,— 
кæй батыдта Йæ мæлæтæй мæлæт! 
32 

о 
СКУВ-ИУ 
Арвæй мæм чидæр æрхаты: 
рог уа дæ рифтаг, уæззау,— 
скув-иу бæрæгбон уа, къаты: 
"Табу Дæхицæн, Хуыцау!" 
Тавæд дæ хурæн йæ тæмæн, 
ехсæй дæ ’рвæрттывд нæмæд,— 
скув-иу Хуыцаумæ, æнæмæнг: 
"Табу Дæхицæн фæуæд!" 
Цин кæны зæрдæ, фæрысти, 
къæхтыл лæууыс æви — хъен,— 
скув: "Фыд, Сыгъдæг Уд, Чырысти, 
табу Дæхицæн!" Аммен! 
2 Æроон рухс 
33 

о 
ЧЫРЫСТИРАЙГАС 
Цъæх райсом. 
Хур 
зынг цæстæй ракаст, 
нæры 
зæрин тынты тæркуард. 
Фæйлауы цин — 
Чьфысти 
райгас! 
Æрхаста цард! 
Æнусон 
цард! 
34 

о 
ÆРВОНРУХС 
Нæ фыдмитæй Хуыцауы улфæрысти, 
Æмæ нæм арвæй рарвыста Йæ Фырты. 
Хъæдкъул ыскъæты райгуырди Чырысти, 
Æмæ Йæ фæрцы федтой адæм Фыды. 
Хуыцау æрцыд, сыгъдæг арвыл Йæ бадæн, 
Йæ бæрзонд намыс мах тыххæй ныууагъта: 
"Кæд фениккой сæ тæригъæдтæ адæм, 
Кæд фервæзиккой",— мид-зæрдæйы загъта. 
Хуыцау æрцыд. Хъæдкьул ыскъæт ныххур и — 
Уый у ÆРВОН РУХС кæвдæсы æвæрдæй. 
Æрхаудысты сæ зонгуытыл Йæ цуры, 
Табугæнгæ, куырыхонтæ, фыййæутгæ. 
Уый алкæмæн йæ зæрдæйы дуар хойы 
Фæлмæн къухæй æмæ йæ хоны цардмæ. 
Уый ахаста нæ тæригъæд æккойæ 
Æмæ ысси æцæг фæндаг уæларвмæ. 
35 

о 
ЧЫРЫСТИМÆÆРЦУ 
Нæ дæ фæнды дæ тæригъæдтæ фидын, 
Зындоны арты ма кæнай цæрддзу,— 
Гъе уæд дæм абон, о мæ хæлар, сидын, 
Æмæ мæнау Чырыстимæ æрцу. 
Кæд дæу фæнды æрвон дзæнæт ыссарын,— 
Фæсмонгæнгæ дæ ивгъуыдыл фæку, 
Дæ удæй фехъус рухс уæлæрвты зарын, 
Æмæ мæнау Чырыстимæ æрцу. 
Кæд дæу фæнды Хуыцауы фенын тагъддæр, 
Кæд дæу фæнды уæларвæй исын дзул, 
Гъе уæд ды дæр чырыстоны хал ахæр, 
Æмæ мæнау Чырыстимæ æрцу. 
Æрцу, мæ хур, æд бинонтæ, æд зæнæг — 
Дæумæ сиды Йæ аргъуаны дзæнгæрæг. 
36 

-о 
ЗÆХХОНЦИН 
Мæ зæрдæйыл ныффæлдæхти фæндыр, 
тæлтæг риуыл ныттынг ысты йæ тæнтæ. 
Ныпуыпп ластой мæ сонт уды кæлæнтæ, 
сæ азарæй æгас дуне ныммыр... 
Æваст куы ссыд хъæр-ахст æмæ мыр-мыр, 
æгæрон фæзтыл раивылд мелоди. 
Æртахти мæм æрвон æфсургь. Фæсонт и, 
æрцахстон ын йæ цæссыджы зыр-зыр. 
Йæ цæссыджы — зæххон цин æмæ дис, 
нæртон барæг ын бавнæлдта йæ барцмæ: 
Тæхæм уæлмонцон зæрдæты гуыпп-артмæ. 
Цæрьгаы ныфсæй ма зонæм æфсис! 
Бæлццон дзыллæтæ банкъуысой нæ зардмæ 
æмæ тырной æвæлмæцгæйæ цардмæ! 
37 

о 
ХАДЖЕТЫ ТАЙМУРАЗÆН 
Æз куы амæлон, уæд-иумыл 
Ды, мæ хæлар, ма кæ хъарæг!.. 
Хаджеты Таймураз 
I 
Нæ уыдтæ ды быдзæу лæггæн æххуырст, 
нæ кодтай цыт æлдæрттæ кæнæ сихтæн. 
Æвдиуау нæ — ды рухс сагау тæхыс 
нæ урс хæхты æнусон цæхæр-тигътыл. 
Гуыбырфындз цæргæс кад кæны дæуæн: 
йæ уаз тæхæнты цавæр зæд дæ, чи дæ? — 
Фæйнæрдæм лидзæнт хин æмæ кæлæн 
дæуæй, куыд лидзынц цуанæттæй сычъитæ. 
Тæхуды, фестæд арв-цатыр дæ уат, 
æдзух дзы хъуысæд де ’рдхæрæны зарæг; 
æртæхæд абон Царциатæй фат, 
æрæнцайæд æхсинæгау дæ дуармæ... 
38 

Ды нал дæ абон а зæххыл. Дæ уд 
ысси æрвон, дæ зарджытæ — æнусваг. 
Нæ зæрдæйы — дæ хæлар мидбылхудт, 
дæ цырты сау дурыл та — Рухс... Саг... 
II 
Нæрынц дæ сау рæнхъытæ хурварс, 
тæхынц, æхсæрдзæнтау, тæлтæг, 
дæ уд — сæ мидфæлмы, Таймураз — 
фыдæлты царды уæз хæссæг: 
сæ тох, сæ хъизæмар, фыд-тухи, 
сæ нæргæ цин, сæ кад, сæ цыт,— 
дæ судзгæ рæнхъьпы æрду-хид 
кæд рагон замантæй æрцыд. 
Тæхы æрду-хидыл Аласа, 
тæрсы йæ комы тæфæй сырд,— 
кæд дын Церечы згъæр æрхаста 
Уырызмæджы æнæном фырт... 
Дæ сæры бын æвæрыс дур-баз, 
куы стайыс карз тохы, гъе уæд... 
Дæ уд — æнæмæлæт, Таймураз, 
дæ зарæгæн дæр нæй мæлæт. 
39 

о 
*** 
Мæ сагъæстæ — 
бæрз бæласы сыфтæртæ... 
Мæ цæстытæ — 
сæууон хур 
æмæ 
мæй. 
Æз рахастон 
мæ зæрдæйы цæхæртæ 
æмæ сæ арвыл 
байтыдтон 
æрмæй. 
40 

-о 
СÆРД 
Фæткъуыйы сырх русæн 
нывонд уа мæ сæр. 
Æрцыди нæм сусæн — 
тæмæнкалгæ сæрд. 
Сæрд бацыд йæ кары, 
дæхæдæг æй фен,— 
Лæджы уды хъары 
цæрыны цырен. 
Арв арæх æвзиды,- 
йæ хъæртæ цы сты? 
Лæджы туг æхсиды 
æрвылбон куысты. 
Цъæхснаг у цъæх изæр 
кæд ехсы къæрццау,— 
фыдбылызæй хизæд 
мах иунæг Хуыцау! 
41 

о 
* * * 
Л-йæн 
Æз дын дæ цæстысыг æруидздзынæн 
цæппузыргай, 
мæ уды æндахыл сæ бакæндзынæн хъавгæ 
æмæ сæ хъаггæндзынæн авгау... 
Æмæ-иу искуы æз куы бафæлмæцон дард балцы, 
уæд-иу дæ цæссыгтæ дзæнгæрджытау 
цæгъддзысты 
æмæ мæ ныфс цырын кæндзысты... 
Уæд-иу мæ зонгуытыл æрлæудзынæн сæ 
разы... 
Сæ æрвон азæлдмæ-иу хъусдзынæн æрмæсгдæр... 
Дæу уыдон бакодтой цæрмæстыгъд... 
Æз дын дæ цæстысыг æруидздзынæн 
цæппузыргай... 
Æмæ-иу искуы æз куы бафæлмæцон дард 
балцы... 
Уæд-иу мæ зонгуытыл æрлæудзынæн сæ 
разы. 
42 

о 
ЗАРÆГ 
Бахсæв и, бæстæ ныссабыр... 
Кочысаты М. 
Фестъæлфы, стъалыйау, сау мыр: 
Ысс! — зæгъгæ, бахаты,— хъус! 
Ахсæв та дуне ныссабыр, 
бафынæй мæйы уæлхъус. 
Мæйы æвзист уадындз, зар мын 
рухс фынтæ сау нымæтыл,— 
Авд хойы цавæрдæр суармæ 
згъорынц Æрфæны фæдыл. 
Семæ — мæ рагбæллиц-уарзон, 
хуртæ, мæйтæй фæлыст чындз,— 
ссардтой нæргæ уарзты суадон 
æмæ сæ дойны сæттынц... 
Ахастой дзагæй къæртатæ, 
байсæфт сæ фæдыл мæ цин,— 
райхъал дæн джихæй, æнкъардæй, 
атахт фыны бардуаг — зин. 
Райхъал дæн, æмæ мæ сур хид, 
ме зæд, рæвдаугæ сæрфыс,— 
айсæфт мæ катай, мæ тухи, 
бабын, мæ фынау, мæ рыст. 
43 

о 
ÆРÆГВÆЗЗÆГ 
Цъиахты стъалыгуппартæй 
батар и арв... 
Зилдух кæнынц арвы æдзæмы... 
Цыма ме ’нæрцæф мысинæгтæ 
мæ уды дунейы... 
Сæмхæццæ вæййынц... 
Æддæг-мидæг ауайынц... 
Тыбар-тыбур кæнынц... 
Æви арвы цъæх 
цъиахтæн 
сæ тар фæлмы скъуыдтæй лæдæрсы 
Сæнайы цæхæркалгæ цъуппыл... 
О, аргъæутты аргъау!... 
Иры дзыхъ 
æмæ арвы къуырф... 
Цъиахтæ... 
"Авд хойы" 
бафтыдысты Æрфæны фæдыл 
æмæ -"¦ 
Хуссармæ!.. 
44 

о 
*** 
Мæ хъомыс сау пъæззы æмбæрзы, 
нæу тар зæрин хуры æнгæс,— 
хуыдзарм æвдиуæн дæр нæ бæззы, 
уыджы хъуыр-хъуырæн та — цæргæс. 
Фæлидзы хурзæрин, сæгуытау, 
фæсхох ын рухс тынтæй — лыстæн... 
Къæдзæхтæ, раг-дугты мæсгуытау, 
хæссынц сæнары рухс мæнæн. 
45 

о 
хьынцьым 
Тъымы-тъыма — рыстфæлдисæны авдæн — 
фæливы мæн куырысмæдзог лæгау... 
Мæ бонтæ мын фæвæййы, "бецау", давдæй, 
йæ артæн уисгай райхæлдта мæ кау... 
Фæлæ мæ зæрдæ баст куыдзау цы сырра, 
ыстæлмытæ цы хъынцъымты мæ уд?.. 
Мæ дыргъдонмæ мæ нал уадзы пысыра, 
кæны мыл мæй Сырдоны хъуджы худт. 
Мæхиуыл худын аивæй: æз дæр кæд 
поэты рухс ном гамхудау хæссын, 
мæ урс гæххæтт кæд ивад у, æбæркад, 
æртыхсти кæд мæ сау рæнхъытыл сындз... 
Зынгфæлдисгæ ныццæх-цæх кæны зæрдæ: 
хъынцъым-цъысым дын ценнæ у æгьгъæд!.. 
Нæ уды уæнт Æхсар æмæ Æхсæртæг, 
сæ фарн-фæткъуы та макуы фæуæд хæрд! 
46 

о 
МÆ МАДМÆ 
Мæ тарф фыны бæрзонд хохыл цæргæс 
ысхойы мæн æмæ фæцудын ихыл, 
æрзæбул вæййын сæрсæфæны тигьыл, 
дæ цæссыгау, æрхауынæввонг æз. 
Фæлæ мæ ды нæ бауадзыс æрхауын, 
дæ уарзондзинад сагайы мæ ныфс; 
мæ хъаруйæн мын ахæм тых дæттыс, 
æмæ цæргæсау арвы цъæх ысхъауын... 
Кæддæры ихæрцыд, цыма, æрхæст 
мæныл, æмæ мæм ды, мæ мад, фæзындтæ... 
Ыстыр Хуыцау дын фесафæд дæ зынтæ, 
дæ хилты урс, дæ цæсгомы æнцъылдтæ, 
æмæ уынæд рæсугъд бонтæ дæ цæст! 
47 

о 
СУРÆТ 
Сурæт... Ацы зæдæнгæс сылгоймаджы мын 
Хуыцау уæларвæй мадымадæн æрæрвыста... 
Хуыцауыл æууæнд", зæгъгæ, фыццаг хатт 
уымæй фехъуыстон, мæхи æмбарынхъом куы 
фæдæн, уæд. Уæдæйнæма æмбæрстон, дзæв- 
гар фæстæдæр йæ ныхæстæ мæ зæрдæйы арф 
кæй ныххнздзысты, уый. Æвæццæгæн мыл йе 
’цæгдунейæ ардæмуæдæйнырмæ æвæллайгæйæ 
хæрзаудæн кæны, æмæ йæ æз та нырма ныр 
æмбарын райдыдтон, Хуыцауыл æууæндын цы 
егъау, цы диссаджы лæвар у, уыи. 
Дæ ныхас дардæй азæлы мæ хъусты, 
йæ хъарм сæтты зæрдæйы къæйдур кæд,— 
æртæхы мæм рæувад фидиуæг — рухс тын, 
æрхæссы мын дæ курдиат, Сурæт: 
Æууæнд Хуыцауыл, кæ Хуыцауæн табу, 
Хуыцауæн дзур дæ цин æмæ дæ зын. 
Хуыцауы дзырд дæ хъысмæтæн йæ апп у, 
Чырысти та — Сырх Сæн æмæ Кæрдзын. 
48 

Чырысти у æрвон бындур дæ цардæн, 
Уый — царддæттæг — дæумæ дары Йæ къух, 
дæуæн дзæнæты срæвдз кодта хæдзар дæр, 
рæсугьд æй дары де ссыдмæ æдзух. 
Дæлимон дæу дæлджинæгмæ ысхойæд, 
ды ма фæцуд, йе ма басгуых тæппуд,— 
мæ хуры хай, Уæлахиздзау Йесойæн 
ыснывонд кæн дæ цард æмæ дæ уд!.. 
...Сурæт, мæ цæстыл ауайы дæ сурæт, 
дæ мидбылхудт, дæ цæстыты ныхас. 
Хуыцау дæ цурæй мигьы къæм дæр сурæд, 
дæ фынгыл та æрæвæрæд мæ уарзт. 
* * * 
У арв поэзийы хæдзар: 
цæрынц уым Кад æмæ Æхсар, 
Æууæнкад, Ныфс, сæ хистæр Уарзт,— 
нæры сæ гом рудзгуытæй хъазт. 

о 
Æрцыдтæн дæм, мæ сабидуг, æрцыдтæн, 
рæстæджы тар мигь айгæрста хъуыды... 
Дæ цæстыты цæхæр кæны къæрццытæ, 
сæпп-сæпп кæныс дæ уисын бæхыл ды... 
Дæ фæдыл рыг уылæнтæгæнгæ сысты, 
мæ сæнтты нау сыл ленкгæнгæ тæхдзæн, 
дæ кæл-кæлы маякы рухс хæссыс ды, 
мæ сабидуг, мæнæн. 
Цæуын дæ фæдыл, ссыгьтай мæ, 
æртхурон, 
æмæ мæ зæрдæ байдзаг и ныфсæй!... 
Фæлæуу, мæ хур, 
фæкæлдзынæ, 
фæуром!.. 
Куыннæ ыстæй... 
50 

о 
УД 
Уд йæхицæй дæр фæлмæцы, 
суанг йæхицæй дæр тæрсы,— 
куы йæ цæстытыл ныххæцы, 
куы хæлиудзыхæй кæсы. 
Алкæд райдзастæй нæ зары, 
арæх сау туджы мæцы,— 
куы йæхионыл æндзары, 
куы йæхи арты фыцы. 
Удмæ дунейы рыст хъары, 
хъыг йæ къæсæрыл лæууы,— 
уæд кæуынхъæлæсæй зары, 
уæд йæ фырцинæй кæуы. 
Уд йæ царды ныв æлгъиты, 
арæх маст кæны уæгъды,— 
уæд йæ дунейы хæс фиды, 
уæд йæ хæсджынтыл хæты. 
51 

Уд фыд-хъизæмар æвзары, 
уд лæгьз фæндагыл кæлы, 
куы йæхи æмбæхсы тары, 
куы мæйрухсмæ дæр бæллы, 
Фæлæ уд хæрæгау кусы, 
"Цæй, цы-ма кæнон?" — зæгъы,— 
уæд йæ миддунемæ хъусы, 
уæд дзæнгæрджытæй цæгьды. 

о 
ÆНÆНОМ ИНГÆНЫ УÆЛХЬУС 
Дæу чи зоны Хуыцау йеддæмæ, чи?.. 
Дæ обауæй бæозы сыфтæрыл залым 
фæцæйлидзы. Йæ хин цæсты ыстъалы 
цæссыгæфсон ыссыгьд æмæ фæци... 
Йæ сау ми та, æвæццæгæн, нæ бантыст 
^æлимонæн: дæ уд ын нæу уæййаг. 
Иæ быцъынæг тыдта, бецау, хæрзаг, 
фæлæ йæм ды дæ рухс æргом нæ хатыс. 
Дæуæн æрмæст Хуыцаумæ у дæ каст, 
Хуыцауы рухс та узæлы дæ рухсыл. 
Йæ уаз ныхас ныдзæвдзæни дæ хъусыл: 
"Кæндзынæн дæ тæрхоны бон æгас. 
Ныр та уал хуысс дæ рæстæгмæ хæдзары... 
Ныр та уал хъус, бæрз бæлас дын куыд зары, 
ыстæй — дæ сæрмæ — стьальщжын къуырфау..." 
Табу Дæхицæн — Не Скæнæг — Хуыцау! 
53 

о 
БОНИВАЙÆН 
Дзедзырой кæны 
арвы рухсгæнгæ æндары 
Бонвæрнон... 
Ныртæккæ йæ 
зæлдаг ехс-тынæй 
хур 
кæлæнгæнæгау æркъуырдзæн,— 
æмæ уæлдæр дунетæн райдайдзæн сæ 
фын... 
Къæдзилджын стъалытæ, сыгъзæринбарц 
кæсæггау, 
нæ кæндзысты цъыллинджытæ... 
Кæфахсæн бæлæгъау, 
нæ кæндзæн бурдзалыг мæй ленк 
æгæрон арвы малы... 
Мæ сагьæстæ, 
кæфахсджытау, 
сæ хыз нæ аппардзысты мæй-бæлæгъæй 
малмæ, 
цæмæй æрцахсой исты... 
кæнæ ницы... 
54 

Фæлæ 
зæрватыччы цъыбар-цъыбурæн 
хур 
зæрин тынтæй æмдзæгьдгæнгæ ыссæуы... 
КЪОСТАЙЫ ФÆЗМГÆЙÆ 
КУЫВД 
Ныббар мын, Чырысти, мæ зæрдæ 
кæй уыди дæлимоны хай, 
кæй хостон фыдохы къæсæртæ, 
кæй лыгътæн Дæ уындæй тæргай! 
Ды басыгьтай арты мæ сау рын, 
Дæ уæхсчытæм систай мæ хæс... 
Дæ кадæн мæ сахуыр кæ зарын, 
ыскæ мæ Дæ фарнæй æххæст! 

¦0 
САГЪÆС 
Нæ удыл хæцæг — 
Сыгъдæг Чырысти 
Йæ Фыды уæзæг 
ныууагъта, ’рхызти 
Сыгъдæг уæларвæй 
нæ тар дунемæ, 
Йæ Фыды фарн Уый 
æрхаста Йемæ,— 
зæхмæдзыд адæм 
цы нæ уой гоби, 
Хуыцауы кадæй 
куыд нæ уой хъоды, 
Цы здахой се ’ргом, 
сæ цæст уæлæрвтæм, 
цы скæной иу бон 
кæрон сæ сæфтæн. 
Йесо — æназым — 
ныккалдта Йæ туг, 
цæмæй ныууадзæм 
цагъайраджы дуг. 
56 

о 
ДИГОРОН ÆМДЗÆВППÆ 
ПОЭТÆМАДУЙНЕ 
Фæллад бæхау ниймир æй дуйне, 
ниййизгæ йæй мæйи æгьдинцойнæ... 
Æ меднимæр нæтуй кæд нур е. 
Æ ристи æй барæвдауæ, ниццо ’ймæ. 
Нифси хай ин раттæ дæ ирдгæй... 
Æ уодæн кæд сæумон æртæхау дæ... 
Æви кæд 
æндæр дуйне ссирдтай, 
æви кæд 
æндæр арти бахаудтæ... 
57 

о 
ИЛАС ÆРНИГОНИ 
МВДХЪУРДОХÆН 
Æхгæнуй мин мæ хъуртæ æрхун, 
рæхуайуй мин мæ уод æ циргьæй. 
Ниуазуй мин мæ тог, 
мæ зæрдæ мин хуæруй 
и æрхунти æрхун-хъæрццигъа. 
Гæр, æдта, ескæцæй ниви хай 
уорс пъæсту турусайау æрцо. 
Ниммæ уадзæ, фæсмони цæрддзо!.. 
Иристонмæ! Нæхемæ! 
Оххай... 
Лæгæвзарæн дуйней мæ къæсæр 
агоргæ ’ма нæ ергæ иссæй... 
Сау æндаргау тæхуй кумæдæр... 
Кæд уодзæй?.. 
58 

о 
Ниуазтан кæрæдзей уарзт зудæй, 
лæвардтан æй рæдау кæрæдземæн... 
Фалæ бабæй цидæр æрцудæй 
нæ астæу нæ дууемæн... 
Зумæгау æрбадундта сау маст, 
кæд нæ хъурти цæстсуг ци ниббадтæй... 
Зæрбатгутау хонсармæ æваст 
фæттахтæнцæ нæ батæ. 
Кæд уодзæй æ уалдзæг нæ цийнæн,— 
кæд бабæй æртæхдзæнцæ фæстæмæ... 
Кæдмæ бабæй сæмæ кæсдзинан 
нæ дууæ дæр æнгъæлмæ?.. 
59 

о 
АРГЪАУ 
Æй æхсæвæ фур мæйдар,— 
балци ’й мæйæ-дзубулдар. 
Тар нийдайунцæ цъæсгитæ 
нæ тикиси зинг цæститæ, 
Арви стъалу — сæ бауæр, 
сæ медæг фицуй сауæр,— 
фуррæсог æй, сатæг-ехæн, 
ниуазуй йæй цазæ мегьæ. 
Цæй, æз дæр си ниуазон,— 
мæ туппуртæ исуадзон. 
Мæ губун си фæрресдзæнæй, 
десæ аргъау æмбесдзæнæй... 
60 

о 
ДÆЦÆСТИТИГЪАР 
Дæ цæститæн ку ссодзуй сæ гьар,— 
хори тумбул тайуй ехи къæрттау, 
сæнт сау мегъи æмбохгæ æргъау 
уорс цæгатмæ ледзуй къуæрдтæ- 
къуæрдтæй. 
Цъæх кæрдæг ислæборуй зæнхæй, 
ивазуй дæ идзулдмæ æ цæнгтæ. 
Æд едæгтæ, цума, истæхдзæй, 
æд æцæгтæ. 
Борæмæлгъау дедентæ æваст 
минмурон цъæхснаг зар исесунцæ, 
дæ идзулди дуйнемæ сæ уарзт 
сæ тæнбазур къохтæй æрветунцæ. 
Æздухсуй дæ дзиккой арф кæлæн, 
фæндурау мин ме ’рхунтæ райхалуй, 
дæ идзулди бæрзонди мæнæн 
кæд ме ’цæг исаргъау уй... 
Дæ цæститæн ку ссодзуй сæ гъар,— 
ехи къæрттау тайуй мæ хъурдохæн. 
Дæ цæхæрæн исун æ цагъар, 
мæхе имæ нинтъохун... 
61 

о 
МЕ ТХУНТИ БÆЛАСÆ 
Æй ме ’мдзæвгæ мæнæн дзæгъæл куй, 
æ ниммæлун хуæздæр; 
кæд ме ’рхунти бæласæн кæлуй 
æ зæрийнæ сифтæр. 
Æй мæ хай хъурмæ зари амонд, 
тухорæд цæстисуг, 
кæдмæ ма’й, кæдмæ ма’й уорамон, 
æнæбари ’й финсун. 
Æнæфинст финсуйнæгти æргъом 
æвдирздзæнæй мæ уод, 
мæ геунбæл кæндзæй æнагъом 
соцъа уадæ æскъот. 
’Ма финсдзæн... зæрди форди уолæн 
уорамун нæ зонгæй... 
Кæрæдзей æстæфун нæ зонæн, 
æстæфунгъон уогæй... 
62 

о 
* * * 
Æртивæрæй федунмæ дæ зинтæ, 
Рæсугъд цардмæ дæуæн — бæлдзæнæн; 
Тæмæнкалгæ дуйнейæй лæфинттæ 
Æз де ’рвон къабайæн кæрддзæнæн. 
Агордзæнæн дæуæн уоди ’нцойнæ, 
Нæ ергæй, Хуцаумæ дæр ковдзæн; 
Зумæгон сау бурдæнти уесойнæй 
Иронхуатмæ де ’рхунтæ сордзæн... 
Цард цæуй æнæрлæугæ зелдохи, 
Лæмæгь уодтæй изолти хæтуй, 
Гурумухъ тухи нихмæ карз тонхи 
Гæрзефтонгæй абони истуй... 
Кæд æз дæр еци тонхи дæуæн 
Мæ цирен уод нивонд кæндзæнæн. 
63 

о 
ÆРХУН 
Æнæ дæу хори рохс цæсти синдзæ’й, 
æнæ дæу нæ ерун мæхе дæр. 
Сау æрхун æ оæхбæл ку фæззиндзæй, 
æхсиндзæй мин мæ уод, мæ игæр. 
Иваздзæй мин мæ зæрди едæгтæ, 
æхецæн си астъонæ кæндзæй, 
ма мæ хъури баддзæй, æхе цæгьдгæ, 
дæ фæззиндмæ æнгьæлмæ кæсгæй. 
64 

о 
СУРХ-ДИГОРИ 
Циййес, ка ’й зонуй, царди уордæг? 
Кæд æндæр нивæ, æндæр цард... 
Лæууй туппурбæл Сурх-Дигорæ, 
æй ирд — æхсæвæ, æз — æнкъард. 
Уæларви стъалутæн сæ тунтæ 
мæн рæхуайунцæ ухститау, 
ме ’нгæрон фунтæ нæ цæунцæ, 
ледзунцæ догъи, тарст куйтау. 
Къех мæйæ арвбæл, масти ’рфугау, 
мæ маст, мæ незтæй æстъæлфуй, 
ме схъæтæг гъудитæн сæ ругæ 
рæудунги уесойнæй сæрфуй. 
Лæуун риндзæбæл нифс агорæг, 
уодбæл мин фарсти æздухсуй... 
Хуссуй мæ бæлдæ — Сурх-Дигорæ, 
æ гъар тохонатæй лæсуй... 
3 Æрвон рухс 
65 

о 
* * * 
Тар æхсæвæ... Мæ зæрди едæгтæ 
куйти рæйдæн иссæнцæ æмбал, 
куйти хузæн æз дæр иселлæг дæн,— 
ма нæбал дæн мæ кеми, нæбал. 
Ристи синдзæ цæвуй æнæнгьæлти 
уоди фæрстæ йе схуайгæ циргьæй, 
мæ идзулд фæллигъдæй сау хъæббæлти — 
раст, цума, нæуæг киндзæ синхæй. 
Рацох æй хори рохс мæ цæститæй, 
кæмидæр и фæсхуæнхтæ цæруй, 
мæ цæф уоди кæрдзин æрсæститæ ’й, 
ма ’й ме ’рхун дзебæлгæнгæ хуæруй... 
Æрцæуй сабургай сæуми цъæх дæр, 
нæ рацох дæн уæддæр мæ ристæй... 
Хуцауæй мин кæд йе догъон бæхбæл 
ниви хаййæн æрвтæй æрвист æй... 
66 

о 
•. .Æмæ æихъæлмæ кæсынæй уæлдай 
Ницыуал баззаддæуæн. 
Малиты Васо 
Нæ ауæрдуй рæстæги куройнæ: 
æ сифтæр æрæзгъалдта фæззæг; 
кедæр уод кæд авгау ниббуройнæй, 
кедæр арт кæд иссæй бор фаездæг. 
Басастæй æрдæгбæл кедæр гъуди, 
исæцæг æй кедæр лæгъуз фун... 
Кедæр цийнæ байзадæй евгъуди, 
кедæр цард æй æрмæст имисун. 
67 

о 
ФÆСТАГÆМДЗÆВГИТÆ 
Колити Вталиæн 
Дзилли фарни рæстбарæ тæразæн 
æ гупп-арти нихсист дæ, поэт. 
Цъилингай рохс кæлуй дæ къæразæй — 
рохс æмдзæвги егаугæ ниннет. 
Æрвгæрони стъæлфуй мæйæ-байраг 
дæ цъæхснаг рæнгьи æхси къæрццæй, 
Æрфæни фæдбæл ин — берæ хуайраг, 
дæ рохс зартæн се ’рхъестæ хуæрдзæй. 
Æстъалуй нæмугау ин нигъзали 
дæ рæстзæрдæ бæлдитæн сæ уод,— 
Сæхолау уæд де ’мдзæвгæ, Витали, 
фæлдесонди бæрзонддæр исконд! 
Кæд фæндур нæ цæгъдуй фæрсæрхъезæй, 
нæ кæнуй саст куройнæ инсгæ,— 
сæдæ анзи уæддæр æнæнезæй 
дæ фæстаг æмдзæвгитæ финсæ! 
68 

о 
ЗÆРОВДКУЙ 
Мегъи пъæстуæй хор æууæрдуй 
æ зинг цæстæ ардигæй изæрмæ,— 
цъæх зæлдæбæл рæхцуй хъæрæу куй, 
сау халæнттæ зелунцæ æ сæрмæ... 
Æ дзæмбу си сау нез ниссагъта... 
Æхсинуй ин æ уод ристи кæлмæ... 
Æ хецау æй ами ниууагъта, 
’ма кæсунцæ халæнттæ æнгъæлмæ,— 
а хецауи идзулгæ сорæт 
фæстаг хатт кæд имисдзæй æ фуни,—¦ 
кæд искæндзæй фæстаг исолæфт; 
фæстаг ниуд кæд никкæндзæй йе ’рхуни... 
Цъæх зæлдæбæл мæлуй хъæрæу куй, 
æркæлуй сау халæнттæн сæ сæтæ... 
Хор ба мегъæй æ цæстæ сæрфуй,— 
исунгæг уй, ка ’й зонуй, æ зæрдæ... 
69 

о 
ЗУМÆГ 
Ци соцъа дæ, зумæг, ци соцъа, 
ци тьæпæн æй, мæ бон, дæ гоцца; 
сихирна фестадæй дæ къæред дæр, 
фудевгед — дæ мæйтæ, дæ къуæретæ. 
Ниййидаис дуйнебæл æскъот, 
синдзæ къохтæй ласис лæги уод. 
Ервæзæн не суодзæй дæ сау гъизтæй,— 
æнæбун гъæронти ку ниххизтæй... 
Ци мæгур дæ, зумæг, ци мæгур, 
ци уæлбун æй, мæ бон, дæ дзабур. 
Дæ сау æвгæлæнтæн ду ци гæс дæ, 
дæхуæдæг сæ хурфи ку ниргъæвст дæ?! 
70 

о 
НÆДÆНПОЭТ! 
Нæ дæн поэт! 
Мæ зæрдæ ку нæ фада 
дзурди хъæма, 
нæ дæн поэт уалæнгæ. 
Нæ дæн поэт, 
мæ хъури ку нæ бада 
дзилли зинбæл, 
дзилли зйанбæл — 
гьарæнгæ. 
71 

о 
ГОБЕГИ ЦÆРАЙЙÆН 
Царди нивæн кусти дустæ тулдæй 
цæрæнбонти уæхери кодтай... 
Нур абони дæ тургьи райвулдæй 
цæстисуги къанæуттæ, Цæрай... 
Æрцудæнцæ хеонтæ, æрдхуæрдтæ, 
берæ дзиллæ ниггидæр инис,— 
дæ къохтау ниййитигътай дæ дуæрттæ,- 
кезугай син хъуритæ кæнис. 
Дæ ездон, дæ фæлмæн зæрди уагæ 
æдзæстхезæй алкæд лæвардтай 
æнккæтемæн. Абони дæ равгæ 
æрдо-хедау фескъудæй, Цæрай... 
Фалæ кæд æртæсис а дуйнейæй,— 
нæ рацох æй дæ фарнæ, де ’гъдау. 
Дæ уодæн æ бæркад берæ ке йæй, 
уой æвдесæн а дзиллæ, Хуцау. 
Исафæд дин дæ рист, дæ ниннеттæ, 
рохс фæндаг нæ цæстисуг фæууæд. 
Хуцауæн æ рохскалгæ дзенетмæ 
ка бацудæй, уой нивæ дин уæд. 
72 

о 
РÆСТÆГÆМАДУЙНЕ 
Гæлдзуй кадæр фæснадмæ æ бæлдитæ, 
оххай, кæндзæй тадхуалитæ е ’сон. 
Бурдæн — тумугъти цæдесон — 
хездзæй уой сæрбæл уорс уæлитæ. 
Арфæй — рæстæги сувæллон — 
цъирдзæй уой тухæ мади ’хсирау, 
неугæ тæхдзæй æ сæрти æстонг сирдау 
рæстæг-халон... 
Æрмæст дуйне æ не ’рлæугæ зелдохи 
калдзæй тæмæнтæ æнæсцохæй. 
73 

о 
Нæ фæлледзуй хор фæстæмæ фæд-фæде,— 
кæд æ уоди æнæкеугæ изæд е. 
Нæ разелуй æ игурæнмæ къанау, 
хе низдохуй и денгизбæл архъанау. 
Нæ раздæхуй æ зæгьæгмæ зæгьæндор, 
арви арфи ’й ниццæйсодзуй тæмæн хор. 
Æ сонтадæ нæбал æстæфдзæй зæронд.— 
Æмбæлдзæй рæхги Хуцаубæл æ тæнод. 
Фал мæ уоди иссæйфелауй æрхун,— 
дæ идзулдмæ изолæй дæр æздæхун... 
74 

о 
Л-æн 
Ходæзмолæ уæд дæ цæсти, 
исесæд дæ рист æ сау, 
маст евгъуйæд дæ еувæрсти, 
фæццæйледзæд тæрхъосау. 
Цифуддæр фунтау, тæходуй, 
ци ратайа дæ катай. 
Дæ еугур зинтæ — мæ уоди, 
мæ еугур цийнæ — дæ хай. 
Ниви хор кæсæд де ’нгасæй, 
дæ нифсæн ма уæд сæттæн,— 
дæ дзиккобæл рацæйгъазæд 
хори тунти сæрбæттæн. 
75 

о 
*** 
Уардта, уардта къибилатæй, 
иссайтан æй тæдзунæг, 
синхæй-синхмæ фæццæйуадæй 
аууон агор, мæгурæг. 
Уадæй, уадæй бæгъæмбадæй, 
æ пурф калгæ, хъумтæбæл, 
æрæгйау ба æрæнцадæй 
кедæр дуæртти бунтæбæл. 
76 

о 
* * * 
Зæрди нези едæгти инсойнæ, 
дæ хъæбæрбæл мæ уод æздухсуй. 
Кæд еске æнигъал æй дæу коймæ,— 
мæнæн ба мæ игъал нæ хуссуй. 
Уоди дуйней цъæх арт хецмæрезæй 
æхе медæг нийдайуй гур-гур. 
Кæмæндæр е æрмæст цæсти нез æй, 
мæнæн ба еугур незти будур. 
Æскъæфуй мæ цийнитæ, ниннеттæ, 
ивазуй мин ме ’нгас рагацау... 
Мæ фалдзос сах лæуунцæ дуйнетæ,— 
сæ уæлгъос — æнæлæдæрд Хуцау. 
77 

о 
поэтимонолог 
Кæми ’й райдайæнти райдайæн? 
Ци æй кæрæнттæн сæ кæрон? 
Кæнæн не ’нкъардæн къæбæр-сайæн, 
фал е ку фестуй æвдодон. 
Е æрбансуфуй æнæнгъæлти, 
райгæрдуй зæрдæ циргъ синдзау, 
райсун мæ къохмæ уæд гæгъæди, 
исуй мæ гъуди мæ Хуцау. 
Æма тæхунцæ сау рæнгъитæ, 
æрхун кæнуй си мединæргът; 
истуй сæ сæргъи къумæлхийтæй 
мæ фестæг гъудити рæдзæгъд. 
Фал сæ райхалун ци пайда йæй? — 
Æнцæ гъудитæ нæрæмон... 
Нæййес райдайæнтæн райдайæн, 
кæрон не ссердзæй æ кæрон... 
78 

о 
МÆ СОНТАДÆ 
Изæддон арв кæнуй æрмидолтæ 
кæлæн арти хъуæци дирзæг армæй... 
Мæ сонтадæ адтæй фури гъолау,— 
нур рæхцуй пурх къела мæ колдуармæ. 
Кедæр уесойнæбæл курмæ бастæй 
мæ уесин бæх кæуй... æ хецау дæр... 
Æмæрхун кæндзинан нæ фуруарзтæй,— 
ци ма уа гъе уомæй æверхъаудæр. 
Цæй æрцо-ма еу хатт, мæ сонтадæ, 
зелгæдунгау мæ рæзти ракафæ, 
дæ фæлмæн къохти урзæй, мæ радæ, 
мæ сæрæй æвзест гъунтæ радавæ. 
Цæй, æрцо-ма еу хатт æнæнгъæлти 
хъоппæгцæстæй æма бæгъæмбадæй... 
Изæддон арв ниццæй æрмидолтæ 
кæлæн арти хъуæци дирзæгадæй... 
79 

о 
*** 
Еибизти Оскарæн 
Итигьдадтæйалкæд 
дæ зæрдæн æ рохс дуар,— 
ниууагьтай ду арф фæд 
нæ йарф зæрди, Оскар... 
Нивæгонд дин — æрдзæй 
æмдзæвгити рохс къуар... 
Царди уордæг фæцæй 
нур де згули, Оскар. 
Царди уордæг цæрис,— 
лæдæрæн дæ рохс гьар: 
исафис нæ сæррист, 
нæ зæрдинез, Оскар. 
Бахуастай мæрдти дуар — 
æнæбари уосгор,— 
фал кæнис цæрдти зар 
цæрдти хæццæ, Оскар. 
80 

Дæ сонтæн — æ къæрцгьос, 
дæ бæхæн — æ хуар-хуар, 
дæ уодæн — æ кæдзос, 
дæ зæрдæн — æ хæлар — 
Ауоддзæнцæ махбæл, 
æрхæсгæй дæ уорс зар,— 
зардзинан æй мах дæр, 
нæ хуарз лимæн, Оскар!.. 

о 
УАЛДЗÆГ 
Уалдзæг æ цъæх цæстæ 
хорау никъолуй: 
хорæй æ къæртрæзтæн 
лæфинттæ коруй. 
Нискъудтæ ’нцæ мегътæ 
хорæн æ гьарæй,— 
цъæх арв и уæлтегътæ 
кæсуй дзæгьарæй. 
Æнайта-æнойти 
байдзулдæй мæ гъæу; 
лæдзæги æнцойти 
растадæй хъæрæу. 
Тикис и уæлтъæрæ 
æ ком ивазуй, 
æхе томаргæнгæ 
æндæмæ ласуй. 
82 

"Гъæйтт-мардзæ!" — фегьустæй, 
арви дуар — игон, 
гъæдæ мегъи дусæй 
сæрфуй æ цæсгон. 
Фезмалдæй гьæунгæ, 
фицуй бабæй цард. 
Æрцо, зелгæдунгæ, 
фесæфæ, æнкъард! 

о 
*** 
Цал надей фæсте цæуис 
дæхе йадоæл? — 
Дæ хулуй согтæ гæлдзис 
кедæрартбæл... 
Кедæр сор-серæ хуæрис 
æнæдзоргæй, — 
урзацауæй фæллæсис, 
цъифи золкъæй... 
Нæ фæсмæрис дæхе дæр 
нури уæнгæ, — 
дæ номæй хонис кедæр, 
сомигæнгæ. 
О, бецау, нур дин дæ цард 
ка ци схона? — 
Некæд гур-гур кæндзæй арт 
æлгьист къонай... 
84 

о 
* # * 
Цъæх ма йæй мæ исони сау зин, 
æ цъæхснаг ниййарауй мæ гъости, 
æууелун мæ хæрнæгъи кæрдзин, 
мæ цæстсуг ниммарун цæсти хъозги... 
Æз серабæл лæуун бæгъæнбад, 
нæма фæдтæн нур ма мæ нез уордæг, 
хор арвбæл ниййигъæнста æ йарт, 
кæд фицуй мæ зæрдæй бор фезонæг... 
Æз лæуун, æрзилдæй мæбæл арв, 
арви ’ндурæ бæдтуй мæ уæргутæ,— 
нимæхсун мæ рист уоди дæларм 
сау катаййи инод дзæнгæргутæ... 
85 

о 
ФУНИВАЙÆН 
Фунивайæн кæнуй хонхи тегьæ, 
æ тæппæзтæ талингæ телуй. 
Фæлорс мæйæ кæсуй уотæ къехæй, 
цума ’й маст фудфунау æууелуй. 
Æ зæрддаги кæд е нæ еруй, 
’ма кæнуй хъурмæ зар-уодагайæн. 
Æ тæппæзтæ талингæ телуй, 
хонхи тегьæ кæнуй фунивайæн. 
86 

о 
АВТОБУСИ ЦÆУГÆЙ 
Ристи къубæрттæ — сау халæнттæ — 
скодтонцæ уоди сæ бадæн, 
авгæй кæсунцæ нæ аууæнттæ, 
цума иннæ дуйней адæн. 
Рохснæг аууæнттæн сæ тæн-бауæр 
сатæг бæлæстæбæл кæлуй, 
’ссирдта æ буни кедæр кауæн 
йе ’цæг дуйней хай хуæдмæл куй. 
Æхе нилхъивта гьуна зæгæл 
нади фæлмæнмæ, мæгурæг, 
тæккæ цъифдзасти æ фазæбæл 
буруй сгарæгау расуг лæг. 
Мæ рист мæ уоди нинниуæрдун, 
кæсун иннердæмæ мæтъæл, 
ласуй цъæх хуасæ хæрæгуæрдун, 
рæхцуй зæронд лæг æ сæрбæл. 
Инуй æ фуни кæд хъал сæнттæ,— 
кæнуй еу усмæ асадæн,— 
йе ристи къубæрттæ — халæнттæн — 
уой фунтæ ссæнцæ сæ бадæн... 
87 

о 
Ниццæйсугъдæй мæ гьудий арт, 
фæттахтæй æ уод хъуæцау,— 
кумæ тæхдзæй уотæ идард, 
кæми цæруй æ Хуцау?.. 
Ниххæлеу уодзæй цъæх арви, 
нæбал уодзæй æ фæд дæр... 
Кæдимайди цъеути зари 
стæн фегъуса æ пæр-пæр. 
86 

о 
УАРЗТИ ЦАДÆ 
Уарзти дуар нæ фæтк уй æхгæнун, 
уарзти дуарбæл къума нæ федауй,— 
æстъалуйау уой цади хаун, 
æрæхснуй мин мæ ругæ фелауæн. 
Æрвон уомæл мæнбæл нæ уæзуй, 
хори тунау — рæуæг, æнæтхалгæ *й,— 
мæ уод мин æ гьæбеси уозуй, 
цума дæн сугъзæрийнæ кæсалгæ. 
Цади арв æй сабур, æнæстуф, 
æй кæдзос æ бундори уалæнгæ,— 
макæд си уæд сау мегъи пъæсту, 
уорс уолæнтæй ма ’йгъусæд гъарæнгæ. 
Къæртт кæнæнтæ зæрийнæ фæндаг 
хори тунти æрцийтæ-фазæнттæ,— 
ка фецауа, уой над уæд зæлдаг, 
ка ледза — уой æрцийтæ хуайæнтæ. 
Æстъалуйау цадæмæ тæхун, 
кæсалгау æ уолæнти фецаугæ,— 
уарзти дуар нæ фæтк уй æхгæнун, 
йе кæнуй итигъд уогæй федаугæ. 
89 

о 
* * * 
Хулуй сог нæ цæфсдзæй æхе барæй, 
ку цæфса, уæд калдзæй цæстисуг,— 
æ ’йартæй ци аварæ не сгъар уа, 
йе кæндзæй æ уомæлæй расуг. 
Фæлдемæнау кæндзæй тасæ-уасæ, 
козбау цийнæй кедæр хинцдзæнæй, 
кедæр гъар ба уомæн уоди хуасæ ’й, 
кедæр уод ба уомæн хæрсæн æй. 
СОСЛАНИÆНДУРÆ 
КъибиртнАмурхани фæизгæй 
Арв адтæй мегъти цори игон, 
æхснадта сæ уомæлæй æ гурæ, 
хормæ нур ниййивазта æ ком, 
цæхæр калгæ, Сослани æндурæ. 
90 

о 
Æртудта мæ гъудий къубулойнæ,— 
цæмæ зелуй, цæмæ, кумæдæр?.. 
Æртæхдзаст зæнхæбæл нибоуройнæ, 
ницъцъумур уодзæнæй æ бауæр. 
’Ма байзайдзæй, мæгур, æвæсмардæй, 
кадæр ибæл хæтдзæй æ къахæй, 
æргæвддзæй æй кадæр æнæ кардæй, 
зелдзæй ибæл Балсæги цалхæй. 
Фал ку сеса денгиз æ фелауæн, 
уæд фентъохдзæй уой цъопмæ æхе, 
*ма ибæл хори тунæ еу рауæн 
сурх тæмæн искалдзæй уой фæсте. 
91 

о 
СОНЕТ МÆГУРГОРБÆЛ 
Кæсуй еу лæг къахнадмæ æнидзулд, 
даетгæй æ уод алкæмæн, æ лигъз дзурд. 
Йе ’рфгути æринцадæй кирси уæзæ,— 
тæходуйтæ, уой зæрдæмæ никкæсæ! 
Лæууй, фал ибæл дзиллæ евгъуйунцæ.. 
Майдантæ реугудурбæл нæ цæунцæ,— 
æ ходæ дæр къæхти бун нæй афтед — 
тæдзуй имæ цæсгоми ’нхъирттæй хед... 
Æ доги нæ басастæй тугъдæн дæр,— 
æ зæрдæ нур нийдайуй нидæн гъæр, 
фурристæй æ уæргутæ фæттасунцæ — 
тугъдон цæфтæ ’й асæги æлвасунцæ... 
Уæддæр кæнуй æфсæрми, нæ бадуй,— 
æ хъаурæ кæд майдантæй æфсадуй. 
92 

о 
РИСТИНИВÆ 
Ци ’вгæрдуй зæрдæ кедæр карз дзурд, 
тæдзуй урзи циргъæй ке суг? 
Ка ’йвæруй нивтæ æ дæлбазур,— 
цæстгин цæргæс, йе хъæрæу уг? 
Зйанбæл ресунцæ ке хеонтæ? 
Сæ суг рандæ уй — æниздæхт. 
Фæззæги ма тæдзуй гъе уотæ 
сифтæрæн арвмæ æ рист цъæх... 
93 ’ 

о 
ЕУÆМБЕСÆГÆН 
Ци ’й æ гьуди дæу æмбестæн, 
идæрдти си ку ледзун,— 
уой н’ аргьаугæй æнæнез дæн, 
уой аргъаугæй дæн незгун. 
*** 
Нæ цæуис мæ зæрдæмæ, рæстæг,— 
дæ незæй дæ тъифсун фулдæр æй. 
Цæмæн кæнис æдзох сæлфунæг, 
æви стухсттæ хъурройти гъæрæй?.. 
Ду калис æнæвгьауæй дæ суг, 
цума ’й мах цæрæнбонти хизтан... 
Рæдуис! Хори тунтæй расуг 
мах де ’рцудмæ адтан. 
94 

о 
НАРТИ КАДÆНГИТÆ КÆСГÆЙ 
Ниххæлеу æй дуйнебæл зумæг, 
нæбал ин ес, нæбал, бакæнæнтæ, 
Нарти фонс фæттæруй Урузмæг 
кедæр хезнитæмæ барæвæндæй. 
Ци син кæна мадта, ци мадзал? 
Исæфдзæй Нарти фонс æвæгæсæй. 
Цъæстæгæнгæ хæтуй сахуазал, 
ивад мæйæ геуй гьизтæлвæстæй. 
Лæгæрдуй мети арфи Æрфæн, 
æ комитæфæй мет ниррæхуайуй, 
нæ бæлсуй æ хецауи цæфæн,— 
тарст тæрхъосау хæрдмæ фæццæйхауй. 
Сæ фæсте бериндзуй сау фæндаг, 
фонс цæуй, æхсинуй бор фæсалæ. 
Æрвгæрæнтти истуй арти ’взаг, 
арви пеци рæхцуй мæнгæ стъалу... 
Фæццæуй, фæттузмуй Урузмæг, 
æ фæсте — Нарти дзогтæ, æргъаутæ. 
Цъæстæгæнгæ хæтуй фуд-зумæг, 
мæ аргъау дæр... 
95 

о 
ДИГОРГОМИ 
Рагæпп кæнуй догъи мегъæ, 
хæрхæмбæлæ ’йбæл кæндзæн. 
Ахæй кæуй хонхи тегъæ — 
мæ рæусæнтти æхсæрдзæн. 
Æвдеуау тундзуй æрвгоммæ 
цæргæсау сау маргь цидæр, 
нæ фиййау хуссуй уæсгоммæ, 
æ фонсау, цæгъдуй синæр. 
Исхуæцунцæ уорс цъететæ 
хори реубæл гъæбесæй,— 
хор æ тунтæ æ цетентæй 
дун-дуйнебæл æлвесдзæй. 
Нидæн зари ирд æздæхтæ 
Ирæфи дон рæдзæхсуй, 
æ билгоммæ æрæздахтæн, 
æ цæстсугæй мæ æхснуй. 
Ирæфи суг — уоди хуасæ, 
мæ цæстисугæй — цæхгун. 
Мæ цæфтæ мин банихасæ 
нæ дууей уоди æрхун!.. 
96 

о 
СКЪÆВДИЗАР 
Хонхи нарæг гъæбеси 
тæхуй кадæр фæдеси 
кизгæскъæвди фæдбæл 
бæхбæл... 
Зондзинайтæй ’й уæхуæдтæ — 
цæхæрведуд цæфхæдтæ 
æрцъингдорбæл — цъæхахст 
тухаст... 
Ниффæнзунцæ къæдзæхтæ 
кедæр зари æздæхтæ, 
æхсæрдзæни æрттивд — 
фæливд... 
Æскъæвд кизги сæ цæстæ 
ниссагътонцæ цæргæстæ, 
ниййивазта æ ком 
æрвгон... 
4 Æрпон рухс 
97 

о 
ÆГЬУССÆГ 
Æгъуссæг æрбагьузтæй мæ дуармæ, 
æнæхуайгæй къæсæрбæл хезуй... 
Мæ уæлгьос сойдзирагьау хебари 
æ кæддæри аргъау имисуй. 
Æз ’дзинæг игъосун фæрсæнцойнæй, 
æ рæусæнттæн исдæн цагъайраг. 
Æгъуссæг — мæ хъурдохи куройнæ, 
мæ хъурдох ба уомæн — æ хуайраг. 
Кæд фæууодзæй, цума, кæд æрхусдзæй, 
кæд батондзæй уой тонх изæрдар... 
Кæд, миййаг, хори арци рæхустæй 
æрцæудзæй сæувæндæгтæбæл тард... 
98 

о 
ЗÆРОНД ЛÆГИ САГЬÆСЕÆ 
Нирризтæй мæ уод, фæрсуй мæ: 
цæбæл æй, цума, дæ тæх? — 
Ку нæбал тасуй дæ суйиæ, 
ку нæбал кафуй дæ бæх. 
Ку нæбал ес арт де скъуæлхти, 
дæ йацъагьуæ — базурсаст, 
ку ниууæгæ йæй дæ къæхти 
ругæ нæдти сосæг уарзт. 
Кæддæр дæбæл уозæлидæ 
мади хузæн хори рохс,— 
нур иссæнцæ уорс уæлитæн 
сæ будур дæ сæр, дæ рос. 
Дæ фатæхст адтæй фур дæсни, 
нæ евгъауидæ мулдзуг — 
æрæллау æй нур дæ цæсти 
хæрæмегън уомæл суг. 
99 

Дæ фатдони мисайнагæн 
еунæг фат дæр нæбал ес, 
ниххиттæй ди, æфсæйнагау, 
еунæг лимæн-æмбал — нез. 
Уæд ци ма ’нцæ дæ тæлæнтæ, 
цæбæл ма ’й дæуæн дæ тох? — 
Кæд кæлуй ма, рохс алантау, 
дæ дадзинти фицгæ тог. 
Айдагъ тогæн ести ’нгъæл дæ 
арвæй сау зæнхи æхсæн! — 
Æй, ка ’й зонуй, еци бæлдæ 
дæ фæстагдæр фæххуæцæн... 
Нирресуй мæ уод, фæрсуй мæ: 
цæй, ци ма ’й нур ма дæ тæх? — 
Ку ниххæрнæгь æй дæ суйнæ, 
ку никъкъулух æй дæ бæх. 

о 
ФÆЗЗÆГ 
Нæбал буруй калмау хуæргæнасæ, 
æ бор деден кæлуй пакъуйау, 
ниссугьдæй æ цъæх сифтæр бæласæн, 
*ма рæхцуй цъундæцæстæ куййау. 
Æстъалутау кæлунцæ сифтæртæ 
фæстаг "ба" ракæнунмæ зæнхæн, 
нидæн инæфт кæнуй зæнхи зæрдæ 
арвидзаг арви ’ндури дæргъæн. 
Къупп кæнунцæ зæнхæбæл æнгозтæ, 
æргæлдзуй сæ æрвтæй ке базур? 
Саст хъæдори мехбæл — цæбæл бостæ ’й? — 
æ тунæбæл ауигъд — хæлаур. 
Гъар уадусмæ истуй уод уозæгау, 
арви цъæх — хори тунтæй æхснад. 
Мегъи пъæсту арвбæл, æмпъозæнау, 
æхгæнуй сау бурдæнтæн сæ над. 
101 

о 
ЕУПОЭТÆН 
Æй де ’мдзæвги бун рæсог — 
уазал пеци хулуй сог, 
цæхæр ибæл исхуæстæй,— 
ниммæлдзæй лæг æ хъуæцæй. 
МÆЙÆН 
Æстæг æнгъæл дæмæ æстонг куйтæ 
фæррæйдтæнцæ, сæумæмæ нийвад дæ, 
дæу хуæруй сæ тæрегьæд, хуæруй дæ, 
’ма арвбæл катайгæнгæ байзадтæ. 
102 

о 
ДУУÆАРТИ 
Сæрдæй бабæй фæдтæн æнæ хай... 
нæбал еруй мæ уод фагæ дзурдтæ... 
О фæззæг, ци мин кæнис, зæгьай? — 
Сифтæртау ми кæлуй цæстисугтæ... 
Хори тунтæй æнцæ цæттæ ’ндзарст, 
уæддæр ма сæбæл зинг æфтаунцæ,— 
бор сифтæртæй тæхуй сор цъæхахст, 
дууæ арти сæ уодтæ хаунцæ... 
Цъæх æрвгон, сах кæсгæй, нигъгъос уй, 
кæд æ рохс сæ артбæл æрфестæг уй, 
гъар уадусмæ сæ хъуæцæ уозуй, 
форди уолæнти хъуæцæ смедæг уй... 
Гъе уой хузæн, ка ’рцæуй тугъдæй, 
уобæл ма къæл-къæлæй фæхходунцæ, 
тугьдон зингити кæд ниссугъдæй, 
уæддæр ма ’й кедæр цъухтæ содзунцæ... 
103 

о 
ФУН 
Десæ-месæ уæд сор-серæ... 
МалитиГ. 
Тумбул мæйæ — арви зæрдæ, 
гьар уадусмау - дæ лигьз дзурд, 
æстьалугин гъар изæртæ 
ниуазтонцæ нæ идзулд... 
Бадун бабæй гъар авари, 
ду мæ сæнтти æртæхис. 
Мæ рахес гъоси ци зари, 
мæ галеуи ци зæгьис?.. 
Тæходуй, дæу-ма иссерæ, 
низзаринæ зæрдидзаг, 
фæхходинæ уотæ берæ, 
’ма фæууинæ кæуйнаг... 
104 

о 
САХУАРУНИ РАЗМÆ 
Арв нихгæд æй мегътæй, исхъæрттæй 
зæнхи уомæл æ хъурмæ æвæдзи, 
’ма нуртæкки кæлдзæй цæхæртæй, 
гур-гургæнгæ телдзæй хъæрæу æрдзи. 
Кæрæдзебæл къуæрдзæнцæ сæхе 
æрвæрттивди тæссæй тар аууæнттæ, 
мегьи уоди ци стонг сæх-сæх е, 
кæндзæнæй сæбæл е фелауæнтæ. 
Фал фецауæг дардзæй æ фæндаг. 
Æнæкеугæ æма æнæздæхгæ 
рохс исонмæ тундздзæй зæрдидзаг! 
Дун-дуйне ба цæгъдæд æ гæйдзæхтæ. 
105 

о 
МÆ БÆДДИТИ КУРОЙНÆ 
Нæ фæдтæн мæ дзубандитæ конд, 
мæ зартæн сæ уæрдун нæ рахъан æй, 
мæ фунтæн сæ исон æригьал æй 
тар æхсæви, цума, сæумигон. 
Мæ бæлдити куройнæн æ пернæ 
æнæсцохæй зелуй кумæдæр, 
иæ ин ес æрæллау æппундæр, 
фал ин ес зæрди нез æгæр берæ. 
Æй уомæн æнæкæрон æ уарзт, 
уоди арви зелунцæ цæргæстæ, 
хор цæуй сæ зелдохи æнвæрстæ,— 
куд неке си фæууа базурсаст. 
Фал хезуй мæ сæрбæл уорс уæлитæ,— 
уоди будур иссæй син унгæг. 
Ампъезгай æрцæуй сæ зумæг 
мæ дзубанди, мæ зар, мæ бæлдитæн... 
106 

о 
МÆРÆУФУНТÆ 
Æрдо хедбæл цудтæи мæ рæуæги, 
арт сугъдæй гур-гурæй мæ фæсте, 
æригъал æй мæ фун мæйнæуæги,— 
ниви арвбæл, цума, ци финст е?.. 
Ци рахастон фунтæй мæ асæгмæ? — 
Зуст ампъезтæн, миййаг, сæ тæссонд... 
Ци *й мæ хицæ мæсгути дасæгмæ, 
кæд мæсгутæ æнцæ метæй конд? 
Ци ниууагътон уæдта мæ рæубæнтти — 
къæл-къæл ходун æви сор цъæхахст? 
Цæмæй ма ’й базонон, ци рæууæнтти, 
мæ бæласæ ку ’рцæй æрдæгсаст... 
Мæ фæззæги уæргутæ зæгъдзæнцæ, 
ци адтæй мæ уалдзæгæн æ догъ,— 
мæ фунтæ мæмæ уæд æздæхдзæнцæ, 
’ма калдзæй мæ бæласæ къомбох... 
107 

о 
этюд 
Хори пецбæл сæумæраги 
мегьи пъæсту — тухгин сау — 
æрбадтæй хебæраги 
цъундæцæстæ тикисау. 
Арæхсуй синхи бадти Сирдон: 
"Арв хæссуй сихирнати æ дон". 
108 

о 
БАСИЛТИЗАР 
(Адæмон зармæ гæсгæ) 
Уæ, Басилтæ, хуарз Басилтæ, 
уæ гудун пецæй ма ратолæд, 
уæ губун десæй ма ратонæд! 
Уæ, Басилтæ, хуарз Басилтæ, 
нæ цийнæбæл нин баходетæ, 
уæ фингæмæ нæ бахонетæ! 
Уæ, Басилтæ, хуарз Басилтæ, 
уæ гудур дуарæй æресетæ, 
нæ цубур зармæ игьосетæ! 
Уæ, Басилтæ, хуарз Басилтæ, 
уæ дадай зæронд даргъ разара, 
уæ хуарз цауæйнон саг рамара! 
Уæ, Басилтæ, хуарз Басилтæ, 
тæрна уин кæд ес — уосгин исуа, 
къурма уин кæд æй — гъосгин исуа! 
109 

Уæ, Басилтæ, хуарз Басилтæ, 
уæ минкъий кизгæ мулк иссера, 
уæ минкин киндзæ фурт ниййера! 
Уæ, Басилтæ, хуарз Басилтæ, 
фий ивазгутæн даргъ фийтæ уа, 
уæ иуазгутæн даргь фингæ уа! 
Уæ, Басилтæ, хуарз Басилтæ, 
уæ мингий сæгьæн сикъатæ уа, 
уæ финги рæгьæн стур кадæ уа! 
Уæ, Басилтæ, хуарз Басилтæ, 
кади ниуазæн арахъ, дан, уæд, 
уæ хуарз иуазæг ма рахъан уæд! 
Уæ, Басилтæ, хуарз Басилтæ, 
Æндæмæ нæмæ ракæсетæ, 
Нæ Басили хай рахæссетæ! 
Уæ, Басилтæ, хуарз Басилтæ, 
уæ пеци дортæ рагæлдзетæ, 
уæ пенсий мортæ радæдтетæ! 
Уæ, Басилтæ, хуарз Басилтæ, 
Кæд нæ хонетæ — бахонетæ, 
Кæд нæ соретæ — расоретæ! 
Уæ, Басилтæ!.. 

о 
ФÆЗЗИГОН ГЬУДИТÆ 
Æрцудæй бабæй фæззæг, 
’ма фестадтæн къуæзæнæг, 
æлвесун 
фун. 
Фунтæй гьæздуг мæ уæзæг, 
фал ку райдæдта рæстæг 
æнæбун 
Ра-ма-кæсуй дудзи хор, 
нæбал зелуй муцъигор, 
арви рос — 
нос. 
Фæууазал кæнуй къæйдор, 
кирси хай кæндзæй æ цор,— 
тъæригъос — 
рохс. 
111 

Æрæллау æй мегъæстуг, 
æгьзалуй ездон æ суг, 
æ фæлдист 
рист. 
Нигъгьунтьуз кодта йе ’рфуг 
æ йастъони хъæрæу уг, 
нæй æ мизд 
фист. 
Æрцудæй бабæй фæззæг, 
Æрзæ бацеутæ хæссæг. 
ÆрцæуæдГ 
Кæд 
къуæттиау æй, къуæзæнæг, — 
карди комбæл æ зæнæг 
инæфæд 
уæд... 

о 
*** 
Хори тунæ... 
æ фæстаг, 
æ уазалдæр... 
изæрдари думæггагæй 
æрискъудæй... 
Æвæдзи фæсхонх 
æ бæдоли 
хор 
æ гьар реумæ нилваста,— 
ехæнæй ин тæрсуй... 
Нуртæккæ изæйрон сатæг ирдгæ 
исесдзæнæй арви согфадæнмæ 
мæйæ-къудурон, 
’ма ибæл кедæр уод 
ниууодзæй листæг морæ. 
Тæхдзæнæнцæ и мортæ-листитæ, 
фиддæлон кадæнгитау арвæн 
æ игон киунуги цæфсдзæнæнцæ... 
Ци дзордзæнцæ, цума, 
сæ булгьахъ, 
сæ таус 
113 

цæбæлуодзæй?.. 
Кæд, миййаг, сæ мæрдфунæй 
рагзаманти федогтæ 
истдзæнцæ, — 
нури доги хæццæ 
уодзæнæй сæ дзубанди... 
Нура бал 
хори тунæ, 
æ фæстаг, 
æ зæрддагдæр, 
изæрмелти кæрон æрбайсавдæй... 
Е фæсхонх 
æ хор-мади рæвдаугæ гьæбесмæ 
кæд фехста 
æ тæнод 
æвеппайди... 

о 
ЗУМÆГИХУЗТÆЙ 
Æрцæйхаста сау бурдæнтæ 
æ дзæкъоли Нæуæгбон, 
ниййех кодта сабур дæнттæ, 
ниттар кодта æ цæсгон. 
Рафецудта синхæй-синхмæ, 
æ зæгьæнтæ низзагъта, 
донæхсинцъий листæг нихтæ 
ехи уоди ниссагъта. 
Нæ имиста мæйи тæмбæл, 
хори дзол æй нæ гьудæй, 
нæ къæразги æвгитæбæл 
хузæгæнæг æрцудæй. 
Дидингутæ, зазти цæнгтæй 
нæ къæрæзтæ фæлгьæндуй, 
æ уазал зæрди сосæгтæ ’й 
махæн зæгъун æрфæндуй... 
Æрцæйцудæй æд бурдæнтæ 
уорс хъæппæлти Нæуæгбон, 
сæ пурфæнтæмæ ’й цурд дæнттæ 
нæ уадзунцæ æнгæрон. 
115 

о 
шлмацтæ 
А. Пушкин 
А. П. КЕРН 
Мæ зæрдыл де ’рвон фæкаст дарын: 
мæ разы фестадтæ фынау, 
æмæ мæ зæрдæйы æндары 
ыссыгъд дæ рухс сурæт зæдау. 
Æфхæрд æнкъарæнты цæдисы, 
æрвылбон хъуыддæгты мæнмæ 
дæ монау аив хъæлæс хъуысыд, 
æмæ бæллыдтæн æз дæумæ. 
Цыдысты азтæ. Дымгæ-дугьон 
мæ рагбæллиц фæхаста дард, 
цæмæй дæ мысынæй фæцух уон,— 
мæ цинæй райгуыра æнкъард... 
Кæмдæр тыхахæсты æндары 
мæ бонтæ ивæзтой сæ хал. 
Æнæуд, ’нæуæлмонц, мæнгардæй 
фæкалдтой сонт удыл сæ хъал. 
116 

Ныр уд куы бацагуырдта зарын. 
Уый ды — æртахтæ та фынау, 
æмæ та зæрдæйы æндары 
ыссыгьд дæ рухс сурæт зæдау. 
Æмæ дæ цинæй зæрдæ тоны, 
æмæ та райхъал ис йæ зынг,- 
уæлмонц дæр, уд дæр, цард дæр, зонд дæр, 
æмæ æвзонг уарзты цæссыг. 

о 
М. Лермонтов 
ÆНКЬАРД ДÆН,ÆРХÆНДÆГ 
Æикъард дæн, æрхæндæг. 
Кæй тæрхонмæ раттон мæ зын? 
Мæ уды хъизæмар кæй маст у?.. 
Бæллицтæ!.. 
Цы пайда у алкæд куырмæджы бæллын?.. 
Мæ азтæ куы згъорынц... 
О ме ’взонджы азтæ!.. 
Кæй бауарзон судзгæ?.. 
Рæстæгмæ — йæ койы аргь нæу, 
мьптагмæ та уарзын кæи бон у! 
Дæхимæ ныккæсай — 
уым ивгъуыд кæддæр уыд æргъæу. 
Мæ цин дæр, мæ хъыг дæр ныр сау тар 
æвзоны... 
Цы пайда сты монцтæ, 
кæд искуы кæндзысты хуыдуг, 
сæ хæрздæф сын зондхъомыс судздзæн. 
118 

Куы банкъарай искуы 
дæ уазал æнгасæй нæ дуг, 
уæд фендзыйæ — 
цард дыл æдылыйау худдзæн... 

о 
А. Блок 
*** 
Æз тьфнын рæсугьд тыгъдадмæ, 
фидауц дунемæ тæхын. 
Уым сыгьдæг быдыры дардмæ 
аивылы аргъау-фын. 
Сдары ’ртæсыфон йæ буц сæр, 
уым æрвдидинæг æрцард, 
хъуысы рог уынæр æдзухдæр. 
Æфсир акъул... Фæндаг дард! 
Ис æрмæстдæр иу — цъæх фурды, 
акъул кæны иу — кæрдæг... 
Ды нæ уыныс. Мигъы уды 
федтон — атыдтон йæ зæнг! 
120 

о 
В. Брюсов 
ФЫЙЙАУЫ АЛ ЫГЬД 
Мæ зæронд удæвдз, ацы зазыл 
ныр тарф, æнæмæт фынтæ уын! 
Фæндыдис демæ мæн мæ уарзтыл, 
мæ сонт изæр æмæ мæ тарстыл, 
мæ уды тызмæгыл хъырнын. 
Фæлæ нæ басастой дæ зардæй 
мæ сæнттæ се ’нæнцой бæллын. 
Куырдтой, дзынæзтой-иу æнкъардæй, 
фæлæ мæ сусæг сагьæс дардмæ 
уыдта æндæр цин æмæ зын. 
О, хатыр дæлвæзы кæркусæг! 
Æнæбын фурд! Мæ фосы дзуг! 
Тырны уæйыг-хæхтæм æнусмæ — 
зæйтæ, цæргæсбæсты хъæбысмæ — 
мæтджын фыййауы ’хсидгæ туг. 
121 

Æнæдзурæг, æгомыг уазæг,— 
дæ галуанмæ фæцæуын, æрдз, 
æмæ бæрзонд къæдзæхы фахсæй 
дæлиау цъæх дæлвæзы зазыл 
уындзынæн ме ’нусон удæвдз. 

о 
К. Бальмонт 
ХУРАХУЫСДЗÆН 
Цъæх арвы арфы ахуысдзæни хур, 
æнæбын тары нал тæлфдзæни стъалы, 
æмæ æртыхсдзæн рухсыл фæздæг-залым, 
æрвнæрд дæр фестдзæн арф æндзыджы дур. 
Куырм мæйыл рухсæй нал баззайдзæн мур, 
йæ уд йæ мидæг судздзæн пиллон арты, 
æнусон сусæг къахвæндæгтыл цард дæр 
æбæрæг ранмæ ацæудзæн зынггур. 
Рыг фестдзæн кæрдæг зæххы уазал синтыл, 
нæ зондзæн уарзьга булæмæргъ фæндон, 
мыртау мæлдзысты тымыгътæ ’мæ цинтæ, 
бынсæфт кæндзæн мæнгдзинад дæр æд хинтæ, 
ысиу уыдзысты уон æмæ нæуон — 
фæлæ дæ ферох не суыдзæн мæ бон. 
123 

о 
Н.Гумилев 
Антилаг тути дæн бæгуыдæр æз, 
фæлæ куы цæрын магы къæсы рохстæй. 
Ам — глобустæ, гæххæтт, ретортæ, хостæ, 
зæронды хуыфæг, сахаты хъæлæс. 
Кæлæн уысмы, куы райхъуысы хъæр-ахст, 
цæстъпы ’рттывд мæ шпагæйау рæхойы, 
ныфс æмæ тас мæ базыртæ ысхойынц, 
уыг-æндæрггимæ стайын тохы раст. 
Фæлæ, мыййаг, нæ сау къуымы сылваз лæг 
йæ зæринфæлыст пæлæзы ысуазæг 
йæ уарзоныл дæсныфæрсынмæ, уæд 
мæ цæстыл уайы денджызы был нау-ныв, 
фæмысын хур, фæнды мæ ферох кæд 
кæй у æвæдза сусæгад æнаив. 
124 

о 
С. Городецкт 
ГОМЕР 
Йæ цæстытæй æрттывтой арвы уд, 
зынг хотыхтæ, æрвылбоны тæмæн цард. 
Зæрдæскъæфæн Элладæйы рæсугьд 
йæ гом зæрдæйы аивæй æрæнцад. 
Хуыцауæнгæс лæгыл йæ сусæг мæт, 
йæ сагъæстæ, рæдывтой уды ’лхынцътæ. 
Афинæ йын йæ рухс цæстытæ уæд 
æрæхгæдта йæ уардихуыз æнгуылдзтæй. 
— Зæххон диссæгтæ федтай ды æппæт, 
ньф та куырмæй зæххон фæндæгтыл хæт, 
дзыллæйы цард дæ зарæджы æвдисгæ! 
Йæ уд цæргæсау стахти, уæдæ цы, 
лæдзæджы ’нцой æнусты арфмæ цыд, 
сыл-хуыцауæн табугæнгæ, фæлдисгæ. 
125 

о 
И. Сельвинский 
СОНЕТ 
Нæу цард æнусон. Намыс — у фæздæг. 
Сæдæ фæлтæры йас дæ фæздæг ауадз, 
уæддæр дæ искуы аивдзæн рæстæг — 
бецау гени, æрлæудзæни дæ ауæдз. 
Историйы ды бахъуыдтæ, æцæг, 
кæд къорд уысмæн — æгæрон у йæ гауыз. 
Зьгатæн быхсаг у а дунейыл лæг — 
æрхæндæгæй йæ дзаг кæны рæдау æрдз. 
Фæлæ уæддæр æнæмæлæтмæ тындз, 
æгæрон фидæн уæд дæуæн дæ рындз. 
Куы хъуыса дæм йæ ризгæ хъæлæс дардæй, 
цы кæныс уæд майдантæ æмæ лавртæй?! 
Æнусон нæй, фæлæ цæй дзаг у цард — 
æнæмæлæтæн рард! 
126 

о 
А. Тарковский 
ÆРЫДОН 
I 
Ныууагьтон дæ фыстæг, фæцагайдта бæх. 
Хъуынтъызæрфыг хохæн йæ къухы, 
æлхысчъытæгæнгæ дымгæцагьд къæдзæх, 
цъæх кæртытæ згъордтой кæркдугъы. 
Гæрз ехсæй æрцавтон мæ бæхы æваст,— 
дæ уарзтæй æнæ хай æрвылбон,— 
мæ сау бæх мæ рахаста уаддымау раст, 
ныццарауы заргæ Æрыдон. 
Мæлæтдзаг цæф арсау уыд иунæг, фыд-зонд 
йæ дудгæ гуырæны æндары, 
уæлкъæдзæхмæ схизын куы не сси йæ бон, 
уæд фехста дæлæмæ йæ хъару. 
Уæддæр нын æрхаста мысайнагæн кæд 
æнусты мæйдарæй йæ рифтаг,— 
æнæном цыртытæн сæ хус чъыр, сæ фæд, 
тырысайау кадджын ном, скифаг. 
127 

Зыдтон, 
дæу кæй фæнды мæ зæрдæйы хъæр, 
æфхæрд уд куыд кæна хъуырдухæн,— 
æхсайды сындзын артæй хизы уæддæр 
мæн ивгъуыд йæ базырджын къухæй. 
Уыд рагон цæугæдонау иунæг мæ уд, 
дæ уарзтæй — æнæ хай æрвылбон, 
мæлæтыл дæу баивын м’ амал нæ уыд, 
ньф артау ыстъæлфыд Æрыдон. 
Æрыдоны сæрмæ зылдис Азраил, 
нæ хъысмæтыл сагъæсты ’фтыдтæн, 
тæхуды, бæллыдтæн, æдæрсгæ нывзил 
дæ рыст зæрдæ доны æрфытæм. 
Дæ уды цы ’мбæхст и, уый мемæ цæрдзæн — 
мьптагмæ мæ уды ныххаудтæ. 
Дæ уазал æнгас мын йæ кæлæн хæсдзæн 
сæ бынæй дæ цæстыты хаутæн. 
II 
Цæргæсы цъæхахст-хъæр, пæрпæргæнгæ базыр 
мæн ахстонæй быдырмæ знæтæй сырдтой. 
Мæ рыст буар æруагьтон уымæл дургыл сабыр. 
— О цуанон, фæтарстæ! — уылæнгæ дзырдтой. 
128 

Мæ ерæдзыпп фергьæвтон, фехстон фырдисæй, 
дон абадт мæ уæлхъус, ыслæууыд уырдыг. 
Ысхызтысты дуртæ æмдзæхгæр къæй-сисыл, 
цæхæр кæфтыл калди цъæх гуылфæнты рыг. 
Æз кодтон фьшæй, фæлæ а зæххыл уарзтой, 
мыййаг, кæд сæ зарæг æрхуыдта дæу дæр, 
мæ сæрыхъуын балертæ алырдæм фастой, 
мæ сæрмæ та ихуылæн калдта цæхæр. 
Æз райстон дæ лæвар — æнцойады сахсæн, 
дæ узæлдæй бузныг! Мæ фыны уыдтон: 
мæ цæсгом фæхостой йæ судзинтæ уарзтæн, 
мæ цæстыл та уади Æрыдоны дон. 
5 Æрвон рухс 

о 
А. Шумилов 
ÆРСДОН 
Хур кæсы 
сæударæй Ладогæйы сæрмæ 
абухы цæгатаг галæгон 
ыскъæры æргьæврг ихты дзугтæ 
Невайы æнæнтыст уылæнтæм 
сахарæн разылд йæ сæр 
æмæ æнæбары дон-дон фæхилы уæлæмæ 
Æрсдон цыма донбылмæ раппæрста их-къæй — 
нындзыг и Зымæгон галуан 
ныр æмдзæхгæр къæдзæхмæ 
зæгъæм Исаакийы аргъуанмæ фæлæбур 
æмæ йæ сæрæй бынмæ 
Зымæгон галуаныл ныххуырс зæгъгæ 
уæд уый уадидæгæн 
базгьæлæнтæ уаид дæргьæццон 
кæрдæгхуыз 
налхъуыттыл 
æмæ гъери-гъа цингæнгæ атаид 
копрадзхуыз арвы бын 
уыцы æнтæфы 
130 

Их-къæй дæ сфинкстæм нылласдзæн 
далæ лейтенант Шмидты хиды дæлбазырмæ 
фæлæ фæсвæды куы скуыси уай 
уымæй дæр тас у 
Чи зоны æмæ дын уыраугæ уарзт 
разильга кæна дæ сæр 
æрцахса дæ уазал 
æртæдза дæ фьгадз 
мауал ыссарай дæ хæдзар 
аивай дæ цард 
дæ кæддæры фæндтæн æрцахсай сæ барц 
бафидауай дæ хæларимæ 
бамбарай адæмы хъæр 
НырМа уал Ладогæйы сæрмæ 
зилдух кæны цæгатаг галæгон 

о 
М.Цветаева 
*** 
Ды — фыссæн, æз — урс сыфы быдыр, 
дзаг мæ кæн æвидигæ бæркæдтæй! 
Ныр уыдзысты арф æмбæхст, æмыр,- 
райсом тау ысуадздзысты æрдзæтæй. 
Æз хъæу дæн, бæзнаг саумæр, æдзæм. 
Ды... Ды та — мæ хур æмæ мæ уарын. 
Рафæлгæс уæлдунейæ! Æз дæм 
арвы бынæй афтид æрмттæ дарын. 
132 

о 
С. Есенин 
*** 
Дзштотæ — реуи уæнгæ, 
киндзау урдуг лæууие, 
цьæх бæрзæ, тæнæг зæнгæ, 
цадæмæ ци кæсис? 
Æрвгони кæдзоеæй дин — 
рæудунги ниуазæн. 
Æресæ къæлос мæйи 
зæрийнæ сæрвасæн. 
Ниуазæн æрниуазæ, 
æрфасæ дæ дзигго, 
де ’рхун зæгъгæй — 
гьæйтт-мардзæ! — 
фæхходæ ’ма фæкко. 
Зæгъуй мин: "Цитæ дзори? 
Мæ зæрдæ æскъудæй,— 
фиййау-лæхъуæн мæ цори 
айзæри фæккудтæй. 
133 

Æрдагæ цæстисугтæй 
мæ зæнгæ ниссугъта, 
йе ’рхуни мæ уæргутæ 
æ хъури ниттухта. 
— Мæ зæрди арф ивæрд дæ,— 
дзурдта мин, æртæсгæй, 
загьта мин "хуæрзизæртæ", 
къæхти бунмæ кæсгæй". 

о 
Малити Геуæрги 
ХУÆНХАГ КИЗГИ ЗАР 
Имисун, æна зæгьидæ: 
арви авари, уæлйау, 
исфæлдиста æхе стъалу 
алли уодæн дæр Хуцау. 
Нæ кауин къæси къæразæй, 
æрниллæг кæнгæй мæ сæр, 
и уæл-авармæ ме ’нкъарди, 
цид, кæсун дзинæг æз дæр. 
Æстьалути цæхæр-гъазти — 
цийни будур, аргьау-фун. 
Фал ме стьалуй сæ медастæу 
нæй мæ нивæ æстæфун. 
Цæй, кæми дæ, ци рауæни? 
Ци уæлтегьæ ’й дæ цæрæн? 
Ку батадтæн дæу агоргæй, 
ку нæбал дæн мæ сæрæн. 
135 

о 
С. Мекшен 
НЫББАР-ИУ 
Æз дын куы фæзæгьын "ныббар", 
уæд зон — фæндагыл дæ фæдзæхсын: 
куы цæуай — ма фæцуд, хæлар, 
нæдæр дыл ма скæнæд фыдæхсæв. 
Ныббар кæйдæр æлгъысты цæм... 
Дæуæн дзы тас, мыййаг, куы нæ у. 
Дæ сæрмæ — арварынг — æдзæм, 
йæ царциатæм дæ хуындæуы. 
Ныббар уæззау балцæн йæ даргъ, 
дæ уды хъизæмар ыл бафтау. 
Дæ ных уæлдæр нысанмæ дар,— 
дæ цыт, дæ намыс хъахъхъæн авгау. 
Æдзух ныббарынхъом куы уай — 
хæрдзынæ адджынæн дæ къæбæр, 
рынтæ дæ лидздзысты "тæргай", 
кæндзæн адзалы бон æддæдæр. 
Уæдæ дæ зæрдæйы, хæлар, 
хæрæмттæ макуы дар æвæрдæй... 
Ныббар-иу знагæн дæр, ныббар,— 
æмæ ныббардзысты дæуæн дæр. 
136 

о 
Хъæбæлотн Сергей 
БАГЪАРД 
Уой фæсте ’й балæдæрис: аци надæн æ бунти 
æндæр над цæуй (аци цæугæдони гулфæни 
æндæр дон 
сабургай 
æ уомæл ивазуй) 
еу над иннæ нади хурфи хæтуй — 
еу нади дортæ 
инней дорти æнцæ римæхст 
цъæхснаг æй сæ æнæсумдзийнадæ 
(еу дони кæсæлгитæ 
иннæ дони кæсæлгити хурфи 
æздухсунцæ 
еци донæн 
æ тар уомæл уолæфгæй) 
гур-гур... æнахур гур-гур... 
æнæзингæ æрфити гур-гур... 
о цард æма Царди ’хсæн, 
о уод æма ниви ’хсæн 
137 

аци замани мæнгæфсон фæззелæнти 
зелдохи æнæлæдæрд къæлæсити — 
байгъосæ! 
Игъосис? 

о 
СÆРГÆНДТÆ 
ИРОНÆМДЗÆВГÆТÆ 
Сыгьдæг сыфы монолог 5 
«Рахаудбэеласæйсыфтæр...» 6 
Фæстаг рындз 7 
Этюд 8 
Дзагрифтаг 9 
Зымæг 11 
Мæ фыдæн 12 
«Æфстау зынгæй...» 14 
Зилгæуад 15 
Хъодзаты Æхсарæн 16 
Мæгуыргуры худ 17 
Мæгуыры хъарæг 18 
Мыггаджы мæсыг 19 
«Фæтæхынцхърихъуппытæ...» 20 
«Ныууагътайдынæхохбæстыдæкъæс...» ... 21 
Мæйысонатæ 22 
Æнæбары рæнхъытæ 23 
Куырмлæг 24 
Сау фурды былгæрон 25 
«Тыхджыну уарзт...» 26 
«Фæвæййысæрд...» 27 
139 

Сонет 28 
«Фæззыгонбон...» 29 
Къостайæн 30 
Вертеры фæстаг фыстæг йæ уарзонмæ 31 
Чырыстийы мæлæт 32 
Скув-иу 33 
Чырысти райгас 34 
Æрвонрухс 35 
Чырыстимæ æрцу 36 
Зæххонцин 37 
Хаджеты Таймуразæн 38 
«Мæсагъæстæ,..» 40 
Сæрд 41 
«Æздьшдæцæстысыг...» 42 
Зарæг 43 
Æрæгвæззæг 44 
«Мæхъомыссаупъæззыæмбæрзы...» .... 45 
Хъынцъым 46 
Мæмадмæ 47 
Сурæт 48 
«У арвпоэзийыхæдзар...» 49 
«Æрцыдтæндæм...» 50 
Уд 51 
Æнæном ингæны уæлхъус 53 
Бонивайæн 54 
Къостайы фæзмгæйæ 
1. Куывд 55 
2. Сагьæс 56 
140 

ДИГОРОНÆМДЗÆВГИТÆ 
Поэт æма дуйне 57 
Илас Æрнигони медхъурдохæн 58 
«Ниуазтанкæрæдзейуарзтзудæй...» 59 
Аргьау 60 
Дæ цæстити гъар 61 
Ме ’рхунти бæласæ 62 
«Æртивæрæйфедунмæ дæзинтæ...» 63 
Æрхун 64 
Сурх-Дигори 65 
«Тарæхсæвæ...» 66 
«Нæауæрдуйрæстæгикуройнæ...» 67 
Фæстаг æмдзæвгитæ 68 
Зæрондкуй 69 
Зумæг 70 
Нæдæнпоэт 71 
Гобети Цæраййæн 72 
Рæстæг æмæ дуйне 73 
«Нæфæлледзуйхор...» 74 
«Ходзæзмолæуæддæцæсти...» 75 
«Уардта, уардтакъибилатæй...» 76 
«Зæрдинезиедæгтиинсойнæ...» 77 
Поэтимонолог 78 
Мæсонтадæ 79 
«Итигъдадтæйалкæд...» 80 
Уалдзæг 82 
«Цал надейфæстецæуис...» 84 
«Цъæхмайæймæисонисау зин...» 85 
Фунивайæн 86 
141 

Автобуси цæугæй 87 
«Ниццæйсугъдæймæгъудийарт...» 88 
Уарзти цадæ 89 
«Хулуйсогнæцæфсдзæй...» 90 
Сослани æндурæ — 
«Æртудтамæгъудийкъубулойнæ...» 91 
Сонет мæгургорбæл 92 
Ристи нивæ 93 
Еуæмбесæгæн 94 
«Нæ цæуисмæзæрдæмæ...» — 
Нарти кадæнгитæ кæсгæй 95 
Дигоргоми 96 
Скъæвдизар 97 
Æгъуссæг 98 
Зæронд лæги сагъæстæ 99 
Фæззæг 101 
Еупоэтæн 102 
Мæйæн — 
Дууæарти 103 
Фун 104 
Сахуаруни размæ 105 
Мæ бæлдити куройнæ 106 
Мæрæуфунтæ 107 
Этюд 108 
«Арæхсуйсинхибадти...» — 
Басилтизар 109 
Фæззигон гъудитæ 111 
«Хоритунæ...» 113 
Зумæгихузтæй 115 
142 

ТÆЛМАЦТÆ 
А. Пушкин. А.П. Керн 116 
М. Лермонтов. Æнкъарддæн, æрхæндæг . . 118 
А. Блок. «Æз тырнын рæсугъд тыгъдадмæ.. > 120 
В. Брюсов. Фыййауы алыгьд 121 
К. Бальмонт. Хур ахуысдзæн 123 
Я» Гумилев. «Антилагтути дæнбæгуыдæрæз...» 124 
С. Городецкий. Гомер 125 
И. Сельвинский. Сонет 126 
А Тарковский. Æрыдон 127 
А. Шумилов. Æрсдон 130 
М. Цветаева. «Ды — фыссæн, æз — урс сыфы 
быдыр...» 132 
С. Есенин. «Дзигготæ — реуиуæнгæ...» . . . 133 
МалитиГ. Хуæнхаг кизги зар 135 
С. Мекшен. Ныббар-иу 136 
Хъсебæлоти С. Багьард 137 

Литературно-художественное издание 
МАМУКАЕВ КАЗБЕК ГЕОРГИЕВИЧ 
е 
ВьШиций свет 
Стихи на осетинском языке 
Редактор С.З. Хугаев 
Художник В. С. Григорян 
Художественный редактор Г.З. Чеджемты 
Технический редактор А.В. Ядыкина 
Корректор Э.Дз. Баликоеба 
Компьютерная верстка Д.О. Амбаяова 
Сдано в набор 11.12.02. Подписано к печати 18.02.03. Фор- 
мат бумаги 60x84}/». Бум. тип. № 1. Гарн. шрифта «Кудря- 
шов». Печать офсетная. Усл. п.л. 4,18. Учетно-изд. л. 3,10. 
Тираж 500 экз. Заказ №3«? С 5. 
Комитет РСО-Алания по печати и делам издательств. 
Издательство «Ир», 362040, Владикавказ, проспект Мира, 25. 
Республиканское издательско-полиграфическое предприятие 
им. В.А. Гасиева, 362011, Владикавказ, ул. Тельмана, 16 
144 


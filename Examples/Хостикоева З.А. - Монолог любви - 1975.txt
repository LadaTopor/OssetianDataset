хостыхъога -зтош 
УЛРЗОНДЗИНЛДЫ 
МОНОЛОГ 
ÆМДЗÆВГÆТÆ 
ЧИПЫГУАДЗЛ II „ИР" » ОРДЖОНИКИДЗЕ» 197Г, 

С(Осет) 
Х49 
Хостыхъоты 3. А. 
Х49 Уарзопдзипады монолог. Æм- 
дзæвгæтæ. Орджоникидзе, «Ир», 
1975. 
80 ф. нывт. 
Хостикоева 3. А. 
Монолог любви. Стихи. 
*70403—41 
X 34—75 С(Осет). 
М131(03)—75 Ч 
© Издательство «Ир», 1975 г. 

ппп 
Æз уæм æрцыдтæн аивгъуыйгæ 'нустæй, 
Мæ уд дзынæзта, мин азты куыдта, 
Æз рагон Иры хъарæггæнæг ус дæн, 
Æмæ æрцыдтæн зарынмæ пыр та. 
3 

паа 
Æз мæ зæрдæйы рæхыстæй 
Иры урссæр хæхтæм бает дæн, 
Æз мæ гуырдз, мæ ныхы фыстæй 
Ардæм царды бонтæм хает дæн. 
Æз мæ уарзоиы цæстытæй 
Бает—мыггагмæ дæр нæ Ирмæ, 
Ме 'стыр цин æмæ мæ рыстæй 
Бает дæн ацы зæххы рнумæ, 
Бает дæн уалдзыгоп дымгæтæй, 
Æмæ карз хæххои зымæгæй, 
Бает — нæ сахъхъ фыдæлты 'ндæргтæй 
Æмæ се 'гъдæутты тызмæгæй. 
Бает дæн райгуырæн уæзæгмæ 
Æз дзыццайы урс дзыккутæй, 
Бает — нæ къонайы фæздæгæй, 
Бает — сæныкхизæн цъæх къултæй. 
4 

Дуне-'ппæт куы сыгъдис арты, 
Уыцы туглæдæрсæн азты 
Иры тохдзауты ныззардæй 
Æз Ирыстонимæ бает дæн. 
Æз хæлар сыхагæн, растæн, 
Дарын рухс цырагъ дæндагæй, 
Дунс-адæмтимæ бает дæн 
Иры бауафгæ зæлдагæй. 
^ 

САГЪÆС 
Уæлгоммæ чи 'рфæлдæхта а цард, 
Каемæн уыд мах разæй дывæр зын, 
Сæ рисе мæ сонт зæрдæйы бацард 
Æмæ дзы нал зонын ирвæзын: 
Кæддæр Ирыстоны фæрсчытæй 
Ызнаг цы 'ртындæсы1 ныесаста, 
О, уыцы дурвидар ыстджытæй 
Ысхъис мæ риуы дæр ныесагъди. 
Нырма мæ саударæг дзыццайæн 
Иæ русты хъарм тугтæ йæ ныхтыл, 
Иæ разы сидзæргæсы 'нцойæн 
Лæууын ныр цал азы йæ тыхеты. 
Кæй хуыдтой хъазты фидыц хъæуы, 
Кæй уарзтои чызгджын мæдтæ сиахсæн, 
Æртындæс коммунары 
6 

Уый ныр хъæдын къахы куы цæуы, 
Уæд æз кæм бамбæхсон мæ сагъæс?! 
Кæмдæр æцæгæлон сыгъд зæххыл 
Кæуы йæ сæфт хъæбулыл чидæр, 
Кæнæ йæм онгцухæй куы 'здæхы, 
Мæнæн мæ сагъæссаг у уый дæр. 
Цæуыл фæтох кодтой фыдæлтæ, 
Цæуыл у тохгæнæг мæ фæлтæр, 
Цы цард нæма сырæзт æххæстæй, 
Мæ сагъæс ууыл у мæнæн дæр. 

ПАРТИОН БИЛЕТ 
Ды райгуырдтæ нæ фыдæлты æхсарæй, 
Нымадтой дæ тæккæ сыгъдæгдæр «диныл», 
Зæххыл цы 'взæры амонд æмæ фарнæй, — 
Цæуынц дæ хуызы 'ппæт дзыллæтæм иуыл. 
Дæуыл фæдзæхст у дун-дунсйы фидæн, 
Рæстдзинадæн дæ фæндаг ис æрмæстдæр, 
Дæ сæрыл тохмæ рацыдысты минтæ, 
Мæлæты раз нæ ныкъуылдтой сæ цæст дæр. 
Хæстмæцæуæг ыссæдзаздзыд лæппутæ 
Æрхауынæй дæуæн тарстысты авгау... 
Куы дæ фæисынц ныр пайдайæн иутæ, 
Уæд-иу сæ дзыппы мадзурайæ ма лæуу. 
8 

МÆ ЗÆРД/Е 
Ызнæт дунемæ райгуырдтæ, мæ зæрдæ, 
Нырма рæстдзинад туджы аргъ у ам. 
Хур тавы 'мхуызон хорзы æмæ 'взæры, 
Нырма цæрынц лæгсырд æмæ хæрам. 
Фæлæ уæддæр ыстыр фæрнджын у а зæхх, — 
Иæ хъæдгæмттæй та равзæры цъæх бон, 
Йæ риуыл уалдзæг сабиау куы хъазы, 
Уæд ыл, мæ зæрдæ, бацин кæнын зон. 
Куы уай æфхæрд, уæддæр-иу базон уарзын, 
Ыссудз цырагъау, макуы ахуысс, ма. 
Мæ ныфс, мæ зæрдæ, тохвæразон разын, 
Цæмæй дын зæхх гыццийы къух ысуа. 
Ды ма рох кæн, лæг намысджын цæмæй у, — 
Кæйдæр мастыл дæхи мастау дзыназ... 
Мæ пыфс, мæ зæрдæ, ме' ппæт цард дæуæй у, 
Мæлæт дæр, уадз, дæуæй ыссарон æз. 
9 

□□□ 
Фæзæгьын, — ехх, цæргæсау арвмæ стæх, 
Хъæбыстæ кæн тымыгъзæрдæ æврæгътæн... 
Нылвасы та мæ уæд йæхимæ зæхх 
Иæ дам-думтæй, йæ фæныкгуыз æгъдæуттæй,— 
Æруæз мыл кæны афтæ тынг, æруæз! — 
Мæ бæллиц мын æнæ тугæй æргæвды. 
Цыма нæ дæн йæ риуыл цæуæг æз, 
Милуан къахæй мыл уый цыма лæгæрды. 
Ыстынг нын вæййы знæт уасджытау тох... 
Куы фæзæгъын, — ыстæхдзынæн ныртæккæ, 
Уæд та мыл ног ныууæз кæны нæ зæхх 
Йæ дам-думтæй, йæ фæныкгуыз æгъдæуттæй... 
Нырма нæ зоны ме' мбæхст хъару зæхх! — 
Нæ исын никуы æз мæ къух мæ сæнттыл, — 
Фæцæудзæн иу бон æврæгътыл мæ дзæхст, 
Ныххуддзынæн йæ фæныкгуыз æгъдæуттыл. 
10 

пап 
Куы мын æрцъæл кæна зæххы фыдæх мæ зæрдæ, 
Мæнæн фæстаг къахдзæф мæлæтом зын куы уа, 
Уæддæр Рæстдзинады бæрзонд ку^æн къæсæрмæ 
Мæ фæстаг туджы 'ртах фæхæсдзынæн зыигау. 
// 

♦<ш »■»!«■>» а» »д»>*т<«в4< 
ппп 
Зæрдæ æрра у, зондæй ар- 
хайын хъæуы... 
Ме'мгар 
Чи зоны, æнцондæр у цæрын 
А зæххыл æрдызт зæрдæйæ, ме 'мгар, 
Чи зоны, æнцондæр у зæгъыи 
«Тохы» бæсты зоныгылæй «мс 'лдар!» 
Нæу мæ зæрдæ бардузын мæ бон,— 
Хъуамæ уадза уый цæргæс лæппынтæ, — 
Хæхты сæрмæ чи зила бæрзонд, 
Тымыгътимæ чи зона хæцыитæ. 
12 

♦<^»ÆЭТА<д»*-яп>-*-«»$-е^ 
ЗÆРОНД ГАЛ 
Иæ хицау ын цæрæнбоиты йæ къухæй 
Цæхх фæдардта, æфсымæр æй хуыдта. 
Ай-гъай, уыд йемæ царды уæз æнтъухæг, 
Иæ хъалы бонтæ 'фсондзы бын тыдта. 
Иæ сæрты иыр фæлтæхджыты бал атахт, 
Иæ хъусты бацахст се 'нæнцойы зард. 
^æ уæз æрæнцад уæрджытыл фыццаг хатт, 
Иæ фæллад цæссыг хуымгæроп æртагъд. 
13 

КЪÆВДАЙЫ ÆРТАХ 
Ды фестыс арвыл артуадзæг сырх рæхыс, 
Сæрзилæнты æдæрсгæйæ тæхыс, 
Дæхи бæрзондæй зæххы риумæ рахсыс, 
Цы бæллиц у, цы 'рра моиц у, цы ныфс?! 
Цы бæллиц у, цы 'рра монц у, цы 'хсар у, 
Зæххон цардæн сæрнывонд дæ, сæрхаст, 
Фæлæ куы 'рхауыс айнæджы цъæх сæрыл, 
Уæд райхъуысы дæ удисæп цъæхахст. 
Фæхауыс уæд, рыст зæрдæйау, кæрдихтæ, 
Ысдзурыихъом дæр нал вæййыс дæ хъыг, 
Æмæ æдзæрæг уазал дурты тигътыл 
Бынмæ лæдæрсы дс 'гомыг цæссыг. 
14 

к 
ТÆППУД 
Фæнды дæ, куы дын кæнин, зæдау, табутæ, 
Куы хæрин дæ урс хилтæй ард... 
Æфсымæрон ингæны номдзыд лæппутæ — 
Æргомдзырд, — нæ мын дæттынц бар. 
Фæнды дæ, хуынд лæгтæн куы уаис сæ фыццаг, 
Куы 'нхъæвзид нæ куывды дæ зард... 
Фæлæ мын йæ фондз фыртыл саударæг дзыцца 
Нæ дæтты дæу хонынæн бар. 
Фæнды дæ, нæ ирон æгъдаумæ гæсгæ дын 
Куы раттин-иу уынджы фæндаг, 
Фæлæ дæ куы фенын, æрлæууы мæ зæрдыл 
Нæ уынгты куыд лæсыд ызнаг. 
О, хъуамæ-иу сыстин, дæттин дын мæ бандой, 
Фæлæ дын нæ уарзы мæ цæст, — 
Нæ райгуырæн бæстыл куы бакодта сау бон, 
Уæд тар хъæды уыдтæ æмбæхст. 
15 

Дæхи нын уым уæнгцух дæхæдæг фæкодтай, — 
Æрыздæхтæ хъæумæ!.. «Хæстои...» 
Салдатаг устытæ æмбырдтæ дыл кодтой, 
Фæфарстой дæ хæстæй бæстон... 
Тæригъæд дын кодтой: — Бынтондæр ысурс дæ... 
Æгайтма æрхастай дæ уд!.. — 
Дæуæн та æмыр гæрах зæлыд дæ хъусты, 
Дзырдта дын: «Тæппуд дæ, тæппуд!..» 
Фæнды дæ ныр абон, куы кæниккам — «де стæн», 
Куы хæрин дæ урс хилтæй ард, 
Дзыццаиы ыссæдзаздзыд номы зынгхуысттæ — 
Æргомдзырд, — нæ мын дæттынц бар. 
16 

^<:з»*<&>»4æ»ФОэ*«а**<эæ-«>«^«»*« 
АМКАС! ÆНХЪÆЛМÆ 
Сæууон æртæх цъæх сыфтæрыл æрæнцад, 
Сæууон æртæх? 
Кæд, чи зоны, цæссыг у?! 
Миййаг та кæд ныййарæг мад— æнæнцой 
Лм каст æпхъæлмæ йс 'дзарды фæзындмæ... 
О, дымгæ, уæд фæсабыр у, фæхъус у, 
Фæхъус ут, æрдзы мнммырон хъæлæстæ! — 
Уадз, дун-дунс цæссыджы 'ртахæй хъуса 
Зæрдæрæмудзæн хъарæджы иыхæстæ. 
О, ма скæс, хур, ды дæр фæлæуу хæрз чысыл, 
Дæ тынтæ ма 'ркал дургомыг бæласыл, 
Уадз, фена дуне сау мады цæссыджы, — 
Йæ ныфсыты йын туджы зæй куыд ласта. 
Уадз, иунæг цæссыг уалдзыгон сыфтæрыл 
Цырагъау судза сæфг хъæбулы рухсæн, 
Æмæ дзы Зæххы флдæны фæлтæрæн 
Фыд хæсж>1 рфл^ныхкуыдуг лчи^еыусм^г. 
''арюидзималы м<|по юг_ 77 

УАДЗ ÆМÆ... 
Хъодзаты Æхсарæи 
Гъс 'мæ цы! — уадз æмæ рисса дæ зæрдæ, 
Чидæр дæ удæи фыдфынтæ хæсса, 
Уадз æмæ уайой гуыргъахъты дæ сæнттæ, 
Уæдз æмæ чидæр дæ уыидæй кæрза... 
Уадз æмæ тымыгъ рæмудза дæ фæрстæ, 
Гъс 'мæ цы! — тымыгътæй фидауы цард... 
Уадимæ бацæуынц тохы цæргæстæ, 
Хилджытæм никуы хæццæ кæны уад... 
Уадз æмæ бавзарай сонты рæдыдтæ, 
Сонты рæдыд нын лæгдзинад хæссы... 
Уадз æмæ зонай æмгары фæлывд дæр, — 
Балцы фæндагыл, дам, уый дæр бæззы... 
Гъс 'мæ цы! — уадз æмæ рисса дæ зæрдæ, 
Уадз æмæ фаркгай нызгъæла бынтон 
Уыцы дыууæ цæстыл, айразмæ сæрды 
Чи барухс кодта фæскъæвда дæ бон... 
18 

Гъс 'мæ цы! — уадз æмæ рисса дæ зæрдæ, 
Гъе 'мæ цы! — бавзарæд цин æмæ зын. 
Уыцы зæрдæ у тæригъæд æрмæстдæр, — 
Чи иикуы базондзæн худып, хъæрзын. 
19 

*4й»4-8&*вв»*«гг зхедо^ ^ ~ч>4<з»»г *%•; ♦«зм«в^ж^«а**«»*ям-№«мв1&*'«1 
ÆЗ МЕ 'МГАРМÆ ЦЫДТÆН... 
Æз ме 'мгармæ цыдтæн, уæдæ куыд вæййы, 
Кæддæр нæ хъазт, нæ хæрд, нæ фын дæр иу уыд, 
Мае цæстыл уад, куыд баддзыстæм дыууæйæ, 
Куыд мысдзыстæм нæ сабидуг, нæ ивгъуыд. 
Мæн автобус мае аргъæутты бæстæмæ 
Ыскъæфта, скъæфта, рьп нæ сæрмæ сбадти, 
Уæрыкхизæн цъæх тъæпæнтæм кæсгæйæ 
Фæстæмæ уæд куынпæ фестадтæп саби!.. 
Нæ сыхбæстæ, уæ рлисом хорз, уæ райсом! — 
Хъæбыстæ, ципгæн нал уыди кæрон дæр... 
Мæ зынæргътæ, æз мс 'мгармæ ысуайон... 
Ехх, зонгæ дæр мæ нал бакæндзæн, зонгæ... 
Цы фæци ам сæ хъиицгæпаг чысыл дуар, 
Ныллæг каугæ, сæпарастæрд ыскъæттæ?! 
Цæй каутæ ма... бæрзопд æмбопд-рæсугъд дур, 
Кæддæрау уыпгмæ нал зыны сæ кæрт дæр. 
20 

Сæ кулдуар сын тымбылкъухæй ныххостон, 
Мæ хойынæй мæ алкæд дæр куы зыдта... 
(Нæ зыны ничи, 'вæццæгæп ам не 'сты), 
Æрмæст сæ куыдз йæ бæттæнтæ фæтыдта. 
Дуар байгоми, куы загьтоп, — цон фæстæмæ: — 
«Æгас цу, 'гас, цы хур ма дæ æрхаста... 
Нæ фæхатыдтæ дзæнгæрæг дæ сæрмæ...» 
Йæхæдæг мыл йæ цæст лысгæг æрхаста. 
Хуылыдз хæцъил æрæппæрста мæ размæ...— 
Æлыгбын хæдзар нйли, нал, æмбæрстон... 
Цы сабидуг уыд нудæс азы размæ, 
Уый ахуырст пъолыл сусæгæй дзынæзта. 
Ныхъхъуси уый зæрæстон хъисфæндырау, 
Йæ цъæхснаг хъæлæс бамынæг бынтондæр, 
Уый къуымы раджы батымбыл æмырæй, 
Мæнæн та ма мæ хъустыл уад æзнон дæр. 
Æз мс 'мгармæ мæ фæллад зæрдæ 'рхастоп, 
Ам агуырдгон мæ сабион цъæх рæстæг, 
Фæлæ цы федтон: — уыцы рæсугъд азтæ 
Сæ уд мæ разы гауызты бын истой. 
Æрмæст ма иупæг сау тута сæ кæрты 
Уыди кæддæры хур бопгæн æвдисæн,— 
Йæ къалиутыл бæгъæмвад къахы фæдтæ 
Нæ бакуымдтой къæвдатæп дæр æрыхсып. 
21 

□□□ 
Денджызæй рахызт 
Мадард сылгоймаг. 
Ралæууыд былгæрон, 
Доны фæрдгуытæ, 
Зæрдæйæ рахъаргæ 
Судзгæ цæссыгтау, 
Тулынц йæ уæлæ. 
Раст цыма усы буар, — 
Царддæттæг усы буар — 
Дснджызы былыл 
Йæ иунæджы боныл 
Дзыназы... 
22 

ИУХАТТАУ ЗАР 
Заремæйæн 
Адæм рæстылдзурæг не 'сты æмхуызон, 
Фæлæ сыл ма 'сив дæ зæрдæ уæддæр... 
Уастæн, куы ныммæлид калмæн йæ хуыздæр, 
Уый у кæдфæнды хæцынмæ цæттæ... 
О, мæ бон, бабыхс дæ уды æфхæрдæн, 
Де 'нкъард хъуыдытæ дæхицæй фæсур! 
Уардитыл ма 'ркал дæ цæссыджы 'ртæхтæ, 
Сусæг ныхæстæ сын иухаттау дзур. 
Цард, мæ хур, тох у, дæ тыхтæ дзы бавзар, 
Макуы дæ ма фснон мастæй хъæрзгæ! 
Азар та, иухаттау, сабыргай, азар 
Уалдзыгон сæумæ нæ даргъ кæрт мæрзгæ. 
Фендзынæ, — райсом дыл арвæй æркæлдзæн 
Мин хуры тыны, — дæ къухтæ сæм дар! — 
Цæй-ма-ысби сæ дæхицæн кæлмæрзæн, 
Дс 'взонг рæсугъд сæнттыл иухаттау зар. 
23 

»<»4^я»^æ**аг»»4»*за^5ВЕ»<з»»«&»вимаш» 
Ц/ЕРГÆСЫ МÆ^ÆГ 
Ш. 3 
Кæс-ма, цуаноп, цæр^гес куыд мæлын зоны, 
Мæ уд куыд исын арвы цъæхы æз, 
Бынмæ пырх рнуæй мс 'мбæрцæй ызгъорын 
Æмæ фæцæудзæн къæдзæхыл мæ дзæхст... 
Зылдтæ мæ фæдыл сусæг-сусæг рагæн, 
Дæ нæмыг сонтæй зæрдæйы нынпыхст, 
Йæ цæра кув æхсæнгарз раттæг дуагæн, 
Хъуырæй-хъуырмæ дæм не 'рцыдаид ныфс! 
Цæргæс дæн æз, ныфсхаст уыдтæн мæ царды, 
Мæнгард нæмыгдзæф ныр фыццаг хатт дæн... 
Мæнæп уæддæр æнусои бынат арв у, 
Мæ бынмæ зæхх та — цуанæтты хæтæн. 
24 

. ^^э««ва>ФС>>м«зг^«й>*«св^4ав^«я>'»«1 
ÆМГАР 
Бæргæ куы уанд а-дунс куывддон, 
Æрмæстдæр дзы чындзхæстытæ куы уаид, 
Куынæ 'взарид лæджы зæрдæ фыдтæ, 
Æрмæстдæр уарзтæй, амондæй куы раид. 
Æмæ æз дæр куы никуы уынин мает, 
Гъе уæд мын ды кæуылты 'мгар ныззилис, 
Фæлæ дæм ныр куы фæхæссын мæ хъаст, 
Куы дæм хæссын мæ риуы дзаг зæрдæниз. 
Уæд фестыс иууыл дс 'мбæрцæй къуырма, 
Мæ сагъæстæй дæ цъæх сæнттæм фæлидзыс... 
Зынтæ нæ царды бирæ ис нырма, 
Æндæр мын ды кæуылты 'мгар ныззилис! 
25 

ХИВÆНД 
Æвæццæгæн тъммы-гьыматы, дугты 
Нæ уыд æррадæр, хивæнддæр дæуæй! 
Мæ цæстыл уайы, ацы хъæрмуст дунс 
Цы бакæндзæи дæуæн, мæ зæрдæ, уый... 
Бæргæ, мæ зондыл-рæстæджы къæмбырыл 
Ныббæттин дæу лæппын ыстайау æз, 
Æмæ дæ тугдзых ку 'аскъæра йæ бырынкъ, 
Уæддæр дын ними фсхъусид дæ хъæрзт. 
Фæлæ куы дзурын, — 
Сабыр у, 
Æрхъус у, 
Дæ къахдзæф бар, дæ алы фæзылд хынц... 
Уæд де уæнгтæ бæсты тыхау ныууигъыс, 
Дæ бæттæнтæ гæталджытæй тæхынц... 
Æвæццæгæн тъымы-тъыматы, дугты 
Нæ уыд æррадæр, хивæнддæр дæуæй, 
Мæ цæстыл уайы, ацы хъæрмуст дуне 
Цы бакæндзæн дæуæн, мæ зæрдæ, уый. 
26 

ДЗЫЦЦАЙЫ ПИСМОТÆ 
1 
Цы зонын, дардмæ нæ фæцыдтæ, 
Цыма уым тугыл аскъуыд цард. 
Цыма нæхи горæты 'ппындæр 
Дæу аккаг нал уыди бынат!.. 
Ныр искæй де 'мбæлттæй куы фенын, 
Мае цинæн нал вæййы æмбал, 
Æрæджы, «Лæгтыдзуары» бон нæм 
Уыдысты 'Хсар æмæ Камал. 
(Æнхъæлдæн, «писыртæ», дам, систы! 
Цы 'мбарын уыдæттæн æз та... 
Дзырдтой ам иууылдæр сæ фæстæ — 
Ныр, дам, сын чингуытæ фыст и...) 
Зæрдæтæ 'вæрдтой мын хъæбултау, 
Æрсастой мын къуыриваг суг. 
Нæ кæрты азылдысты къуымты: 
Миййаг, дам, хосцух у дæ хъуг?.. 
27 

Кæдæй нæм хонæг, дзурæг нал уыд, 
Ныр иуыл дуархойæг ысси, 
— Дзыцца, дæ уазджыты нæм рарвит,— 
Цыдысты радыгай нæ сых... 
Табу йæ сыгъзæрин фæндæгтæн, 
Вæййы уæд алчи дæр хъæздыг... 
Цæмæн уал сыхæгтæм? — мæнæн дæр 
Уæдмæ цæттæ уыди мае фынг. 
Бæгæны — бирæ фылдæр фагæй, 
Æристон зæронды сыкъа... 
О, ма тæрс, ма, дæ фыды фарн дын 
Мæрдтæм нæ бауадздзæп дзыцца. 
2 
Ызноирайсом нæ уаелхæдзар æфснайдтон, 
Цъындатæ ссардтон къутуйы фæстæ, 
Хъуыды кæныс? — мæхæдæгдын сæ сбыдтон! 
Мае боныл, 1ъс! — ныр цас рацыд рæстæг. 
Уæддæр та сæ æз ме тары нывæрдтон, 
Æппарын сæ нæ бауарзта мæ цæст: 
Цыма та ног дæ дзабыры ыскъуыдты 
Фæкалди мит, дæ къæхтæ сты æргъæвст, 
Æмæ тæхыс гæв-гæвгæнгæ дзыццамæ, 
Дæ къухы хи хуыд чингуыты хызын... 
28 

О, разбор, ра, мæ хур, æз дын фыццагау 
Дæ ивæнтæ мæ хъарм тары хæссын. 
3 
Кæцæй, дæ дзыццамæ цы æф1ы! 
Хъуыды йыл н' акæныс, уæддæр? 
Миййаг куынæ сметы мæ фырттæ 
Нырма хæдзардарæг лæгтæ. 
Кæмдæр фæллад хъæддзауы зарæг 
Га^зæмæ ку 'ацахсы мæ хъус, 
Уæд та мæ схурх кæны мæ хъарæг 
Дыдзы хъæрмуст пецы уæлхъус. 
Зымæгон мс 'стыр мæт — нæ уалдзæг: 
Куы стæлфа зæххы нуар, уæд та 
Фыццаг мæ цæстьпæй æрхаудзæн 
йæ риуыл уалдзыгон æртах. 
Кæм ма у модæ хъæуы зпу дæр, 
Кæй æнцой балæууа мæ уд?! — 
Ам нали фæсивæдæй ну дæр, 
Фæйпæрдæм горæттæм фæлыгъд. 
I 
Зæронд дæр ма зæронд у исты, 
Сæ сæрмæ зиутæ ма хæссынц! 
Уыдыстæм мах дæр, дам, ликбсзтæ, 
Газсттæ дамгъæгай кæемнц. 
29 

Кæцæй дæ дзыццамæ цы æфгы! 
Хъуыды йыл н' акæныс уæддæр? 
Миййаг куынæ систы мае фырттæ 
Нырма хæдзардарæг лæгтæ! 
4 
Ды дæр, дам, «писыр» дæ уым фæсхохы, æнхъæлдæн, 
Æгайтма бирæ у сылгоймагæй дæ ныфс... 
Дæу зонынц иууылдæр нæ хицауад ам хъæуы 
Æмæ мын сæрдармæ дыууæ дзырды ныффыс! — 
Мæнæй æвзонгдæртæ дæр улупатæ исынц, 
Æз та цæстырухсæй дæр райдыдтон ныр цух. 
Ныффысс дыууæ дзырды, кæд мын фæуиккой исты. — 
Ома, капеччытæ... уæддæр дзы — сапон... цæхх... 
Дзыцца, зæгъ, хорз зоны, Никъалайы1 куы 'ппæрстой, 
Ыстæй, зæгъ, артелмæ дæр бацыди фыццаг, 
Фæд-фæдыл цал хатты уыдарникæй мæ 'взæрстой, 
Нæ уыди никæмæн мæ цæнгты тых фæуддзаг... 
Уæддæр, зæгъ, бавзæрста ыстонг азты æмбисонд, 
Дзыцца, зæгъ, бавзæрста хъæбулты цæгъдæг хæст, 
Æмæ, зæгъ, арвыста йæ дарæджы фæдисы... 
Ныффыс мын сæрдармæ дыууæ дзырды æрмæст. 
1 Хæдхæцæг паддзах. 
30 

Миййагта 
Ды мæ нæ уагътай-иу, бæргæ, мæхимæ хъусыи, 
Ныр сыхы фæсивæд... Цы сыл æрцыд? — Фыд-зонд! 
«Газет мын бакæсут» сын цал хатты фæдзурыи, 
Сæхи æнæвдæлон хуыз акæпынц бынтон. 
Цыдæр цьæх «библитæ» хъæбысдзæгтæй æнтъухынц, 
Рæхджы, дам, Энгылстæй экзаминтæ дæттæм, 
Цыма сын уыдон дæр мæнæй уæлдай цы 'мбудынц. 
Цыма мын мæлæты министыры фырттæ! 
Ызнон та иунæгæй нæ къæсæрыл æрбадтæн, 
Рæсугъдæй байрæзæд нæ постхæссæг лæппу, — 
Дзыцца, æркæс, дам, ма Америчы салдатмæ,— 
Вьетнаймаг сабийæн куыд бакалдта йæ бон... 
Йæ гыцци амæла, йæ сау рыстæй фæкуыдтон, 
Ныр уый куыд бахæрдзæни хъарджытæй йæхи!.. 
О, ахæм карз митæ-иу нсмыцæгтæ кодтой, 
Æнхъæлдтон, уыдон хуызæн нал уыдзæи зæххыл. 
Фæлæ америкаг... Цæуыл сæрра и уый та, 
Цæмæн æрбайхæлдта кæйдæр мæгуыр хæдзар?! 
Ныр ын йæ ныййарæг куы фехъусид йæ митæ, 
Бæргæ йын не 'скæпид йæ урс æхсыр хæлар... 
Æнхъæлдæн, айразмæ сæ паддзах нæм куы 'рцыди, 
Уæд ын куыинæ загътой нæ хицауад æппын, — 
Цæмæй та ма фæхъазой дунейæн йæ удæй, 
Цæмæй та ма бакæной дзыццаты хæрзбын! 
31 

апа 
Ныхас куы 'рыфты 'мæ мын устытæ куы дзурынц, — 
Дæ чызг, дам, ахуыргопд, фыссæг, дам, у кæмдæр! 
Пæ сыхы зæрæдтæ дæ цæрæибон куы кувынц, 
Уæд ма кæм фæхъæуы хуыздæр амонд мæн дæр! 
Фæлæ та ку' акæсын мæ самандур хæдзармæ, 
Куы 'рбадын хурварсмæ нæ зæронд кауы 'нцой, 
Уæд та дзьщцайы зæрдæ сусæг мает æвзары... — 
Мызд дын нæ фæфндынц дæ куыстæн æви цы?... 
Æниу сылгоймагæп йæ фыссæг дæр цы уыдзæн, 
Дзырды бар чи ратдзæни лæгты 'хсæн дæуæн?.. 
Кæд дæ мийиаг, мæ бои, фæчындæуы дæлдзипыг, 
Уæд дæ цæмæи бахъуыди уыцы куыст, цæмæн? 
Фæлтау ам колхозы... Куыстахуыр нæ дæ, исты! 
Дæ къам дын бакæниккой фæйнæгыл, бæгуы... 
Куы суаис горæты мæ фæндиаг министр, 
Фæлæ министрæн лæджы хъару хъæуы. 
□ □П 
Дæ разæй та фæци, дзыцца, дæ хыл: 
Кæдæй, дам, наем нæ рарвыстай фыстæг дæр, 
Цы рауагъта сылюймаджы зæххыл... 
Лæппу мын ку' уанс, æмæ у æвзæр дæр! 
32 

Уæд иунæгæй нæ джиуин ам, мæ бон, 
Кæйдæр артмæ нæ тавин-иу мæ къухтæ, 
Æнæ холлаг нæ уаиккой нæ хъом, 
Рæгъ-рæгъытæй лæууиккой кæрты сугтæ. — 
Куы дын уаин лæппу, дзыцца, æцæг, 
Куы-иу рацæуин де 'нæлæг хæдзарæй, 
Æрисин царæй рохуаты цæвæг, 
Фæцæуин дын-иу хосгæрдæг сæударæй. 
Æрцæуис мæм-иу бонрæфты ды дæр, 
Æрхæссис мын дæ раздарæны 'хсæртæ, 
Нæ саст дурыны хнарæзт къуымæл, 
Тæвд хæбизджын æмæ дæ уарзт, дæ зæрдæ. 
Ныр та цы дæн! Зын у, мæ дзыцца, зын, 
Нырма дæр царды сусæгтæ нæ зонын, 
Æрмæст мæ удæй зарджытæ фыссын, — 
Дæ кæлмæрзæны лæгты рæгъы згъорын... 
УАЙДЗÆШ 
Дæ гуырæнбоныл никуыдæр куыдтон, 
Мæ цæстыл уад дæ сомыбон-ысуинаг, 
Лæппуйæ-чызгæй хъауджы нæй, — дзырдтон,— 
Ныр и нæ зæххыл Ленины рæстдзпнад. 
Уæд мын, гормон, цы райдайыс хъынцъым, 
Цы пыппыгъуылыс де 'нæнтыст хъуыдыты, 
Уарзондзинады монолог 33 

Цы мæм фыссыс, — зын у, мæ дзыцца, зын!.. 
Цы 'мбарыс цардæи, хурæфсæст хъуыдыды! 
Фсндаггонæн зын вæййы, уæдæ цы?! 
Сæ бæттæнтæ дæм тондзысты-иу «куитæ...» 
Дæ развæд рухс у Ленины фæрцы, 
Дæ фæндаг дын нæ бауадздзæн уый суйтæ. 
Дзыццайы писмотæн мæ дзуапп раттын тынг фæн- 
ды. Зын у уыцы æвидигæ уарзгæн дзуапп раттын, фæ- 
лæ йæм уæддæр ныффыстон: 
Нæ базыдтон хуымкæнынтæ, иыббар мын, 
Нæ дын ысбыдтон ауæдзыл быру. 
Тæхуды, иунæг буц ныхас уæд та 'мæ, 
Дзырды æнæбон иикуы дæн нырау. 
Æниу дæхæдæг хорз зоные. Цы дзурон, — 
Мæнæн зын уыд хæдзардарæг ысуын... 
Фæлæ дæуау æз дæр мæ чысыл хурæн 
Мæ хъарм тары йæ ивæнтæ хæссын... 
Мæхи рæстытæ кæныныл куыд схæцыдтæн,  
дзыцца, дæ зæрдæ цæмæй барухс кæнон, ахæм дзырдтæ мæ 
зонды нæма сæвзæрд, æвæццæгæн,— 
Уæддæр-ну макуы, ма банхъæл, дæ хъæбул 
Ныррох кодта йæ дзыццайы уæзæг, 
Æз дæм рæхджы æрцæудзынæн нæ хъæумæ, 
Ныффысдзыпæп дын сæрдармæ фыстæг... 
34 

Æз дæм рæхджы æрцæудзынæн фæндагæй, 
Дæ дæллагхъуыр ныттухдзынæн мæ сæр, 
Зæгъдзынæн,— нæй дæуæй хуыздæр дзыццатæй,— 
Куыд-иу дын дзырдтон сабийæ кæддæр. 
Цхинеал. 
35 

;*н&>*а2»Æ2>*--Е»*-Ю' 
НЫУУАДЗ МÆ АМ 
Ныууадз мае ам, дзыццл, цы систай уынг дæ сæрыл: — 
«Ныртæккæ сах къæвда, цæхæртæ калдзæн арв! 
Æрбад-ма иучысыл дæ хæдзары къæсæрыл, 
Кæд дын нæ ныччынди уым уынджы къæйыл царв!..» 
I 
Ныууадз мае ам, дзыцца... 
Цæй, уар, къæвда, ныууар мыл! 
Каес-ма, куыд дæм дарын мæ урс къухтæ, мае сæр, 
О арв, цы ныхъхъус дæ, 'ви нал зоныс ныннæрын?! 
Нырттив цъæх мигъты 'хсæн, фест иууылдæр цæхæр. 
Нырттив цъæх мигъты 'хсæн, — 
Æрвон гæрæхтæ мысын... 
Хæссы мын артуадзæг æвзонг бонты зæл уый... 
Ныууадз мæ, уæ дзыцца, сыг къæвдайы хъæбысы, 
Иæ сыгъдæг сахатæ мæ зæрдæныл кæлой! 
36 

/ЕНГУЫЛДЗВ/ЕДТÆ 
Дзыцца! 
Кæм дæ, дзыцца? 
Дæ псцы арт куы судзы! 
Ам хæдзар иууылдæр быгъдæгдуар куы у, гом. 
— Æй, чи дæ, кæцы дæ? Дзыцца ныртæккæ суайдзæн, 
Мæ хай, дам, ауынон, — куы йæ фесафой хъом, 
1 
Йæ картоф бафсиайдта, нæма 'ртыдта йæ нартхор, — 
Дзырдта сыхаг зæронд ус æмбонды сæрты, — 
Æрбад уал псцы раз, дæхи ысхъарм кæи артмæ, 
Рæстмæ дæр нал уынын... Йæ кæцы чызг дæ ды? — 
Æз дæр та фæсхохæй уæ фенынмæ æруадтæн, 
Зæгъын ма, цалынмæ фæндæгтæ ис, уæдмæ... 
— О-гъо, æмбарын дæ, æмбарыи, мæ хур, раст дæ, 
Фæуон дæ дзыццамæ хабархæссæг, уæдæ! 
Кæд та дзы зæрондмæ дæр сиры къус æрхауид! 
Иæ кæрдзын ма басудзæд, пецы ма и кæд... 
37 

Кæрдзыны 'хсызгон тæф, дæуимæ лæг цы сбарид? 
Нартхоры хъарм кæрдзын... дзыццаиы 'нгуылдзты фæд... 
О, ацы 'нгуылдзвæдтæ — мæ кувыны цырæгътæ, 
Сымахæн табумæ цæудзынæн ардæм æз, — 
Дзьщца йæ хъарм къухты мæ къухтæ цыма дардта, 
Цыма мæ уды 'ргъæвст йæ дæллагхъуыр æртæфст. 
38 

>«»+«п»*<а&*1 
МАДЫ КЪУХТÆ 
Ныр зилы афонмæ нæ кæрты къуымты уалдзæг, 
Хæрзаг та каурæбынтæ адардтой цъæх нæуу. 
Дæ загъдау, ац' афон уæлдай тынгдæр куыст уэрзы, 
Æмæ та 'рбадынмæ дæр нал æвдæлдзæн дæу. 
Ныр та-иу райдайдзæн дæ фыдæбон сæударæй, 
Æнцой та пал зондзысты уыцы къухтæ ныр... 
Куы 'рлæууай хуымгæроп дæ белы 'нцой фæлладæй, 
Дæ хъустыл уайдзæни мæ къахуынæр, мæ дзырд. 
Цыма сæууон хурмæ мæ чызгон сæпттыл зарын, 
Цыма дын рахæссын нæ хъæдын къусы дон. 
Цыма мыл бæлæстæй æрвгъуыз дидинæг уары 
Æмæ сæ иухаттау быйын мæхицæи рон... 
Дæ уырзтæй рувдзынæ та уалдзыгон æвзартæ, 
Ныр та зæхх фестдзæни дæ цин æмæ дæ бон, 
Ды та ныр фистæг цонгæй куедзынæ фыццагау... 
Фæлæ дын чи хæедзæни хуымгæронмæ дон!.. 
39 

>»д»Ч1М «>»«*»< >кк>»гар»<р»<нта» 
БАЗАРЫ 
Æвгæдта 'нæзопгæ ус барæнмæ картофтæ, 
Æвгæдта урс картофтæ скъуыдтæ 'нгуылдзтæй уый... 
Дзыцца, дæ къухты 'нгæс уыдысты афтæ, афтæ! 
Æмæ куы сирвæзид «дзыцца», зæгъгæ, мæнæй. 
Ыскалдта циндзæхæр мæ иу дзырдæй йæ цæсгом, 
Йæ зæрдæ байгоми мæ зæрдæйы хъæрмæ: 
Æз дæр, дам, иу хъæбул мæ комдзæгтæй фæхастон, 
Ысси мын ахуыргонд... кæдæй нæ уыд хъæмæ! 
Цымæ куыннæ мысы йæ сабион цæрæнтæ?! 
Хæдзæрттæ радтой йып ам горæты кæмдæр... 
(Бынтон хæрз дзæгъæлы фыдæбон у цæуæтыл), 
Рæхджы ныррох кæндзæн, æвæццæгæн, мæн дæр... 
Æниу мын горæтмæ дæр фьщцаг рæстæг загъта, 
Æз та зæххахуыр дæп, цæй горæт и мæнæй! 
Мæнæн мæ райгуырдæй мæ цин, мæ сагъæс зæхх у, 
Æмæ йып зæрдæйæ фæхицæнгæнæн нæй. 
40 

Ыстæй... зæрондæй ма мæ цастæ хъæуы, цастæ, — 
Æрмæст хъæбулы ныфс... дзæбæхæй мын цæрæд... 
Æмхуызон амондджын цæуылнæ стут, дзыццатæ, 
Уæ къухтæ иухуызон куыстæфхæрд куы сты, уæд! 
41 

□□□ 
Дзыцца, ды дæр куыд сæдых дæ бынтоцдæр, 
Æви кæнынц дзыццатæ дæр æдых! 
Ныттух ма, цæй, дæ дæллагхъуыр мæ зæрдæ 
Æмæ иæм ма уадз мает æмæ фыдæх! 
Мæнæн мæ бæллиц: дунс уа æрдхæрдтæ, 
Цæмæй пæ уа фыдлæг æмæ ызнаг, 
Фæлæ кæмæндæр, цавæрдæр сæлхæрæи 
Зæххы хуылфы дæр нал цæуы йæ марг. 
Дзыцца, ныттух дæ дæллагхъуыр мæ зæрдæ, 
Цард хорз æрмæстдæр уарзтæй у, — мын зæгъ, 
Цæмæн мæ удмæ цавæрдæр сæлхæртæ 
Сæ сау базыртыл ма хæссой фыдæх. 
42 

поп 
Ды ма тыхс, гыцци, ну мур дæр мæн тыххæй, 
Мæ фæндæгтыл дæ хъарм цæссыгтæ ма зæр, 
Дæ комдзаг та-иу ма ратон дæ дзыхæй, 
Æз дæм, миййаг, куынæ 'рцæудзынæн азæр. 
Кæд дæм зындзына^н, уый бæлвырд нæ зонын, 
Фæлæ-иу ма зæгъ, рох мæ у дæ уæзæг, 
Мæ зæрдæ мын гуыргъахъхъ фæндæгтæ 'взонынц, 
Æртыхст мæ сæрыл дунейы цъæх фæздæг. 
Ды мæ дæ къæсæй рарвыстай рæстагæй, 
Дæ фæдзæхст мын уыд адæймаджы уарзын, 
Бæстыцъар лæг цæмæн хæры дæндагæй, 
Уый не 'скæнæг дæр нал фæразы 'взарын. 
Уæддæр цæуын нæ карз зæххыл ныфсагур, 
Ысхизин кæд сыгъдæг удты бæрзæндтæм, 
Фыдæхард макæй мауал кæна саугуырм, 
Хæссид кæд уымæн фарны дзырд мæ зонд дæр. 
43 

Цæуын, цæмæй мын дунс суа дæ къæсæр, 
Ды та мын ма тæрс де 'стыр уарзтæн рохæй, — 
Зындзынæн дæм, æрцæудзынæн дæ къæсмæ, 
Цæмæй та мае дæ дæллагхъуыр ныттухай. 
44 

□□□ 
Дзыцца, дзыцца, дæ дондзау чызг дæм дард и, 
Сæударæй уæд кæй хъал кæныс ныр та: 
«Ыскæс-ма, 
хур цæй бæрзæндмæ ысуади, 
Кæрдзинаг дон мын суадонæй æрдав!» 
Ныр мын, мийиаг, зæрондæй дондзау ма цу, 
Нæ сыхы бирæ — саурæсугъдтæ, 'взонг, — 
Ды сæм-иу бадзур, райсом раджы бадзур: 
«Æрдавут-ма мын цъæх суадонæй дон», 
45 

□□а 
Æмбæрзы уалдзæг хуссæрттыл цъæх дари, 
Æндзыг бæлæстыл хуры тынтæ тауы, 
Ды дæр мæнæн дæ хъарм комулæфт рарвит, 
Цæмæй мæ зæрдæ ног къуыпа æфтауа. 
Нæ каурæбыи фыццаг кæрдæг куы сзайа, — 
Æрвит мын æй! 
Дæ хъæбул дзы куыд раид! 
Мæ хъæлдзæг худт сырх уардийы куы ссарай, 
Уæддæр-иу мын дæ цины цæссыг рарвит. 
Ыстæй мын рарвит хорз ныфсæн фæидагмæ, 
Фыдыуæзæгыл ц' амонд и, цы фарн и,— 
Дæ рæстзæрдæ — мæ бæллиццаг фæнд рагæй, 
Мæн уый хуызæн цы хæзна хъæуы царды. 
46 

К**<31» <■«» »^»«в*Ц»»<Ш»»Я>» Ю*Ш»+Ш»44&< 
ппп 
Æгъуыссæг уасджытæ æрбайгом кодтой рудзынг, 
Ныххойынц базыртæй сæ хъарм фæлмæн фæрстæ. 
О, бузныг, уасджытæ, æмæ дæуæй дæр бузныг, 
Æхцон хъæууон райсом, ныр уал азы фæстæ! 
Гыцци... куыд-иу кодта мæ сабиои цъæх азты, — 
Мæ хилтæ адаудта йæ хъарм къухæй фæлмæн, 
Ыстæй йæ къахфындзтыл сабыргай кæртмæ ахызт, 
Ныр дæр у, 'вæццæгæн, фынæй æнхъæл мæнæн. 
Æз та дзæбæх хъусын ыстонг рæуæды уасын, 
Æхсыры урс сæх-сæх, мæрзы мæ хо та кæрт. 
Нырма дæр чындзытæ кæддæрау раджы растынц, 
Нырма дæр дондзауты хуыссæгхъæлдзæг кæл-кæл. 
I 
Сæуæхсид бæлæстыл йæ сойдзырæгътæ судзы, 
Нырма дæр аргъау у мæ сабион бæстæ! 
О, бузныг, уасджытæ, æмæ дæуæй дæр бузныг, 
Æхцон хъæууон райсом, ныр уал азы фæстæ. 
47 

><ЕЕК«1»»Д4>>вР^ 
САБИЙЫ ЗÆРДÆ 
Æрыгон мад ныууагъта йæ 
сабийы æмæ ссардта ног 
амонд. 
Гыцци, кæм дæ, цымæ, цы ранæй мын æрвитыс 
Цыхуыздæр адджинæгтæ, хъазæнты хæрзтæ?.. 
Ехх, ныр куыд цин кæиис, дæхи цæстæй куы уынис 
Æдзух мæ уæлахиз, куы фæхъазæм «хæстæй». 
Къæр-къæрæй аздахын нæ сыхæгты лæппутыл 
Æз де 'лхæд автомат... хъæбатыр дæн... уæдæ!.. 
Мæ разæй алидзынц æмхуызонæй тæппудтау, 
Кæд-иу сæм ракæсынц сæ гыццитæ, уæддæр. 
Зымæг мын ма фæтæрс ды уазалæй, ыскæнын 
Дæ быд æрвгъуыз хæдон, куыд хъарм дзы у, куыд хъарм! 
Гыцци, куы йæ зонис, дæ къухты тæф куыд кæны, 
Цыма мын авæрыс мæ уазал русыл д' арм... 
48 

Дæ зæрдæ ма 'хсайæд, баба мæ уарзы бирæ, 
Ды, дам, мæ хъæбул дæ, мæ цæсты рухс, мæ хур, 
Фæуайæм ме скъоламæ райсом раджы иумæ... 
Уæддæр дын сусæгæй зæгъын, гыцци, æрцу. 
Æз дæ æрæмысын, æрæмысын, бæгуыдæр, 
Æхсæв дæ ф' агурын æрдæгфыны æдзух, 
Дæуырдæм алидзынц мæ гыцциуарз æнгуылдзтæ, 
•Цыма дын авæрын дæ дæллагхъуыр мæ къух... 
4 Уарзондзинады монолог 49 

*«&««3>*9Я&*Æе*«ЭД«В*«»4«аК«»>4№+« 
ДЫРГЪ БÆЛАСМÆ 
Ды та нырмæ æнæхуыссæг цæмæн дæ, 
Кæмæн зарыс, кæмæн хæрыс йæ рын? 
Æви дæ хъæбул афынæй дæуæн дæр 
Æмæ йын бонмæ хъахъхъæныс йæ фын? 
Куы йæ 'ртона тыхджын дымгæ, фыд уарын,— 
Фæлтау ныхъуырыс дс 'гъуыссæг, 
дæ рис. 
Æгомыг дунс, 
мады уаз æнкъарæн, 
Æвæццæгæн, дæ мидгуырдзы дæр ис. 
50 

ГУЫРДЗЫСТОН 
Дæ цъæхдзыкку фæлмæн уалдзæгтæ мысын, 
Мæ рустыл тад дæ сæрдыгон зынг хур. 
Куыд цæрыс, куы, æнæ мæн ныр, Гуырдзыстон' 
Æви дæуæн дæр сусæгæй зын у?! 
Дæуæн дæр кæд мæнау зын у мæ фæстæ, 
Дæ зæрдæйы мæ рæсугъд уарзт хæссыс. 
Кæд афонмæ, о, ме 'взонг азты бæстæ, 
Мæ фæндæгтæм цæссыгдзастæй кæсыс! 
Æнусты ныр кæрæдзимæ тырндзыстæм, 
Æз дæм хæсдзынæн ме 'стыр цин, мæ мает, 
Мæ сæууон фын-æрвгъуыз бæстæ, Гуырдзыстон, 
Куыд æрвитыс æнæ мæн, куы, дæ цард?! 
51 

□па 
Уæдæ нæ кæддæры хæлар боитæ цы фссты, — 
Ныр ды, æвæццæгæн, дæхи нымæр фæрсдзынæ, 
Дæ риуыл м' артуадзæг сæууон бонтæ, 
Гуырдзыстон, 
Дæ риуыл байзæрстон мæ сонт уды фæрчытæ. 
Миййаг куы фсхъусай дæ суадæтты сæр-сæры 
Кæйдæр æхцон зарæг, кæйдæр сусæг ныхæстæ, — 
Кæддæр мæ сомт бонты, къуылых мæйрухс изæры 
Уый фестад буц уадындз рæсуг уылæн мæ уарзтæй. 
Куы схизой чызджытæ дæ цымкъутæр бæрзæндтæм, 
Куы хъуыса цымтонджыты хъæлдзæг къæл-къæл 
дардыл, 
Уæд та-иу уыдоны 'хсæн фсндзынæ мæ зæрдæ, 
Уæд хъуысдзæн се 'хсæнæй мæ хъæлдзæг худт 
мæнæн дæр. 
Куы 'рхауа рухсы тын дæ быдыртыл, дæ кæмтты, 
Хуыссæгцух дидинтæ сæ цæстытæ куы 'мбæхсой, 
52 

Уæд сын фæлмæн батæ æгас æхсæв æз кодтон, 
Дзырдтам кæрæдзийæн кæркуасæнты хæрзæхсæв. 
Куы фснай искæйы дæ фæндæгтыл æнкъардæй, 
Миййаг-иу хæхты сæрты ку' аджих уа кæдæмдæр, 
Уæд уый æз мысдзынæн мæ Ирыстоны дардæй,— 
Цы ном мын уаздæр у, цы зæхх мын у фæлмæндæр. 
53 

р«» »«Е>$ СЭ»<Х2Е>*«т>Ж>4 СЕЭ**»«Э -5В>»0«0^«ВС Ф«Э><^а>*Сг>*Я»*«1»<»С» 
МÆ ХЪÆУ 
Цы дыл æрцыд, мæ ныййарæг, мæ хъæу, — 
Цы мын æппæлыс, — горæт, дам, фæкæнын!.. 
Дæ уд æндæр у, горæтаг дын нæу 
Æмæ йæ абон ма сфæнд кæн «уæй кæнын...» 
Уæд ма кæдæм, кæдæм зæгъдзынæн, — цон? 
Мæ циндзæссыг кæй риуыл ма æрхаудзæн. 
Кæдæм хæсдзынæн хосгæрдджытæн дон, 
Мæ дзабырты сæууон æртæх кæм хъардзæн. 
Кæм ма тондзынæн каурæбынты, кæм, 
Цъæх уалдзæджы мæ фæдджимæ пысыра, 
Дзыццайæн ма куыд зæгъдзынæн, æркæн 
Мæнæи дæр къусы иогдыгъд хъарм æхсырæй. 
Кæм ма мын уыдзæн сабион бæстæ, 
Кæм хъал кæндзынæн уасджыты цъæхахстмæ, 
Дæ хуымгæнæг лæппуты дын мæстæй 
Кæм мардзынæн мæ цъæх сусæг фæкастæй. 
Кæм зилдзыпæн фыдыуæзæг æнхъæл, 
Кæй зæрдæмæ ныдздзурдзынæн мæ ристæ! 
Æз амæлон, куы бакæнай, мæ хъæу, — 
Куы мын фæлидзай горæтмæ ды искуы. 
54 

№&+4а&+&&Ф4ВХ>4&Ь4№МШ*<Ш&44æ>фт^-<&& { <~:»*<*^ЗД<к.-*5'1<»«^*в»*в№*ЯГ 
Д/Е ШÆСТÆ 
Æвæццæгæн, æрцæуæн нæй хæстæй, 
Æндæра, мæ фыд, афонмæ зындаис, 
Куыд дард у, куы, æцæгæлон бæстæ, — 
Хæстон фæндаг цæй тынг дардыл ныззылдис... 
Æнæ дæу нын фæзындæри цæрын, 
Дзыцца йæхæдæг чъирикувæг баци, 
Кæмæн дардтай дæ цæхх æмæ кæрдзын, 
Дæ фæстæ уый нæ тæфæмгæрон нал цыд. 
Йæ «хæдæфсарм» ын нал лæвæрдта бар, — 
(Æнæ лæг кæрт лæгуазæгæй хызт вæййы), — 
Цыма хæларæй демæ дæр нæ цард, — 
Нæ фæхордта йæ къухæйдзаг дзыццайæп! 
«Æфсæрмы кодта» иунæг артваг суг 
Æрбаппарын хъызт зымæджы нæ кæртмæ, 
Гъс, бафæрсын,— цæмæй дарæм нæ хъуг... 
Миййаг дын дзы куынæ домдтам æгæртæ!.. 
Æнæ дæу нын фæзындæри, мæ фыд, 
Æнæ баба цард сабитæн цæй цард у! 
Хæстон фæидаг цæй тынг дардыл ныззылд, 
Æвæццæгæн ыл раздæхæн дæр нал уыд. 
55 

КЪАХВÆНДАГ 
Дæу не 'сныв кæныиц фæндæгты нывæзты, 
Ды дæ хуымæтæг къахвæндаг æрмæстдæр. 
Нæ хъæумæ дыл фыдæй-фыртмæ цыдысты 
Чындзхæсджытæ, мæрддзыгойы уæрдæттæ. 
Цыдысты-иу дыл хорагур бабатæ, 
Цыдысты-иу дыл ног чындзытæ донмæ, 
Цыдысты дыл æрчъидарæг лæппутæ 
Цъыхыры хъæдмæ суг хæссынмæ 'ргъомæй. 
Æрбацыд дыл æнæзонгæ лæг раджы, 
Æрхаста, дам, чырыстийы дин, чиныг, 
Уæдыккæттæ дзырдтой, уыдис, дам, сауджын, 
Ды йæ хъуыды дæр нал кæндзынæ, — чи уыд... 
Фæстагмæ дыл æрбалæгæрста знаг дæр, 
Нæ сылдых хъæу фæлыгъдис иуыл хъæдтæм. 
Бæргæ февнæлдтой хъаматæм дадатæ, 
Æвæццæгæн æй Турчы хæст æнхъæлдтой... 
56 

Нæ фæсивæд сæ ускурыны азты 
Фæцыдысты æз-раздæрæй фæдисы. 
О, къахвæндаг, дæхæдæг иуыл растдæр 
Æвдисæн дæ, фæстæмæ ма дзы чи 'рцыд!.. 
Ныр дыл гыцци ысбон кæны йæ сæумæ, 
Фæхъарм кæны йæ улæфтæй дæ дур-риу, — 
Кæд, дам, фæзынд мæ сæфт хур дысон хъæумæ, — 
йæ къахвæдтæй ыссардзынæн хъæбулы, 
Æмæ куы ссудзынц йс 'нæнцой цæссыгтæ 
Кæйдæр къахвæдтыл æхсæвы мæйдары, — 
Ысвæййынц уæд зæххы хъыгтæ дæ хъыгтæ, 
Дæ мает æртæфсы дзыллæйы зæрдæйыл. 
Дæу ними фендзæп фæндæгты нывæзты, 
Ды дæ хуымæтæг къахвæндаг нæ хъæумæ. 
Фæлæ бæстыл мæлæты тас куы ехъæрзы, — 
Дæ тохдзаутæм фæкæсы дуне 'нхъæлмæ. 
57 

>*ЯИ~ЫЖ+42>*ЯС**&>+&&+Ю++Ш+в* 
ШÆНДАГАМОНД 
Мæ фаззон æфсымæртæ 
Хъазбег æмæ Ельбрусмæ 
Фæут фæндагамонд, фæлæ уæ балцы размæ 
Ныззилут иу райсом нæ райгуырæн хъæумæ, 
Хъæргæнгæ бацæут нæ къæсæрæй дзыццамæ, 
Дзыцца уæм разгъордзæн, фæхуддзæн уæм 
фæлмæн. 
Лæзæры рохуаты уым иухатты дзæбидыр, 
Баба йæ нал айсдзæн, куыд-иу уыди кæддæр, — 
Уæхæдæг, лæппутæ, уæхæдæг дзы фæсидут, 
«Фæндагсар Уасдырджи» ныццæлхъ ласут уæддæр. 
Фæут фæндагамонд! — иры хъысмæты рындзыл 
Ыслæуут, базопут Амыранау хъæрзын, 
Уæлхох цъæх тымыгъмæ уæ сонт риутæ 
ныттындзут, 
Æмæ дзы базонут цæргæсы цин, йæ зын. 
Уæлхох цъæх тымыгътæн ысныв кæнут уæ сæртæ, 
(У цард, æвæццæгæн, тъымы-тъыматы хæст...) 
Лæвар та чи дæтты рæстдзинады къæсæртæ, 
Зæрдæйы тугтæй сын ис балхæнæн æрмæст! 
58 

«а^«^<гя>на^«ге^Я'*4^*-м^^ 
СÆУУОН МЫВТÆ 
1. Ма фсхс 
Рахызт хъæдæй дон нуазыьмæ урс сæгуыт, 
Ма фсхс, цуанон, ма йьш райе йæ тæригъæд. 
Ие 'взонг тугæй халас кæрдæ» ма самæнт, 
Ма йæ фсхс, дæ къухты монда! баиргъæв. 
Ма 'рыхгæ йæ цæстыты ру\с рæсугъдæн, 
Уæд ды йсмæ хæхты фидмц мардзынæ, 
Уæд дæуæн дæ зæрдæйыл æпусбонтæм 
йе 'рвгъуыз цæссыг рисгæ-хъæрзгæ уардзæпн. 
2. Дзæбидыр 
Хохбæрзæндыл рамсом рад.кы слæууыди, 
Боны рухс йæ сау цæстытæй ратагъди, 
Топпы гæрах уалынджы мынна^рыди, — 
Хæхты 'лдарыл «фосы бардуаг» рахатти. 
59 

Акает ма нæ ныронджы фæлгæсæнтыл 
Дзæбидыр уырдыглæугæ, йæ удисгæ, 
Зæрдæйæ сырх-сырхид туг æрлæсæптæ, — 
Къæдзæхтыл «сæуæхсидау» æрлæдæрсти. 
60 

1<Ю*4№-Ь <ЯНМ<«К«Ш|««»»< 
СОСЛАН 
Нæрæмои Сослан, асимæм-ма иумæ, 
Æмæ цы кæны! — Чиугæ симд дæр уæд! 
Мæ цонг мыи балвас амвæй дæ риумæ, — 
Сырдон дæр, уадз, Ггæ дам-думтæ кæнæд. 
Мæ уды хæссын сусæг бæллиц уазæй,— 
Нæрæмон Сослан, симдмæ мæ фæхон, — 
Дæ боцъоты мæ сонт зæрдæ ныууадзон, 
Дæ сау цæстытæп хуры тын хæссон. 
61 

«В*А>Ф4В>Ф«Е»*4Ш>441'&4> «&Э*Щ&Ф<&3>« Я©-*«^*ай»< 
АЗАУЫ МОНОЛОГ 
Дæ фæстæ фидын хъизæмар, Чермен, 
Дæуагур зилын дургомыг къæдзæхтыл. 
О, ацы хъалтæ бабьш кодтой мæн, 
Ныр ма куыд цæуон а-зæххыл мæ къæхтыл! 
Куы фссты дунс уалдзæджы тæмæн, 
Куы хъуысы зарын Хъобаны гæмæхтæй, 
Æнхъæлын уæд, хуым та кæныс, Чермен, 
Ды не 'лдæрттæн сæ зæххыты дзæбæхтæ. 
Куы фснын искуы цуаноны фæдтæ, 
Чермен, уæд сæ дæ къахвæдтæ æнхъæлын, 
Ыссудзын сыл мæ уаз чызгон зæрдæ, 
Цæмæй дæ фæндаг рухсдæр кæна хъæды. 
Кæд исчи "рлæууы рох мæсгуыты раз 
Æмæ-иу сæм лæхстæгæнгæ фæдзуры, 
Уæд уый вæмйын, хъæбатыр Чермен, æз, 
Дæ фыдгултæй дæ бахизой, — фæкурын. 
62 

Куы кувы искуы зоныгылæй ус 
Йæ бæлццоны хæрзамонды фæндæгтæн, 
Уæд уый вæййын, хъæбатыр Чсрмен, æз, 
Фæтæрсын дын гадзрахаты мæлæтæй. 
Куы кæлы бонмæ дард рудзынгæй рухс, 
Куы кæсы чидæр гом дуарæй æнхъæлмæ, 
Уæд фервитыи æгъуыссæг æхсæв æз, 
Мæ сæфт Чсрмен фæзындзæны æнхъæлæй. 
Кæдмæ цæрон дæу агургæ, Чермен! 
Мæ тæригъæд куыпæ уромы зæхх дæр. 
Дæ ныфс хъæуы, дæ уарзон æнгас мæн, 
Кæдæм фæцыдтæ Хъобаны къæдзæхтыл! 
63 

пап 
Ехх, цы уалдзæг у, цы хуртæ! 
Цъити дегъатæ фæуид... 
О, мæ хъалгæнæн дзыккутæ, 
Уый дæр нал сисдзæн уæ мит. 
Ацы хъазæгой дымгæ дæр!.. 
Нал уæм бацæудзæи хæстæг, 
Нал уæ сфæйлаудзæни дардыл 
Хъæуы усгурты цæстмæ. 
64 

<гзг^ста»<д»»<и 
БАТЫРАДЗ 
Доны уылæнтæ-иу мæ сæ урс базыртыл фслвæстой. 
Мæ даргъ дзыккутæ мын-иу сæ фæдыл фæцæйскъæф- 
той, куы та-иу мым сæ размæ мæ цæсгомыл ракалдтой. 
Афтæ хъазыдтæн уылæнтимæ æвæлмокæй. Уалынмæ: 
Къохæй æнæзопгæ боцъоджын рахызт, 
Рацыди, былгæрои нæууыл æрбадтис, 
Чи дæ?— фæтарстæн, мæ зæрдæ дзы барызт, 
Уый та мæм мидбылты худгæйæ кастис. 
Кастис, æууæндын мæ кодта йæ удыл, 
Хъавгæ мыл урсбуар чысыл дуртæ рахсы... 
Ехх, зæгъын, донычызг фсст ныр, тæхуды, 
Ацы тæссаг уысмы уылæнты айсæф... 
Уый мым цыма мæ катай бамбæрста. Куыд æнæ- 
дзургæйæ æрбацыд, афтæ æнæдзургæйæ аздæхт фæстæ- 
мæ къохмæ. Æрмæст мæ цæстыты мыггагмæ баззад йæ 
сурæт: йæ боцъотæ хилдасæджы къух никуы фсдтой. 
Йæ сау зачъстæ райдыдтом уадулты къуырфытæй æмæ 
5 Уорзопдзи (яды монолог ($5 

апырх сты хъуырыл хæдоны æфцæккоты оиг. Иæ бо- 
цъойæ йын рæуæг уддзæф хъазыд. Йæ мидбыл худт 
дæр мигъты æхсæнæй фыццаг хуры тын фæзынæгау 
уыд... Бирæ хæттыты ма йæм сидт мæ зæрдæ йс 'гомьи 
хъизæмары: 
Саудзагъд Батырадз, о, иу хатт-ма 'рбацу 
Хуры фыццаг тынтыл, райсомæй раджы, 
Сиды дæм донæй дæ цъæхдзаст Дзерассæ, 
Дснджызты паддзах — Донбсттыры хъал чызг. 
Фæлæ нал фæзынд. Æвæццæгæн æй Нарты лæппутæ 
сæ фæдыл асайдтой сур зæхмæ, йæ боцъо йын адастой 
æмæ никуал æрбацæудзæн ардæм — Доны бæстæмæ. 
60 

«■*4»*4В*«»*а!ЭМВВИ4&+П»*«»*а»4«»* 
САУ ЦÆСТЫТЫ КАДÆГ 
Ма 'фхæрут рæуæг дам-думтæй уарзты, 
Уарзæг зæрдæ кувæндон у, уаз у, — 
Сау цæстытæ арт уадзынц мæ разы, 
Уыдонæн мæ табу кæнын уадзут. 
Фæзындысты æмæ уайтагъд фæлыгъдысты. О, цæй 
диссаджы цæстытæ уыдысты! Сатæг-сау æмæ сыгъдæг. 
Никуыма ничи фсдта ахæм цæстытæ. Мæ зæрдæйыл 
ныккалдысты, мæйы рухс æртæхтæ цъæх кæрдæгыл 
куыд ныккæлой, уыйау, стæй фамыгъдысты Бонвæр- 
ноиы фæстаг тынтау. Æз ма сæм дзырдтон мæхины- 
мæр: «Фæлæуут, кæдæм лидзут?!» Фæлæ мæ нæ фс- 
хъуыстой, ацыдысты. Ныууагътой мын хъизæмар, æх- 
цоп æмæ дудгæ хъизæмар: 
1 
Ехх, куы зопис, дæ уыцы кæстытæй 
Ды мæ удæн цы хънзæмар радтай! 
07 

Ма сæ байраиап уыцы цæстытæй, 
Кæд цы фæкæнон зæрдæйы катай. 
Ныр куыд мысдзынæн уыцы кæстытæ, 
Пыр куыд тайдзыпæн сусæг цъæх арты, 
Мачи бакæсæд уыцы цæстытæм, 
Мачи басудзæд сагъæсаг уарзты. 
2 
Цæмæп лыгьдыстуг хнвæндæй мæ цурæй, 
Цæмæн мын кодтат ахæм тæрхон, цæй-ма? 
Æви нæ зыдтат, уаих фæуат, мур дæр, 
Мæ уалдзæг дæр кæй ацæудзæни усмæ. 
Æвп нæ зыдтат, не 'мбæрстат, уæ фæдыл 
Сæрдыгон æхсæв м' адджын хуыссæг лидздзæн, 
О, иæй уып ивæн, сау цæстытæ, 'ндæртыл 
Æмæ уæ агур уарзæг зæрдæ зилдзæн. 
Уæ агур зилдзæн дупстыл мæ зарæг, 
Уæ агур зилдзæн рапсомæй, изæрæй. 
Цæмæн лыгьдыстуг хивæндæй мæ разæй, 
Цы уын рлкодтон уагæры æвзæрæй?! 
3 
Æз дын нырма нæма загътон мæ сагъæс, 
Æз дыл нырма нæма скодтон мæ зарæг, 
6Х 

Фæлæ-иу бæфаерс хуры, тынты бафæрс, 
Кæд уыдоныл дæ цæстытæ нæ барын. 
Æмæ-иу бафæрс уалдзыгоп цъæх фæзты, 
Гъе стæй-иу сæрды хъарм къæвдаты бафæрс, 
Кæд сын мæ зæрдæ иууылдæр нæ дæттын, 
Кæд маем миййаг нæ фæкæсынц дæу æигæс. 
Æз дыи нырма мæ сагъæстæ мæ загътон, 
Фæлæ-иу бафæрс фæндæгты дæр, бафæрс, 
Кæд сыл нæ судзынц кувыны цырæгътау 
Дæ сау цæстытæ алкæд дæр мæ разы. 
4 
Мæнæн уæ иу фсндæй дæр цас сагъæс хæссут! 
Уæд ма цæмæн судзут æрвылбон та мæ сæрмæ? 
Æз та уæ фмдæнæн, кæсут-ма-иу, кæсут, 
Мæ сонт æвддæс азы æрхондзынæн фæстæмæ. 
Æмæ сымах фыдæнæн уалдзыгон фæзты 
Кæддæрау дидипдзуап бæгьæмсадæй цæудзьшæн, 
Æз-иу уæ фыдæпæн, о, сау дыууæ цæсты, 
Сæууон цъæх æртæхы уæ фенынмæ бæлдзынæн. 
Æз-иу уæ фыдæнæи нæ уыдзыпæн æнкъард, 
Сымахыл зардзынæн сæрдыгон æхсæв бонмæ, 
Æз афтæ уарздзынæн сымах фыдæнæн цард 
Æмæ дзы у' агургæ фæцæрдзынæн кæронмæ. 
69 

5 
Æпусмæ афтæмæй нæ цæрдзынæн бæргæ, 
Æз уæ ныррох кæндзынæн уалдзæджы къæсæрыл, 
Æз уæ ныррох кæндзынæн хъизæмаргæнгæ, 
Æз уæ ныррох кæндзыпæн суадæтты сæр-сæры. 
Куы тайой хуссæрттæ фыццаг хуры тынмæ, 
Куы стæха малусæг, куы райхъал уа фынæй 
æрдз, 
Уæд уæ бæргæ стондзынæн зæрдæйы бынæй, 
Фæлæ æндæр цæстытæ нал уыдзæн дунсйыл. 
Хæхтæ! О, хæхтæ! Фæцæуын уæм! Уæ изæр хорз, 
хæхтæ! Сдзурут-ма! Æз уын раргом кæнон мæ  
зæрдæйы æхцои утæхсæи. Æз уарзын, уарзын, хæхтæ, æмæ 
сымахау мæхимæ бæрзонд æмæ рæсугъд кæсын. Зар, 
æхсæрдзæн, зар! Дæ зарæг баиу кæн мæ зæрдæйы су- 
сæг зарæгимæ! Хæхтæ!.. 
Ехх, куыд рæсугъд у аизæр хæхты, 
Зары уадындзæй сатæг æхсæрдзæн, 
Æмæ сонт зæрдæ афтæ æнхъæлы, 
Ахсæв сау лæппу ардæм æрцæудзæн. 
Цыма нуаздзынæн уыцы цæстытæ, 
Ронгау нуаздзынæн расыггæпæнтæ... 
70 

О, цæмæн ысты ацы мæстытæ, 
О, цæмæн ысты ацы кæлæнтæ! 
Мæй йæ бур зæлдаг райтыдта комы, 
Æз мæ хъарм къух цъæх суадонмæ дарын, 
Уыцы цæстытæ рох дæр нæ комынц, 
Æмæ цæстысыг зæрдæйыл уары... 
7 
Фæзæгъын, никуал уæм ысдзурдзынæн æппындæр, 
Уæ кой дæр нал кæндзæн гæныстойнаг зæрдæ. 
Фæлæ та 'нæфæрсгæйæ 'рбацæут мæ удмæ, 
Фæлæ та 'рбацæут сæурайсомы зæлты. 
Æз уемæ фемдзаст вæййын бонцъæхтыл 
фыццагдæр, 
Æмæ уын не 'сфæразын, — ацæут, — зæгъын, 
Сымах мæм рахизут мæйдар æхсæвы тарæй, 
Кæдæмдæр ахæссут уæ уылæнтыл мæ фын. 
8 
Кæд нал и 'ндæр гæнæн, кæд хъысмæт афтæ 
разылд, 
Кæд æрдз ысныв кодта йæхи сусæг фæндтæ, 
Кæд мыл æрзæй кæндзæн зæххон фидисты 
карздæр, 
Цæуын дæ сау цæстытæм аизæр уæддæр. 
71 

Æз ацы дунсмæ æрра уарзтæн æвзæрд дæн, 
Æмæ куыд бандзыг уон, уæд та ма мын ды 
зæгъ?! 
Цæй, ныр куыд ныхъхъус уа, куыд ныхъхъус уа 
мæ зæрдæ, 
Кæд ды йæ хуылфы дæ æхсæрдзæны сæх-сæх. 
Ныр ды мæ бæллицты цæргæсзилæн бæрзæпд дæ, 
Ды дæ мæ бæллицты сæуæхсиды тæмæн! 
Æз ацы дунемæ æрра уарзтæп æвзæрд дæн, 
Уыдзысты аизæр дæ дыууæ цæсты мæн! 
9 
Амазонкæ мæ скæндзæн дæ уарзт, 
Уæлæ тар хъæды арфы цæрдзынæн, 
Сырдты знæт хъæр мыл не 'фтаудзæн гас, 
Ссмæ хъаздзынæн фат æмæ 'рдынæй. 
Æз фæлидздзынæн мс 'нцой фынæй, 
Æмæ бафтдзынæн иухатт дæ фæдыл, — 
Фат фæтæхдзæн хъандзал æрдынæй, 
Ды æрхаудзынæ сатæг кæрдæгыл. 
р, куыд фыцдзæн дæ зæрдæ мæстæй! 
Æз дæ разы æрзопыг кæндзынæп, 
Арвы хурдзыд зæлдаг гæбæзтæй 
Сабыр, хъавгæ дæ цæфтæ бæтдзынæн. 
72 

Цæсты хаутыл ысхæцдзынæ 'каст... 
Ма кæ, ма-иу сæ 'рыхгæ фæстæмæ! — 
Уыцы сау дыууæ цæсты фæкаст 
Уæд фыццаг хатт уыпдзынæи хæстæгмæ. 
10 
Уалдзæг та у, сау цæсгытæ, уалдзæг, 
Рухс быдыртæ ацъæх ысты дардыл. 
О, пыр та фæлмæн къæвда куыд уардзæн, 
О, ныр та цы хуртæ уыдзæм арвыл!.. 
О, ныр та мæ зæрдæ 'нцой нæ ардзæп, 
Мал та зондзæн мастæн дæр фæразыи... 
Уалдзæг куы у, сау цæстытæ, уалдзæг, 
Уæд сымах цæуылнæ зонут уарзын! 
11 
Мæ рæзты рацæйтæхут хъал хæххон цæргæстау 
Æмæ мын аскъæфут уæ фæндæгтыл мæ уд... 
Уæдæ ма раздæхиккой мс 'взонгзæрдæ азтæ, 
Уæдæ ма бахудид уæм иухатты рæсугъд. 
Уæд уæ бæргæ фспин, цы бæрзæндты тæхиккат, 
Уæд уыл бæргæ суадзин сызгъæринбырынкъ 
фат... 
73 

О, сау дыууæ цæсты, уæхæдæг мын зæгъиккат,— 
Нанайы буц чызгаи, дæ зæрдæ ма нын ратт. 
12 
Цом æмæ та ахъуызæм дзыццайæ, 
Фенæм та, — сырх арт куыд уадзы цым, 
Бонвæрноныл фсмбæлæм фыццагау, 
Асурæм мæйрухс быдырæй фын. 
Цом æмæ та ахъуызæм дзыццайæ, 
Ацæуæм æртæх кæрдæджы дард, 
Уадз æмæ та зæрдæйы фыццагау 
Ракала æрвгъуыз дидинæг цард... 
Доны зардмæ худæм та кæл-кæлæй, 
Худæм та,—куыд худтысгæм фыццаг, 
Уадз æмæ тæрса та мын кæддæрау 
Ме стдæс азæн мс 'гьуыссæг дзыцца. 
13 
Фæцæуыс ды, мæ бон, æмæ пæ зоныс, 
Мæ цæссыгтæ дæ фæсонтыл куыд уайынц, 
Бæргæ сæ æз нырма цæссыгтæ хонын, 
Фæлæ уый лмопд, мс стыр пмонд тайы. 
74 

Æз æй уæддæр нæ бауадздзынæн тайын, 
Æз дæ мæ сæнтты сныв кæндзынæн уарзтæй, 
Ысныв кæндзынæн уалдзыгон къæвдайæ, 
Æрвгæрæтты сæуæхсиды цъæхахстæй. 
Æз дæ уæддæр ныв кæидзынæн рæсугъдæй, 
Ныв кæндзынæн поэзийы цæхæртæй, 
Фæлæуу, æз дæ кæд не 'скæнон мæ удæй, 
Мæ сагъæстæй, мæ зæрдæйы тæгæлтæй!.. 
14 
Райсом æнæнхъæл куы фембæлæм искуы, 
Ма-иу фæфæлив мæ цурæй дæхи, 
Ма мын-иу бауадз мæ зæрдæ фæрнссын, 
Уаих, уæд та-иу мæм мидбыл фæхуд. 
Æви нæ зоные, — мæ рухс сæнттыл заргæ, 
Уардитæ иухатт дæ номыл тыдтон. 
Уарзгæ дæ кодтон уæд сусæгæй, уарзгæ, 
Фæлæ йæ зæгъыи нæ уыди мæ бон... 
О, уæд куыд цагъта дзæнгæрджытæ уалдзæг, 
О, уæд куыд æрвгъуыз, куыд æвзонг уыд цард! 
Уыцы цæстытæ уыдысты мæ дарæг... 
Уыцы цæстытыл мæ хъал бои ныккалд... 
75 

♦«>♦ д»»«»»«в»»<»»^г# др »<ю # д» < т 
МÆ МЫСИНАГ 
Мæ фыды уæзæг, 
афтæ тынг дæ мысыдтæн, 
Дæуæй хъармдаф, дæуæй рухсдæр куы иицы и, 
Цæй, ракæс-ма мам, мæнæ дæм 
æрбацыдтæн! • 
Бæгъæмсарæй мæм разгъордта мæхи гыцци... 
Нæ фæивта мæ уарзоп кæрт хæрз гыццыл 
Дæр, 
Йæ къуымгы разылд раджыйы тæлтæг зæрдæ: 
Нæ балы цъупиыл хуымæллæг иыппыхцылтæ, 
Кырма дæр зайы каурæбын цъæхснаг кæрдæг... 
Æрхъуызыд мæй йæ фæлмæп мигъыи цатырæй, 
Къуыртхор гæдыйау кæркдэны сæр бандзыги, 
Гыцци, ныууадз æй ацы 'хсæв мæ хатырæй, 
Кæддæрау та йæм ма басзиддæ лæдзæгæй,.. 
76 

Нæ дыргъдонæн йæ фаллаг кæрон дуррæдзагъд, 
Цæй дуррæдзагъд ма! — 
Аныгъуылди сыджыты, 
Æз цас фæкодтон ацы ранæй дурадзагъд 
Нæ фæткъуытæм быруйы сæрты хизджыты, — 
Нæ сыхæгты æгоммæгæс къæбæдатæ 
Мæ цæстыл уайынц гомгуыбын, 
æнæхсадæй, 
Ныр уыдон систы рихмджын ыстыр лæгтæ, 
Кæддæр сæ царм цытæ бавзæрста мс 'фсадæй, — 
Сæ ныхмæ-иу куыд уæпдонæй хæцыдысты 
Мæ чысыл хотæ — гомкъах амазонкæтæ! 
Ныр мып чындзыты алырдæм фæцыдысты, 
Æз ахсæв ам дæн, уый нæ кæнынц зонгæ дæр... 
Фыды уæзæг, фæндагæй дæм æрбаздæхтæн, 
Мæ фæллад уд дæ хъæбысы кæд бандидзид, 
Кæд та мып ног тых бауадзис мæ базырты, 
Æмæ та уæд мæ хорз бæллицтæм атындзин. 

СÆРГÆНДТÆ 
«Æз уæм æрцыдтæн...» 
«Æз мæ зæрдæйы рæхыстæй...» 
Сагъæс 
Партион билет 
Мæ зæрдæ 
«Фæзæгъып, — ехх, цæргæсау арвмæ стæх...» 
«Куы мын æрцъæл кæиа зæххы фыдæх мæ зæрдæ.. 
«Чи зоны, æнцондæр у цæрын...» 
Зæропд гал 
Къæвдайы æртах 
Тæппуд 
Ам каст æихъæлмæ 
Уадз æмæ 
Æз ме 'мгармæ цыдтæн 
Денджызæй рахызт 
Иухаттау зар 
Цæргæсы мæлæт 
Æмгар 
Хивæнд 
Дзыццапы писмотæ 
78 

Миййаг та 
Уайдзæф 
Ныууадз мæ ам 
Æнгуылдзвæдтæ 
Мады къухтæ 
Базары 
«Дзыцца, ды дæр куыд сæдых 'дæ...» 
«Ды ма тыхс, гыццн...» 
«Дзыцца, дзыцца...» 
«Æмбæрзы уалдзæг...» 
«Æгъуыссæг уасджытæ...» 
Сабийы зæрдæ 
Дыргъ бæласмæ 
Гуырдзыстон 
«Уæдæ нæ кæддæры...» 
Мæ хъæу 
Дæ фæстæ 
Къахвæндаг 
Фæидагамонд 
Сæууон нывтæ 
Сослан 
Азауы монолог 
«Ехх, цы уалдзæг у...» 
Батырадз 
Сау цæстыты кадæг 
Мæ мысннаг 

Зинаида Ахметовна Хостикоева 
МОНОЛОГ ЛЮБВИ 
Стихи 
Редактор 
А. И. Царукаев 
Художник 
Б. Г. Д з и о в 
Художественный редактор 
X. Т. Сабанов 
Технический редактор 
Е. У. Датриева 
Корректоры 
Т. К. Ц а р и к а е в а, 
А. Ш. Годжиева 
Наборщик Н. Кудзиева 
Печатник В. И. Журавлев 
Сдано в набор 29-1\/-1975г.  
Подписано к печати 3-\/11-1975 г. Формат 
бумаги бОхЭО^зг. Печ.л. 2,5. Учетно- 
изд. листов 1,733. Тираж 1000 экз. 
Заказ № 1096. Изд. №41. ЕЙ 01413. 
Цена 18 коп. Бум. тип № 1. 
Книжное издательство Управления по 
делам издательств, полиграфии и книжной 
торговли Совета Министров СО АССР, г. 
Орджоникидзе, ул. Димитрова, 2. 
Книжная типография Управления по  
делам издательств, полиграфии и книжной 
торговли Совета Министров СО АССР. г. 
Орджоникидзе, ул. Тельмана, Ю. 


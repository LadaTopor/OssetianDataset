ББК 84(2Рос=Осе) 
Гасанты Валери 
МÆУДЫЗАРÆГ 
Гасанов В. 
Песнь моей души: Стихи на осетинском языке. - Влади- 
кавказ: ИПЦ «Литера» ИП Цопановой А.Ю., 2018. - 36 с. 
ББК 84(2Рос=Осе) 
© Гасанты Валсри, 2018 

АС^очое^кмю^ю^ое^ю^е^хзчое^ю 
Мæ уды зарæг 
Амонды зæд уыл дарæд йæ арм, 
Йæ узæлдæй макуы ут цух, 
Нæ фарны куывдæй хъуысæд уæ зарын, 
Алкæддæр, æдзух, 
Иры дзыллæйæн фыдæлтæй баззад 
Нæртон æгъдæуттæ, 
Æмæ сæ кæстæртæн зæрдæйы арфæй 
Акæнут дæтгæ. 
Цæмæй сæ уды фыдæлты уидаг 
Фидардæр кæна, 
Цæмæй сæ фидæн абоны бонæй, 
Зæрдæрухс дæр уа 
Кæстæр хистæрæн, 
Алкæм куыд дæтта 
Алкæддæр æгъдау, 
Æмæ йын уый та 
Йæ зонды уаз рухс 
Ма кæнæд æвгъау, 
Царды рæсугъд фæтк, 
з 

Нæртон кæстæртæ, 
Кадимæ хæссут, 
Уæ хорз хъуыддæгтæй, 
Иры амондæн фарнимæ цæрут. 
4 

&х**ех&&суею&>&'Ъ<>&суъ<з&х2У&€&&суею 
Мады уарзт 
У арвау æнæбын ныййарæджы уарзт, 
Йæ кæстæртæм алкæд у уымæн йæ каст, 
Йæ зæрдæйы хъармæй зымæгон дæр тавы, 
Йæ арм нын æдзухдæр рæсугъд фынгæн дары. 
Ныййарæджы фæндæй нæ сонт рæдыд - барст, 
Йæ уды фæндиаг нæ фæндæгтæ - раст! 
5 

«гхг^гючое^югхЕ^хзчое^юое^оочое^ю 
Рохст хъуыдытæ 
Цард мæнгард æмæ фæлывд у 
Йемæ ды тыччыйæ ма хъаз 
Мулк кæмæ ис, уый дзы ’выд у 
Уый нæ домы сагъæс. 
Фæлæ удæй уый мæгуыр у 
Хатыр нæ зоны, 
Хион уа, йе та хæстæг, 
Былæй сæ ыссоны. 
'Хцайы азар ыл куы бафты, 
Нал æй ахсы хуыссæг, 
Уый удхармæ, уый уавæрмæ, 
Де знаг фæкæсæд! 
Раст зондыл хæст адæймагæн, 
Цард вæййы фæлварæн, 
Уый хæрзуд у, уый хæрззæрдæ, 
Уый фæзоны барын! 
6 

^х2^о^г>е^кмх^ючг>е^хкх2^ючг>е^ю 
Къостайæн 
Дæ æрвон уд нæ фарнæн уыд нывонд, 
Нæ тарстæ ды дыдзæсгом лæгты даутæй. 
Уыдтæ рæстаг, дæ хъуыдыйæ - бæрзонд, 
Сыгътай хæрам дæ аив дзырды артæй! 
«Ирон фæндыр» - дæ зæрдæйы цæхæр, 
Ыстыр ныфс у ирон лæгæн йæ царды, 
Куы нæ бафхæры сау къухæй æгæр, 
Дæ уаз дзырдæй ныл ног тыхтæ уæд бафты! 
Сыгъдæг куы уа дæуау, поэт,нæ зонд, 
Нæ цардамонд куынæуал барæм мулкæй, 
Уыдзысты уæд нæ кæстæртæ хæрззонд, 
Рæвдыд уыдзыстæм фидæнæн йæ хурæй! 
7 

«гхз/оочг^с/зхэзхЕ’Схг^ос/эоос’гхгчос/гю 
Табуйаг уарзт 
Уарзтæн йæ монцтæй ма кæнут базар, 
Судздзæн уæ уымæн кæннод йæ азар. 
Уарзты бардуагæн чи кæны табу, 
Æртывæр кæны уымæн йæ хъару. 
Дæхицæн уарзон уæлæнгай ма ’взар, 
Фæлæ йæ раздæр йæ зондæй бавзар. 
Æнæ сылгоймаг лæджы цæй кад и. 
Сылгоймаг куы у йæ царды уарди. 
Йæхицæн уарзон чи ’рхæссы ’гъдауæй, 
Уый у хъæздыгдæр ирайнаг шахæй! 
Кæрон нæ уыдзæн дæ мулк дæ исæн, 
Амонды зæдæн куы кæнай уисæн! 
8 

Нафимæ 
Уыдтæ нæ разагъдтæн сæ хуыздæр, 
Уыдтæ нæ хуымгæнæг, нæ пехуымпар, нæ зиууон. 
Демæ уыд нæ Иры зæхх цæрдхуыздæр, 
Æнæ дæу та кæугæ-дзыназгæ джиуы! 
Дæ фарнæн ныллæг кувæм нæ сæртæй. 
Ирон дзырд, зарæг, о куыд бирæ уарзтай, 
Фæлæ ссудз стъалыйау нæ сæрмæ, 
Дæ рухсæй судз нæ хæрамтæ, нæ катай. 
Уыцы бæстыл бафтыдысты, оххай, 
Шамил, Тамарæ, Мæхæмæт æмæ Зоя, 
Нæ фæлладыстут царды рухсыл тохæй, 
Уæ зонды бæркад Ирыл ивылд сойæ! 
Ныр та уæ мæрдæй сидзæрхуыз куы фестæм, 
Уæ кад æмæ уæ фарн нын куы сты ныфсы хос, 
Уалдзæг уæддæр булæмæргътæ фестут, 
Æртæхут-иу фыдæлты ’нкъард бæстæмæ, 
Фенут-иу нæ цард куыд цæуы бæсты, 
Нæ сомбоныл-иу акæнут тæрхæттæ, 
Куыд нал æвзарæм ’взæрты æмæ хæрзты, 
Хæссæм фылдæр хатт худинаг нæ сæрмæ! 
9 

«гхЕ^хз^е^кмх^к^ое^кмхЕлхзчае^ю 
Курын уæ, нæ Иры номгæнджытæ, 
Хуыцауы раз-иу балæуут рæстудæй, 
Ферох кæнут зæххон царды мæстытæ, 
Уæ удты рухс нæ батавæд зынг хурау! 

Курдиат Джыккайты Шамилмæ 
Фæзын-ма нæм, нæ пехуымпар, фæзын, 
Куыд тынг хъæуыс уæлдайдæр абон Иры, 
Цыбыр зæндтæн сæ тутт митæй тæрсæм! 
Охх, цымæ цы тæригъæдтæ фидæм! 
0, рухстауæг, курæм дæ, ыстон 
Дæ сау ингæнæн арæдув йæ къултæ. 
Дæ марджытыл о акæна дæ бон, 
Сæ тъымы-тъыма ма рацæуа хурмæ. 
Ды нын уыдтæ хъаймæты боны ныфс, 
Нæ дзæнгæрæг, нæ фæдисон, нæ зиууон, 
Дымыстæртæ нæ Ирбæсты хæтынц, 
Сæ хæрамæй кæугæ-дзыназгæ джиуæм, 
Уыдтæ нæ зæд, нæ фарны хъæр дæр ды, 
Фæлитойтæн — сæ цæсты сындз, сæ марæг, 
Æнæ дæу ныл куы нал кæсы нæ хур, 
Хуыцаумæ дæр куы нал хъуысы нæ хъарæг. 
0, раздæх нæм, дæ арфæ ныл æруадз, 
Мæрдаудæнтæ ма бавгъау кæн цинæн, 
Ныррухс та уа поэзийы куырдадз, 
Куыд басгуыха ныфсы мæсыг нæ Ирæн. 
11 

Амондыл ма ’ууæнд 
Ды амондыл ма ’ууæнд, 
У амонд рæстæгмæ. 
Хуыцауæй йæ ма дом, 
Куы тæхы дæ сæрмæ! 
0, амонд æрра у, 
Тæлтæг бæхыл бады, 
Куы байрагау сиры, 
Уый "уал"-тæ нæ бары. 
Куы абады цъуппыл, 
Куы-цардæн йæ къуыппыл. 
Фæласы дæ сурыл, 
Фæбары дæ хурыл, 
Дæ сæрмæ зæринау, 
Уый ирд тæмæн калдзæн, 
Куынæуал уа де ’мбай, - 
Æндæры ссардзæн. 
Ды амондыл ма ’ууæнд, 
Лæджы уд дзы рох у. 
Нæ амондджын цардæн 
Йæ кæрон фыдæх у! 
12 

Колыты Аксойæн 
У табуйаг, 
0 рухстауæг, дæ ном! 
Сты арфæйаг, æнæкæрон дæ хæрзтæ. 
Ды дæ, Аксо, фыццаг поэт-нæртон, 
Ды дæр Къостайау бафыстай дæ хæстæ! 
Æппæт Ирæн хæрзгæнæг уыд дæ зонд, 
Нæ дзыллæты кæрæдзиуыл ды бастай. 
Пехуымпарау уынаг уыдис дæ цæст, 
Дæ курдиатæй нын бирæ хæрзтæ ’рхастай. 
Нæ райгуырæн уыд де схæссæг, дæ мад, 
Нæ йыл сивтай дæ удыконд, дæ зæрдæ. 
Фæкодтай йын æцæг фыртау лæггад, 
Хæссæм бæрзонд дæуæй, Аксо, нæ сæртæ! 
Нæ кæстæртæн сæ раздзæуæг уыдтæ, 
Фæкодтай сæ æнæзивæгæй рухсмæ. 
Ирыстоныл зæрватыккау зылдтæ, 
Нæ зæрдæты дæ ном цæрдзæн æнусмæ! 
13 

&Х*УЪ€&&СУеЮО€2УЪ<*2>СУЯЮ2ХЬ*><*&СУеЮ 
Таймуразы уарзты сагъæс Азауыл 
Фæдæн æз уацайраг дæ рухс уарзты къæлæты, 
Мæ зæрдæ цинуадæй, скафы ’мæ ныззары, 
Дæ ныфсæй æз куы не ’ууæндын мæлæтыл, 
Дæ ном дын æз мæ рухс сæнтты дæр арын, 
Ды булæмæргъ нæ рухс уарзты дыргъдоны, 
Æз та куы дæн нæ дыргъдонæн йæ уари, 
Мæ зæрдæ алкæд зарджытæ куы домы, 
Æмæ дыл æз æнусбонмæ дæр зарин, 
Ды уардийау куы рафтыдтай къуыбар дæр, 
Мæ уды арфæй дидинау скастæ, 
Дæу аккаг дзырдтæ, ехх, мæ бон, ссар ныр, 
Нæ лидзын дард æз карз æгъдæутты тарстæй, 
Нæ уарзты зарæг мах кæндзыстæм алкæм, 
Хохы уа, быдыры, доны, сурыл, 
Ды йæ æрмæстдæр уды арфы хъахъхъæн, 
Æз дæ куы барын амондвæлыст хурыл! 
14 

Афæдз иу хатт ’рцæуы бæстæм уалдзæг, 
Нæ царды та уый алкæддæр куы вæййы, 
Дæ ныфсæй æз куы фæкæнын ныр хъал цыд, 
Дæ рухс цинæй æз рухс уæлæрвтæм стæхын. 
15 

Æнусон - дæ зарæг 
Хостыхъоты Зинæйæн 
0 Хостыхъон, дæ рухс зарæг нæ Ирæн, 
Æнусбонмæ куы уыдзæнис йæ гимн, 
Ды фарны зæдау Иры сæрмæ стахтæ. 
Ды ног хъуыды дзырдаивады загътай, 
Дæ поэзи, æнæбын цадау, уаз уыд, 
Зынди дзы ирдæй дæ амондхæссæг-артуд, 
Нæ уæзæгæн йæ хъыджы бон фæдисон, 
Йæ кады куывды хурвæлыст цæдисон, 
Уыраугæ хъуыст нæ уæзæгыл дæ хъарæг, 
Æнусон у гъе уый фæрцы дæ зарæг! 
16 

Ираныхъæу - дзæнæт 
Нæ хъæутæн сæ хуыздæр бæгуыдæр Иран, 
Йæ бæсты æвæрдæй, йæ райдзаст тыгъд фæзтæй, 
Йæ цæрджытæ тауынц нæ Ирыл сæ фарн, 
Кад кæнынц зондæй, æхсарæй нæ бæстæн! 
Куы бырста нæ зæхмæ фыдызнæгты бал, 
Ираны фæсивæд уæд тохмæ цыдысты, 
Сæ лæгдзинад, æхсарæн нæ уыдис æмбал, 
Фæсфронты фæллойы дæр раззаг уыдысты. 
Ираны хъæубæстæ æгъдауæй æххæст, 
Сæ арм фынгæн дарынц уазæг, хæларæн, 
Цины бон саразынц алкæддæр хъазт, 
Сæ алкæйы къонайæ райхъуысы зарын. 
Сæ кæстæртæ уарзынц аивад, спорт, 
Рухстауæг басгуыхт Иранæн скъола, 
Ам чиныгæй исынц сæ фæсивæд зонд, 
Ахуыргæнджытæ та сыл узæлын зонынц! 
17 

Фæрнæй нын фæцæрай, нæуарзон Иран, 
Дæ дуг дыл сабырæй куыд цæуа æдзухдæр, 
Уæд алкæд зæдбадæн, куывддон уæд дæ ран, 
Дæ зæхх уæд бæркадджын, дæ быдыртæ - хорджын! 
Иранæн дзæнæтон йæ бæстывæрд ран, 
Йæ фынгтæ бæркадæй æрвыл фæззæг тасынц, 
Уазæг сæм буц у сæ хъæубæсты ам, 
Бæлццæттæ ам алкæд фæрныг фысым арынц! 
18 

Нæртон дунейы минæвар - 
Дзанайты Азанбегæн 
Йæ рухс фæлгонцы а дунемæ Нарты Батрадз рахызт, 
Йæ курдиатæй нæ аивадыл фараст хуры ракаст, 
Байтыдта йæ уды хæрзтæ, уый рæдауæй Ирыл, 
Кинойы дæр йæ æрмдзæфы уæз, уымæн куы у бирæ! 
Кады нæмттыл, стыр хорзæхтыл, уый йæхи нæ мардта, 
Сфæлдыстадон удцæхæры царды тых куы ардта, 
Йæ хорз фыдæлты фарн, кадыл, уыд нæргæ йæ зарæг, 
Иры зæхх ныййарæг хуыдта, уый хуыдта нæ дарæг! 
Ивгъуыдæй Азанбег уыди фарнхæссæг барæг, 
Йе ’рмдзæфæй куы ранывæзта Нарты - нæртон кадæг, 
Кадæгау - йæ ном æнусон, зарæгау зæлгæ уæд, 
Азанбегæн йæ уды фæндиаг Иры зæхх цæрæд! 
19 

Азау æмæ Таймуразы фæдзæхст 
(Зарæг) 
Адæймаджы цард зæххыл цыбыр у, 
Фæлывд, мæнгарду, гъей, 
Фæлæ йæ фидыц, йæ бындур цардæн, 
Уарзондзинад у, гъей, 
Сыгъдæг уарзты арт риуы куы судза, 
Уæд æй æмбарут, гъей, 
Аив, рæсугъдæй уæ уарзты зарæг, 
Фæрнæй фæзарут, гъей, 
Æнæ сылгоймаг, æнæ кæстæртæ, 
Лæджы цæй кад ис, 
Сылгоймаг куы у йæ хъæбултимæ 
Хъысмæты уарди, гъей, 
Зæрдæ мæ зондæй уарзын куы зонай, 
Барын куы зонай, гъей, 
Уæд дын уæрагмæ уыдзæнис фурд дæр, 
Хуыцауы барæй, гъей, 
Чызг æмæ лæппу кæрæдзи зæрдæ, 
Хорзæй куы ссарой, гъей, 
20 

Царды фæндагыл чысыл къуыхцытæ, 
Алкæд куы барой, гъей, 
Уæд сын уæлæрвтæй Мады-Майрæм йæ арфæ уадзы, гъей, 
Хъызт зымæджы дæр сæ рухс дыргъдоны булæмаргь зары, гьей. 
Æмæ уын курæм, нæ буц кæстæртæ, стыр Хуыцауæй, гъей, 
Басгуыхут Ирæн йæ фарны рухс бон цыты хуындзæуттæ, гъей! 
Нæ уарзты артæй уæ зæрдæ судзæд, 
Цæрут дзæбæхæй, гъей, 
Нæ Иры зæдтæ уæ хайджын фæкæнæд хорз зæнæгæй, гъей! 
Бинонты цардæн йæ бындур уарзту, 
Алчидæр зонæд гъей, 
Мастæй нæ, фæлæ - уарзты арты уæ зæрдæ судзæд! 
Зæххон сыгъдæгуарзт алкæйы уды ахстон скæнæд, гъей, 
Алчидæр царды уарзтæн йæ фæндиаг, 
Буцæй цæрæд, гъей! 
Мах ацы зарæг нæ уарзтыл зарæм, 
Нæ цин дзы ’вдисæм, гъей, 
Фæнды нæ афтæ - амонды зæдæн куыд кæнат уисæн, гъей! 
21 

Æрвон зарæг 
Сæбанты Хаджумарæи 
Дæ зарæджы æрвон зæлты, 
Фыдæлты хъæлæс хъусын, 
Уыдтæ нæртон лæг а бæсты, 
Нæ хуымгæнæг, зæхкусæг, 
Нываивады басгуыхтæ, 
Махарбегæн йæ фæдон, 
Нæ Ир цæрæд дæ фæндиаг, 
Зæрдæхъæлдзæг, дæ фæндон, 
Дæ зæрдæ дæр дæ зарæгау, 
Æрвон æмæ парахат, 
Зæдау ды азæххыл цыдтæ, 
Æгъдауы лæг - дæ хорз гакк, 
Дæ мыггагæн æнцой уыдтæ, 
Дæ ныхас уыдис зонды хос, 
Фæлмæн æмæ рæвдаугæ, 
Фæлвæра цыма рацыдис, 
0, а зæхмæ дæ хуызы 
Дæ нæртон зарæг æнусбонтæм, 
Нæ Иры хæхты хъуысæд! 
22 

Номарæн Мыстулаты Иринæйæн 
реквием 
1 
Дæ адзалæй зæрдæдзæф фесты адæм, 
Дæ разæй-иу дæ кад дæ намыс цыд, 
Кæрон нæ уыд дæ уды рухс, бæркадæн, 
Фæлæ дæм нафон сау мæлæт фæзынд. 
Ныр Терчы дон дæр абухы дæ мастæй 
Йæ сагъæстæ Тæргайдонмæ хæссы, 
Кæй дыл рацыдис амонды зæд сайдæй, 
Йæ зарæг уымæн хъарæгау хъуысы. 
2 
Дæ фæндырæн йæ таг æрбаскъуыд, ох-хай, 
Нæ зæрдæтæн ныр чи айсдзæн сæ рис, 
Дæ ныфс нæ саст фыд - сау низимæ тохæй, 
Фæлæ æваст дæ зæххон цард фæцис, 
Дæуæй, Ирæ, куы бавдæлон нæ галуан, 
Йæ уæрæх тыргътæй нал хъуысы дæ дзырд, 
Ды сабитыл ныфсы базыртæ сагътай, 
Кæндзысты дын мыггагмæ уыдон цыт... 
23 

3 
Ныййарæгау фыдæлты уæзæг уарзтай, 
Йæ номыл уыд дæ хуыздæр цагъд дæуæн, 
Дæ уды цин нæ дзыллæтæм фæхастай, 
Сæ арфæтæм ды бахудтæ фæлмæн, 
Нæхи Ирæ, дæ курдиатæн йæ хæрзтæ 
Дæ кæстæртæ ныр кадимæ хæссынц, 
Дæ номы раз æнæкæрон нæ хæстæ, 
Фыццаг уарзтау ды зæрдæты цæрыс... 
24 

^х5^ю^ое^Сггх2^ючг>е^югх5^ючг>е^ю 
Ныййарæгæн 
Фæрнæй цæрай, мæ ныййарæг, æнусмæ, 
0 макуы, макуы байсысæд дæ тых! 
Дæ хъæбулæн бæллыс æдзух йæ хорзмæ, 
Фæнды дæ, царды ма скъуыра йæ ных. 
Дæ зæрдиаг цин мæнæн куы у æвдадзау, 
Дæ фæдзæхстытæй кæсы мæ удыл хур, 
Куы дын бабæззин амонды хуындзауæн, 
Тæхуды ’мæ дæ сагъæстæ фæсур! 
Ныййарæджы уарзт - табуйаг хъæбулæн, 
Нæ царды уымæй стырдæр хорзæх нæй, 
0 мады хурæн макуы уæд ныгуылæн, 
Цæрай, мæ мад,сæдæ азмæ фæрнæй, 
Ыстыр бæркад цæуы дæуæн дæ къухæй, 
Æдзухæйдæр дæ армæй тæдзы сой, 
Мæ цинтæ мын ды банкъарыс дæ удæй, 
Мæ мидбылхудты ссарыс ды æнцой. 
25 

Ныййарæгæн лæвар кæнын мæ зарæг, 
Уый кадæн сты мæ ныхас æмæ дзырд, 
Йæ хæрзтæ йын æдзух нæ зæрдыл дæрæм, 
Нæ сыгъдæг уарзтæй уæд æдзух рæвдыд! 
26 

Цæгат Ирыстоны адæмон артист 
Мамсыраты Тасолтанæн 
Нæ Иры хистæрты уæздандæр, 
Зæххыл дæу хуызæн нæй дыггаг, 
Табу кæныс ды намыс, фарнæн, 
Дæ уды рухсæй судзыс арт. 
Нæ циныл цин кæныс зæрдæйæ, 
Нæ хъыгыл та зæрдæйæ - хъыг. 
Дæ азтæ ахизæнт сæдæйæ, 
Æдзух бæркадджын уæд дæ фынг, 
Дæ зарджытæ зæрдæмæ хизынц, 
Сæ зæлтæ рухс æмæ фæлмæн, 
Лæгæн йæуæнгты фæллад исынц, 
Куы фестынц амонды тæмæн! 
Фæрнæй æрвит æдзух дæ бонтæ, 
Ирон хæдзæрттæм цин-уац хæсс, 
Дæу хуызæн хистæртæн сæ зондæй, 
Куыд хæсса уды фарн рæз! 
27 

Инæлар Суанты Станиславæн 
Нæ Фарны къонамæ фарны къах бавæр, 
Ды абон куы басгуыхтæ махæн нæ уазæг. 
Дæ фендæй ныл уа сахат авд хуры ракаст, 
Æрныхас кæн немæ, ныфсытæ нын авæр. 
Нæртон лæджы намыс хæссыс ды рæсугъдæй, 
Дæ риуы куы тæлфы Батырадзы зæрдæ, 
Дæ уарзтæн нæ Ирмæ куы нæ ис кæрон дæр, 
Дæ фæрцы куы кæсы зæрин хур нæ сæрмæ! 
Зындзинæдтæй царды нæ тæрсыс æппындæр, 
Дæ уд та куы бахсыст нæ тохы цæхæры. 
Дæ артуадзæг кастæй нæ уæндыд тæлфын дæр, 
Ирыл æндзарæг знаг æппындæр. 
Ды уарзыс Ирыстон æрдхæрæны уарзтæй, 
Хъæбатыр Иссæйæн йæ аккаг фæдон дæ, 
Нæ бæсты хицæуттæн дæр "уал"-тæ нæ барстай, 
Ды туг æмæ стæгæй, хъуыддагæй Ирон дæ. 
Куы скæна тыхст бонтæ Ирыстоныл ногæй, 
Нæ фæсивæд тохмæ дæ ныфсæй цæудзысты, 
Нæ Ирæн йæ намыс дæ, Суаны-фырт, зон æй, 
Нæ дзылллæйы цинæй, о райæд дæ зæрдæ! 
28 

Дæуау ма нæ уæзæг кæмæн кæны хур ад 
Дыккаг лæг нæ зæххыл æз ахæм нæ зонын, 
Дæуæн у дæ Хуыцау, дæ бардуаг Рæстдзинад, 
Дæ хотыхтæ куы ысты æфсарм, Лæгдзинад! 
Рæстагæй дæ уымæн Ос-Бæгъатыр хонæм! 
29 

Баситы Будзийы зарæг 
Цъæйы комы зæххыл цы нæртон гуырд рантыст, 
Уым Рекомы рухс дзуар ыл бафтыдта арфæ, 
Йæ куысты бæрзæндтæм схизын ын бантыст, 
Адæмы хорзæх ын алкæд ссаргæ! 
Æмгарæн æмгар у кæстæртæн та -хистæр, 
Йæ уды хорзæхтæн сты дзыллæ ’вдисæн, 
Ахæм нæртон гуырдтæн хур дæр цæдисон, 
Будзийы хуызæттæй ис царддæнцæг исæн, 
Йæ уды рухс, зондæй та сагъæс куы тæрсы, 
Гадзрахат, фæлывд ми, йæ сæрмæ нæ хæссы, 
Ныккæны нæртон куывды алкæддæр зарæг, 
Йæ зæрдæ æргом у, йæ уд та - æнкъараг, 
Лæг хъуамæ йæ кадæн, нæйæ намысæн цæра, 
Рæстагæй нæ зæххыл йæ хæрзтæ фæтауа, 
Будзийау скæндзæн йæхицæн уæд ном, 
Нæ Ирæн йæ фидæн, йæ фæндиаг - нæртон! 
30 

Дзусаты Ибрагимы зарæг 
Кокайты Барисы музыкæ 
Кæмæн уыди ирон зæхх йæ къона, йæ дарæг, 
Чи царди йæ дзыллæйы цинæй, 
Нæ уыцы хъæбатыр Ибрагимыл зарæг 
Ныззарæм, цæй, иумæ æмбырдæй. 
Уый тохы цæхæры æвдыста лæгдзинад, 
Фыдгулы нæмыгæй нæ тарсти, 
Йæ хæстон æнæрцæф хæдтæхæгыл тахти, 
Уый дугты æмбисондæн баззад. 
Йæ хæстхъомдзинадæй кæй фæкодта хайджын, 
Йæ тохы æмбæлттæ йæ мысынц. 
Цъæх арв дын, Ибрагим,ныййарæгау - адджын, 
Дæ кады хъуыддæгтæ нæм хъуысынц. 
Заманхъулы хъæуæн йæ намыс, йæ кад дæ, 
Дæ цардæн йæ райдайæн Арыхъхъ. 
Ам алы цæрæгæн йæ уды æрцардтæ, 
Дæ фарнæй сæ зæрдæтæ - хъацыд. 
31 

Хъæбатыры номæн, о ма уæд ныммæлæн, 
Фæлтæртæн йæ хæрзтæ -фæзминаг, 
0 рухсы фæбадай,хъæбатыр Ибрагим, 
Дæ зарæг нæ зæххыл -цæринаг! 
32 

^х^кгчое^кмхг^ючое^юАе^ючое^ю 
Цырагъдар 
Тотраты Бесæйы номарæн 
Нæ театрæн ссыгътай ды йæ артдзæст, 
Скодтай йæ куыстхъом æмæ цæрдхъом, 
Гъе уый тыххæй, Бесæ, дæ ном дын арæм, 
Нæ Иры сæрмæ Бобронау дæ ном! 
Ды бауарзтай дæ сабидуджы театр, 
Вахтанговæн йæ аккагдæр фæдон, 
Æз дæ, Бесæ, пехуымпаримæ барын, 
Нæ фарны хуымы дæ бæркæдтæ - нæртон! 
Ды уаз зæдау куы фæтæхыс нæ сæрмæ, 
Уыдтæ нæ Иры рухс амондæн гуырд, 
Сабийау сыгъдæг уыдис дæ зæрдæ, 
Амыранау та - рухсхæссæг дæ уд! 
33 

Бибойы фарн 
Ды хурау ссыгъдтæ нæ Ирæн йæ сæрмæ, 
Бало дын куы радта йæ курдиаты зынг, 
Ныххызтæ нæ алкæйы удæн йæ арфмæ, 
Дæ номыл куы нæ бады рохуаты сæг! 
Дæ курдиат куы уыдис арвау æнæбын, 
Хæларæн куы дардтай дæ арм фынгæн, 
Куывдддонау табуйаг уыд, рухс уыд дæ цæрæн, 
Куы бæззыдтæ Ирæн ды алкæд фыртæн! 
34 

Хъæлдзæг куплеттæ 
Уæлæ нын хохы Джимара, 
Йæ алыварс та хортæ тыд, 
Ацы зарæг уæ чи зара, 
Уый нал кæндзæни сонт рæдыд. 
Сымси дукани адавта, 
Ныр ахæстоны баддзæни, 
Ахæм хъуыддаг ма чи хъава, 
Йæ бынат уым ыссардзæни. 
Арахъхъ нуазгæ рацахстой, 
Нæ сыхаг лæг Уæхтæнæджы, 
Æмæ йæ карзæй бафхæрдтой, 
Уый та нæ уыд хуымæтæджы. 
Чырæгтелефон балхæдтон, 
Нæ дзы æфсæдын дзурынæй, 
Фæлæ мæ сæр куы бахъуыди, 
Æфстау æхцатæ курынæй. 
35 

Нæ фæсивæдæй чидæртæ, 
Ус курынмæ нæ тагъд кæнынц, 
Фæлæ ма уый хыгъд, о, мæ бон, 
Сæ даргъ хилтæ дæр нал дасынц. 
Нал æфсæст фæливынæй, 
Мæнгардæй мулчытæ расæрфта, 
Фæлæ уæ бауырнæд, афтæмæй, 
Мæрдтæм дзы ницы ахаста. 
Заманхъулы сæрмæ æнусон цад, 
Рæстæджы уæзæй куы басур и, 
Кæмæ не ’рхауди уайдзæф рад, 
Фырхудæгæй уый басур и. 
Уæлæ нын хохы Джимара, 
Йæ алыварс та хортæ тыд, 
Ацы зарæг уæ чи зара, 
Уый нал кæндзæни сонт рæдыд. 
36 

^х^ос^эе^кюе^к^эе^юае^^ое^ю 
Сæргæндтæ 
Мæ уды зарæг 3 
Мады уарзт 5 
Рохст хъуыдытæ 6 
Къостайæн 7 
Табуйагуарзт 8 
Нафимæ 10 
Куырдиат Джыккайты Шамилмæ 11 
Амондыл ма ууæнд 12 
Колыты Аксойæн 13 
Таймуразы уарзты сагъæс Азауыл 14 
Æнусон зарæг 16 
Ираныхъæу - дзæнæт 17 
Нæртон дунейы минæвар 19 
Азау æмæ Таймуразы фæдзæхст 20 
Æрвон зарæг 22 
Номарæн Мыстулаты Иринæйæн 23 
37 

«гх2^ю^ое^к»ое^хз^>е^х»ое>скгчое^ю 
Ныййарæгæн 25 
Мамсыраты Тасолтанæн 27 
Суанты Станиславæн 28 
Баситы Будзийы зарæг 30 
Дзусаты Ибрагимы зарæг 31 
Цырагъдар 33 
Бибойы фарн 34 
Хъæлдзæг куплеттæ 35 
38 

Питературно-художественноеиздание 
Гасанов Валерий Анварович 
ПЕСНЬ МОЕЙ ДУШИ 
Стихи на осетинском языке 
Редактор К.К. Черчесов 
Технический редактор Е.Н. Маслов 
Компьютерная верстка А.В. Черная 
Дизайн обложки Е.Н. Макарова 
Подписано в печать 19.04.2018. 
Формат бумаги 60x84 У16. Гарнитура шрифта «Мупаа’». 
Бумага офсетная. Печать офсетная. Усл. п.л. 2,0. 
Тираж 300. Заказ 28. 
Отпечатано в ИПЦ «Литера» ИП Цопановой А.Ю. 
362002, г. Владикавказ, пер. Павловский, 3 


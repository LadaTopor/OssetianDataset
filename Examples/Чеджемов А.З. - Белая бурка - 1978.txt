Чеджемты Æхсар 
УРС НЫМÆТ 
(Повесть) 
ЧИНЫГУАДЗÆН „ИР" 
ОРДЖОНИКИДЗЕ ¦ 1978 

) 
Чеджемты Æ. 3. 
Урс нымæт. (Повееть). Орджоникидзе. 
«Ир», 1978. 
121 ;ф. 
Чеджемов А, 3. 
Белая бурка. 
70 303—69 
47—78 С(Ос^т) 
М131@3)- 78 
Иэдательетво «ИР», 1978 г 

Сау артуатмæ æрхæстæг дæрзæггомау сырхбын къух. 
Хæрисы къалиуæй схъауы хъарм фæнык... Хоры нæ- 
мыджыйас зыыджы мур ферттывта æртхутджытыл. 
Ставд æнгуылдзтæ йæ хъавгæ схастой сæгхуыз за- 
чъеты бынмæ æмæ дзы ссыгътой тамакойы морæ цæет. 
Зæронд Хаджумар хъуыдытæгæнгæ сабыр сцъырдта 
йæ тамако, стæй фæздæджы цъæх къуыбылæйттæ, йæ 
бур уæлдзарм худы фæрстыл сæхи къуырттытæгæнгæ, 
сфардæг сты йæ сæрмæ. Фæлæ йæ цæст нæ исы, æртхут- 
джытыл фæстæмæ цы чысыл зынджы мур æрæвæрдта, 
уымæй. Кæны ма хæрзмынæг, мæнгæфсон æрттывд. Ха- 
джумармæ та афтæ кæсы, цыма къаннæг зынгæн улæфт 
нал фаг кæны, цыма уый дæр, йæ фарсмæ къæрцсыгъд 
чн кодта, уыцы æхсидæвты хуызæн ныртæккæ йæ сырх 
цæст æрцъынд кæндзæн æмæ æнцад-æнцойæ амæлдзæн. 
Сау артуатæй нæ исы йæ цæстæнгас зæронд Хаджу- 
5 

мар. Уый йæхимæ кæсы, йæ цуры уазал æртхутæгыл мы- 
нæг æрттывд чи кæны, уыцы чысыл зынджы муры хуы- 
зæн. Баихсыд, мæгуыр, йе ’ндон, лæзæры йæ фæстаг 
ныфс. 
Кæддæр Хаджумарæн йæ дæргъæлвæст цæсгомыл 
æдзух мидбылты худт кæмыты хъазыд, ныр уымыты сæ- 
хицæн æрбынат кодтой арф æнцъылдтæ. 
«Азтæ, азтæ... Уыдоиимæ тох кæнæн нæй,— хъуы- 
ды кæны Хаджумар.— Азтæ хатыр нæ зонынц. Сусæг- 
æргомæй цыбыр кæнынц адæймаджы цард. Хуыцауæй 
разы, æз сæ уæддæр бузныг дæн: æнæкъæмдзæстыгæй 
мæ мæ фæндаджы кæронмæ ахæццæ кодтой. Фæлæ цас 
æхмæ цас уыдысты, сæ фæндагæн йе ’мбисмæ дæр чи нæ 
бахæццæ, уыдон... Нæ хъæуы сæрæндæр лæппутæ, æх- 
сарджындæр лæгтæ! Зынджы муртæ нæ, фæлæ — æхси- 
дæвтæ, дымгæтæм чи нæ хуыссыд, дон кæй нæ ласта. 
...Рæхджы дæлæ уыцы зынджы мурау æрмынæг уы- 
дзæн мæ царды рухс дæр. 
Уæвгæ ныр афои у, ис, алцæмæндæр афон»,— цыма 
йе стыр сырхбын къухæй йе ’рхæндæг хъуыдытæ асу- 
рынмæ хъавыд, уыйау февзидæгау кодта, стæй, сæ кæр- 
ты астæу артуат кæмæй схъаудта, уыцы хæрисы къалиу 
кауы сæрты фехста. Иæхæдæг уæзбын къахдзæфтæй 
араст тыргъмæ, йæ хуыссæнмæ. 
Бонтæм ницавæр хорздзинадмæ æнхъæлмæ кæсы Ха- 
джумар. Базæроид, мæгуыр. Зæронд адæймаг та сывæл- 
лоны хуызæн у: буц кæнинаг, рæвдауинаг. Мисхалы 
бæрц æй истæмæй æрхъуыды кæн, æмæ дæ хохбузныг фæ- 
уыдзæн. Уæвгæ фыдæлты ныхас куыд æцæг у. Судзины 
"фындзæй, дам, зæрдæ скъах, судзины быиæй та зæрдæ 
балхæ. 
Хаджумар йæ рæстæджы сæрæнхъуаг нæ уыд. Дард 
хæтæнты азылд. Хорз цард агурæг ма Америчы дæр бг- 
лæууыд. Йæ бирæ балцытæй йæ хæдзармæ бирæ мулк не 
’рхаста, фæлæ бæлвырдæй базыдта иу хъуыддаг: Райгуы- 
рæн зæхх, райгуырæи къуымæй зыиаргъдæр ацы арзы 
6 

бын ницы ис. Дæ хуымы кæрон фæлладæй æрбад, æр- 
тысгæныл арыд хъæбæр кæрдзын дæ уæрагыл æрсæтт 
æмæ йемæ уазал дон бахуыппытæ кæн. Дард фæндæгтæ, 
дард балцытæ... Уыдон зæхкусæг лæгæн конд не сты. 
Бонтæ иу ран нæ лæууынц. Бонтæ уайынц дугъы уайæ- 
гау. Цалынмæ дæ зонгæимæ ныхас кæнан, цалынмæ дæ 
райсомы фæнд дæ зæрдæйы ныв кæнай, уæдмæ кæс, æм.с 
сызгъæрин бон дæ сæрты атахт æмæ-ма хæхты цъуппы- 
тыл йæ зынг базыртæ сырх пиллон уадзынц. 
Хаджумарæн йæ царды рæсугъддæр бонтæ раджы 
атахтысты йæ сæрты. Бацыбыртæ йæ фæндаг. Цинмæ 
нал цæуы, зианмæ дæр — афтæ. Æрмæст лæдзæджы æн- 
цæйтты рацæуы кæрты дуармæ, тулдз къодахæй конд ба- 
дæныл изæрмæ иунæгæй фæбады, стæй та зивæггæнæгау 
уæзбын къахдзæфтæй бацæуы кæртмæ. йæ цæст ахæссы 
хæдзары къуымтыл, кауы рæбын сугдоны лæдзæджы фын- 
дзæй бамбырд кæны лыстытæ æмæ бинонтæй искæмæ 
бахъæр кæны: 
— Мæнæ исты суджы муртæ мндæмæ ахæссут, ныр 
тохынайæ фæздæг суадзын афон у,— пæхæдæг йæ ных 
саразы дæргъæй-дæргъмæ тыргъы рахнз къуымы йæ 
хъæдын тъахтинмæ. Уым йæ зæронд зыгъуыммæ кæрцыл 
æруадзы йæ хуыссæн фарс. 
Мæ фыд Дзицциимæ æфсымæрты цард фæкодтой, 
уæдæ дзы нæ сыхы кæстæртæ дæр бирæ рæвдыд ныхас 
зонынц. Фæлæ цард цард у. Æз ахуыры фæдыл горæтмæ 
рафтыдтæн, уый та æрмæст йæ дыргъцæхæрадон дæр 
æгас горæтыл нæ баивдзæн. Æмæ хъæумæ ныфтгæйæ 
Хаджумары ма бабæрæг кæн, у^д уый иас "расг 
у? 
Дуар къæндзыйæ æхгæд куы нæ разынд, уæд «гъей, 
хæдзар», зæгъгæ, бахъæр кодтон æмæ комкоммæ мидæ- 
мæ бацыдтæн. Каерты бæрзонд кæрдо бæласы бын æнæ- 
дæндаг цалхы чъилы астæу хосы муртæ æмæ бур сьтфтæр- 
тыл тымбылæй хуыссыд дынджыр бур куыдз Домбай. 
Хаджумар æй кæддæр галуæрдоны къуымы фиййæуттæй 
7 

æрласта. Æвæджиауы куыдз дзы рауад. Хæдзары сæрты 
цъиу атæхын нæ уадзы, кæмæй фæзæгъынц, ахæм. 
Æваст æй куы ауыдтон, уæд мæм мæ хъæрæй сныхас 
хорз нал фæкаст, фæлæ Домбай йæ хъусы кæрон дæр 
нæ базмæлын кодта. Хуыссыд уыцы æдзæмæй, æмæ йыл 
иугай бур сыфтæртæ зилдухгæнгæ згъæлыдысты фæззы- 
гон æнкъардхуыз къалиутæй, 
Æз, фыццаг хъавгæ къахдзæфтæй, уыйфæстæ æрдзон 
тъæпæн дуртæй конд асинтыл тагъд-тагъд суадтæн 
тыргъмæ. Хаджумар мæ уынæрмæ базмæлыд, стæй йæ 
хъæдын сынтæджы уæззаугай рабадт. Иæ бур уæлдзарм 
худ йæ хуыссæгхъæлдзæг цæстытæм æгæр быноз æр- 
лæст æмæ йæ дзæбæх кæсын нæ уадзы. 
Цалынмæ йæм хæстæг бацыдтæн æмæ йе ставд æн- 
гуылдзтæй йæ хъуынджын худы ныхыл уæлдæр схæцыд, 
уæдмæ мæ нæ базыдта. 
Стæй йæ дызæрдыгдзииад йæ мидбылты худты бын 
фæци. 
— О-о, уый Арцу куы дæ, Арцу. Цы хур, цы къæв- 
да?—Æмæ, тахтъинæй пъолмæ чи ’рзæбул, уыцы кæрцы 
фæдджитыл иуварс ахæцыд. — Афтæтæ цæрæм, фылдæр 
хуысгæ... Зæронд ма цæмæи бæззы, цæмæн?— Йæхæдæг 
тамакойы фындз йæ уырзты æхсæн æууæрдгæйæ ме 
уæхсчыты сæрты мидæггаг уатырдæм ахъæр кодта:— 
Гъей, æфсин! Æддæмæ-ма ракæс... Уазæг нæм æр- 
бацыд... 
Хаджумар цалынмæ йæ базы бын спичкæты къопмæ 
æвнæлдта, уæдмæ æз фæцарæхстæн, спичкæ асыгътон. 
Тамакойы фæздæг йæ сæрмæ чысыл зиллаччытæй абадт. 
— Ацы бон уæ куыдз цыдæр уæздан у — уыциу цыд 
æрбакодтои, æмæ йæ сæрыл дæр не схæцыд. 
— Бакъуырма,— хъыгхуызæй загъта Хаджумар, стæй 
ма йæ ныхасыл бафтыдта: — Ссæдз азæй йыл фылдæо 
цæуы... Уæтæртæй хаст у. 
Æрдæгæмбæрстгонд, скъуыддзаг дзырдтæй ныхасгæ- 
иаг у Хаджумар. Цыма уымæй афтæ зæгъынмæ фæхъавы, 
8 

æз дын, ныхас тынгдæр цы дзырдтыл æнцайы, уыдон зæ- 
гъын, иннæтæ та дæхæдæг бамбар. Кæимæ ныхас кæны, 
уый цæсгом никуы фæуыны Хаджумар—кæнæ йæ рахиз 
уæхсчы сæрты дард кæдæмдæр кæсдзæн, кæнæ та йæ цæ- 
стæнгас зæххæй уæлæмæ нал фæисы. Ныр дæр йæ ирон 
хъусджын дзабырты уæлфæдтæм кæсгæйæ ставд æн- 
гуылдзтæй йæ сæгхуыз рихи, мидбылты худгæйæ, азду- 
хæгау кодта æмæ йæ сæр ныттылдта. 
— Горæты сæудæджергæнджытæ бирæ ис... Базар 
кæнынц... Дыууæ хъæдындзы — сомырдæг. 
Худы Хаджумар,яемæ дынджыр сырхфыидзы бын йæ 
мыдхуыз зачъетæ сæхи фæйнæрдæм айстой. 
— Лæппуйæ хъазахъхъаг службæйы уыдтæн. Сæ 
чызджытæ тынг зараг уыдысты. 
Ие ’хсызгондæр мысинæгтæй цыдæр йæ зæрдысæр 
абадт, йæ цæсгом иу уысм фæрухс, фæлæ кæстæрæн æп- 
пæт ныхæстæ чи кæны, зæгъгæ, ницуал сдзырдта, аджих. 
Æнæнцой сæлфынæг лыстæг рыгау зыны кæрты сæр- 
мæ. Гæрзтæ ауындзынæн сарайы цæджындзæй кæрдо бæ- 
ласы цонгмæ баст телыл хъуссæджытау æрзæбул сты 
чысыл æртæхтæ, хатгай иу-цалдæрæй фæиу вæйнынц 
æмæ ставд æртах асхъиуы зæхмæ. Сатæг уддзæф уы- 
мæл сыфтæрты æфсонмæ-æфсонты сабыргай хæссы кауы 
рæбынтæм. 
Кæддæр афæдзы афонтæй хъауджыдæр нæ уыд Ха- 
джумарæн, сæ алкæцы дæр æм хорз каст. Ныр ын фæззы- 
гон æнтъыснæг бонтæ йæ зæрдæйы ныфс асæттынц. 
Тыргъæй кæсы кæрты сыфтæртæм æмæ арф ныуулæфыд: 
— Гъей, Арцу, ды нырма лæппу дæ, дæ цард разæй 
нс. Фæлæ æз... æз мæ цард фæдæн. 
— Æгæр раджы дæ.м. не ’рцыд ахæм æнкъард хъуы- 
ды, — йæ ныхæстæ йын дисы бын фæкæнынмæ хъавын 
æз.— Знон журналы кастæн, Азербайджаны Ширали, 
зæгъгæ, ахæм лæгыл ныр 150 азы сæххæст æмæ, дам, ма 
гъæйттæй хос кæрды. 
— Гъей, мæ хур, уый цард нал у, нал,—æмæ Хаджу- 
9 

мар йæ къух ауыгъта.— Мæнæн мæ рæстæджытæ фестьь 
Æз фæндагыл дæн... Бафснайдзыстут мæ. Æрмæст тых- 
сын, æвзæр рæстæг куы скæна æмæ тухæнæй куы мæлат. 
Ацы ныхæстæ Хаджумар дзырдта, тыххæйты чи хъуыст, 
ахæм саст хъæлæсæй. Æмæ йæ уæзбын цæстæнгасы æр- 
байсæфт чысыл раздæры хъæлдзæгдзинад, фæлæ ноджы 
æнкъарддæр хъæлæсы уагæй загъта мæнæ ацы æртæ 
дзырды: «Æз фæндагыл дæи». Хаджумары ацы ныхас 
мын зонгæ у. Фыццаг хатт æй фехъуыстон цалдæр азы 
размæ. 
Уыцы райсом, хурыскаст нæ хъæуы куыд нæ ’рæййз- 
фа, афтæ боны ’рбашьæхыл сифтыгътон нæ зыгъар галы, 
уæрдоны гуыффæмæ баппæрстон дыууæ рæхысы: 
иу сугтæ гæрчъыздухæнæй бæттынæн, иинæ та цæх- 
гæр уырдгуыты цæлхуромæн акæнынæн. Уæдмæ мæ 
фыд дæр сарайы быи сæрдыгон хæдзарæй рахызт æд 
фæрæт, гуыффæйы быны фæйнæджыты æхсæн æй 
зыхъхъыры æртъыста æмæ араст стæм хъæдмæ. 
Мæ фыд галиу рæтæнагъды иувæрсты йæ къæх- 
тæ уырдыгмæ æруагъта æмæ донхæрдтæй фæн- 
даджы дзæбæхдæртæм æхсæруисæй здæхта галы. Дзыхъ- 
хъыты хæрдмæ фесхъиуы уæрдон. Мæнмæ та афтæ каст, 
цыма уый нæ уæрдоны цæлхытæ сæумæрайсомы сабыр 
фынтыл тулыкц. Нæ уæле фыццаг цæхгæрмæ уынджы 
фисынмæ нæма схæииæ стæм, афтæ Зæрионты кæртæй 
рахызтысты дыууæ нæлгоймаджы. 
Цыбыр цалдæр ныхасы, æмæ сæ иу фæстæмæ мидæ- 
мæ баздæхт, пкнæ комкоммæ нæ ныхмæ æрцæуы. 
Хаджумары йæ цыдæй базыдтон. Иæ галиу къах цы- 
бырдæр у. Æрлæууыд. Æрлæууыд галуæрдон дæр. 
Мæ фыд рæтæиагъдæй зæхмæ æрхызт. Иæ цæсгомыл ха- 
тын фæрсæджы цæстæнгас. Фæлæ Хаджумар тагъд нæ 
кæны дзурыныл. Алæууыд, аджих, стæй æнкъард хъæлæ- 
сæй загъта: 

— Цæмæхъуыд фæндагыл ис. Дысонпзæрæй нырмæ 
йæ цуры бадын. 
— Уæууа!— æндæр ницы зæгъын сфæрæзта мæ фыд. 
Æз дискодтон мæхинымæр.— Цæмæхъуыд йæ куатæйы 
рахаста фæткъуытæ æмæ сæ сыхы сывæллæттæн уæрста. 
Хæрзæрæджы, цалдæр боны размæ. Уæд ыл ныр цы сæм- 
бæлд? 
Хаджумар та æнкъардæй касти йæ рахиз уæхсчы 
сæрты æмæ скъуыддзаг ныхæстæй дзырдта йæ зæрдæйы 
хъыг: 
— Дыууæ æхсæвы тухæн кæны. Æнцонæ амæлыны 
амонд дæр дзы нæй. Мукки, дам, мæ фæндагыл слæууыд 
æмæ мæ мæрдтæм нæ уадзы. Дысон ын дыууæ чъирийы 
мæхæдæг ныххæлар кодтон. Муккийæ йын хатыр ра- 
куырдтон. Гъей, мæгуыр æнамонд,— йæ сæр ныттылдта 
Хаджумар æмæ дарддæр уæззау къахдзæфтæй араст 
уынджы уырдыгмæ. Нæ уæрдон дæр дарддæр тылд. Цы- 
дыстæм æнæдзургæйæ. Мæ фыд мын Цæмæхъуыд æмæ 
Муккийы хабæрттæ бирæ хæттыты фæкодта. 
Хъæуы сæрмæ куы схæццæ стæм, уæд халгæрдæгæй 
лыстæг цъыбар-цъыбургæигæ стахт дыгоппон цъиу. 
Сфардæг арвы цъæхы, стæй иу ран ныллæууыд. Зæхмæ 
æнгуырстаныйасæй нал зынд. Мæнæн дзы мæ цæстытæ 
атонын нæ куымдтой. Уалынмæ æваст фескъуыди йæ за- 
рæг æмæ тымбыл уирагдурау æрхауд фæстæмæ зæх- 
мæ. 
— Æдылы цъиу, уыйбæрц хæрдмæ фæцу, уыйхуы- 
зæн бæрзæндмæ стæх æмæ дæ базырты бирæ фыдаебон 
уайтагъд æрбайсаф, дæ зæрдæйы дзæбæхæн парахат ар- 
выл ма разылдтытæ кæн. 
— Дзæгъæлы зилдухтæм æй не ’вдæлы,—дзуры хъаз- 
гæмхасæн мæ фыд,— уый хуыцауы гал æлхæнынмæ тагъд 
кодта, фæлæ йæ сæрбос рахæссын айрох æмæ фæстæмæ 
æрдæгвæндагæй фездæхт,—йæхæдæг хурыскаст фенгæйæ 
систа йæ уæлдзарм худ.— Ног боны фарн? фыдбылызæй 
нæ бахиз, æнæмаст æмæ æнцойдæр цардæй нын нæ кæс- 
11 

тæртимæ хай бакæн. Цæмæхъуыды раст уд та, хуыца\\ 
де уазæг. 
«Æз фæндагыл дæн». Ныр Хаджумары ацы ны- 
хасмæ мæ нæстытыл ауад кæддæры райсом. Цас ивддзи- 
нæдтæ æрцыд уæдæй нырмæ! Нал ис Цæмæхъуыд, нал 
ис мæ фыд. Нал сты мæ зыгъар гал æмæ мæ уæрдон. 
Бокты сызгъæрин уылæн дард кæдæмдæр фæхаста уы- 
цы æнæферохгæнгæ райсом. 
Стæм ма æрмæстдæр мах. Æз æмæ Хаджумар. Сæм- 
бгслдыстæм. Æмæ мæм афтæ кæсы, цыма сæмбæлдтан 
кæддæры æнæферохгæнгæ райсомы нывтимæ. 
Мæ фыды кæддæры ныхæстæм гæсгæ, ногæй мæ хъуы- 
дыты зплдух кæныиц Мукки æмæ Цæмæхъуыды царды 
хабæрттæ. 
Хаджумар дæр сæ хорз зоны. Хъæдын тъахтины кæ- 
рон бадын мæ зæронд сыхаджы фарсмæ æмæ йыи, ны- 
хас ракъахыны тыххæй, йæ зæрдыл æрлæууын кодтон 
иухатты райсом. 
Дзуры Хаджумар, хорз кæй зыдта, йæ цæстыты цур 
цы хъуыддæгтæ æрцыд, уыдон. Дзуры Хаджумар, дзуры 
кадæггæнæгау царды æцæг хабæрттæ... 
Æз æдзынæг кæсын, йæ зæронд уæрагыл фæллад- 
хуызæп цы ставдæьтуылдз сырхбын къухтæ æрæвæрдта. 
уыдонмæ. Кæсын, дунейы рухс уынынæй фæлладхуыз чн 
у, дæрддзæфмæ адæнмаджы æндæрг сæ бон дзæбæх ра- 
хатым кæмæн нал у, йæ уыцы фæлмæст цæстытæм æмæ 
хъуыды кæнын. Мæнæ ацы къухтæ, мæнæ ацы рыст цæ- 
стытæ сты ивгъуыд бонтæн цардæгас æвдисæнтæ. 
Ивгъуыд бонтæ та нæ зыдтой хатыр. Рæстæджы уæз 
кæстæр хистæрæй не ’взæрста. Стыр уаргъау æнцад ал- 
кæны уæхсчытыл дæр. 
Гъе, ’рмæст Цæмæхъуыдæн нырма дидинæджы уæз 
нæма кæны царды зилдух. Райсомраджы хурыскастæн 
арвы кæрæттæ рæсугъд сырххъулон куыд афæлдæхыпц, 
афтæ рæсугъд хуызы йæм зынынц бонтæ. Алы чызг дæр 
адæмы ’хсæн йæ уæздандзинад æмæ йæ къухты арæх- 
12 

стæй кадджын у. Æмæ-иу хæдзары йæ зилæнтæ куы фæ- 
ци, уæд-иу хæрзконд Цæмæхъуыд бадзырдта сыхаг чыз- 
джытæм. 
Р1æ уаты-иу сæхиуыл сæхгæдтой дуар æмæ кæнæ 
фæндырæй цæгъдын ахуыр кодтой, кæнæ зæлдаг хъуы- 
мацыл нывæфтыдтæ кæнын. Æнæ Залихан æмæ Фари- 
зæт боны ’рдæг нæ фæрæзта. Чызджытæм сусæг ны- 
хасæй фылдæр цы вæййы. Æмæ сыл Цæмæхъуыд æу- 
уæндыд, свхмæ ныхас кодта йæхи зæрдæимæ ныхасгæнæ- 
гау. Æрмæст-иу Залихан æмæ Фаризæты хъæлдзæгæй 
куы федта, сæ рухс, сæ цинхуыз цæсгæмттæм-иу сын куы 
фæкомкоммæ, уæд-иу хатгай Цæмæхъуыд фенкъардхуыз. 
Залихан цыппар гуыппырсар æфсымæры иунæг хо у, 
сæ иуæй иннæ сæрæндæр. Сæ хойы сæрты цъиу атæхын 
кæмæй нæ бауæнддзæн, ахæмтæ. Цæмæхъуыдмæ афтæ 
каст, цыма Залиханы фæйнæфарс æдзухдæр цыппар фи- 
дар мæсыджы лæууы æмæ йын æцæгæлон къухæй хъахъ- 
хъæнынц йæ цин дæр æмæ йæ амонд дæр. 
Чызг æфсымæрты ныфсæй цæры. Æмæ ныфсджын у 
пе ’фсымæртæй Фаризæт дæр. Р-æвдыд хъуаг æй нæ уа- 
дзынц. Дзаумайы аивдæр хъæубæсты чызджытæй фыц- 
цагдæр кæуыл фæзыны, уыдонæй иу Фаризæт у. 
Цæмæхъуыдæн та хæрзæфсымæр нæй. Цæрæнбонты 
сæ адæм сылгоймæгты хæдзар хуыдтой. Уæддæр йæхи- 
мæ амондджын кæсы Цæмæхъуыд. Дзамболатимæ кæд 
дыууæ æфсымæры цот сты, уæддæр цавæр хи ’фсымæр 
уыдзæн афтæ æнувыд йæ хойыл. Дзамболаты хуызæн 
чи базондзæн ныфсы ныхас зæгъын, зæрдæтæ бавæрын. 
Уæдæ хъуыддаджы куыд у, уый та æгас хъæубæстæ даер 
зонынц. Фæсивæд æй сæхицæн хуымæтæджы нæ равзæр- 
стой разамонæгæй. Хъæубæсты царды иунæг ахæм хъуыд- 
даг нæй, Дзамболат йæ фæллойы хай кæдæм нæ бахæс- 
са, йæ хъуыды, йæ фæндон кæм нæ зæгъа. 
Уый тыххæй йын цал æмæ цал хистæры ракæны ар- 
фæ. Фæлæ йæм хæрам адæмтæ дæр ис — иог дуджы 
цæлхвæдыл цæуын кæй нæ фæнды, ахæмтæ. Æмæ йыи 
13 

Цæмæхъуыд æдзухæйдæр тæрсгæ кæны. Æнафонтæм йæ 
сæр базыл не ’рæвæрдзæн, цалынмæ Дзамболат не ’рба- 
цæуа, цалынмæ йын йæ цуры хъарм хæринаг не ’рæ- 
вæра. 
Ахæм рæстæг Дзамболат йæ мидбылты бахуды æмæ 
йæ цардæмбал Заретæмæ аивæй бакæсгæйæ хъазгæмха- 
сæнты фæзæгъы: 
— Уæддæр та кæрцæй хæдок хæстæгдæр. Цæмæхъуыд 
мын чындзы æгъдæуттæ дæтты, не ’фсин та нæм дар- 
дæй кæсы. 
Заретæйæн хъыг никуы вæййынц Дзамболаты хъа- 
зæн ныхæстæ. Хорз ын зоны йæ хъуыды, йæ зæрдæйы 
уаг æмæ бахуды. 
Цæмæхъуыды та уæд æндæр стырдæр хорздзинад 
нал фæхъæуы ацы арвы бын. Фæлæ цыма уыцы хорздзи- 
над дæр æххæст нæу, цыма уымæн дæр йæ был къахыр у, 
афтæ фæкæсы Цæмæхъуыдмæ, йæ хъуыдытимæ хибарæй 
куы аззайы, уæд. 
Мад æмæ фыды рæвдыд рагæй ардæм иал зоны, хи- 
стæр хотæ уыдысты æмæ уыдон дæр сæ амæндтæ ссард- 
той. Алчи сæ цæры йæхи мæт, йæхи хæдзары сагъæсæй. 
Æмæ Цæмæхъуыдæн йæ сидзæр бонтæ уыйбæрц тых нæ 
кæнынц. Сахуыр йæ хъысмæтыл. Кæсы йæм, цыма аф- 
тæ æмбæлы, фæлæ иу хъуыддаг не ’мбары: Муккийы кой 
хъыг цæмæн вæййы Дзамболатæн? Æмгæртты ’хсæн 
кадджын, нымад куы у. Хъазтмæ йæ къахфындзтыл каф- 
гæ куы рацæуы, йæ цухъхъайы фæдджитæ йæ ронбасты 
онг сæхи куы сисынц, уæд æм адæм кæрæдзийы сæрты 
кæсынæй куы нæ фефсæдынц. Уæд дзы йæ зæрдæмæ цы 
нæ цæуы? Дзамболат изæр куыстæй куы ’рбацæуы, фæл- 
ладæй пецы ныхмæ ставдкъах уырындыхъхъыл куы ’рба- 
ды, уæд Цæмæхъуыды фæфæнды, чысыл чызгæй-иу куыд 
кодта, афтæ Дзамболаты хъарм уæрджытыл йæ сæр æр.æ- 
вæрын æмæ йæ Муккийæ бафæрсын. Фæлæ уый æрмæст- 
дæр бæллиц у. Цæмæхъуыд афтæ никуы бауæнддзæн 
14 

Дзамболатмæ. Фæлтау цыфæиды зынæн дæр фæраз- 
дзæн. 
Иу диссаджы миниуæг ис Цæмæхъуыдмæ. Фæндыры 
цагъдмæ æрхæндæг кæны йæ зæрдæ. Нырхуым вæййы, 
æмæ сау хъоппæг цæстытæ доны фæзилынц. 
Залихан æмæ йын Фаризæт хорз зонынц йæ лæмæгъ- 
дзинад æмæ Цæмæхъуыдмæ æроауайгайæ сæхи æзфæ- 
раздæронæй фæндырыл ныццæвынц. Фæлæ абон уæлдай 
хъæлдзæгдæр сты къуыбырысыхаг чызджытæ. Дзамболат 
сын фехъусын кодта æхсызгон хабар: «Нæ хъæуы бай- 
гом скъола, æмæ уæ æртæйæ дæр ныффыссын кодтон 
уырдæм. Ныр кæндзыстут ахуыр. Ахуыр цыу, уыйæмба- 
рут?» Йе стыр цин æмбæхсын иæ фæрæзта Дзамболат 
йæхæдæг дæр. Цин кодта Цæмæхъуыд, цпн — æнæкæрон, 
фæлæ йын иууыл æхсызгон та уый уыд, æмæ Дзамболат 
кæй сарæхст, кæн нæ ферох кодта Залихан æмæ Фаризæ- 
ты. Сæ домбай æфсымæртæй раздæр кæй фæци хорздзи- 
над саразынмæ, æвæджиауы æрхъуыдымæ. 
Уыд рагуалдзæг. Хуры хъарм ахъардта зæххьт, æмæ 
фæцъæх сты хуссæрттæ, къуылдымтæ. Фæзынд сыл ног- 
гуырд сæныччытæ æмæ гæпдугъæй хъазынц. Иннæ ран 
кæс, æмæ фæлмæн нæууыл хизынц хаерисы къуыпайы 
хуызæн фæлмæн бургуыбын хъазы цъиутæ сæ къæрц- 
хъус мадæлтимæ. Цъиу ныххæцы кæрдæджы халыл, 
хæрдмæ йæ иуцасдæр сиваз-сиваз фæкæны, стæй хал- 
гæрдæджы стындимæ йæхæдæг дæр фæуæлгоммæ вæййы. 
Афæдзы алы ацафон дæр цыма дуке ног райгуыры, 
афтæ кæсы Цæмæхъуыдмæ. Æртахтысты зæрватыччы- 
тæ дæр,. æмæ та сæ чысыл рухс кæрт æхсызгон цъыбар- 
цъыбурæй байдзаг. Рудзынджы тарвазыл та цъыфы ьу 
мур иннæуыл ныхасынц — сæхицæн аразыиц хæдзар. 
«Куыд æнæвдæлон сты, куыд бнноныг куыст кæ- 
иынц,— зæрватыччытæм кæсгæйæ хъуыдыты аныгъуылд 
Цæмæхъуыд.—Сæ иу иннæмæн ныфс у æмæ, æвæццæгæн, 
афтæ хъæлдзæг зарджытæгæнгæ æнæзивæг уымæн кæ- 
нынц сæ кусинаг. Иунæг зæрватыччы нæдæр ахстон 
15 

хъæуид, нæдæр æй зарынмæ æвдæлид. Искуы батымбыл 
уаид къалиуы кæрон æмæ иу райсомæй иннæ райсоммæ 
йæ чысыл зæрдæйы мæгуырдзинадмæ хъусид». 
Цæмæхъуыды æрхæндæг хъуыдытæ фескъуыдта За- 
лиханы хъæлæс. Чысыл фæстæдæр æртæ хæрзарæзт, æр- 
тæ хæрзконд чызджы зæрдæрухсæй цыдысты дæлбынты 
уалдзыгон над фæндагыл. Цыдысты сæ царды фыццаг- 
дæр хатт скъоламæ. 
Цæлойты Дзамболат, хъæусоветы ног оæрдар Зæри- 
онты Цыппу æмæ ма иу-цалдæр лæджы лæууыдысты 
хъæусоветы цур. Æхсæз мæйæ фылдæр цæуы, алы уын- 
джы дæр донцæуæн къранттæ саразыны тыххæй хъæусо- 
вет уынаффæ куы рахаста, уæдæй нырмæ. Адæмы цинæн 
кæрон нал уыд, кæрæдзимæ хæрзæггурæггаг уадысты. 
Фæлæ уынаффæ рахæссынæй уæлдай хъуыддаг йæ мид- 
бынатæй нæма фенкъуыст. Тыхсы Цыппу. Æрæмбырд 
кæнын хъæуы адæмы, куыстæн дарддæр æргъæвæн нал и. 
Тыхсы Дзамболат дæр, фæлæ сæ иу дæр æмæ сæ иннæ 
дæр хорз æмбары, донцæуæн хæтæлтæн æрмæст къанæуг- 
тæ скъахыныл дæр цас хъару схардз кæнын хъæуы, 
уый. 
Дзамболат кæд стыр хъуыддагыл тыхсы æмæ дзуры, 
уæддæр аивæй йæ хъус дары скъолайы бацæуæнмæ. 
Дуармæ хъæлдзæг ныхас кæнынц, ахуырмæ чи ’рбацыд, 
ахæм бæрæгбонарæзт лæппутæ æмæ чызджытæ. Уалын- 
мæ уынджы фисынæй æрбазындысты Цæмæхъуыд, Зали- 
хан æмæ Фаризæт дæр. Дзамболат сæ куы ауыдта, уæд 
Цыппумæ бакаст æмæ йын йе ’уæхск æрхоста: 
— Бахатыр кæн, æз мæнæ Цæмæхъуыдиты бынатыл 
сæмбæлын кæнон. Ахуыр кæнынмæ æрбацыдысты. 
— О, уæдæ сын арфæ ракæнын хъæуы,— æхсызгон- 
хуызæй загъта Цыппу æмæ иумæ скъолайы дуармæ сæ- 
хи ныйистой. 
— Амондджын бон бахизут скъолайы къæсæрыл,—йæ 
бацыдæй йæ арфæйы ныхас фæраздæр Цыппуйæн, стæй 
чызджыты къухтæ райста. Цæмæхъуыды къух æм мæлæ- 
16 

ты хъарм фæкаст. Чызг æм дзургæ ницы скодта, æрмæст 
зæхмæ каст æмæ йæ мидбылты худти. 
— Уалынмæ нын, Цыппу, адон ахуыргæндтæй куы 
агæпп ласой, цы ма фæкæндзыстæм специалистты?—чыз- 
джыты фæныфсджындæр кæныны тыххæй хъазæн ны- 
хас кæны Дзамболат. 
— Мæнæ дыи уый дохтыр,— Дзамболат амоны Зали- 
ханмæ,— мæнæ Фаризæт — ахуыргæнæг, уæдæ Цæмæ- 
хъуыд та цы уыдзæн? Æнæмæнг, агроном! 
Дзамболат кæд хъазæн ныхæстæ кодта, уæддæр ын 
сæ Цыппу дзæбæх нæ хъуыста. Уый дис кодта Цæмæ- 
хъуыдыл. Æрæджы дæр ма гыццыл чызг кæй хуыдта, 
уый куыд тагъд айрæзт, куыд аив, куыд рæсугъд сси. 
Р1æ фæлурс ныхыл дæллоз æрхъуызыд сау дзыкку 
æмæ йын йæ дæргъæлвæст цæсгом цыдæр æнахуыр фи- 
дауцджын кодта. 
Фæндаджы уæллаг фарс хъæбæр дурæй амад сисы 
сæрты мæзджыты кæртæй æддæмæ балрæгбонарæзт фæ- 
снвæдмæ кæсы пысылмон дины скъолайы ахуыргæнæг 
Сосыккаты уæзбын Бибо-Хадзы. Йæ даст сæрыл — коцо- 
раджын сырх тюбетейкæ. йæ хъуынджын сау æрфгуыты 
бынæй мæстджын каст кæнынц лыстæггомау сау дыууæ 
цæсты. Чысыл уæлдæр, мæзджытмæ бацæуæны, лæууы- 
дысты хъæубæсты зыст лæппутæ иукъордæй. Уыдонимæ 
Марджиаты Мукки, Дземыраты Гетта, Саумелаты Сау- 
куыдз, Хъыргъаты Цъилхуды фырт æмæ ма æндæр чи- 
дæртæ. Уыдон дæр сусæг-аивæй кæсынц скъолайы дуар- 
мæ чызджытæм. Мукки дардмæ дæр бæргæ базыдтл 
Цæмæхъуыды, фæлæ йæ цуры æрлæууа, уый йæ бон нæу. 
Уæлдайдæр Дзамболат æмæ Цыппуйы зæрдæ зонгæйæ. 
Фæсивæды хъæлдзæг ныхас æмæ худынмæ Бибо-Ха- 
дзы хъæбæр дурæй амад сисы мидæгæй фёстъæлфы. Цы- 
дæр æнахуыр азым ын йæ хурхыуадындзтæм сæлвасы йæ 
зæрдæ. Æрæджы дæр ма дины сыгъдæг удтæн табу чи 
кодта, ныр уыдон сæ чъылдымтæ сыздæхтой хуыцауы 
2 Урс пымæт 
17 

кувæндонмæ. Нал цæуынц мæзджытмæ. Сæ къух систой 
Мæхæмæт Пехуымпары сыгъдæг зæдтыл. 
— Пун, налаттæ!— иуварсырдæм мæсты ту акодта 
Сосыккаты уæзбын Хадзы.— Сæ чъизи бæгънæг буар 
бамбæрзтой, ныфсæстой сæ мæллæг гуыбынтæ æмæ сæ 
ныр налдæр хуыцау хъæуы, палдæр йæ зæдтæ,— йæхи- 
нымæр мæсты бустæ кæнгæйæ зæронд Бибо уæззаугай 
схызт мæзджыты асинтыл. Мукки æмæ иннæ лæппутæм 
йе ’ргом раздахгæйæ аразгæ мидбылхудт фæзынд йæ ха- 
лас зачъеты бын.— Мидæмæ рацæут, мæ хуртæ, æмæ не 
сфæлдисæг хуыцауыл ныффæдзæхсæм нæхи. 
Фæтæген цырæгъты мынæг рухс кувæндоны цары та- 
лынг къуымтæй хъары. Бибо-Хадзы йæ даргъ сау куы- 
рæты сырх нывæфтыдтæ гауызыл лæууы кувæндоны 
астæу. 
Р1æ рпуы ракомкоммæ йе ’нгуылдзтæ кæрæдзимæ ных- 
мæвæрдæй кæсы йæ армытъæпæнтæм æмæ дзуры: 
— Аллаху акбар! Ла иллаха ил-лаха Мухамаддун 
расула. Хуыцау — æппæты сæр! Ис æрмæстдæр иунæг 
хуыцау æмæ йæ минæвар зæххыл — Мæхæмæт Пехуым- 
пар. Амин! 
Мæзджыты парахат залы зæлы хмоллойы хъæлæс. 
Зæлы, æмæ йæ алы уæзбын ныхас дæр уарыны ставд 
æртахау фесхъиуы кувæндоны бæзджын къултæй. Чи- 
дæр скъоланы кæрты ныххоста дзæигæрæг. Мукки лæу- 
уыд дуаргæрон. Дзæнгæрæджы хъæр йæ сæрæй йæ 
къæхты бынмæ зæлгæ ацыд. 
«Уый Цæмæхъуыдиты къласмæ хоныиы нысан у,— 
æваст æм сдзырдта йæ зæрдæ.— Цымæ уыдонæн та 
афокм-æ цы дзуры сæ ахуыргæнæг?»— Мукки тынгдæр 
базыхъхъыр кодта дуар, иучысыл хъусæй алæууыд, стæй 
йæ къахфындзтыл æнæсыбырттæй рахызт æддæмæ. Скъо- 
лайы дуармæ ничиуал уыд. Иæ кæрт дæр — сабыр. Æр- 
мæст зæрватыччытæ тыннывæндæгау кодтой уынджы 
суадокы уымæл цæстæй рудзгуыты тарвæзтæм. 
Цъыфы чысыл муртæй цæрæн галуантæ аразынц сæ- 
18 

хицæн. Мукки хæстæг бацыд, Цæмæхъуыд цы къласы ба- 
ды, уый рудзгуыты бынмæ. Дзæбæх æм хъуысы ахуыр- 
гæнæджы хъæлæс: 
— Ахуыр хæзна у, амонд, æмæ уыцы хорздзинадæй 
абон сымах стут хайджын. Уæ карæнтæ хъуамæ ныр дæ- 
сæмты ахуыр кæниккой, каст хъуамæ фæуаиккой. Уæ аз- 
тæ афтæ амоныиц, фæлæ уæ рæстæг нæ амыдта. Ныр 
уын ног дуг уæ размæ байгом кодта ног парахат фæн- 
дæгтæ цардмæ, амондмæ. 
Мукки лæмбынæг хъуыста æнæзонгæ ахуыргæнæджы 
алы ныхасмæ дæр, æмæ цыдæр æхсызгон фæд уагътой 
йæ зæрдæны. Æппынфæстаг ыл йæ цымыдисдзинад фæ- 
уæлахиз æмæ рудзынгæй къласмæ бакаст. Цæмæхъуыд 
бадт раззаг партæйы уæлхъус æмæ йæ галиу къух йæ 
русмæ быцæуæвæрдæй æдзынæг хъуыста бæрзондгомау 
сылгоймаг-ахуыргæнæгмæ. Йæ фарсмæ бадт Залихан. 
Цыма йыл Муккийы тыхджын цæстытæ сусæг фæттæ 
бахстой, уыйау æваст æнæнхъæджы рудзынджырдæм 
фæкаст Цæмæхъуыд. 
Фестъæлфыдысты кæрæдзимæ фæндагагурæг дыууæ 
зæрдæйы. 
Дыууæ сæуæхсиды ссыгъдысты Цæмæхъуыды рæ- 
сугъд рустыл, .æмæ ма йæм æрмæстдæр дард кæцæйдæр 
хъуысыд ахуыргæнæджы хъæлæс. Мукки та цыд йæ рай- 
гуырæн хъæуы уынгты æмæ йæм хæдзæртты сæртæ, бæ- 
лæсты цъæх фæлыст къалиутæ, фæндаджы хъæбæрыл 
рыгæй хъазæг гомгуыбын сабитæ æнахуыр рæсугъд 
кастысты. 
* * * 
Къуыбырысыхаг дондзау чызджытæ суадоны донæй 
байдзаг кодтой сæ гогонтæ æмæ хъæлдзæг ныхасгæнгæ 
къахвæндагыл здæхынц фæстæмæ. Фæхæрдгæнæнæй 
куы суадысты, уæд Цæмæхъуыд уæлвæзы йе уæхс- 
кæй æриста йæ гогон æмæ, цыма тынг бафæллад, уы- 
йау арф ныуулæфыд: 
19 

— Ехх, чызджытæ, цымæ ацы агуатæй кæдмæ хæс- 
дзыстæм дон. Лцы уæззау гогонæй мæ фынты дæр нæ 
цух кæнын. 
— Нæ зонын... Дзамболаты æрдхорды дзы бафæрс, 
нæ ног сæрдары,— æнæрвæссонхуызæй ивазгæ ныхас 
кæны Залихан.— «Афæдзы бонмæ алы тигъыл дæр 
кърант уыдзæн»,— цъиутау уасыдысты адæм. Ныр 
хъыпп-сыпп ннкæмæй хъуысы. Уынаффæ гæххæттыл рæ- 
сугъд фыстæй баззад. 
— Ног цъылын мæрзаг вæййы,—йæ ныхас баппæр- 
ста Фаризæт æмæ Цæмæхъуыдмæ фæрсæджы каст ба- 
кодта. 
— Уынаффæ иутæ фæкæнынц, хъуыддаг аразæг та 
адæм сты, — æнæхъазгæйæ райдыдта йæ ныхас Цæмæ- 
хъуыд.— Махмæ адæмæй та алчидæр йæхи гуылы бын 
арт æндзары. Æхсæны хъуыддаг, дам, мард бæх у. Кæ- 
рæдзийы фыдгой æмæ сын кæрæдзийы стигъыиæй хуыз- 
дæр хорз ма ракæн. 
Дзургæ иу хъуыддагыл кæны, фæлæ йæ хъыджы 
сæр та æндæр у Цæмæхъуыдæн. Хатгай адæмы сæ кæ- 
рæдзийы хорздзинад цæуылнæ фæфæнды? Искæйы рæ- 
сугъддæр æнкъарæнтæм цæмæи сисынц марæн кард? Ау, 
ацы арвы бын иунæг хатт куы цæры адæймаг... 
Мукки йын йæ хомæ уарзон зæрдæ дары, уый Дзам- 
болаты хъусыл цы бон æрцыди, уыцы бонæп карст- 
барст ссн Цæмæхъуыды фæндаг. Сонт-монты фыццэ- 
гау æнæ исты скойæ тæрсгæйæ уынгмæ мауал рауай, 
зæрдæйы фæндон хъазтмæ дæхи мауал рацараз. 
Æрмæстдæр ма кæдæй-уæдæй ныр сæ сыхы чызджы- 
тимæ кæддæрау хъазгæ-худгæ донмæ рацыд æмæ сулæ- 
фыд йæ риуы дзаг. 
Чызджытæ сæ гогонтæ се ’ккæйттæм куыд систой, 
афтæ комы фæзындысты цалдæр барæджы. Æфсургътæ 
сæхи ехсы æрцæфмæ нæ уадзынц, слæууынц сæ фæстæг- 
тыл, стæй та ногæй астъæлфынц, дурджын фæндæгтыл 
сæ цæфхæдты цæхæр скæлы. 
20 

Цæмæхъуыд дардмæ дæр базыдта Муккийы, йæ урс 
бæхы рог фезмæлд æмæ, цыма хуры тын æнæнхъæлæ- 
джы йæ зæрдæйыл андзæвыд, уыйау фестъæлфæгау 
кодта. 
Барджытæ цæстыфæныкъуылдмæ уыдысты суадоны 
сæрмæ, уæлвæзы. 
— Донычызджыты хорзæх уæ уæд,—худæнæнгасæй 
сдзырдта Мукки æмæ рæвдз æргæпп кодта саргъæй. Гет- 
та æмæ Саукуыдз хорз æмбæрстой Мукки æмæ Цæмæ- 
хъуыды зæрдæйы уаг æмæ сын радтой хибарæй аныхас 
кæныны фадат. Исдугмæ сæ иуæй дæр ныхасы номыл 
нунæг дзырд не схауд. Мукки хорз зоны, Дзамболат æм 
цы зæрдæ дары, уый, æмæ ныр маст у æви цин, уый йæ- 
хæдæг дæр не ’мбары. Не ’мбары, йæ зæрдæйы ныхас 
зæгъын æй уыцы дыууæ тыхджын æнкъарæнæй кæцы нæ 
уадзы, уый. 
— Цæй, афæндараст у,—ризгæ хъæлæсæй куыддæр- 
тæп сдзурын сфæрæзта Цæмæхъуыд. 
— Уæдæ дын æз нæма зæгъын фæндараст,— йе ’взист 
роны æвзæгтæ йæ къухы ’хсæн тынгдæр нылвасгæйæ 
загъта Мукки. —Æз дын фæндараст зæгъдзынæн, мæ 
цæстытæ ацы дунейы рухс куы нал уыной, мæ ныфс æмæ 
æхсар фыдбылызы арты сау æртхутæг куы бауой, æр- 
мæстдæр уæд. 
Цæмæхъуыд Муккийæн рагæй дæр уыцы тыхджын 
зæрдæйы уаг уарзы. йæ алы дзырд дæр æм кæсы æнæ- 
фæцудгæ мæсыг, æнæбасæтгæ фидар. Ныр дæр йе уæнг- 
ты ахъардтой Муккийы уæндон дзырдтæ, фæлæ сыл цы- 
ма уæддæр дызæрдыг кæны, уыйау уайдзæфгæнæгау 
бакодта: 
— Æгæр сæрыстыр ныхæстæ дæм нæ кæсыиц? 
— Нæ кæсымц, уымæн æмæ æз хорз зонын, Мукки чи 
у, уый. Мах чысылæй нырмæ зонæм æмæ æмбарæм кæ- 
рæдзийы. Дæргъвæтин ныхас ныл фидаугæ дæр нæ кæ- 
ны, стæй дæлæ чызджытæй худинаг у, дæумæ æнхъæл- 
мæ кæсынц, фæлæ-иу мæ номæй Дзамболатæн салам 
21 

ратт æмæ йын аивæй бамбарын кæн мæ хъуыды. Хъыс- 
мæттæгæнæг мах не стæм, фæлæ, зæгъ, æркæс, равзар 
кæнæ фыдбылыз, кæнæ æнцой æмæ æнæмаст цард. Ха- 
тыр бакæн, Цæмæ, дæуæй ницы хъаст кæнын, ныронг 
мастæн дæр æмæ схуыст ныхасæн дæр фæрæзтон. Ныр— 
нал. Æппынфæстаг, æз дæр цæрынæн, мæ амондыл тох 
кæнынæн райгуырдтæн!—йæ фæстаг ныхæстæ, Мукки 
куыд фидар ныхас зоны, афтæ фидар нал рауадысты. 
Кæмдæр йæ хъæлæсы фæсаст йæ ныфсджын ныхæсты 
хъару æмæ Цæмæхъуыдæй йæ æрвхуыз цæстыты лæмæгъ- 
дзинад амбæхсгæйæ уайтагъд февзæрд саргъыл. Уалдзы- 
гон быдыры сæрмæ стахт урс цæргæс, йе ’мбуар æнгом 
æрбацыдысты йе ’мбæлттæ æмæ йын æмбæрстой йе стыр 
цин, æмæ йын æмбæрстой йе стыр хъыг. 
* * * 
Фæсахсæвæртæй аивгъуыдта, уæддæр Цæмæхъуыдыл 
хуыссæджы цъыртт нæма ’рхæцыд. Уарзт æмæ тæри- 
гъæд фæрсæй-фæрстæм дыууæ ахстоны скодтой йæ 
зæрдæйы æмæ куы дыууæ сæуæхсидау басгуыхынц рух- 
сы сызгъæрин гуырæнтæ, куы та дыууæ цæфау æнæнцо- 
йæ риссынц. Йæ хъуыдытæй куы ’рбатыхсы, уæд сæрæй 
къæхтæм ссудзы, иуварс аппары хъæццул æмæ æдзæ- 
м;æй фæлæууы, æрмæст ма йæ сабыр улæфтæй сау бæз- 
джын дзыкку йæ риуыл сындæггай куы уæлæмæ, куы 
дæлæмæ æрцæуьт. 
Æддейы та мæй суанг æрхызт йæ уаты уæлрудзынг- 
мæ, æвгтыл æрлæсыд æмæ æрдæгæппæрст хъæццулы 
сæрты кæсгæйæ джихауæй баззад. Стæм сылгоймаг вæй- 
йы ахæм рæсугъд уæнгты конд æмæ зæххон уындæй хай- 
джын. Аст хойы кæстæр у Цæмæхъуыд. Иæ фыд — фос- 
æмхиц, фиййау лæг уыд. Хуыцауæй иу бындар куырдта, 
лæппуйы куывды кусæрттæгтæ иу азæй иннæмæ фæба- 
ста, фæлæ сфæлдисæг хуыцауыл иунæг хатт дæр иикуы 
сæмбæлд йæ курдиат. 
22 

Цæлойты Гаппойы хæдзары скуыдта фарæстæм сы- 
вæллон, æмæ та уый дæр — чызг. Уыцы бон Гаппо уæ- 
тæры уыд. Фос сæрвæтæй æриыдысты, æмæ сæ скъæт- 
тæм здæхтой. Хъæуæй чи бацыд, уыцы фиййæуттæ йын 
куы загътой, чызг дын райгуырд, зæгъгæ, уæд исдуг 
аджих, цыма йыл их къæвда фæуарыд, уыйау, йе ’уæхс- 
чытæ æрхаудтой, стæй зыма-нæзына базмæлыдысты йæ 
былтæ: 
— Цæмæ хъуыд? 
Афтæ йæ ном ссардта Цæлойты Гаппойы фарæстæм 
чызг. 
Бонтæ цыдысты... Райрæзт бинонты кæстæр. Рæсугъ- 
дæй йыл сбадт чындздзон чызджы ном, уæддæр нæ фе- 
ро>: йæ фыды кæддæры ныхас, æмæ баззад Цæмæхъуы- 
дæй. Хистæр хотæ ссардтой сæ цæрæн хæдзæрттæ, йæ 
амонд ссарыны рад æрлæууыд кæстæрæн дæр. Уыцы рад 
та Цæмæхъуыдæн йемæ æрхаста мæт, зæрдæйы рис æмæ 
æрхæндæг хъуыдытæ. 
Ныр дæр фæлыгъд йæ хуыссæг æмæ кæд йæ уæлру- 
дзынг мæйы тынты фæлмæн æрттывдмæ кæсы, уæддæр 
йæ цæстытыл уайы суадоны сæрмæ уæлвæзы абоны фем- 
бæлд. Муккийы ныфсджын æмæ сагъæсхуыз цæстæигас. 
Стæй йæ уырдыгæй йæ зæрдæйы æнкъарæнтæ ахæссынц 
ивгъуыд бонтæм. Æнæмæт сывæллæттæй рæзыдысты иу 
сыхы. Рагуалдзæг иумæ цин кодтой фыццаг дидинджы- 
ты фæзындыл, цъæхнæуу къуыбыртыл сыхы иннæ сывæл- 
лæттимæ иумæ хъазгæ тылдтой куадзæны сырхахуырст 
æйчытæ. Цыдысты æрыскъæфдзуан, къохы сæр æртæ 
цырты цурæй чысыл чыргъæдты хастой сау рæгъæд ка- 
кæттæ. Иууылдæр иухуызон хæлар цæстæй кастысты кæ- 
рæдзимæ, фæлæ сыхы лæппуты æхсæн Мукки уæлдай бæ- 
рæгдæр дардта, уæлдай хæстæгдæр уыд Цæмæхъуыды 
зæрдæмæ. Фылдæр адæм сæ, æвæццæгæн, хуызмæ гæсгæ 
хо æмæ æфсымæр кæй хуыдтой, уый.тыххæй? Æви йæм 
иннæтæй хъауджыдæр Мукки рæсугъддæр -зæрдæ дары, 
уый æнкъардта? Нæ, цæмæн, уый Цæмæхъуыд йæхæдæг 
23 

дæр не ’мбæрста; не ’мбары, бонтæ куыд тагъд атахтысты, 
Муккиимæ кæрæдзийæ æфсæрмы кæнын куыд райдыд- 
той, уый дæр. 
Тыхсы йæ хуыссæны Цæмæхъуыд. Йæ сæры æхсыз- 
гон æмæ æрхæндæг хъуыдытæ кæрæдзийы ивынц. Цас 
рацард, уыйбæрц зоны æмæ федта, фæлæ дарддæр та цы 
уыдзæн? Цавæр амонд æм кæсы æнхъæлмæ? Цы йын æр- 
хæсдзысты се ’мбæхст дæлбазыртыл бонтæ? Уæлдайдæр 
та ацы тыхст рæстæг. Адæм адæмы хъæр нал æмбарынц. 
Дыууæ дихы фесты æмæ æгъатырæй кæрæдзийы 
хъуын-хъис калынц. иутæ, нæ исбон иуранмæ æрæмбырд 
кæнæм æмæ колхозон хæдзарад саразæм, зæгъынц, ии- 
нæтæ, иумæйаг дзыккайæ хицæн сир хуыздæр, зæгъгæ, 
хъæр кæнынц сæ хъæлæсыдзаг. 
Чи сæ растдæр у — марадз æмæ йæ базон. Дзамбо- 
лат æмæ Мукки дæр фыццаг уый бындурыл фæбыцæу 
сты. Хъæуы фæскомцæдисон активисттæ зылдысты хæ- 
дзæрттыл. Бригады кæртмæ ластой гутæттæ, похцитæ, 
галуæрдæттæ, бричкæтæ. Иудзырдæй, зæхкусæджы ку- 
сæнгæрзтæй цыдæриддæр хъæуы, уыдон. Иуизæр цалдæр 
фæскомцæдисонимæбригады тигъмæ лæууыдысты Дзам- 
болат æмæ хъæусоветы ног сæрдар Зæрионты Цыппу. Чы- 
сыл раздæр Елхотæй схæццæ сты. Уым колхоз дыууæ мæ- 
йы раздæр сарæзтой, æмæ базонгæ сты хæдзарады фыццаг 
къахдзæфтимæ. Хорзæй сæм цы федтой, уымæй хъуамæ 
æнæмæнг спайда кæной. Адæмы æууæнк æххæст кæнын 
хъæуы. Дзамболаты хъæуы фæскомцæдисонтæн разамо- 
нæгæй куы сæвæрдтой, уæдæй хæдзарон нал æрци. 
Цыппуимæ раздæр дæр зыдтой кæрæдзийы, фæлæ ны- 
ры хуызæн хæлар цард никуы кодтой. Æмæ уый æм- 
бæрстгонд у: дыууæйæ дæр бæрнон кусджытæ, дыууæйæ 
дæр тыриынц, оæ удæй арт цæгъдынц, уæлдæр хицауад 
сын сæ размæ цы бæлвырд хæстæ сæвæрдтой, цыфæиды- 
йæ дæр уыдон афоныл æххæст кæнынмæ. 
Дзамболаты хъусты æдзухæй дæр зæлынц, районы æм- 
бырды трибунæйæ цы кæсæнцæстджын лæг дзырдта, 
24 

уый ныхæстæ. «Æмбæлттæ, хъæуты фæллойгæнджыты 
цард сымахæй аразгæ у, сымахыл дарæм нæ зæрдæ. Сæ- 
вæрут дзы фидар фæтк æмæ æгъдау. Уæ ныхмæ чи’рлæу- 
уа, уымæн та тæрхонгæнæг — адæм сæхæдæг.» Уыцы ны- 
хæстæ тынг фæцыдысты Дзамболаты зæрдæмæ æмæ, 
кæмфæнды ма ’рлæууæд,—алыраи дæр йе стыр сау цæ- 
стытæй зыны йæ сæрыстырдзинад. 
Искæуыл куы сæмбæлы, уæд æй фыццаджыдæр ба- 
фæрсы йæ цардæй, стæй стыр хицæуттæ куыд кæнынц, 
афтæ йын рæвдаугæ йе ’уæхск æрхойы æмæ фæзæгъы: 
«Тæрсгæ ма кæн, мах ам стæм, батыхсын дæ нæ бауадз- 
дзыстæм.» Цыппу мадзурадæр у. Фылдæр хъусын уар- 
зы. Дзургæ та фæкæны, адæймаджы йæ ныхас æхсыз- 
гон хъæуы, уый куы банкъары, æрмæстдæр уæд. 
Уыцы изæр дæр ныхас цыд, хъæуы цæрджытæй ма 
уæлдай фос кæмæ ис æмæ сæ колхозмæ чи нæ дæтты, уы- 
доныл. 
— Æнæмæнг ахсæв æрзилын хъæуы се ’ппæтыл 
дæр,— йæ синысæртыл хæцгæйæ дзырдта Дзамболат.— 
Бар кæй ис, уый дзæбæхæй, кæй нæ фæнда бригадмæ йæ 
фос раттын, уыимве та нæ, æмбæлттæ, бахъæудзæн æм- 
дæр хуызы аиыхас кæныи. Афтæ нæу?—Дзамболат фæр- 
сæгау бакаст фыццаджыдæр Цыппумæ, стæй та, йæ фарс- 
мæ чи лæууы, уыцы иннæ лæппутæм, æмæ йæ ехс, фæнда- 
джы рыг кæуыл ныббадт, йæ уыцы цырыхъхъытæй иуы 
хъусы арфдæр нытътъыста... 
Мукки хорз æмбæрста, Дзамболат æмæ Цыппу цæ- 
уыл хъуамæ ныхас кæной, уый. Хорз æмбæрста, Цæ- 
мæхъуыды тыххæй сæ фæндагыл цæхгæр куы ’рлæу- 
уыд, уæдæй нырмæ йæм цы зæрдæ дарыиц, уый дæр. Фæ- 
лæ сæ Мукки стыр цæлхдурыл никуы нымадта, æппын- 
фæстаг йæ лæджыхъæд равдисынæн фадат кæдфæнды 
дæр фæуыдзæн. Йæхиуыл та ахæм рæстæг йæ зæрдæ 
дары. 
Дондарæн бæлæгъы цур бæстон цынадта йæ саргъы- 
бæхы æмæ йæ уæрджытæм фæлдæхт фадгуытæ дæлæмæ 

дæр нал æруагъта, афтæмæй рахæцыд йæ бæхы рохтыл. 
Тигъмæ æххæст нæма схæццæ, афтæ йæм Дзамболат 
дæлдæр æрцыд æмæ йæ размæ æрлæууыд: 
— Уæртæ, уæртæ уыцырдæм, уæлæ уыцы бæхты хи- 
цæуттæ дæр дæуæй цауддæр, миййаг, не ’сты, — ехсы 
хъæдæй бригады кæртмæ ацамонгæйæ загъта Дзамбо- 
лат æмæ бавнæлдта дзылармæ. 
Муккийæн йæ ныхæстæ уыйбæрц хъыг нæ уыдысты, 
дзылармæ кæй бавнæлдта, уый йын цас зын уыд, æмæ 
йын комкоммæ йæ цæстытæм бакаст: 
— Фыццаджыдæр, дæ къухтæ айс, дыккагæй та, ку-; 
рын дæ, мæ фæндагыл ма лæуу! 
— Кæннод? Тæрсын нæ кæиыс? 
— Тæрсын цæмæн? Фæлæ барвæндонæй йæхицæн 
фыдбылыз чи фæагуры, уый йæ кæддæриддæр ссары,— 
тызмæгхуызæй загъта Мукки æмæ йын дзылар йæ къух- 
тæй ратъæпп кодта. Дзамболат ахæм цæхгæр ныхасмæ 
æнхъæлмæ нæ каст æмæ фæсабыр, фæлæ Цыппу æм<æ ин- 
нæ активисттæ йæ уæлхъус куы алæууыдысты, уæд йæ 
амонæн æнгуылдзæй æртхъирæьгæнæгау бакодта: 
— Уæдæ хорз, мах дын дæ фадыварцмæ æркæсдзы- 
стæм. Æркæсдзыстæм! Хъусыс, æркæсдзыстæм! Ды ца- 
вæр злемент дæ, уый адæм хорз зонынц. Хорз зонынц, 
дæ фыдæлтæ чи æмæ цы гæиæг уыдысты, уый дæр. ¦. 
— Фыдæлты уадз сæхи уагыл, фæлæ яæхæдæг чи 
стæм, ууыл ма нæ аныхас кæнын бахъæудзæн, ацы хатт 
та дын афтæ кæйдæрты хатыр фæуæд,— цыма зæр 
диагæй мæсты дæр не сси, уыйау уæзбын къахдзæфтæ^ 
араст йæ фæндагыл Мукки. 
¦ $ * 
Цæмæхъуыд хорз зыдта, Мукки æмæ Дзамболать 
æнæуынондзинад бонæй-бон тыхджындæр кæй кæны, уьп 
дæр, æмæ тарст æрцæуинаг фыдбылызæй. 
Уарзт æмæ райсомы мæт йе ’рыгон зæрдæйы дыу 
23 

уæ суадонæй стыдтой фæрсæй-фæрстæм æмæ даргъ æнæ- 
хуыссæг æхсæвты йæ фæлурс рустыл сусæгæй уымæл 
фæд уагътой. 
Чызг дардмæ дæр æнкъардта Муккийы зæрдæйы 
уаг, Муккийы æрхæндæг хъуыдытæ. Куыд сæрыстыр 
æмæ-иу куыд рухсдзæсгом уыд «æдзухдæр! Йæ урс цухъ- 
хъайы-иу хъазтмæ куы рахызт, уæд æм цавæр чындз- 
дзон чызджы цæстытæ лæууыдысты æиæ кæсгæ! Бæр- 
зондист сау æрфгуыты бынæй кæддæриддæр худæндза- 
стæй зындысты дыууæ чысыл хуры. 
Ныр уыцы худгæ цæстыты фæззыгон уазал фæлмау 
бацыд зæрдæйы рис. Фыццагау нал худынц, фыццагау 
нал зонынц æрттивын. 
Уыцы фæлм æрцард Цæмæхъуыды зæрдæйы дæр, æмæ 
тыхсы... Мæйы цалх бандзыг рудзынгыл. Цæмæхъуыд- 
мæ та афтæ кæсы, цыма уый мæй нæу, фæлæ арвы сыз- 
гъæрин цæссыг йæ уаты рудзынгыл уæззаугай æрлæсы, 
цыма ныртæккæ феуæгъд уыдзæн æмæ лыстæг згъæлæи- 
тæ бауыдзæн бæлæсты къалиутыл. 
* * * 
Ног бон райдыдта ног хабæрттæй: Лæгæты комы 
абырджытæ схæцыдысты районы мидхъуыддæгты опера- 
тмвон кусджытимæ. Цыппæрæм бригады бонхæрæныл 
арт бандзæрстæуыд, фæскомцæдисонты раздзог Цæлой- 
ты Дзамболат æнафоны фæцæйцыд сæхимæ æмæ йæ чи- 
дæр æрхы иыууайæны мастгæнæгты æхсæнæй рагæрах 
кодта. Райсомæй хъомгæстæ хъом аскъæрдтой, уæддæр 
ма лæгтæ къордтæ-къордтæй лæууынц тигътыл æмæкæ- 
рæдзийæн цымыдисæй дЗурынц дысоны хабæрттæ. 
Фæлæ сæм Дзамболаты хъуыддаг уæлдай днссагдæр 
кæсы. Иутæ зæгъынц, фæцæф, иннæтæ дзурынц, уый гæ- 
дыныхас у, æрбахсæг æй фæивгъуыдта. Иутæ маст кæ- 
нынц, ахæм æбуалгъ ми йæ сæрмæ чн ’рхаста, ууьтл, ин- 
нæтæн та уæззау сæрыцæфы хуызæн у, сæрæгасæй баз- 
27 

зад, зæгъгæ, уыцы хабар. Иудзырдæй, цал адæймаджы— 
уал хуызы ныхас. 
Фæлæ Къуылдымы хъæуы цæрджытæ цалдæр мæйы 
цы хъуыддагмæ æнхъæлмæ кæсынц, уый бынтон æндæр 
у. Иу фæтк, иу æгъдау нал ис адæмы æхсæн. Æфсымæр 
æфсымæрыл нал ауæрды. Цард сæ æддæг-мидæг ауайын 
кодта. «Мах иумæйаг хъæццулы бынмæ нæ цæуæм!»— 
хъæр систой, йæ авналæнтæ парахатдæр кæмæн сты, 
уыцы цæрæг адæм. «Махмæ та иумæйаг хæдзарад хуыз- 
дæр кæсы!»— сæ ныхас сын хъамайы цъыккау алыг кæ- 
нынц, цæрæнбонты йæ къухы дзæбæх фæрæт æмæ бæн- 
дæн кæмæн никуы уыд, уыдон. Ныр æппынфæстаг сбæ- 
рæг уыдзæн, адæмы хъаугъа цæуыл банцайдзæн, уый. 
Дыууадæс сахатмæ нысангонд у хъæубæсты иумæйаг 
æмбырд. Фæлæ сæ райсомы зилæнтæ куыддæр фесты, 
афтæ адæм иугай-дыгай æмбырд кæнын байдыдтой Зæ- 
ронд мæзджыты цурмæ. 
Чи йæ лæдзæгыл æрæнцой кодта æмæ афтæмæй хъуы- 
дыты аныгъуылд, чи йæ зоигæтæ æмæ сыхæгтæн хъæд- 
дыхæй дзуры ног царды тыххæй йæ хъуыдытæ, йæ зæр- 
дæйы уаг. 
Æмбырдмæ цæуынмæ йæхи рарæвдз кодта хъæуысæр 
хъуарийæ æмбæрзт ныллæг хæдзары цæрæг Дзыдаты 
гыццыл Гена дæр. Уæвгæ йæ цас рæвдзытæ хъуыд. Йæ 
лыстæджытæ даргъ ус Карсанон ын мидæггаг уатæй ра- 
хаста йæ райст-бавæрд дарæс — цъæх фысы хъуынæй 
уæфт хъискуырæт. Цалынмæ йæ астæуыл йæ ронимæ ар- 
хайдта, уæдмæ йын Карсанон йæ уæлдзарм худæй 
ацагъта хосы муртæ, адзæбæхтæ кодта куырæты æи- 
цъылдтæ æмæ дзы йæ зæрдæ барухс: 
— Лæппуйæ афтæ арæзт куы уыдаис, уæд хъæуы 
чызджытæ дæ фæдыл лыгъдаиккой. 
Гена рагæй ахуыр у Карсаноны æлхыскъ ныхæстыл. 
Ныллæг кæй у, уый тыххæй йын йæ рæстæджы комгæ 
дæр нæ кодта. Иæ фæлмæнтæ къуыбæрттыл хойгæ чи 
цæуа, ахæм лæгæй, дам, цы кæнын. 
28 

Дзырд дугъон бæхæй уæлдай нæу. Генайы хъустыл 
æрцыд Карсаноны хъал ныхас æмæ дзурæгмæ нал дзырд- 
та, худæгмæ нал худти. 
«Æз мæ фыдæн фыртæн нæ райгуырдтæн,—йæхи 
нымæр скарста уæд Гена,— æз дæуæн, лæппутæ куыд 
кæнынц, уый куы нæ фенын кæнон». 
Æмæ иу сæрдыгон изæр Карсанон донмæ куы рацыд, 
суадоны был йæ гогон куыд æрæвæрдта, афтæ йе ’мбал- 
скъæфджытнмæ Гена йæ уæлхъус алæууыд. Фæндагыл 
цас цалх атылд уæдæй нырмæ. Æмбай, æмзæронд баи- 
сты, уæддæр йæ хъал ныхас никуы ныууагъта Карсанон: 
«Дæ мæгуыры зыв-зыв цыд, æз дæ схæдзар кодтон, ныр 
дæ рустæ фæткъуыты хуызæн сырх-сырхидæй дзæ- 
бæх куы хæссыс». Ацы ныхæстæ-иу Карсанон кодта куы 
хъазгæмхасæн, куы та æцæгхуызæй. 
Фыццаг рæстæджы-иу Гена мæсты дæр сси, фæлæ цы 
нымæт цæгъдай — хъуынджындæр зæгъгæ-иу ныссабыр, 
йæхи-иу ницыхъусæг скодта. 
Ныр дæр Карсаноны æлхыскъ ныхас цыма хъусгæ 
дæр нæ фæкодта, уыйау æнцад алæууыд, стæй йæ фын- 
дзы бын бахъуыр-хъуыр кодта: 
— Дзæгъæлдзырды бæсты фæлтау уæртæ фынгыл иу 
хуырхы къус æмæ хъарм къæбæр куы ’рæвæрис. Цæуын 
афон у мыр. Кæннод та фыртагъд-тагъдæй ныссуйтæ 
уыдзынæ. 
— Ма байрæджы кæн, æнæ дæу æмбырд фехæл- 
дзæн,— сæрдыгон хæдзары къæсæрæй ма йæм йе уæхс- 
чы сæрты радзырта Карсанон. 
Цалынмæ æфснн зилæнтæ кодта, уæдмæ Гена сарайы 
къуымæй райста йæ гуыбыр цым ляедзæг æмæ кæрты 
Дуармæ рацыд. Ныр цалдæр боны йæ хъуыдытæй нæ цух 
кæнынц хъæубæсты хабæрттæ. Стыхсы, йæхимидæг смæ- 
сты вæййы. *"" • " ’ . " 
— Цы сты, цы, хуыцауыхатырæн, иугай адæймæгты 
ныхæстæ? Хъуыддаг адæм хъуамæ иумæ æмвæид, æмзæр- 
Даейæ алыг кæной,— сæ кæрты дуармæ сусхъæд бæласы 
29 

-V* 
*¦»*< ^» 
-V»*. 
/^ 
I •"..’’. • .••¦’•• : ’•" • *. 
]••: V.;..•• • . • • . -. 
"" V • • 
!(.»«« • • •,.*•.:*-•*•• 
! * ш1>... -~— . * • ’ •: • 
{//»’"/< 
!„1 
\ »л ’ 
^ ч 
’•• • $# 
\\ 
. • л 
-:::-¦, ЩЖГЩ 
••,••:••:•••’¦•••:.•.; 1 \\ :ЫК 
1 V 
I-’ 
• « . » . 
И-Ч*’IЧ т 
• •<•;.’ • 7>-/^/1 
1Ш&&ГЫ 
шт,* 
/ 

ныллæг бындзæфхадыл бадгæйæ йæхицæн ныхæстæ кæ- 
ны Дзыдаты зæронд Гсиа.—Акса-ма уыдонмæ, мах, дам, 
къелхоз нæ хъæуы. Куыд у æмæ цæимæ хæргæ у, уып 
дæр нæма базыдтой, афтæмæй сæ сæмпæрчъи зæвæттæ 
зæххы ныссагътон. Æниу-ма мæнæ мæ лæгуык сыхæг- 
тæм бакæс, Цънлхудатæй зæгъын. Сæ дунейыл сæ гуы- 
бынтæ хъæбæр кæрдзынæй никуы бафсæстой, уæддæр 
сæ хъалдзинадæн кæрон нæй. Былысчъилтæ кæнынц, 
адæм сæ удæй арт цы хъуыддæгтыл цæгъдынц, уыдоныл. 
Æниу ме ’нæзонгæ сты, сæ сæртыл сын мыдтæ æмæ 
цæрвтæ куы рауадзай, уæддæр дын сæ «бузныг» ничи 
зæгъдзæн. 
Генайы зæрдыл æрбалæууыд, йæ бæхтæ колхозмæ 
куы нылласта, уыцы райсом, æмæ йæ маст тынгдæр ра- 
фыхт. Иæ сыхæгтæ иу-цалдæр лæгæй лæууыдысты бри- 
гады тигъмæ, семæ Цъилхуды фырт фæр. Гена сын са- 
лам раттынмæ куыд хъавыд, афтæ Цъилхуды фырт фæ- 
разæй: 
— Хуыцауы тыххæй, Гена, дæ бæхты дын дысон-бон- 
мæ æхсынчъытæ хордтой, куыд раджы сæ æрхæццæ код- 
тай?—сæхæдæг хъæрæй ныххудтысты. Гена йæхиуыл 
ныххæцыд, нæ маст баурæдта. Иæ кæстæртæм карз ны- 
хас скæна, уый йæ сæрмæ не ’рхаста. 
Уыцы æфхæрд-иу йæ зæрдыл цал хатты æрлæууыд, 
уал хатты-иу йæхимæ каст бынтон мæгуыр, бынтон си- 
дзæр. Кæддæр зæронд Гена йæ хъаст ракодта Цæлой- 
ты Дзамболатæн. Уый æм бæстон фæхъуыста, стæй ба- 
худт æмæ загъта: «Гена, мæ хорз хистæр, уырыйæн йæ 
хуыггоммæ дон куы бакæлы, уæд ын æнæ катайгæнгæ 
нæй. Катай кæнынц, дæу чи бафхæрдта, уыдон дæр. 
Бауырнæд дæ, абон мах хъæуы, ног цард фæуæлахизуа, 
ууыл чи кусы, уыцы кæстæртæ дæу фæриссын нæ бауадз- 
дзысты». 
Генамæ афтæ фæкаст, цыма йын Дзамболаты ныфсæвæ* 
рэен ныхæстæ йæ гуыбьф уæхсчытæй уæззау дур ап- 
31 

пæрстой æмæ йæм уæдæй фæстæмæ уæлдай уарзон зæр- 
дæ дардта. 
Ныр сæ кæрты дуармæ сусхъæд бæласы ныллæг 
бындзæфхадыл бадгæйæ сдыаæрдыг. Дисы йæ æфтауы 
Дзамболаты хабар. Ау, æцæгæй йæм систа исчи йæ 
къух? Адæм цы адзурой, уый мондагæй мæлынц. Фæлæ 
кæд æцæг хабар у, уæд та? Генайæ скомдзаг кæнын дæр 
айрох. Йæ азтæ куыд нæ амыдтой, афтæ рог фестад сус- 
хъæд бæласы ныллæг бындзæфхадæй æмæ дызæрдыгтæ- 
гæнгæ атындзыдта стыр уынджы уырдыгмæ, Зæронд 
мæзджыты цурмæ. 
Цыппу дæр иннæ бонтæй хъауджыдæр абон бнрæ 
раздæр æрбацыд хъæусоветмæ, байгом кодта йæ кусæн 
уаты рудзгуытæ, æфснайæг сылгоймагæн ногæй аивын 
кодта йе стъолы сырх сгæллад æмбæрзæн, графины дзаг 
кърантæй æрбахаста дон æмæ йæ агуывзæимæ йе стъо- 
лыл кæронæй æрæвæрдта. 
Æдзухдæр сабыр æмæ уæзбынхуыз вæййы Цыппу,| 
фæлæ ныр цæуылдæр тыхсы. Иæ хæдоны риуы дзыппæй! 
фелвæста тетрады цалдæр сыфы, цыдæртæ фыссы... Ахæм| 
стыр хицауады цур адæмимæ никуы ныхас кодта æмæ! 
иыр бæлвырд нæзоны, æмбырды цы дзурдзæн, цызæгъ-1 
дзæи хъæубæсты фæллойгæнджыты номæй зынаргъ уаз-| 
джытæи. Раныхас рагацау фыст куы ’рцыдаид, уæд| 
хъæлæкк хорз уыд, фæлæ ма ныр цы? Дысон ын Дзам-{ 
болат дæр зæрдæтæ бæргæ æвæрдта, райсомраджы йæ 
иумæ афысдзыстæм, зæгъгæ, ныр хур арвыл бæндæн- 
бæрц ссыд, уæддæр Дзамболатзынæг нæма ис. Адæм та 
цæуынц, алы кæрæттæй æмбырд кæнынц хъæуы астæу- 
мæ. 
Æмæ Цыппуйæн æн.æ тыхсгæ дæр цы хос ис? Адæмы 
раз бæрнон хæс æвæрд кæуыл уа, ууыл амцъыкк-уым- 
цъыкк ныхас нæ фидауы, хъуамæ йæ алы дзырд дæр 
бæлвырд æмæ фидарæй раст нысаныл æмбæла. 
Цыппу йæ кабинеты гом рудзгуытæй Дзамболаты 
кæрты тагъд-тагъд æрбацæйуайгæ куы ауыдта, уæд йæ! 
* 
32 I 

къухтæ дисхуызæй фæйнæрдæм парахат фæхæсгæйæ, 
арф ныуулæфыд: 
—Хуыцауæй разы, æгайтма дзæбæх æмæ сæрæгасæй 
сæмбæлдтæ! 
— Хатыр, хатыр, фондзыссæдз хатты хатыр, Цыппу, 
æмбарын дæ, фæлæ нæ уыд гæнæн,—йæхæдæг ын йæра- 
хиз уæхскыл йæ къух æруагъта æмæ бахудт.— Ан 
иууыл бæллæхтæ мæ сæр дæу тыххæй куы ’ййафы... 
Цыппу фембæрста, Дзамболат ын Цæмæхъуыды тых- 
ха%й афтæ кæй зæгъы, уый, æмæ ныхас иннæрдæм фез- 
дæхта: 
— Ацы æмбырд, ацы æмбырд! Цæуыл ахицæн уы- 
дзысты ацы бирæ дызгъуын хъуыддæгтæ. Æгæр-мæгуыр, 
дыууæ ныхасы нæ ныффыстам. Стæй адæмы раз ныхас 
кæнгæйæ мыхъхъ-мыхъхъ куы кæнæм, уæд цы зæгъ- 
дзысты хицауад? 
— Æппындæр-ма ма тыхс, ме ’фсымæр,— йæ ныхас 
ын фæлыг кодта Дзамболат.— Мах дæр ма абонæй лæг- 
дæр кæд уыдзыстæм. Цард зонæм, адæмы зонæм, цы нæ 
зразын хъæуы æмæ цæуыл тох кæнæм, уый зонæм. Фæ- 
лæ, Цыппу, М1æ ныхас мæнæн бынтон æндæр хъуыддагыл 
у. Цавæр? Уый дын æз ныртæккæ зæгъдзынæн,— æмæ 
сæ кæрты адæмæй куыд ничи хъуса, афтæ Дзамболат 
уаты дуар æмæ рудзгуытæ æрбахгæдта, стæй Цыппуйы 
дур хæстæгдæр бандоныл æрбадт.— Абонрайсом мæм 
нæхи Къанты фырт æрбауад æмæ мæм хибармæ асидт. 
Знонизæр, дам, Быруйы рагъы рæбын иæ сæныччытæ 
хызтон, кæсын, æмæ, дам, уæ цæхæрадоны скомкоммæ 
дыууæ лæджы сау нымæтты тыхтæн бадыиц. Мæн 
куы ауыдтой, уæд, дам, мæм сæ иу йæ къух 
фæтылдта. Фыццаг, кæй фырт у, уымæй йæ бафар- 
ста, стæй йын афтæ зæгъы, цу æмæ, дам, Цæмæхъуыд 
сæхимæ ис æви нæй, уый базон, æз, дам, дын ныртæккæ 
хæрис тъупгæнагæй уасæн скæндзынæн. Цыдæр сусæг 
фæнд кæй кæнынц, уый лæппу уайтагъддæр фембæрстг, 
нæхимæ æруад, Цæмæхъуыдмæ уаты рудзынгæй ба- 
3 Уре нымгст <ГО 

каст, стæй фæстæмæ Быруйы рæбыи балæууыд æмæ 
сын сæ зæрдæ куы «алхæнид»: «Цæмæхъуыд сæхи- 
мæ нæй. Гыцци афтæ зæгъы, сахатырдæджы раз- 
мæ, дам, æй Дзамболат сыхæгтæй иу-цалдæр чыз- 
гимæ фæскомцæдисонты æмбырдмæ ахуыдта». Хъуы- 
ды дæр мæлæты хорз æркодта, мæлæты!.. Мо- 
лодец, Къанты-фырт!— Дзамболат сыхаг чысыл лæппу- 
йы фæцарæхстыл афтæ цин кодта, афтæ æхсызгонæй 
дзырдта, æмæ йæ бæзджын сау æрфгуыты бын диссаджы 
’рттывд кодтой йæ хъоппæг цæстытæ, цыма царды йе 
стырдæр бæллиц сæххæст. 
Уый хыгъд йенкъард æмæ фæлмæстхуыз уыд Цыппу- 
йы фæлурс цæсгом. Цæмæхъуыд æмæ Мукки кæрæдзийы 
зæрдæйы уаг хорз æмбарынц, зæгъгæ, уый рагæй хъу- 
сы адæмæй. Ныр дæр чи зоны... кæд ныхасгонд сты? Цы- 
нæ вæййы. 
Цавæрдæр дызæрдыг хъуыдытæ йын æрбалвæстой йæ 
зæрдæйы тугдадзинтæ æмæ исдуг аджих. 
— Стæй, дам, цы фесты? Цы загъта лæппу?— уæз-1 
бын, фæлæ фидар хъæлæсы уагæй бафарста Цыппу 
æмæ комкоммæ бакаст Дзамболатмæ. 
— Цы фесты? Мæстæймæлгæ, дам, сæ бæхтыл сæхи 
баппæрстой æмæ Быруйы рагъы аууон æрбайсæфты- 
сты. 
— Куыд уыдзысты хъуыддæгтæ — хуыцау йæ зонæг, 
æгæр хивæнд у уыцы Мукки,— йæхиимæ ныхасгæнæгау 
йе стъолы цурæй сабыргай сыстад Цыппу æмæ ногæй 
бакодта йæ кусæн уаты дуар æмæ рудзгуытæ: — Цæй, 
адæммæ акæсæм. Ныр хъуамæ тагъд фæзыной нæ; 
горæтаг уазджытæ. Адæм махмæ кæсынц, махыл сæ| 
зæрдæ дарынц, æмæ уыцы стыр æууæнк хъахъхъæньпг 
хъæуы. 
— Уый раст у, фæлæ, бамбар мæ, æгæр тынг рафæл- 
мæцыдтæн уыцы Муккитæ, Саукуыдзтæ æмæ Геттæты 
æнæсæрфат митæй. Семæ æрлæууæн æмæ дзæбæхæй 
баныхасгæнæн нæй: пихлæйттæ уадзынц, дзæнгæлтае 
34 

кæнынц. Дæ зæрдæйæ, дысон мæ размæ чи бабадт, уы- 
дон æндæр хъæуæй <æрцыдысты? 
Цыппу цæуылдæр хъуыдытæгæнгæйæ сæхгæдта йæ 
кабинеты дуар æмæ Дзамболатимæ уынгмæ рахызтысты. 
Фæндаджы фæйнæфæрсты — бричкæтæ, галуæрдæттæ, 
бæлæсты зæнгтыл баст саргъыбæхтæ сæ къæхтæй хо- 
йынц зæхх... Хъæусоветы размæ уыйбæрц дзыллæ ни- 
куыма æрæмбырд: зæронд лæгтæ, хæдзары æфсинтæ, 
лæппутæ æмæ чызджытæ. Се ’ппæты зæрдæйы дæр иу 
мæт: уæдæ цæуыл ахицæн уыдзæн хъуыддаг? Адæмы 
стыр æфсармы цур фыццаг хатт æрлæууыдысты Цып- 
пу æмæ Дзамболат дæр æмæ тыхсынц, æмбарынц, сæ 
размæ цы стыр хæстæ лæууы, уый. Цыппу хорз зоны 
ахæм хъуыддæгты Дзамболаты сæрæндзинад æмæ æм- 
бырдмæ барæвдз кæнын уый бар бакодта. 
Уазджыты æрцыдмæ адæм иууылдæр хъæусоветы уæ- 
рæх кæртмæ æрæмбырд сты. Тыргътæй .æрхизæны, зæхх 
чысыл бæрзонддæр кæм у, уым сырх сгæлладæй æм- 
бæрзт къаннæггомау стъол, йæ уæлæ донæй дзаг фæтæн- 
гуыбын графин æмæ агуывзæ. Адæмæй алчмдæр арха- 
йы дзæбæхдæр лæууæн бынат ссарыныл, ныхас кæм кæн- 
дзысты, уырдæм æввахсдæр бацæуыныл. Сывæллæттæй 
чидæртæ та схызтысты бæлæсты сæртæм. 
Уазджытæ, Цыппу, Дзамболат æмæ хъæуы хистæр- 
тæп иу-цалдæр рабадтысты стъолы уæлхъус даргъ на- 
рæггомау бандоныл. Адæмы змæлд фæсабырдæр æмæ 
æнхъæлмæ кæсынц, стыр хъуыддагыл ныхас цæмæй рап- 
дайдзæн, уымæ. 
Цыппу, бадгæйæ, фыццаг уазджыты хистæры, стæй 
та Дзамболаты хъусы цыдæртæ адзырдта æмæ сыс- 
тад. 
— Æмбæлттæ! Бахатыр-ма кæнут! Чысыл кæрæдзи- 
мæ байхъусæм,— æмбырды адæмæй ма хъæрæй чи ны- 
хас кодта, уыдонырдæм йе ’ргом аздахгæйæ Цыппу гра- 
фины гуыбын кърандасæй бахоста æмæ дарддæр рай- 
Дыдта йæ ныхас:—Абон нæ хъæубæстæ ардæм æрæмбырд 
33 

стыр ахсджпаг хъуыддаджы фæдыл. Æмæ канд нæ хъæу- 
бæстæ нæ, махмæ ам иыртæккæ сты, нæ цард, нæ хъыс- 
мæтыл зæрдиагæй чн тыхсы, ахæм зынаргъ уазджытæ, сае 
хистæр та, мæнæ уæхæдæг æй уынут, алы ирон дæр йæ 
зоид æмæ йæ хъаруйæ сæрыстыр кæмæн у, уый — Æп- 
пæтцæдисон Центрон Æххæстгæнæг Комитеты уæнг Ка- 
лоты Зауырбег. 
Зауырбеджы койæ чи зыдта, ахæмтæ æмбырды бирæ 
уыд æмæ йын салам лæвæрдтой тыхджын къухæмдзæгъ- 
дæй, уый та лæууыд æмæ фæлмæн мидбылты худт, йæ 
къухы рæвдаугæ тылдæй дзырдта «бузныг» хъæуы зæ- 
ронддæр лæгтæн, æмбырды æппæт уæвджытæн. 
Фыццаг æй чи федта, уыдонмæ Зауырбег каст пе- 
хуымпары хуызæн. Бæрзондист сау æрфгуыты бын — 
хъуыдыдзаст уæзбын цæстæнгас, чысыл чи фæхалас, 
уыцы рихитæ æмæ зачъе рæсугъд фидауынц йæ дæр- 
гъæлвæст цæсгомыл. Кæд фæас, уæддæр ма йе уæнгтыл 
иттæг аив бады йæ морæ цухъхъа пылыстæгæй конл 
урс-урсид бæрцытимæ. 
Куыддæр адæм сæ къухæмдзæгъдæй фæсабыр сты. 
афтæ Зауырбег дæр бацахста йæ бадæн, æмæ Цыппу 
дарддæр кодта йæ ныхас: 
— Уæхæдæг æй зонут, ныр æхсæз мæйæ фылдæр нæ 
хъæуы ис иумæйаг хæдзарад. Чи дзы кусы, уыдон уы- 
цы цыбыр рæстæгмæ дæр базыдтой, колхоз цы у, уый 
— Æгæр æй базыдтой, æгæр!—райхъуыст адæмы 
æхсæнæй кæйдæр мæстыхуыз хъæлæс. 
— О, о, базыдтой,— æрбадзурæгæн дзуапп дæтгæйа 
нæ ныхас фæкарздæр кодта Цыппу. — Акæсут-ма, кол- 
хозы хæрзчысыл чи бакуыста, уыдонмæ дæр. Сæ къуту- 
ты нал цæуы сæ нартхор, уæдæ æвзаргæ мæнæуæй дзаг 
сты сæ гонтæ дæр. Кæд уыдис мæгуыр лæджы хæдзары 
уыйбæрц хор? Никуы! 
Цыппу афтæ ныфсджын ныхас кодта, афтæ хъæдды 
хæй дзырдта, æмæ уыйбæрц адæмы æхсæнæй иу сы 
быртт нал хъуыст. Иумæйаг хæдзарады хорздзинады/ 
36 

ш нæ æууæндыд, уыдоиæй дæр иуæй-иуты Цыппуйы ны- 
хæстæ дызæрдыджы бафтыдтой. Цыдæртæ сæм дзы раст 
ка^сын байдыдта, фæлæ сæм æрмæстдæр уый кæсгæ аф- 
тæ кодта, комкоммæ йæ хъуыды зæгъыны ныфс сæ 
лумæ дæр нæ уыд. 
Гетта йæ уæлдзарм хъуынджын худ ныллæгдæр æр- 
кодта йе ’рфгуытыл, йæ хъамайы сæрыл хæцгæйæ банцой 
кодта къæнцылары тыргъыл æмæ лæмбынæг хъуыста 
Цыппуйы алы ныхасмæ дæр, йæ цæст анвæй хаста йæ 
алыварс æмæ адæмæн сæ цæсгомы æнгасыл архандта 
се ’цæг хъуыды рахатыныл. 
— Хъусыс? Куыд дæсны дзуры нæ иумæйаг «æрд- 
лорд»! — йе уæхскæй йæ хъыримаг æрисгæнæ йæхнми- 
дæг бахъуыр-хъуыргæнæгау кодта Саукуыдз æмæ Гетта- 
мæ ноджы æввахсдæр балæууыд. 
— Æмбæлттæ, ма фæрæдийут! Сиды уæм парти, си- 
ды уæм иог цард, æмæ цомутсæамынд фæндагыл,—но- 
джы ныфсджындæр хъæлæсы уагæй дзырдта Цып- 
ПУ. 
Мукки æмбырды райдианмæ не ’рбайнæфта. Уæдæ 
нсты амалæй Цæмæхъуыды куы фенин, зæгъгæ, Къуыбы- 
ры сыхыл ракодта йæ фæндаг. Фадат та йын иттæг хорз 
фæци: адæм иууылдæр — хъæубæсты æмбырды. Дæлæ- 
джыхъæд æмæ дæхæдæг. 
Ныр хъæлдзæгхуызæй фæзынд Мукки. Куыддæр æй 
Гетта æмæ Саукуыдз къæнцылары кæртмæ æрбахизгæ 
ауыдтой, афтæ йæм Саукуыдз аивæй йæ къух фæтылдта: 
«Цæй, куыд?» Кæд дзургæ ницы скодтон, уæддæр сæ цæ- 
стæнгасыл бæрæг уыд, цæмæй йæ фарстой, уый. 
Мукки сæм аивæй йæ цæст æрныкъуылдта, ома, ахæм 
лæппу дзы нæй, чи нæ сарæхса, æмæ йæ мидбылты ба- 
худт. 
Гетта æмæ Саукуыдз хъæуы æнæхатырдæр лæппутыл 
нымад сты. Алы хъуыддагмæ дæр сæ хъару æмæ сæ 
лæгдзинады цæстæй кæсынц. Колхоз саразыны кой та 
сын у, растдæр зæгъгæйæ, карды рæхуысты хуызæн. Ныр 
37 

дæр Цыппуйы ныхасыл иуæй былысчъилтæ кæнынц, ин- 
нæмæй тыххæй сæхиуыл ныххæцыдысты æмæ уромынц 
сæ маст. Цард хъамайы фындзæй аразгæ куы уаид, уæд 
хъæлæкк равдисиккой сæ лæгдзинад, сæ развæндагыл 
хъæлæкк искæйты æрцъыччытæ ласиккой, фæлæ- цард 
цард у, æмæ йæм хъамайы фындзæй æргом æвналæи 
нæй. Цыппу хъæубæсты фæллойгæнджытæм фæсидт 
æмзонд, æмзæрдæйæ иумæйаг хорздзинадыл тох кæнын- 
мæ, ног амондджын хъуыддагыл хæдзардзинæй кусын- 
мæ æмæ ууыл фæци йæ ныхас. Адæмæй йын иутæ, дæ 
цæрæнбон бнрæ, зæгъгæ, тыхджын къухæмдзæгъд са- 
рæзтой, инмæтæ се ’нгуылдзтæ æнæбары хост æркодтой 
сæ армытъæпæнтыл, æртыккæгтæ лæууыдысты уари- 
дзæфтæй æмæ сæ цæстæнгас аивæй хастой, æмдзæгъд 
ын чи кæны, уыдоныл. Ныхасы бар райста Дзамболат. 
Бæрзонд, хæрзконд лæппулæг. Фæтæн гæрз рон ын 
æнгом æлвасы йæ нарæг астæу. Бæрзонд ист сау æрф- 
гуыты бынæй ныфсджын каст кæнынц сау рæсугъд 
цæстытæ. Дзамболат йæ бæзджын сæрыхъуынтæ йе 
’нгуылдзтæй фæстæмæ афаста, схуыфыд, стæй райдыд- 
та йæ ныхас: 
— Æмбæлттæ, иттæг раст сты мæнæ Цыппуйы иы- 
хæстæ. Адæймаг цæрынæн райгуырд æмæ йын хъуамæ 
æппæт фадæттæ дæр уа зæрдæрухс, амондджын уæвы- 
нæн. Мах нæ, фæлæ ис зондджындæр, сæрджындæр адæм- 
тæ æмæ сæ удæй арт уымæн цæгъдынц. Иумæйаг рæ- 
сугъд царды ныхмæ цæлхдуртæ чи æвæры, уыдонимæ 
тохмæ дæр нæм уымæн сидынц афтæ ныфсджын, афтæ 
хъæбатырæй. 
Къæсхуыртæ æнæдаст лæппу зæронд лæгтæй кæйдæр 
фæтæн уæхсчыты аууонæй иуцасдæр йæ къубал сиваз- 
сиваз фæкодта, стæй Дзамболаты цæсгом дзæбæхдæр 
уынгæйæ æваст фæхъæр кодта: 
— Уыцы ныхæстæ дæхицæн уадз, ахæм лæхурæг 
хъуаг не стæм. 
Чидæртæ йæм зулаив бакæстытæ кодтой, ома, æнæ- 
38 

сæрфат дзырдæппарæн цæмæн хъæуы, уазджытæй уæд- 
дæр фефсæрмы у. 
Фæлæ Цъилхуды фырт йæ урс нымæтхуды быи уай- 
тагъд аныгъуылд, цыма йын адæмы тызмæг цæстæнгас 
йæ сæр æркъуырдта, уыйау. Дзамболат зæрдæйæ æу- 
уæнды иумæйаг царды хорздзинадыл, йæ зонды цы скæр- 
да, уыцы хъуыддагæй та йын раздæхæн нæй. 
Фæскомцæдисонты сæргълæууæг афтæ фидар, афтæ 
тыхджын ныхас кодта, æмæ Цъилхуды фырты дзырдтæ 
хъусгæ дæр не ’ркодта. 
— Æмбæлттæ, æз хорз зонын, сымахæй иуæй-иутæ 
æгæр уæлæнгай цæстæй кæй кæсынц нæ хъысмæт, нæ 
царды ахсджиаг хъуыддæгтæм. Уый нæ, фæлæ ма галиу 
зондыл ардауынц иннæты дæр. Мæнæ уын æз нæ кад- 
жын уазджыты раз фидарæй зæгъын: рæдийут! Дон, 
раджы уа æви æрæджы, уæддæр йæ фæд агурдзæн. 
Адæм адæм кæй сты, уый та уæ рох ма уæд! 
Дзамболаты æрфгуытæ сæхи ныллæгдæр æруагътой 
æмæ йын йæ цæсгомæн лæвæрдтой цыдæр мæстджын- 
хуыз æнгас. Комкоммæ фыццаджыдæр бакаст Гетта 
æмæ Саукуыдзырдæм, стæй йæ уæззау цæстæнгас æя- 
пынфæстаг æрлæууыд Муккийыл. 
— Лæгдзинад давын æмæ стигъын нæу, уымæч 
стыр зонд нæ хъæуы. Адæмы сæрыл тох кæнын, дæ кæ- 
стæрты хорздзинадыл кусын,— лæгдзинад уый у. 
Мукки йæ хъамайы сæрыл хæцгæйæ æдзынæг каст 
зæхмæ æмæ-иу æм рæстæгæй-рæстæгмæ куы Дзамбола- 
ты ныхас æрбайхъуыст, куы та-иу йæ хъустыл ног <æмæ 
ногæй ауад Цæмæхъуыды хъæлæс: «Курын дæ хуыцауæй 
курæгау, мацы фыдбылыз сараз. Хъусыс? Мæ хаты- 
рæй!» Æмæ та-иу йæ размæ февзæрдысты Цæмæхъуы- 
ды донызылд цæстытæ. 
— Мæ ныхас æз фæуынмæ хъавын ирон æмбисон- 
дæй,— исдуг æнæдзургæйæ алæууыны фæстæ ноджы 
ныфсджындæрæй загъта Дзамболат. — Арсы, дам, мыд- 
мæ йæ хъустæй ластой, уый къæхтæ ныббыцæу кодта, 
39 

æмæ йæ хъустæ атыдтой. Мыды хъæстæ куы фæци, уæд 
та фæстæмæ ласын нал куымдта æмæ æнæ къæдзнлæй 
баззад. Уыйадыл къуыбырхъус æмæ цыбырдымæг у абоы 
дæр. 
Адæм сæхимидæг базмæлыдысты. Разæй цы зæронд 
лæгтæ бадт, уыдоны æхсæнæй сабыргай сыстад Дзыда- 
ты хъуынджынхъус Гена æмæ йæ цъæх уæлдзарм худ 
йæ сæрæй систа: 
— Хуыцауы хатыр бакæнут, мæнæ хорз адæм, нæ зы- 
наргъ уазджытæ, æз ныхасы бар нæ курын, фæлæ цыбы- 
рæй афтæ зæгъын: йæ цæрæнбон бирæ мæнæ Цæлойы 
фыртæи, тыиг рæстытæ фæдзырдта. Адæмы хорздзина- 
дыл ма уый хуызæн зæрдæйæ чи кусы, уыдонæн мæ 
зæронд сæр сæ фæхъхъау. Æз æндæр ницы зæгъын, 
мæ хуртæ,— æмæ фæстæмæ арфæтæгæнгæ йæхи сабыр- 
гай æруагъта йæ бандоныл. 
Геттамæ цæстмæныхæстæ фæкастысты Генайы ар- 
фæтæ. æмæ йæ уæлдзарм сау хъуынджын худы бын йæ 
цæстытæ тынгдæр сæрттывтой. Саукуыдз бамбæрста, 
Геттайæн зæронд Генайы ныхæстæ кæй фæхъыг сты, 
уый, æмæ йе уæхскыл аивæй йæ къух æруадзгæйæ 
бахудт: I. 
— Хъусыс, уæлмæрдтæй гæрæхтæ цæуы. 
— Йæ бæллæх дæр уый у, æмæ уыцы гæрæхтæ уæл- 
мæрдтæй нæ цæуынц...— Гетта ма цыдæр сдзурынмæ 
хъавыд, фæлæ уæдмæ æмбырды сæрдариуæггæнæг ныха- 
сы бар радта уазджыты хистæр Зауырбегæн. Халасбо- 
цъо бæрзонд лæг куы сыстад, уæд адæм фæхъус сты. 
Цы зæгъдзæн, цæмæй райдайдзæн йæ ныхас? Æвæццæ- 
гæн, уый цы зæгъа, уый растдæр уыдзæн, æмæ ууыл 
алыг уыдзæн хъуыддаг, афтæ хъуыды кæны Гетта, афтæ 
хъуыды кæнынц адæмæн сæ фылдæр. 
Æрмæст Мукки иуцасдæр куыдфæндыйы цæстæй кæ* 
сы ацы дызгъуын хъуыддæгтæм. Æндæр сагъæс, æндæр 
маст знлдух кæны йæ риуы æмæ æфхæрдхуызæй æдзы- 
нæг кæсы йæ къæхты бынмæ. Тых ын кæнынц Дзамбола- 
40 

ты стыр æрвхуыз цæстытæ — куы сæм фæкомкоммæ вæй- 
йы, уæд йæ масты суадæттæ сæ былтæй фæцæйкæлынц. 
Фæлæ Зауырбег размæ куы ракъахдзæф кодта, адæмыл 
уарзонхуызæй йæ цæст куы ахаста, уæд Мукки дæр йæ 
сæрыл уæлдæр схæцыд, йæ хъуыдытæ иу уысм фæхицæн 
сты Цæмæхъуыдæй. 
— Ме ’фсымæртæ, мæнæ фæллойгæнæг адæм,— рай- 
дыдта йæ ныхас Зауырбег.— Иу туг, иу стæгæй цы адæм 
вæййынц, уыдонæн кæрæдзийы æхМбарын æнцондæр у. 
Мах, хистæртæ, абон нæ куыст, нæ цард афтæ хъуамæ 
аразæм, æмæ нæ райсом нæ кæстæртæ азымы куыд нæ 
дарой. Ам мæнæ хъастгæнджытæ фæцис, хъæуы раза- 
мынд адæмæн сæ кусæнгарз, сæ фос тыххæй исынц, 
зæгъгæ. Уый æппындæр раст нæу! 
Зауырбег аивæй бакаст Цыппу æмæ Дзамболаты- 
рдæм, стæй дарддæр кодта йæ ныхас. 
— Чи загъта, æмæ иумæйаг ног цард мах гуымпры 
тыхы фæрцы аразæм! Нæ, æфсымæртæ, нæ абон дæр 
æмæ нæ фидæн дæр хъуамæ, адæмы зæрдæтæ æмæ зонд 
куыд скæрдой, афтæ арæзт æрцæуа! 
Адæм нымдзæгъд, ныххор-хор кодтой. Гетта йæ уæл- 
дзарм худыл уæлдæр схæцыд, æмæ йæ нæстытæ разын- 
дысты. Саукуыдз йæ къæхты бынæй ныуулæфыд æмæ ба- 
*удт. 
Мукки лæууыд æдзæмæй æмæ йæ цæсгомыл нæдæр 
цин бæрæг дардта, нæдæр маст. 
Зæронд Гена, йæ цым лæдзæг йæ уæрджыты æхсæн, 
афтæмæй æнцад бадт йæ кæрцы тыхтæй æмæ фаг не 
’мбæрста, цин цæуыл хъæуы æмæ хъыг кæныи цæуыл 
хъæуы, уый дæр. Адæм æгæр куы базмæлыдысты, сæ 
уынæрæй куы нал сабыр кодтой, уæд та сæрдариуæг- 
гæнæг Зæрионты Цыппу ставдхъæд кърандасæй доны 
графины фæтæн гуыбын бахоста: 
— Бахатыр кæнут, уæ хорзæхæй, кæрæдзимæ бай- 
*ъусæм. * ¦ • " ’ . ’’ 
Зауырбег чысыл схуыфæгау кодта, йæ халас боцъо- 
41 

йыл аивæй æрхаста йæ уырзтæ æмæ дарддæр кодта йæ 
ныхас: 
— Æндæр дуг ралæууыд, æфсымæртæ. Ис партн, ис 
адæм. Уыдон ныр сæ цард, сæ хъысмæт аразынц сæхи 
къухæй. Мæнмæ ис сæрмагонд барлæвæрд, уымæ гæс- 
гæ абон алыг кæнын нæ бон у, колхозмæ чи цæуы .æмæ 
чн нæ цæуы, уыдоны хъуыддаг. Мах сымах фæнд, сымах 
уынаффæмæ æнхъæлмæ кæсæм. Фылдæр адæмы куыд 
фæнда, уый закъон дæр у æмæ æгъдау дæр. Фæлæ мах- 
мæ ис нæхи уынаффæ дæр, æмæ уын æй ныртæккæ мæ- 
нæ хъæусоветы сæрдар бамбарын кæндзæн. 
Зауырбег нал сбадт, фæлæ, табуафси, зæгъгæ, аца- 
мыдта Цыппумæ. 
— Нæ ахсджиаг фарста цæмæй æнæ хъаугъайæ алыг 
кæнæм,— йæ ныхас кодта Цыппу,— уый тыххæй мах мæ- 
нæ нæ зынаргъ уазджытимæ иумæ бауынаффæ кодтам 
афтæ: колхозмæ цæуын кæй фæнды, уыдон баззанæнт 
ам, хъæусоветы кæрты, æмæ сæхи ныффыссын кæнæнт, 
иннæтæ ацæуæнт уæлæ мæзджыты кæртмæ, уым дæр ис 
стъол, æмæ уыдон дæр уым сæхи иыффыссын кæнæнт. 
Стæй уæд фылдæр адæмы фæндон сбæрæг уыдзæн. 
Адæм дын уый айхъуыстой цы. Ныххæррæтт ластой 
æмæ сæ фылдæр мæзджыты кæрты балæууыдысты. Æр- 
мæстдæр ма иучысыл къорд аззад хъæусоветы кæрты. 
Хъуыиджынхъус Гена æппынæрæджиау сыстад йæ бы- 
натæй, йæ цым лæдзæг зæххыл мæсты цæф æркодта 
æмæ фырдисæй йæ къухтæ фæйнæрдæм уæрæх фæхæс- 
гæйæ уазджытырдæм бацыд: 
— Иарæбын, гъеныр ма амæй бæллæхдæр хабарæн 
æрцæуæн ис? Замманай къелхоз уыд æмæ йæ Цъилху- 
ды фырт æрбайхæлдта. 
Зауырбег фыццаг бахудт, стæй йын йæ къух райста. 
— Чи йæ æрбайхæлдта, загътай? 
— Цъилхуды фырт! 
— Уый та цавæр цъил худ у?—зæрдиаг худт ныккодта 
Зауырбег. 
42 

— Мæнæ ам æлвыд сæгъы хуызæн иу дæлæсин ра- 
уай-бауай кæны, адæмы ардауы, æмæ уымæй зæгъын. 
Мах æй афтæ хоиæм,— Зауырбегмæ хæрдмæ кæсгæйæ 
дзырдта Гена. 
— Ма тыхс, зæронд лæг, пугай цъилхудтæ ницуал 
кæндзысты: дон куы раивыла, уæд ын уромæн нал ис. 
Мæнæ Цъилхуд кæмæй зæгъыс, уый, стæн иннæ бирæ 
худтæ райсом колхозмæ тыххæй цæудзысты, фæлæ сæ 
æнæ курдиатæй исгæ дæр ничи кæндзæн. 
Геиайæн афтæ æхсызгои уыдысты Зауырбеджы ны- 
хæстæ, æмæ цыма йæ гуыбыр уæхсчытæн уæззау дур 
ахауд. Цæсгомыл цавæрдæр æбæрæг цин ахъазыд æмæ 
йын йæ арфгомау æнцъылдтæ кодта уæлæнгайдæр, 
рухсдæр. 
— Бауырнæд дæ, хорз уазæг, — уайтагъд фæзæрдæ- 
ргом Гена,— гæды лæг гæдыныхæстæ фæкæны, фæлæ 
дын мæ чытапп, мæ сыгъдæг хъуыраныстæн æз афтæ 
зæгъдзынæн: ацы къелхозæй æз цыбыр рæстæгмæ цы 
зæрдæрухс федтон, уымæн ацы зæххыл аргъ нæй, аргъ!— 
Гена йæ цым лæдзæг куы йе ’нцой авæры, куы дзы зæх- 
хыл дуры къæртт, кæнæ къуыбары мур æртъæпп кæиы, 
афтæмæй Зауырбегæн кæны йæ ныхас: — Тобæ, 
йарæби, гæды нæ зæгъдзынæн, сæрды-иу нæ къуы- 
лых усимæ æхсæнмæ-æхсæнты быдырмæ ауадыс- 
тæм, æмæ фæззæджы нæ хæдзармæ хорæн æрбацæуæн 
нал уыд. Уый нæ, фæлæ ма мæнæуы ссад дæр истой 
адæм сæ фæллойбонтæн. Мах уæлæ дыууæ æрдæгмар- 
дæй дæс голладжы райстам, сæ ком синагæй хуыд кæ- 
мæн уыд, раст ахæм гобаны цъарыйас голджытæ. Уæд 
искуыдæр ма къелхоз æвзæр у? Гъы, кæннод уый чи 
зæгъы, уый...— Гена карздæрæй цыдæр зæгъынмæ хъа- 
выд, фæлæ уазджыты раз æвзæр дзыхæй дзурын аив 
нæу, уый куы фембæрста, уæд йæ сæр ныттилгæйæ йе 
’взаджы кæроныл æрхæцыд. — Бахатыр кæн, уазæг, чы- 
сыл ма бахъæуа æмæ ма срæдийон, лæджы йæ маст дзу- 
рын кæны, йæ маст, æндæр... Уæвгæ ма мæн дæр цастæ 
43 

хъæуы? Мæ иу къах — хъæуысæр, иннæ — уæлмæрдты. 
Уыцы ныхæстæ кæнгæ Гена баздæхт кæрты бæрæг- 
астæу чысыл стъолы размæ æмæ номхыгъды йæхи ныф- 
фыссын кодта: 
— Афтæ, уадз æмæ кæмæндæрты сæ цæстыгагуытæ 
судзой. Акæс-ма уыдонмæ... Цъилхуды фырт, Геттагæнд- 
тæ æмæ Муккитæ адæмæн уынаффæгæнæг систы.— Гена 
цæстæй дæр, мæгуыр, хорз нал у æмæ, Мукки къæнцы- 
лары тыргъы æнцой лæууы, уый фыццаг иæ бафиппапд- 
та, фæлæ уыцырдæм куы фæкаст æмæ йæ куы ауыдта,. 
уæд хорзау нал фæци. 
Мукки йæ бынаты фсстъæлфæгау кодта. «Ау, æмбыр- 
ды райдайæнæй йæ кæронмæ мæ дзыхæй ныхасы номыл 
хъыпп-сыпп дæр куы нæ ссыд, уæд мæ кой цы кæны ацы 
зæронд сæгъы боцъо?» — æрбафыхт йæхнмидæг Мукки, 
фæлæ дзургæ ницы скодта. Уазæджы раз йæ куыдзы 
дæр ничи æфхæры, æмæ цыма Генайы ныхæстæ хъусгæ 
дæр нæ фæкодта, уыйау йæ ехсы гæрзæй хъазгæ æнæба- 
ры иуварс азылд. Æмбырды фæстæ Цыппу æмæ Дзам- 
болат лæппутæй цалдæрæн бабар кодтой уазджыты бæх- 
тæ арæвдз кæнын, æмæ уайтагъд хæрзарæзт файток 
хъæусоветы хæд дуармæ æрбалæууыд. 
Уазджытæ цæуыныл ныллæууыдысты, фысымтæ 
къæрттæй цъула ие ’ппарынц: 
— Ау, уып та куыд, зæронд хъæуæй уазæг æнæ буц- 
гондæй ацæуа? — уæзданхуызæй зæгъы Цыппу. 
— Нæ, уымæй нæ æфхæргæ кæныс, Зауырбег, æфсин- 
тæ зонынц хабар, фæстиатæй дзы иицы ис,— дис- 
гæнæгау бакодта Дзамболат. 
— Афтæ æмбæлы, афтæ,— йæ ныхас иуварсæй бап- 
пæоста Гена. 
— Бузиыг, уæ салам бирæ,— уæздан худт бакодта 
Зауырбег,— æрмæст махæн бахатыр кæнут, абадынмæ 
дæр нæ искуы равдæлдзæн. Ныр та махæн дæр — бирæ 
хъуыддæгтæ, сымахæн дæр — бирæкуыст. Нырма хъуа- 
44 

мæ иæ фæндаг Елхотыл дæр акæнæм. Рæстæг та, уæхæ- 
дæг хуыздæр зонут,— нымад, кæд ма ахæццæ уыдзы- 
стæм. 
Фысымтæн кæд цыфæнды зын уыд, уæддæр дыууæ 
нал загътой Зауырбеджы ныхасыл. Уазджыты файтон 
дæллаг тигъмæ куы ахæццæ, уæддæр ма Цыппу æмæ 
Дзамболат кастысты йæ фæдыл, стæй хъæусоветы кæрт- 
мæ баздæхтысты. 
Сæ фæдыл фæраст Гена дæр, фæлæ Мукки йæ раз- 
мæ æрлæууыд: 
— Нæ уазджыты афæндараст кодтам, уыдоны раз 
дæм барæй ницы сдзырдтои, фæлæ-ма мыи ныр афтæ 
зæгъ: æз дæуæй исты дарын? 
— Ницы,— иуцасдæр фæтæрсæгау кодта, афтæмæй 
хъавгæ сдзырдта Гена. 
— Уæдæ уæд мæ кой цæмæн кæныс? 
— Æз-з куы ни-и-цы-ы... 
— Ау, куыд ницы, уæдæ иыртæккæ чысыл раздæр 
ам уазæгæн цы цæстмæхъус ныхæстæ кодтай, уыдон цы 
уыдысты? Цы дын кодта Гетта дæр æмæ дын æз дæр 
æвзæрæй цы кодтон? Хистæр дæ æмæ бахатыр кæн, фæ- 
лæ уæртæ дæ рихиты бын цы цæхгæрмæ лыг ис, ууыл 
хæцын хъæуы. Бамбæрстай? 
Муккийы хъæрæй ныхасмæ фæстæмæ фездæхтысты 
Цыппу æмæ Дзамболат дæр. 
— Фæлæуут-ма, цы хабар у?—се ’хсæн фæмидæг 
Цыппу.—Гъеныр эæронд лæгмæ куыд бауырдыг дæ, ху- 
динаг æппындæр нал ис æви ай цы хабар у? 
— Æрмæстдæр сымах зонут худинаг, хорз æмæ æв- 
зæр цы у, уый, æндæр ничи ницы æмбары,— йæ маст 
нал баурæдта Мукки. 
— Иудадзыг та алы хъуыддагмæ дæр дæ тыхы цæ- 
стæй кæсыс, хуыцауы тыххæй, ам нын зæххы бикъ, комы 
дæгъæл дæ, æви цы?— рамæсты Дзамболат. 
Мукки Гена æмæ Цыцпуйыл иуварс ахæцыд æмæ 
Дзамболатмæ комкоммæ бацыд. 
45 

— Ды мæнæй цы агурыс, уый дын æз ратдзынæн. 
Тагъд ма кæн. Тагъд дон фурды не ’ййафы. Фæлтау æр- 
кæс, ахъуыды кæн. Ды иу цæлхдур мæ фæндагмæ кæм 
баппарай, рох дæ макуы уæд, раст уыцы тæккæ ран фон- 
дзыссæдз цæлхдуры ратулдзæн дæ сæрыл.— Кæд æй 
йæ цонджы тых æнцад-æнцойæ дзурын нæ уагъта, уæд- 
дæр хиуылхæцгæ, сабырæй Дзамболатæн йæ дыууæ 
цæстмæ комкоммæ кæсгæйæ загъта Мукки æмæ мæз- 
джыты кæртмæ уæзбын къахдзæфтæй араст. 
Гетта æмæ Саукуыдз лæууыдысты кæрты дуары ба- 
комкоммæ азархъæргæнæны бын æмæ Муккийы адæмы 
æхсæн æрбацæйцæугæ куы ауыдтой, уæд æм Гетта йæ 
къух фæтылдта. Муккийы цæстæнгасы сиу сты маст 
æмæ йæ зæрдæйы æрхæндæгдзинад, æмæ сæ уайтагъд 
дæрддзæфмæ дæр бафиппайдтой Саукуыдз æмæ Гетта. 
— Исты хабар у?— куыддæр Мукки сæ цуры æрлæу- 
уыд, афтæ йæ уыцы фæдисхуызæй афарста Саукуыдз. 
Уыцы фарст уыд Геттайы цæстæнгасы дæр. 
— Ницы,— йæ къух ауыгъта Мукки,— афтæ гыццыл 
дызгъуын ныхæстæ. 
— Кæимæ? 
— Ай, сæ койы аргъ не сты. Уæлæ Генамæ чысыл 
цыдæртæ сдзырдтон.— Мукки хорз æмбæрста Гетта 
æмæ Саукуыдзы цæхæр туг æмæ сын Дзамболаты кой 
не скодта — уæд сæ æлдары фырттæ дæр нал баир- 
гъæвтаиккой. 
— Уæдæ ууыл та цы тыхсыс, зæронд лæг рæдыдæй 
цыдæр загъта, уый дæ зæрдæмæ ма ис, уый ницы у,— 
бахудт Гетта æмæ Муккийы уæлдзарм худыл ехсы хъæ- 
дæй уæлдæр схæцыд.— Афтæ, гъе! Лæг хъуамæ йæ худ 
йæ сæрыл хъал дард кæна. 
— Уый дæр хорз, фæлæ номхыгъды уæхи ныффыссын 
кодтат? 
— Раджы. Раст номхыгъдæн йæ тæккæ сæр стæм,— 
сæрыстырхуызæй Муккийæн аппæлыд Саукуыдз.—Ды та? 
— Æз иу номхыгъды дæр нæ дæн æмæ иннæйы дæр... 
46 

* * * 
Райсомæй хур ракаст йæ цæсты дзагæй, æмæ 
хъæууынгтæ цыдæр рухс, цыдæр райдзаст уыдысты. 
Фæлæ боны дыккаг æмбис аивта рæстæг. Арвыл скъуыд- 
дзæгтæ-скъуыддзæгтæй фæзындысты мигъы тæппытæ, 
æмæ лыстæг сæлфынæг хъæуы сæрмæ зилы. Бæлæсты 
цъуппытыл фæззæджы комулæфтæй фескъуыны згæ 
сыфтæр æмæ бæрзондæй уæззау зилдухгæнгæ хауы 
зæхмæ. 
Æртæ æмкарæн, æртæ хæрзæлвæст лæппуйы цæуынц 
мæзджыты уынгты уæлæмæ, хъæуы сæрмæ. Уалæ æрхы 
фаллаг фарс хæдзæртты æхсæнæй цы стыр кæрдо бæлас 
зыны, уый Муккитæн сæтæккæ дуармæ ис. Алы аз дæр 
æлæмы хуызæн вæййы дыргъæй, фæлæ ацы фæззæг — 
инцы. Кæмдæрты къалиуты кæрæттыл зынынц иугай 
мæнгæфсон кæрдотæ. Уæддæр æй сæ хæдзары бæрц уар- 
зы Мукки. Чысылæй-иу æй бæласы ныллæгдæр цонгмæ 
сæргъæвта иæ фыд Тасолтан, æмæ-иу уæд йæхицæй хъал- 
дæр иал уыд? Ратыдтаид кæрдо æмæ-иу æй, гъа, ацахс, 
зæгъгæ, йæ фыды къухтæм хъавгæ æрæппæрста. Тасол- 
таныл та-иу цыма дунейы хуртæ иумæ скастысты, 
уыйау-иу рухсдзæсгом æмæ зæрдæхъæлдзæгæй банцой 
кодта бæласыл. Цæрæнбон тыххæй кургæ нæу, адзалæн 
та мадзал нæй. Уæззау куыст, сæрдæй-зымæгæй æхсæ- 
вæддæ фосимæ цоппай æмгъуыдæй раздæр сæ уæз æр- 
уагътой Тасолтаны æнæниздзинадыл. Иубон æй йе 
’мбæлттæ уæтæрæй сау нымæтыл хуысгæйæ багалæджы 
уæззау рынчынæй æрластой йæ хæдзармæ. Гыццыл 
Мукки сыхы сывæллæттимæ сæ дуармæ хъазыд къори- 
йæ, фæлæ кæйдæр лæгтæ галуæрдонæй Тасолтаны 
хъавгæ куы рахизын кодтой æмæ йæ дæлæртты куы 
бацыдысты, уæд джихауæй баззад. Дыккаг бон хъæуы 
авд сыхыл тæфæрфæстæ кæнгæ æрзылдысты авд 
хъæргæнæджы. 
Хуыцауæй разы. Ныр Муккийæн йæ сидзæры бонтæ 
аззадысты фæстейы. 
А1 

Ие уæнг сфидар, æмæ йæ цонджы тых бæлвырд фæ- 
зынд сæ мæгуыр хæдзарыл. Базыдта хор тауын, хуым 
фæлдахыи. Хосгæрсты хосдзауты æхсæн бæрæгдæрæй 
хъуысы йæ цæвæджы æхситт. Уæдæ хъæубæсты чындз- 
æхсæв уа, куывд — алы рашæй дæр сæм вæййы сæр- 
магондæй хонæг. 
йе уæнгтыл йæ райст-бавæрд урс цухъхъа куы ’рбакæ- 
ны, уæд æм кæс æмæ кæс... Бæрзонд уæнгтæ — хæрз- 
æлвæст... Лæджы кар æмæ йæм лæджы кад æрцыды- 
сты иумæ. Уæддæр ма йæ йæ мад сывæллон хоны. Ис- 
куы Мукки æнафонмæ афæстиат, йе та быдырæй æрæг- 
мæ здæхы, уæд, уæдæ уыцы сывæллон куыд æрæгмæ 
зыны, зæгъгæ, кæрты дуарæй мидæмæ нал фæцæуы 
Годзи. Æндæрхуызон куыд хъуамæ уа мады зæрдæ! 
Уæлдайдæр Годзи. йæ хæдзары иунæг фæдои, иунæг 
хурыскасты фыны дæр йæ къухтæй чи тавы, йæ бахæрд, 
йæ ацыд æмæ йе ’рбацыдыл чи не ’ууæнды. Ныр дæр, 
сæ кæртæй йæ лæппуйы дæлбыны къахвæндагыл дыууæ 
æмбалимæ сцæйцæугæ куы ауыдта, уæд цыма йе уæх- 
счытæй цавæрдæр æнæбæрæг уæз ахауд, уыйау æхсыз- 
гонæй сулæфыд. Райсомæй кæдæм цыд, уый йын бæргæ 
загъта Мукки, фæлæ уыйбæрц бафæстиат уыдзæн, уый 
æнхъæл нæ уыд. Хурæй арвыл бæндæныбæрц дæр æх- 
хæстæй нал баззад. Зулаив ныллæджыты æрбакаст сæ 
хæдзары чъылдымы рудзгуытæм æмæ, цыма хуры тын- 
тæ æвгтæй ныртæккæ зæхмæ æрхиздзысты, уыйау 
пнллон арт уадзынц. 
Муккийы хæдзары Гетта йæхи рæбинаг хоны. Ау, цы 
ма вæййы, иу сыхбæсты схъомыл сты, иумæ-иу гыццы- 
лæй хъæуы сæр сæ уæрыччытæ хызтой. Уæдæ Годзийы 
къухæй бирæ дзæбæх, бирæ рæвдыд федта. Уымæ гæсгæ 
йæм йæхи мады цæстæй кæсы. 
Ныр дæр кæд Мукки йемæ уыд, уæддæр кæртмæ 
.фыццаг Гетта бахызт, уый фæстæ Саукуыдз, стæй Муккн 
дуар йæ фæдыл æрбассыдта. 
48 

Гетта Годзийæн хæдзары æнхъæл уыд æмæ тыргъы 
цæджындз лæдзæгæй ныххоста. 
— Гъей, хæдзар, уазджытæм-иу ракæсын хъæуы, ра- 
кæсын, гормæттæ,— йæ хъæлæс фæбæзджындæр кæнгæ- 
йæ бахъæр кодта Гетта, йæхæдæг Мукки æмæ Саукуыдз- 
мæ къухæй амоны, ома, афтæ дуаргæрон уæхи бааууон 
кæнут, æз, Годзи куы ракæса, уæд æй чысыл фæтæрсын 
кæнон. Годзийæ уарзон хъазт акæнынæй йын хуыздæр 
хорз ма ракæн. 
— Гъей, хæдзар, уазджытæ, уазджытæ,— ноджы 
тынгдæр иыххоста тыргъы цæджындз Гетта æмæ уаты 
дуармæ йæ каст скодта. 
Годзи сарайы рæбын хурварс æлвыста урс фькы 
хъуын æмæ куы бамбæрста, ацы сау хæйрæг та дзы 
ахъазынвæнд скодта, уый, уæд йæ къахфындзтыл сабыр- 
гай рахъуызыд, фæстæты Геттамæ бацыд æмæ йын æл- 
хуийы хъæдæй нæ сæр æркъупп кодта. 
— Табуафси, уазæг — хуыцауы уазæг, мидæмæ, ми- 
дæмæ! 
Уый дын Муккн æмæ Саукуыдз ауыдтон цы—гуыбын- 
дихтæ кодтон. Годзи æмæ Геттайæн дæр худæджы хос 
фæци æмæ исдуг сулæфын нал фæрæзтой. 
— Хъазæн бонтæ уыл кæнæд, мæ хуртæ, хъазæн,— 
Годзи йæ цæстытæ фырхудтæй доны зилгæйæ баздæхт 
Саукуыдзмæ æмæ йын йæ къух райста.— Бахатыр кæн, 
нæхиуыл фестæм. Адон адæймаджы хæйрæг фестын кæн- 
дзысты,— худгæйæ дзырдта Годзн æмæ Саукуыдзæн са- 
райы бын сæрдыгон хæдзармæ ацамыдта.— Гетта, афтæ 
зæгъæн ис, æмæ ам махмæ схъомыл, гыццылæй нырмæ сын 
мæиæ лæппуимæ иу хæдон дæр уæрæх у, дæу дæр æддæ- 
дæр нæ кæнæм. Дæ цæрæнбон бирæ, æгайтма кæрæдзи- 
йы æмбарут. 
Саукуыдз ма æфсæрмæй фæстиæттæ кодта, фæлæ йæ 
Годзи сдзырд нал бауагъта: 
— Мидæмæ, мидæмæ... нæ мæгуыр къуымтæ нын фен. 
Муккиимæ исчи кæртмæ æрбакъахдзæф кæнæд, уый- 
4 Урс нымæт . 49 

йедтæмæ йыл цины базыртæ базайы. Æгайтма мæ иу- 
нæг адæмимæ цæрын фæразы, зæгъгæ, уыцы хъуыдыи- 
мæ рухсдзæсгомæй рафæлдахы арынг, къæбицы йе ’вæ- 
рæнтæй фæсвæд ницыуал ныууадзы. Ныр дæр лæппуты 
раз авæрдта уазал фынг, графин æмæ бавнæлдта хъарм 
къæбæр кæнынмæ. 
Кæд архайгæ кæны, уæддæр йæ зæрдæ æхсайы, йæ 
зæрдæ дзуры хъæубæсты ногдæр хабæрттæм. Фæлæ 
фынгмæ дзæбæх нæма æрæвнæлдтой, афтæмæй сæ фæр- 
стыты бын фæкæ, уый та Годзимæ аив нæ каст, цыфæн- 
ды фод, уæддæр нæлгоймæгтæ сты. 
Дурын пецы бадзæбæх арт, æмæ хъуысынц зынджы- 
ты къæрццытæ. Цæрæнбонты хыссæйыл ахуыр сты Го- 
дзийы къухтæ, фынгыл хæрзад хæринаг авæрынмæ ни- 
кæмæ бахæлæг кæндзæн. Рæвдз арт æмæ рæвдз къухтæ 
искуыдæр ма уазæджы сбуц кæнын нæ базондзысты. 
Гетта æртæ чысыл агуывзæйы рауагъта арахъхъ æмæ 
фыццаг нуазæн æрæвæрдта Саукуыдзы цур, дыккаг 
радта Муккимæ, æртыккаг та систа йæхæдæг. Исдуг цæ- 
уылдæр ахъуыды кодта, стæй комкоммæ бакаст Сау- 
куыдзмæ. 
— Æз фыццаджыдæр сидын дæумæ... Стыр хуыцауы 
хорзæх нæ уæд! Мæнæ йæ ныртæккæ Годзи дæр загъта, 
ацы хæдзары Муккийы фæстæ мæнæй хиондæр нæй. Ам 
бирæ къæбæр бахордтон, бирæ хорздзинад зонын æз 
ацы кæртæй, æмæ ацы хæдзар хуыцауы уазæг уæд.—Гет- 
та иæ нуазæн йæ дзыхмæ схаста, стæй цыма цыдæр 
æгъдау йæ цонгмæ бавнæлдта æмæ йын æй нуазын 
нæ уадзы, уыйау æй фæстæмæ дæлæмæ æруагъта.-- 
Годзи, иучысыл-ма бахатыр кæн. Мæ къухмæ нуа- 
зæн кæм снстон, уым æй афтæ сусæгæй аназ, уый мæм 
кады хъуыддаг нæ кæсы. Мæн фæнды дæуæн бузныг 
зæгъын, бузныг алцæйы тыххæй дæр. Дæ цин, дæ хъа* 
зæн ныхас, дæ зæрдæйы æнувыддзинад махæн ныфс 
дæр сты æмæ хъару дæр. 
Мукки æмæ Саукуыдз фыццаг бадгæ кодтой, фæлæ 
50 

Гетта, йæ зæрдæйы арфы цы ныхæстæ ис, уыдон афтæ 
аив, афтæ рæсугъд зæрдæйы уагæй куы дзырдта, Годзи 
хыссæкъухæй фынджы уæлхъус куы ’рбалæууыд, уæд 
уыдон дæр сыстадысты. 
— Годзи, мæнмæ абон бирæ дзуринæгтæ ис, фæлæ 
се ’ппæт нæ хъæуынц. Мæнæ Саукуыдзæн йæ цæрæн- 
бон бирæ. Уый дæр мах хуызæн сидзæрæй схъомыл, йæ 
фыд, далæ адæмы хуыздæртæ кæм сæфтысты, уырдæм 
хæстмæ ацыд æмæ нал сыздæхт. Фæлæ абон мах нæхи 
сидзæртæ нал хонæм, ныр лæгтæ стæм. Лæгæн та лæджы 
кад кæм нæ уа, уым æй хъуамæ карды фындзæн агура. 
Годзи кæд иттæг дзæбæх зæрдæ дары Геттамæ, уæд- 
дæр ын хорз зоны йе ’цæг зондахаст, хорз ын хаты йæ 
хивæнддзинад дæр. Хатгай Муккийæн тæрсгæ дæр фæ- 
кæны, искуы йæ иу æнæзæрдæмæдзæугæ хъуыддаджы 
куы нытътъысса, сæхи адæмы цæсты куы бафтауой, уы- 
мæй. 
Мукки йæхæдæг дæр сæ баронтæй нæу. Йæ рохтыл 
ын фæстæмæ хæцын хъæуы. 
Саукуыдз цыма уæззаудæр зондыл хæсту бакастæй: 
мадзура, æфсæрмхуыз, æмæ уый иуцасдæр ныфсы хуы- 
зæн уыд Годзийы зæрдæйæн. Геттайæн никæцы хъуыддаг- 
мæ у йæ бон куыдфæндыйы цæстæй кæсын. Хатгай цас 
не сдзуры, уыйбæрц йæхимидæг йæ маст пиллон арт 
суадзы. Афтæ уыд абон дæр хъæубæсты иумæйаг æм- 
бырды. Кæд ныхасы бар нæ ракуырдта, кæнæ кæйдæр- 
тау йæ масты фæдыл цæугæйæ йæ бынатæй ныхасæп- 
парæн нæ кодта, уæддæр уый ууыл дзурæг нæу, æмæ 
Геттайæн йæ уæлдай у хъæуы цардарæзт, хъæуы æгъ- 
Дау. 
Адæм адæм сты, æмæ се ’хсæн хъуамæ лæг йæ маст 
нынныхъуырын дæр фаёраза, йæ бирæ зæгъинæгтæн ба- 
бæтта сæ базыртæ æмæ сæ дуарæхгæдæй дара йæ 
зæрдæйы, цалынмæ сын зæгъын афон æрцæуа, уæд- 
мæ. 
Абон æмбырды алы раныхасгæнæгмæ дæр афтæ 
51 

лæмбынæг æмæ хиуылхæцгæйæ уымæн хъуыста Гетта, 
æмæ хорз æмбæрста, уыцы афон кæй нæма æрцыд. 
Ныр фынджы уæлхъус Годзийæн хъастгæнæгау ра- 
кодта йæ зæрдæйы маст, суанг ма йын хъуынджын- 
хъус Генайы ныхæстæ дæр рафæзмыдта. 
— Цæй, кæд нæ нæ нуазæнтимæ иу абонæй иниæ абон- 
мæ нæ лæууын кæныс,— бахудт Мукки æмæ Геттайы 
цонгыл уæлæмæ схæцыд.— Нуазыны размæ уыйбæрц 
кæм дзурыс, уым ма уыйфæстæ та цы дзурдзынæ. 
Гетта Муккийы хъазæн ныхас бамбæрста æмæ $æ 
сидт фæцыбыр кодта. 
— Лæджы цард дзурыи кæны, æидæр, дæ зæрдæйæ... 
Цæй, ннцуал зæгъын. Годзи, нæ маст æмæ дын нæ зын- 
дзинад дунейы фарн макуы фенын кæнæд. Йа, хуыцау, 
æркæс, æмæ дæм мах дæр скæсæм!— æмæ Гетта нуазæ- 
ныл схæцыд. ¦’ 
— Хæлар дын уæд, мæ хур,— йæ куатæйæ ссады 
рыгтæ æрцæгъдгæйæ бакодта Годзи æмæ пецырдæм 
йæ хъус адардта.— Бахатыр кæнут, æз мæиæ мæ кæр- 
дзынтæ азилон. 
Изæрдалынгтæ сæхи ныллæг æруагътой хæдзæртты 
сæрты æмæ бæлæсты цъуппытыл. Сырддонцъиутæ сæ- 
хицæн агурынц æхсæвбадæнтæ æмæ скатай сты къа- 
лиутыл, пæррæстытæ систой. Сæрдыгон хæдзары рудз- 
гуытыл раджы ахуыссыд хуры тынты пнллон арт, æмæ 
ныр рудзынджы ныллæггомау тæрхæгыл Годзн ссыгъта 
фæтæгены цырагъ. 
Зына-нæзына барухс сты уаты къуымтæ. 
Гетта ногæй байдзаг кодта агуывзæтæ: 
— Цæй, нæ хорз зонд дзы нæ сæфдзæн, минйаг. 
Мукки æмæ Саукуыдзимæ мæн æппыидæр ницы 
хъуыддаг нс,— уарзонхуызæй буцæн загъта Гетта,— 
фæлæ æз дæумæ дзурын. Дæ зæрдæ срухс уæд, мæнæ 
ацы фæрнджын цæрæнæй рæхджы чындзхæсджыты зарын 
куыд райхъуыса. Ардæм цæрынмæ цы кæстæр æрбацæ- 
52 

уа, уый та дæ бирæ азты буцæй дарын куыд фæраза, 
ахæм амонд дæ уæд! 
Фæлæ Геттамæ йæ ныхæстæ фыццаг нуазæны фæстæ 
#гæр æнæбæрæг, æнæбæлвырд фæкастысты æмæ ма 
сыл бафтыдта: 
— Мæнæ Саукуыдзæн йæ бар йæхи, фæлæ мæныл 
дæлге уыцы зынджы арт фæцæуæд,— пецы сыгъд суг- 
ты цæхæрмæ амонгæйæ загъта Гетта,— æз Цæмæхъуы- 
ды йæ тæккæ хæдзарæй куы нæ рахæссон, æмæ-иу уæд 
Дзамболаттæ æмæ хæрæджыдымджытæ-йедтæ мæ фæ- 
дыл цæхх кæнæнт. 
— Уымæй дæ нæ фæбузныг уыдзынæн, Гетта, мæ 
хур, цы ис, уый дзæбæхæй, æгъдауыл, скъæфгæ бирæгъ. 
кæны. 
— Мах дæр бирæгътæ стæм, бирæгътæ, Годзи, аф- 
тæ-ма нæм æрбакæс. Нæ дзæмбы цæуыл фæхæст уа, 
уый хъуамæ нæ рæбынæй стонæм! Уæдæ уый цæй лæг 
у, уæнтæхъилæй йæхимидæг æдзух цъипп-цъипп чи кæ- 
иа. 
Уыцы ныхæстæ кæнгæйæ Геттайы цæстыты фæзынд 
цыдæр æнахуыр цæхæр æмæ афтæ зынд, цыма сау æрт- 
тывд кæнынц, цыма дыууæ къаннæг арты сæ хуылфы 
пиллонæй судзынц. 
Афтæ хъуыды кæнынц Мукки æмæ Саукуыдз дæр, 
фæлæ се ’цæг хъуыды уыдон нæдæр дзургæ кæнынц, 
нæдæр æй сæ цæсгомы хуызыл æвдисынц. 
Цæмæн хъæуы? Сылгоймаджы зæрдæ æнæуи дæр 
мæтгæнаг æмæ дардмæ ’хсайаг у. 
— Ацы царды сабырæй хуыздæр ницы ис, мæ хур- 
тæ, сабыр уæрыкк, зæгъынц, дыууæ мады бададта,— 
стъолыл дзаджджын тæвд уæлибæхтæ æвæргæйæ ба- 
кодта Годзи, стæн чысылгомау дурынмæ уидыджы фын- 
Дзæй нывнæлдта. — Уæлибæх цæрвджынæй фидауы,. 
кæинод хус къæбæр хъуыры дæр иæ цæуы. Афтæ ма дзы 
хъармæй ахæрдтытæ кæнут. 
— Ды нын дзæбæх у, Годзи, уыййедтæмæ...— ногæй 
53 

арахъхъы графинмæ бавналгæйæ загъта Гетта, фæлæ 
йын Саукуыдз аивæй йæ къухыл æрхæцыд: 
— Мæнмæ гæсгæ, нырмæ цы анызтам, уый æгъгъæд 
;у. Раст нæ дæн?— Йæхæдæг фыццаг Геттамæ бакаст, 
уыйфæстæ — Муккимæ. Саукуыдз кæд фæрсгæ бакод- 
та, уæддæр дзуапмæ нал банхъæлмæ каст. Графин стъо 
лы кæрон иуварс æрæвæрдта, уæлибæхы дзаджджын 
кæрстытæ та сæхимæ хæстæгдæр æрбакодта. 
Мукки исдугмæ ницы сдзырдта, йæ хъуыдытæ фæз- 
зыгон быдыры цъиутау куы æваст фæпырх вæййынц, 
куы та ногæй æрбадзыгуыр вæййынц æмæ зилдух си- 
сынц, йæхицæн дæр фаг бæрæг чи нæма у, ахæм дард 
фæндты сæрмæ. 
А фæстаг рæстæг ыл ахæм æхсæв иикуы скодта, 
суанг стыр æнафонтæм йæ цæстытæ кæд æрцъынд кæны, 
æнæмæт, æнæзæрдæхсайгæйæ йæ райсомы хурыска- 
стыл кæд сæмбæлд. 
Цы гæнæн ис? Ахæм у рæстæг, ахæм у цардуалдзæг. 
Рæстæджы уæзæн къæдзæх дæр нæ лæууы, уалдзæгимæ 
та зæхмæ æрцæуынц хур æмæ тæрккъæвда, дымгæ æмæ 
арвнæрд, фæлмæн ауæдз æмæ дзывылдар. Иудзырдæй, 
цин æмæ хъыг уалдзæг æрхæссы йæ цъæх дæлбазырты 
æмбæхстæй æмæ сæ аивæй бауадзы адæмы зæрдæ- 
ты. 
Муккийы сæрмæ иудадзыг зилы тамакойы фæздæг. 
Афтæ йæм кæсы, цыма йын тамако йе ’нцойдзинад хъахъ- 
хъæны, цыма йын йæ хъуыдытæ йæ сæйрагдæр сагъæсæй 
иуцасдæр иуварс здахы. Цин æмæ хъыг — фæрсæй-фæр- 
стæм. Кæд æм хатгай афтæ дæр уымæн фæкæсы, цыма йæ 
зæрдæйы иу кæрон арв нæры, йæ иннæ кæрон та æнцад- 
æнцойæ йæхицæн заргæ згъоры дзæнæты суадон. 
Æрмæст сын иу зæрдæйы иумæ бирæ цæрæнбон нæй. 
Хъуамæ сæ йæ бынат иу æнæмæнг суæгъд кæна иннæ- 
мæн. Фæлæ чи? Кæцы сæ фæуæлахиз уыдзæн, чи сæ ра- 
зындзæн тыхджындæр? Цин? Æви хъыг? Саукуыдз 
Геттайы къухæй арахъхъы графин куы райста, уæд 
54 

фескъуыд Муккийы хъуыдыты хал. Йæ тамакойы зынг 
стъолы кæронмæ æрæлхъывта æмæ куы ахуыссыд, уæд 
æй къуымы, цъылыны чъылдыммæ, ныппæрста. 
— Уыцы тамако æмæ ды,— бахудт Гетта. — Афтæ 
йæ куы дымай, уæд дзы иу бон Цъыбыртты сыгъд ба- 
кæндзынæ. 
— Цъыбыртт дæ мадырвадæлтæй у, насхортæй, æз 
та — Марджиатæй, кæсгон уæздандзинад æмæ нын 
мæхъæлон тæвд туг æрдзæй лæвæрд сты. Гъеныр уæд 
мах æхсæн иумæйагдзинадæй цастæ ис, уый дæхæдæг 
уыныс,— йæ хъазæн ныхасæн ын хъазæн ныхасæй 
дзуапп радта Мукки æмæ графинмæ бавнæлдта:— Сау- 
куыдз, кæд кæстæр дæ, уæддæр бахатыр кæн. Нозтæй 
кæрæдзимæ хатын æз дæр нæ уарзын, фæлæ ды куыд 
кæныс, афтæ дæр бынтон раст нæу. Фæйнæ арахъхъы 
банызтам мæнæ ацы мæгуыр цары бын, уымæй не ’гъдау 
дæр æмæ нæ хъару дæр къаддæр, миййаг, нæ фесты. 
Гетта махæн у хорз æмгар, æнувыд æфсымæр, æмæ йæ 
цæрæнбон бирæ. Зæрдæйы дуар дзых фæхонынц, æмæ 
кæд рæсугъд ныхас зæгъын нæ бон нæу, уæддæр дын 
рæсугъд æмæ амондджын цард нæ цæст уарзы. Айс-ма 
Годзийы нуазæн,— æмæ Мукки стъолы сæрты йæ къух 
баивæзта Геттамæ.— Ацы нуазæн та дæумæ, Саукуыдз. 
Иу иннæмæн галуантæ нæ саразы, фæлæ дæ æмгæртти- 
мæ цæрын фæнды, лæгдзинад дæм ис, æмæ бузныг. Уæ- 
дæ, зæгъынц, ирон фынджы уæлхъус дыууæ нуазæны 
не ’мбæлы, æмæ мæнæ уый та — мæн. 
Мукки йæ нуазæн куыд рауагъта, афтæ сæм хæ- 
дзармæ фыццаг æрбайхъуыст каухалæны къæрцц, уый- 
фæстæ та кæрты дуары къупп-къупп. 
Годзи, æрбадзурæгмæ акæсон, зæгъгæ, пецимæ йæ 
архайын фæуагъта, фæлæ Мукки йæ разæй фæци. Гет- 
та æмæ Саукуыдз дæр сæ хъус æддæмæ адардтой, фæ- 
лæ саем нæдæр Муккийы хъæлæс хъуыст, нæдæр æрба- 
хойæджы. 1 
55 

— Чи уыд? — Годзийы фарст æмæ къæсæрыл Мук- 
кийы æрбахызт баиу сты. 
— Ницы, уæлæ Гадæкко йæ лæппуйы тамакомæ 
æрæрвыста,— йæхæдæг Гетта æмæ Саукуыдзмæ аивæй 
ацамыдта, ома, нæ бадт фæцыбыр кæнæм, цæугæ цыну. 
Уынгмæ куы рацыдысты, уæд Мукки хабар бамба- 
рын кодта Гетта æмæ Саукуыдзæн. 
— Абои æмбырды фæстæ мæ зæрдæ иннæ боитæй 
хъауджыдæр уæлдай тынгдæр æхсайдта Цæмæхъуыд- 
мæ. А Цыппуйы фæзылдтытæ дæр мæ цыдæр гуырыс- 
хойыл æфтыдтой,— Дзамболатæй йын фæхииæн нал 
уыд. Цыдæр сусу-бусутæ, цыдæр ныхæстæ. Тæрхъус- 
дзармæй сын фæйнæ кæрцы æрцæуид, афтæ æддæг-ми- 
дæг ауадысты. Æз Цъилхуды фыртмæ хибармæ фæсид- 
тæн æмæ йын бафæдзæхстон, аивæй сæм йæ цæст куыд 
фæдара. Изæры сæ чи цы ми кæндзæн, кæцырдæм цæу- 
дзысты æмæ цæмæн. Иудзырдæй, алцыдæр бæлвырд 
сбæрæг кæна. Ныр дуар чи æрбахоста, уый Цъилхуды 
фырт уыд, Годзийæн æй барæй не схъæр кодтон. Тæр- 
гæбæхæй æрбалæууыд. 
— Гъы æмæ цы зæгъы?— æмфарст акодтой Гетта 
æмæ Саукуыдз. 
— Цы зæгъы? Ныртæккæ Цыппу иу-цалдæр æмба- 
лимæ ис Дзамболаттæм. Бадынц, уынджырдыгæй сын 
цы уат ис, уым. Сæ ныхас цæй фæдыл, у, уый нæ раир- 
тæста. Цæмæхъуыд та, дам, фаллагуаты ис... наиаимæ. 
Хъуыддагæн афтæ уадзæн нæй. Æнæмæнг æй хъуамæ 
ахсæв фенон. 
Хъæууон æхсæв йæ барты бацыд, фæлæ къаддæр 
нæма кæны адæмы уынæр. Алы тигътæй — кæм иу, 
кæм иннæ ранæй хъуысы хъæлдзæг ныхас, фæндыры 
цагъд, къæрццæмдзæгъд. Дард кæцæйдæр, кæройнаг 
уынгæй, хъуысы зарын. 
Хъæлдзæг уынæр нæ мынæг кæиы Къуыбыры сыхы, 
Цæлойты хæдзары дæллаг фарс, тæккæ тигъыл дæр. 
Ам изæррухсæй сыхы зæронд лæгтæ рабадтысты ны- 
56 

хасы. Кадджытæ, таурæгътæ... Уыйфæстæ Токаты зæ- 
ронд Къæнт йæ уырзтæй сгаргæ райста йæ хъисфæн- 
дыр, Хъырымсолтан — йæхи конд фæдаггъдæй уасæн, 
Хъылцыхъо къæрццæмдзæгъд кæнынæн—сæгъы цармæн 
хъæбæрцъар сыхырна. Тепсарыхъо, дæргъæй-дæргъмæ 
лæппулæг, хъазаг, сыхы уарзон, æнцой нæ зоны, еуæ, 
зæгъгæ, кафыс ма — нал, хæрдмæ хауы. Цагъд фæрог- 
дæр кæныныл йæ удæй бацыд Къæнт дæр, фæлæ хъа- 
заг Тепсарыхъомæ уый æгъгъæд нæ кæсы. Къæнтмæ 
хæстæг-хæстæг кафгæ бацæуы, ныззилы, йæ уæраг зæх- 
хы æрсадзы æмæ фæхъæр кæны: 
— Гъы, сохъхъыр гадздза, йæ дзыхæй-ма йæ сдзу- 
рын кæн!— æмæ та къахфындзтыл зилы, йæ цухъхъайы 
фæдджитæ йæ ронбасты æмбæрзæнд ныллæууынц. Афтæ 
фырбуцæй фæхъæр кæны Тепсарыхъо. Къæнт ын йæ 
хъазæн ныхас æмбары, зоны йын йе ’цæг зæрдæйы уаг 
æмæ йæ мидбылты бахуды: 
— Хæрæджы цин дæндагæй фæзæгъынц. Уæдæ цæ- 
мæй хуыздæр сбуц кæна йæ зæронд сыхаджы. 
Исчи Муккийы куы бафиппайа, уымæй тæрсгæйæ 
сæ пувæрсты тагъд-тагъд сивгъуыдтой. Цъилхуды фырт 
сæ дардмæ дæр базыдта æмæ сыхæгты хъазтæй йæхи 
аивæй райста. Сæ ныхас конд уыд: Дзамболатты ра- 
комкоммæ акъациты бын баиу сты. Сæрæндзинад ма 
уæдæ æндæр кæм хъæуы. 
Мукки, уьпиæр куыд нæ райхъуыса, афтæ хъавгæ 
кауы сæрты цæхæрадонмæ багæпп кодта. Бæлæсты бын 
талынгдæр уыд æмæ, къалиутæй йæхн хъахъхъæнгæйæ, 
сабыргай фаллаг уаты рудзынгмæ йæ ных сарæзта. 
— Мах та мидæмæ, уæлæ уыцы уатмæ,— уынгмæ 
цырагъы рухс кæцæй калд, уырдæм ацамыдта Гетта 
æмæ йæхæдæг разæй фæраст. Йæ фæдыл зивæггæнæгау 
рацыдысты Цъилхуды фырт æмæ Саукуыдз. 
Цъилхуды фырт зæрдæхудтæй тарст. Дзамболат 
уæддæр та хицау, чи зоны æмæ йæ йæ сæр искæцы 
хъуыддаджы бахъæуа,. иннæмæй — сыхаг. Саукуыдзмæ 
57 

та аив нæ каст æнафон æцæгæлон хæдзармæ бацæуын. 
Уæлдайдæр дын уæздан ныхас ничи зæгъы, ничи дæм 
арвыста хонæг, фæлæ хъæуы, уæд хъæуы. Æгадæй кæ- 
дæм бацæуай, суанг уырдыгæй дæр æцæг лæг хъуамæ 
кадимæ рацæуа. 
«Гъей, хæдзар», зæгъгæ, Гетта кæрты астæуæй куыд 
бахъæр кодта, афтæ Дзамболаты бинойнаг Заретæ дæр 
сарайы бын сæ къæбицы къаннæггомау дуарæй рахызт. 
йæ иу къухы — фæтæгены фанар, иннæйы — пъами- 
дорты тæбæгъ, сæ уæлæ хъæбæр цыхты цыппæрæм хай, 
афтæмæй. 
— Чи стут, чи? — кæрты астæу æртæ сау æндæрджы 
ауынгæйæ æрдæгсаст, дызæрдыггæнгæ хъæлæсы уагæй 
радзырдта Заретæ æмæ фанарыл бæрзонддæр схæцыд. 
— Уазджытæ нæ уадзут? — æввахсдæр бацыд Гетта. 
— Уазæг—хуыцауы уазæг,— цырагъы рухсмæ æрба- 
цæуæджы дзæбæхдæр рахатыныл архайы Заретæ. Фа- 
нар куы бæрзонддæр сисы, куы та, йæ цæстытæ йын 
куыд нæ хъыгдара, афтæ йæ иуварс акæны. 
— Де ’хсæв хорз!—худгæмхасæн салам радта Гетта.— 
Нæма нæ базыдтай, æви? Цыдæр æнахуыр кæ- 
стытæ нæм куы кæныс? Æз Гетта дæн, Гетта. Мæнае; 
уый де стыр мадырвад Саукуыдз Саумелаты. Кæрæ- 
дзийы нал зоцут, æмæ уын уый мæн аххос у? Мæняе 
уый та дæ сыхаг... Цъилхуды фырт. 
— А-а-а, ныр уæ базыдтон,— цыма сын се ’рбацы- 
дыл цин бакодта, уыйау худæнбылæй сдзырдта Заре- 
тæ.— Куыд нæм фæрæдыдыстут? Мидæмæ. 
— Мæнмæ гæсгæ, рæдийгæ нæ фæкодтам,— уыцы 
уæзбынхуызæй фæцарæхст Саукуыдз, стæй йын Гетта 
йæ ныхас айста: 
— Дзамболат нæ хъæуы! Æнæвдæлон лæг у, æмзе 
йæ, зæгъын, хæдзары кæд ацафон уæддæр ссариккам. 
— Табуафси, нæхимæ ис. 
— Уæдæ мах мидæмæ цæуæм,— ныхас цæхгæр фæ- 
лыг кодта Гетта, стæй Заретæйы къухмæ. бавнæлд- 
58 

та: — Фарн дыл бандзæвæд, ай дæ дыууæ къухы дæр— 
æнæвдæлон, æм,æ дæм мах дæр афтæ кæсæм.— Æри-ма, 
цырагъыл дын уæддæр фæхæцон,— æмæ йын йæ фанар 
йæ къухæй райста.— Кæм ма ис кæм, æрхъуыдыджын 
кæстæртæ. Бауырнæд дæ, Заретæ, ныртæккæйы лæппу- 
ты хуыцау къуымых фæрæтæй амайы!— йæхæдæг чы- 
сыл схуыфæгау кодта, тыргъы асинтыл, цыма сын сæ 
рыг цæгъды, уыйау йæ къæхтæ æрхоста, стæй хæдзары 
дуарыл бахæцыд. Геттайы алы ныхас дæр дзæбæх 
хъуыст цæхæрадонмæ. 
Уым чъылдымы рудзынгмæ йæхи хæстæг байста 
Мукки, æмæ йæм рудзынгæмбæрзæнты зыхъхъыртæй 
зынд Цæмæхъуыды уат. 
Уартæ йæ бакомкоммæ аивæфснайд сынтæджы сæр- 
мæ — нывæфтыд рæсугъд гауыз, йæ уæлæ дыууæ урс 
докыхъазы æнæмæтæй ленк кæнынц уылæнтыл. Фал- 
дæр нады былгæрон цавæрдæр пæлæхсар бæласы къа- 
лиутæ гæзæмæ æндзæвынц доны æрттиваг уæлцъарыл. 
Алыхуызон хæрдгæбыд æндæхтæй йæ Цæмæхъуыд йæ- 
хæдæг скодта. Йæ хъуыды æмæ йын йæ зæрдæйы сыгъ- 
дæгдзинад ныртæккæ дæр Мукки хаты гауызы алы 
нывæфтыды хæрдгæ æндæхты аив равæрды. 
Уæртæ сынтæджы размæ бур сæгъы царм—ламаз- 
дзыхъхъ. Алы ’хсæв æмæ йыл алы райсом дæр сæ 
хъарм ныууадзынц Цæмæхъуыды къæхтæ. Хуыссыны 
размæ дæр бæгъæввадæй фыццагдæр ууыл æрлæууы, 
рапсомæй дæр йæ сынтæгæй фыццаг уымæ рахизы. 
«Уый хуымæтæджы ламаздзыхъхъ нæу! — рудзын- 
джы цур курага бæласы ставд зæнджы аууонæй кæс- 
гаейæ йæ мид-зæрдæйы дзуры йæхиимæ Мукки.— Æз 
æй мæ къæхты бын никуы æрæзæрин. Сæрдыгои 
бонсауизæрмæ быдыры уæхскуæзæй фæкусыны фæ- 
стæ-иу æй цыфæнды сызгъæрин базы бæсты дæр æх- 
сызгоиæн бакæнин мæ нывæрзæи...» 
Уæртæ пецы фарсмæ ныллæггомау бандоныл уый 
та — нана. Ие ’цæг ном^ Фатмæ у, фæлæ йæ иууылдæр 
59 

нана хонынц — Дзамболаты мад. Цæмæхъуыд дæр дзы 
бирæ рæвдыд зоны, йæ сидзæры бонтæ йын ферох кæ- 
нын кодта. Йæ хъæбысы уый та, æвæццæгæн, Дзамбола- 
ты лæппу у. Алымбег ном ыл сæвæрдтой, фæлæ йæм 
Цæмæхъуыд та Абе, зæгъгæ, фæдзуры. Цыма Заретæны 
хæрз æрæджы æрхастой... Уæвгæ, сывæллонæн йæ зын— 
йæ райгуырын. Мæгуырæг, нана ма йæ цыдæр ныхæстыл 
бæргæ дары, фæлæ йæ хуыссæг йæ быны скодта. Уæр- 
тæ Цæмæхъуыд йæхæдæг дæр. Стъолы фарсмæ цытае 
архайы, дæ хорзæхæй. А-а-а, къухмæрзæны зæлдаг кæ- 
рæттæ... Ныр мæ ам лæугæ куы фенид, уæд хæрзаг фæ- 
тæрсид. Хæрзаг æнхъæл у, æм;æ æз дæр уый хуызæн 
æнцад-æнцойæ мæ хæдзары бадын... 
Лæууы Мукки Цæмæхъуыды рудзынджы ракомком- 
мæ бæласы аууон æмæ тыхсы... тыхсы йæ хъуыдытæй, 
тыхсы йе ’нæбон дард фæндтæй. 
«Ис искæйы хæзнатæн адавæн, бахъуызын уæтæр- 
тæм æмæ фосы дзуг аскъæрæн, фæлæ уарзондзинадмæ 
бахъуыз æмæ къæрныхау йæ адавыныл архай, дæ зæр- 
дæйы рæсугъд фæндтæ адæмæй æмбæхс, цы пс уымæй 
æнæрастдæр æмæ æбуалгъдæр хъуыддаг». 
Ныртæккæ йæхимæ кæсы, йæ тæхаг базыртæ цыллæ 
синагæй фидар баст кæмæн сты, ахæм цæргæсы хуызæн 
Сыгъдæг арвы бæрæтастæу ныллæууыд мæйы цал> 
æмæ йæ тынтæ парахатæй æрвиты зæхмæ. Æрмæст 
бæрзонд къалиутыл фæсæстытæ, фелхынцъытæ вæй 
йынц æмæ къулы талынг фарсыл, бæлæсты бынты æх 
сæнмæ-æхсæнты рæсугъдæй зынынц мæйрухсы урстæп 
пытæ. 
Сабыр у, чъылдымы талынгмæ йæ иу цæстæй чи кæ 
сы, уыцы уат. Æрмæст сабыр нæу Цæлойты хæдзарæ! 
йæ уынджыбылы агъуыст. Цас уазджыты бадт дæргъ 
вæтиндæр хæссы, уыйбæрц тынгдæр кæны сæ хъæлæба 
Гетта, Саукуыдз æмæ Цъилхуды фырты æрбацы, 
Дзамболатæн зынгомау уыд, фæлæ йæ зæрдæйы ахас 
йæ цæсгомыл нæ равдыста. Райста сын сæ къухтя 
60 

нуазæнтæ сæм азæрдта. Геттайы та, кæд бæлвырд хи- 
стæр нæу, уæддæр æй Цыгшуйы уæле сбадын кодта. 
Æгъдау æгъдау у: Дзамболаты иузæрдион æмбал, 
фæскомцæднсон Фатауты Хаджумар дæр сыстад æмæ 
йæ бынат радта Саукуыдзæн. Йæхæдæг Цъилхуды фыр- 
тимæ фынджы дæллаг кæрон æрбадт. Хабæрттæ... Сид- 
тытæ... Сабыр, кæрæдзийы æмбаргæ ныхас... Фæлæ 
фынджы сабырдзинад Геттайы ныр нал хъæуы, хъуа- 
мæ сызмæнта æнцой бадт, хъуамæ хъуыддаг загъд ра- 
къахыны онг скарз юæна. Архайы Цыппуйы дæлгоммæ 
ныхæстæй фелхыскъ кæныныл. Нæ бары Дзамболатæн. 
Йæ ныхасы размæ йын цæлхдурау фидарæй æрæвæры 
йæхн дзырд, кæд цыфæнды æиæраст вæййы, уæддæр. 
«Арсимæ афтидармæй кæрдо цæгъдæн нæй»,— йæ- 
хинымæр хъуыды кæны Цыппу æмæ æнæдзургæйæ 
сцъиры тамако. 
«Цымæ кæд адде уыдзæн?» — стыхст Дзамболат 
æмæ йæ кæд йæ маст равдисыи нæ фæнды, уæддæр ыл 
комдзог цæуынц йе ’рфгуыты æлхынцъ æмæ йæ ныхы 
æнхъырдтæ. 
Æрмæст Гетта ницæмæй тыхсы. Арахъхъ æй чысыл 
бахъарм кодта, йе стыр ныфсыл ын ноджы стырдæр 
базыртæ ныссагъта æмæ кæрон нæ хаты йæ хъаруйæн. 
Йæ цонджы тых æм кæсы судзгæ æхсидавы хуызæн 
æмæ йæ куы иуы цæстытæм бадарьк куы — иннæйы. 
— Мæн ам иу хъуыддаг базоиын фæнды,— йæ ра- 
хиз къухы иуазæн, йæ галну къух — йæ сннысæр, аф- 
тæмæй фынджы уæлхъус лæууы Гетта. 
— Цавæр?— иуцасдæр æм дисгæнæджы цæстæй 
каст Дзамболат. 
— Ам Цыппуйы цы хъæуы? 
— Æмæ дзы дæу цы хъæуы? — йæ маст нал бау- 
рæдта фысым.— Акæс-ма, мæ хæдзармæ кæй хонын, 
уымæй дæу куыд нæ фæрсдзынæн! 
— Фæлæуу, фæлæуу, тæвд ма кæн. Ам кæд хæдзары 
хицау дæ, уæддæр мах дæр хæмпæлы цъиутæ не стæм. 
*" 61 ’ * . 

Тыртыйы къутæрæй нæ рауадыстæм, миййаг. Хæдзæрт- 
тæй рацыдыстæм мах дæр. Æз ногæй афтæ фæрсын: ам 
Цыппуйы\цы хъæуы? 
«Нозтджын у æмæ уадз æмæ дзура»,— исдугмæ йæ- 
хинымæры хъуыды кодта Цыппу æмæ-иу йæ мидбылты 
бахудт, уæ, ныууадз, Гетта, фæлтау æндæр исты ныхас 
ракæн, зæгъгæ. Фæлæ ныр къахсæттæгау цæхгæр куы 
ныллæууыд, уæд Цыппумæ дæр хардзау æркаст æмæ 
йæ бынатæй фæгæпп кодта: 
— Хуыцауы тыххæй, бахатыр-ма кæн, Гетта. Зæххы 
бикъ, комы дæгъæл дæ æви цы, ай нæ сдзырд куы нал 
уадзыс, мæиæй дæ цы хъæуы, уый-ма зæгъ? 
— Ам цы ми кæныс? — ацы хатт бынтои сабырæй 
бафарста Гетта. 
— Уæуу, мæнæ мыл дæуимæ зæронд кау рафæл- 
дæхт,— йæ армытъæпæнтæ кæрæдзиуыл ныццæгъдгæ- 
йæ йæ сæр ныттылдта Цыппу æмæ фæстæмæ йæ бадæ- 
ны йæхи æруагъта. 
— Уæдæ æз та цы зæгъын, уый зоныс* Гетта? Абои 
Цыппу ам цæмæн ис, уыимæ дæу мур хъуыддаг дæр нæй 
æмæ дæ кæрддзæмæй схау-схау ма кæн. Бамбæрстай?— 
бынтон рафыхт Дзамболат.— Æппынфæстаг, æз дæн 
ам хæдзары хицау æмæ искæйы уынаффæхъуаг нæ 
дæн. 
— Дæ хæдзар дын мах дæр не ’ккой нæ хæссæм,— 
ныхас йæхнмæ айста Саукуыдз æмæ. йæ цæст аивæй 
Геттамæ æрныкъуылдта.— Уæздан фысым-иу фыццаг 
афтæ кодта, æмæ уазæджы цур æфхæрды хуызы йæ 
куыдзыл къæцæл дæр нæ баппæрстаид. Дæу та, кæсын 
дæм æмæ, иартхорхойæн хъил райсынмæ дæр бирæ нал 
хъæуы. 
— Хъил уæм ничи исы, фæлæ адæймагмæ хъуамæ 
хуымæтæджы уæздандзинад уа. 
— Уæдæ мах дæр ардæм хъуыддаджы тыххæй æр- 
бацыдыстæм гемæ нæм иучысыл байхъуыстаис, кæд нæ 
хъæлæсæй сызгъæрин цæргæстæ ратахтаид, уæд та!— 
62 

фысымы фæзылын кæныныл æххæстæй бацархайдта 
Саукуыдз. . 
— Гъемæ дæм хъусын. Дзур, цавæр хъуыддаджы фæ- 
дыл æрбацыдыстут,— йæхи бынтон ницымбарæг скодта 
Дзамболат. 
— Æз дын æй цæмæн зæгъон, мæнæ мæ уæлейы ис 
мæ хистæр, æмæ уый зæгъдзæн,— Геттамæ ацамонгæйæ 
уæзданхуызæй загъта Саукуыдз æмæ æрбадт. 
— Табуафси, Гетта, дæумæ хъусæм. 
— Мах ам нс хъуыддаг! 
—. Æмæ йын зæгъæн нæй уыцы хъуыддагæн?—мæсты 
худт бакодта Дзамболат. 
— Ис, фæлæ йæ æз афтæмæй нæ зæгъын. Ам ис, 
æнæхъæн хъæубæсты дæр нымад чи у, ахæм сылгоймаг, 
хæдзары хистæр, æмæ йæ æз уый фæсаууонмæ нæ зæ- 
гъын. Хъуамæ йæ æз мæнæ ам нанайы цур зæгъон. 
Æнæ нана иунæг ныхас дæр нæ! 
Саукуыдз æмæ Цъилхуды фыртæй фæстæмæ иннæтæ 
цæмæй æмбæрстой Геттайы хин хъуыды. Цæмæй зыд- 
той, чъылдымы уаты Цæмæхъуыды хибарæй аззадмæ 
Мукки йæ былыцъæрттæ кæй хæры. 
Заретæ æнæдзургæйæ лæууыд дуаргæрон æмæ йæ 
нæ фæндыд зæронд усмæ бадзурын, æнафон æй цæмæн 
тыхсын кæнут, зæгъгæ, фæлæ Дзамболаты йæ цæстæн- 
гасæй бамбæрста æмæ дыккаг нал загъта. Нана, чы- 
сыл Абе фынæй йæ хъæбысы, афтæмæй хæдзармæ 
куы ’рбахызт, уæд фынджы уæлхъус бадджытæ иууыл- 
дæо сыстадысты. Цæмæхъуыд уазджыты æрбацыд дыу- 
уæ хатты дæр базыдта, фæлæ нæдæр Цыппуиты размæ 
рацыд, нæдæр Гетта æмæ Саукуыдзмæ йæхи равдыста. 
Æгъдаумæ гæсгæ афтæ аив нæу, афтæ не ’мбæлы, 
^ый Цæмæхъуыд хорз æмбары, хорз зоны ирон хæдза- 
оы фæтк æмæ æгъдау, фæлæ йæ бон нæу, йæ къах æй 
нæ хæссы, йæ зæрдæ нæ зæгъы. Фæлтау хибарæй йæ 
хъуыдытимæ хæрзиунæгæй баддзæн, йæ мид-зæрды йæ 
сусæг ныхæстæ йæхицæн фæкæндзæн. Адæмы æхсæн 
63 

кад æмæ радимæ агурæг кæй вæййы, уый хъуамæ циц 
кæннд, Цæмæхъуыд та — æнкъардхуыз, Цæмæхъуыд 
та — æрхæндæг. 
Æнæ исты архайгæйæ нæ зонынц йæ къухтæ. Ра& 
ста къухтыкæлмæрзæнæн цикъæйы урс гæппæл æмæ йыц 
йæ кæрæттыл изæрсарæй сырх зæлдаг æндахæй нывæф. 
тыдтæ аив æвæры. 
Æвæры, фæлæ кæдæмты нæ ахсайы йæ зæрдæ! Куы 
ивгъуыд бонтæ, арвырдыны алы хуызтау, рæсугъдæй 
о.ыстынц йæ цæстыты размæ, куы та фндæн азты разæй 
фæвæййынц йæ хъуыдытæ æмæ æппынæрæджиау дзæ- 
гъæл цънутау иугай йæ зæрдæмæ здæхынц. 
— Амæн циу, зиууон, дам, уæлкъуыбыр фидауы.— 
Цæмæхъуыдмæ дзургæйæ къæсæрыл алæууыд Заретæ.- 
Иæ уазджытæн сæ тыхджын дзырдæй рафæлмæцыд- 
тæи. 
— Омæ цы хабар у, бæстæ сæ сæрыл цы систой,— 
йæ æрдæггонд къухтыкæлмæрзæн стъолыл нуварс æрае 
вæргæйæ æнкъардхуызæй загъта Цæмæхъуыд. 
— Цы дын сын зонын? Де ’нæзонгæ Гетта у. Ам, дам 
дæ цы хъæуы, зæгъгæ, Цыппуйы скъуымы кодта æма 
йæ нал размæ уадзы, нал — фæстæмæ. Ныр та æнæ на- 
на йæ къæбæр йæ хъуыры нал цæуы. Цæй, цом, гæнæ1 
иæй, дæумæ æнхъæлмæ кæсынц,— нанамæ баздæх. 
Запетæ. 
— Уæуу, чындз, куы мæ уагътанккат, бæргæ, лæгть; 
иыхасы æз цæмæн хъæуын,— фæлæ зæронд ус уæддæ[ 
зивæггæнгæ сыстад. — Бæгуы нæу, нæ уæрджытæ м; 
попæрæй кæй хæссынц. 
Куыддæр Цæмæхъуыд уаты иуиæгæй аззад, афта 
Мукки авг хъавгæ бахоста, стæй сабыргай байгом код 
тя рудзынг. 
— Муккн!—Тарст æмæ дис баиу сты Цæмæхъуыдь 
хъæлæсы. 
— О, Мукки! Æнхъæл нæ уыдтæ? Иыббар! 
— Дæ ныфс куыд æрбахастай? Дæхи дæр æмæ мæ! 
64 

#æр аллайаг кæиыс, уый æмбарыс? Рудзынг æрбахгæн. 
^ыртæккæ нæ исчн æрбаййафдзæн. 
— Цалынмæ мæ зæгъинаг зæгъон, уæдмæ нæ! 
— Æрбахгæн рудзынг, курын дæ хуыцауæй курæ- 
гау,— лæгъстæмæ фæаи Цæмæхъуыд. 
— Не ’рбахгæндзынæн, чифæнды нæ æрбаййафæд!— 
цæхлæр алыг кодта Муккн.— Мæнæн уæлдай иал у, ху- 
динаджы зарджытæ дæр мыл скæнæнт адæм. 
Цæмæхъуыд катайы бацыд. Ныртæккæ исчи фегом 
кæндзæн уаты дуар, æмæ ма уæд цы фæкæндзæн йæ 
цæсгом. Фæлæ Муккн къæрттæй цъула не ’лпары. Ас- 
тæуæн уæлæмæ рудзынгæй йæхи баивæзта уатмæ æмæ 
фидарæй ныляæууыд йæхи фæндыл. 
— Æз афтæмæй нæ ацæудзынæн. Зæгъ мын, рай- 
сом кæй фембæлдзыстæм, уый тыххæй дæ ныхас. Зæгъ 
мын, кæинод хизын мидæмæ. Хъусыс мæ? Хизын мидæ- 
мæ, æмæ æгас сыхбæстæ мæхимæ æркæсын кæидзынæн. 
Цæмæхъуыдмæ уыцы минут Мукки фæкаст цæхæртæ 
калæг сонт арты хуызæн, дон кæй нæ ласы, ахуыссæн 
кæмæн нæй, æмæ уæд фæфæлмæн, йæ хъæлæс фæсас- 
ти. 
— Гъемæ хорз, фæуæд дæ ныхас, уæддæр мæ ахсæв 
нæ бинонты иæсты ма бафтау. Цы цæсгом ма сæм рав- 
дисдзынæн?— æмæ Цæмæхъуыды рæсугъд сау цæсты- 
тæ ныдæр тæригъæдхуызæй доны разылдысты. 
Фæфæлмæн Муккийы зæрдæ дæр. 
— Цæмæхъуыд, мæ хур, ныббар мын. Стыхстæи ме ’нæ- 
бондзинадæй. Стæй, уæ фаллагуаты ныртæккæ чи бады, 
уый, дæумæ гæсгæ, æз не ’мбарын? Цæй, уый тыххæй... æн- 
дæр хатт. Изæрдалынгты дæм æнхъæлмæ кæсдзынæн 
хъæуы сæр Быруйы рагъы рæбын. Хъусыс? Дæ дзырд фæ- 
сайдтай, зæгъгæ, уæд зон,!æмæ æрхæццæ мæ царды кæ- 
рон. 
Цæмæхъуыд нындзыг уаты иу къуымы. Сдзурынмæ 
нал арæхсы. Иу каст Муккимæ кæны, иннæ — дуаргæ- 
рон мидæмæ æрбахизæнмæ. 
5 Урс нымæт 65 

— Цæй, хæрзæхсæв! Ныббар!— бынтон сабыр, сусæ- 
гæй дзурæгау загъта Мукки æмæ фæстæмæ сабыргай 
æрбахгæдта рудзынг. 
Цæмæхъуыды уæхскæй цыма хохы æмуæз дур ахауд, 
уыйау арф ныуулæфыд æмæ уыцы фæлладхуызæй 
стъолы фарсмæ бандоныл йæхи «æруагъта. 
Мукки хъавгæ рагæпп кодта цæхæрадоны кауы сæр- 
ты æмæ тагъд-тагъд сивгъуыдта, Дзамболатты раком- 
коммæ æрхы был чысыл раздæр Гетта, Саукуыдз æмæ 
Цъилхуды фыртимæ цы акациты бын лæууыд, уыдоны 
цурмæ. Бæлæсты ставд зæнгтæ æмæ ныллæг пæлæхсар 
къалиутæ йæ æмбæхсынц уынджы цæуджытæй. Мукки 
лæууы бæласы æмбуар аууоны æмæ йæ цæст нæ исы, 
Геттаитæ кæм бадынц, уыцы уаты къаннæггомау ру- 
дзынгæй. Кæд дзы иу ныхас хъус уæддæр æрцахсид, фæ- 
лæ дæллаг тигъыл нæма райхæлд хъазт, æмæ йæм 
уын уынæрæй ницы хъуысы. Хатгай æмдзæгъды бын 
фæвæййы хъисфæндыры мынæг хъæлæс, куы та чидæр- 
тæ бахъырнынц цагъдмæ, æмæ цыдæр æхсызгон æнкъа- 
рæн бацагакы Муккийы зæрдæ. 
Цæмæхъуыды иунæг фенд та йын йе уæнгты бауагъ- 
та цæрыны ныфс. Ныр æм тынгдæр хъзрыиц, фисынæи 
цы сабыр зарæг хъуысы, уый фæлмæн зæлтæ. Арвыл 
дæр цыма мæйы цалх хъæлдзæгдæр фæци; ставдгомау 
цъæ\ стъалытæ йæ бакодтой се ’хсæн æмæ тыбар-тыбур 
систон йæ алыварс. 
Иæхицæй разы у Мукки. Хорз бакодта, нæ фæнд 
кæй атардта, уымæй. Цæмæхъуыдимæ фембæлд!.. 
Æппынфæстаг ын ныр фадат фæуыдзæн алкæйы 
тыххæй дæр бæлвырд-бæстонæй æрныхас кæнынæн. Уæв- 
гæ дзы бирæ дзурын цæмæн хъæуы. Æрмæст йæ цæ- 
стæнгасыл дæр ын раиртасдзæн йæ зæрдæйы фæндон. 
Цæмæхъуыды тыххæн бæргæ фидар уыд йе ’ууæнк, 
фæлæ фæстаг рæстæг цыдæр дызæрдыгдзинады мипь 
бацыд йæ хъуыдыты. Цыппуйы хабар ын къуымых 
карды комæй æндзæвыд йæ зæрдæйы уидæгтыл. 
66 

Ныр та фæстæмæ йе уæнг фæрогдæр. Фæрухсдæр 
йæ зæрдæ. Рудзынгæй нæ исы йæ цæстытæ: 
«Уæдæ куыд бирæ фæстиат кæнынц Геттаитæ?» 
Уынджы цæуæг куы фæзыньт, уæд йæхи тынгдæр ба- 
аууон кæны бæлæсты чъылдыммæ. 
Уыцы хъуыдытæ куыд кодта, афтæ уынгæй æрбай- 
хъуыст зарæг. Уый Гетта сыгъдæг арвмæ парахатхуы- 
зæй нæ къухтæ сивазгæйæ хъæлæсыдзагæй базарыд: 
«Байраджы барæг чи кæны, 
Лæппуйы амондджын фæндæгтыл 
Амондмæ чи хоны, 
Уыцы Сызгъæрин Уастырджи, 
Бæрзондæй нæм ныллæгмæ 
Ракæс, рафæлгæс» 
Æмæ йæм æмхуызонæй бахъырныдтой иннæтæ. Стæй 
зарæг ноджы бæрзонддæр систа æндæр хъæлæс. Цæмæ- 
хъуыд уазджыты фæстæ æфснайдта фынг, æмæ йæм 
Муккийы хъæлæс куы ’рбайхъуыст, уæд бамбæрста: йæ 
уарзон иннæтпмæ баиу. Иæ мидбылты бахудти. Фæлæ 
йæ Дзамболат дæр хъусы, уый йæ зæрдыл куы ’рба- 
лæууыд, уæд йæхимидæг æрбатыхст: «Ныр ма заргæ та 
цæуыл кæны!» 
Дзамболат æваст кæрты астæу фæлæууыд æмæ аджих. 
«Муккн?.. Уый куыд æмбарын хъæуы?» 
Афтæ йæм фæкаст, цыма йын Геттаитæ хинæй йæ ри- 
хи адастой æмæ, арф ныуулæфгæйæ, йæ хуыссæнуатмæ 
бацыд. 
Бынтон æнафон сæмбæлд йæ хæдзарыл Мукки. 
Цыдæр æхсызгон æнкъара^н.æй нæ уадзы хуыссæнмæ. 
Ацы æхсæв æй фæнды алы бæлас, алы дидинæг,- алы фы- 
нæй кæрдæджы халы дæр райхъал кæнын æмæ сын йæ 
зæрдæйы уаг фæдзурыи. 
Фæнды йæ, Цæмæхъуыдимæ сын райсом фембæлд 
кæй уыдзæн, уый алы стъалыйæн дæр сусæгæй зæгъын, 
Цæмæй сомизæрмæ чысыл фæцауæрдой сæ рухсыл æмæ 
райсом ноджы ирддæрæн судзой йæ сæрмæ. 
67 

Кæрты, Муккийы къæхты хъæр бафиппайгæйæ,- бон- 
хæрæнæн бамыр-мыр кодта йæ саргъы бæх. Дзалайæ æм- 
бæрзт сарайы къуымтæм ранæй-рæтты хауынц мæйы 
тынтæ, æмæ кæм каукъулты фæрстыл, кæм хосы муртыл 
зынынц рухсы урс тæппытæ. Муккийы фыд Тасолтан 
фосдарæг лæг уыд, æмæ сæм уыцы уарзондзинад раха- 
ста йæ фырт дæр. Цалынмæ сын йæхи къухæй цæхх ба- 
дара, сæ цуры сын холлаг нывæра, уæдмæ æндæр куыст- 
мæ нæ бавналдзæн. Æмæ канд сæ бабæсток кæнын иæ,— 
йæ цæст сыл куы ’рхæссы, йæ къух сæ алкæуыл дæр рæв- 
даугæ куы ’рсæрфы, уæд æм йæ цард рандзастдæр, рухс- 
дæр фæкæсы. Ныр дæр сæм кæсынæй не ’фсæды. Уæл- 
дандæр та—ацы æхсæв. Уæртæ кæвдæсы иу къуымы хъæ- 
быс-хъæбыс фынæй кæнынц дыууæ сау сæныччы. Чысыл 
æддæдæр сæ мад — урсных сæгъ размæ чысыл гуыбыр- 
гомау сыкъатнмæ зивæггæнгæ æвналы хосы нугай хæлт- 
тæм. Фæтæнснн бур хъугæн йæ къæхты \\сæн ауад йæ 
сæрбос, уæддæр æй хъуыды дæр нæ кæны: æнцад-æнцо- 
йæ сыиæр цæгъды. Мукки йæ цæст хæссы кæрты къуым- 
ты, æмæ йæ хъуыдыты зилдух кæны иунæг бæллиц: «Тæ- 
худы, Цæмæхъуыды ацы кæртæй рацæугæ фен. йæхи 
куыд амондджын хонид Годзи... Мæ зынаргъ мад.» 
Мукки хъазгæ схызт асинтыл æмæ пæ къахфындзтыл 
сабыргай бацыд йæ уатмæ. Годзи, мпййаг, кæд фынæй 
у, уадз æмæ улæфа, уадз æмæ зæрдæрухс фынты уыиа 
амондджын цард. 
* * * 
Цæмæхъуыдимæ фембæлды изæр Муккймæ касти ар- 
гъауæй раскъæфгæ зæрдæйы рухс. Йæ царды ахсджиаг- 
дæр æмæ рæсугъддæр уысм. Иннæмæй та фæбузныг йæ 
дысоны æнæфæцудгæ иыфсæй. «Уый кге уыд, зæгъгæ, уæд 
нæуыдаид мæнæ ацы æнæферохгæнгæ изæрдæр»,— мæй- 
рухсмæ Цæмæхъуыды сау дзыккуты мынæг æрттывдмæ 
кæсгæйæ хъуыды кæны Мукки. Быруйы рагъы скомкоммæ 
тулдз къохы комæй улæфы рог уддзæф, æмæ дæргъæл- 
68 

æст тæнæг къабайы фæдджитæ æнæнцойæ сабыр змæ- 
(ынц. Цæмæхъуыд йæхæдæг дæр нæ хаты, йе уæнгтæ 
¦ æмæй кæиынц ихæириз, комы уазал æвн йæ исчи куы 
Ьена, уый тасæй. 
— Ихæн дын у?— афарста йæ Мукки. 
Фæлæ Цæмæхъуыд ницы сдзырдта. Мукки йе уæнтыл 
)огæппæрст тæнæг урс нымæт систа, хъавгæ йæ æрба- 
содта Цæмæхъуыды уæхсчытыл æмæ йæм цыдæр фæл- 
лæн азымхуыз цæстытæй бакаст: 
— Ныббар мын... Æмбарын æй, стыхсын дæ кодтон... 
сндæр гæнæн нæй. Æз тынг тарстæн, куы мæ фæсайай, 
<уы нæ рацæуай ацы изæр фембæлдмæ. Бузныг. 
— Мæ уавæрты æндæр чызг нæ рацыданд,—йæхпиæн 
тыхасгæнæгау къæмдзæстыгхуызæй дзуры Цæмæ- 
гьуыд.— Нæ мæ фæндыд, æмæ дып фаг аргъ нæ кæнып, 
*ый тыххæй нæ, ф^æлæ адæмæй худинаг V... Худннаг мьм 
суыд хæссын кæныс мæ сæрмæ? 
Цæмæхъуыд иучысыл аджих, стæй Муккийы цæсты- 
гæм комкоммæ бакаст: 
— Афтæ хивæнд цæмæн дæ?— лæгъстæгæнæгау саст 
хъæлæсæй загъта Цæмæхъуыд, фæлæ уымæй дарддæр 
сдзурын ницы сфæрæзта. Муккийы ныфсджын цæстæн- 
гас хызт йе уæкгты, саста йын йæ хъару, æмæ йæ бнрæ 
зæгъинæгтæй иу дæр æмгæрон нал цыд йæ хъуыдытæм. 
Мукки лæууыд æдзæмæй. Лæууыд æмæ йæ цæсгомыл 
нæдæр циндзинад зынд, нæдæр — масты фæд. Афтæмæй 
та йæ зæрдæйы рæсугъддæр æнкъарæнтыл ратылдн ху- 
эы цалх æмæ йæ фæндыд йæ хъæлæсыдзаг кыхъхъæр 
кæнын: 
— О дун-дуне, ракæс! Мæнæй амондджьшдæр ацы 
’хсæв дæ арвы бын ничи у. 
Фæлæ йæ фидар цæнгтæ йæ бæхы рохтæ æлвæстæй 
дарын куыд фæразынц, афтæ йе стыр цнны дæр Мукки 
зокы йæ зæрдæйы армы бын дарын. Æмæ йæ æрвхуыз 
иæстыты сиу сты йæ удыхъæды сæрыстырдзинад æмæ 
гæзæмæ ’рхæндæг. 
€9 

— Цæмæхъуыд, мæ хур, мæ хивæнды тыххæй мæ 
азымы ма дар. Адæймаг зæххыл иунæг æмæ æнамондæй 
куы райгуыра, уæд мæнæ мæ хуызæн вæййы. Æндæр 
Дзамболатæн дæр æвзæрæй цы кодтон. Ау, иу хъæубæ- 
сты куы схъомыл стæм, мæнæ ацы зæххыл иумæ куы 
згъордтам бæгъæввад, бæгъæмсарæй. Р1æ зæрдыл нæ 
сабийы бонтæ дæр никуы æрлæууыдысты? Æз та ма дзы 
мæхицæн ныфсытæ æвæрдтои. Зæгъын, æфсымæрæн ын 
бæздзынæн. 
Цæмæхъуыды зæрдæмæ цыдæр æнахуыр тынг бахъард- 
той Муккийы ацы ныхæстæ, фæндыд æй йæ фæлмæн урс 
къух Муккийы фæтæн уæхскыл æрæвæрын, зæрдæлæу- 
уæн фæлмæн ныхас зæгъын, фæлæ йæм уый иуæй сыл- 
гоймаджы лæмæгъдзпнад кæсы, иннæмæй та куыд бам- 
бардзæн — марадз æмæ базон. Урс нымæты рухсы цæ- 
джындзау лæууы Цæмæхъуыд æмæ фыццаг хатт зæрдæ- 
йæ-зæрдæмæ хъусæгау хъусы Муккийы ныхасмæ. Мук- 
кийы чысыл цины муртæм, æрхæндæг сагъæсмæ. 
— Дысоны тыххæй ма дæ иу хатт хатыр курын. Ацы 
сусæг фембæлдыл мын куы нæ сразы уыдаис, уæд цытæ 
бакодтаин, уый мæхæдæг дæр нæ зонын. 
— Уæдæ йæ æз зокын,— йæ ныхас ын æфсæрмхуы- 
зæн, зæхмæ кæсгæйæ айста Цæмæхъуыд.— Дæхи дæр 
аллайаг фæкодтаис æмæ мæн дæр. Цы цæсгомæй ма ра- 
кастаин уынгмæ? I 
Цыма нын йе уæхсчытыл йæ нымæт дзæбæхтæ кæны 
æмæ нæ къухыл бынтон æнæнхъæлæджы бандзæвыд, уый- 
ау Муккн Цæмæхъуыдæн аивæй фыццаг йæ кæстæр æн- 
гуылдзмæ бавнæлдта, стæй сабыргай-сабыргай дыууæ 
стыр армы ’хсæн бынтондæр аныгъуылд, йе ’хсызгоя 
хъармæй Муккийы зæрдæ кæмæй стъæлфыд, уыцы чы- 
сыл фæлмæн къух. Фæлæ йын цыма йæ къухыл бандзæвд 
хъуыды дæр нæ кæны, уыйау Мукки дарддæр кодта йæ 
ныхас: 
— Дзамболатнмæ уæртæ уый тыххæй фæбыцæу 
стæм,— сæрæй ацамыдта йæ бæхмæ. Уый чысыл æддæ- 
70 

дæр рохуæгъдæй хызт Быруйы рагъы фахсыл, æмæ сар- 
гъы æвзист гоппытæ мæйы рухсмæ ферттив-фæмынæг код- 
той.—Æз ие ’мбарын, кæйдæр фæидиаг куыд скæнон мæ 
саргъы бæх; мæ комдзæгтæй кæй фæхъомыл кодтон, мæ 
зæрдæ æхсæвæй райсоммæ кæуыл нæ лæууы, уый, дам, 
алас æмæ йæ æнæ хох, æнæ быдыр бузныггад дæхи 
къухæй кæйдæр кæвдæсыл бабæтт. Уый ма æгъгъæд 
куы уаид, фæлæ сын æрбалас дæ уæрдон, дæ гутон дæр. 
Стæй дæхæдæг дæ къухтæ дæ быны бакæ. 
Цæмæхъуыд джихауæй бирæ фæлæууыд, стæй æн- 
къардæй загъта: • 
— Дæхи загъдау, хуыцау цы саккаг кæна, уый 
хорз. Хъысмæт мах рæстæджы адæймагæн æр- 
мæст йæхицæй аразгæ нæу. Фæлæ цасфæнды куы фæцæ- 
рон, уæддæр дæ ном мæ зæрдæйæ ничи скъахдзæн. Æн- 
дæр дын цы зæгъон? Мæ фæндиаг амондджын у,—Цæ- 
мæхъуыдæн æваст йæ зæрдæ æрбауынгæг æмæ сæхимæ 
алидзыны фæндæй урс нымæт йе уæхсчытæй феппæрста. 
Фæлæ йæ Муккийы тыхджын къухтæ ацахстой æд ны- 
мæт æмæ йæ бирæ рæстæг нал æруагътой зæхмæ. Цæмæ- 
хъуыд нал базыдта хивæнд Муккийæ йæ цины цæссыгтæ 
бам-бæхсын:—Ныббар... Ныххатыр мын кæн мæлæмæгъ- 
дзннад. Мæн ныртæккæ кæуын фæнды... Зæрдæйы фаг. 
Мукки, мæ хур, ма мыл фæхуд, сылгонмаг мæгуыр у, 
цæрынæи дæр нæу æмæ уарзынæн дæр. 
Кæд æнхъæл уыдаид Мукки, æмæ искæдбон Цæмæ- 
хъуыдæй ахæм фæлмæн ныхас фехъусдзæн, искæдбон 
ын йæ урс нымæты бын йæ зæрдæйы æхсызгрн улæфт 
хатдзæн. * ¦ • ’ . ’ 
Кæд æнхъæл уыдаид уый... Ныр нæ цæстытыл нал 
æууæнды. Фыны ис æви æцæгдзинадæй у ацы мæйрухс 
æхсæв амондджын? 
Æмæ Цæмæхъуыды фæлмæн уæхсчытыл ризæгау кæны 
Муккийы домбай къух. 
«О хуыцау, мæнæ мыл цы диссаджы сахат скод- 
та»,— хъуыды кæны йæхинымæр Мукки æмæ æдзынæг 
71 

кæсы Цæмæхъуыды донызылд цæстытæм, цæссыгвæд 
фæлурс рустæм. 
— Цæмæхъуыд, хъусыс мæ? Æз никуал рахъаст 
кæндзынæн мæ хуыцауы хайæ. Тæккæ райсом мæ ингæ- 
ны къæсæрыл куы ’рлæууон, уæддæр-иу мыл мачиуал 
скæуæд. 
— Мацы дзур, мацы дзур... Ды хъуамæ цæргæ кæнай. 
— Æнæ дæу? Мæ бон нæ бауыдзæн,— æнкъардæй 
йæ мидбылты бахудт Мукки. 
Цæмæхъуыд зæхмæ джихæй бирæ фæкаст, стæй ны- 
мæты рахиз къабаз кæрдæгмæ æруагъта: 
— Цы рог æмæ цы хъарм у дæ нымæт. 
— Уый Годзийы конд кæй у, уымæн у афтæ рог æмæ 
афтæ хъарм. Æрæджы мын æй æрмæст балцыты цæуын- 
мæ срæвдз кодта. 
— Кæсыс, ды та дзы æнафоны кæйдæр чызджы уæхс- 
чытæ æмбæрзыс,— хъазгæмхасæк æй алхыскъ кодта Цæ- 
мæхъуыд. 
Муккийæн æхсызгон уыд Цæмæхъуыды хъазæч 
ныхас æмæ арф ныуулæфыд. «Ох, куыд хорз дæ, цард, 
æмæ дын ныронг куыд никуы ницы базыдтон.» Стæй 
æнæдзургæйæ бирæ фæлæууыдысты... Рог уддзæф Дон- 
сæры къохæй скъæфта хъæддаг рæгъæд фæткъуыты ад- 
джын тæф. Бæстæ уыд сабыр. Æрмæст дæлиау, æрхы 
арфæй, хъуысыд доны уынæр. 
Уый комы хъæлæсмæ бæрзондæй хауæг цыхцырæг 
ныппырх вæййы къæйдуртыл, стæй сыр-сыргæнгæ ам- 
бæхсы хъамылтæ æмæ цъыхыры. Мæй æрæнцад мигъы 
урс бындзыгыл æмæ æртæх кæрдæгыл бæлвырд фæмы- 
нæгдæр йæ тынты æрттывд. 
Тыхсы йæхимидæг Цæмæхъуыд. Æгæр бафæстиат. 
Кæд, миййаг, ацы изæр сæхимæ раздæр æрбацыд Дзам- 
болат. Хæдзары йæ куы нæ æрбаййафа, уæд цы ахъуыды 
кæндзæн, цы зæгъдзæн? Алы хъуыдытæ сырддонцъиуты 
балау атахтысты Цæмæхъуыды сæры. 
— Цæй, хæрзæхсæв, ацы æхсæвы сусæгдзинад зон- 
72 

дзыстæм æрмæстдæр мах. Хорз?— загъта Цæмæхъуыд 
иуцасдæр азымджынхуызæй æмæ нымæт дæтты Мукки- 
мæ.— Айс æмæ дзы фæрныг балцыты цу. Дæ хорз ха- 
бæрттæ мæнæй æхсызгондæр никæмæн уыдзысты. 
— Бузныг, фæлæ дын де уæнгтæ афтæ дзæбæх чи 
бахъарм кодта, уыцы нымæт æз мæ къухтæм нал райс- 
дзынæн. Уадз æмæ уæд дæумæ, цал хатты йæ уынай, 
уал хатты дæ зæрдыл куыд лæууон, афтæ. Райс æй, Цæ- 
мæхъуыд, æнцондæр мын уыдзæн. Æз зондзынæн, Го- 
дзийы конд урс нымæт дæумæ кæй ис, æмæ мын æрмæст 
уыцы хъуыды дæр рухс кæндзæн мæ фæндаг. Дæтдзæн 
мын ныфс, хиздзæн мæ фыдбылызæй. Ныр та хæрзæхсæв. 
Цу, мæ хур. Æз ацы сыгъдæг æхсæв кувдзынæн хуыцау- 
мæ, дæу исчи мæ разæй цы бон ахæсса, цæмæй уыцы бон 
Годзийыл сæмбæла нæ иунæг фырты сау хабар. Хæрзæх- 
сæв, хæрзæхсæв, ме стыр рухс. 
’ * * * 
Цæрыны ныфс æрцыд Годзийы иунæг фæдонмæ: фæн- 
дыд æй хуым кæнын, хор тауын. Алы сыгъдæг æвзары 
дæр йæ уырзты хъармæй батавын. Стæй дзаг æфсирты 
æхсырнæмыг куы фæхъæбæр уа, рæудымгæмæ уæззау 
æнкъуыст куы кæна, уæд зад мæнæуы бур хуым быды- 
рæй хъæумæ йе ’ккойы æрхæссын. Уадз æмæ адæм æм- 
барой, сæхи цæстæй феной, Мукки куыд кусын зоны, уый. 
Фæлæ мæлдзыджыты губакк лæдзæгæй куы фæхъыг- 
дарай, уыйау змæст у хъæубæстæ. Адæмæй иутæ топпы- 
кæсæнæй кæсынц иннæтæм. Архайынц сусæг-æргомæй. 
;Хъæстмæ чи фæразæй вæййы, уый йæ синысæртыл ра- 
зыхуызæй æрхæцы. Иумæйаг æмбырд цы бон уыд, уйцы 
бонæй фæстæмæ та бынтон дыууæ дихы фесты хъæубæ- 
сты цæрджытæ. Кæрæдзиуыл нал бады сæ ныхас. Сыхаг 
сыхагмæ акасти зул цæстæй. Æфсымæр æфсымæрæн 
нал уæнды йе ’цæг хъуыды зæгъын. Колхозæн йе скойæ 
дæр калмы хæстау чи тæрсы, уыдон сæ зæрдæты мастæй 
74 

цыргъ кæнынц сæ хъаматæ, иумæйаг цардмæ æнæуынон- 
дзинадæй ифтындзынц сæ саухъæлæс хъыримæгтæ. 
Æвзидынц, додой кæнынц, æхсæиы куыстмæ чн ра- 
цыд, уыцы фæллад æмæ зæрдæрыст мæгуыртæм. Парти- 
онтæ, сæ сæргъы æрыгон коммуиист Зæрнонты Цыппу, 
афтæмæй бавнæлдтой æппæт мадзæлттæ аразынмæ, цæ- 
мæй хъæубæсты фидарæй æвæрд æрцæуой бæлвырд фæтк 
æмæ æгъдау. 
Суанг стыр æнафонтæм рухс кæлы хъæусоветы бæ- 
стыхайы рудзгуытæй. Уый партионтæ фæскомцæдисон- 
ты раззагдæртимæ иумæ кæнынц уынаффæ. Райсомы 
цард, райсомы фæллойадон хъуыддæгтæ сты сæ ныхасы 
сæр. Хъæубæсты нымадæй цалдæр коммунисты йедтæмæ 
иæма ис. Уыдон дæр, партийы рæнхъытæм граждайнаг 
хæсты рæстæг чи бацыд, ахæмтæ. Цыппу сæ йæхимæ æр- 
бангом кодта æмæ йæ алы уынаффæ дæр кæны уыдо- 
нимæ. 
Тохты Сабазджери — уæзбынныхасгæнаг уæздан зæ- 
ронд лæг. Бирæ фæндæгтыл ауадысты йæ мæллæг къæх- 
тæ. Лæппуйæ куыд къæсхуыртæ уыд, афтæ ахаста зæ- 
рондмæ дæр. Цалыимæ Уæрæсейы революцины арты æв- 
зæгтæ сырх-сырхидæй Иры хæхты урс цъуппытæй дæр 
ие ’ркастысты, уæдмæ йæ хъама йæ кæрддзæмы иæ нытъ- 
тъыста. Зæххы куыст... Ныр æй æндæр нпцуал æндавы 
æмæ мысы уалдзæг, мысы ауæдзы раст хахх. 
Сабазджерийы хуызæн нæ тæккæ лæгæй бацыд пар- 
тийы рæнхъытæм Хъуыппиаты Сауи дæр. Карæнæй дæр 
æмкарæнтæ сты. Æцæг амондæй æмхуызои амондджын 
нæ рауадысты. Сабазджерийьт буарыл рев.олюцийы ар- 
тæй чысыл нос дæр нæ баззад. Сауи та тохы быдыры йæ 
къæхтæ ныууагъта. Урсытимæ хæцгæйæ зымæгон æх- 
сæв уæрджытæй уæлдæр аирвæзт хъамылы доны. Уым 
боиы ’рбацъæхмæ фæци, æмæ йæ зæнгтæ ныссалдысты. 
— Афтæмæй дæр ма куыд сæмбæлдтæн æгас хæдза- 
рыл,— дис æмæ цин баиу вæййыиц Сауийы цæстыты, 
стæй пæ кæстæртæн хуыцаум-æ кувæгау фæзæгъы:—Сы- 
75 

мах дун-дунены рухс фарн ахæм уæззау бонтæй бахизæд. 
Амопд зæххы пс, мæ хуртæ, зæххы, æргуыбыр кæн æмæ 
йæ спс. 
Цыппу уæлдай уарзон зæрдæ дары Сауимæ. Хъæусо- 
веты псты æмбырд уæд, æндæр къулер лæппуйы йæ бн- 
даркæйы фыццаджыдæр Сауимæ арвиты. Зæрионы фыр- 
тæн йæ куысты хорз æххуыс кæны Бодзаты Дуда дæр. 
Партпон æмбырд уынаффæ рахæссæд, æндæр йæ сæх- 
хæст кæныны тыххæп авд хохы сæрты ахиздзæн. Зæрдæ 
йын æвзæр нæй, фæлæ адæмимæ карз ныхасгæнаг кæй у, 
уый тыххæй нæм бирæтæ зулцæстæй кæсынц. Нæ йæ 
уарзы Мукки дæр. Цæмæн, уый бæлвырд йæхæдæг дæр 
нæ зоны. Æвзæрдзинадæй пын никуы ницы ракодта, 
цæлхдуры номыл ын йæ фæндагыл æгæр-мæгуыр хус кау- 
халæн дæр никуы сæвæрдта. Уæддæр ыл не ’ууæнды, 
уæддæр ын никуы ракæнид йæ зæрдæйы иыхас. Афтæ 
йаэм кæсы, цыма Дуда дзургæ цы фæкæны æмæ йæ зæр- 
дæйы æцæгæп цы ис, уыдон æппындæр кæрæдзимæ ки- 
цы бар дарынц. Ныхас — нухуызон, хъуыды — бынтон 
æидæрхуызон. 
«Де сныхас хорз æмгарæн хъуамæ æвдадзы хос уа, 
фыдгулæн та — карды цæфы хуызæн. Астæуыккагæн уæ- 
вæн нæй»,—арæх йæхинымæр фæхъуыды кæны Муккп. 
Фæлæ Цæмæхъуыдимæ фембæлды фæстæ йæ зæрдæ- 
йы талынг къуымтæм бакалд рухс, æмæ йæ хъуыдытæ 
дæр ныссуйтæ сты. 
Æхсæзæй-бонæй йæ цæстытыл уайы æрмæстдæр иу- 
нæг ныв: къуылдымыл урс нымæты лæууы Цæмæхъуыд, 
æмæ пæ галиу русыл мæйрухсмæ æрттивы цæссыджы 
уымæл фæд. Уый Цæмæхъуыдæн йæ цины цæссыг уыд. 
Æхсызгон æнкъарæнтæ йæ систой чызгон æхгæд зæрдæ- 
йы арфæй æмæ Муккнйæи радта цæрыны иыфс. Ногæй 
йе уæигты фезмæлыд йæ арт туг. Фæлæ кæмæн радзура 
йæ зæрдæйы цнн, кæуыл баууæнда йæ зæрдæйы сусæг! 
Æмæ йæ Годзн куыд нæ хъуса, афтæ йæхи аивæй райсы 
цæхæрадонмæ. Уым куы иу бæласы цурмæ бацæуы, куы 
76 

иннæ бæласы зæпгыл банцой кæпы. Йæ хъуыдыты 
та — æнæферохгæнгæ мæйрухс æхсæв. 
«Уарзы мæ, хъусут, бæлæстæ, Цæмæхъуыд мæ уарз- 
гæ кæны. Иыр мæнæй лæгдзинады фæрцы хъæлæкк ни- 
иуал аирвæздзæн»,— йæхнимæ ныхас кæны Мукки, æмæ 
куы йе стыр цъæх цæстытæ æпахуыр æрттывд фæкæ- 
нынц, куы фæлмæк мидбылты худт нæ цæсгомыл ахъа- 
зы. 
Бæлæстæ та лæууынц æдзæмæй. Уыдоныл сæмбæлд 
фæззæджы комулæфт, сæ сыфтæр фæбур æмæ уæззау 
зилдухгæнгæ хауынц зæхмæ. Фæлæ Мукки нырæй амонд- 
джындæр никуы каст йæхимæ. Æппыифæстаг бахъарм. 
уыдзæн йæ сидзæр ахстон. Р1æ бирæ азты фæллад ссæу- 
дзæн Годзийæн дæр. 
«Цы кæнон, куыд цæрын хъæуы дарддæр?— хъуыды 
кæны Мукки.—Лæгæн æнцонæй йæ къухы цы бафта, уый 
пæ цæсты кадджын никуы уыд. Йæхи къахæй мæм цы 
амонд æрцæуа, уый та мæ хъæугæ дæр нæ кæны. Кæд цæр- 
гæ, уæд цæргæ у. Æз мæ зæххон амонды хай мæ хуыцауæн 
дæр нæ ратдзынæн. Исынвæнд æй чи скæна, уыимæ та 
ныхас кæндзынæн хъамайы фындз æмæ хъыримаджы 
дзыхæй». 
Годзи йæ райсомы зилæнтæ фæци, ракодта хъарм 
къæбæр, бацахста -йæ гуымбыл, уæддæр Мукки мидæмæ 
иæма ’рбазынд, æмæ тыргъмæ рауад, ныхы рудзынгæй 
чъылдымырдæм акаст. 
Мукки лæууы кæрдо бæлæсты дæллаг фарс хосы 
бæрзонд мæкъуылы цур. Галиу къухæй хæцы йæ сины- 
сæр, цыдæртæ йæхинымæр сдзуры, æмæ йæ рахиз къухы 
амонæн æнгуылдз куы иуырдæм 1астъæлфы, куы—.ий- 
нæрдæм. 
— Хуыцауы хатырæй, дæ хæйрæджытимæ ныхас кæ- 
ныс æви цы? Дæ цуры куы ничи ис, афтæмæй дæ къух- 
тæ куы тнлыс. 
Муккн кыкъкъæмдзæстыг. Фырæфсæрмæй йæхи хосы 
муртæ æмбырдгæнæг акодта. 
77 

— Ныууадз, уыдон никуыдæм алидздзысты, кæд абон 
дæхи сыдæй нæ марыс, уæд рацу æмæ исты комдзаг 
скæн,— райхъуыст та Годзийы хъæлæс. 
Мукки рацæйцыд, фæлæ ма, æххæст уыцы бæхæн 
бонхæрæнмæ иу хосы тæпп баппарон, зæгъгæ, мæкъуы- 
лы æнцойæ сагой куыд райста, афтæ кæрты Геттайы иы- 
хас ссыд. Годзи йæ сæрбæттæн дзæбæхтæгæнгæ асинтыл 
уæззаугай æрхызт. 
— Æнхъæлдæн æмæ дын фæзæронд кæнын, Гетта, 
мæ уæрджытæ мæ зæрдæйыфæндон рог нал хæссынц,— 
Годзи ныхæстæ кæнгæйæ йæ гыццыл сау къух бадаргъ 
кодта Геттамæ.—Æгас цу, сæфт! Куыд ма нын ссардтай 
нæ хæдзар? 
— Ау, фæрсгæ-фæрсгæ æлдары хъæу куы ссарынц. 
Ссардтон уæ æз дæр. 
— Гъемæ нæ æгайтма дзæбæхæй, сæрæгасæй ссард- 
тай. Æз ма лæппуйы афæрсын, уыцы сау хæйрæг кæм 
ис, куыд никæцæй зыны, фæлæ уымæй дæр исчи бæл- 
вырд дзуапп райсдзæн: кæм та, дам, пыхс йæ сæрыл аха- 
ста, хуыцау йæ зонæг. 
— Цæй пыхс æмæ цæй цыдæр,— Годзийæн хабар æм- 
барын кæны Гетта.— Дæлæ Елхоты ме ’рдхордмæ уыд- 
тæн, иу-цалдæр боны сæм афæстиат дæн, уырдыгæй тэ 
мæ фæндаг Даскъофыл ракодтон, ме стыр мадырва- 
дæлтыл, уым дæр афæстиат дæн. Афтæтæ, гъе, Годзи, хæ- 
тæг лæг куыд вæййы, афтæ. Ныхæстæ дардыл сты, 
фæлæ дæхæдæг куыд дæ, дæхæдæг?.. 
— Зæроид кæнын, Гетта, зæронд,— йæхи бамæгуыр- 
хуыз кодта Годзи,— зæронд кæнын æнæ кæстæри- 
уæггæнæг — æнæ чындзæй. 
— Æппындæр-ма тыхсгæ ма кæн, Годзи, мæнæ дын 
Цæлойоны куы ’рдавæм æмæ дæ цъылыны хъæдæй куы 
’рхостытæ кæна, хуыцауæй дæ бауырнæд, уæд дзыхъ- 
хъынног фестдзынæ,— йæ хъæлæсыдзаг хъæрæй ных- 
худт Гетта. 
— Уæ, цъылынæй нæ, фæлæ мæ хосы хъилæй куы 
73 

хонд æмæ искуы чындзы номыл нæ хæдзарæй дæр исчи 
йæ къах куы равæрид. 
— Кæм и кæм, уæ усгур?—цæхгæр йæ иыхас фездæх- 
та Гетта. 
— Кæм и куы зæгъай, уæд уæлæ чъылдыммæ,— цæ- 
хæрадонмæ ацамыдта Годзи.—Адæмы усгуртæ сæ зæр- 
дæйы ныхæстæ чызджытæн фæкæнынц, махæн та бон- 
изæрмæ чъылдымы бæлæстимæ ныхас кæны. Зæгъын, 
ма сæ ныууадз, цалынмæ дæм исты сдзурой, уæдмæ. 
Муккимæ дзæбæх хъуыстысты Геттайы ныхас, Годзи- 
йы уайдзæфтæ, æмæ къæмдзæстыгхуызæй сабыр æрбай- 
гом кодта чъылдымы дуар, стæй йæ мидбылты худгæ 
кæртмæ æрбахызт. 
— Ай нæм сагбимæ куы рацыд,— Муккийы ауынгæйæ 
худы Гетта æмæ аивæй Годзийы >йæ рæмбыныкъæдзæй 
басхуыста:— Нæ йæм кæсыс, нæмынвæнд нæ ма скæнæд. 
Годзи нын фембæрста йæ хъазæн ныхас: 
— Уæдæ, Цæлойтæ йын сæ чызджы нæ дæттынц, 
нæмгæ та мах кæны,— æмæ æртæйæ дæр ныххудтысты... 
Цалынмæ сын Годзи сæрдыгон хæдзары фынг æвæрд- 
та, уæдмæ Гетта йæ балцы хабæрттæ радзырдта Муккн- 
йæн. 
— Елхоты тынг бирæ сты, колхозмæ йе ’ргом чи аз- 
дæхта, уыцы адæм,— хæрзсабыр, сусæгæй дзурæгау 
дзырдта Гетта,— æмæ, зæгъыс, чысыл нартхор æрæм- 
бырд кодтой? Дæргъæй-дæргъмæ къутутæ седзаг. Фæ- 
лæ мах лæппутæ дæр æнцад кæм бадынц. Къуырисæрæх- 
сæв дзы иу-цалдæрыл арт суагътой. Ацу, æмæ дымгæйы 
тыгъд быдыры агур. Сæ бæхты ныггæрæхтæ ластой æмæ 
тархъæды бамидæг сты. Сæ * фæд дæр сын ничиуал 
ссардта. Даскъофы дæр разынд цъиувæдисгæнджытæй. 
Иуæн дзы æнæ колхоз йæ цард йæ хъуыры нал цыд. Йа- 
ма, зæгъын, лæппутæ, йæ хъуыддагмæ йын æркæсæм. Дæ 
разы ме ’рвад Бечыры хæдзары чысыл æмбырдгонд аца- 
рæзтам. Сахатырдæг дæр æххæст нæ рацыд, афтæ хъуыд- 
Даг арæвдз. Цъыкк — æмæ бабызы мард! 
79 

— Уый та куыд?—нуранмæ æрбамбырд сты Муккийы 
кыхы æнцъылдтæ.— Æгæр карз цъыччытæ не сты? Мæ- 
гуыр адæмæй нæхицæн знæгтæ аразæм? 
— Не сты, Мукки. Карз рæстæджы карз уæвын хъæ- 
уы. Абои мах кæй ныхмæ тох кæиæм, уыдон нын райсом 
нæ хурхытыл æфсæн цæгтæ æрбавæрдзысты, сæ базыр- 
тæ сыи афоныл куы нæ ’рцæгъдæм, уæд. Цы мæгуыр 
адæмы кой кæныс, уыдон та дæм дардæй кæсдзысты, мæ- 
нæ гугын фыстæ дымгæ бон иоггоид кулдуармæ куыд 
кæсой, раст афтæ. Бамбæрстай? Карз уæвын хъæуы, 
карз! \ 
— Уæдæ, Гетта, уæд æз пицуал æмбарын. 
Мукки иучысыл хъусæй алæууыд, иыма йæ хъуыды- 
ты рæсугъддæртæ иумæ æмбырд кодта, уыйхуызæн, æмæ 
бынтон сабыр, бынтон фæлмæн хъæлæсы уагæп загъта: 
— Уæдæ куыд æиамонд, куыд æлгъыст адæм стæм. 
Хæларæй, уарзонæй цæрыны бæсты мах та кæрæдзийы 
’ргæвдæм. Цы нын нæ фаг кæны? Нæ мæгуыр туг цæуыл 
ихсийын кæнæм? Нæ, Гетта, æз разы нæ дæн марын 
æмæ стигъыиыл. Амонд хъæуы адæймаджы, æндæр 
ницы. 
Муккн Геттайы уæхскыл йæ къух æрæвæрдта, Годзи 
сын фынг кæм æвæрдта, уыцы хæдзары къаинæггомау 
рудзгуытыл йæ цæст ахаста, стæй йæ зæрдæмæ дзурæ- 
гау дарддæр кодта йæ ныхас: 
— Ныр мын ацы мæгуыр къуымты Годзийыфарсмæ 
Цæмæхъуыд куы уаид... 
— Ацу,стæ,—Муккнпæ æиæразыхуызæй лупарс а> 
дæхт Гетта æмæ йыл йæ къух ауыгъта:—Абон мæм æп- 
пындæр дæхп хуызæн нæ кæсыс... Æниу æз та Тсрм- 
Турчы зылдæп шах-султан куы уаин, фæлæ «уаин»-æн 
цы ис? 
Мукки нæхимæ пыхъхъуыста,—ау, йæ хъуыдытæ бьш- 
тон æнæраст сты? 
Гетта та дарддæр Муккийы хъусы цæгъды йæхи рæст- 
дзинадыл дзæнгæрджытæ: 
80 

о 
2 
Н 
н 
со 
*да^( 
НЧ.Щ1 »¦¦» 
А\\\^ • \ NN т^"-ч V.ч 
,\\ *У ’- "\ \|У оЧл ^ - 
V Л ч Л’;V *У •\<\ЛЧ -^ ^’ 
У\1,\ч ^ 

— Кæсыс, дæу хæларæй, уарзонæй цæрын фæнды. 
Æмæ Геттайæн ахæм цардæй йæ гуыбын риссы, æнхъæ- 
лыс? Мукки, ме ’фсымæр, раст мæ бамбар, уапдзæф дын 
нæ кæнын, фæл»æ ныртæккæ ахæм заман у, æмæ, дæ къух 
цæуыл хæст кæны, уый дæхимæ ссив. Дуарыл дæ куы 
ратæрой, уæд рудзынгыл багæпп кæн. Марын дæр хъæуы, 
стигъын дæр. Дæ амондмæ фæндагыл дæ чи хъыгдара, 
уый, хъамайæ чыргъæды уис куыд ныцъцъыкк ласай, аф- 
тæ дыууæ дихы ахауын кæн, æмæ дын уый царды рæстдзи- 
над. Æз дын æдзух куыд дзырдтон, афтæ иу хатт куы 
бакодтаиккам, уæд ам Цæмæхъуыды фæдыл дæ сывæл- 
лæттæ афонмæ гуыр-гуыр кæниккой. Фæлæ ды скъæфын 
дæ сæрмæ нæ хæссыс, æгад дæм кæсы. Гъемæ уæлæ 
Годзийы фарсмæ бад æмæ уæларвæй стъалы æрхауын- 
мæ æнхъæлмæ кæс, дæ хъæбыс æрцæттæ кæн! 
Геттайы ныхæстæ хардзау æркастысты Муккимæ. 
Æнæнхъæлæджы йын йæ хиуарзондзннад фæцагандтой 
æмæ, зæхмæ æдзынæг кæсгæйæ, арф ныуулæфыд. 
— О хуыцау!.. 
Мукки ма цыдæр сдзурынмæ хъавыд, фæлæ йын 
Гетта пæ ныхас айста: 
— Иу лæджы, дам, дон фæцæйласта æмæ афтæ 
кæны: «О хуыцау, баххуыс мын кæн! О хуыцау, баххуыс 
мын кæн!» Уæд æм, зæгъы, хуыцау йæ сызгъæрин хъæлæ- 
сæй æрдзырдта: «Мæ бон цы уа, уый кæндзынæн, фæлæ 
ма дæхæдæг дæр де уæнгтæ иугыццыл базмæлып 
кæн.» 
— Æмæ дæумæ гæсгæ, Гетта, мæн дон фæласы? 
— Мæнæ хъуыскъыл куы цæрæм, дон нын бануазын- 
мæ фаг куы нæ ис, уæд дæ ласгæ кæцæй кæны, фæлæ дæ 
уавæртæм æркæсгæйæ дæ хъуыддæгтæ донластæй бирæ 
рæвдздæр не сты,— Муккийы фарстмæ фæцарæхст Гетта 
æмæ йæ цыды сæр тынгдæр цæй тыххæй у, уый йын схъæр 
кодта:— Адæм хъус-хъус кæнынц, зæгъгæ, хæдзæрттыл а 
дыууæ боны зилдзысты. Исынц æппæтдæр кусæг фосæй 
сæныччы къахы онг. Барвæндæй сæ чи нæ дæтта, уыдон 
82 

та—ахсгæ! Дæ бæх бафæсвæд кæн, нæ йæ ныууадздзы- 
сты. Хабар Саукуыдзæн дæр бамбарын кæнын хъæуы. 
Ныртæккæ йыл мæ фæндаг акæндзынæн. 
Гетта фæфиппайдта, Муккийы цæсгомы хуыз цæхгæр 
куыд аивта, уый. Æрвхуыз стыр цæстыты айсæфт чысыл 
раздæры фæлмæн æигас, æмæ рæстæгæй-рæстæгмæ фез- 
мæлы йæ галиу æрфыджы кæрон. 
«Хорз... йæ зæрдæ мастæй æхсидын байдыдта»,— 
ахъуыды кодта йæхииымæр Гетта æмæ, цыма Муккийæн 
йæ цæстæнгасы аивд æппындæр нæ бафиппайдта, афтæ 
æнцад-æнцойæ кодта йæ ныхас: 
— Кæй ахсдзысты, уыдонæн, дам, хъæусоветы сæр- 
магонд номхыгъд ис. «Сау номхыгъд» æй хонынц. Уым 
сæрæй фыст стæм нæ дыууæ дæр. Ныридæгæн уал чи- 
дæртæ ции кæнынц, сæ рихи здухгæйæ ныл сæ мидбыл- 
ты худынц. Æз та сæм æдзынæг бирæ фæкæсын æмæ 
æдзухæй дæр мæ зæрдыл æрлæууы иу диссаджы хорз 
æмбисонд: «Куырис, дам, сыгъд, æмæ йыл бæттæн худæ- 
гæй марди». 
Гетта ацыд, уæддæр ма Мукки бады сæ дуармæ тул- 
дзы бындзæфхадæй конд бандоныл. Хæдзары æфсин 
цæхæрадоны йæ куатæмæ фæткъуыты дзæбæхдæртæ куыд 
æвзара, афтæ иугай йæ зæрдæйы æвзæры бæллиццагдæр 
>;орз фæндтæ, фæлæ зæрдæзæгъгæ хъуыды йæ сæрмæ нæ 
цæуы. 
Ног царды фенкъуыст æм ивылд доны хуызæн кæсы. 
Каутæ ныллæгдæр кæм уой, уым сæ сæрты æрбакæл- 
дзæн æмæ сæ ламийы бын ныккæндзæн. Фæлæ Мукки 
рагæй дæр йæхимæ бæрзондамад фидар сис каст. Ныр 
Геттамæ куыд байхъуыста, афтæмæй доны знæт* уылæн- 
тæ рæхджы бæрзондамад сисы сæрты дæр бакæлдзысты. 
«Ау, уæдæ ныр ницавæр хорздзинадмæ æнхъæлмæ 
кæсæн ис?» — æдзухæй дæр йæхинымæр йæхи фарста 
Мукки æмæ уыцы иунæг фарст æмæ æрхæндæг хъуыды- 
тимæ æрвыста йæ рæстæг. Æмбæрста, кæцыдæр бон йæ 
кæрты æрбалæудзысты хъæубæсты бæрнон кусджытæ. 
83 

Уыдон иухуызон дзурдзысты, Мукки — æндæрхуызон. 
Исчи йын, миййаг, масты ныхас куы зæгъа, уæд йæхи 
куыд ныддур, куыд ныффидар кæндзæн. Фыдбылызмæта 
барвæндæй чи кæд бадардта йæ фæдджи? 
Бирæгъæн гæнæн куы нал вæййы, уæд, зæгъынц, куы- 
дзы бын дæр атулы,— цæй, цы мын зæгъой, уып кæндзы- 
нæн. Ратдзынæн мæ уæрдон, мæ гутон, мæ фосæй цы 
агурой, уый. Ратдзынæн сын, мæ уды бæрц кæй уарзын, 
уыцы бæх Арашы дæр... Арашы дæр загътон? Араш, 
Араш... Æрмæст дзыхæй нæ дзуры, æндæр цы не ’мбары, 
иу ахæм нæй. Нарты гуыппырсартæ базырджын бæх 
«Араш» хуыдтой. Мæнæн та Араш мæ ныфс дæр у æмæ 
мæ хорз æмбал дæр. 
«Цымæ Годзимæ та цы зоид ис Арашы тыххæй?»— 
йæхинымæр ахъуыды кодта Мукки æмæ иубон йæ зæ- 
ронд мады фарсмæ асиитыл æрбадт. 
— Йарæбын, Годзи, нæ фыдæлтæ афтæ куы дзырд- 
той, хистæрæн йæ фындз амæрз æмæ йæ зондæй бафæрс. 
Цы бакæнон? Уæд та Арашы колхозмæ раттин? 
Годзи тынг фæдис кодта Муккийы фæндыл: къæрт- 
тæй дзы цъула куы нæ хауд, уæд ыл.цы зæд, цы дуаг 
сæмбæлд. Уыцы бæхы тыххæй исты фыдбылызы хау- 
дзæн зæгъгæ-иу арæх ныккатай кодта мады зæрдæ æмæ 
ныр Муккийы ныхасимæ æхсызгон улæфт скодта: 
— Омæ, мæ хур, тынг раст бакæндзынæ. Адæм цæ- 
мæй цæрынц, уымæй мах дæр цæрдзыстæм. Мæлæты 
бирæтæ нæ хъæуы? Дæлæмæ дæр — дыууæ уды къоп- 
пайы æмæ уæлæмæ дæр. 
— Ехх...— арф ныуулæфыд Мукки æмæ Годзийы 
рæзты асинтæй кæртмæ æрхызт.— Ды мæ мад дæ æмæ 
мæ ды дæр не ’мбарыс. Ау, куыд хъуамæ ауадзис нæ 
хæдзарæй Арашы? Кæй къухтæм бахаудзæн, чи йыл 
баппардзæн куыдфæндыхуызæй йæ гæбæр саргъ? Чи 
йыл æруайдзæн райсом мæ цурты цъæхснаг уисæй йын 
йæ фæрстæ цъыччытæгæнгæ? Сæумæрайсом куы ныммыр- 
мыр кæна, уæд чи рауайдзæн йæ размæ, чи нæ бафсад- 
84 

дзæн, чи йæ цынайдзæн, армытъæпæнæй йын бæстон чи 
ныссæрфдзæн, ехсы цæфмæ кæй никуы æруагъта, уыцы 
æлвæст уæнгтæ? Ехх, Годзи, Годзи... Куыд æнцонæй загъ- 
тай, дæхицæн æй суæлдай кæн, зæгъгæ. 
— О Мукки, дæуæн зынаргъ цы у, уый мæнæн дæр 
мæ уæлдай нæу, фæлæ рæстæг зын рæстæг у, исты фыд- 
былызы куы ныссæдзай, уымæй дын тæрсын, бамбар мæ. 
Ывылæны ныхмæ æрмæстдæр æдылытæ цæуынц. 
— Годзи, уадз æмæ æз уон æдылы. Зæххæй мæм дыу- 
уæ метры хауы, æмæ йыл кæдфæнды сæмбæл. Адзал." 
худинаг нæу, худинаг æгады цард у. 
— Æз зæронд куы дæн æмæ мæ адзалыл æз куы нæ- 
ма хъуыды кæнын, уæд ды зноны сывæллон куы дæ,— 
йæ нарæг уæхсчытæ бамæгуырхуыз кодта Годзи. 
Мукки кæд ныфсджынæй дзырдта, уæддæр Геттайы 
ныхæсты фæстæ йе уæнджы цыдæр æнахуыр мигъ ба- 
цыд æмæ йын кæ зæрдæйы ’хсар аууоны дардта. Иу бо- 
мæй иннæмæ æнхъæлмæ каст, йæ кæрты дуар ын кæд 
ныххойдзысты, кæд ын зæгъдзысты, ралас дæ бæх 
æмæ йæ дæхи къухæй æхсæны кæвдæсыл бабæтт. Æмæ 
уыцы бон æрцыд. 
Хъæубæсты разамынд бавнæлдта йæ уынаффæтæ" 
хъуыддагæй æххæст кæнынмæ. Уæрдæттæ æмæ бричкæты 
чырæ фезмæлы иу хæдзары цурæй æмæ уæззаугай æр- 
лæууы иннæ кæрты дуармæ. Галтæ æмæ бæхтæ сæрхъæд- 
тыл бастæй ахст лæгтау кæсынц зæхмæ. Зæрионты Цып- 
пу бидаркæйы цæуы чырæйы разæй. Бауромын куы фæ- 
хъæуы, уæд йæ къух фæтилы къулер лæппумæ. Уый йæ- 
химæ æрбахæцы бæхты рохтыл, а?мæ чырæ сабыргай æр- 
лæууы. 
Дзамболат бады сау саргъы бæхыл æмæ куы чырæ- 
йæн йæ иу фæрсты æрбауайы, куы йæ иннæ фæрсты. 
«Хуыцауæй разы,— хъуыды кæны йæхинымæр Дзамбо- 
лат,— адæм зивæггæнгæ дæттынц сæ фос, сæ кусæнгарз, 
фæлæ уæддæр æнæ тох, æыæ быцæуæй.» 
Уæлдай хъуыддагхуыз та Бодзаты Дуда у. Партион 
85 

æмæ фæскомцæдисон активисттæ се ’мбырды куысты 
зындæр къабаз уымæн бабар кодтой. Цал адæймаджы— 
уал зондахасты. Сæ алкæйы зæрдæмæ дæр сæ хицæн 
дæгъæл ссарын хъæуы. 
Цыппу къухæй ацамыдта къулер лæппумæ, æмæ чы- 
рæ æрлæууыд зæронд кадæггæнæг Дзулаты Уæрццойы 
дуармæ. 
Дуда рог æргæпп кодта бричкæйæ æмæ ехсы хъæдæй 
ныххоста кæрты дуар. Ныллæггомау тыргъы бын фес- 
тъæлфыд дынджыр сау куыдз æмæ бæстæ йæ сæрыл см- 
ста. Талынджы йæхи куы иуырдæм аппары, куы — ин- 
лæрдæм. Уæрццой тыргъы тъæпæндур асинтыл уæззау- 
гай æрхызт, фыццаг схуыфыд, стæй схъæр кодта куы- 
дзыл: «Æ, дæ бындар!..» 
Мукки хабар фембæрста. Сæ цæхæрадоны уæллаг кæ- 
рон бæрæзеты æхсæн амидæг кодта йæ бæхы, йæхæдæг 
йе уæнтыл уæгъдæппæрст æрбакодта йæ синджын кæрц 
æмæ дуармæ рацыд. Уæрццойы кæртæй йæм дзæбæх 
хъуысы Дзамболаты ныхас. Хаттæй-хатт йæ хъус æрцах- 
сы Цыппуйы хъæлæс дæр. 
Годзи хæдзары скатай. Тæрсы фыдбылызæй æмæ 
дуармæрауад. Ивазы Муккийы кæрцы къабаз. Лæгъстæ- 
гæнгæ йын дзуры: «Мацы-иу сæм сдзур, хуыцауы хаты- 
рæй, дæ сæфт фыды хатырæй, хъусыс?» 
Мигъы скъуыдтæй зыны мæйы бур æрфыг. Бæлæсты 
гуыбыр уæхсчытыл фезмæлы йæ мынæг рухс æмæ уан- 
тагъд фæстæмæ æрбайсæфы. 
Уæрццой зивæггæнгæ сау галы сыкъатыл цæгæвæрд 
æрбакодта сæрбос. 
— Бузныг дæ лæварæй,— йæ къухæй йын сæрбос 
айста Дуда æмæ галыл уæрдæттырдæм ахæцыд. Уæрц- 
цой баздæхт Цыппу æмæ Дзамболатмæ: 
— Мæ зæронд сæр уæ фæхъхъау. Цард уын банты- 
сæд. Сымах фæрцы кæд æз дæр бынтон мæгуыр нæ уаин. 
— Уый та куыд зæгъыс, Уæрццой,— сабыртæ йæ кæ- 
ны Дзамболат. — Ай иууыл тох, нæ цард рæсугъддæр 
86 

æмæ хъæздыгдæр цæмæй уа, ууыл куы у, уæд нын ды та 
мæгуырæй тæрсыс? 
Къулер лæппу цъæхснаг уисæй февзыста бæхтæм, 
æмæ та сындæггай азмæлыд чырæ. Уæрццой сæ фæдыл 
бирæ фæкаст, стæй кæрты дуар уæззаугаййæ фæдыл æр- 
бахгæдта. 
Уæрдæттæ уæлвæндаг Муккитырдæм нарæджы куы 
базылдысты, уæд Дзамболат йæ бæхы рохтыл æрбахæ- 
цыд. Цыппу кауы хæд рæбынмæ баздæхта йæ бидаркæ. 
«Ам хъавгæ архайын хъæуы»,— хъуыды кодтой сæ 
дыууæ дæр. Æрмæст Хъæрæсе рог æргæпп кодта брич- 
кæйæ æмæ Муккимæ комкоммæ бацыд. 
— Дæ изæр хорз. 
— Кæй изæр у, уый хорзæх уæ уæд. Табуафси, ми- 
дæмæ, фысым уын уыдзыстæм,— цыма цæмæ æрбацыды- 
сты, уый йын фаг æмбæрстгонд нæу, уыйау йæхи дары 
Мукки. 
— Бузныг, мидæмæ æндæр хатт,— Дуда иучысыл 
хъусæй алæууыд, йе ’ргом уæрдæттырдæм раздæхта æмæ 
сæм ехсы хъæдæй амоны:—Да-а-лæ уыдон цы сты, уый 
уыныс? 
— Бæгуыдæр уынын, æмæ цы? 
— Цы куы зæгъай, уæд дæумæ дæр ис бæх, дæ сар- 
гъы бæх,— йæ хъуыды фæбæлвырддæр кодта Дуда,— 
æмæ йæ уæртæ уыдоны фарсмæ бабæттын хъæуы. 
— Раст зæгъгæйæ, бæх мæм уыдис,— ныхас хъау- 
гьамæ цæмæй ма ахнза, ууыл архайгæйæ сабырæй дзу- 
ры Мукки,— фæлæ йæ ауæй кодтон иу-цалдæр боны 
размæ. 
— Ратт æй дзæбæхæй, дæхицæн дæр сæрниз- ма кæн 
æмæ махæн дæр,— карздæрæй райдыдта Дуда. 
— Фæлæуу-ма, фæлæуу! Цæмæй мæ тæрсын кæныс?— 
Дудамæ гуырæй-гуырмæ хæстæг бацыд Мукки. — Уæл- 
лæгъи-биллæгъи, афтæ дæ бырæгау сæрфт куы ныккæ- 
нон, уæд иу къуыри сыдзмыдзы фæцæудзынæ. 
— Хуыцауы тыххæй, бахатыр-ма кæн, Мукки,—ны- 
87 

хас йæхи?лæ айста Цыппу.— Гъеныр цæуыл æрбатæвд 
дæ? Иу бон хистæр дæ уæддæр нæу? Стæй куы нæ уа, 
уæддæр дæ Дуда йæхицæн цы агуры? Галуантæ мын са- 
раз зæгъы æви дын йæхицæн мæсгуытæ амайын кæны? 
— Йарæбын, куы нæ тæвд кæнын, загътон ын, мæн- 
мæ бæх нæй, ауæй йæ кодтон,—йæхи растгæнæгау бакод- 
та Мукки. 
Дуда дæр, æфхæрд ныхас чи ныббара, уыдо- 
нæй нæу. Афтæ йæм кæсы, цыма йæ риуы дыууæ зæр- 
дæйы ис æмæ æгъатырæй кæрæдзийы хойынц. 
Цыппу та уæзбын, фæлæ хъуыдыгæнгæ кæны йæ 
ныхас: 
— Дæумæ гæсгæ, Мукки, мах нæ уды знæгтæ стæм, 
æви нæ адæмы хорздзинад нæ фæнды? Рæстæг афтæ до- 
мы, рæстæг цы домы, уый та кæнын хъæуы. Акæс-ма 
: дæлæ уыцы гыццыл лæппумæ,— бæхтæрæг къулермæ 
амоны Цыппу,— акæс-ма дæлæ иннæтæм, ам сæ æмби- 
сæхсæвтæм уынгты зилынмæ сæ былыцъæрттæ хæрынц? 
Алчидæр иæ афонмæ æнцад-æнцойæ йæ хъарм хуыс- 
сæны хуыссид... 
Стæй Цыппу бынтон сабыр, бынтон фæлмæн хъæлæ- 
сæй загъта: 
— Мукки, мæ коммæ бакæс. Раджы уа æви æрæджы, 
уæддæр æй дæттын хъæудзæн, фæлтау æй ныр ралас. 
— Ницы уын ратдзынæн, Цыппу. Ауæй йæ кодтон, 
нæй мæм бæх! 
Дуда иуцасдæр йæхиуыл фæхæцыд, фæхæцыд, стæй 
йæхи нал баурæдта: 
— Гъемæ кæд бæх иæй, уæдмах хъуг дæр раласдзы- 
стæм! 
— Уæллæгъи, нæ раласдзынæ!— цæхгæр æм фездæхт 
Мукки. 
— Уæллæгъи, раласдзынæн,— йæ синысæртыл æр- 
хæцыд Дуда. 
— Уæллæгъи, нæ раласдзынæ! 
— Уæллæгъи, раласдзынæн! 
88 

— Уæдæ дæ тæккæ сау мадыл цыллæ цъындатæ 
скæн, куы нæ раласай,— Мукки йæ кæрц йе уæнтæй 
сонтæппæрст фæкодта æмæ уыцы мæстыхуызæй кæртмæ 
базгъордта. 
Цыппуитæм афтæ фæкаст, цыма топмæ базгъордта, 
æмæ дæлвæндаг Уæрцциаты кауы уæле фесты. Годзи 
кæрты астæу Муккийы размæ фæци æмæ йæ уæрджытæ 
æрхоста: 
— Æрра сдæ æви цы? Цæмæн мын мæхи марын кæ- 
ныс, гыццыл-ма дæ зонд дæхимæ æруадз! 
— Куы ницы кæнын, Годзи. Дуармæ сæ ныхасгæнгæ 
ныууагътон æмæ мидæмæ æрбацыдтæн. 
Чысыл фæстæдæр Мукки фæндаджы хъæбæрæй си- 
ста йæ кæрц æмæ йæ алыварс ахъахъхъæдта. «Иарæбын, 
цы ’рбаисты?»—дис кæны йæхинымæр. Æрхы былырдæм 
фæкаст, æмæ Уæрцциаты кауы дæллаг фарсæй чидæр йæ 
сæр сдардта. 
— Рауай, рауай æмæ хъуг алас,— талынджы йæ фæ- 
дыл адзырдта Мукки æмæ йæ кæрц фæстæмæ йе уæнтыл 
æрбакодта. 
— Æз дын райсом хъуг фенын кæндзыиæн, æз!— 
дæлбылæй сыхъуыст Дудайы æртхъирæн. 
Уыцы ’хсæв Муккимæ хуыссæг æмгæрон нал æрцыд. 
Цыиæ фæнд, цынæ хъуыды атахт йæ сæры! Фæлæ-иу 
йæ алы хъуыды дæр æппынфæстаг æрæнцад Годзийыл: 
Куыд уыдзæн, цы уыдзæн мæ иунæг мад?» 
Æмæ йæхи фарстæн дзуапп раттын нæ фæрæзта Мук- 
кн. Ау, йæ бæрзондамад сисы сæрты æцæгæй æрбакæл- 
дзæн до«? Ау, йæ зæрдæйы йæхииæн цы рæсугъд мæс- 
гуытæ фæамадта, уыдоны иу райдзаст бон знæт уылæн- 
тæ æцæгæй ахæсдзысты сæ разæй? Хъуыдытæ... хъуыды- 
тае... Сæ иуæй иннæ æрхæндæгдæр. Фæлæ уæддæр Мук- 
ки æнхъæл куыд уыд, хъуыддаг афтæ рауад: дыккаг бон 
æм фæсидтысты хъæусоветмæ. 
Хæдзармæ дæр нал бацыд, куыддæр хъæдæй æрхæц- 
цæ æмæ хус фатхъæд сугтæ уæрдонæй ракалдта, афтæ 
89 

йæ хæлафы рыгтæ æрцагъта, йæ лыстæггомау роныл 
роддзармæн конд карды хуымпъыр синысæрæй чысыл 
фæстæрдæм фæбырын кодта æмæ фæраст. 
Цыппуйы кусæн уатмæ йæ дуар бахойын дæр нæ ба- 
хъуыд. Мукки асинтыл куы сцæйхызт, уæд æй Дуда ру- 
дзынгæй ауыдта æмæ йын рагацау дуар байгом кодта. 
Мукки сын салам радта æмæ къæсæрæй бахызт. Дзам- 
болат сыстад æмæ йын бандон йæ цуры æрæвæрдта: 
— Табуафси, бадгæ скæн. 
Мукки фемдзаст, Цыппуйы æрбакомкоммæ стъолы 
фарсмæ цы æнæзонгæ л\æг бадт, уымæ. 
— Бузныг, бадгæ дæр скæндзыстæм, мæнæ уал уазæ- 
джы къух райсон,— æмæ баздæхт бæзджынæрфыг бæ- 
зæрхыгтæ лæгмæ. 
— Æххæст зонгæ дæр баут,— фæцарæхст Цыппу 
æмæ Муккимæ бакаст. — Уый у Евдоким Андреевич, 
партийы райкомы секретарь. Уый та,— бакаст уазæгмæ 
Цыппу,— мæнæ дын цы лæджы кой кодтам, уый. 
— Так...— стъолмæ кæсгæйæ арф ныуулæфыд уа- 
зæг.— Уæдæ, зæгъыс, ды Мукки дæ? 
— Абоны онг — Мукки. 
— Мæнæ дæ адон хъаст кæнынц, уæ хъæубæсты ра- 
замынд,— уайдзæфгæнæгау загъта Евдоким Андреевич 
æмæ бæзджынгомау уæзбын хъæлæсæй дарддæр кодта 
йæ ныхас: — Зæгъынц, зæгъгæ, дам, сæ ды цагътай. 
— Æмæ ма уæд куыд аирвæзтысты,— йæ синысæрыл 
нæ рахиз къухæй æрхæцыд Мукки. 
— Куыд аирвæзтысты, уый сæхæдæг зонынц, фæлае 
уыцы хъуыддаг æцæгæй афтæ уыд? 
— Нæ уыд!— уазæджы фарстæн цыбыр дзуапп рад- 
та Мукки. 
— Мардтай нæ, мардтай,— йæ маст фæрæхуыста Ду- 
дайы æмæ стъол тымбылкъухæй æрхоста:—Топп нæм 
раскъæфтай æмæ нæ цагътай! 
Мукки йæм йæ цæстæнгасæй тæрхонгæнæгау бир# 
фæкаст, стæй йæм гуырæй-гуырмæ баздæхт: 
90 

— Хъус-ма, Дуда, æз хъуамæ дæу топпæй куыд 
амарон? Мæнæн мæ гилдзы иу армыдзаг топпыхос куы 
цæуы, иу армыдзаг картеччытæ, уæд уыдон æз дæуыл 
харда кæнын? Дæуæн мæнæ ай дæр æгæр у,—йæ хуым- 
пъырæй.кард фелвæста Мукки,— æз дæ амæй фысы 
!р;пæв.ст акæндзынæн æмæ дын кард дæ хурхы ныууадз- 
дзынæн, дарддæр мæ куы къахай, уæд. Бамбæрстай? 
— Цы дзæбæх кард у,— йæ бынатæй фестад Цып- 
пу,—æри-ма, фенон æй. 
— Гъа, табуафси, хуымæтæджы кард. 
С ЦыппуМуккийы къухæй райста кард, æркæстытæ 
иæм. кодта, стæй йæ йе ’стъолы лагъзмæ ныппæрста. 
— Ды.зоныс, кард уазал хæцæнгарз кæй у, уый?— 
тызмæгхуызæй загъта Цыппу æмæ фæстæмæ йæ бынаты 
’рбадт. V 
— Æри мын мæ кард,—Цыппумæ бауырдыг Мукки.— 
Сабырæй дын зæгъын, æри мын мæ кард. Æри мын, 
зæгъын, мæ кард,— æппынфæстаг фæтъæлланг кодта 
Муккй æмæ йын йæ рахиз къухы дыууæ амонæн æнгуыл- 
дзы иæ дыууæ цæстмæ бахаста:—Æри кард, кæннод 
дын афтæ дæ дыууæ цæсты нытътъæпп кæндзынæи! 
..! .Евдоким Андреевич сæм иуварсæй бирæ фæкаст, уæз- 
заугай стъолы цурæй сыстад æмæ Цыппумæ баздæхт: 
.--Н:" Уый куыд кæнут, уый? Адæймаджы фæкъахут, 
фæкъахут, стæй уæм исты куы сдзуры, уæд бæстæ уæ сæ- 
рыл сисут, мæнæ иæ мары, мæнæ нæ цæгъды. Æвзидгæ 
дзы никæмæ кæны, цæвгæ дзы никæйы кæны, гъеныр ын 
цæмæн айстай йæ кард? Сис æй æмæ йын æй ратт. 
Цыппу къæмдзæстыгхуызæй нывчæлдта стъолы лагъз- 
мæ. Уазæджы ныхæстæ иуцасдæр’æрсабыр кбдтой Мук- 
кийы маст, йæ зæрдæ фæфæлмæн. 
— Ацы кард афтæмæй исгæ бæргæ нæу!—уазæгæн 
зына-нæзына йæ сæрæй акувгæйæ загъта Мукки æмæ 
кард фæстæмæ йæ хуымпъыры нытътъыста. 
Евдоким Андреевич — фæлтæрдджын партион кусæг, 
хорз зыдта, адæймагæн ныфсы пыхас зæгъын кæд хъа> 
91 

уы æмæ пæ уайдзæф нысаныл кæд сæмбæлдзæн, уый 
дæр. Иуцасдæр хъусæй алæууыд, стæй Муккимæ йе ’ргом 
раздæхта. 
— Мæ ныхас афтæ æмбарыи нæ хъæуы, æмæ ды бын- 
тон раст дæ. Абон сæмбæлдыстæм, фæлæ дыккаг хатт 
мæнæ ахæм хуызы куыд нал сæмбæлæм, ууыл бацархай. 
Хъаст ма дыл куы ’рбацæуа, уæд закъонтæм гæсгæ дæ 
хъуыддагмæ лыстæг каст кæй æрцæудзæи, уый дæ рох 
ма уæд. Мæиæ Цыппу, Дзамболат, Дуда æмæ иннæтæ 
сты, уæ хъæуы ног цард æрфидар уа, ууыл зæрдиагæн 
чи кусы, уыцы фæснвæд, æмæ сæ мах бафхæрын нæ ба- 
уадздзыстæм, уый дæр дæ зæрдыл бадар. Уыдои цы зæ- 
гъой, уый уæ хъæуы закъон дæр у æмæ æгъдау 
дæр. Æртыккагæй, дæ бæх æмæ дæ кусæнгæрзтæ æнæ 
уæлдай ракæ-бакæтæй колхозмæ ратт. Æнæмбæрстгоид 
ма дын исты у? Гъеуæдæ уал уæгъд дæ, æмæ дæ дард- 
дæры цардыл бæстон ахъуыды кæн. 
Мукки æнкъард, сæргуыбырæй цыдис уынгты, æмæ 
йæ хъусты зæлыд Евдоким Лндреевичы хъæлæс. Парти- 
йы райкомы секретарь та хъæубæсты бæрнон кусджы- 
тæн дарддæр кодта йæ ныхас: 
— Хъæд йæ архыл ничи лыг кæны, æмбæлттæ. Лы- 
стæг æм æркæс, йæ фадæн ын ссар, стæй дæ хъару æмæ 
дæхæдæг. Абон Муккийыл æмæ æндæр иугай Муккитыл 
уæ тых бавзардзыстут, уымæй иумæйаг стыр хъуыддаг 
кæ сырæздзæк. Уæ хъæуы ис бирæ хорз фæсивæд æмæ 
уыдон хъуамæ иоджы разæнгарддæрæй цæуой æхсæны 
куыстмæ. Æрбайсын сæ хъæуы фæскомцæдисы рæнхъы- 
тæм. Фæскомцæдисы йæхи хъæппæрисджынæй чи рав- 
диса, уыдонæн та фæндæгтæ гом сты партийы рæнхъы- 
тæм. Мæнæн фаг æмбæрстгокд нæу, абоны онг цæуылнæ 
ис партийы рæнхъыты мæнæ Цæлойты Дзамболат. Сæ- 
рæн, активон фæскомцæдисон кусæг, йæ хъæубæсты хорз- 
дзинадæн нæдæр йæ зонд, нæдæр йæ хъару чи нæ æв- 
гъау кæны, уый. 
Евдоким Андреевич йæ блокноты цыдæртæ афыста 
92 

æмæ Цыппуйæн бафæдзæхста: «Дзамболат æмæ ма хъæ- 
уы фæсивæды раззагдæртæй иу-цалдæрæн барæвдз кæнут 
сæ гæххæттытæ. Дарддæр партийы райкомы хъуыддаг 
мах бар уадзут.» 
Евдоким Андреевичы ныхæстæ базыртæ ныссагътой 
Дзамболаты зæрдæйыл. Цыдæр æнахуыр ныфс ын ба- 
уагътой йе уæнгты. Дзамболат йæхæдæг дæр афтæ 
хъуыды кæны: ныр ын афон у партимæ бацæуынæн. Уый 
та афтæ æмбарын хъæуы, æмæ ныртæккæ цы сты, уы- 
мæй дыууæ хатты рæсугъддæр æмæ уæрæхдæр фæуыдзы- 
сты йæ фæндæгтæ. 
«Цард! Уæдæ цæй хорз дæ, адæймаг рæстæгимæ æм- 
къахдзæф кæнын куы фæраза, уæд»,—хъуыды кæны йæ- 
хинымæр Дзамболат æмæ йæ нарæг къахвæндагыл йæ 
къæхтæ рогæй скъæфынц Къуыбырысыхмæ, сæхимæ. 
Уыцы сахат Мукки йæ саргъыбæх Аоашæн æныъар- 
дæй каст йе стыр сау цæстытæм æмæ Цæмæхъуыды мыс- 
гæйæ фыццаг хатт суынгæг йæ зæрдæ. Фыццаг хатт бан- 
къардта хъысмæты æнæкæрон тых, хъысмæты æнæхатыр 
уæз. Ахæм уавæры цæрынмæ Муккн йæ ныфс нæ хаста 
æмæ ныффæнд кодта йæ фыды кæсгон æрдхорд Астемы- 
раты Хажпагойы бацагурын. Уымæн йæ авналæнтæ па- 
рахатдæр сты. Мукки цы, фæлæ Тасолтан æмæ Годзийæ 
бирæ хорздзинад зоны. Бакусдзæн, бамбырд кæндзæн 
исты фæллойы муртæ. Чи зоны, æмæ уæд фæрæвдз уа 
йæ чындзæхсæвы хъуыддаг дæр. Р1æ къух цы амыдта, 
уымæй йæ Годзи барæвдз кодта фæндагма\ Сæ саргъы- 
бæхтыл Муккийы уæлхъус æрбалæууыдысты Гетта æмæ 
Саукуыдз дæр. Афæндараст æй кодтой Хапæйы дымджы- 
ты онг, стæй сæ кæрæдзийæн рæстæгмæ х&рзбон, зæгъ- 
гæйæ Мукки феуæгъд кодта йæ бæхы рохтæ, æмæ фæн- 
даджы рыг йæ фæдыл къуыбылæнттæй атылд. Дыууæ- 
изæрастæу Мукки цыд кæсгон хъæуы уынгты. Адæм код- 
той сæ хæдзары зилæнтæ, æмæ йæм алырдыгæй хъуыст 
æнахуыр ныхас. Сæ иугай дзырдтæ-иу æм фæкастысты 
ирон ныхасы хуызæн дæр. 
93 

Дæргъвæтин фæндагыл бастад йæ бæх æмæ бæлвырд 
йæ къахист фæуæззау, йæ фæрстæй хидвæздæг кæлы. 
Мукки йын йæ армытъæпæнæй йæ урс барцы рæбынтæ 
рæвдаугæ æрхоста. «Бирæ нæ нал хъæуы, ныртæккæ нæ 
фысымыл сæмбæлдзыстæм»,— зæрдæтæвæрæгау ын йæ- 
хинымæр дзуры, йæ цæстмæ йын дары Цæмæхъуыдимæ 
фембæлды изæр: «Ай дын Быруйы рагъыл мæйы рухсмæ 
цъæх кæрдæджы хизын нæу, ам дзы рахид кæнын хъæ- 
уы»,— æмæ та цæугæ-цæуын Мукки фæтæн армытъæпæ- 
нæй рæвдаугæ æрсæрфы йæ урс бæхы хидæйдзаг барц- 
рæбынтæ. 
Бæлæсты цъулпытыл басыгъд хуры дзыкку. Цъиуты 
бацыд æхсæвиуаты мæт æмæ уасгæ пæррæстытæ кæнынц 
къалиуæй къалиумæ. Сæрвæтæй здæхынц хъом, æмæ 
хъæуы кæрон фæидаджы рыг мигъау слæууыд сæ сæр- 
мæ. Мукки йæ бæх фæурæдта фисыныл, хъомы æрбацыд- 
мæ чи ’нхъæлмæ каст, ахæм гомгуыбын чысыл лæппуйы 
цур. 
— Ам Хажпаго кæм цæры?— иугай цъæррæмыгъд 
ныхæстæй кæсгоиау бафарста Мукки. 
Лæппу, йæ къухы цы хæрисы къалиу уыд, уымæй ба- 
цамыдта тигъæй æртыккаг хæдзармæ. Кæрты астæу сау- 
лагъз чызг хъуывгъанæй дон кодта Хажиагойы къухтыл. 
Бæзджын халас æрфгуыты сæрмæ тæмæнтæ калы, хъуы- 
ны фæд бæрæг дæр кæуыл нал ис, ахæм сырхцъар сæр. 
Хажпаго дуары хъæрмæ иуварс фæкаст æмæ ацы хатт 
йе ставд æрвхуыз цæстытыл не ’ууæндыд: УРС бæхы рох- 
тыл хæцгæйæ сау æлвæст цухъхъайы йæ уæлхъус ба- 
лæууыд Мукки, нæ ирон æрдхорд Тасолтаны иунæг фырт. 
«Уæ йе уæнджы конд, уæйæ цæсгомы æвæрд—сыгъ- 
дæгæй Тасолтан»,— днс хуры тынау атахт Хажпагойы 
хъуыдыпы æмæ йæ къухтæ фæйнæрдæм æхсызгонæй фæ- 
хаста: 
— О-о, еблагъуæ, еблагъуæ, мæ ирон æфсымæр!— 
Æмæ Хажпагойы зæронд къухтæ сæхимæ æрбалвæс- 
той Муккийы еЬæтæн уæхсчытæ. 
94 

Фысымы зæрдыл æрбалæууыд, иу хæдон дæр сын уæ- 
рæх кæимæ уыд, боныцъæхты-иу сæ саргъыбæхтыл хъаз- 
:гæ кæсгон æлдæртты фосрæгъауыл кæимæ рахъæр код- 
та, уыцы сæрæнгуырд Тасолтан. Суынгæг пæ зæрдæ. Хаж- 
паго йæ морæ куырæты дзыппæй сласта базы цъарыйас 
сырх къухтыкæлмæрзæн æмæ дзы йæ доиызылд цæстытæ 
бнрæ фæсæрфта, стæй Муккийы къухæй райста дзылар- 
бос æмæ бæхы сарайы бын боихæрæн кæвдæсыл бабаста. 
— Уазæгмæ дардæй цы кæсыс?— чысыл раздæр ын 
йæ къухтыл дон чи кодта, уыцы чызгмæ бæхæн хос 
æвæргæйæ йе уæхсчыты сæрты рахъæр кодта Хажпаго.— 
Марадз, дæ мадмæ фæдзур! 
Æхсæвы Хажпаго æмæ Мукки цырагъы мынæг рухс- 
мæ æнафонтæм фæбадтысты дзаг фынджы уæлхъус. Кæ- 
рæдзийæн фæкодтой сæ цард, сæ зæрдиаг хабæрттæ. Фæ- 
стагмæ Хажпаго рæвдаугæ æрхоста Муккийы фæтæн 
уæхск, систа нуазæн æмæ загъта: 
— Мукки, мæ чысыл æфсымæр, тыхсгæ мын ма кæн. 
Дæ фыд æгас нал у, фæлæ æз æгас дæн. Æз дæ фæрис- 
еын нæ бауадздзынæн. Мæ хæс ахæм у. Мæнæ ацы къуым- 
тæ мæн куыд сты, афтæ дæу дæр сты, æмæ абонæй фæ- 
стæмæ ды ам уазæг нæ дæ, фæлæ — æфсымæр. 
Мукки лæууыд йæфыды æрдхорды цур, хъуыста йæм 
лæмбынæг, æмæ йын йæ алы ныхас дæр уыд фидар 
мæсыгау ныфсæнцой. 
— Ацы нуазæн æз мæ зынаргъ Тасолтаны рухсаджы 
тыххæй нæ систон, фæлæ дзы æз зæгъын йæ цæрæнбон,— 
дарддæр йæ ныхас кодта Хажпаго. — Бæлас куы асæтты, 
уæд йæ уидагæй ссæуы тала, æмæ уый дарддæр ахæццæ 
кæны бæласы цард. Мукки, мæ ’кæстæр æфсымæр,’ ды 
дарддæр кæй цард хæццæ кæныс, уый ном рох макуы 
уæд. Ды та-иу дæ зæрдæйы рæсугъдæй цы сныв кæнай, 
уый дæ къухы кæддæриддæр æфтæд зæрдæрухсæй. Алы- 
бон æгас нæм цу! 
Хажпаго сындæггай уæздан нызт бакодта йæ нуа- 
зæн æмæ Муккийы фæстæмæ сбадын кодта йæ фарсмæ. 
95 

Ацайдагъ сыл дардыл ныхас, дардыл уынаффæ. Æддейы 
та арвы бæрæгастæу цæнд æврæгъты рæбынæй тæмæи- 
тæ калдта æмдымбыл дзаг мæй, æмæ-иу мигъы дымæг 
куы йæ иу фæрсты æрлæсти, куы—йæ иннæ. 
Райсомæй раджы дыууæ барæджы рацыдысты кæс- 
гон хъæуæй æмæ быдираг тыгъд фæндагыл сæ ных са- 
рæзтой хæхты уынгæг хъæбысмæ. Уый Астемыраты бон- 
джын Хажпаго Муккийы хуыдта цъæх суадæтты ком- 
мæ, йæ бæхрæгъауы сусæг дарæнтæм. Уыдон уыдысты 
йæ æмбæхст хæзна, æмæ сæ бахъахъхъæнынæн хъуыд 
тыхджын къухтæ æмæ фидар зæрдæ. Кæм ма ис фыцца- 
джы хъару, фыццаджы фезмæлд. Хажпагойы базыртæ 
фæуæззау сты тæхынмæ, зæхх æй йæхимæ æгæр тынг 
байдыдта æлвасын. Æмæ Муккийы хуызæн сæрæнгуырд 
зæронд Хажпагойæн уыд агургæ æмæ ’наргæ. 
Бонтæ цыдысты. Мукки разы уыд йæ цардæй. Зæ- 
ронд Хажпаго ныл узæлыд йæхи фыртау. Хуыдта йæ йæ 
рахпз цонг æмæ йын йæ бирæ исбонæй ницы кодта æв- 
гъау дæр. Æрмæст-ну кæрдæгджын фæхстыл бæхрæгъау 
хизгæ куы суагъта, хъæды рындзытæй-иу хъæддаг бæлæт- 
ты къуыр-къуыр куы хъуыст, уæд-иу Мукки аджих... 
Йæ цæстытыл уад йæ райгуырæн хъæу, хæрисджьш 
æрхы был сæ ныллæг хæдзар. Годзи... йæ чысыл худæн- 
дзаст цæсгомимæ, Гетта, Саукуыдз. Фæлæ йын уæлдай 
æнæферохгæнгæдæр уыд Цæмæхъуыдимæ фембæлды 
изæр. Уæды дзагцæст мæй æрцард йæ зæрдæйы æмæ йын 
æхсæв дæр рухс кодта йæ фæндаг æмæ бон дæр. 
Цард та цард у. Рæстæг уазал къæхтæй фæлæуу-фæ- 
лæуу кодта бонты фæдджитыл, æмæ уыдонæн дæр уæрц- 
цы базыртау сцыбыр сты сæ раздæры парахат авналæн- 
тæ. Уæддæр, æвæдза, адæймаг сомбоны ныфсæй цæрьк 
Амондæнхъæлæй фæфæразы йæ сау мастæн, ныффæра- 
зы йæ зынтæн. 
Донæн фæсивылд уылæнты карз дзæхстæй йæ былгæ- 
рæттæ куы ’рсабыр уон, афтæ Муккийы ацыды фæстзе 
йæ зæрдæны мидхъуырдухæнæй æрсабыр хъæусоветы 
96 

ног сæрдар Зæрионты Цыппу. Талынджы дардæй зын- 
джы мур куыд ферттива, уыпау æм бонты зилдухы рæ- 
сугъдæй фæзынд Цæмæхъуыды æнæдзырддагæй йæхи- 
рдыгæй фæкæнынæн зæрдæзæгъгæ фадат. Уæдæ йын 
хорз гæнæнтæ фæцис хъæубæсты æхсæн йæхи равдисынæн 
дæр. Зиууæттæ хъæусоветы уынаффæмæ гæсгæ æмхуы- 
зонæй рацыдысты цъæх суадæтты сæрæн хъæумæ дондзæ- 
уæн хæтæлтæн къанæуттæ къахынмæ. Бæрнон куыстæн 
разамынд лæвæрдта Цыппу. Цыбыр рæстæгмæ цалдæр 
ног къранты фæзынд уынджы тигътыл. Æмæ фыццагдæр 
цы дондзæуæн къанæуттæ скъахтой, уыдонæй иу æрцыд 
комкоммæ Цæлойты дуармæ. Сыхæгтæй хъуыддаг хорз 
чи ’мбæрста, уыдон æй сусæгæй хуыдтой Цæмæхъуыды 
кърант. Ома, нæ доны æнцойдзинады тыххæй Цæмæхъуы- 
дæн кузут, уый фæрцы стæм афтæ æдыхст. Æцæгдзнна- 
дæй та доны хабар Цæмæхъуыдæн æнцойдзинад цы ’рха- 
ста, уымæй бирæ къаддæр уыд йæ цин. Цыдæр æрхæн- 
дæг бацыд йæ цæстыты, йæ сыхаг хъæлдзæг чызджытæ 
Залихан æмæ Фаризæтимæ дæр æй æнцон нæ фæуадзынц 
йæ райсомбоны сагъæстæ. 
Æрмæст уаты иунæгæй куы аззайы, уæд нæ арф æвæ- 
рæиæй сисы Муккийы урс нымæт, не ’уæхсчытыл æй 
æрбакæны æмæ йæхимæ кæсæнмæ бнрæ фæкæсы. Æры- 
мысы уыцы æнæферохгæнгæ мæйрухс изæр, Муккийы 
уæззау цæстыты ’нгас, Муккийы фидар къухты хъарм. 
Фæлæ уыцы сыгъдæг мысинæгтыл æхгæд сты йæ зæр- 
дæйы дуæрттæ. Никæмæн æй радзурдзæн, никæуыл æй 
баууæнддзæн. 
Иуизæр сæхимæ къуылыхнодтджынæй æрбэцыд Дзам- 
болат. Цæмæхъуыды æцæг зонд базонын æй рагæй фæн- 
дыд, фæлæ бафæрсынмæ йæ ныфс никуы бахаста. Ахæм 
хъуыддаджы фæдыл æм йæ кæстæримæ зын каст ныхас 
кæнын. Уæддæр та æгъдау æгъдау у. Фæлæ йын ацы 
хатт æнæ аныхас кæнгæ дæр хос нал уыд. Иæ фарсмæ 
йæ æрбадын кодта, рахиз къухæй йын " рæвдауæгау йæ 
галиу уæхск Яæхимæ æрбалвæста æмæ загъта: 
7 Урс иымæт 
97 

— Цæмæхъуыд, мæ чысыл хо. Нæ кæрæдзийæ сусæг 
цы кæнæм, ахæмæй нæм ницы ис. Æз ацы изæр уыдтæк 
Зæрионты Цыппуйы хæдзары. Тынг хорз мæ сбуц кодтой. 
Сызгъæрин мад æмæ фыд, фæрныг хæдзар, уæдæ Цыппу- 
йы та æгас хъæу дæр зоны. Йæ зонд — кæрдаг, æхсæ- 
иады хъуыддагыл æиувыд, сабыр, хæларзæрдæ. Хуыз- 
дæр ма цы вæййы. Кæд мæ хъуыдыйыл æрвæссыс æмæ 
дын мæ фæндон истæуыл дзурæг у, уæд мæн куыд фæн- 
ды, афтæ бакæнæм. Мах хæстæгæн Зæрионтæй хуыздæр 
къабаз аргæ дæр не скæндзыстæм, стæй нæ хъæугæ дæр 
нæ кæны. 
Дзамболатмæ лæмбынæг фæхъуыста Цæмæхъуыд, фæ- 
лæ йæ бон сдзурын нпцы баци. Æцæг æхсæв-бонмæ хуыс- 
сæджы цъыртт нал федта. Йæ цæстыты размæ лæууыд 
Мукки. Мæйы рухсмæ тæмæнтæ калынц йæ сау цухъ- 
хъайы урс бæрцытæ. Зæхмæ кæсгæйæ йын æрхæндæг 
хъæлæсæй кæны йæ зæрдæйы ныхас. Стæй æваст Цæмæ- 
хъуыды цæстытыл ауад æндæр нывгйæзæрдæ æрбауын- 
гæг, йе уæхсчытæй феппæрста Муккийы урс нымæт, хъа- 
быд алидзынмæ, фæлæ йæ æд нымæт ацахстой тыхджын 
æмæ хъарм къухтæ, систой йæ æмæ йæ бирæ рæстæг нал 
æруагътой зæхмæ. Уæд йæ цины цæссыг бамбæхсын нал 
бафæрæзта Цæмæхъуыд, фæлæ йæ сæрмæ дыууæ æрв- 
хуыз цадау мæйрухсмæ æрттивгæйæ доны зылдысты 
Муккийы цæстытæ дæр. Ныр уыцы мæйрухс изæр 
хох-цæлхдурау æрæхгæдта Цæмæхъуыды фæндаг æмæ 
нæ зокы, куыд хъуамæ ахиза йæ сæрты. Цы цæсгомæй 
бакæсдзæн Муккнмæ? Цы зæрдæйæ ацæудзæн Зæрионты 
хæдзармæ? Цыппуйы цæстытæй кæдмæ æмбæхсдзæн 
æнæферохгæнгæ мæйрухс æхсæвы сусæгдзинад? 
Зæгъæн та нпцы ис. Фидар баст сты йæ тæхаг ба- 
зыртæ. Исты зæгъ, раргом кæн де ’мбæхст хъуыды, æмæ 
йæ диссаджы чызгон кад йæ къæхты бынмæ ’рхаудзæн. 
Дзамболат дæр æм раздахдзæн йæ чъылдым, æмæ уæд 
сау хъæды æлгъыст халонау цæргæ-цæрæнбонты йæхи- 
уыл хæкъуырццæй фæкæудзæн. 
93 

Æмæ, кæд зæгъгæ ницы кодта, уæддæр Цæмæхъуыд 
йæхннымæры сразы Дзамболаты фæндоныл. 
Хъæубæстæ дзыхæй-дзыхмæ айстой Цыппу æмæ Цæ- 
мæхъуыды чындзæхсæвы хабар. Æрыхъуыста йæ Дземы- 
раты Гетта дæр æмæ тæргæбæхæй балæууыд Астемы- 
ратæм. 
Мукки джнхæй бирæ фæлæууыд, стæй саргъ баппæр- 
ста йæ бæхыл. 
Хажпагойæн иуранмæ æрбамбырд сты йæ фæтæн ны- 
хы арф æнцъылдтæ, йæ даст сæрæй систа йæ бур уæл- 
дзарм худ æмæ сагъæсхуызæй загъта: 
— Мæ рæстæджы сæрæндæр гуырдтæ тыхæй истой 
сæ амонд: карды ком, ерæдзыппы хъавæнæй. Ехх, Мукки, 
Хажпаго ма дын чысыл æрыгондæр куы уаид, йæ зæронд 
базыртæ ма йæ коммæ куы кæсиккой, уæд йæ тугæй 
иу-дыууæ æртахы уæддæр бахæссид дæ амондыл тохмæ. 
Ныр та уын цы зæгъон, мæ кæстæр æфсымæртæ? Æтт- 
мардзæ, Тхашхо уæ фæндараст фæкæнæд. Æз уын мæхи- 
иымæры кувдзынæн хуыцаумæ æмæ зæрдæрухс хабармæ 
æихъæлмæ кæсдзынæн. 
Фæлæ Хажпагойы куывд хуыцаумæ не ссардта фæн- 
даг, æмæ йыл зæрдæрухс хабар дæр нæ сæмбæлд. Адæ- 
мы æхсæн рæсугъдæй сырæзыд Цыппу æмæ Цæмæхъуыды 
цины хъуыддаг. Фæндыры цагъд æмæ фарны зарæг зæлы- 
дысты хъæуы сæрмæ. Мукки æмæГетта та æрмæстдæр 
сæмбæлдысты сæ чындзæхсæвы. Цыппууыд сæуæле æр- 
тæ хæдзары уæлдæр йæ къухылхæцæг Гаспоатæм, æмæ 
йæм сæ кæртæй хъуыст йæ чындзæхсæвы цины уынæр. 
Фæндыры цагъд, къæрццæмдзæгъд, къуылыхнозтджы\г 
лæгты зарын. Æгæр тагъд дæр-ма арæвдз йæ чыидзæхсæ- 
вы хъуыддаг, æмæ Цыппу цин кодта йæ царды амонд- 
джындæр боныл. Уымæи йæ зæрдыкæрон дæр нæ уыд^, 
уыцы сахат йæ кæрты цы стыр фыдбылыз рæзыд, уый. 
Уыцы сахат та Мукки, Гетта, Саумелаты Саукуыдз 
æмæ ма ноджыдæр къорд лæппуйы иу сидт уагътой ин- 
нæйы фæдыл. Чындзæхсæвы адæм æмбæрстой Муккнйы 
100 

зæрдæйы уаг æмæ йæм сусæг-æргомæй дардтой сæ цæ- 
стæнгас. Фыццаг нуазæн йæ къухмæ дæр нæ систа, фæлæ 
йыл йæ зæрдæйы рис æгæр уæлахиз куы кодта, уæд маст 
уромыны хосæн банызта иу... дыууæ... Гетта йын йæ 
къухмæ бавнæлдта, «æгъгъæд»,— дзырдта йын йæ цæст- 
æнгас, фæлæ Мукки æнæдзургæйæ анызта æртыккаг 
дæр. 
Хистæртæм ракæнынц чындзы. «Фарн фæцæуы, 
фарн!»—хъуысы йæ къухылхæцæг Гаспойы бæзджын хъæ- 
лæс. Муккийы цыргъ карды фындзæй фесхуыста йæ маст 
æмæ йæ еаргъыбæхыл февзæрд. Адæм тыргътæм лидзым- 
мæ фесты. Ехсы цæфмæ йæхи чи никуы æруагъта, уыцы 
хъал бæхы ныггæрæхтæ ласта, йæ тыхджын цæнгтæй 
йын мæсты æлвæст æрбакодта йæ рохтæ, æмæ бæх йæ 
фæстæгтыл слæууыд, йæ раззаг къæхтæй арвы цъæхмæ 
’внæлдта. 
Хистæртæ тарстхуызæй фынгты уæлхъус слæууыды- 
сты, чындзы йæ аууон бакодта Гаспо дæр. «Йæ сæры- 
зонд фæцыд?»— фæскъуымтæй хъуысы кæйдæрты мæсты 
ныхас, фæлæ йæм æргом рацæуын нæ уæндынц. Бæхы 
сæфтджыты бынæй стыр гæбæзтæй фескъуыны зæхх, 
æмæ сау сыджыты къуыбæрттæ бынтон æрæджиау æр- 
хауынц. Хызы бын бакатайтæ кодта Цæмæхъуыд. Бæхыл 
хъазгæ-хъазыи Мукки фæхъавыд хæдзары тохынамæ, 
æмæ йæ чъыры сæрсыстæ стыр къæрттытæй æмбæрзæн 
дурты сæртыл гыбар-гыбургæнгæ æрка!лдысты. 
Дзамболат æм йæхи нал баурæдта æмæ худаистæй 
кæрты астæумæ ратахт: 
— Нал нæ ныууадздзынæ, куыдзæй цы куыдз рай- 
гуырд, и, нал нæ ныууадздзынæ!— æмæ йын йæ бæхы рох- 
тæм лæбуры. Фæлæ уыцы уысм цæф фæранчы хуызæн 
уыд Мукки, йæ зæрдæйы тугтæ йæ цæстытæй калдысты, 
æмæ йæм дзæгъæл хатыртæ нал разынд. Топпы фындз 
фæцарæзта Дзамболатмæ, æмæ гæрахимæ зæххыл ныг- 
гуыпп кодта Цæмæхъуыды иунæг ныфсæнцон, йæ иунæг 
уарзон æфсымæр. Гæрæхтæ æмæ адæмы тарст цъæхахст- 
101 

мæ Гаспоатæй разгъордта Цыппу. Цы ’рцыд, уый нæма 
бамбæрста, æрмæст уынджы ауыдта, Мукки йæ бæхыл 
сæ кæртæй фæдисон тахт куыд ракодта æмæ цæстыфæ- 
иыкъуылдмæ тигъы аууон куыд фæци. 
Чындзæхсæвы цины уынæры раивтой кæуын æмæ 
хъарæг. Къулы рæбын бахъарм Цæмæхъуыды зæрдæ. 
Цæмæй тарсти, уый йыл æрцыд. Цыппуаты кæртæй ра- 
тылд сау уæрдон æмæ саумаройгæнгæ æрлæууыд йæ ка- 
йысты дуармæ. 
Дзамболаты мад, зæронд Фатмæ, йæ мæллæг уæр- 
джытæ æрхоста: 
— Бабын стæм!— æмæ йæ чысыл сау къухтæ сау 
сынтыл ризгæ хæссы. Чысыл Абе кæрты фаауагъта йæ 
хъазын, бал бæласы дæлбазыр цавддурау баззад. Заре- 
тæйæн йæ бон æрæмбарын нæма у, цы стыр бæллæх ыл 
сæмбæлд, уый, æмæ цымыдис хус цæстытæй кæсы адæм- 
мæ. Йæ былты мæнг змæлдæй сæ фæрсы: 
— Цы кодта, ныртæккæ ардыгæй дзæбæхæй куы ацыд? 
Дыккаг бон арвæй æхсидав куы рахаудаид, уæд зæх- 
хыл нæ сæмбæлдаид. Адæм йæ фæстаг фæндагыл фæнда- 
раст кодтой хъæубæсты фæсивæды раздзог Цæлойты 
Дзамболаты. Йе ’мгæрттæ йыл скодтой йæ райст-бавæр- 
ды сау цухъхъа, æвзист рон æвзист хъамаимæ. Хур ар- 
вы бæрæгастæу ныллæууыд æмæ зæхмæ джихæй касти. 
йæ тынтæм фæстаг хатт мынæг æрттывд кодтой сау 
цухъхъайы урс бæрцытæ. 
— Мæнæ хорз адæм, бахатыр кæнут!—Дзамболаты 
сынты уæлхъус къулсæрæй æрлæууыд кадджын хистæр 
Тохты Сабазджери.— Æрцыд ахæм фыдбылыз, ахæм 
стыр зиан, æмæ йæ зæгъынмæ æвзаг нæ тасы. Абоны 
æнæкæрон хъыг канд зæрдæтæм нæ, дуртæм дæр хъары. 
Акæсут-ма уæ алыварс, цас дзыллæ сæнкъуыст нæ сæрæн, 
нæ уарзон кæстæр æфсымæр Дзамболаты фæдыл. Адзал 
хистæрæй куы цæуы, уæд уый адæмы амонд, царды æр- 
дзон фæд у, фæлæ ныр та цы зæгъæн ис, мæнæ хъыг- 
гæнæг адæм! Фырдпссагæй нæ цæстытæй цæссыг куы 
102 

нал хауы, нæ развæндаг нæ размæ тартæ куы кæны...— 
Сабазджерийæн зыр-зыргæнæгау бакодтон йæ халас ри- 
хийы иæрæттæ, фæлæ йæхи фæхъæддых кодта. 
Зæронд Фатмæ цавддурау бадти йæ фырты сау сын- 
ты уæлхъус æмæ-иу æм кæддæрæй-кæддæрмæ æрбай- 
хъуыст Сабазджерийы хъæрæй ныхас, стæй та-иу йæ 
хъæлæс фæстæмæ ногæй адард. 
Заретæйæн скъуыдысты йæ зæрдæйы уидæгтæ, уæд- 
дæр скæуын йæ хъару нал уыд, æмæ йæ сæр дыууæ- 
рдæм æнæбон æнкъуыст кодта. 
Хуызыцъыртт нал баззад Цæмæхъуыды цæсгомы. 
Сау сæрбæттæн йæ урс ныхыл æрфгуыты онг ныллæг 
баст, афтæмæй джихтæ кæны. Йæ фæйнæфарс—Фари- 
зæт æмæ Залихан. Узæлынц ыл, цæмæйдæрты йын æвæ- 
рынц ныфсытæ. 
Сывæллоны ахæм бон хæдзары чи уадзы. йæ зæрдæ 
фæрисдзæн, зæгъгæ, чысыл Абейы сыхæгты зæронд лæг 
сæхимæ ахуыдта. 
Сабазджери адæмыл йæ цæст ахаста, стæй йе ’ргом 
аздæхта Дзамболаты бинонтæм, æввахс хæстæджытæм: 
— Уæ зæрдæтæм ма ныхъхъусут, мæ хуртæ! Адæймаг 
зындзинæдтæн гуырд у. Акæсут-ма мæнæ уыцы хорз 
адæммæ. Уыдоиæй уын алчидæр уе стыр хъыгæй рафтыд- 
та иу къæртт æмæ ацы саударæн бон риссынц уæ рисæй. 
Дзамболат йæ хъæубæсты зæрдæйы хорз мыггаг бай- 
тыдта, æмæ йæ ном нæ ферох уыдзæн, цы фарны хъуыд- 
дагыл куыста, уый та нæ фæсивæды хуыздæртæ ахæццæ 
кæндзысты дарддæр. Фæндараст, нæ хорз кæстæр. 
Дзыдаты Геыа лæууыд Сабазджерийы галиуварс 
æмæ йæ зæронд цæстытыл нæхæДæг дæр дзæбæх не- 
’ууæндыд: 
— Ау, æрæджы дæр ма мын зæрдæтæ чи æвæрдта, 
бахъуаджы сахат мæхицæн фидар æнцой кæй хуыдтон, 
уыцы Дзамболатæн зæгъæм фæстаг «фæндараст»? Ау, 
никуал рацæудзæн уынгты? «Байрйай, Гена», зæгъгæ? 
мын худæнбылæй мæ къух никуал райсдзæн? 
103 

Генайæн, йе ’нæдаст рустæй йæ цæссыг сæрфгæйæ, 
кæуындзæг ногæй йæ хъуыры абадт. Фæндыд æй ныхъ- 
хъæр кæнын: «О, дæу чи бабын кодта, уый цæргæ-цæрæи- 
бонты зæххыл фæсмонгондæй фæхæта», фæлæ уый дæр 
цы давы, æмæ йæ къухтæ æнæбын уагъд æркæнгæйæ 
Дзамболаты сынты уæлхъус хъæрæй ныккуыдта. 
Зиан йæ зæххы хайыл куы сæмбæлд, уæд фæсивæды 
сæрæндæртæ, сæ разæй Фатауты Хаджумар, афтæмæй 
ингæны уæлхъус бахордтой ард, Дзамболат сæ хъæубæ- 
сты æхсарджынæй цы иумæйаг хъуыддагыл куыста æмæ 
мæгуыр адæмæн цы хорздзинадмæ бæллыд, уыцы стыр 
фарн царды ноджы ныфсджындæрæй кæй ахæсдзысты, 
уый тыххæй. 
Мукки та фæлыгъд... Фæлыгъд фæдисæтты топпы 
дзых æмæ адæмы тызмæг цæстæнгасæй. Фæлыгъд дзыл- 
лæты рис æмæ Цæмæхъуыды маройæ. 
Се стыр кæрты иунæг-дзæгъæлæй дзойтæгæнгæ ныу- 
уагъта йæ сидзæргæс мады æмæ йæхи ныффæдзæхста 
Астемыраты Хажпагойыл. Фесæфт, зæххы скъуыды ных- 
хаудта Мукки. Æрмæстдæр ын Дземыраты Гетта æмæ 
Саумелаты Саукуыдз зыдтой йе ’мбæхсæн бынат. Цал- 
дæр хатты йæ æхсæвыгæтты бæрæг дæр бакодтой, фæлæ 
уыдонæй та ничидæр иыхасы æрдæг фехъусдзæн. Мукки- 
йы сусæгдзинадыл фидарæхгæдæй дарынц сæ зæрдæйы 
дуæрттæ. Цыппу æмæ хæстæджыты тызмæг цæстæнгасæн 
аууон хауд Гетта æмæ Саукуыдзыл дæр, æмæ уыдысты 
иуцасдæр къæмдзæстыг. 
Фæлæ рæстæг тыхджын у. Бонтæ æрсабыр кодтой 
адæмы хъыг. Цæлойты хæдзар фæцахуыр æрмæст сыл- 
гоймаджы фæллой, æрмæст сылгоймаджы уынаффæйыл. 
Заретæ йæ фæцудын нæ бауагъта. 
Кæстæртæ фæзынд Цыппу æмæ Цæмæхъуыды хæдза- 
ры дæр. Уазал тымыгъты фæстæ бæласы рыст къалиу 
цъæх къуыбар куы ’фтауа, уыйау хъармæнгæстæ баци сæ 
рыст къона. 
Фæлæ-иу Цæмæхъуыд йе ’дзард æфсымæры куы мы- 
104 

сыд, йæ хъæлдзæг хуыз-иу йæ цæстытыл куы ауад, уæд- 
иу Дзамболаты фарсмæ æнæмæнг сыстад Муккийы су- 
рæт. Йæ цæстыты размæ-иу дыууæйæ дæр лæууыдысты 
фæрсæй-фæрстæм сæрыстырæй, стæй-иу цавæрдæр уысм 
фестадысты дыууæ ставд цæссыджы æмæ-иу Цæмæ- 
хъуыды рустыл уæззаугай æртылдысты. Уыцы дыууæ 
цæссыджы йын дыууæ дихы кодтой йæ зæрдæ. 
Фæсмонæй цы ис! Йæ тæвд туджы иу сриуыгъд бн- 
рæ сагъæссаг æхсæвтæ арвитын кодта Муккийæн. Уд- 
æгасæй сыгъд зындоны арты. Фырфæлмæстæй-иу ыл тарф 
хуыссæг куы фæтых, уæд-иу цавæрдæр лæппын цæргæс 
февзæрд йæ сæрмæ, тыдта йын йæ цæсгом, фыдфынты 
хъизæмары йын йæ цæстытæ æгъатырæй къахта. Кæмæ- 
дæр æххуысагур сидти, кодта фæсусхъæр, æмæ-иу уæд 
æнафон мидæггаг х>æлаф æмæ хæдоны йæ хуыссæнæн 
сыстад Хажпаго. 
— Æрæмбырдта йыл сты фыдбылызы хæйрæджы- 
тæ,— йæ даст сæр-иу уæззау тылд ныккодта, зæххæй-иу 
ын систа йæ хъæццулы къабаз æмæ-иу æй биноныг бам- 
бæрзта. 
Фæсмонæй цы ис раздахæн? Æрцыд йе стыр фыдрг- 
кæндæн дзуапп раттыны рæстæг. Иуизæр Хажпагойы кæр- 
ты æрбалæууыдысты дыууæ æнахуыр лæджы штатон 
формæйы. Уæрæх кæрты къуымты ахастой сæ цæстæнгас, 
стæй сæ иу загъта: 
— Хажпаго, дæ хæдзары ис æмбæхст лæг, >æмæ йæ ма 
басусæг кæн. Закъон æй агуры. 
Хæдзары хицауæн æнæнхъæлæджы уыд сæ фæзынд 
æмæ кæрты астæу иуцасдæр джихауæй аззад. Нæ зыдта, 
цы сдзура, цы дзуапп ратта æнæхуынд уазджытæн.. 
Фæлæ Хажпагойы исты фсонæн хъуыды кæнын рæстæг 
нал бахъуыд. Сæрдыгон хæдзары къæсæрæй рахызт 
Мукки. Рудзынгæй сын сæ кыхас куы фехъуыста, уæд 
сæ размæ рацыд. 
— Кæй агурут, уый æз дæн,— загъта Мукки æмæ сæ 
цуры къæмдзæстыгхуызæй æрлæууыд.— Æз амардтон 
105 

лæг, мæ тæвд туг мæ фæрæднйын кодта, ме стыр фыдра- 
кæнды тыххæй æз цæттæ дæн цыфæнды тæрхонмæ дæр. 
Куы цыди, уæд баздæхт Хажпагомæ, йе ’нкъард цæ- 
стытæм ын мидбылты худгæ бакаст: 
— Ма мыл тыхс, мæ хæларзæрдæ Хажпаго, лæджы 
царм адæм куыд тæнæг хонынц, бынтон ахæм тæнæг нæу. 
Хуыцау цы зæгъа, уый уыдзæн. Дæ зæрдæ ма ’хсайæд. 
Мæ удæгасæй дæм иуафон зындзынæн. 
Мукки Хажпагойыл ныффæдзæхста йæ зæронд мадьг 
«Цыфæнды зынæй дæр-иу æй бабæрæг кæн, радзур ын 
мæ хабар, иыфсытæ йын бавæр». Фæлæ цы кæнын хъæуы, 
уый Хажпаго йæхæдæг хорз æмбæрста. Уымæи уыцы 
уысм æндæр цæуылдæр уыдысты йæ хъуыдытæ, æмæ 
йын тарст: кæд йæ цуры фæстаг хатт лæууы, кæд æй мæ- 
нæ ныртæккæ йæ адзалы фæндагыл фæндараст кæны. 
Хажпаго бирæ фæлæууыд сæ дуармæ уынджы бæрæг- 
астæу, цалынмæ тигъы аууон фесты, уæдмæ, джихæй 
фæкасти Муккийы фæдыл, стæй сæргуыбырæн, йæ цæ- 
стытæ донызнлгæ бацыд сæхимæ. 
* * * 
Цы/шсты азтæ... Мукки сахуыр хъадаманты зæлланг 
æмæ талынг ахæсты къуымты хæлынбыттырты æнафоны. 
цъæхахстыл. Дымгæты сонт æхситт æмæ зымæгон æх- 
сæвты салд хъæды къæс-къæсыл. 
Бæстæ куы ’рсабыр, уæд-иу æм æиафоны дард кæ- 
цæйдæр, хъæды цъассæй æрбайхъуыст бирæгъы ниуын. 
Муккнмæ та афтæ каст, цыма уый бирæгъ нæ ниуы, 
уый цыма ахæстæй алыгъдйæ зæрдæ, фæлæ йæ райгуы- 
рæн зæхмæ нæ ары фæндаг æмæ хъæды арфы ныдз- 
дзæгъæл. Æвæд миты сæр хуыцаумæ æххуысагур дзы- 
назы... Цынæ фæнд февзæры йæ сæры, цынæ хъуыды 
атæхы нæ сæры. 
Бон та — куыст. Лæджы царм кæмæн нæ быхсы, цæ- 
стытæ тартæ кæмæй кæнынц, ахæм уæззау куыст. 
106 

. Цæнгдыхæн бакъахыр кæн бæласы салд зæнг, стæй 
йæуд куы снарæг уа, уæд ыл иуварсырдæм фенцай. Бæ- 
лас-ну куы фæцудыдта æмæ-иу зæххыл йæ уæззау гуыпп 
куы фæцыд, уæд-ну Муккийы цæстыты размæ ногæй сы- 
стад Дзамболат. Уын дæр гæрахимæ фыццаг афтæ ныц- 
цудыдта, стæй ныггуыпп ласта зæххыл. Æмæ-иу Мукки 
калд бæласы цур джпхæй- лæууыд, цалынмæ йæм йе 
’мбæлттæй исчи хъæрæй не сдзырдтаид, йе та йыл ахсты- 
ты тызмæг хъахъхъæнæг топпы фындзæй цалынмæ иу- 
варс нæ ахæцыдаид: 
«Гъей, æнæдаст кавказаг, джихтæ ма кæн, кусын 
хъæуы!..» 
Цыдысты бонтæ... Цыдысты азтæ... Иуизæр зæронд 
Хажпагойыл сæмбæлд æхсызгон хабар: «Ахæстæй суæгъд 
Муккн!» 
Рæстæджы карз тымыгътæм фæцудыдта фндар, æнæ- 
сæттон бæлас, фæлæ йæм ногæй йæ фæтæн уæхсчытæ 
бадардта Тулдз. Стæй хур йæ хæд сæрмæ куы фæзынд, 
фæлмæн къæвда йæ рыст зæигыл куы ’рцыдн, уæд та йæ 
тыхджын къалиутæй æххæссын байдыдта уæлæрвтæм. 
Мукки бакодта бинонты хъуыддаг. Иууыл хæрдзтæ 
дæр зæронд Хажпаго йæхимæ райста æмæйын ракуырд- 
та кæсгон лæг Айдемырты Инæрыхъойы чызг Айсеты. 
Фæстæдæр хæдзары фæзынди ноггуырд. Мукки æмæ рæ- 
сугъд Айсета^н райгуырди фырт. Хажпаго йыл сæвæрд- 
та йæхи номы æнгæс ном — Хажбулат, ома, фидар, æк- 
дон. Бонтæ масты дæр тайын кæнынц æмæ зындзинад 
дæр сафынц. Фараст азы рацыд Дзамболаты æбуалгъ 
хабары фæстæ. Цыма æппындæр никуы иицы ’рцыд. уый- 
ау ныссабыр хъæубæстæ. Æрæджы дæр ма афтæ чи" 
хъæр кодта, мах иумæйаг хъæццулы бынмæ нæ цæуæм^, 
нæхн бар нæ уадзут, зæгъгæ, уыдон дæр æрæмбæрстой 
сæ рæдыд. Сæхи цæстæй федтой, зæххытæн сæ дзæбæх- 
дæрты колхозонтæ цы стыр тыллæг æрæфснайынц, колхо- 
зы уæнгои чи иæу, уыдои та далæ уынгæджы Хæри- 
сты комы зæрæстæтты куыд тухийæ мæлынц, уый, æмæ 
107 

иугай-дыгай курдиаттæ фæлæвæрдтой иумæйаг хæдза- 
радмæ. Хоры кæнды мæт йедтæмæ æндæр стырдæр са- 
гъæс иал уыд хъæубæсты. Зæрдæ цы мастæи нæ быхсы, 
зæрдæ цы рæдыд нæ бары. Иогæй бахъарм сты Годзийы 
рыст уæхсчытæ. Йæ чыидз Айсет ын йæ къонайыл бакод- 
та чысыл æртдзых æмæ хæдзарæнгас фесты. Годзи йæ 
зæронд фæллад къухтæй гыццыл Хажбулаты зæхмæ æр- 
хизын нæ уадзы. Иæ былтыл æй дары æмæ йæм афтæ 
кæсы, цыма ацы цардмæ бынтон æнæнхъæлæджы ингæ- 
ны къæсæрæй раздæхт. Æрмæст Муккийы маст уæддæр 
кæронмæ не ссыд. Р1æ уарзондзинады бæлас раджы 
афæлдæхт, фæлæ йæ уидæгтæ зæрдæйæ не ’скуымдтой 
сыскъуынын. йæ рæсугъддæр æнкъарæнтыл баззадысты 
æнгомтыхтæй æмæ йæ удхарæй мардтой. Къуыбырысыхы 
йын алы дур, алы къахвæндаг дæр йæ зæрдыл лæууын 
кодта Цæмæхъуыды. Æмæ Цæлойон йæ къухы кæй нæ 
бафтыд, уый нæдæр йæхицæн ныббарын йæ бон нæ уыд, 
нæдæр.— искæмæн. 
Уыд, сæрды фæдджитыл рагвæззæг æрлæууынмæ куы 
фæхъавы, уыцы тæккæ афон. Сæрвæтты фæзæрондхуыз 
кæрдæг. Рагъсæр уыгæрдæиты та кæм иу, кæм иннæ ран 
фæзындысты хосы бурбын мæкъуылтæ. 
Адæм быдыртæй истой сæ фæззæджы фыццаг бæркæд- 
тæ. Цæлойты Заретæйæн дæр арыхъхъыты уыд чысыл 
зæххы гæбаз. Сæрд-сæрдыдæргъы йæм нмкуы базивæг 
кодта, йæ чысыл лæппу Абеимæ-иу талынгтæм хуымы баз- 
зад, æмæ сæ куыст нæ фæдзæгъæл. Æмбисонды харбыз 
дзы æрзад. Иубон, сæ бгехуæрдоны гуыффæ харбызтæй йе- 
дзаг, афтæмæн быдырæй здæхтысты хъæумæ. 
Абе Заретæйы фарсмæ рахиз сæрхъæды сæрты Г;æ къæх- 
тæ æруагъта æмæ бозийы змæлдæй зæронд бур бæхы арæз- 
та фæндаджы лæгъздæртæм. Харбызтæ-иу æгæр тынг 
куы схъыс-хъыс кодтой, уæд-иу сын асæттынæй тæрсгæ- 
йæ Абеиы чысыл къухтæ бæхы рохтæ сæхимæ æрбалвæ- 
стой æмæ-иу хæрзчысыл дзыхъхъыты дæр уæрдоны цæл- 
хытæ сабыргай, хъавгæ тылдысты. 
108 

Хур рагъсæртæм атылд, æмæ иыгуылæны арвгæрæттæ 
сырх пиллсн суагътой. Заретæ джихау каст зæрæхсиды 
артмæ, æмæ йæ æнахуыр æрхæндæг хъуыдытыл æфтыд- 
та; уый цыма хур ныгуылгæ нæ кæны, фæлæ сабыр, æнæ- 
хъыпп-сыппæй мæлы æмæ аргъæутты маргъау йæ фæтæн 
сырх базыртæ фæстаг улæфт кæнгæ къуыбырты тигътыл 
уæззаугап æруагъта. Раст уыцы рæстæг арыхъхъыты 
нæудзар фæхстыл чысыл сау стъæлфæй фæзынди барæг 
<емæ кодта хæстæгæй-хæстæгдæр. Уый Марджиаты Мук- 
ки хъæумæ здæхти нæ кæсгон кайыстæй. 
Дардмæ дæр базыдта Заретæйы æмæ йæ бæхы сæр 
фездæхта иуварс. Иæ æрвхуыз цæстытæ сæ чъилтыдзаг, 
афтæмæн уæрдоны алыварс схъазыд. Уæлбæхæй сæм 
дзуры: 
— Гъы, Цæлойтæ, цы? Уынут? Мукки нæ фесæфт! 
Уæ худтæ хæрдмæ æппарут, Муккийы фенамонд кæнын 
бафтыд уæ къухы. Фæлæ зонут!.. 
— Хорз нын куы базонын кодтай, хорз нæ куы 
ныхъхъусын кодтай нæ зæрдæтæм,— æрдиаггæнæгау йæ 
сæр бакъултæ кодта Заретæ.—Цы ма ныи дæ зæрды 
ис, кæй худ ма дын сæппарæм уæларвмæ? Æнæдарæг нæ 
куы фæкодтай. 
— Уый уын фаг нæу! Сымах фаг бæллæхтæ хуыцау- 
мæ дæр нæй,— йæ карз ныхасæй Муккийы цæсгомыл 
сырх тæппытæ абадт. 
Абе фæтарст, æмæ йæ фæлурс чысыл къухтæ нын- 
дзыг сты бозийыл. Йæ хуыз фæцыд æмæ йæ скæуынмæ 
бирæ нал хъæуы. йæ бон бамбарын ницы у. Чи у ацы 
лæг? Цæмæи сæ æфхæры? Щæ тыхстхуыз цæстытæй иу 
каст Заретæмæ скæны, иниæ — æнæзонгæ лæгмæ. 
— Уæ, дæ саурондз фæкалай, уæ, дæ хъал бон нык- 
кæла...— Заретæйы карз æлгъыстытæ хъамайы фын- 
дзæн фæцагайдтой Муккийы зæрдæ. Иæ быны зæххыл 
нал хæцы йæ саргъыбæх, тарстæй куы иуырдæм йæхи. 
аппары, куы — иннæрдæм. Фæлæ мæстджыи барæг иæ 
109 

цуды, йæ рахиз къухæй сæм иыддодой, ныртхъирæнтæ 
кæны: 
— Æз уæ æгас мыггагæй дæр дымгæмæ ныддардзы- 
иæн! Рох уæ ма уæд, æз Марджиаты сау налат Мукки 
дæн, мæ иу æфхæрд сæдæ ’фхæрдæй фæисын æз! 
Æмæ Муккийы тыхджын цæнгты иал баурæдта йæ 
зæрдæйы маст. Сылгоймаг æмæ сывæллон лæппуйыл 
куыд бавзара йæ хъару, йæ къух сæм куыд сиса, æмæ 
уæд йæ маст акалдта харбызтыл. Уæрдоны гуыффæмæ 
сæ хъамайæ скарста. Фæйиæджыты зыхъхъыртæй лæдæр- 
сти сæ дон, æмæ сæ фæстæ фæндагыл зылын-мылын 
хæххытæй зади сау фæд. 
— Абе, мæ чысыл хур, хорз бахъуыды кæн дæ фыды 
марæджы,— барæг куы адард, уæд бынтон лæмæгъ хъæ- 
лæсæй хъæрзæгау дзырд скодта Заретæ. 
Абе йæхимидæг фестъæлфыд, йæ цæстытæ атартæ 
сты æмæ йæм исдугмæ афтæ каст, цыма йæ алыварс 
быдыртæ куыройы стыр фыдтау зилгæ кæнынц. 
— Дæ бон ын циу, фæлæ йæ зонгæ уæддæр кæн,— 
лыстæг карст харбызтæм донызылд цæстытæй кæсгæйæ 
дзырдта Заретæ.— Цы кодтам, хуыцау, æлгъыстлæгæй 
нын марæн кард цы сарæзтан? Иæ мæгуырыл нæ цæуыл- 
нæ ныууадзы?— æмæ тыхурæд кæй фæкодта, уыцы кæ- 
уындзæг аскъуыд. 
Фиййæуттæ уæтæрмæ скъæрдтой сæ фосы дзуг æмæ 
Заретæйы кæуынмæ æрбаздæхтысты. Цавæрдæр барæг 
уыцы сонтхуызæй уæрдоны разæй куыд астъæлфыд, уый 
ма федтой, фæлæ чи уыд, цы уыд, уымæн ницы рахатыд- 
той. 
Хабар куы бамбæрстой, уæд зæхмæ кæсгæйæ базза- 
дысты. Стæй фиййæуттæй иу рæвдаугæ Абейы уæхск æр- 
хоста: 
— Ды ма ку, лæг кæугæ нæ фæкæны. 
«Лæг кæугæ нæ фæкæны...»— лæппумæ цæмæдæр гæс- 
гæ хорз фæкаст фиййауы ныхас, æмæ йæ зæрдæ куыд- 
дæр фæфидар. 
110 

Уыцы бонæй фæстæмæ чысыл Абейы цæстыты баззад 
Муккийы хуыз. Муккийы сырхбын тызмæг цæсгом æрв- 
хуыз стыр цæстыты сæрмæ бæрзондист æлхынцъ æрф- 
гуытимæ. Муккийы æнæхатыр карз ныхæстæ дзæнгæр- 
джытау зæлыдысты нæ хъусты, æмæ йæм йæ сабидуджы 
фæлмæн райсомтæй ницуал хъуыст. 
Æрмæст кæмдæр сæ сæрдыгон хæдзары цары ссардта 
згæхæрд хъамайы зæронд æмæ уый йæ куыст скодта. Са- 
райы къуымы-иу слæууыд йæ уæрджытыл æмæ йæ сау- 
бонизæрмæ сигæц дурыл даудта. 
— Цы ми кæныс, лæппу?— Йæ развæдмæ къухаууо- 
нæй кæсгæ-иу йæ цурмæ бацыд Дзамболаты мад зæ- 
ронд Фатмæ. 
— Ницы,— хæрдмæ-иу йæ сæр дæр не схъил кодта, 
афтæмæй-иу загъта чысыл Абе. Р1æ зæрдæйы цы скарста, 
уый та нæдæр йæхи мад зыдта, нæдæр йæ фыдымад. 
Стæй чысыл Абе фæцахуыр хъæуы астæумæ. Иæ 
къæрит кæрцы мидæг-иу бакодта йæ хъамайы зæронд, 
æмæ-иу ыл бон куы мæзджыты сисы ’нцой аивгъуыдта, 
куы та къæнцылары фарсмæ хъуымæцты дуканийы 
дуармæ. 
Фæлæ йæ цæстыты цы тызмæг лæджы сурæт баззад, 
уый зыиæг иæ уыд, æм:æ та-иу нзæрдалынгты æнкъард 
æмæ сæргуыбырæй араст сæхимæ. Иу райдзаст бон, 
куыд фæзæгъынц, саг фæрæтмæ ’рцыд. Чысыл Абе мæз- 
джыты дуармæ ауыдта, æхсæвæй-бонæй йæ цæстыты 
раз судзгæ æхсидавау чи лæууы, йæ чысыл зæрдæ фы- 
ны дæр кæй тызмæг хъæртæй фестъæлфы, уыцы зонгæ 
лæджы. Кæимæ лæууыд, уыдрнæй ну цыдæр хъæлдзæг 
хабар дзырдта. Мукки хæцыд йæ синысæртыл æмæ уы- 
цы сæрыстырхуызæй цæуылдæр зæрдиагæй худти. Абе 
дзы нал иста йæ цæст. Хъахъхъæдта йæ аивæй æмæ йæ 
къæрит кæрцы мидæг згæхæрд хъамайы фистон тынгæй- 
тынгдæр æлвæста йæ чысыл къух. Фæныкхуыз сæгъ- 
дзарм худ ныллæг æркодта йæ цæстытæм æмæ сисы рæ- 
бын кæрдо бæласы ставд зæнджы аууон æнкъардæй 
111 

лæууыд. Иæ фыды марæгæн йæхимндæг карз тæрхон 
хаста. 
Уыцы иу рæстæг тарсти, куы иæ сарæхса, йе уæнгты 
фаг хъару куы нæ разына, уымæй. Фæлæ та-ну зæрдæ- 
йы тасыл фæуæлахиз маст, æмæ агуырдта фадат. Фадат 
маст райсынæн, йæ чысыл зæрдæйы тыппыртæ суадзы- 
нæн. 
Лæууы бæласы аууон Цæлойты сидзæр лæппу æмæ 
цæстызулæй хъахъхъæны йæ фыды марæджы. Иуафон, 
кæимæ лæууыд, уыцы лæгтæ уынджы уырдыгмæ араст 
сты, Мукки та баздæхт дуканимæ. Йæ рæмбыныкъæдз- 
тæй æрæнцой кодта цъæхахуырст тæрхæгыл æмæ афтæ- 
мæй ныхас кæны уæйгæнæгимæ. 
Цалдæр сылгоймаджы кæсынц цавæрдæр хъуымац- 
мæ. Абе сæ иувæрсты йæхи Муккимæ хæстæг баласта. 
Иу уысм йæ цæстыты размæ февзæрд ныв: Мукки сын 
уæлбæхæй уæрдоны гуыффæмæ кæрды сæ харбызтæ. 
Ныр мæнæ уыцы æгъатыр лæг йæ разы. Лæууы æмæ 
уæйгæнæгимæ æнæмæт ныхас кæны йæ фыддæр знаг, йæ 
фыды марæг. 
Абейы къæсхуыр уæнгты ахызт йæ фыды маст, æмæ 
йæ цыдæр æбæрæг тых æваст фæцагайдта. Къæрит кæр- 
цы бын фезмæлыд саби лæппуйы къух. Æгъатыр иу 
тъæпп, æмæ згæхæрд хъама фистонмæ аныхсти хуылфы. 
Мукки хъæлæсыдзаг ныббогъ кодта, нызмæлыд йæ 
бындзар>æй тулдзхъæд бæласау, стæй сабыр æрфæлдæхт. 
Сылгоймæгты тарст цъæхахст æмæ дуканийы дуарæй чы- 
сыл Абейы рагæпп баиу сты. 
Лидзы Цæлойты сидзæр лæппу. Лидзы æрх-æрх дур- 
джын фæхстыл. 
Тугæй саухъулон хъама — йæ къухы. Лидзы... Æр- 
мæст сæхимæ, Къуыбырысыхмæ нæ... Абе йæ ных сарæз- 
та хъæуысæр уæлмæрдтæм. Донзоныг кæнынц нæ зæнгтæ, 
сæтты йæ хъару, нал ын фаг кæны улæфт, уæддæр лн- 
дзы, уæддæр згъоры. 
Стæй уæлмæрдты æрхауд йæ уæрджытыл, ныддæл- 
112 

гом йæ фыды ингæныл, ныддæлгом æд тугæйдзаг хъама 
æмæ зæрдæны бынæн иыккуыдта. 
* * * 
Кæны лыстæг сæлфынæг. Урс æртæхтæ хъуссæджы- 
тау æрзæбултæ сты бæлæсты сау къалиутыл, бур сыф- 
тæрты кæрæттыл. Цæхæрадоны æхсырфæй карст нарт- 
хоры бындзæфхзæдтыл абадыиц халæттæ, сæ сау бырын- 
чъытæй асхъауынц ныллæг хус хæтæлтæ, ф«æлæ хæрынæн 
бæзгæ куы нæ разынынц, уæд та фæстæмæ уæззау- 
гай стæхынц. Кауы дæллаг фарс, цæхæрадонмæ бацæ- 
уæны, уæрдоны сæрхъæдыл — сау бæх баст. Иæ цуры 
гуыффæйы нартхорыхъæдты куырис схъомпал. Æфсæ- 
стæй, зивæггæнæгау, тоны нартхоры сыфтæ æмæ сæ æр- 
дæгцъындæй æууилы. 
— Ай Михакъойы бæх у,—цæхæрадонырдæм мын йæ, 
сæрæй ацамыдта Хаджумар æмæ бахудт.— Уырдыгмæ 
хорз цæуы... 
— Уырдыгмæ дур дæр тулы,— фæцарæхстæн æз. 
— Чи цæра, уый амæлттæ кæндзæн,— цæхæрадонмæ 
æнкъардхуызæй кæсгæйæ мын дарддæр дзуры мæ сы- 
хаг:—Мнхакъо уырыссаг у, фæлæ цæрынмæ бирæ ирæт- 
тæй дæсныдæр у. Йæ бæх æд уæрдон æрбакодта, зымæг- 
мæ, дам, дзы исты суджы муртæ уæхицæн æрласут. 
Хъару нал и, Арцу, цы бакæнæм? Уæрджытæ ком- 
мæ нал кæсынц. Ницæуылуал тыхсын. Æз фæндагыл 
дæн. Иннæ аз мæ цæхæрадон нал бахуым кæндзы- 
нæн. ... .’...,’ 
Хаджумар мын скъуыддзаг дзырдтæй дзуры йæ зæрон- 
ды бонты рис, æмæ та йе ’ппæт дзырдты æхсæн мæ хъуы- 
ды ацахста мæ зонгæ æртæ дзырды: «Æз фæндагыл дæн». 
Æрмæст сæ уыцы кæддæры райсом Хаджумар Цæмæ- 
хъуыды тыххæй загъта. 
Æвæдза, бонтæ куыд тагъд тæхынц. Æз ма уæд гыц- 
цыл лæппу уыдтæн, фæлæ уыцы фæззыгон бон зноны 
8 Урс нымæт 
113 

хуызæн лæууы мæ зæрдыл. Хур бæндæнбæрц ссыди ар- 
выл. Æхсæвы æртæхæй уымæл бур сыфтæртæ хъæды 
сызгъæрин арт суагътой. Афтæ мæм каст, цыма уыцы 
диссаджы арт зæхмæ къæртгай хауы. Фæлæ уый арт нæ 
уыд, уый уæйыг бæлæсты бæрзонд цъуппытæй згъæлыд 
бур сыфтæр. 
Хапæйы рагърæбын мугæджын къуырфмæ баздæхтам 
нæ уæрдон. Æрдузы кæрон фæсалджынмæ баскъæрд- 
тон нæ урсных галы æмæ гæрзбозийы иу кæрон йæ 
сыкъатыл бабастон, иинæ кæрон — æхсæр бæласы 
зæнгыл. Уæдмæ чысыл уæлдæрæй райхъуыст фæрæты 
къупп-къупп. Мæ къухтæй пыхсытæ фæйнæрдæм хæлиу- 
гæнгæ ссыдтæн мæ фыды цурмæ. Дзицци тæккæ фахсыл 
ссардта хус тæрс бæлас æмæ йын йæ бындзæфхадмæ 
хæстæг йæ зæнг дзæбæх бакъахыр кодта. 
Кæрæдзийы ивтам, фæлæ-иу æз уайтагъддæр афæл- 
ладтæн, æмæ-иу мын уæд уый æнæдзургæйæ мæ къухæй 
фæрæт айста. Уæддæр æз цин кодтон мæхинымæр: æх- 
хуысхъом фæдæн. Йæ къухæй йын кусæндзаума рай- 
стон æмæ йын гыццыл цыдæр æххуыс кæнын. Бæласы 
зæнг снарæг. Дзицци йыл галиу къухæй сабыргай ахæ- 
цыд. Фыццаг скъæр-къæр кодта, стæй зæххыл йæ уæззау 
гуыпп фæцыд. 
Чысыл фæстæдæр нæм фæндагæй ныхас æрбай- 
хъуыст. Махмæ æввахс къæрццытæ цæуы. Уый нæ уы- 
нæрмæ иу лæг мугæджын къуырфмæ æрбаздæхт, æмæ 
хус къæцæлтæ йæ къæхты бын сæттынц. 
Пыхсытæй дзæбæх куы разынд,уæд мын æй цы базо- 
нын хъуыд — Цъилхуды фырт. Ныллæггомау лыстæджы- 
тæ зæронд лæг. Йæ боцъо æмæ рихитæн раджы сурс уæ- 
вын æмбæлд, фæлæ цыдæр æиæхуыз бур сты æмæ сын 
æвиппайды бакæсгæйæ ницы раиртасæн ис, бур дæр не 
сты æмæ урс дæр. Æрмæст сæ сæрмæ бæлвырд хуыз ис 
йæ дыууæ цъæх цæстæн. Тæнæг бурбын æрфгуыты бын 
дыууæ дард стъалыйау цъæх-цъæхидæй зынынц дыууæ 
лыстæггомау цæсты. Галиу къух — йæ чъылдымыл, рахиз 
114 

къухы — чысыл фæрæт, афтæмæй нæ разы æрлæу- 
уыд. 
Салам нын радта, арфæ ракодта, стæй мæ фыдмæ 
баздæхт: 
— Уæллæй, хъæуы æвзæр хабар ис — Цæмæ- 
хъуыд фæзиан. Куыддæр Хæбæлаты дуармæ схæццæ дæн, 
афтæ сæ кæуын ссыди. 
— Хуыцау ын бахатыр кæнæд, рухсаг уæд!— рахъыг 
кодта Дзицци, стæй, исдуг хъусæй алæууыны фæстæ, 
Цъилхуды фыртмæ бакаст:— Тыхст у, уый фехъуыстон, 
мæ сыхаг Хаджумар дысон-бонмæ йæ уæлхъус бады. 
Абонрайсом ныл раджы уынджы сæмбæлд. Фæлæ афтæ 
тагъд фæуыдзæн, уый æнхъæл...— Дзицци кæронмæ нал 
ахæццæ кодта йæ ныхас, стæй йæхицæн дзурæгау сабыр- 
гай загъта:—Цæуын хъæуы... Худинаг у... Иу сыхы фæ- 
цардыстæм æмæ дзы бирæ уæздандзинад зонын...— 
Æмæ кæд хабар фехъуыстай, уæд ма хъæдмæ куыд 
рацыдтæ? 
— Омæ дæхæдæг нæ зоныс,—йæ мæллæг гуыбыр- 
гонд уæхсчытæ базмæлын кодта Цъилхуды фырт,— 
мыггаг мæм æвзæр цæстæй кæсы. Кæддæр Муккиимæ 
хорз цардыстæм, æмæ... Æмæ мын уый дæр ныр ацал- 
ауал азы нæ барынц нæдæр Зæрионтæ, нæдæр Цæлойтæ. 
Гъемæ сын æз сæ иутæн дæр æмæ сæ иннæтæн дæр æв- 
зæрæй цы фæдæн, уый мæхи сæрыл бæллæхтæ æмæ фы- 
дæй æрцæуæд,— загъта Цъилхуды фырт æмæ йæ цуры 
æхсæр бæласы къалиу, йæ къухы цы чысыл фæрæт уыд, 
уымæй мæсты къуырд акодта. 
— Се ’ппæт- ныхæстæ дæ зæрдæмæ ма ис, адæм ра- 
сты дæр уынынц æмæ зылыны Дæр,— ныфсæвæрæгау ын 
загъта Дзицци æмæ дарддæр кодта йæ ныхас: — Мæнæн 
иыллæууæн нæй, зианмæ ма цафон бацæудзынæн, фæлæ 
ды мæиæ лæппумæ дæ цæст фæдар, йæ уæрдои ын ба- 
хуызæнтæ кæн. 
Цъилхуды фыртæн æхсызгон уыд, Дзицци мæ ууыл 
115 

кæй бафæдзæхста, уый, ;æмæ мæм йæ мидбылты худгз? 
калд бæласы аууонмæ бакаст. 
— Æмæ уый ныр гъæйтт-мардзæ лæг куы у. Мах бар- 
ма уадз ам хъуыддæгтæ. 
Дзицци ацыд, æз баззадтæн Цъилхуды фыртимæ. 
Уый дæр мах уæрдоны цур суагъта йæ гал, æмæ кæм иу 
ранæй, кæм иннæ ранæй цыд йæ фæрæты къупп-къупп. 
Æрмæст-иу мæм рæстæгæй-рæстæгмæ æрбайхъуыст йæ 
фæсусхуыз хъæлæс: 
— Лæппу, рауай, мæнæ сугтæ уæрдоны цурмæ лас- 
гæ! 
Æз та хурварсмæ банцой кодтон уæрдоны ихсыд 
сæрхъæдыл æмæ хъуыды кодтон Цæмæхъуыдыл, хъуы- 
ды кодтон Муккийыл. Хъуыды кодтон сæ цардыл, сæ 
хъысмæтыл. 
Амондджындæр нæ рауадысты Гетта æмæ Саукуыдз 
дæр. Стырзæрдæ æмæ тæвдтуг лæппу уыд Гетта,донæн 
йæ ивылд æмæ йæ зилдухгæнæнтæ уарзта. Йæсабыр цæ- 
уæнтæ та йæм хъуынабадæнтæ кастысты. Иу æнамонд 
æхсæв æй йе ’хсар æмæ йæ хивæыд зæрдæ бахастой Ел- 
хоты рæгъаугæстæм. йемæ уыдысты Саукуыдз æмæ йæ- 
хи хуызæн иу-цалдæр зыст лæппуйы. Рæгъауæй бæхты 
стыр къорд куыд фæхицæн кодтой, афтæ сæ æхсæвгæстæ 
рагæрæхтæ ластой. Æваст йæ саргъæй асхъиудта Гетта. 
Ие ’мбæлттæ йæ бæхы фæсарц схастой хъæумæ. Давгæйæ 
фæмард, зæгъгæ, куыд загътаиккой æмæ дыккаг бон 
хъæубæстыл айхъуыст: 
— Гетта йæ хистæр æфсымæр Дзабоимæ фæбыцæу, 
æмæ йыл Дзабо йæ фырмæстæй топп ныццавта. 
Геттайы фæстæ бирæ цæрæнбон нал баззад Саукуы- 
дзæн дæр. Хъæубæсты ныггуыпп кодта ног цард, æмæ 
уалдзæг цъæх-цъæхид хъал кæрдæг йæ быны фæсал 
куыд бамбæхса, афтæ адæм сæ армы бын æрбатымбыл 
кодтой давджыты, сæ дзаг фынгмæ сын сусæг-æргомæй 
февнал-фæныхил чи кæны, уыдоны. 
Иуæхсæв хъæуы раззагдæр фæсивæд цæг æрæвæрд- 
116 

той Саумелаты Саукуыдзы хæдзарыл. Сæ раздзог Фатау- 
ты Хаджумар ну-цалдæр лæппуимæ комкоммæ бацыд 
кæртмæ. Асинтыл тыргъмæ куыд сцæйхызтысты, афтæ 
Саукуыдз хæцæнгарзифтонгæй рагæпп кодта хæдзарæй. 
Фемдзаст сты. Саукуыдз февнæлдта иæ дамбацайы 
хуымпъырмæ. Фæлæ йæ Хаджумары уæзбын хъæлæс æр- 
сабыр кодта: 
— Ам дæ хæдзары алыварс цæг æвæрд ис, нæ ных- 
мæ æрлæууынæй ницы бакæндзынæ. Æри дæ хæцæнгæрз- 
тæ, дæ хъама æмæ цом хъæусоветмæ немæ! 
Саукуыдз, алидзæн нал ис, уый куы бамбæрста, уæд 
Хаджумары цæстытæм комкоммæ бакаст: 
— Ма мæм бавналут. Кæдæм зæгъат, уырдæм уемæ 
цæуын. Фæлæ мæ мæхи кæрты æрфистæг кæнат, уый мæ 
сæрмæ не ’рхæсдзынæн. 
Хъæуы фæскомцæдисонтæ сразы сты Саукуыдзы ны- 
хасыл, нæ йæ рафистæг кодтой, афтæмæй уынгты цыд сæ 
разæн. 
Цыд фæстаг хатт. 
Цардыл тох йæ тынджы баиыд. Тох йæ тынджы куы 
бацæуы, уæд та цæф растыл дæр уайы æмæ зылыныл 
дæр. Адæмы знæгты ардыдæй рæстæй цæф æруад Цыппу- 
йыл. Хъæубæстæн æвæлмонæй дон чи фенын кодта, хъæу- 
бæсты алы хъуыддагыл дæр йæхи хæдзары хъуыддагау 
чи рысти, уыцы Цыппуйыл. Сыбыры тархъæдтæм ,æй 
фæдисы уаст кæнгæ ласта поезд. Цæмæхъуыдыл та йæ 
хъæубæсты æхсæн хæрзæрыгонæй сбадти сндзæргæсы 
ном. 
Стыр фæссихор гæрчъыздухæнтæй фидар баст дыууæ 
уæрдоны тылдысты хъæдæй хъæумæ фæдагыл,- æмæ сæ 
хъæдын цæлхытæ уæззау хъыс-хъыс кодтой. 
Уырдгуыты цæугæйæ галæн йе ’фсондз æгæр зын 
уромæн куыд нæ уа, афтæ суджы кæрæттыл æддозгомау 
сбадт Цънлхуды фырт’æмæ даргъ æхсæруисы февзыстæй 
галæн амоны, кæуылты цæуын хъæуы, уый. 
Æз цыбыр хæцын мæ урсных галы сæрбосыл æмæ 
117 

рæвдз уайын уæрдоны фарсмæ. Уæддæр мæм рæстæгæй- 
рæстæгмæ йе ’уæхсчы сæрты зæронд Цъилхуды фырт 
фæстæмæ рахъæр кæны: 
— Еуæ, рæвдздæр змæл! Фæстейы ма баззай!— 
Æмæ та æз дæр лæдзæгæй фесхойын галы фарс. Хъæу- 
мæ ныккæсæн къуыбырыл куы фæуырдыг кодтам* уæд 
нæ галты фаддзу уæзбындæрæй ауагътам æмæ, уæдæн 
нырмæ нæ фæдыл цы чысыл рыджы къуымбил зад, уьпт 
нæфыццаг æрæййæфта, стæй иæ разæй фæци. 
Зæрнонты дуармæ лæууыд бирæ адæм. Æнæхъæн уынг 
бацахстой. Дæлдæр, кауы рæбынты, бæлæсты бынты— 
рог машинæтæ, автобустæ. Афтæ мæм зынд, цыма уыдон 
дæр хъыггæнæг адæмау зæхмæ æнкъардæй кæсынц. Цьь 
ма абон Зæрионты хæдзары стыр рис æмбарыиц. Уык- 
джы цы уыд, уымæй ноджы фылдæр адæм сабыргай ра- 
нвылд сырхахуырст кæртыдуарæй. 
— Зиан рахæссынц,— уæзбын саст хъæлæсæй мæм 
сутты сæрты фæстæмæ радзырдта Цънлхуды фырт æмæ 
фæидагæй нуварс, хъæбæр дурæй амад сисы рæбынмæ 
баздæхта йæ уæрдон. Æз дæр уый хæд чъылдыммæ 
æрурæдтон мæ зыгъар гал. Мэерддзыгой адæмы уындæй 
ме уæнгты цыдæр æнахуыр уазал ахъардта. Рæстæм- 
бис кары лæгтæ разæй хæссынц Цæмæхъуыды сау сынт. 
Иæ фæдыл молло. Бурхил зæронд лæг бур бæзджын 
æрфгуытимæ зæхмæ кæсгæйæ уынгæг хъæлæсæй зарæгау 
кæны: 
«Ла-ила йа-ил-ла-ла, 
Ла-ила гъа-ил-ла-ла». 
Бурхил моллойы уынгæг хъæлæс æваст айсæфы ин- 
нæ хъæлæсты æмайзæлды бын, стæй та рæстæгæй-рæ- 
стæгмæ ногæй ранхъуысы. Уый, моллойы æмбуар цы зæ- 
ронд лæгты къорд цæуы, уыдон æмхуызонæн айсынц 
зианы номæн Мæхæмæт пехуымпарæй хатыркурæг пы- 
сылмом ныхæстæ: 
«Ла-ила йа-ил-ла-ла, 
Ла-ила гъа-ил-ла-ла»... 
118 

Ранæй-рæтты сæ хъæлæсы уаг æваст ахæм ныллæг, 
ахæм æнкъард фæвæййы, æмæ кæуындзæг хъуыры абады. 
Адæмы æхсæн мæ цæст æрцахста рæстæмбнс кары лæ- 
джы. Зечыргæнджытæ моллойы ныхæстæ æмхуызонæй 
куы айсынц, стæй æваст сæ хъæлæсы уаг æнкъардхуы- 
зæй куы фæсæтты, уæд йæ кæуындзæг фескъуыны, йæ- 
хн нал бауромы. 
Зæронд лæгтæй йæм чидæр баздæхт: 
— Алыбег, уый куыд кæныс, уый? Дæхнуыл фæ- 
хæц?— Стæй йын зæрдæлхæнæгау йæ цонгмæ бавнæлд- 
та.— Фыдыхо зынаргъ у, Абе. Фæлæ гæнæн нæй. Фæра- 
зын хъæуы. 
Зæронд лæджы ныхæстæм мæ зæрдæ ныссæххæтт код- 
та. Ау, уый Абе у? Ау, уый рагæй нырмæ кæй кой хъу- 
сын, уыцы Абс у? Фыццаг, дам, Мæскуыйы ахуыр кодта, 
стæн уым кусгæйæ баззад. Стыр лæг æй хонынц. Фæлæ 
йæ мæхн цæстæй фендзынæн, уый æнхъæл никуы уыд- 
тæи. 
«Ау... Ау, уый Абе у? Каеддæр хæрз сабийæ йæ фы- 
ды туг райсынæн йæ къæрит кæрцы мидæг згæхæрд хъа- 
ма æмбæхстæй чи хаста, уыцы Абе у?»— мæхпнымæры 
къаддæр кæ кæны мæ зæрдæйы днс. Зианыл «дуа» скæ- 
нынмæ лæгтæ уынджы фисыныл, цыппар фæндаджы 
бæрæгастæу æрæвæрдтой Цæмæхъуыды сау сынт. Мæ 
сыхаг Фатауты Хаджумарæн йæ русы æнцъылды цæс- 
сыг ныффидар. Сынтмæ æргуыбыр кодта æмæ йе ставд 
сырх æнгуылдзтæн тарбыы цъæх æмбæрзæн дзæбæхтæ 
кæны. Æмбæрзæны ну къабазы бынæй фæзынд урс ны- 
мæты кæрон. • - 
Æрцæуæг адæмæй иу халасбоцъо лæгæн фырдисæй 
йæ цæстытæ сæ чъилты дзаг аисты. 
«Ау, сылгоймаг-зианы бын нымæт? Уый та кæцон 
зегъдау у?»—ахъуыды кодта йæхинымæр æмæ Хаджума- 
ры уæлхъус балæууыд: 
— Ау, уый та куыд? Сылгоймаджы уæлмæрдтæм урс 
119 

нымæтыл хæссут? Нæ... нæ, нæ... Хуыцауæй тæригъæд у, 
афтæ не ’мбæлы. 
— Уый Цæмæхъуыдæн йæхи уæсет у, — йæ хъусы 
йын аивæй бадзырдта Хаджумар, фæлæ халасбоцъо, 
æвæццæгæн, уыцы дзырд никуы фехъуыста æмæ йæ ны- 
хас «фæхъæрдæр: 
— Уый та кæцон «сейтт» у? 
— Уæуу, уæд та Цæмæхъуыдæн йæхи фæдзæхст у, 
иронау æппындæр не ’мбарыс?— йæ ныхас ын цæхгæр 
фæлыг кодта Хаджумар. 
Адæммæ кæсыныл фæдæн æмæ мæ фарсмæ Цъилху- 
ды фырты нал бафиппайдтон. Адæм уæлмæрдтырдæм 
уынджы уæлæмæ куы аивылдысты, æрмæстдæр æм уæд 
фæкомкоммæ дæн. Сугты сæрæй куыд æрхызт, афтæ пял- 
хы ’мбуар лæугæйæ баззад. Иæ рахиз къухы йæ бур 
хъусджын худ нылхъывта æмæ йæ цæссыг йе ’нæдаст 
рустыл згъалгæйæ каст Цæмæхъуыды фæстæ. Джихæй 
лæууыдтæн æз дæр. Æрмæст-иу сынтыл хаттæй-хатт рог 
уддзæфмæ фезмæлыд тарбын цъæх æмбæрзæн æмæ-иу 
йæ бынæй миты къæрттау ферттывта урс нымæты кæ- 
рон. 
1975 аз. 

АХСАР ЗАКАРЯЕВИЧ ЧБДЙСЕМОВ 
Белая бурка 
Повесть на осетинском языке 
фф 
Редактор В. Г. М а л и е в 
Художник Г. 3. Чеджемов 
Художественный редактор У. К. Кануков 
Технический редактор А. В. Я д ы к и н а 
Корректор К. М. Кодзаева 
ИГ 278 
Сдано в набор 2-ХИ-1977 г. Подписано к.пе/ти 28-11-1978-г. 
Формат бумаги 70ХЮ8’/зз- Печ. л. 3,75. Усл.-п. л. 5,25. 
Учетно-изд. листов 5,35. Тираж 2000 экз. Заказ М 14873. 
Изд № 69. Цена 15 коп. Бум. тип. № 1. БИ 00388. 
Издательство „ИР* Унравления по делам издательств, полиграфии н книж- 
ной торговли Совета Министров СО АССР, г. Орджоникидзе, ул. Димит- 
рова, 2. Книжная типография Управления по дёлам издательств, полигра- 
фии и книжной торговли^Совета МинистровСО АССР» г. Орджоникидзе, 
ул. Тельмана, 16. 


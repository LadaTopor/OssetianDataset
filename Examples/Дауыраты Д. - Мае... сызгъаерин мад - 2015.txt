Дауыраты Дамир 
Гасситы Вшсторы номыл 
рауагъдадон полнграфион ку ыстуат 
ДЗÆУДЖЫХЪÆУ 2015 

84BРос.Осет) 
Д27 
Дауыраты Д. 
Д 27 Мæ гыццыл, мæ мæгуыр, мæ сызгьæрин мад - 
Дзæуджыхъæу: Гасситы Викторы номыл рауагъдадон-поли- 
графион куыстуат, 2015 - 48 ф. 
84BРос.Осет) 
ДАУЫРАТЫДАМИР 
МÆ ГЫЦЦЫЛ, МÆ МÆГУЫР, 
МÆ СЫЗГЬÆРИН МАД 
Художник Ф. Н. Цаллагова 
Технический редактор Б. Т. Бесаева 
Корректор Э. В. Чибирова 
Компьютерная верстка Н. А. Семеновой 
Подписано в печать 06.08.15. Формат бумаги 84хЮ8У32. 
Бум. офс. № 1. Гарнитура шрифта «СаПЬп». Печ. офс. 
Усл. печ. л. 3,48. Уч.-изд. л. 2,03. Тираж 300 экз. 
Заказ № 1747. 
Отпечатано в ОАО «Издательско-лолиграфическое предприятие 
им. 8. А. Гассиева», 362021, г. Владикавказ, ул. Тельмана, 16, 
тел.: 76-81-97,76-99-11, е-таН: |ррва51'еуа(б>таН.ги 
©ДауровД.,2015 
15В^ 978-5-91139-329-8 © Цаллагова Ф., оформление, 2015 

Мæ мадыл ацы аз 14 мартышы сæххæст 
уыданд 100 азы. 6-æм сентябры йæ амардыл 
сæххæст 20 азы. 
Ацы чиныгæй йын йæ рухс ном арын 
РАЗНЫХАС 
Мæ мады номыл æмдзæвгæты ацы къаннæг чиныг 
рауадзынвæнд куы скодтон, уæд мын мæ рагон иузæр- 
дион хæлар Дзбойты Мишæ ныффæдзæхста мæнæ 
афтæ: 
- Сæргондæн ын ссар ахæм æнахуыр фæлмæн 
дзырдтæ, кæцытæ нырма иу фыссæгмæ дæр нæма 
уыдысты... 
Æз не ссардтон æмæ нæхи ирон дзырдуатæй мæ- 
гуыр у, зæгьгæ, фыццаг хатт рахъаст кодтон. Уыцы æна- 
хуыр фæлмæн дзырдтæ агургæйæ-иу мæ зæрдыл арæх 
æрлæууыдысты нæ зонгæ адæм мæ мадæй цытæ 
дзырдтой, уый. Зæгьæм, афарстаиккой дæ-иу фембæл- 
гæйæ: 
- Дæ гыццыл мад куыд у, Дамир? 
Сæ фарсты-иу фау кæнæ уайдзæф нæ уыдис, фæл- 
мæн-иу æй загьтой, буц хуызæй, зæрдæбынæй. Ома, 
асæй ныллæг кæй у, уый-иу бахахх кодтой. 
Мæ цæсты-иу æй бæрзонд куы кодтой, цæмæй йын 
æз йæ бирæ фыдæбæттæ ма рох кæнон, уый тыххæй 
та-иузагьтой: 
- Мæгуыртæй дæ фæхаста, тынг мæгуыртæй... 
Кæй ралæг дæн, царды мæ бынат кæй ссардтон, 
адæмы хъæр кæй æмбарын, уыдæттæ æхсызгон кæ- 
мæн сты, уыдон мын мæнæ ныр афтæ бафиппайынц. 
- Дæуæн, бауырнæд дæ, Дамир, сызгьæрин мад 
уыдис... 
Ома, абон цы дæн, хорзæй саразын мын цы бан- 
тыст, уыдон иууылдæр мæ ныййарæджы фæрцы сты. 
3 

Æз адæмæй уый тыххæй бузныг дæн. Ацы чиныгæн 
дæр ном уыдоны дзырдуатæй систон... 
Мæ мадæн йе 'цæг ном Мисурæт у, уый стæмтæ 
зыдтой, се 'ппæт дæр æм дзырдтой йæ фæсномыгæй - 
Бидугка. Æз æм нæдæр йе 'цæг номæй, нæдæр йæ 
фæсномæй дæр никуы сдзырдтон, мæнæн æдзухдæр 
уыдис - мама. Иу хатт мын чидæр бауайдзæф кодта 
афтæ, дам, мадмæ сæ гыццыл хъæбултæ фæдзурынц, 
ды та, дам, ныридæгæн лæг дæ. Æз йемæ не сразы 
дæн, ницæмæ йын æй æрдардтон, æцæг ын бафип- 
пайдтон, зæгьын, æз æм афтæ никуы сдзурдзынæн, 
уæд цыма æцæгæлон адæймагмæ дзурын, афтæ мæм 
кæсид... 
* * * 
Диссаг у, æвæдза, мад. Азтæ йыл сæ уæз куы æр- 
уагьтой, куы æруатон, уæд мын иуцалдæр хатты афтæ 
загьта: 
- Ды мын мæ хæрзтæ бафыстай... 
Зæгьын, цæмæй дын сæ бафыстон. 
- Æрмæстдæр уымæй, æмæ мын кæйдæртау маст 
никуы скодтай.... 
Йæ уыцы ныхæсты рæстдзинад æз фæстæдæр бам- 
бæрстон мæхицæн цот куы фæцис, уæд. Æз та йæ 
мæхæдæг зонын цы йын скодтон æмæ йын цы не 
скодтон, уыдæттæ. Хъыгагæн, кæддæры æвзонг азтæм 
раздæхæн нал ис, æндæра мæ уæды рæдыдтытæ бæр- 
гæ сраст кæнин. Æрæджиау ма йыл сæттын: йæ цуры 
фаг нæ фæбадтæн, æдзухдæр кæдæмдæрты тагьд 
кодтон: уынджы тигьыл ме 'мгæрттимæ алæууынмæ, 
æнæпайда ныхæстæ акæнынмæ, футболæй ахъазын- 
мæ... Никуы йæ ныббардзынæн мæхицæн йæ иу кур- 
4 

диат ын кæй нæ сæххæст кодтон, уый дæр. Иу хатт мын 
афтæ зæгьы Къостайы райгуырæн хъæу Нары, дам, ни- 
куы уыдтæн, фенин æй. Æз ын абон райсомы фæхъхъау 
цалынмæ кодтон, уæдмæ æвиппайды æрбарынчын. 
Уæдæй фæстæмæ, ныр ссæдз азы, Нары æз мæ къах 
нæма æрæвæрдтон. Мæ уыцы митыл мæ хæлар фыс- 
джытæ куы ныддис кæнынц, уæд сын радзурын уыр- 
дæм цы æфсонæй нæ цæуын, уый. Иутæ мæ бамба- 
рынц, иннæтæ - нæ... 
* * * 
Æз ын дыууæ хатты федтон йæ цæссыгтæ. 
Фыццаг хатт æхсæзæм къласы куы ахуыр кодтон, 
уæд. Изæрдалынджы нæ фæтæгены цырагь ссыгьтон 
æмæ йæ стъолыл мæ разы æрæвæрдтон, мæ уроктæ 
кæнын мæ хъуыд. Æцæг мæ сæрмæ къулыл цы стыр 
айдæн ауыгъд уыдис, уый мæ ферох, æгæр хæстæг 
æвæрд æм рауад, уымæн уайтагьд йæ авг стæвд æмæ 
ныкъкъæрццласта, цалдæр фазы ацис. Мæ мад æм куы 
фæкомкоммæ, уæд къæсæргæрон цавддур фестад, 
цырагьы рухсмæ йæ цæссыгтæ йæ рустыл куыд æр- 
тылдысты, куыд ферттывтой, уый ма абон дæр мæ 
цæстытыл уайы. Фæстæдæр мын куыд радзырдта, аф- 
тæмæй уыцы айдæн мæ фыд сæрмагондæй сæ чын- 
дзæхсæвы бонмæ Беслæныхъæуы базары балхæдта. 
Саст айдæн, дам, æвзæр нысаниуæг у, куы йæ федтон, 
уæд, дам, мæ зæрдæ ныссæххæтт кодта, мæ ныфс бын- 
тондæр асаст æмæ, дам, мæ уæд бауырныдта дæ фыд 
хæстæй нал ссæудзæн, уый, æз та, дам, ма йæм æн- 
хъæлмæ кастæн... 
Дыккаг хатт ын кæй федтон йæ рустыл, уыдон ын 
цины цæссыгтæ уыдысты. Уый уыдис 1972 азы сентяб- 
ры фæстаг бонтæй иуы. Фæскуыст нæхимæ куы 
æрцыдтæн, уæд æм бауæндыдтæн, зæгьын, дæ бон у 
ныр минæвæрттæ арвитын. Пецы цур гыццыл бандо- 
5 

ныл бадт, нартхор згьæлста, фæлæ фестад æмæ куа- 
тæйы дзаг гагатæ цины дзæнгæрджытау пъолмæ 
æркалдысты, æз фæраздæронæй алырдæмты атыл- 
дысты. Кæдæм, дам, арвитæм. Зæгьын, ам, нæхи 
хъæуы, Хохы сыхмæ, Хъариатæм. Æвæццæгæн ын 
уæдæй стырдæр цин йæ иунæг сидзæр лæппу никуы 
ма æрхаста... 
Æз ын, цас æй уарзын, цас аргь ын кæнын, уый 
тыххæй никуы ницы загьтон, фæлæ дæуæн, мæ кæсæг, 
дæлдæр цы æмдзæвгæтæ ис, уыдон уымæн æвдисæн 
фæуæд... 
Мартъи, 2015 аз 
6 

Туаты лæппутæ æмæ чызджытæ. 
Мæ фидæны мад бады галиуырдыгæй фыццаг, йæ фарсмæ Дуса, 
Бола, Иркæ æмæ та ногæй Дуса, сæ чъылдыммæ лæууынц Минтæ, 
Риммæ, Таймураз æмæ Зинæ, 1938 азы, уалдзæджы, уыдон сæ тæккæ 
амондагур уыдысты. Уæд æй нæма зыдтой разæй сæм Фыдыбæстæйы 
Стыр хæст æнхъæлмæ кæсы, уый. Къамисæг дæр уыд Туатæй Гого 
7 

Сывæллæтты рæвдауæндоны кусджытæ. 
Бадынц (галиуырдыгæй рахизырдæм): Калоты Оля, 
Бидугка, Æгайты Журетæ, Æгкацаты Риммæ (Беццæ). 
Лæууынц Гæбæгкаты Мисурæт, Цæлойты Любæ (æртыккаг) 
8 

Нæ уынджы ист къамы Æлбегаты Думæзер, 
Бидугка æмæ Дауыраты Колик 
Нæ кæрты 

Дамир æмæ йæ хæлар 
Къæбойты Мурат, 
педагогон ущилищейы 
кæрты, 
Дзæуджыхъæу, 1963 аз 
10 

Дамир æмæ йæ мад Бидугка сæ кæрты 
Киевæй нæм уазæгуаты ссыд Дамир æфсады 
кæимæ службæ кодта, уыцы украинаг 
хæлар Владимир Артик (рахизырдыгæй) 
11 

УДОСТОЬЕРЕНИЕ 
... %&р/мЫг 
. Шм иф/мх-т* 
эа долголетннн АобросовестнЫй 
трул ога имсни ПрезнАиула 
гЗерковного Сопета СССР Укаэол 
Прстднуча Вер*овш*го Совето 
Мф* ЙШтУШУг /сср 
от 
нагроААСН лсдолЬю 
Н ТРУДА- 
Жес* 
&т. 
Ичиюмгпг» ярмеямя ¦ еЛг.чгвлй мнт 
ПОЧЕТНОЙ ГРАМОТОЙ 
12 

МÆ ФЫЦЦАГÆМДЗÆВГÆ 
9-æм кълас. Хуымæллæджы астæуккагскъола. Фæз- 
зæг. Литературон къорд «Æвзонг талаты» разамонæг, 
ирон æвзаг æмæ литературæйы ахуыргæнæг, Цæлойты 
Федыр æмдзæвгæтæ фыссыныл чи архайдта, уыцы лæппу- 
ты æмæ чызджыты фæсурокты баурæдта æмæ сын загьта: 
- Цалдæр боны фæстæ нæм ныййарджыты æмбырд 
уыдзæн. Бавдæлут æмæ уæ мадæлтыл фæйнæ æм- 
дзæвгæйы ныффыссут. Хуыздæр кæмæн рауайа, уый 
йæ уыцы æмбырды бакæсдзæн... 
Уыцы стыр кад æрхауди мæнмæ. 
Каст нæма фæдæн, афтæ электрон рухс ахуыссыд, 
фæлæ залы иу сыбыртт дæр нæ райхъуыст. Æз дæр мæ 
каст нæ баурæдтон. Куы фæдæн, уæд мадæлтæ сабыр 
куыд куыдтой, уый бамбæрстон, æз та мæ бынаты 
бандзыг дæн. Стæй сæ чидæр загьта: 
- Иу хатт-ма йæ радзур... 
Æз та йæ ногæй уыцы талынджы радзырдтон. 
Уыцы бонæй фæстæмæ мæ мад мæнæй куыд сæ- 
рыстыр уыд, уый мæхицæй хуыздæр ничи æмбæрста. 
Æртыккаг бон æппæт скъоладзауты раз мæнæн ацы 
æмдзæвгæйы тыххæй зæрдæбын арфæ ракодта не 
скъолайы ахуыры хайады сæргьлæууæгГалаз.ыÆхсар- 
бег æмæ мын балæвар кодта Къостайы чиныг мæнæ 
ахæм фыстимæ: «Йæ ныййарæг мады афтæ бирæ чи 
уарзы, уымæн æвзæрæй тас нæу...» 
Мæ райгуырæн хъæу Хуымæллæджы уæлмæрды 
мæнæн дыууæ зынаргь цырты ис - мæ фыд æмæ мæ 
мадæн. 
13 

Дамиры мад Бидугка 
Дамиры фыд Ханджери (рахизырдыгæй). 
Иннæ у Дамиры мадыфсымæр Туаты Алихан, 
уый дæр хæстæй нал сыздæхт... 
14 

Мæ мады цыртыл мæ къух æдзухдæр фылдæр 
бафæстиат вæййы, мæ мады цæстытæм цæмæндæр 
фылдæр фæкæсын... 
Мæнæ уыцы æмдзæвгæ: 
МАД 
Мæ ныййарæг, мæ фарсмæ 'рбад, 
Кæнон мæ зæрдиаг ныхæстæ... 
Куыд бирæ уарзын дзурын: Мад, 
У кадджын ацы дзырд мæ цæсты. 
Зæгъ мын, мæ ныййарæг, цæмæй, 
Цæмæй дын бафидон дæ хæрзтæ? 
Ды цасфæнды дæр дом мæнæй, - 
Дзæвгар - дæ хъæбулæн йæ хæстæ. 
Æз дæн лæджы бындзæфхад ныр, 
Цæрын æз базыдтон дæ фæрцы. 
Дæхи ды макуы схон мæгуыр, - 
Дæ фырт зындзинæдтæй нæ тæрсы. 
Нæ тæрсы! Ахæм фырт дын нæй, 
Æмæ йыл дар дæ зæрдæ царды. 
Нæ лидзын дардмæ æз куыстæй, - 
Уый ис мæ удыхъæд, мæ зарды. 
Нæ зыдтон æз мæ фыды, нæ. 
Йæ сæр нæ амондыл æрхаста... 
Æз де 'вджид баззадтæн æмæ 
Ды хорз хъæбулæй мæн схастай. 
Мæ ныййарæг, зæгь мын, цæмæй? 
Цæмæй дын бафидон дæ хæрзтæ? 
Ды цасфæнды дæр дом мæнæй! - 
Дзæвгар - дæ хъæбулæн йæ хæстæ... 
15 

МÆ ФЫДЫ ХЪЫСМÆТ 
Ацы къамтæ ист æрцыдысты 1978 азы горæт Смо 
ленскы бæстастæу æфсымæрон уæлмæрды. Уым 
ныгæдисмæфыдХанджери.Æзæй нæхъуыды кæнын, 
фæлæ мын-иу мæ мад куыд дзырдта, афтæмæй йæ 
1941 азы июны фæстаг бонтæй иуы Цæлыччы быдыры 
астæу хъæусоветы æрвыст лæг йæ тракторæй рахизын 
кодта хæстмæ, дам, дæм сидынц. 
Дыккаг бон куы цыд, уæд, дам, дæ йæ хъæбысы 
хъæугæронмæ фæхаста, суадæтты цур дæ æрæвæрдта, 
йæхæдæг Дудараты станцæйы Алагирæй Дзæуджы- 
хъæумæ цы поезд цыд, уым сбадт, иу хатт ма, дам, йæ 
къух фæтылдта. 
Нал ссыд, кæм ныгæд æрцыд, уый æз къорд азы 
фæцагуырдтон, алырдæмты фæрафысс-бафысс кодтон, 
стæй мæм æрæджиау дзуапп ссыд Ленинграды хæс- 
тон-медицинон архивæй: афтæ æмæ, дам, афтæ дæ 
фыд ныгæд ис Смоленскы. Æз Уæлахизы боны размæ 
уырдæм зцыдтæн, мемæ йын йæ сыджыты хай ала- 
стон. 
Уæлмæрд стыр у, 17 ингæны дзы, алы ингæны дæр 
фæйнæ 200-300 салдаты ныгæд, сæ сæрыл егьау 
къæйдуртæ æвæрд. Мæ фыд ис 7-æм ингæны, æцæг 
дурыл йæ мыггаг фыст уæд не 'рцыди. Æз бацыдтæн 
амы партийы райкоммæ æмæ уæд мæ фыды мыггаг 
дурыл рахизырдыгæй æппæты сæрæй ныффыстой: 
«Дауров X. А., 1912 г.» (уынут æй къамы). 
Æз мæ мадæн цалдæр хатты загьтон, зæгьын, цом 
иу бон дæ Смоленскмæ аласон, йæ ингæныл ыл дæ 
16 

••-.( 
17 

о р 1 
21 УАА 
8 Е Л Р^О? 
КМРЮХ 
Л АУР ОВ 
ШабельниксвДА 
Чередникрв А.И 
АПРАНЧИК№Н11 
и н 
С 0Л1 : &ев й 
"РИГОРЧУК Вй 
¦ и н Б Л» 
18 

къух авæр. Нæ мын бакуымдта, æцæг мын ныффæ- 
дзæхста: мæнæ, дам, куы нал уон, уæд-иу дæ фыдæн 
дæр мæ фарсмæ цырт сæвæр... 
Ныр мæ райгуырæн хъæу Хуымæллæджы зæронд 
уæлмæрды мæнæн дыууæ зынаргь цырты ис - мæ 
мад æмæ мæ фыдæн. 
¦: N 
шшшмщш 
19 

МÆ ХО ЗАРЕМÆЙÆН 
* * * 
Æз мæ фыды нæ хъуыды кæнын. 
1941 азы 24-æм июны йæм хъæусоветы кусæг Цæ- 
лыччы быдырмæ ацыд, похциласт нартхоры хуымы 
астæу æй йæ тракторæй рахизын кодта, фронтмæ дæ 
цæуын хъæуы, зæгьгæ. 
Мæ мад-иу арæх æрымысыд: «Куыддæр-иу хæстон 
ахуыртæ цыди, афтæ-иу æппæты разæй нæ хъæуы дæ 
фыдмæ фæдзырдтой. Хæстмæ уæртæ Дудараты стан- 
цæйæ цыд, суанг дæ хъæугæронмæ йемæ ахаста йæ 
хъæбысы, стæй дæ цъæх нæууыл æрæвæрдта, æн- 
къардæй ма дæм худти...» 
1942 азы кæрон мæ фыд æнæнхъæлæджы ссыд, 
фæлæ уый дæр нæ хъуыды кæнын. 
Фæсхæст нæм йе 'мбал æрцыд, джызæйлаг бæр- 
зонд лæппулæг, æмæ мын афтæ радзырдта мæ фыды 
уыцы ссыды тыххæй: 
- Дæ фыдимæ тохы быдырæй цæф салдæтты иумæ 
хастам. Мæйдар æхсæв уыди. Бафæлладыстæм. Нæ 
размæ иу цæф салдат фæци уæлгоммæ хуысгæйæ. Æз 
дæ фыдæн афтæ бакодтон: «Æгæр уæззау у, нæ фæстæ 
чи цæуы, уыдон æй ахæсдзысты». Дæ фыд не сразы: 
«Ахæссæм æй, куы нæ йыл бамбæлой, уæд та?!» Уæд 
нæм цæф салдат сыгъдæг иронау куы сдзурид: «Ма 
мæ ныууадзут ам, ма мæ ныууадзут». Уæхи хъæуккаг, 
хуымæллæггаг разынд. 
Уæд Сталинградæй цæфты Ирыстонмæ ластой æмæ 
дæ фыд дæр йæхи къамандирæй ракуырдта, мæ 
хъæуккаджы, дам, æз мæхæдæг схæццæ кæнон... 
20 

Æртæ боны фæцис мæ фыд нæхимæ. 1943 азы сен- 
тябры кæрон та мæ мадæн райгуырди чызг, мæ хо 
Заремæ. Æртæ азы йеддæмæ нæ ацард, фæсхæст æх- 
хормаг аз йæ дæндæгтæ азгьæлдысты. 
Уæ фарн бирæ, фæлæ мæ дзæбæх къай Фатъимæ- 
тæн чызг куы райгуырд, уæд æм арæндонмæ гæххæт- 
ты гæбазыл дыууæ рæнхъы барвыстон: «Ныртæккæ ис 
демæ Дауыраты Заремæ...» 
Бамбæрста мæ Фатъимæт. 
Мæ фыд Ханджери дыууæ Заремæйæ иуы дæр нал 
федта. 1944 азы 24 январы Смоленскæй цæфты эшело- 
ны рацæйцыд æмæ сыл немыцагхæдтæхджытæтыгьд 
быдыры бомбæтæ æрызгьæлдтой... 
Ныгæд æрцыд уыцы горæты бæстастæу æфсымæ- 
рон ингæны. Уыдтæн æм, Заремæйы нывæфтыд къух- 
мæрзæны йын мемæ Цæлыччы саумæр зæххæй алас- 
тон... 
21 

Дунемæ хъоппæгцæстæй кастæ, 
Уыдтæ рæсугъд, къæбæлдзыгсæр, къæсхуыр. 
Ды быдираг дидинджытæ уарзтай, 
Бирæ уарзтай уалдзыгон быдыр. 
Арæх-иу дзы дидинхудтæ сбыдтай. 
0, куыд хорз-иу сфидыдта дæ сæр! 
Хæст цыди, дард кæцæйдæр хъуыстам 
Хæдтæхджыты, сармадзанты хъæр. 
Охх, нæ фыд! Хæстон дарæс нæ фыдæн 
Уыцы аз йæ фæстаг дарæс уыд... 
Хæдзармæ нæ ныййарæджы не 'вдæлд, - 
Не 'фсæддонтæн хорæй æххуыс хъуыд. 
Дон æмæ йын кæрдзын иумæ хастам 
Сихорхæрдæн Зилгæйы къуыммæ. 
Къæвдатæ нæ цал хатты æрцахстой?! 
Донластæй-иу схæццæ стæм хъæмæ... 
Махмæ ныр дæ къам дæр ма нæ баззад, - 
Хæстмæ ацыд хъæуы хуызисæг. 
Ды быдираг дидинджытæ уарзтай... 
Баруайынц дæ ингæныл фæззæг. 
Де 'мгæрттæ цæййæстæ сты, цæййæстæ! 
Афонмæ куыд байрæзтаис, куыд! 
Хъæугæрон мæм арвæрдын фæкæсы, 
О мæ хо, дæ дидинхуды скъуыд... 
23 

* * * 
0 мæхи, мæ буц ныййарæг мад, 
Цас цин дын æрхæссид, цас, мæ фенд! 
Дæн æз хъæлдзæг æрыгон салдат, 
Дæн сæрыстыр æрыгон поэт. 
Уайы цæстыл алыхатт мæ Ир. 
Зонын æй, æнæ мæнæй тыхсыс. 
0, фæуа æнæхайыр фæстаг хæст, 
Байста мын мæ фыды хъарм хъæбыс. 
Дардмæ-иу дæ тынг арæх цыдтæн, 
Сахуыр дæ ды иунæгæй æнæбары. 
Скæудзынæн, куы загьдæуид мæнæн: 
«Ды дæ мады сагьæс не 'мбарыс». 
Сыхбæсты ысбирæ сты чындзхæстытæ. 
0, фæлæ сæм ма бахæлæг кæн, 
Æз дæуæн æрхæсдзынæн чындзæн 
Ирыстоны чызджыты хуыздæры. 
Дæн æз ныр æмбаргæдæр, уæндон, 
Адастон мæ уадултæ фыццаг хатт. 
М' айдæн уыдис хохаг гуыргæ дон, 
Ахуырты фæлладуадзæн сахат. 
Бирæ ис мæ хъуыддаджы зынтæ, 
Цинтау сæ мæ зæрдæмæ æз исын. 
Бауарзтон нæ Иры дымгæтау 
Салдæтты æвиппайды фæдистæ. 
0 мæхи, мæ буц ныййарæг мад, 
Цас цин дын æрхæсдзæни мæ фенд. 
Дæн æз хъæлдзæг æрыгон салдат, 
Дæн сæрыстыр æрыгон поэт. 

! 
25 

Ныр та дæлдæр ацы æмдзæвгæ бакæсут уырыссаг 
æвзагмæ тæлмацгондæй. 
* * * 
Грустишьты, как все матери грустят, 
Что вотуж год, как сына рядом нет. 
Я здесь - веселый, молодой солдат, 
И самый гордый молодой поэт. 
Забыть ли мне Осетию мою! 
Ее я не забуду никогда, 
Как не забыть мне павшего в бою 
Отца, которым Родина горда. 
Так часто расставались мы с тобой, 
Ты дома в одиночестве опять. 
Твою любую думу в час любой 
Смогу я и услышать, и понять. 
Вот свадьбы гул стоит в селе окрест, 
И песни легкокрылые звучат... 
Мои друзья приводят в дом невест- 
Соседских замечательынх девчат. 
Ты не завидуй. Верь в мою звезду. 
Пусть перед счастьем отступает грусть. 
Я лучшую невесту приведу 
В наш старый дом, когда назад вернусь. 
Я повзрослел, я возмужал сейчас, 
Я на ученьях становлюсь сильней; 
Вчера в горах побрился в первый раз 
И заменил мне зеркало ручей. 
В степи Цалыкской, знаю, говорят 
И обо мне с улыбкой земляки. 
О, я горжусь, что я теперь солдат, 
Что все края Отчизны мне близки. 
Бывает нелегко нам - ну и что ж, 
Таким и должен быть наш ратный труд. 
26 

Моя родная, ты ли не поймешь, 
Как нас дороги дальние зовут. 
И пожелать тебя я очень рад: 
Ты не грусти, что сына рядом нет, - 
Я здесь- веселый, молодой солдат, 
И самый гордый молодой поэт. 
г. Батуми, 1963 г. 
Эти стихи о матери написаны мной будучи в армии. 
Послал их в Москву в редакцию газеты «Красная звез- 
да». Заведующий литературным отделом газеты поэт 
Владимир Мощенко тепло отозвался о них в своем 
письме, которое хранится в моем архиве: 
27 

«Дорогой Дамир! 
Получил от вас сегодня письмо и телеграмму. 
Благодарить-то меня не за что: это мой долг. Возмож- 
но, когда-нибудь и вы будете помогать тем, кто начи- 
нает становитсья на ноги. А вообще-то я верю, и верю 
твердо, что вы поэт одаренный, с будущим. Очень по- 
нравилось мне стихотворение «Матери». Может быть, 
я напечатаю его в каком-нибудьтолстом литературном 
журнале...» 
28 

ХÆРЫНДЫНАРД... 
Нæ мæ зæгьдзæнис ничи, мама: 
«Цæрмыстыгьд бакодтай дæ фыды». 
Фæлæ мæ раджы уа, æрæджы, 
Йæ фыдау кусаг у зæгьдзысты. 
Мæ фыд йæ царды фылдæр рæстæг 
Кæддæр цы быдырты æрвыста, 
Æз уым нæ адæмæн, нæ бæстæн 
Лæджыхъæд 'вдисдзынæн мæ куысты. 
г. Дзæуджыхъæу, 
Поктябрь, 1963 аз 
29 

* * * 
Цымæ афонмæ цы кусыс?.. 
Къæвдайы сæх-сæхмæ хъусыс, 
Тыргьты зилæнтæ кæныс, 
Есенины рыгтæ сæрфыс 
Æмæ ферох кодтай... мæн? 
0 мæ зæронд мад, уæдæ дын 
Æз нырма цæй æнæзонд фырт дæн... 
Мартъи, 1963 аз 

* * * 
Рæхджы дын каст æз институт куы фæуон, 
Ды уымæ бæллыс, уымæ у дæ куывд, 
Æз горæтæй нæ хæдзармæ куы 'рцæуон, 
Уæд-иу скæн дæ иунæг фыртæн куывд. 
Ыскæн-иу æй Цæлыччы стыр къуыбырыл, 
Кæной мыл цин нæ хъæубæстæ - мæ ныфс. 
Фырцинæй æз сывæллонау дæ хъуырыл 
Ныттыхсдзынæн, кæндзынæн дын хъæбыс. 
Стæй мæ фыд цы быдыр уарзта, уымæн 
Мыггагмæ уарзтыл бахæрдзынæн ард. 
Фидарæй йын цингæнгæ зæгъдзынæн: 
«Демæ уыдзæн ныр мæнæн мæ цард!» 
1964аз 

МАДЫ ЦИН 
-Хæрзæггурæггаг! 
Сауцъиутæ æртахтысты, 
Агурынц сæ фароны бынат, - 
Цин кæны сæумæрайсом мæ мад, 
Цыма йæм йæ хъæбултæ æруадысты. 
Æзта-уынгмæ. 
Донбылы хæристыл 
Сырддонцъиутæ дзедзырой кæнынц. 
Хуры тынтæ афтæ бирæ систы, - 
Нæу бæрæг кæцырдыгæй тæхынц. 
Зæххæй æви уæлæ арвæй, 
Цæстытæй æви мæ армæй. 
Фæлæ дымгæ, уадиссаг та дымгæ, 
Цыма мæ йæ буц хæларæй базыдта, 
Уыйау зилы м' алыварс фырцинæй. 
Хъуамæ йæ æрцахсон æз йæ базыртæй, 
Хъуамæ сæ ныссадзон æз мæхицæн... 
32 

КÆМДÆР 
Фыццаг хатт æз ныййарæгæй фæцух дæн 
Æмæ йынуый цæй зын уыдис, æвæдза! 
Ныр ме ссьгдмæ.æмпъуздзæн уый нæ кулдуар, 
Ныр ме ссыдмæ чъырæй цæгъддзæн нæ хæдзар. 
Фæкæсы йæм: мæнæй рæсугьддæр лæппу 
Дун-дунетыл иу мадæн дæр нæй. 
Фæкаесы йæм: нæ фембæлд ныр хæстæг у, 
Фæзындзынæн æм æз сæумæкъуырццæй, 
г. Батуми, 1962 аз 
33 

САГЪÆС 
Дæу иунæгæй нæ хæдзары ныууагьтон, 
Ныр ам æдзух дæ фенынмæ бæллын. 
Ды афонмæ хи сынтæгыл æруагьтай. 
Мемæ та дæ баиу кæндзæн фын. 
Дæ сæрмæ конд мæ фыды къамтæ къулыл, 
Хæстон дарæс йæ фæстаг дарæс уыд. 
Кæсы дæм афтæ, цыма дæм уый дзуры: 
«Куыд бахъомыл æнæ мæнæй нæ фырт?» 
Йæ фарст дæуæн æхсызгон у, æхсызгон. 
Дæ цины цæссыгуадултыл æруад... 
Цæуын дæм тагьд æмæ та дын бæрæгбон 
Уыдзæнис ме 'рцыд, о мæ гыццыл мад. 
г. Дзæуджыхъæу, июль, 1960 аз 
34 

«2 
ш 

ДАРД БАЛЦЫ ФÆСТÆ 
0, ныййарæг хæдзары дæлбазыр, 
Мæнæ та дæм ногæй æз æрцыдтæн. 
Цæй мæ мад, дæхи къухтæй конд баз мын, 
Кæртмæ рахæсс, бахуыссын мæ кæн. 
Иры 'хсæвтæм цас бæллыдтæн дардæй, 
Чи дзы ацыд, уыдон, о, æвгъау сты. 
Стъалытæ мыл сусæны мæйы арвæй 
Хаудзысты, хаудзысты, хаудзысты... 
Бонырдæм Цæлыччы фæтæн фæзтæм 
Рацæудзынæн, хуымтæ мæ рæвдаудзысты, 
Дидинджытыл базайдзæн хъæлæстæ, 
Зардзысты мын, зардзысты, зардзысты. 
Кæрдæгæй мæ сæрыхъуынтæ, былтæ 
Сцъæх уыдзысты уыцы цин - сахат. 
Слæудзынæн нæ дымгæты тыр-тырмæ, 
Цыма гимны цагъдмæ салдат... 
г. Батуми, август, 1963 аз 
36 

ÆФСАДЫ 
Фæцыдтæн дæ æмæ мæ балц фæрæстмæ, 
Фæцыдтæн дæ, цæмæй кæмдæр ыслæг уон. 
Нæ рох кодтон дæ сагьæстæ, дæ мæттæ, 
Зындзинæдтæн æцæг лæгау фæрæзтон. 
Мæнæн ис ам æцæг лæджы цæстæнгас 
Мæ хъуыдытæм, мæ хъуыддæгтæм, мæ митæм. 
Æнкъарын æй: æрмæст мæ мады раз 
Ныккæудзынæн сывæллонау фырцинæй... 
Гуырдзыстон, Марелли, 
1962аз 
37 

КÆДÆЙ-УÆДÆЙ МА! 
Хуымæллæджы та нал уыдтæн ныр иу аз, 
Мæнæ йæм æрхæццæ дæн æз ныр. 
- Кæдæй-уæдæй ма! - акуывта мын бæлас, 
Бахудти мæм райгуырæн быдыр... 
- Кæдæй-уæдæй ма! - хъамылты 'хсæн суадон 
Мæныл йæ зардæй равдыста йæ цин... 
- Кæдæй-уæдæй ма! - æз хъæрæй ысдзырдтон 
Æмæ мæ мадыл баппæрстон мæхи... 
Æмдзæрæн, декабрь, 1959 аз 
38 

39 

ЗЫНАРГЪМЫНДÆ 
Нæ адæмы мæ фæллой дæр хъæуы. 
Æз æм мæ ныфс кæддæриддæр хæссын. 
Нæ мын зæгьдзынæ, о мæ мад, уырны 
Ды уый тыххæй: 
- Дæхицæн ма кæн зын. 
Зæххыл дæуæй хуыздæр адæймаг нæй. 
Зынаргь мын дæ, мæ сыгьдæгзæрдæ мад. 
Æз никæдбон фæтæрсдзынæн зынтæй, 
Ды дæ мæнæн ыстыр ныфсыл нымад. 
Хуымæллæг, январь, 1960 аз 
40 

Мæ мад хуыссы... 
Йæ урс сæрыхъуынты 
Дымгæтæ, цæстæнгæстау, тæлфынц. 
Хауынц стъалытæ. 
Æмæ насы цъæх сыфты 
Кауырæбын аскъуыдтæ кæнынц. 
Бакъуырдта æхсæвдзу маргъ йæ базыр 
Къабузыл нæ рудзынгмæ хæстæг. 
Мæ ныййарæг хъарм сабырад уарзы, 
Раст цыма æмдзæвгæтæ фыссæг. 
Æмæ хуыссы... 
Фезмæлын нæ уæндын. 
Райхъал уыдзæн, алидздзæн йæ фын. 
Нæ дæлбылы суадонмæ ныццæуын, 
Стæй нæ тыргьтæ мæйрухсы ныхсын. 
Ах, мæ мад, лæппуйæн дæр, чызгæн дæр 
Æз дæуæн куы баззадтæн зæххыл, 
Уæд цæмæн уон искæмæй æвзæрдæр, 
М' азыммæ куыд хъуамæ кæнай хыл?! 
Царды мын цы рæсугьд ныфс дæттыс, - 
Мæ зарджытыл уый зæххы тæфау бады. 
Хъазæнау нæ февзарынц фырты, 
Къахвæндагау не 'взардæуы мады... 
Сæрра вæййын æхсæвы хуызтæм, 
Донау сæ мæ цæстытæ ныттулын. 
Катайаг хъуырдухæны тыхсгæ 
Августы ыстъалытæм скувын: 
41 

«Уæд фæрнæйдзаг уе 'рттиваг сабырад, 
Ма бакомут дымгæйæн хуыссын, 
Иры 'хсæв йæ амæндтæ ыссара»... 
Гом тыргьты мæ ныййарæг хуыссы... 
Хуымæллæг, 11 август, 1969 оз 
42 

* * * 
Цыллæ цы уаин, мæ удыхъæды 
Куы не ссарин рæсугъддзинад, æхсар? 
Куы не 'ууæндин ме 'нæнцой æхсæвты: 
Райсомбон хуыздæр кæй уыдзæн цард. 
Дымгæтæ нæ къæсæрыл хуыссынц 
Æмæ сыл фыддæрагæн æрлæууын. 
М' ацыдыл мæ ныййарæгтыхсы, 
Фæлæ та мæ амондыл æууæнды. 
Ме 'рцыдмæ мæ сабион хъазæнтæ 
Бамбæхсдзæн нæ цары хъарм къуымты. 
Боны рухс сæуæхсиды ысдæры, 
Цыма урс бæх - хосы æртæхты. 
Æз цæуын... 
Æз агурын Лæджы ныфс. 
Хъахъхъæнын Рæсугьддзинад цытау. 
Хъуамæ уыдон схæццæ уой мæ туджы 
Уалдзæг æмæ хъарм зæххы тæфтау. 
Æз цæуын... 
У мæ фæндаг тынг зын, 
Иры дзыллæ, ракæсут мæ фæдыл. 
Донау талынг цæстытæ æнхъæвздзæн, 
Æхсæвы æргомныхас дымгæйыл 
Бахаудзæн фæндаггон арты стъæлфæн 
Æмæ йын ыссудздзæни йæ базыр. 
Мад кæудзæн... 
Уымæн æмæ базыл 
Иуцасдæр мæ сæрыдзыхъхъ нæ тæлфдзæн. 
Елхот, август, 1968 аз 
43 

Æз мæ райгуырæн хæдзармæ 'рцæуын 
Æмдзæвгæтæ фыссынмæ. 
Æз мæ райгуырæн хæдзармæ 'рцæуын 
Ныййарæгмæ кæсынмæ. 
0 зæххон цинты тыхджындæр, 
Дæу æз банкъарын нæ кæрты! 
Æз мæ сæр фæлмæн æруадзын 
Мады хъарм уæрджытыл. 
Æмæ мæм фæкæсы, цыма 
Дунейыл æрмæстдæр мах стæм: 
Мад æмæ фырт. 
Хур æмæ йæ Тын. 
Райдайы мæ мад фæрсын: 
«О лæппу, дæхи куыд дарыс, 
Адæмимæ мын куыд цæрыс?.. 
Адæм хорз сты, фæрнджын...» 
Ехх, мæ мæгуыр мад, цæрын 
Ацы дунейыл цæй хорз у! 
Дæ æхцахъуаг, у дын стонджы, 
Уæддæр адæмимæ цæр. 
Æз мæ кæрдзыны къæбæр 
Иунæгæй нæ бахæрдзынæн, 
Уæд нæ бахæцид мæ фарсыл, 
Комдзаг мын нæ кæнид ад. 
Цин дæр иунæгæй нæ зонын, 
0 мæ ныййарæг, мæ мад... 
Æз мæ райгуырæн хæдзармæ 'рцæуын 
Æмдзæвгæтæ фыссынмæ. 
Æз мæ райгуырæн хæдзармæ 'рцæуын 
Æнцойады хъæбысмæ. 
Хуымæллæг, 1969 аз 
44 

ДАРД ГОРÆТЫ 
Ам январь январы хуызæн нæу 
Æмæ дзы тыхстыхос у сæлфынæг. 
Дымгæтæ дзы не 'нцайынцтæлфынæй, 
Тæдзынджытыл иуварсмæ хæцынц... 
Æмæ мысын, райгуырæн хъæу, дæу. 
Афонмæ дзы миттъыфылæй уары 
Æмæ уынджы урс-урсид тары 
Рудзынгæй мæ ныййарæг кæсы, 
Зæрдæ 'хсайы æмæ мысы мæн. 
Ме 'мгæрттæ хæдзардарджытæ сты, 
Æз та нырма нæма 'рбынатон дæн. 
Нæма у сагьд нæ кæрты дæр мæ бæлас, 
Нæма згъорынц мæ сабитæ мæ фæдыл. 
Æгæр раджы мæ сæрыхил фæхалас, 
Ныссуйтæ дæн, ныккуыддæртæ, ныдздзæллаг. 
Кæддæр мын уый фыдуаг лæппутæй тарст, 
Куы фæцалх уон тамакойыл, мыййаг, 
Куы нал фæуон мæ дзæбæх чиныг каст... 
Æндæр сты мæ мадæн ныр йæ мæттæ. 
Уæвгæйæ та цæй дардмæ уыны, цæй! 
Тæрсы мын, Ир, куы адард уон дæуæй, 
Куы сæддæсонд уон, куы дыл сивон мæ зæрдæ... 
О мæ мад, дæ дзæгьæлдзуаг дæм тагьд 
Фæллад æмæ фæсмонгондæй æрцæудзæн. 
Æрмæст æм ма кæн ды кæддæрау загьд 
Æмæ дын уый йæ хъæстытæ фæкæндзæн... 
г. Ростов, январь, 1973 аз 
45 

ФЫДЫ ФАРН 
Арвы 'рцæфæй тулдз бæлас дæр афæды. 
Ницы ис æнæфсонæи зæххыл. 
0 мæ сыхаг зæронд лæгты арфæтæ: 
«Раивтай хæдзардарæг фыды...» 
Кад нæм кæд фæлгьаугæйæ нæ комы, 
Уæд лæджы цы хуыздæр фарн хъæуы? 
Уый мæ мады зæрдыл дæр лæууы: 
«Кодта-иу нæ хæххон фынгæй сомы...» 
Банкъардтон æз уый мæхæдæг раджы 
Æмæ йæм-иу мачи хæссæд фау: 
Хъуамæ уон, ирон фынгау, æгьдауджын, 
Хъуамæ уон, ирон фынгау, рæдау! 
46 

ÆМГАРЫ АРФÆ 
,..Уый, æвæццæгæн, уыдаид 1963 азы. Æз уæд, 
22-аздзыд лæппу, кусын райдыдтон Кировы районы 
радиойы редакторæй (районы центр уæд уыдис Хуы- 
мæллæджы). Иу зымæгон изæр мын мæ кусæнуаты 
дуар бахостæуыди. Мæхи карæн æрыгон лæппу (æн- 
хъæлдæн, Калоты Виктор - Битти - уыди) мын загъта: 
- Дауыраты Дамир мæ дæумæ рарвыста, сæ хæ- 
дзары нæм æнхъæлмæ кæсы. Æнæмæнг, дам-иу æй 
демæ ракæн. 
Æз Дамиры кой хъусгæ кодтон, фæлæ уыцы заман 
зонгæ нæма уыдыстæм. 
-Уагæры мæ цы кæны уыцы 'хсызгонæй? 
- Уазæг, дам, у мах хъæуы æмæ, дам, нын нæ цæхх 
æмæ кæрдзынæй сахода... 
Араст дæн хонæджы фæдыл. Дамир нæм, æцæгæй 
дæр, æнхъæлмæ касти. 
Ныллæгцар, самандуркъул хæдзарæн кæд сæв- 
джынтæ æмæ парахат рахонæн нæ уыди, уæддæр йæ 
хæрзæфснайдæй зæрдæ рухс кодта. Гомдзых ирон пе- 
цы æзфæраздæронæй сыгьдысты хус сугтæ. Дамиры 
мад Бидугка (рухсы фæбадæд), ныллæггомау, цъæх- 
дзаст, æфсæрмдзæстыг сылгоймаг, уайтагьд нæ разы 
авæрдта цæхх æмæ кæрдзын: пецы сæрæй райста 
дзаджджын æртæ чъирийы (уым æвæрд уыдысты, 
цæмæй хъармæй лæууой, уый тыххæй), сызгьæрин- 
хуыз арахъхъы графин дæр уайтагьд фынгыл февзæр- 
ди. Базонгæ стæм, фæбадтыстæм, нæ уарзон æм- 
47 

дзæвгæтæ фæкастыстæм. Хъуыды ма йæ кæнын: Къоо 
тайы, Есенины, Василий Федоровы. 
Афтæ мæм кæсы, цыма бæрзонд Поэзийы фарн, 
Æмгары намыс, Бидугкайы æртæ чъирийы хъарм 
уæдæй нырмæ Дамир хæссы йæ зæрдæйы дæр æмæ 
йе сфæлдыстады дæр. 
Ходы Камал, 
г. Дзæуджыхъæу, 1997 аз 
48 


ОСОБА 
(Этнографиои очерк) 
Мæ фыд амард 1892 азы 82-аздзыд зæронд лæ- 
гæй, æмæ ма уый æрæййæфта Ирыстоны историйæн 
йæ æнæраздæхгæ ивгъуыд царды фæстаг дуг, особа, 
зæгъгæ, кæй хонынц, уый. Особа у гуырдзиаг æвза- 
гæй æрбайст дзырд æмæ йын раивæн ис, иры заман, 
зæгъгæ. Фæстаг æрдæгæнусы дæргъы Кавказы бы- 
нæттон цæрджыты царды уаг, хицæнæй райсгæйæ 
та ирон адæмы царды уаг, уырысы тæваджы фæрцы 
йфтæ тынг фендæрхуызон ис, æмæ ирон адæм особа, 
зæгъгæ, хонын байдыдтой, царды ныры домæнты ак- 
каг чи нал вæййы, ахæм фæстæзад хъуыддæгтæ. 
Кавказы бынæттон цæрджыты царды уаг æмæ 
жгъдæуттæ биноныг æмæ раст бæрæггонд куы ’рцæ- 
уиккой сæ историимæ æнгом бастæй, уæд уый тынг 
феххуыс уаид край, куыд амал ис, афтæ тагъддæр 
сырæзын кæнынæн. Бынæттон интеллигенттæн, —уы- 
дон ныр чысыл не сты, — сæ бон бауид хицауадæн 
дæр æмæ сæ райгуырæн .бæстæйæн дæр уыцы хъуыд- 
даджы æнæмæнг стыр æххуыс бакæнын. Иу цалдæр 
4сæдз азы ма куы аивгъуыйа, уæд æппындæр къу- 
$ы нал бафтдзæн, незаманты рæстæгæй суанг XX 
æнусы онг æнæ хи фыссыиадæй чи фæцардис, Кав- 
казы уыцы бынæттой адæмтæн сæ ивгъуыд дуджы 
цардмæ бакæсын. Ууыл бафæлварын сфæнд кæнгæйæ, 
.æз рагацау хатыр курын, фактты ’рдыгæй æппындæр 
гуырзысхойаг цы хъуыддæгтæ не сты, уыдон æз æнæ 
къæлæсытæй кæй æвдисдзынæн, уый тыххæй. Ам цы 
æхсæнады кой кæнынмæ хъавын, уымæн йæхи уæнг 
199 

уæвгæйæ, æз дæлдæр цалдæр биографион бæрæггæ- 
нæны æрхæсдзынæн мæхи цардæй, стæй мæ фыды 
Пардæй, уымæн æмæ æз пайда кодтон уый мысинæг- 
тæ æмæ фыстытæй. 
Мæн тынг зæрдиагæй уырны, Кавказы хъуыддæгтæ 
раст раиртасын махæн, бынæттон цæрджытæн, ахс- 
джкаг хъуыддаг кæй у, уый, æмæ уымæ гæсгæ æз 
тынг бузныг уыдзынæи, мæ хатдзæгты мын æцæг 
срастгæнинæгтæ чидæриддæр бацамона, уымæй. 
Нары ком. Цалынмæ XIX æнусы фæндзайæм азты 
Уæлладжыры комы фæндаг арæзт не ’рцыд, уæдмæ 
Уæлладжыры комы сæр кæнæ, Нары ком кæй хо- 
нынц, уый, иттæг бæрзонд митсæр хæхтæ Адай-хох, 
Зикъара:хох, Тъепле æмæ уыдон къабæзты руаджы 
алырдыгæй æхкæд уæвгæйæ, бынтон иртæст уыдис 
æппæт иннæ дунейæ. Мамысоны, Ручъы æмæ Зикъа- 
райы æфцджытыл (сеппæт дæр цæуыиц Фæскавказ- 
мæ) æрмæстдæр сæрдыгон мæйты ахизæи уыди фис- 
тæгæй, уаргъджын хæрæг кæнæ бæхимæ. Къасарайы 
ком, ныр Уæлладжыры комы фæндаг гакъон-макъон- 
тæй кæм цæуы, уый, стæй Куырттаты æфцæг уыды- 
сты ноджы зындæр цæуæн. 
Нары ком йæ æвæрдмæ гæсгæ у, зæгъæн ис, хъæз- 
дыгмæр субальпон кæвдæсау, йæ фæзуат 600 кв. вер- 
стæй фылдæр каемæн у, ахæм, æмæ йæ алырдæмты 
алыг кодтой аст комы, уыдонæй чи арф, чи та уæлæн- 
гай ком; йæ донхатæнтæ сты тынг хорз хизæнуæттæ, 
раздæр та дзы уыдис хъæд дæр. Ацы хохы цъас, ду- 
нейæ иппæрд кæй уыд æмæ йæ бацæуæнтæ æхкæд кæй 
уыдысты, уымæ гæсгæ бæллиццаг уыд, йæ хъысмæт- 
иу Кавказмæ, æнæкæрон карз хæстыты аренæмæ кæй 
баяпæрста, уыдонæй алкæмæн дæр. 
Нары комы цæрджытæн, йæ топографийы æмæ йæ 
мæры хъæды ахæм хицæндзинæдты ’ фæрцы, тыхми 
алкæм дæр æлдариуæг куы кодта, уыцы рæстæ- 
джы фадат уыдис сæ сыхæгтимæ бастдзинæдтæй сæхи 
хизынæн æмæ афтæмæй бирæ фæлтæрты царды дæр- 
гъы сæ хæдбардзинад æттæрдыгæй фæныхылдтæй ба- 
хъахъæнынæн, æмæ уыимæ сæ царды уаджы хицæн- 
дзинæдтæ дæр бынтон æнæ фæхъыгдаргæйæ бахъа- 
хъæнынæн, суанг мах фæлтæры онг дæр. 
200 

Нары комы цæрджытæ, зæгъæн ис, арæх æмбæл- 
дысты æрмæст сæ хуссайраг æрвадæлтимæ, Гуыр- 
дзыйы къухмæ чи бахауд, уыдонимæ, стæй гуырдзы- 
йæн сæхиимæ дæр; уыдонимæ кодтой ивгæ базарад. 
кæнæ та-иу, Перс æмæ Сомихимæ хæстыты рæстæ- 
джы, мыздыл ныллæууыдысты Гуырдзыйы æфсады. 
Æндæрбæстаг хицæуттæн сæ къух никуы баххæссы- 
дис Нары коммæ, стæй каид уый иæ, фæлæ йæм 
ирон паддзæхты æппæты тыхджыидæртæ дæр никуы 
ницы бар дардтой. Цары хъæуы аргъуаны æрæджы 
дæр ма æфснайд уыдис паддзах Пкатерииæ П-ы гра- 
мотæ, Нары комы мииæвæрттæ йæм куы пыццыды- 
сты, уæд сын кæй ралæвар кодта, уый. Фæлæ уæд- 
дæр Нары ком, æрмæст Гуырдзыстоп Уæрæсеимæ куы 
сиу ис, уыцы рæстæгæй æнусы æрдæджы бæрц фæстæ- 
дæр, æфтыд æрцыди Гуры уездыл. Нары коммæ-иу 
цы гуырдзиаг пъырыстыф нысангонд æрцыд, уый-иу 
ахъуыдытæ кодта æмæ-иу йæхи айста йæ райгуырæн 
бæстæмæ, цæмæй йæ уый агъоммæ уæвæджы хуы- 
зæн исчи нæ амардтаид, уый тыххæй. 
Гуырдзыстоны цы сæйраг хицау уыдис, инфанте- 
рийы инæлар барон Розен, уый Гуырдзыстоны дво- 
рянты депутатон æмбырдæн 1835 азы 4 ноябры фе- 
хъусын кодта, Хетæгкаты Бессарион дворяндзинады 
барты тыххæй цы курдиат балæвæрдта, уый фæдыл, 
зæгъгæ, уый «у Нары комы ирæй, къазнайæн, стæй 
суанг пъырыстыфæн дæр, æппындæр чи ницы хъа- 
лон фиды, уыдонæй, æмæ уымæ гæсгæ депутатты 
æмбырд дворяндзинады хъуыддаджы фæдыл цы бæ- 
рæггæнæн æрфарсты гæххæтт агуры, уымæн нæй 
къухы бафтæн, стæй хъæугæ дæр ницæмæн кæны». 
Æрмæст Уæлладжыры комы фæндаг арæзт куы ’рцыд, 
уæд Нары комы цæрæг ир æппын æиæгуырысхойæ 
сæхи банымадтой æппæт Уæрæсейы паддзахы адæ- 
мыл; фæлæ уæвгæ уый агъоммæ дæр Нары коймаг 
ирæй цалдæр службæ кодтой уырысы æфсады рæн- 
хъыты. 
Æмæ Нары комы цæрæг уыцы иры цард æмæ ис- 
торийы тыххæй æз радзурынмæ хъавын чиныгкæсджьь 
тæн. 
Хъæутæ. Дурæй амад иу кæнæ цалдæруæладзы- 
201 

гон тъæпæнсæр агьуысты, къæдзæхы риуыл рæсугъд 
дзыгуырæй кæнæ та къæдзæхы рагъыл зиллаккау 
æвæрд къордæй, — ахæм чысыл хъæутæ Нары комы 
ис тынг бирæ, уый у Ирыстоны хæхбæсты бæрæг ми- 
ниуæг. Иу квадратон верстыл ахæм хъæутæ вæййы 
дæсы бæрц. Алы хæдзар дæр-иу, бæрæг район ба- 
цахсгæйæ, æрцардис хибарæй, стæй уæд бинонтæ 
хуыд фылдæр, кодтой, афтæ-иу къабæзтæ уагъта 
жмæ, фыццаг æрцæрæн бынат фаг кæй нæ уыд, уымæ 
гæсгæ, куыд гæнæн уыдаид, афтæ хæстæгдæр ран 
арæзт цыдис ног хъæу. Уый ’бæлвырд бæрæг у уы- 
мæй, æмæ Нары комы зын ссарæн у ахæм хъæу, 
йæ цæрджытæ сæ кæрæдзийæн тынг тугхæстæг кæм 
не ’ййафынц. Ноджы хицæн хъæутæ бирæ фылдæр 
хатт сæ кæрæдзиимæ тугхæстæгдзинады æгьдауыл 
тынгдæр кæнæ къаддæр баст вæййынц, сæ хъæутæ 
-куыд æвæрд сты æмæ сæ сæ мыккаджы зæронддæр 
.æрцæрæн бынатмæ чи куыд хæстæгдæр у, уымæ 
гæсгæ. 
Æрцæрæн бынæттæн уæлдай хуыздæрыл нымад 
уыдысты айнæг къæдзæхты сынæгтæ, къæдзæхты 
карст къултæ æмæ цъуппытæ, миты зæйтæй, сыджыты 
лæсæнтæй æмæ дурты æрлæбырдтæй æдас чи уьгд, 
хуым кæнынæн чи нæ бæззыд æмæ æттæрдыгæй ба- 
<5ырстæн къаддæр фадæттæ кæм уыдаид, ахæмтæ. 
Сословион хицæндзинæдтæ. 3—4-уæладзыг агъуыс- 
тытæ, уæлдайдæр та 6—7-уæладзыг хицæн гæнæхтæ 
уыдысты стыр æмæ хъæздыг мыккæгты къухы. Ахæм 
гæнахы хицау чи уыдаид/ уыдон, кæй зæгъын æй 
хъæуы, уыдысты уæлдай дзырддзæугæ æмæ кадджы- 
ныл нымад. Тыхджын æмæ хъæздыг лæг æдых æмæ 
мæгуыры раз хуыздæр бынаты кæй уыд, уыцы уавæр 
ам, фæлтæрæй-фæлтæрмæ хизгæйæ, йæ фæдыл куыд 
нæ расайдтаид, бирæтæ æндæр бæстæтæй æрбафтгæ- 
йыл кæй нымайынц, уыцы сословион хицæндзинад; 
бирæтæ ууыл лæуд сты, æмæ, дам, дзырддзæугæ ирон 
лæгтæн сæ фыдæлтæ уыдысты алыхуызон æндæрбæс- 
таг султантæ, шахтæ, бектæ, хантæ, принцтæ, къниæз- 
тæ æмæ афтæ дарддæр. 
Нары хъæу йæ алфæмблай уæвæг æмæ æрвади- 
уæггæчæг фæсхъæутимæ бирæ сæдæазты дæргъы уы- 
202 

дис закъонтææвæрæг центр æмæ адæмы æгъдæуттæ 
хьахъæнæг канд Нары комæн нæ, фæлæ ма йæм хус- 
сарырдыгæй æмæ цæгатырдыгæй хæстæг цы кæмттæ 
ис, уыдонæй дæр бирæтæн. 
Нары комы цæрæг Хетæгкатæ сæхи нымайынц Ку- 
баны доны фалейæ æрбалидзæг Хетæджы, къниазы 
фырты цотыл æмæ ныр дæр зилынц дворяндзинады 
бартæ райсыныл; æвдисæнæн амонынц, Гуырдзы- 
стон Уæрæсеимæ сиу уæвыны рæстæгæй бирæфаздæр 
сын гуырдзыйы паддзæхтæ сæ хæстон скуыхтдзинæд- 
ты тыххæй цы грамотæтæ ралæвар кодтой, уыдон. 
Хетæг йæхæдæг, йæ байзæддæгтæ куыд дзурынц, 
яфтæмæй уыдис къииаз Иналы кæсдæр фырт. Уы- 
дон цардысты Кубаны доны æтте, йæ фæрссаг дон 
Стыр Зеленчукы был. Хетæг чырыстон дин куы райста, 
уæд æм йе ’фсымæртæ сфыдæх сты, æмæ уый адыл 
ралыгъди Ирыстоны хæхбæстæм. Хетæджы хисдæр 
æфсымæр Биаслай нымад цæуы кæсæджы къниæз- 
тæн сæ мыккаджы сæрыл, дыккаг чи у, Аслæмбег, 
уый та æиæзæнæгæй баззад. Хетæг Ирыстоны фыц- 
даг хатт кæм æрбынат кодта, уыцы ран ныр дæр ма 
кувæндоныл нымад у. Уый у рагон стыр бæлæсты 
иттæг рæсугъд, бынтон иппæрд къох Куырттаты комд^ 
дымæгмæ. Рагон æмбисоид куыд зæгъы, афтæмæи 
Хетæджы сырдта кæсгон тыхг&иджыты бал, æмæ 
уæд «Хетæджы къох» Хетæджы сидтмæ гæсгæ хъæ- 
дæй рахицæн æмæ Хетæджы бааууон кодта. Хегæг 
йæхæдæг кæд ахæм легендарон адæймаг у, уæддæр 
йæ байзæддæгтæ номæй-номмæ ранымайынц, цы фæл- 
тæртæ дзы рацыди, уыдон уæнгты сеппæты дæр.. 
Дзырдæн зæгъæм, æз мæхæдæг дæн дæсæм фæлтæ- 
ры бирæ уæнгтæй иу æмæ мæ бон у мæ фыдæлты ра- 
нымайын: 1) Хетæг, 2) Джиуæрджи (иунæгфырт), 
3) Мами æмæ йе ’фсымæр, 4) Гоцъи æмæ йе ’ртæ 
æфсымæры, 5) Зидæ (Сидæ) æмæ йæ дыууæ æфсы- 
мæры, 6) Амыран æмæ йæ цыппар æфсымæры, 7) Ас- 
сæ æмæ йе ’фсымæр, 8) Елызбар æмæ йе ’ртæ æфсы- 
мæры, 9) Леуан (мæ фыд) æмæ йе ’фсымæр: 
Куыд дзурынц, афтæмæй Хетæг Нары коммæ баф- 
тыд Куырттаты æфцæгыл, уымæн æмæ иннæ фæндаг— 
Уæлладжыры комыл æмæ Къасарайыл — уыдис зын- 
203 

дæр цæуæн, йæ æрдзон уавæртæм гæсгæ дæр æмæ 
дзы арæзт цы фидæрттæ æрцыд, уыдонмæ гæсгæ 
дæр. Уымæн ма æвдйЪæн у уый дæр, æмæ Хетæджы 
ном Куырттаты комы у уæлдай кадджын. Нары ко- 
мы ныр дæр ма фæамонынц Хетæджы конд агъуысты- 
тæ Сласы хъæуы. Фæамонынц, Хетæг саг цы ран 
амардта, уый дæр — Нары хъæу ныр цы къæдзæхыл 
ис, уый рæбын. Уым ноджы фæамонынц, Хетæг цы 
агъуыст сарæзта æмæ цæргæ кæм æркодта, уый дæр. 
Рагон таурæгъты æппындæр ницы кой ис ХетæджЫ 
хæстон сахъдзинады тыххæй, кæнæ ахæм æмæ ахæм 
стæртæ æмæ хæстыты уыдис, зæгъгæ, уый тыххæй. 
Уый нæ, фæлæ Хетæг хъуыстгонд уыд йæ фæлмас 
зæрдæйæ. Иухатт æртæ цагъайраджы кæмæн ауæй 
кодта Калачы, уыцы лæг ыи сæ аргъ куы бафыста, 
уæд ма йын афтæ загъта: «Куы смæсты уай, уæд дæ 
галиу къухæй уром рахизы». Уыцы зондамонæи ны- 
хасы руаджы йæ фырт мæлæтæй аирвæзти. Хъуыддаг 
рауади афтæ: Хетæг цалынмæ бирæ рæстæг балцы 
уыдис, уæдмæ йæ фырт тынг сдынджыр, æмæ Хетæг 
æхсæвыгон сæхимæ куы ’рцыд æмæ йæ йæ мадимæ иу 
хуыссæны хуысгæ куы баййæфта, уæд æй сæргæвдын- 
^æ хъавыд, фæлæ уыцы зондджын ныхас йæ зæрдыл 
куы ’рлæууыдис, уæд йæ хæцæнгарз фынæйуæвæг 
дыууæ адæймагæн сæ нывæрзæны раз æрæвæрдта, 
йæхæдæг æттæмæ рацыд æмæ æхсæв-бонмæ доныбыл 
фæбадт. Райсомæй хъуыддæгтæ иууылдæр раргом сты. 
Нары коймаг ир-иу гуырдзыйæн æфсады цыдысты 
мыздыл кæнæ та волонтертæй Хетæджы байзæддаг 
Гоцъийы заман. Гоцъи, асæй чысыл уæвгæйæ, лæ- 
гæй-лæгмæ тохы амардта персайнаг домбай хæцæ- 
джы, æмæ йын гуырдзыйы паддзах балæвар кодта 
æвзист нуазæн, стæй грамотæ; нуазæныл уыдис ар- 
фæйы ныхæстæ фыст. Нуазæи ныр дæр ма ис æмæ 
бын уадзыны æгъдауыл къухæй-къухмæ цæуы фыдæй 
хисдæр фыртмæ. Хетæгкаты мыккагмæ гуырдзыйы 
паддзæхтæй цы грамотæтæ баззадис, уыдонæн сæ 
тæккæ рагондæр у карталинаг паддзах Арчилы (1730— 
1736) лæвар «хæрзаудæны нысанæн нарон дворянин 
Хетагур-Зидаханæн (Зидæ) æмæ уæ хæдзарвæнда- 
джы байзæддæгтæн» æмæ афтæ дарддæр. Арчилы 
204 

фырт Алыксандр грамотæ балæвар кодта «нарон дво- 
рянин Амыраны фырт Ассæйæн, кæцыйы фыст ис> 
зæгъгæ, «уæ фыдæлтæ æмæ уæ фыдæлты фыдæлтæ 
нæ фыдæлтæн æмæ нæ фыдæлты фыдæлтæн афтæ 
æнувыдæй службæ кодтой, æмæ нæ хæдзар ныронг 
дæр ма у бынтон æдас, уымæ гæсгæ» æмæ афтæ дард- 
дæр. Карталинаг паддзах Теймураз балæвар кодта 
«Нары цæрджытæн, дворянтæн, Зидахаиы фырттæ 
Георгий æмæ Амыранæн ацы грамотæ», уымæи æмæ 
«сымах сыгъдæг зæрдæйæ службæ кодтат махæн» æмæ 
афтæ дарддæр. Паддзах Вахтанджы фырты фырт 
Алыксандр саккаг кодта грамотæ «нарон дворянин 
Зидаханы фырт Мæхæмæтæн, уымæн æмæ уæ фыдæл- 
тæ æмæ уæ фыдæлты фыдæлтæ нæ фыдæлтæи æмæ 
нæ фыдæлты фыдæлтæн службæ кодтой æиувыдæу, 
æмæ уый руаджы наа! хæдзар кæддæриддæр уыдис 
æнæхъыгдард» æмæ афтæ дарддæр. 
Цы грамотæты кой ракодтам, уыдон гуырдзыйы 
паддзæхтæ ралæвар кодтой, Гуырдзыстон Уæрæсеимæ 
куы нæма сиу ис, уæд, æмæ уымæ гæсгæ уыдон Хе- 
тæгкаты мыккагæн дæттынц æнæдæуццаг бар, цæмæй 
Зидæйæ фæстæмæ уой дворянтыл нымад, Мæхæмæ- 
тæй фæстæмæ та — къниæзтыл. Фæлæ, Терчы æмæ 
Кубаны облæстты бынæттон цæрджыты сословион 
барты хъуыддаг кæй ныддызгъуынтæ ис, уымæ гæсгæ 
Нары цæрæг Хетæгкатæ суанг ныр дæр ма æнхъæлмæ 
кæсынц, дворянтыл нымад цæмæй æрцæуой, уый тых- 
хæй сæ æвдайазыккон курдиатæн (1829 азæй райдай- 
гæйæ) дзуапп райсынмæ, иннæ бынæттон цæрджытæй 
дæр ма дворяндзинады бартыл чи зилы, æппæт уы- 
доны хуызæн. 
Нары комы ис ахæм сословитæ: 
1) Стыр кæиæ тыхджын мыккаг. 
2) Фæрссаг лæг. 
3) Кæвдæсард. 
4) Æлхæд, Саулæг, Цагъайраг. 
Стыр мыккаг. Ахæм мыккаджы уæнгтæн-иу сæ 
фадæттæ хуыздæр кæм нæ уыдысты, æмæ уымæ гæс- 
гае сæ уæлæдарæс уыдис иннæтæй сыгъдæгдæр æмæ 
зынаргъдæр, сæ хæцæнгарз хуыздæр, æмæ адæмы 
’хсæн уыдысты кадджын. Уыдонмæ-иу цыдысты фæр- 
205 

сынмæ, хуыдтой сæ, хыл чи кодта, уыдонæн тæрхоя 
кæнын æмæ фидауын кæнынмæ. Уыдон фидар цы 
хъуыддагæн ныллæууыдаиккой, уый мæнг нæ кодта, 
сæ армдарындзинад уыдис &вæсайгæ, семæ быцæу 
кæнын уыд тæссаг хъуыддаг. Хуыздæр хуымтæ, хъæд,. 
уыгæрдæнтæ æмæ сæрвæттæ уыдысты уыдон къух- 
ты. Сæ бæстыхæйттæм зын баххæссæн уыд знагæн, 
сæ мæсгуытæ уыдысты чъырынтæ, амад дурæй конд. 
Æфцджыты æттемæ стæрты-иу сæйраг æмæ разамонæг 
тых уыдысты уыдон, æмæ, фосыконд уаргæйæ дæр, 
фылдæр хай цыди уыдон къухмæ. Сæ туг нымад уы- 
ди иннæты тугæй зынаргъдæрыл. Сæ чызджыты тых- 
хæй ирæд фидын хъуыдис уæлдай фылдæр. 
Фæрссаг лæг. Кæд! æмæ фæрссаг адæм Нары 
крмы дæр æмæ æппæт Ирыстоны дæр уыдысты цæр- 
джыты бирæ фылдæр хай, уæддæр, ахæм ном кæуыл 
уыд, уыцы мыккæгтæй алкæцы дæр хицæнæй уыдис 
стыр мыккæгтæй бирæ чысылдæр æмæ мæгуырдæр. 
Сæ бæстыхæйтты æвæрд рæвдз нæ уыд хæстон æгъ- 
дауæй, сæ зæххытæ уыд’ысты тыхджынты зæххытæй 
бирæ цауддæр æмæ къаддæр. Тыхджынты хуызæнг 
уыдон дæр хъалон никæмæн фыстой æмæ уыдысты 
бынтон хæдбар. Тыхджынты фæрссаг адæмæн «Осо- 
байы» змæст заман æххуыс кодтой тыхджын мыккæг- 
тæ, сæ дæлбазыр кæй уыдысты, уый адыл. Фæрссæг- 
тæ дæр тыхджынтæн æххуыс кодтой сæ куыстыты рæс- 
тæг, уæлдайдæр, мæсгуытæ амайгæйæ, æндæр тых- 
джыйтимæ быцæуты æмæ æфцджыты æттемæ стæртьг 
цæугæйæ. 
Тыхджын мыккагæн, йæ арм кæуыл дары, ахæм 
фæрссæгтæ цас фылдæр уыдаид, æмæ сæ кæрæдзи- 
йыл цас иузæрдиондæр æмæ æнувыддæр уыдаиккой, 
уыйас-иу уыдон сеппæт хуыздæр хызт уыдысты иннæ 
тыхджын мыккæгты азар æмæ тых митæй, уыйас сæ 
хæдбардзинадæн æмæ сæ мулкæн къаддæр тас уыд 
фæсæфцджыты ’рдыгæй æрбалæбурдтæй... 
Кæвдæсард. Кæвдæсардæн-иу йæ фыд арæх 
уыдис тыхджын мыккаджы хуыздæртæй иу, фæлæ 
йæ мад кæддæриддæр уыд номылус. ч Ахæм устытæ- 
иу уыдысты кæвдæсæрдтæн сæхицæй кæнæ та тынг 
мæгуыр фæрссæгтæй. Æгъдау кæд бар лæвæрдта„ 
206 

кæй цал усы фæнды, уал дарымæн, уæддæр, иу усæйг 
фылдæр кæмæн уыдаид, ахæмтæ гæзæмæ уыдысты. 
Хæдзары бинонты ’хсæн номылус йæ уавæрмæ гæс- 
гæ дард нæ уыд, æлдæрттæ-иу хъазайраг сылгоймæг- 
тæй цы хæзгултæ дардтой, уыдонæй, фæлæ бынтон 
уый уавæрæн нæ уыд, йæхи удыл йæ бар фылдæр’ 
цыдис. Исчи-иу æй æгъдауыл усæн куы куырдта, 
уæд-иу æй кæддæриддæр суæгъд кодтой æмæ ма йын 
йемæ дæр исты лæвæрдтой, стæй-иу арæх йæ хæдза- 
рæн дæр ма баххуыс кодтой чындзхæсджытæн хуыз- 
дæр æгъдау раттыны хъуыддаджы. 
Номылусы цотыл фидиссаг ном кæй уыд — кæв- 
дæсæрдтæ, зæгъгæ, канд уый нæ, фæлæ æнæуый дæр 
зын уавæры уыдысты. Уыдон хъомыл кодтой, тых 
куыстæй сæ хъару сæттгæйæ. Чызг-иу моймæ ацыд 
йæхи хуызæн кæвдæсард лæппу-лæгмæ, кæнæ та-иу 
сси тыхджын мыккаджы искæцы зæронд лæджы 
«номылус». Æрмæст искуы-иу амондджын-иу моймæ- 
ацвд, йæ зæрдæмæ чи фæцыд, ахæм æрыгон фæрс- 
саг лæгмæ, тынг мæгуыр чи уыдаид, фæлæ уæддæр 
«кæвдæсарды» фидиссаг ном кæуыл нæ уыдаид, ахæм- 
мæ. Кæвдæсард лæппу-иу баззадис йæ фыды хæдза- 
ры, рæзыди, куыста, слæг-иу ис, æмæ-иу æм йæ азтьг 
сæххæсты фæстæ хуыздæр куы кастаид байуарын æмæ 
хицæнæй цæрын, уæд æй къуылымпыгæнæг нæ уыд. 
Æгъдаумæ гæсгæ йын хæдзары иумæйаг мулкæй цы 
хай хъуамæ рахицæн кодтаиккой, уый афтæ чысыл 
уыд, æмæ-иу лæппу-лæгмæ фæлтау хуыздæр касти йæ 
фыды хæдзары баззайын, цалынмæ йын фылдæр хай 
рахицæн кодтаиккой, уæдмæ, кæнæ та суанг йæ амæ- 
Лыны бонмæ дæр. Æхсæнадон царды йын æппындæр 
ницы бартæ уыдис. Фæлæ уæддæр йæхи уд уыдис 
бынтон сæрибар. 
Æлхæд, саулæг кæиæ цагъайраг уыдис ноджы 
тъайлагдæр уавæры. Уый-иу кæддæриддæр уы- 
дис æндæр адæмы хаттæй, æмæ-иу къухы бафтыди 
искуы æндæр бæсты — сывæллонæй йæ кæнæ æл- 
хæнгæ кæнæ скъæфгæ рачындæуыд, кæнæ та-иу æй 
стырæй уацары райстой искæцы дард коммæ балæ- 
бурды рæстæг. Æнамонд æлхæдæн йæ цард иууыл- 
даф уыдис йæ хицæутты къухы, уый уыд æгомыг ца- 
207 

гъар, уыдис ын ауæй кæнæн, балхæнæн, амарæн 
кæнæ та хатырæй æгас ныууадзæн. Уыцы æбар адæй- 
мæгты цы нæмттæй фæхонынц — «саулæг», «æлхæд» 
кæнæ «цагъайраг» æмæ «уацайраг», уымæ гæсгæ æнæ- 
гуырысхойæ зæгъæн ис, уыдон фылдæр хатт кæй уы- 
дысты негртæ. Уæвгæ Ирыстоны ис, æлхæд адæй- 
мæгты «гуырдзиæгтæ» кæм хуыдтой, ахæм рæттæ дæр. 
Æниу ахæм æбар цагъартæ æппæт Ирыстомы ссарæн 
уыдаид фылдæр-фылдæр ссæдз—дæс æмæ ссæдз адæй- 
маджы. 
Хæдзар æмæ хæдзары дзаума. Зæххъуагдзинад 
æмæ хи хуыздæр бахъахъæныны тыххæй ам алы ти- 
гъæй, къæдзæхы алы цъассæй афтæ арæхстджынæй 
пайда кæнынц, æмæ 200—300 кв. сардзины фæзуат цы 
хъæу ахсы, уым арæх цæры 10 — 12 хæдзары сæ æп- 
пæт фосимæ. 
Бæстыхæйттæ, хæрз стæмтæй фæстæмæ, иууылдæр 
сты дурæй амад, тъæпæнсæр уæлхæдзæрттимæ. Къул- 
тæ сты къæйдурæй, æнæ цементæй, зыхъыртæ цы хуыр 
æмæ сыджытæй дзаггонд сты, уый куы нæ нымайæм, 
уæд. Æрмæстдæр мæсгуытæ арæзт вæййынц амад ду- 
рæй чъыримæ. Бæстыхæйттæ сеппæт дæр, уæлдайдæр 
та мæсгуытæ, сты сæркъуырд пирамидæты формæ- 
йыл арæзт; афтæ кæнынц фидардæры тыххæй. Сис- 
ты уæле ауадзынц аххæрджытæ. Уыдон æнцайынц 
астæуккаг цæджындзыл, иуæй-иу хатт та — къуымты 
сагъд цæджындзтыл; хъайвантыл æвæрд вæййы æн- 
дзæлмтты фæлтæр æмæ тынг стæм хатт пъластинты 
фæлтæр; æндзæлмтты уæлæ æвæрд вæййы пыхс хъæм- 
пимæ æмхæццæйæ, æмæ, æппынфæстаг, сыджыты, 
æлыджы фæлтæр лыстæг хуыримæ. Афтæмæй йæ дзæ- 
бæх куы ныннæмыиц, уæд бæстыхайæн æппындæр тас 
нал у уарыны дон ныхъарынæй. 
Уæлхæдзæрттæ ’ ч^сыл ныллæгдæр сты систæй; 
цæмæй уарыны дæттæ дæлæмæ згъорой, уый тыххæй 
уæлхæдзæртты фисынтыл арæзт вæййы цыхцырджытæ. 
Агъуыстытæ æтте сæрст нæ вæййынц; цæрæн хæдзæрт- 
ты къултæ мидæджырдыгæй сæрст вæййынц ног фа- 
джысимæ æмхæццæгонд æлыгæй. Дуæрттæ сты ныл- 
л&г, фыдкæндтытæ, æрмæстдæр фæрæтæй амад, хырх 
.æмæ сæм лæгъзгæнæн иæ бахæццæ сты, стæй сыл 
208 

æвдузæнтæ кæнæ зæгæлтæ, гуыдыртæ æмæ æндæр 
ахæм æфсæйнаг хæйттæ нæй. Рудзынджы бæсты си- 
сы вæййы чысыл цыппæртигъон хуынкъ, гæнæн уæв- 
гæйæ хурварс арæзт, мидæджырдыгæй йын хъæдыи 
кæнæ дурын æхкæнæн, уазалæй хъахъæныны тыххæй. 
Цæрæи агъуысты уæлхæдзары ма ноджыдæр вæййы 
æртыккаг хуынкъ — фæздæгдзæуæп ердо. Ердойы 
алыфарс, уæл’хæдзар, ис фæлгуыртæ арæзт, цæмæй 
уарыны дон ердомæ ма кæла, уый тыххæй. Тыхджыи 
къæвда, тынг уазал кæиæ тымыгъ куы вæййы, уæд 
ердо иуцасдæр рæстæг, кæиæ та бьштои бамбæрзынц 
къæйæ. Гъе афтæ арæзт сты бæстыхæйттæ, æмткæй 
дзургæйæ, Ирыстопы хæхбæсты, æмæ уыимæ Нары 
комы дæр. Хъæуы мидæг ды не ссардзынæ нæдæр 
уынгтæ, нæдæр кæртытæ, нæ базондзынæ, иу кæнæ 
иннæ уæлхæдзар кæнæ къул кæй у, уый. Фендзынæ 
хæдзары рудзынг, фæлæ йын йæ дуар, куы н(æ дын æй 
бацамындæуа, уæд не ссардзынæ. Уæладзгуытæ афтæ 
æмхæццæ сты, æмæ, дзырдæн зæгъæм, дæуяуы бафæн- 
да дæ зонгæйы хæдзармæ бацæуын дыккаг уæладзы- 
джы, уæд фыццаг хъуамæ бахаудзынæ’ æртыккаг 
уæладзыджы уæлхæдзармæ — дæ зонгæйы фыдыфсы- 
мæры кæртмæ, кæнæ та бинаг уæладзыджы дæхи 
скъуырдзынæ йæ фыдыфсымæры лæппуйы хъугыл. 
Асины бæсты иу æмæ дыууæ хатты иæ бырдзынæ къæ- 
дзæхыл, фæсте фæуадздзынæ далдæр талынг бахи- 
зæны æмæ бафтдзынæ гом тыргъы хуызæн дæлбазыр- 
мæ, бынæй та дæллоз кæмдæр абухæнтæ кæндзæн æр- 
ра хæххон дон. Уым астæрдыл дæ цæст æрхæцдзæни 
дыууæ фæйнæгæй конд сæгæйдзаг æмбæрзæныл; уыцы 
æмбæрзæныл схæц, æмæ бынæй талынг хуынчъы, фæз- 
дæджы бæзджын æврагъы, чи зоны, дæ цæстыты раз 
фегуырдзæнис дæ зонгæ. 
Фæрссæгты хъæуы дæ цæст фыццагдæр цы дуарыл 
æрхæца, ууыл бацу. Тынгдæр æргуыбыр кæн, на уæд 
тарвазыл дæхи скъуырдзынæ. Агъуыстмæ бацæуæи 
чысыл къуым у хъилтæй кæнæ кауæй дихгонд. Фыц- 
цаг хатæны дæм дисгæнгæ ракæсдзæн хъуг, дыкка- 
джы та дæм гæрæны зыхъырæй цалдæр фысы æмæ 
сæгъы кæсдзысты сæ зæрдæхæлар цæстытæй. Уым ма 
ноджы, къуымы, калд сты сæнæрттæ æмæ пыхсытæ 
14 III том Хетæгкаты Къоста 209 

арт кæнынæн. Æргуыбыр та кæн, цæмæй бахизай дык- 
каг дуарæй. Фыццаг афтæ талынг уыдзæн, æмæ дзы 
æппындæр ницы фендзынæ... Хуссарварс сисы цы 
хуынкъ ис, уый, хъызты тыххæй, æмбæрзт у кæнæ 
дурæй, кæнæ фæйнæгæй... Сæнары фæздæг цæстытæ 
къахы, фындзыхуынчъытæ хъыгдары, улæфт æхкæны. 
Комкоммæ бараст у мынæг сыгъд кæнæг арты 
рухсмæ, на уæд дæхи скъуырдзынæ родыл рахиз. къуы- 
мы кæнæ та хуыссæнгæрзтыл галиу къуымы. Ца- 
лынмæ, уæлхæдзары рагъхъæд цы астæуккаг цæ- 
джындзыл æнцайы, уымæ хæццæ кæнай, уæдмæ дæ 
цæстытæ талынгыл фæцахуыр уыдзысты, æмæ уæд 
дзæбæхдæр уынын байдайдзынæ дæ алыфарс. Къона 
хæдзары дыууæ дихы акодта цæджындзæй фæстаг 
къулы онг: галиуырдыгæй нæлгоймæгты бынат у, ра- 
хизырдыгæй — сылгоймæгты. Нæлгоймæгты хайæн йæ 
къулрæбын ис фæйнæгæй кæнæ дуртæй конд даргъ 
бадæн, сылгоймæгты хайы æппындæр ницы арæзт ис 
бадыиæн. Къона у стыр къæйтæй астæрд; къæйтыл, 
хæдзармæ бацæуæны ’рдыгæй кæро’н, астæуккаг цæ- 
джындзмæ’æввахс, фæстаг къул куыд æвæрд у, аф- 
тæрдæм æвæрд у дæлтъур. Ердойæ къонамæ уагъд 
у æфсæйнаг рæхыс, йæ кæроныл сæвджын къæндзы. 
Рæхысыл сæг бæзджын фæлтæрæй сбадти; аххæрджы- 
-тæ æмæ уæладзæнтæ царæй сау-сауид æрттивынц. 
Къонайы зынг хъуамæ макуы ахуысса, цæхæр æхсæв 
фæнычы банордынц, æмæ афтæмæй мынæг сыгъд кæ- 
ны иннæ райсоммæ. Алы ирон лæгæн дæр къона æмæ 
рæхыс сты йæ царды ахсджиагдæр, зынаргъдæр дзау- 
матæ. 
Сылгоймæгты ’рдыгæй цы къул ис, ууыл кæрæй- 
кæронмæ ауыгъд сты хæдзары лыстæг дзауматæ: хъæ- 
дын къустæ, тæбæгътæ, куыситæ, уидгуытæ, галы 
сыкъатæ, æртыкъахыг ныллæг фынг, тæнæг къæй 
æгъдынцойы хуызæн æфсæйнаг фæлгæты, æмбæрзæн- 
джын чысыл хъæдын къæрта æмæ æндæр ахæмтæ. Уы- 
цы къулы рæбын зæххыл æвæрд сты алыхуызон æмæ 
алы ас æрхуы æгтæ, дурынтæ, чыргъæдтæ, кæрз æмæ 
бæрзы лыггæгтæй конд арынгтæ, къæртатæ, тъæпæн- 
джытæ æмæ æндæртæ. Лæгты ’рдыгæй къулыл фен- 
дзынæ æхсаргард, дамбаца кæнæ топп зæронд агъу- 
210 

ды, дзæбидыры сыкъатæ, хаттæй-хатт — хъисыя 
фæндыр дæр. 
Тыхджынты цæрæн хæдзæрттæ иннæтыонтæй æн- 
дæрхуызои уыдысты уымæй, æмæ уыдонæн сæ бæх- 
тæи, стур фосæн, фыстæн æмæ сæгътæн уыдис бæх- 
дæттæ, хъомдæттæ, фысдæттæ, æмæ уымæ гæсгæ сæ 
хæдзæрттæ фаджысы тæф нæ кодтой. Хæдзарæй фæс- 
тæмæ ма-иу уыдонмæ уыдис æндæр сыгъдæгдæр агъ- 
уыстытæ — тохынаджын уæттæ усджын нæлгоймæг- 
тæн, уазджытæн та гъе афтæ арæзт уазæгдон, гауыз- 
тæй æмæ зыиаргъ хæцæнгарзæй фæлындыд. Бæхдæт- 
тæ, хъомдон æмæ фысдон бинаг уæладзыджы кæй 
уыдысты, хæдзар æртыккаджы, уазæгдон æмæ тыргъ 
æндæр фисыны, къæбиц та мæсыджы бын лæгæты, 
уый мурдæр ницы хъыгдардта. Æппæт уыдæттæ 
уыдысты фидардæр æмæ знагæй æдасдæры тых- 
хæй. Хуымæтæджы даргъ бандоны бæсты, иуæй-иу- 
тæм хæдзæртты æмæ уазæгдæтты вæййы бæрæг хи- 
цæн хуызы нывæфтыдджын сынтæджытæ, тъахтинтæ 
æмæ къæлæтджын бандæттæ. Уыдонæн сæ хæдзары 
дзауматæ вæййынц фылдæр, алыхуызондæр æмæ зы- 
наргъдæр, уым фылдæр вæййы сыгъзæрин, æвзист, 
æрхуы, æфсæйиаг æмæ æндон, бæгæныфыцæн стыр 
цæджджинæгты хуызы, хъаматæ, æхсаргæрдтæ, дам- 
бацатæ, топпытæ, дурынтæ æмæ æндæр ахæмты 
хуызы. 
Хæдзары хицауы зæрдæмæ тынг куы фæЦæуай æмæ 
дыл куы баууæнда, уæд дæм уый равдисдзæн иу 
цалдæр æвзист дзаумайы: уæззау æвзист рон, 
нуазæн, куыси, рагон æхцатæ æмæ æндæр ахæм «хæз- 
натæ» — уыдæттæ йæ фыдæлтæй искæй къухмæ ба- 
хаудысты искæцы гуырдзиаг къниазы зæххытæм ныб- 
бырсты фæстæ. Фæлæ уе ’хсæн цыфæнды хæлардзи- 
над куы уа, уæддæр дæм нæ равдисдзæн амонд æмæ 
бæркаддæттæг дур — цыкурайы фæрдыг, уый йын 
æфснайд у, кæйдæр загъдау, авд дуары фæстæ, цæмæй 
йæм æцæгæлон адæймаджы цæст ма бахæццæ уа, уый 
тыххæй. Хæдзарæн уый у йæ ахсджиаг хæзна æмæ йæ 
амонд, æмæ йæ хæдзары хицау йæхи бинонтæн дæр 
фенын кæны афæдз æрмæст иунæг хатт, табутæ гæи- 
гæ йæм кувинæгтимæ бацæуынц, афтæмæй. Уыцы дур 
211 

вæййы тымбыл, хъæдуры гагайы кæнæ бæлоны айчы 
йас, хуызæй чыоыл бурбын æмæ рæсуггомау; талын- 
джы дæтты тыхджын фосфорикон рухс. У тынг стæм 
æмæ, рагон таурæгъмæ гæсгæ, бафты æрмæст «амонд- 
джын адæймаджы» къухы, удуæлдай тохы куы ба- 
цæуа, уæд, уымæн æмæ йæ байсын хъæуы æппæты 
маргджындæр кæлмыты дзыхæй. Уыцы «бæркаддæт- 
тæг дур» йæ дзыхы дары кæлмытæн сæ хисдæр, æмæ 
уыцы «хæзна» байсынвæнд чидæриддæр скæны, ууыл 
кæлмытæ, дæсгæйттæй, «сæ хисдæр хойы» алыфарс 
лæугæйæ, сæхи ныццæвынц иттæг æнæхатырæй. Уыцы 
калм, дам, цæры Индийы; æхсæвыгон сасчытыл куы 
фæцуан кæны, уæд уыцы рухсгæнаг дур дары йæ 
дзыхы. 
Тыхджын мыккагæн-иу йæхицæн уыдис 5 — 7 уæ- 
ладзыджы мæсыг, æмæ-иу знаджы æрбабырсты рæс- 
тæг æнæхъæн хъæу уым сæхи бафснайдтой сæ хæдза- 
ры дзауматæ æмæ сæ хортимæ. Ныр Нары комы, 
стæй æгас Ирыстоны дæр, иу мæсыг дæр æнæхъæн 
нал баззад; сеппæт дæр хеелд æрцыдысты уырысы хи- 
цауады бардзырдмæ гæсгæ ивгъуыд æнусы цыппорæм 
æмæ фæндзайæм азты. 
Иæ фыдæй-иу цы кæвдæсард ахицæн ис, уымæн 
райдианы йæ цæрæндон уыд истыхуызон сара, дзæ- 
гъæл скъæт; уым уыдаид иунæг хуынкъ, дуарæн дæр 
æМæ рудзынгæн дæр, стæй фæздæгдзон ердо кауын 
æхкæнæнймæ, æхсæвыгон æмæ къæвда рæстæг æм- 
бæрзт кæмæй цыди, ахæм. Чысыл аг, хъæдын къæрта, 
дыууæ-æртæ хъæдын къусы, хор æмæ ссад æфсиайæн 
къуту, фæрæт, гæрз, цæвæг æмæ æхсырф — гъе уыдон 
уыдысты, зæгъæн ис, йеппæт кусæн дзауматæ. 
Уæлæдарæс. Дæрзæг тынæй конд чысыл худ, 
ахæм тынæй уæрджыты онг цухъа, цалдæр бæрцимæ, 
бæгънæг буарыл кондæй, ахæм тынæй ноджы хæлаф, 
зæнгæйттæ, æрчъитæ рæхсæнтæй быд уафсимæ, цъын- 
даты бæсты та фæлмæн кæрдæджы бындзыг; хъама, 
æхса-ргард, топп æмæ 1,5 сардзины дæргъæн арц, кæ- 
ронæй йыл цыргъ æфсæн фындз — гъе уый уын «осо- 
байы» рæстæджы æрыгон джигитты уæлæдарæс æмæ 
хотыхтæ иууылдæр. «Риударæн» æмæ уæлдайдæр та 
æнæхъæн хæдон сæ къухы æфтыдысты æрмæст искуы- 
212 

иутæн, æмæ сæ-иу уыдон дæр сæ уæлæ скодтой æр- 
мæст стыр бæрæгбонты, стыр цауты фæдыл. Хаттæй- 
хатт æнæхъæн мыккаджы къухы уыдис æрмæст иунæг 
хæдон кæнæ иунæг «риударæн»; уæд-иу æй сæ уæлæ 
кодтой бæрæг фæткмæ гæсгæ радыгай æмæ ма-иу 
суанг æцæгæлон адæймагæн дæр рæстæгмæ радтой 
стыр хæрзиуæг ракæныны уагыл. Ныры куырæт нæ 
уыд æппындæр, уæлæдарæн нымæттæ уыдысты стæм; 
зымæджы ма-иу æрыгон ирон лæджы дарæсыл баф- 
тыдис фысдзар’м цыбыр кæрц; суанг фадхъулты онг 
хæццæгæнæгдаргъ æмæ уæрæх кæрцытæ дардтой æр- 
мæст зæронд лæгтæ. Æппæты мæгуырдæртæн æндæр 
дарæс кæй нæ уыдис, уымæ гæсгæ уыдон сæрдæй-зы- 
мæгæй дардтой кæрцытæ. 
Сылгоймæгтæ дардтой дзæбæхдæр дарæс: хом хæдон, 
копрадзхуыз кæнæ кæрдæгхуыз цъæхкуырæт гуыр- 
дзиаг хъуымац «сурмайæ» кæнæ «лаинайæ», сырх хæ- 
лаф дæрзæг «силайæ» (уый дæр гуырдзиаг), сау сæр- 
бæттæн, сæрбæттæны бынæй рустыл дæлæмæ æрцы- 
дысты дыууæ дадалийы, урс цикъæйæ кæрдæн, род- 
дзармæй дзабыртæ, стæй уæрджыты онг раздарæн, 
уый дæр роддзармæй. Чызг сæрбæттæны бæсты дард- 
та алыхуызон хъуымацы гæппæлтæй конд худ,дадали- 
ты бæсты та æрмæст æлвыд бецыкк. 
Саударæг сылгоймагыл-иу уыдис дæрзæг сау ты- 
нæй хуыд даргъ хæдон æмæ сау кæлмæрзæн. Зæлдаг 
хъуымац æмæ æвзист дзаума фенæн уыд æрмæст чын- 
дзыл æмæ тынг стæм хатт мæрддзæгтимæ. 
Хæринаг. «Æхсæвæрыл æнæхъæн кæрдзын уæд 
бахæр, æмæ ма дæм райсоммæ кæрдзыны æрдæг куы 
зайа», афтæ зæгъы ирон æмбисонд, æмæ йæ Нары 
комы цæрджытæ æххæст дæр кæнынц. Кæрдзын кæ- 
нынц хъæбæр хоры, еууы, кæнæ нартхоры ссадæй, 
вæййы цайцымæн тæбæгъы йас; ирон адæмæн ныронг 
дæр ма фылдæр сæ цард уымæй у. Нары комы, стæй 
Ирыстоны хæхбæсты алкæм дæр, климæты уавæр- 
тæм гæсгæ, хæрз æрæджы дæр ма хордтой æрмæст 
хъæбæрхоры кæрдзын, «хъæбæр кæрдзын». Ие скæнын 
у хæрз æнцон: лорст ссад хъарм донимæ азмæнтынц, 
иучысыл ыл цæхх дæр куыд уа, афтæмæй, хыссæ хорз 
снæмынц æмæ дзы хицæн къуыбæрттæ æртъæпæн 
213 

кæнынц, стæй сæ тæвд дурын къæйыл (къæйæн ис 
æгъдынцойы хуызæн æфсæйнаг фæлгæт) иучысыл 
ацарауынц æмæ сæ уый фæстæ тæвд фæнычы сфы- 
цынц. Ахæм кæрдзын цыхты къæрттимæ, кæнæ та 
хуырхы, къуымæлы къусимæ, на уæд та хуымæтæджы 
суадоны донимæ уыди ас ирон лæгæн йæ сихор дæр 
æмæ йе ’хсæвæр дæр. «Особайы» рæстæджы ирон хæ- 
ринæгты æхсæн чысыл. бынат нæ ахста сысджы дæр, 
уымæй кодтой, адæммæ уæлдай арæхдæр чи уыды- 
сты, уыцы æртæ хæринаджы: бламыхъ, хомыс æмæ 
къæлуа. Уыцы хæринæгтæ скæныны тыххæй сысджы 
раздæр сфыцынц нæмыгæй, бахус æй кæнынц æмæ йæ 
æрæссынц; ссад балуарынц æмæ йæ афтæмæй фынгыл 
æрæвæрынц. «Бламыхъ» рауайыны тыххæй хъæдын 
къусæн йæ иу æрдæджы æркæнынц ссад, иннæйы 
къуымæл; къусы уыдзæн уидыг, æмæ алчи дæр, куыд 
æм хуыздæр кæсы, афтæ æмхæццæ кæнæд ссад æмæ 
къуымæл. Гъе уыцы хæйттæй конд æндæдзгæ хыссæ- 
йы къуыбар дзæбæх снæм, æмæ уæд уый уыдзæн 
«хомыс». Гъе уыцы хыссæ сурдæр куы уа, згъæлгæ 
куыд кæна, афтæ, уæд та дзы рауайдзæнис æртыккаг 
хæринаг «къæлуа». Хъæбæрхоры зады ссадæй кодтой 
«задынтæ». Задын вæййы иуцасдæр адджынгомау, 
хæмпус, фæлæ ахсæнæн зын кусæн. Дзул, фыдджыи- 
тæ, уæлибæхтæ, фиуджынтæ, цæхæраджынтæ æмæ 
æндæр ахæмтæ æфтыдысты æрмæст бонджынты къу-» 
хы. Хъæдур, хохаг хъæдур, фæстæдæр та картоф дæр, 
Нары коммæ æфтыдысты Гуырдзыстонæй æмæ Хуссар 
Ирыстонæй æмæ сæ кодтой хъæдурджынтæ, картоф- 
джынтæ, стæй сæ фыхтой дзæрнаимæ (афтæ хуыйиы 
хлепайы, нартхоры æмæ мæнæуы гагатæй хъæрм- 
хуыпп). Гъе уыцы хорты гагатæй ма кодтой цæкуы- 
тæ, хусæй-иу сæ аджы кæнæ къæйыл фыцгæйæ. Арæх 
уыдысты алыхуызон хъæрмхуыппытæ æмæ цымгæтæ. 
Дзидза-иу фæзынди æрмæст чындзæхсæвты, хистыты 
æмæ стыр бæрæгбæтты рæстæг. Уый цасфæнды бирæ 
уыдаид, уæддæр-иу æй тынг зыдæй иууылдæр бахорд- 
той. Искуы иутæн-иу сæ къухы æфтыд сæхицæн зы- 
мæгмæ цæхджынтæ бацæттæ кæнын, ам уæлдай хæр- 
зад чи вæййы, уыцы фысы фыдæй, стуры фыдæй æмæ 
æмбисонды хорз сырды фыдæй (дзæбидыр, саг, сæ- 
214 

гуыт, сычъи, хъуаз). Арæхдæр уыдысты къонайы сæр- 
мæ цары ауыгъд тымбыл фиутæ æмæ алы дæргъæн 
æмæ стæвдæн тахынæгты бæстытæ. Лыстæг кæрчы- 
тæй фæстæмæ Нары комы æмдæр иицы хæдзары 
маргъ уыди. Æйчытæ стыр буц хæринаг уыдысты сы- 
вæллæттæн. Халсары цæхæрадæттæ Нары комы æп- 
пындæр нæ уыд; дыргъдзæхæрадæтты кой уыдис æр- 
мæст аргъæутты. Хъæддаг кæрдæджытæ хомæй æмæ 
фыхæй, æхсæртæ, гагадыргътæ æмæ уидæгтæ ирон 
лæгæн уыдысты йæ уæлæмхасæн хæринæгтæ. Хъæддаг 
мыдыбындзыты мыд уыдис буцæн даргæ хæринаг- 
хъацæн. Нуæзтытæй ирон адæм уæлдай дæсныдæр 
кодтой бæгæны, хъæддаг хуыммæллæг ыл кæнгæйæ, 
стæй уагътой арахъ — йæ карздзинад 20—30°, æр- 
мæстдæр хъæбæрхорæй. Арахъ дыууæ хатты уагъд 
куы вæййы, уæд йæ карздзинад хæццæ кæны 60° æмæ 
фылдæры онг æмæ дзы сысылыйы сой бирæ нæ вæййы. 
Хæдзарад. Нары комы дæр, Ирыстоны æппæт 
хæхбæсты хуызæн, зæхх ныры онг дæр ма иууылдæр 
у хицæн адæймæгты исбон. Уыгæрдæнтæ, сæрвæттæ 
æмæ хъæд иууылдæр сты хицæн мыккæгты къухы, 
хуымгæнды зæххытæ та сты æрмæстдæр хицæн хæ- 
дзæртты къухы. Нары ком денджызы æмвæзадæй би- 
рæ бæрзонддæр кæй у, фæхстæ тынг уырдыг кæй сты 
æмæ дзы саумæр зæхх, зæгъæн ис, æппындæр кæй 
нæй, уымæ гæсгæ уым хоры куыст кæнæн ис æрмæст 
уæд, æмæ зæхмæ иттæг лæмбынæг куы зылдæуа. Фæ- 
лæ дзы уæддæр, дыууæ галæн фæрсæй-фæрстæм ацæ- 
уæн кæм ис æмæ дзывыр уæд та 1,5 вершочы бæрц 
кæм нынныхсдзæн, иунæг ахæм гæппæл дæр æнæ кон- 
дæй нæ баззайы. Хуымгæнды зæххæн алы аз дæр 
цалдæр хатты æхсæдынц, тæрккъæвдатæ, тайгæ миты 
дæттæ æмæ йæм лæсæнтæ цы хуыр хæссынц, уый, алы 
аз дæр æм хæссынц фаджыс, стæй йæм, гæнæн æмæ 
амал уæвгæйæ, уадзынц дом. Фæндæгтæ дзы кæй нæй 
æмæ уыцы тынг къул рæтты уæрдонæн æппындæр 
ацæуæн кæй нæй, уымæ гæсгæ фаджыс фылдæр хатт 
хъæутæй хæссын фæхъæуы æккойæ сæрмагонд «фа- 
джысхæссæн тæсчъытæй». Хорты æвзартæ барувынц, 
æппынкъаддæр, дыууæ-æртæ хатты. Цæмæй хъæу- 
тæм, фæндæгтæм æмæ сæрвæттæм æввахс фос хуым- 
215 

тæ ма хæрой æмæ ма ’ссæндой, уый тыххæй сæ алы- 
фарс вæййы дуртæй конд быру. Æппæт уыцы фыдæбæт- 
гимæ хор стæм хагт ссæуы адлийы 3 цыппæрæм ха- 
йы бæрзæндæн, йæ тыллæг та, уæвгæ йын сцæттæ 
куы бантыса, уазалтæ йæ куы нæ бахъыгдарой, хур 
æй куы нæ басудза, тæрккъæвда кæнæ ивылд хæх- 
хон дон æй куы нæ аласа, æппынфæстаг æй их куы 
нæ ныццæгъда, уæд афтæмæй æрмæст стæм хатт уы- 
дз’æни йæ байтыд мыккагæй цыппар хатты фылдæр. 
Хуымтæ-иу карст куы фесты, уæд хор дзоныгътæй 
(уæрдæттæ дзы фыццаг æппыидæр нæ уыди, стæй 
дзы ныр цы иугай уæрдæттæ ис, уыдонæн дæр тулæн 
ис æрмæст ранæй-рæтты, кæмтты), на уæд та афтæ сыф- 
цæй ласгæйæ, бæрз уистæй быд «мæхъитыл» æвæрдæй, 
куыристæ бастæй ластой хъæугæронмæ, мусмæ, æмæ 
йæ уым най кодтой æвæстиатæй. Най кодтой афтæ: 
куыристæ-иу ахæлиу кодтой тымбыл зылды æмæ-иу уы- 
цы зылдыл цалдæр стуры скъæрдтой, стуртæ, зылды 
радиусыл фæрсæй-фæрстæм рæнхъ баст уæвгæйæ, 
концентрон зиллæччытæ куыд кодтаиккой, афтæ; 
æппæты сабырдæр хъуг-иу уыдис рæбынæй, зылди 
бæстастæуы ’рдыгæй, æппæты цæрдæгдæр уæныджы 
та згъорын хъуыдис зылды кæрæтты. Стуртæ цæм&й 
хор ма хордтаиккой, уый тыххæй сеппæтыл дæр уыдис 
цъуттатæ. Скъæрæг — фылдæр хатт æнахъом лæппу— 
йæ къухы уис æмæ уисгуыси, афтæмæй йæ цæст цырд 
дардта йæ фосмæ æмæ сæ нæ уагъта куысты æгъдау ха- 
лын æмæ хор чъизи кæнын, уисгуыси-иу афойнадыл 
бадаргæйæ. Хъæмп æмæ зыгуым зымæгмæ æфснайд 
цыдысты холлагæн; хор-иу сыгъдæггонд, дымгæмæ 
дард, хусгонд æмæ сортгай æвзæрст æрцыд, афтæмæй- 
иу æй сæрст «къутуты» ныккодтой. Къутутæ-иу рага- 
цау нысангонд æрцыдысты фидæны хорæрцыды онг 
бæрæг рæстæджытæм, бинонты хæлцæн æмæ тауинаг 
мыккаг&н. Исты стыр цау куы нæ ’рцыдаид, уæд 
къутуйæн йе ’мгъуыдæй раздæр сыгом кæнæн нæ 
уыд. Ирыстоны хæхбæсты куырæйттæ адæймаджы 
дисы бафтауынц сæ чысыл ас æмæ сæ арæзты хуы- 
мæтæгдзинадæй. Æтте бакæсгæйæ, уыдон хъæууон 
кæркдонæй бирæ æндæрхуызон •нæ вæййынц — сæ 
дуæрттæ тынг ныллæг, æмæ дзы иунæг рухсдзæуæн 
216 

хуынкъ дæр нæй, йæ къулты, стæй хаттгай та пъолы 
дæр цы бирæ зыхъыртæ вæййы, уыдон куы нæ ныма- 
дæуа, уæд. Куырæйттæ вæййынц иуцæстонтæ æмæ 
вæййынц иу хæдзары исбон, арæхдæр та æрвадæлты 
æмæ хæстæджыты æнæхъæн цæдисы исбон. Куыройы 
уæллаг фыд, йæ бæзн 1,5 — 2 версочы, йæ диаметр 
та адлийы 3Д бæрц, фидаргонд у вертикалон сæмæн- 
мæ. Сæмæн ахызти бинаг фыды астæу къахт хуынчъы 
æмæ пъолы. Пъолы бын ууыл фидаргонд у цалхы 
къуыдыр, къуыдырыл та — цалхы дæндæгты æнгæ- 
сæн чысыл фæрчытæ. Дон куыройы бынмæ уайы æнæ- 
хъæн хъæды къахт æмæ уырдыг арæзт нучы, цæвы 
куыройы цалхы фæрчытæ æмæ афтæмæй зилын кæ- 
ны цалх æмæ куыройы уæллаг фыд. Сæмæн æнцайы 
куыройы бындурыл æмæ бынхъæдыл. Лыстæгдæр кæ- 
нæ ставддæр ссыны тыххæй уыцы бынхъæдæн ис 
дæлдæр æруадзæн кæнæ та уæлдæр сисæн; уый тых- 
хæй бынхъæдмæ фидаргонд у æргъæвæн, кæцы пъо- 
лы хуынкъыл ссыди уæлæмæ. Ауыгъд цыргъбын къуту- 
йæ хор куыройы хъуырмæ хауы афтæ: къутуйы дзыхмæ 
арæзт ис кæхц, кæхцыл баст у гæркъæраг. Гæркъæраг 
уæллаг фыдыл ныдзæвы, уый змæлдæй змæлы æмæ 
афтæмæй змæлын кæны, къутуйы дзыхмæ цы кæхц 
ис, уый, æмæ йæ нæмгуытæ хауыиц куыройы хъуыр- 
мæ. Цæмæй нæмыг куыройы хъуырмæ тагъддæр кæ- 
нæ сындæгдæр хауа, уый тыххæй куыройы къутуйы 
дзыхмæ æвæрд кæхцæн ис тынгдæр кæнæ къаддæр 
фæкъул кæнæн, цы кæхцбосæй баст у, уый къæбæл 
здухгæйæ. - 
Хоскæрдын æмæ хосласыны куыс- 
тытæ дзы сты ноджы зынвадатдæр. Нары комы 
бирæтæ хос ахæм къултыл кæрдынц, æмæ ирон лæг 
кæд цыфæнды цырд æмæ’ хæрзарæхст у ахæм рæтты 
кусынмæ, уæддæр хосдзауы арæх бахъæуы бæндæны 
сæр. Херх æмæ донæн æм цы къæрта вæййы, ууыл 
æнæмæнг баст вæййы гæрзын бос къæбæлимæ, æмæ. 
бахъуаджы сахат къæбæл зæххы ныххойынц, цæмæй 
къæрта сæрсæфæн æрхы ма стæлфа, уый тыххæй. 
Ирон цæвæг кæрды дыууæрдæм. Алы тихалæг дæр са- 
гæйттæй æмæ халамæрзæнтæй лæмбынæг ссивгæйæ, 
хос раздæр иууылдæр сæмбырд кæнынц æмæ йæ са- 
217 

майыиц чысыл хуытæ, цæмæй афтæмæй бынтон схус 
уа, уый тыххæй. Чысылдæр фыдбон фæкодта — уæд 
уыцы хуытæн бирæ хатт сæ фæд дæр нал баззайы; 
лыстæг зæлдаг^уыз хос дымгæ, бумбулитау, комы 
ныххæлиу кæны. Уымæ гæсгæ йæ, куыд амал уа, 
афтæ тагъддæр самайын хъæуы мæкъуылтæ. Уый тых- 
хæй рагацау бæрз уистæй фаг сцæттæ кæнын хъæ- 
уы «мæхъитæ» — вееры æнгæсæн сæ сбигæйæ. Мæ- 
хъитæ хосгæрстмæ адæм схæссынц æккойæ; ас кусæ- 
гæн цæ бон бауыдзæн иу хаттæн æрмæст 3 — 4 мæ- 
хъийы ахæссын. Мæхъиты уæлæ хос самайынц чы- 
сыл мæкъуылтæ æмæ сæ ныффидар кæнынц хосæн 
йæхицæй быд уæрдæхтæй. Ран куы амона, уæд ба- 
тагъд кæнынц мæкъуылтæ коммæ дæлæмæ сыфцæй 
æрласыныл, уырдыгæй сæ хъæумæ та баласынц дзо- 
ныгътæй, галтæй. Ран ахæм фадæттæ куы нæ дæт- 
та, хостæн комыл ласæн куы нæма уа, уæд мæ- 
хъиты уæлæ амад мæкъуылтæ къордгæйттæ сæмбырд 
кæнынц зæйæ æдас рæтты, лæнчытæн сæ къуыпп 
рæтты æмæ сæ уым ныууадзынц зымæгмæ. Цалдæр 
зæйы куы рацæуы æмæ комы бын кæрæй-кæронмæ 
арф æмæ над митæй куы бамбæрзы, ком бынтондæр 
куы слæгъз вæййы митæй, уæд хосы хицæуттæ сæуда- 
рæй ацæуынц хъæуæй; ранæй-рæтты сæ бахъæуы сæ 
къæхтыл къахкъæлæттæ скæнын, сæхицæн хъилтæй, 
æфсæндзых лæдзджытæй æххуыс кæнын, афтæмæйты, 
тынг арæхстджын архайд кæнгæйæ, схæццæ вæййынц, 
мæкъуылтæ кæм сты, уырдæм; мæкъуылтæ уæдмæ 
бираё, хатт ахæм арф миты бын вæййынц, æмæ цы ран 
сты, уый цыфæнды фæлтæрд цæст дæр миты бын 
нæ раиртасдзæн. Агурын сæ бахъæуы, æфсæндзых 
лæдзæгæй скаргæйæ, фæлæ дзы иугæр иу мæкъуыл 
ссардтай, уæд иннæтæ, кæй зæгъын æй хъæуы, æнцон 
ссарæн сты, сæ нымæц æмæ куыд æвæрд сты, уый ра- 
гацау зонгæйæ (кæддæриддæр æвæрд вæййынц раст 
рæнхъытæ). 8—10 мæкъуылы кæм ис, ахæм рæнхъ, 
фийæгтæй рæвдз февналгæйæ, миты бынæй суæгъд 
кæнынц, чысыл æй дæлдæр æрбырын кæнынц æмæ 
мæкъуылтæ кæрæдзимæ фидар бабæттынц гæрзы- 
тæй. Стæй уæд алы рæнхъы цур дæр æрлæууы дыууæ 
лæджы, æмæ уыдон мæкъуылтæ æрбырын кæнынц 
218 

уырдыджы былмæ. Мæкъуылтæ куыддæр сæхи уæзæй 
дæлæмæ бырын байдайой, афтæ уыцы лæгтæй иу 
сгæпп кæны разырдыгæй нымайгæйæ дыккаг мæ- 
къуылмæ, иннæ та — фæстæрдыгæй нымайгæйæ дык- 
каг мæкъуылмæ, æмæ уыцы хæдцæугæ поезд фатау 
фæцæйтæхы æнæбын коммæ. Ахæм куыст æнæ адæй- 
маджы зиантæ кæм уыдзæн. Фыдбылыз арæхдæр æр- 
цæуы дыккаг «кондукторыл»; уый хъуамæ уа тынг 
цæрдæг, цæмæй йæ бон бауа йæ мæкъуылмæ афойна- 
дыл æмæ рæвдз сгæпп кæнын, йæ рæзты фатау куы 
фæцæйтæхы, уæд. Мит алкæм фаг куы нæ вæййы æмæ 
фæндаг кæрæй-кæронмæ лæгъзгонд куы нæ ’рцæуы, 
уæд бахъæуы дзоныгъты сæр. Уæд алы мæкъуылыл 
дæр сифтындзынц иу гал. 
Уæлдай стыр бæллæх Ирыстоны хæхбæстæн сты. 
зæйтæ. Цал æмæ цал зæрдæхалæн таурæгъы дын ра- 
кæндзысты адæм зæйты тыххæй, цал æмæ цал æна- 
монд хабары æрцæуы ногæй-ногмæ, иу азæй иннæ 
азмæ! 
Мит æруарды фæстæ хъæутæй бирæтæ, зæйтæ ра- 
цæуыиæй тæрсгæйæ, хаттгай æнæхъæн къуыригæйт- 
тæ баззайынц иннæ хъæутæй иртæстæй, сæ фос дон 
дарыммæ иал фескъæрынц, бахъæуы сын мит агты 
тяйын кæпыи. Ирыстоиы хæхбæсты ахæм хъæутæ ис, 
æмæ адæм зымæг-зымæджы дæргъы æппындæр сæ 
хæдзæрттæй кæм никуыдæм цæуынц. Фæлæ уæддæр 
ахæм зымæг нæ вæййы, æмæ дзы адæймаджы зиан- 
тæ ма æрцæуа. Зæйы бын иу æмæ дыууæ хатты нæ 
фесты æнæхъæн хъæутæ сеппæт бæстыхæйттæ æмæ 
фосимæ1. 
Ахæм фадæтты мидæг, кæй зæгъын æй хъæуы, На- 
ры комы бирæ фос дарæн нæй. Бæх, дыууæ нуллæгго- 
мау галы, дыууæ гыццыл хъуджы, стæй цалдæр дæсы 
I 50-æм азты кæрон зæй Нары комы адавта æппæты стыр- 
дæр хъæу Джинат; фесæфти дзы 40 хæдзарæй фылдæр. Зæй 
рацыд æхсæвыгон, æмæ, хъæу кæм уыдис, уыцы ран райсомæй 
зынди æрмæст гæмæх зæххы стыр сау стъæлф. Æгасæй ма дзы 
баззадысты æрмæст иу хæдзар — зæронд лæг æмæ ус, æмæ 
уыдон дæр, сæ хæдзар къæдзæхы бын кæй уыдис, æрмæст уый 
руаджы. 
219 

фыстæ æмæ сæгътæ цы хæдзары уа, уый бонджыныл 
нымад у. Сæ фылдæрмæ та вæййы æрмæст дыууæ 
стуры æмæ цалдæр сæгъы. Æрмæст иугай галтæ кæ- 
мæ ис, уыдон цæдæмбалтæ скæнынц куысты рæстæг- 
мæ; кусæг фос æппындæр кæмæ нæй, уый та æддзы- 
выр кæнæ æддзоныгъ галты цæды куыст бафиды йæ- 
хи уды бафæллойæ; уæвгæ искæй кусæг фос æмæ ку- 
сæнгарзæй æнæ мыздæй бакусын дæр æгъдау амыдта. 
Зымæг-зымæджы дæргъы фос хæрынц цауд холлаг — 
арвистон, хосæмхæццæ хъæмп. 
Кæд æмæ хæхты хуссæрттæ хуры хъарммæ фæсау 
уой, уæд фыстæ æмæ сæгътæ хизынмæ цæуын бай- 
дайынц æмæ афтæмæй æппæт фосæн фадат дæттынц 
уалдзæгмæ аирвæзынæн. Æппæты тæссагдæр чи у æмæ 
уæлдай фылдæр зиан чи кæны, уыцы фæстаг зæйтæ 
куы рацæуынц, тæхгæ-тæхыны хæхты фæхсты уæл- 
цъар стигъгæ, уæд хуыздæр фадат фæвæййы фос хи- 
зынмæ скъæрынæн. Алы хъæуы дæр кæнæ та цалдæр 
хъæуы иумæ æнæхъæн сæрды рæстæгмæ баххуыр- 
сынц æхсæны фийæуттæ 11 — 12-аздзыд дыууæ лæп- 
пуйы, æмæ уыдон сæумæрайсом фос аскъæрынц мык- 
каджы иумæйаг сæрвæттæм. Фийæуттæ хæргæ æмæ 
æхсæвиуат кæнынц фосы хицæуттæм сеппæтмæ дæр 
радыгай. 
Стурфосы фаджыс æмбырдгонд цæуы хуымтæм 
ахæссыны. тыххæй, лыстæг фосы фаджысæй та кæнынц 
сæнæрттæ — артаг. 
Æхсырæй сæрды райдианæй фæстæмæ ахсынц 
хъуыстгонд ирон цыхт, фæззæг та дзы цæгъдынц царв, 
стæй йæ уайтагъд стайын кæнынц æмæ йæ бафсна- 
йынц дурын мигæнæнты. Сылы кæнынц хæргæ, стæй 
дзы кæнынц хæндыджы цæхдон, цыхт æмæ царв та, 
гæнæн æмæ амал уæвгæйæ, хардз фæкæнынц, комбæт- 
тæны онг куыд аххæссой, афтæ. Урсы къуырийæн уы- 
цы продукттæй бавæрынц сæрмагонд хай, æмæ цалын- 
мæ йæ рæстæг æрцæуа, уæдмæ уыцы хайæн хардз кæ- 
нæн ницы хуызы ис. 
Къуымбилæй æмæ тинтычъийæ уафынц тын; фыс- 
дзæрмттæй хуыйынц кæрцытæ; сæгъдзæрмттæ æмæ 
роддзæрмттæй кæнынц къæссатæ, лалымтæ, хуыйынц 
сылгоймаджы раздарæнтæ æмæ дзабыртæ; галдзæрмт- 
220 

тæй та кæнынц гæрзытæ æмæ нæлгоймаджы къахы- 
дарæс. 
Ныронг-иу бæх кæмæ уыдаид, уый нымад уыдис 
стыр хъæздыгыл. Бæх дардтой æрмæст бадынæн æмæ 
уæргътæ хæссынæн. Нæ йын хордтой нæдæр йæ фыд, 
нæдæр йе ’хсыр, нæ йын стыгътой йæ царм. Хæрæг 
дзы у стæм. Тынг кадджын нæу хуы дæр, уый дæр дзы 
у стæм æмæ кæддæриддæр вæййы баст; æрмæст ног- 
бон æхсæв цæмæдæр гæсгæ хуыздæрыл нымад уыдис 
нæлфысы бæсты хуы аргæвдын; уыцы рæстæгмæ-иу 
алчи дæр архайдта йæ хуымæ хуыздæр базилыныл. 
Хæдзарон мæргътæй Нары комы, уæлдæр ма куыд 
загътон, афтæмæй уыдис æрмæст лыстæг кæрчытæ, 
фæлæ уыдон дæр арæх нæ уыдысты. 
Сывæллæтты цард. Каед мæ мад æмæ мæ фыд уы- 
дысты Нары комы «тыхджын» æмæ «стыр» мыккæг- 
тæй, мæ фыд та ма, уымæй уæлдай, уырыссаг служ- 
бæйы афицер уыдис, уæддæр æз райгуырдтæн «кæв- 
дæсы», скъæты. Стæй æгас Нары комы дæр, æвæц- 
цæгæн, ничи разындзæн, мæнæй размæ æмæ мæнæй 
бирæ фæстæдæр дæр скъæты чи нæ райгуырдаид, 
ахæм. Уый уымæн афтæ у, æмæ æрдзы уыцы иттæг 
ахсджиаг хъуыддагæн Нары комы особайы заман æн- 
дæр хуыздæр, хибардæр агъуыст æппындæр нæ уыд. 
Иæ арыны æмгъуыдæй цалдæр къуырийы раздæр сыл- 
гоймаг, фылдæр хатт, уæгъдгонд æрцæуы тых куысты- 
тæй, йæ ныййарыны бонты та бинонтæй бынтон хи- 
баргонд æрцæуы. Æппæты æфснайддæр æмæ сыгъ- 
дæгдæр скъæты арт скæнынц æмæ, цы хъæуы, уыдон 
иууылдæр бацæттæ кæнынц. Фæлтæрд æвгъæдгæс 
усы æрбахонынц æмæ æвгъæддон усæн йæ хæстæг 
сылгоймæгтæ — чызджытæ æмæ устытæ — радыгай 
йæ разы бадынц æдзухдæр. 
Лæппу райгуырды хабар куы райхъуысы, уæд уый 
стыр цины хос вæййы хæдзары бинонтæн, стæй æппæт 
æрвадæлтæн, хæстæджытæн. Алырдыгæй цæуын бай- 
дайынц арфæтимæ æмæ уыцы цины хабары фæдыл 
арæзт æрцæуы куывд. Æнахъом лæппутæ хаттгай 
даргъ зымæгон æхсæвты баргъæфсынц скъæты дуар- 
мæ лæугæйæ, лæппу райгуырды хабар æппæтæй раз- 
дæр базонын æмæ йæ ноггуырды æввахсдæр хæстæ- 
221 

джытæн æппæтæй раздæр фехъусын кæныны тыххæй, 
цæмæй йын уый тыххæй балæвар кæной «хæрзæггу- 
рæггаг» (хорз лæг гуырæггаг). Чызджы райгуырдыл 
афт& нæ бацин кæнынц æмæ дзы, кæй зæгъын æй 
хъæуы, хæрзæггурæггæгтæ нæ вæййы. Сывæллоны рай- 
гуырдæй иу къуырй фæстæдæр рынчын усы баивынц 
хæдзармæ æмæ йæ дуары цур къуымы æрхуыссын кæ- 
нынц. 
Ус уым фæхуыссы бынтон сдзæбæхы онг. Уыцы 
рæстæгмæ бацæттæ кæнынц «авдæнбæттæн1 æмæ æв- 
гъæддон усы хæдзармæ бакæнын»; уыцы æгъдæуттæ 
уыдысты æрмæст сылгоймæгты бæрæгбон. Нæлгой- 
мæгтæ, фылдæр хатт фæсивæд, уыцы æгъдæутты сæхи" 
æвдыстой æрмæст уымæй, æмæ-иу мадмæ цалдæр но- 
мы барвыстой, ноггуырд лæппуйæн ном равзарыны 
тыххæй, æмæ сæм-иу уый фæдыл кæртмæ чысыл хуын 
рацыд. 
Афæдзы дæргъы лæппу кæуыл бафтыдис, алы ахæм 
хæдзар дæр йæхицæн хæсыл нымайы июлы райдианы 
стыр куывд скæнын æмæ йæ хæстæджытæ æмæ йæ 
сыхæгтæй, цас амал уа, уыйас фылдæр адæмы фæ- 
хынцын. Уыцы бæрæгбон хуыйны «кæхцгæнæн». Афтæ 
йæ, æвæццæгæн, уый тыххæй хонын байдыдтой, æмæ- 
иу ноггуырды мад йæхи хæстæджытыл (йæ мады 
æмæ йæ фыды ’рдыгæй) сеппæтыл дæр къусимæ (кæх- 
цимæ) æрзылдис, уыцы бæрæгбоиæн алыхуызон лæ- 
вæрттæ æмæ хойраг æмбырд кæнгæйæ. 
Мад исты куы куса æмæ йын йæ сывæллоны 
бафсадын æмæ банцайын кæныны фадат куы нæ уа, 
уæд алкæй бон дæр у уыимæ архайын, авдæн аузын, 
сывæллоны йæ хъæбысмæ сисын æмæ æнд. ах. Ирон 
æгъдау уыцы бар нæ дæтты æрмæст сывæллоны фы- 
дæн. Æрмæст бынтон хионты раз (йæ ус æмæ йæ цоты 
I Ирон авдæн у гыццыл хъæдын сынтæг; уæле йын вæййы 
рагъхъæд, бынæй та къахыр мæйы æнгæсæн æфсæртæ, цæхкæр- 
4«æ арæзт, æмæ йæ уыдоныл узынц фæрсырдæм. Хуыссæнты 
æмæ сынтæджы бинаг фæйнæджы астæу вæййы хуынкъ, сыппа 
дæлæмæ ауадзынæн. Уый руаджы сывæллонæн йæ доныхуыпп 
дæлæмæ цæуы, алы хатт æй ногæй бæттын куыд нæ хъæуа, 
афтæмæй. 
222 

раз),^ кæнæ та йæ æппындæр куыд ничи уыдтаид, аф- 
тæмæй фыдæн йæ бон уыдис йæ зæрдæ раргом кæ- 
нын æмæ сывæллæттæм фæкæсын, уыдон барæвдауын. 
Ирон лæджы фыццаг заман, йæ сывæллон йæ хъæбы- 
сы, афтæмæй баййæфтаиккой, зæгьгæ, уæд-иу мæ- 
гуыр сабийы кæдæм фæиды æрæппарыныл дæр нæ 
фæфæстиат уыдаид. Мийаг дзы исчи афтæ куы фек- 
хъæла, йæ цотмæ цы уарзондзинад дары, уый басу- 
сæг кæнын нæ зоны, зæгъгæ, уымæй тæрсгæйæ, ирон 
лæгтæй бирæтæ сæ цотæн сæ ном дæр никуы дзырд- 
той. Мæ фыдыл, гыццыл сывæллонæй, æрцыд ахæм 
цау. Цыппаруæладзыгон агъуысты уæлхæдзар æй йæ 
мад фæуагъта фыды бар. Сывæллон, рабыр-бабыр 
кæнгæйæ, уæлхæдзары тæккæ был фегуырди. Иу фез- 
мæлд ма — æмæ сывæллон былæй асхъиудзæн. Фæлæ 
йын мæ фыды фыд йæ хæдоныл æрлæууыд, æмæ лæп- 
пу æнæбын æрхы сæрмæ ауындзæгæй аззад. Цалынмæ 
сывæллоиы хъæрмæ сыхæгтæ не ’рбазгъордтой æмæ 
йæ нæ систой, уæдмæ мæ фыды фыд, æгъдау’æххæсг 
кæнгæйæ, цавддуры хуызæнæй лæууыд æмæ змæлгæ 
дæр нæ фæкодта уыцы тæссаг уавæрæй йæ фыццаг зæ- 
нæджы фервæзын кæныны тыххæй. Мæ фыд мæм 
искуы мæ иомæй сдзырдта, æз уый нæ хъуыды кæнын. 
Мæ кой кæигæйæ-иу уый алыхатт дæр загъта афтæ: 
нæ лæппу та кæм и? лæппуйы уæ иичи федта? 
Искуы-иутæй фæстæмæ сывæллæттæ хъомыл код- 
той чъизийæ, æрдæгæххормæгтæй, æрдæгбæгънæгæй. 
Хорз хæдзары чызджыты-иу арæх ракуырдтой авдæн- 
мæ. Сывæллæттæ-иу,. кæй зæгъын æй хъæуы, бæрæг 
афонмæ уымæн ницы зыдтой æмæ æнæмæтæй хъомыл 
кодтой 8—9-аздзыды онг; уымæй фæстæмæ-иу лæппу 
райдыдта уæлыгæс цæуын, чызг та дзидзидай сывæл- 
лæттæм кæсын æмæ йæ мадæн хæдзары куыстыты æх- 
хуыс кæнын. 
13— 14-аздзыд лæппу-иу йæ фыдæн хорз æххуыс- 
гæнæг сси хæдзарады æппæт къабæзты дæр, 16-аздзы- 
дæй та зыдта дзывыр хорз адарын, арæхсти фæрæт, 
æхсырф æмæ цæвæгæй. Уыцы карæнæй фæстæмæ-иу 
уый нымад уыдис «ас» бинойнагыл, хъæлæсы баримæ; 
уыцы карæй фæстæмæ йын уыдис ус ракурыны бар 
дæр. 
223 

Чызг дæр-иу, цалынмæ йæ 13—14 азы йæхи нæма 
фесты æмæ цалынмæ йæ амонд нæма ссардта, уæдмæ 
хъуамæ бавзæрстаид хæдзары куыстытæ æмæ ми кæ- 
ныны хицæн хуызтæ сеппæт дæр, кæд уыдон уа диссаг 
нæ уыдысты, уæддæр. 
Сывæллоны бонты амондджын дуг ам уыдис хæрз 
цыбыр æмæ дзы ноджы ницанæбæрæг диссаг хъæз- 
тытæ æмæ хиирхæфсæнтæ уыд. Æнхъæлдæн, æппæт 
адæмы хаттытæм дæр чи ис, уыцы чындзæй — кукла- 
йæ фæстæмæ ма чызджытæн сæхи ирхæфсæн уыд, зæ- 
гъæн ис, æрмæст иунæг хъазтæй — тыччитæй (фондз 
гыццыл тымбыл дурæй хъазт). Фæхъазынц пъолыл 
тъæпæн батт кæнгæйæ, иу къухæй. Хъазты æгъдау у 
ахæм, æмæ цыппар гыццыл тымбыл дуры куы зæххыл 
равæрын хъæуы, куы та сæ фелвасын, цалынмæ гъе 
уыцы къух уæлæмæ сæппæрст фæндзæм дур нæмара- 
цахсы, уæдмæ. Уый, дуртæ алы хуызты æвæрдæй, æх- 
хæстгонд куы ’рцæуа, уæд хъазæг уыцы фондз дуры 
сеппæт дæр сæппары гъе уыцы къухы уæларммæ, стæй 
та сæ йæ армы тъæпæнæй рацахсы; армы тъæпæнæй 
цы дуртæ рацахса, уыдон нымæц ын хаст æрцæуы 
рамбылды хыгъдмæ. 
Чызджытæ лæппуйы раз куы фæныхас кæнынц, 
уæд уыдон, сæ ныхасы мидис сусæг кæныны æфсонæн, 
хъазыны хуызы, фæдзурынц бæрæг хицæн æвзагæй— 
«чызджыты ’взагæй»; хуымæтæджы ныхасæй уый уы- 
мæй æндæрхуызон у, æмæ алы æмхъæлæсон мырмæ 
дæр æфтыд цæуы . хъæлæсон мыр, кæнæ та дзырды 
иуæй-иу уæнгтæ дыгай хæттытæ фæдзурынц. 
Лæппуты хъæзтытæ æмæ хиирхæфсæнтæ сты фыл- 
дæр æмæ алыхуызондæр: хъæл, гуда, æрдын, дуртæ дур- 
æхсæнæй æхсын, дугъы уайын, къахдзоныгътыл бырын, 
хъæбысæй хæст, хи найын, кæсаг ахсын, сырддон- 
цъиутæ ахсынæн къæппæджытæ кæнын æмæ æнд. ах. 
Кæфтытæм нæ фыдæлтæ, æвæццæгæн, уыйас ра- 
зæнгард нæ уыдысты; уый уымæй бæрæг у, æмæ мах- 
мæ цы кæфтытæ æрхæццæ ис, уыдон тынг вазыгджын 
не сты; уыдон фæсивæды хи ирхæфсыны хуызæн уыйас 
не сты, куывды бадæг нæлгоймæгты экстаз æвдисæг 
цас сты. Чызджытæ кафыдысты тынг стæм хатт, усты- 
тæ та æппындæр нæ кафыдысты, кæд, мийаг, зæронд 
224 

ус йæ.фырты фырты чындзæхсæвы йæхи нал баурæд- 
таид, уый йеттæмæ. 
Заргæ дæр фылдæр кодтой ас фæлтæр æмæ уымæй 
нæлгоймæгтæ. Уыцы уавæрæн схонæн уыдаид иугæн- 
дзон фæтк, 11—12-аздзыд фийæуттæ йæ куы нæ хæлд- 
таиккой, уæд. Уыцы сабитæ сæумæцъæхæй сæ коммæ- 
гæс дзуджы фæдыл араст вæййынц хæхтæм, уæлæмæ- 
уæлæмæ цæуынц хæрз уырдыг къултыл, фæхилынц 
къæдзæх-дуры рæдзæгъдтыл, бахизынц æнæбыи æрхы 
сæрмæ ауындзæгæй лæууæг тигъты иувæрсты, мæл- 
дзыджытау абырынц сау сæрсæфæны сæрты æмæ, 
æппынфæстаг, хæхты бæрзæндты тæккæ цъуппытыл 
адджынæн сæхи куы ауадзынц, уæд, æдзух афтæ иу^ 
нæг уæвгæйæ æмæ сæ алфæмблай æрдзы стырдзинад 
æмæ рæсугъддзинæдтæм кæсгæйæ, уыдонæн, кæй зæ- 
гъын æй хъæуы, сæ бон нæ бавæййы поэзийы тых- 
джыи кæлæнтæй сæхи бахизын. Сывæллоны цъæхс- 
иаг хъæлæсы зарджытæ, æвазыг уæвгæйæ иттæг зæр- 
дæмæдзæугæ чи у, уыдон дæрдтыл азæлынц æмбисон- 
ды сыгъдæг уæлдæфы æмæ ныгъуылынц, арф комы 
талынджы цы æхсæрдзæн сæфы, уый минхъæлæсон 
уыиæры. Хъæумæ баввахс .уæвгæйæ, æвзонг зарæггæ- 
нæг ныхъус вæййы, æмæ йыи уæд цыфæнды стыр 
цины охьтл дæр йæ уарзон зарæг ничиуал азарын 
кæндзæн ас адæмы раз. Æгъдау зарыны бар нæ дæт- 
ты чызджытæн æмæ устытæн. Фæлæ уыцы домæн 
хæлд æрцæуы хъæуæй дæрддзæф ран, искуы куыро- 
йы, хъæды, гагадыргътæ æмæ æхсæртæ тонгæйæ, за- 
йæгхалы уидæгтæ къахгæйæ æмæ æндæр ахæм рæс- 
тæджыты; нæлгоймæгтæй бынтои иппæрд ран, æрмæст 
сæхæдæг уæвгæйæ, ирон чындзытæ куы бахъæлдзæг 
вæййынц, уæд сæхи тынг зæрдиагæй ирхæфсынц зар- 
джытæй. Зæгъын хъæуы уый, æмæ чызг ахæм уавæры 
дæр кæй нæ фæзары. Зарджытæ дæр, кæфтытау, 
тынг чысыл сты сæ нымæц, сæ мотивты алыхуызон- 
дзинад æмæ сæ мидисмæ гæсгæ. 
Аргъæуттæ фæкæнынц æмæ сæм фæхъусынц нæл- 
гоймæгтæ дæр æмæ сылгоймæгтæ дæр, сывæллæттæй 
райдай æмæ суанг зæронды онг. Аргъæуттæ сты би- 
рæ, алыхуызон æмæ æххæст сты Зивадон æгъдауæй: 
адæмæн уыдон кæддæриддæр уыдысты æппæты уар- 
15 III том Хетæгкаты Къоста 225 

зондæр хиирхæфрæн фæрæз. Дыууæтæнон æмæ дыу- 
уадæстæнон фæндырæй (скрипкæйы æмæ арфæйы 
хуызтæ) цæгъдын æмæ уыдон цагъдмæ даргъ кадджы- 
тæ кæныны бар æгъдау лæвæрдта æрмæст æппæты 
курдиатджындæр нæлгоймæгтæн. Адæмон сфæлдыста- 
ды ацы къабаз адæм уарзынц уæлдайГтынгдæр, æмæ 
уый æцæгдæр тынг зæрдæмæдзæугæ у. 
Ирæд. Ирон царды тынг диссаг æгъдау сæрæй бын- 
мæ равдисыны размæ æз бацархайдзынæн, ус курыны 
рæстæг ныхас цы хъуыддæгтыл фæцæуы, уыдон ра- 
вдисыныл. 
Ирæд у туджы хорздзинады бæрæггæнæн. Уый иу 
*атт æвæрд кæм æрцыд, уым ын, кæй куыд фæнда, 
афтæ ивæн нæй. Аргъ ныадайынæн иу "хъуг райсгæ- 
йæ, Нары комы цæрджытæ ирæд истой афтæ: Хетæг- 
катæ (Зидахантæ, Мамитæ, Бырнацтæ, Дзанайтæ 
æмæ Джиотæ), Цуцитæ, Губатæ æмæ Саутæтæ ирæ- 
дæн истой сæдæ хъуджы; уыдонæй ссæдз хъуджы æнæ- 
мæнг хъуамæ фыст æрцыдаиккой хъуццытæй, æхсæр- 
дæс æмæ дыууиссæдзы —къухы цы уа, уымæй—хуым- 
зæххытæй, æрхуы дзауматæй, хæцæнгæрзтæй æмæ 
æнд. — æвзæрст лæгтæ сун цас аргъ скодтаиккой, 
уымæ гæсгæ. Гал цæуы дыууæ хъуджы бæсты, фондз 
фысы — иу хъуджы бæсты. Иннæ цыппар æмæ ссæдз 
хъуджы аргъмæ раттын хъæуы бæрæг истыдзаума — 
хуым, топп кæнæ æрхуы аг; аг хъуамæ ласа (хъуамæ 
дзы цæуа?) 24 литры. А фæстаг хайæн ис сæрмагонд 
иом: сæр. 
Иннæ мыккæгтæи сæ ирæд вæййы, æппынкъаддæр, 
25 æмæ фылдæр-фылдæр 30 хъуджы. 
100 хъуджы ирæд уыцы-иу фыст бакæнын кæй ни- 
кæцы хæдзары бон бауыдзæн, уый гуырысхойаг нæу. 
Фæфидынц æй бафидауынæй суанг чындз æрхæссыны 
боны онг. 
Усгур æмæ чындз. 7 — 8-аздзыдæй усгурæн йæ бон 
у фыццаг хатт йæ каисты хæдзар бабæрæг кæнын. 
йемæ æмбалæн вæййынц йе ’мгар хæлæрттæ цал- 
дæрæй, стæй иу исчи, хæстæг æрвад ын чи не ’ййафа, 
ахæм адæмæй; усгур афтид армæй нæ фæцæуы: хъуа- 
мæ йемæ уа иу къуприйы дзаг арахъ, фыс æмæ æхсæз 
дзулы, уыдонæй æртæ хъуамæ уой ирон куыройы фы- 
226 

ды йæстæ (йæ диаметр адлийы 3Д кæнæ та æнæхъæн 
адли). Уымæй фæстæмæ ма дзы вæййы сæрмагондæй 
нысангонд лæвæрттæ: чындзæн гуырдзиаг зæлдаг кæл- 
мæрзæн æмæ къабайаг, йæ *мадæн дæр къабайаг. 
Уазджытæ изæрæй æнафоны кæй фæзынынц, уымæ 
гæсгæ фысымтæ, хабар рагацау зонгæйæ, сæ бацыд- 
мæ ссудзынц факелтæ, хæдзармæ сæ бахонынц, фæ- 
дзурынц сæ дæстæджытæм æмæ æхсæв-боимæ фынг- 
ты уæлхъус фæбадынц. Æппæт уыцы рæстæг лæппу 
æфсæрмхуызæй сенæйы лæууы дыууæ-æртæ æмгаримæ, 
æрыгон устыты æмæ чызджыты, йæ усаджы хæстæ- 
джыты хъазæн ныхæстæй сырх кæнгæйæ, фæлæ, кæй 
зæгъын æй хъæуы, йæ усаг йæхæдæг уыдонимæ нæ- 
вæййы. Ахæм у ирон «сгæрст». 
Уыцы бонæй фæстæмæ сиахс йæ каистæм баззайы 
дыууæ къуырийæ цыппар къуырийы онг, æмæ йæм 
уым зилынц, цыма сæхи хъæбул у, уыйау. Бахуыйынц 
ын худ, цухъа, зæнгæйттæ æмæ дзабыртæ. йæ каисы 
хæдзары уæвгæйæ, сиахс хъуамæ æххæстæй равдиса 
йæ хъарутæ иууылдæр: йæ арæхстдзинад, хæрзæгъ- 
даудзинад — иудзырдæй, зæрдæмæ фæцæуынæн цы- 
дæриддæр хъæуы, уыдон. Алкæмæн дæр æмæ алцæ- 
мæй дæр кæсдæриуæг кæигæйæ, уый никуы æрбады 
хисдæрты раз. Хæдзары дуары раз лæугæйæ, уый ар- 
хайы æрмæст ууыл, цæмæй исты кæсдæриуæг бакæна" 
хæдзары бинойнæгтæн, уæлдайдæр та зæрæдтæн. Кæд 
æхсæв бахуыссы æппæты фæстæ, уæддæр райсомæй 
фесты æппæты разæй. Уат ын бакæнынц чындзы æф- 
сымæримæ кæнæ сæ хæстæджыты лæппуимæ иумæ, 
сæрд искæцы ран уæлхæдзар кæнæ тыргъы, зымæг 
та, æндæр уæгъд агъуыст куы нæ уа, уæд мæ- 
сыджы. 
Уымæ хъулон зылд кæнынц устытæ, уæлдайдæр 
та сомбоны чындзы мад, æмæ уый руаджы сиахс вæй- 
йы иннæтæй æфсæстдæр, стæй йæм алы дзæбæхаг дæр 
арæхдæр хауы. Сылгоймæгты раз вæййы къæйных, 
хæстæгдæр бацæуы арты цурмæ æмæ бадгæ дæр æр- 
кæны. Йæ къайаджы мад уым куы нæ вæййы, уæд ын 
чызджытæ æмæ чындзытæ йæ усаджы фенын кæнынц, 
сæ дыууæйæн дæр æнæнхъæлæджы куыд уа, афтæ- 
мæй. Иуæй-иу хатт æй бахоиынц, йæ усаг, йе ’мгæртты 
227 

фæндæн ницы ’мбаргæйæ, хуыинæгтыл кæм фæбады, 
уыцы ранмæ. 
Сгæрстæй фæстæмæ сиахсæн йæ бон у йæ каисы 
хæдзармæ кæддæриддæр бацæуын, æцæг арæх цæуын 
æмæ уым бирæ рæстæг æрвитын аив нæу. 
Æрхæстæг вæййы фæззæг, ралæууы ноябрь, æмæ 
уæд райдайынц чызг æрвитынмæ сæхи цæттæ кæнын. 
Иæ ацæуыны бонæй къуыри раздæр чындзæн сцæттæ 
кæнынц йæ дарæс: даргъ куырæт, хæдон, къаба, ри- 
уыгънæджытæ æмæ дысты ’гънæджытæ, камари, 
хъуссæджытæ, хæрдг^ехуыдтæй арæзт сырх скæллад 
худ, худы æтте æркæнынæн зæлдаг кæлмæрзæн, сырх 
хæлаф, цъындатæ æмæ сæрак дзабыртæ. Уыцы дарæ- 
стæн сæ аргъ, кæй зæгъын æй хъæуы, вæййы, .йæ 
ныййарджытæн сæ къух цас амона, уымæ гæсгæ. Чын- 
дзæн йæ сæр æмæ йæ цæсгом сырх скæллады гæбазæй 
æмбæрзт, йемæ æрвадæлты сылгоймæгтæй исчи, аф- 
тæмæй æнæхъæн къуыри зилы хъæутыл . Иæ сæрыл 
цы сырх скæллад вæййы, уымæй алчи уайтагъд базо- 
ны йæ амонд ссарæг чызджы. Алчи дæр ын, йæ бон 
цы уа, уый балæвар кæны æмæ йын арфæтæ фæкæны. 
Æппынфæстаг, æрцæуы чызгæрвитæн бон. 
Чызгæрвыст æмæ чындзæхсæв. Раздæр-раздæр 
сиахсы ныййарджыты хæдзармæ хонæг арвитынц, «а 
изæр нæм ксаккаг кæнут», зæгъгæ. Уый æрмæст æгъ- 
дауы тыххæй вæййы; хонæг чи ацæуы, уымæн исты ба- 
лæвар кæнынц. , 
Сиахсимæ ацæуы 10 — 12 лæджы, 20-аздзыдæй 
40-аздзыды онг карæнтæ, семæ вæййы сиахсы фыд 
кæнæ та хæстæгдæр æрвадæлтæй исчи. Бирæ фыдæбоп 
æмæ бирæ лæхстæтæ фæкæны усгур, цалынмæ уыцы 
чындзхæсджыты ссары, уæдмæ. Усгур уыдон агурын 
байдайы рагацау, зæгъæн ис, афæдз раздæр, уый тых- 
хæй æмæ, чындзхæссæг цы «тохы» бахауы, уымæ 
алчи йæ иыфс нæ хæссы. 
Чындзы æрвадæлтæ æмæ хæстæджытæ иууылдæр 
изæр 8 сахатмæ вæййынц æмбырд. Сæ хисдæртæ уаз- 
джытæм фенхъæлмæ кæсынц хæдзары, иннæтæ та сын 
æгасцуай зæгъынц æтте, судзгæ факелтæ сæ къухы, 
афтæмæй. Уазджытæ хисдæрæй-кæсдæрмæ рæнхъ ра- 
лæууынц, æмæ алчи дæр хъæлдзæгæй дзуапп дæтты 
228 

фысымты арфæйы ныхæстæн, райсы, ’цы арахъы сы- 
къа йæм раттынц, уый, хъуыддаджы фæхаиры тых- 
хæй скувы æмæ йæ аназы йæ тæккæ бынæй. Стæй сæ 
уæд бахонынц хæдзармæ. Кæрæдзийæн ныфсæвæрæн 
ныхæстæ кæнгæ æмæ рад нæ халгæйæ, мидæмæ бацæ- 
уынц, хисдæртæн арфæ ракæнынц æмæ сæ кармæ гæс- 
гæ рабадынц, боны хабæртты кой кæнгæ; фæсивæд 
фæныхас кæнынц мынæг хъæлæсæй. 
Æппæты уæле сбады фысымты хисдæр, дыккаг бы- 
наты — уазджыты хисдæр, уымæй дæлæмæ та æрмæст 
æцæгæлон уазджытæ; чындзы ’рдыгæй хæстæджытæ 
иууылдæр лæугæ фæкæнынц, фæсивæд та кæнынц лæк- 
кад. Сиахсимæ сенæйы фæлæууы дыууæ-æртæ лæп- 
пуйы. 
Уазджыты раз æрæвæрынц тымбыл фынгтæ, алы 
фынгыл дæр æртæ сойыфых уæлибæхы, стæй ноджы 
æрæвæрынц уæныджы кæнæ фысы хуылфыдзауматæй 
физонæджы уæхстытæ. Уæхстытæ раздæр раттынц хис- 
дæртæм; æппæты хисдæрмæ ма уæхстимæ авæрыиц 
арахъы сыкъа. Иууылдæр сыстынц. Ныхас фæсабыр 
вæййы, æмæ зæронд лæг, æнцадгай æмæ бæлвырд 
дзургæйæ, кувын байдайы. 
Зæроид лæг цал хъуыдыйы фæзæгъы, уал хатты 
иннæтæ æмхуызонæй фæзæгъынц «оммен, оммен, 
хуыцау!» Дыккаг хисдæр скувы цыбырдæр ныхæстæй, 
æртыккаг та хъуамæ ноджы къаддæр радзура. Фи- 
зонджытæ фынгыл æркæрдынц. Физонæджы хай йу 
уæлибæх æмæ арахъы сыкъаимæ арвитынц сиахсæн 
сенæмæ. Иууылдæр сбадынц æмæ сæ фынгты кой кæ- 
нынц. Дыккаг сыкъа хисдæр райсы бадгæйæ; Уастыр- 
джийы тыххæй цыбыр сидт бакæнгæйæ, хисдæр йæ 
нуазæн адæттын кæны уазджыты кæсдæрмæ. Уый 
сысты æмæ нуазæн райсы, арфæ ракæны æмæ дзы иу 
хуыпп скæны, афтæмæй йæ уырдыгыстæгмæ авæры. 
Уырдыгыстæг уый фæстæ нуазæнтæ ратты сеппæт- 
мæ дæр кæсдæртæй хисдæрты ’рдæм. Уый фæстæ ма 
иу-дыууæ гаджидауы куы рацæуы, уæд иудзæвгар 
рæстæгмæ сæ фынгтæй сыстьшц, стæй та фæстæмæ 
рабадынц алчи йæ бынаты. Даргъ ныллæг фынгтыл 
æвæрд уыдзæн алыхуызон минас, фылдæр — къуы- 
дыр фых дзидза; хуыздæр хæйттæ æвæрд вæййынц 
229 

хисдæрты раз. Гаджидау та гаджидауы фæдыл цæуын 
байдайы, дарддæр фæзыны дзæбидыры сыкъа бæгæ- 
ныимæ, райдайынц минас кæнын. Фысымтæн сæ ны- 
сан у уазджыты фæрасыг кæнын; уазджытæ хъуамæ 
уыцы гаджидæуттæ æмæ нуазæнтæ æгъдауыл хицæн 
кæной, срасыг кæнын нæ бакомгæйæ. Хъуысы зар- 
джытæ, гаджидæуттæ кæронмæ хæццæгонд цæуыиц 
хъæлдзæг зардимæ, кæрæдзийæн зæрдæхæларæй æм- 
дзæгъд кæнгæйæ. 
Цæл йæ кæронмæ фæхæстæг кæны; æмбисæхсæвæл 
фæфылдæр и, гаджидæуттæ цæуынц дыгай æмæ æрты- 
гай нуазæнтæй — дзæбидыры сыкъа иу галы сыкъа- 
имæ кæнæ дзæбидыры сыкъа дыууæ галы сыкъаимæ; 
иуазæнтæ æртæ куы вæййынц, уæд дзæбидыры Со1къа 
вæййы галиу къухы дæларм; раздæр нуазынц арахъ, 
стæй уæд бæгæны — уыдæттæ иууылдæр хъæлдзæг 
зард æмæ къæрццæмдзæгъдæй. Хаттгай-иу сыкъатæ 
баисты 4 дæр — дыууæ «дзæбидыры» дæлæртты æмæ 
алы къухы дæр иу «гал»... Бадджытæ фæсæмбисæхсæз 
иу сахатмæ кæрæдзийы дзæбæх нал фембарынц. 
Уынæр, кафт æмæ хъазæн митæн кæрон нæ вæййы. 
Сылгоймæгты уæтты æнкъард у æрмæст чындз йæхæ- 
дæг,—йæ алфамблай цытæ цæуы, уыдон æм иууылдæр 
кæсынц фын фенæгау, цæстылуайынау. 
Уалынмæ фысым уазджытыл фæуæлахиз æмæ сеп- 
пæты дæр схуыссын кодта... Фынæй кæнынц бирæ... 
Аходæн сцæттæ, фæлæ уазджытæй бирæтæ нæма рай- 
хъал сты, бахъуыдис сæ бауыгътытæ кæнын... 
— Цæй-ма, цы нын æрбахастат голладжы? — 
хъæлдзæгæй сæ фæрсы фысым. Уазджытæ рахæссынц 
голлаг алыхуызон лæвæрттимæ, фысыммæ йæ ра’т- 
тынц, стæй йæ уæд сæхæдæг дæр афтæ хъæлдзæгæй 
бафæрсынц, — æмæ уæд мах хай та кæм и? Уымæн 
дæр батухын афон у. Уæд рахæссынц чындзы чырын 
иууылдæр: куырæт æмæ цухъа чындзы хицауæн, сыл- 
гоймаджы даргъ куырæт æфсинæн, 18 — 20 æрмæрины 
дæргъæн урс тын — уазджытæн зæнгойаг, 8-æй 20 
куырæты онг сиахсы нæлгоймаг æмæ сылгоймаг æрва- 
дæлтæ æмæ хæстæджытæн, æнæхъæн æрчъиаг — уаз- 
джытæн дзабыртæн æмæ бирæ лыстæг дчауматæ — 
алдымбыдтæ, астæубæстæ, хъуымбылтæ æмæ аф. д. 
230 

Уазджытæ голладжы цы лæвæрттæ æрб^ахастой, уыдо- 
нæй иуæй-иутæ арæх фæстæмæ раздæхынц æмæ баха- 
уынц чындзы чырынмæ. Уыцы хъуыддæгтæ ахицæны 
фæстæ уазджытæ араст вæййынц аходæн хæрынмæ. 
Уый фæстæ сылгоймæгты хатæнæй адæмы рарви- 
тынц, баззайынц ма дзы чындз æмæ дыууæ ацæргæ 
усы; устытæ уырдæм тыххæй ласæгау бакæиынц сиах- 
сы æмæ йæ чындзы фарсмæ сбадын кæнынц. Сæ разы 
сын æрæвæрынц фынг æмæ æртæ чысыл уæлибæхы, 
уыцы æртæ уæлибæхы хъуамæ бахæрой æрмæстдæр 
сиахс æмæ чындз. Уыдонмæ кæсын тынг худæг вæй- 
йы, уæлдайдæр уымæн, æмæ лæг æмæ ус сæ цæргæ- 
цæрæнбонты æрмæст гъе уыцы иунæг хатт æрбадынц 
иу фынгыл. 
Уый фæстæ «къухылхæцæг» фыпгæй сысты. Кæд 
ма йæ фысымтæ фæуромынц, уæддæр уый ныууадзы 
фынгылбадджыты æмæ ацæуы «сылгоймæгты хатæн- 
мæ». Уым æм хорз цæстæй нæ ракæсынц, схуыстытæ 
йæ кæнынц, цæвынц æй æмæ йæ чындзмæ хæстæг нæ 
уадзынц, цæмæй ма сæ уæд та иу сахаты ’рдæг уæл- 
дай бафæстиат кæной, уый тыххæй. Къухылхæцæг ку- 
ры гæртам, æмæ йын иу ницæйаг исты раттынц. 
Фæлæ та уалыимæ уыцы æмгъуыд дæр аивгъуыдта, 
къухылхæцæг сыстад æмæ уæд æппындæр ныхасмæ 
нал хъусы. Райдайыиц дæргъвæтии фæстаг хъæбыс- 
тæ (пъатæ кæнын æгъдауы иæй), чындз йæ цæссы- 
джытæ нал уромы, кæуынц иннæтæ дæр. 
Къухылхæцæг райдайы «йæ хойы» уæгъд кæнын 
йе ’мгар чызджыты æмæ йæ хæстæг устыты хъæбы- 
сæй. Куы ’рсабыр вæййынц, уæд æхсаргард сласы 
æмæ чындзæн йæ рахиз цонгыл иыххæцы... Алырдыгæй 
сæдæгæйттæй хъуысы зæрдиаг арфæйы ныхæстæ æмæ 
кувынтæ. Чындз йа$ кæлмæрзæн дæлæмæ æруадзы, йæ 
уарзон æмгар та йын йæ сæр кæлмæрзæны æтте сырх 
скæлладæй æрæмбæрзы. 
Къухылхæцæг æхсаргардæй ацамоиы—адæм фæй- 
нæрдæм алæууынц æмæ «хо æмæ æфсымæрæн» фæн- 
даг раттынц. 
— Фарн фæцæуы! — бадзуры къухылхæцæг хæ- 
дзары дуарæй. 
Къухылхæцæг чындзы бакæны къонайы рахиз 
231 

фæрсты æмæ йæ къуымы слæууын кæны. Иууылдæр 
ногæй сбадынц æмæ та райдайынц гаджидæуттæ уа- 
дзын. 
— Ныр куыд, нæ зынаргь каис, — бадзуры къу- 
хылхæцæг чындзы фыдмæ, — дæ чызг дон та цæм 
схъарм кæндзæн, дон, йæ сæр цæхсынæн? 
Къухылхæцæджы бафарстмæ гæсгæ æрбахæссынц 
æрхуы аг. Йе сиахсæн каис балæвар кæны зыиаргъ- 
дæр дзаума — топп кæнæ æхсаргард. Стæй уæд къу- 
хылхæцæг бацæуы чындзы размæ æмæ æхсаргард сла- 
сы. Иууылдæр сыстынц. Къухылхæцæг, кувгæйæ, 
чындзы æртæ хатты æрзилын кæны къонайы алыварс, 
алы зылдæн дæр æхсаргардæй уæларт рæхыс бакъуыр- 
гæйæ. Чындз, йемæ къонайы алыварс зилгæйæ, æр- 
кувы, æрбадæгау кæны, мæнæ реверанс куыд фæкæ- 
нынц, раст афтæ. Уый фæстæ, алырдыгæй арфæйы 
ныхæстæ хъуысы, афтæмæй чындз æмæ къухылхæцæг 
хæдзарæй рацæуынц æмæ, алырдыгæй топпы гæрæх- 
тæ цæудзæн, афтæмæй хъæуæй араст вæййынц. Сиахс 
уæдмæ адард и. Фæлæ къухылхæцæг къонайы алфæм- 
блай æрзилыны æгъдау кæронмæ куы фæцæйхæццæ 
кæны, уый агъоммæ фæсивæд сенæйы сиахсы ’рдæм 
фæвæййынц ,æмæ йæ цæвын райдайынц, чи цæуыл 
хæст кæны, уымæй. Тынгдæр йæ сæр бахъахъæны- 
ныл архайгæйæ, уый тых-амæлттæй аирвæзы адæмы 
’хсæнæй æмæ, хаттгай йæ буар фыр надæй сцъæхтæ 
уыдзæн, афтæмæй алидзы йæ къухылхæцæджы хæ- 
дзармæ. 
А фæстагæн йæхиуыл дæр иуæй-иу хатт хæфтытæ 
ауайы. Фынгтæ ист нæма æрцыдысты, фынгæй хис- 
дæрты разæй сыстын та æгъдау нæ амоны. «Уырды- 
гыстджытæн сæ зæрдæ балхæнын хъæуы», — æмæ 
уазджытæй алчи дæр йæхицæн хæсыл нымайы фын- 
гыл исты дзаума æрæвæрын (зынггæнæн, кард, нæм- 
гуытæ, топпыхос æмæ аф. д.). Зæронд лæгтæй ницы 
фæисынц. Уыцы æгъдауæй райгонд уырдыгыстæг 
фæсивæд, æппынфæстаг, се уазджыты суæгъд кæнынц. 
Уазджытæ ма фæндагсар Уастырджийы тыххæй фæй- 
нæ сыкъайы бануазынц, стæй уæд къухылхæцæг æмæ 
чындзы фæдыл араст вæййынц. Чындзхæсджытæй фæ- 
стæмæ ма чындзæн йемæ вæййы иу ацæргæ сылгоймаг 
232 

йæ хæстæджытæй кæнæ йæ кæвдæсард, цæмæй йын 
райдианы лæккад кæна, уый тыххæй. 
Чындзы, мийаг, æндæр хъæуы рæзтыкуы фæцæй- 
кæиой, уæд уыцы хъæуы цæрджытæ, чыидзхæсджы- 
тæн «кад скæныны тыххæй», топпытæй æхсын райда- 
Гцлнц. Сæхи хъæумæ фæцæйхæстæг кæнгæйæ, чындз- 
хæсджытæ хабар хъусын кæнынц топпы гæрæхтæй, 
æмæ уæд хъæуы ноджы тынгдæр ралæууынц гæрæх- 
тæ кæныныл. «Фарн фæцæуы», зæгъгæ, ныхæстимæ 
къухылхæцæг чындзы бакæны йæ ног бинонтæм. Хæ- 
дзар уæдмæ йедзаг вæййы адæмæй. Къухылхæцæг, 
уæлдæр куыд загътам, афтæ чындзы æртæ хатты æр- 
зилын кæны къонайы алфамблай, стæй йæ бакæны 
йе ’фсины цурмæ; чындз ныллæг акувы æмæ царвæй 
айсæрды зæронд усы дзабыртæ, зæронд ус та йын йæ 
сæрыл скæллады æтте айзæры зады ссад. Уый уый 
нысан у, æмæ ома чындз алцæмæй дæр æххæст кæн- 
дзæн æфсины фæндон, æфсин та йын, адджын цард 
фæкæн, зæгъгæ, арфæ кæны. Уыцы æгъдау куы бах- 
хæст кæнынц, уæд чындзы слæууын кæнынц къуымы 
æмæ йын йæ къухтæм раттынц сывæллон-лæппу. Уый 
тыххæй сывæллонæн æмбæлы сæрмагонд лæвар. Стæйг 
уæд къухылхæцæг «йæ хойы» акæны, цы уат ын ба- 
цæттæ кодтой, уырдæм. Уым вæййынц æрмæстдæр 
сылгоймæгтæ. Фыццаджы хуызæн æмбæрзтæй, æнæ 
дзургæйæ, уый лæууы къуымы, нымæтыл, æмæ хъу- 
сы йæ ног æрвадæлты, хæлæртты æмæ сыхæгты æнæ- 
банцайгæ уынæр, ныхас æмæ æнæмæт худынмæ. Ие 
’мгæрттæ кафынц, ныхас кæнынц, хъазынц, фæлæ 
уый æнцад лæууы. Къухылхæцæг фæстæмæ ацæуьг 
хæдзармæ. Хæдзары чи ис, уыдон сеппæт дæр, суанг 
зæронд лæгтæ æмæ зæронд устытæ дæр, кæрæдзийы 
цæнгтыл ныххæцыдысты æмæ къонайы алфамблайг 
зилынц, зарынц, «ой-алай», зæгьгæ, кæнгæйæ, къух- 
ты æмдзæгъдмæ æмæ фæйнæджы æмдзæгъдмæ. Каф- 
джытæ фырцинæй афтæ свæййынц, æмæ чи топпæй 
кæнæ дамбацайæ цар æхсы, чи та æндæр ахæм истытæ 
кæны йæ цин равдисыны тыххæй. Уый фæстæ адæм, 
фæсивæдæй фæстæмæ, сеппæт дæр сбадынц, йæ аз- 
тæм гæсгæ кæмæн куыд уæлдæр æмбæлы, афтæ. Фæ- 
233 

зыныц фынгтæ, уæлибæхтæ, дзидза, арахъ, бæгæны; 
уыдонимæ вæййынц, чындзы хæдзарæй цы æхсæз 
уæлибæхы рахастой — æртæ стыртæ, æртæ та къад- 
дæртæ — уыдон дæр. Бадты рæстæг лæппутæ тыххæй 
æрбаласынц ног усджыны, сенæмæ йæ бакæнынц 
æмæ хисдæртæм баминæвар кæнынц, цæмæй сын исты 
фиддон рарвитой сæ уацайраджы тыххæй; рарвитынц 
сын нозт æмæ хæринаджы хай; ногусджын суæгъд 
вæййы æмæ йæ къухылхæцæджы хæдзармæ алидзы. 
Изæрæй та къухылхæцæг чындзы ногæй бакæны 
хæдзармæ; чындзæн ма йæ сæрыл, екæллад æмæ кæл- 
мæрзæны æхсæн, фæзыны цикъæйы гæбаз; къухыл- 
хæцæг сырх скæллад сисы æмæ йæ æфсинмæ ратты, 
стæй уæд æхсаргарды фындзæй сисы цикъæйы гæбаз 
æмæ йæ сауындзы къуымы, раздæры чындзæрхастыты 
цъикъæйы гæбæзтæ кæм ауыгъд сты, уыцы ран. 
Уыцы рагъæнæй йæ никуыуал ничи райсдзæн. Уый 
фæстæ та къухылхæцæг «йæ хойы» фæстæмæ акæны 
йæ уатмæ, æмæ чындз уым баззайы æхсæвæры онг. 
Æхсæвæры рæстæг чындз къуымы нал фæлæууы, фæ- 
лæ æндæр искæцы ран æттозгомау лæууы, куыд би- 
нонты кæсдæр, фæлæ кæсдæриуæгтæ нæ кæны. Гъе 
уыцы æхсæв ногусджын, къæрныхау, хъавгæ-хъавгæ 
бахъуызы йæ хуыссæнуатмæ. 
Бинонты æмæ æхсæнады цард. Уæдæ афтæ, нæ 
разы ис 14-аздзыд ус; бецыччы бæсты ныр æруагъта 
дыууæ дадалийы; худы бæсты — кæлмæрзæн; уый 
афтæ баст у, æмæ дзы йæ фындз æмæ йæ цæстытæ 
йеттæмæ ницы зыны. Ничи йын хъусы йæ дзыхы 
дзырд, ничи йæ уыны бадгæ. Райсомæй сысты æппæты 
разæй, алы ран дæр ныммæрзы, бафснайы, лæккад 
кæны алкæмæн дæр, хæргæ кæны тагъд-тагъд æмæ 
æппæты фæстæ, æхсæв дæр бахуыссы сегасы фæстæ. 
Дыууæ мæйы дæргъы хъæубæсты йæхи никуыра,- 
вдисы. Иæ- фыццаг рацыд вæййы бæрæгбоны хуы- 
зæн. Чызджытæ æмæ йæм чындзытæ æрæмбырд вæй- 
йынц, æмæ уыдонимæ дон хæссынмæ араст вæййы 
чысыл хъæдын къæртаимæ кæнæ дурынимæ. Хæл- 
хæлгæнаг хæххон’ доны был хъазт скæнынц, фæлæ 
чындз уым дæр нæ кафы. 
Уыцы бонæй фæстæмæ чындз йæ хæстæ иууылдæр 
234 

æнæкъуылымпыйæ æххæст кæнын райдайы хæдза- 
рæн æтте дæр. 
Хæдзары куыстытæ иууылдæр уымæ кæсынц, хъуа- 
мæ сеппæтæн дæр хуыйа, æфсада сæ хæринагæй, хæс- 
са дон. Хæринæгтæ æмæ нозтытæ иууылдæр уый 
къухы сты. Нæлгоймаг хæдзары уазæджы хуызæн у, 
уый ласы кæнæ хæссы суг, зилы фосмæ æмæ æнд. ах., 
фæлæ, куыд уазæг, афтæ хæргæ дæр кæны хуыздæр, 
бахуыссы раздæр æмæ сысты фæстæдæр; ус, цалын- 
мæ йæ мойы къахыдарæс раласа, уæдмæ никуы ба- 
хуысдзæн. 
.Фæлæ æтте куыстытæ та, зæгъæн ис, иууылдæр 
æвæрд сты нæлгоймагыл. Сылгоймаг ын æххуыс кæ- 
иы фаджыс хуымтæм хæссынæн, стæй мæхъитæ хос- 
гæрстмæ хæссынæн; рувыны æмæ хуымкæныны куыс- 
тытæ кæнынц иумæ. Уæлæдарæсæй дарддæр сылгой- 
магмæ ницы мулк ис: нæдæр йæ фыдæй, нæдæр йæ 
мойæ уымæн ницы мулк баззайы. Сылгоймаг кусы 
уый тыххæй, цæмæй йæ хæссой, йæ уæлæ йын дарæс 
кæной æмæ, куы амæла, уæд æй æгъдауыл баныгæ- 
ной, Цалынмæ чызг вæййы, уæдмæ уыдæттæ иууыл- 
дæр кæны йæ фыд, моймæ куы ацæуы, уæд уыцы хæс 
хауы йæ лæгмæ, кæд æмæ лæг амæла, уæд йæ цотмæ, 
кæд æмæ йын цот нæ уа, уæд та фæстæмæ йæ фыдмæ 
æмæ йе ’фсымæртæм. 
Ус йæ лæгæй йæхи куы байса, уæд йæ фыд фæстæ- 
мæ ратты йæ ирæд иууылдæр, стæй ма ноджыдæр иу 
далдæр хъуджы. Кæд лæг йæхæдæг ауадза йæ усы, 
уæд ын фæстæмæ лæвæрд æрцæуы ирæдæн æрмæст 
йæ иу хай, 54-æй 126 хъуджы. онг1. Сывæллæттæ æнæ- 
мæиг хауынц лæгмæ; суанг ма сæ ахицæны фæстæ 
фыццап аз цы сывæллон райгуыры, уый дæр лæг бай- 
сы. Сæ хицæнгæцæн рæстæг лæг топп куы фехса æмæ 
гæрах чи фехъуыста, уыцы адæмы æвдисæн куы скæ- 
иа, æрмæст гъе уæд хъуыддаг нымад цæуы бынтоп 
лыггондыл. Фæлæ, дыууæты амоидæн дæр, ахæм цау- 
тæ арæх нæ вæййынц. 
1 Ам, æвæццæгæн, рæдыд рауадис, текст фыццаг хатт 
мыхуыргонд куы цыдис, уæд. Уæлдæр фыст уыди, ирæд 100 
хъугæй фылдæр нæ вæййы, зæгъгæ. — Ред. 
235 

Идæдзæй-иу цы ус баззад, уымæн уыдис ахæм бар- 
тæ: йæ бон уыд йæ цæргæ-цæрæнбонты идæдзæй баз- 
зайын æмæ йæ лæджы бинонтæй нæ ахицæн уæвын; 
уыдис ын йæ лæджы æфсымæры ус суæвæн æмæ та^ 
афтæмæй дæр, уыцы бинонтимæ цæргæйæ баззайæн; 
æппынфæстаг ын уыдис ногæй æндæр искæмæ моймæ 
ацæуæн; идæдз усы ирæд-иу бирæ къаддæр уыдис. 
Фыццаг хъуыддагыл-иу ус сразы, лæппу-зæнæг ын 
куы уыдаид, уæд. Дыккагыл, йæ лæджы æфсымæр 
æнæ ус кæнæ идæдз лæг куы уыд, уæд. Æртыккаг 
хъуыддаг куы равзæрстаид йæхицæн, уæд-иу хъуамæ 
йæ лæджы хæдзарæй ацыдаид æмæ йæ цотæй ахицæн 
уыдаид, уымæн æмæ сывæллæттæн сæ мыккагæй хи- 
цæн кæнæн ницы хуызы ис. 
Мад-иу идæдзæй йæ фырттимæ куы баззад æмæ 
фырттæ куы уæрстой, уæд мадæн йæ бон уыд, кæимæ 
йæ фæндыд, уыцы фыртимæ цæрын. Мад-иу йæ фырт- 
тæй кæй равзæрстаид, æфсымæртæ-иу уымæ радтой 
сæ мады хистаджы хай, æмæ уæд уыцы фыртæн йæ 
намысы хæс уыд мады дарын, стæй куы амардаид, 
уæд та йæ, æгъдау куыд амоны, афтæ баныгæнын. 
Тынг зæххъуагдзинад йæ фæдыл сайы æнæкæрон 
карз тох царды сæрыл æмæ мыккаджы æвæры ахæм 
уавæры, цæмæй уый исбон сылгоймаджы сæрыл ма 
уара æмæ ма лыстæджытæ кæна. 
Бинонтæ-иу куы уæрстой, уæд хай лæвæрд цыдис 
æрмæст æфсымæртæн; æфсымæры цотæн, сæ фыд æгас 
уæвгæйæ, ницы хай кодтой; кæд æмæ æфсымæр амард 
æмæ йæ цоты сæ фыды æфсымæрæй байуарын фæнды, 
уæд сын лæвæрд цæуы æрмæст иу хай, уыдон фондз 
куы уой, уæддæр. Хæдзар, иу хуым, иу гал, иу хъуг 
æмæ дæс фысы хисдæр æфсымæрæн лæвæрд цæуынц 
уæрсты хайæ уæлдай; æрмæст усгур лæппуйæн иуцас- 
дæр хайгонд цыдис ирæд бафидынæн æххуысы æгъ- 
дауыл. Цалынмæ сæ фыд æгас уа, уæдмæ йæ фырт- 
тæ байуарыны тыххæй ской дæр нæ бауæнддзысты. 
Гъе уымæ гæсгæ особайы замакГ Ирыстоны афтæ арæх 
уыдысты, фондз æмæ ссæдз — дæс æмæ ссæдз биной- 
наджы кæм уыд, ахæм хæдзæрттæ. Патриархалондзи- 
над дзы уыдиС тынг тыхджын, хисдæртæн аргъ кæнын, 
сæ коммæ кæсын æмæ сын сæ фæндон æнæуæлдай 
236 

сныхасæй æххæст кæнын — гъе ахæмтæ уыдысты би- 
нонты царды бындуртæ. 
«Бæх, топп æмæ æрыгон ус зылд агурынц», — аф- 
тæ зæгъы ирон æмбисонд. 
Кæд æмæ уæздандзинад æрыгон сылгоймагæй до- 
мы нæлгоймагæн фæндаг раттын, куы ’рбацæуа, уæд 
сыстын æмæ йæ разы нæ бадын, уæд æрыгон ирон 
нæлгоймагæн та æгъдау уыдæттæ ноджы тынгдæр хæс 
кæны йæхицæй хисдæр сылгоймаджы раз. Кæд æмæ, 
зæронд лæг фæзынгæйæ, бадæг адæм кæмдæриддæр 
стгæ скæнынц, уæд уыцы адæмæн ноджы тынгдæр хæс 
у зæронд усы фенгæйæ сыстын. Куывды бадæг нæл- 
гоймæгтæ цыфæнды расыг куы суой, фæсивæды 
къорд сæхи цыфæнды æнæфсæрм дард куы кæной, 
быцæу ныхасгæнджытæ, хылгæнджытæ цыфæнды карз 
тохы куы бацæуой æмæ суанг кæрæдзийы марынмæ 
куы ’рцæуой, уæддæр æрмæст сылгоймаг фæзынæд— 
уый йеттæмæ хылгæнджытæ басабыр вæййынц, туг 
нал ныккæлы. Сылгоймæгты раз уæндон ныхас чи 
зæгъа, кафгæ-кафын уæлдай змæлд чи фæкæна, чыз- 
гимæ æнæфсарм чи уа, уый ныхмæ сыстынц фæсивæд 
æмхуызонæй. Лæгмарæгæн йæ къухы куы бафта, кæй 
амардта, уый мады цурмæ баирвæзын æмæ йын йæ 
кæЛмæрзæн йæхиуыл æркæнын, уæд марды хæстæджы- 
тæй никæйыуал бон у уымæй сæ туг райсын — уый 
нымад æрцыдис, йæхæдæг кæй амардта, уымæн йе 
’фсымæрыл. Особайы заманты ирон адæмон æгъдæут- 
ты чызгæскъæфт æмæ чызгæн батых кæныны тыххæй 
кай дæр нæ уыдис. 
Сылгоймагæн нæлгоймагæй фылдæр кад ис; дыу- 
уæйæ фæрсæй-фæрстæм куы цæуой, уæд сылгоймаг 
рахизæрдыгæй фæцæуы; сылгоймагимæ дыууæ нæл- 
гоймаджы куы уа, уæд уый цæуы астæуæй. Цæгат 
Кавказы æппæт адæмтæм, сылгоймаг ам цы бынат ах- 
сы, уый, куыд æппæты кадджындæр бынат, хауы сæ 
хисдæрмæ. 
Алы ирон лæг дæр æмæ, æмткæй зæгъгæйæ, алы 
хæххон лæг дæр, уазæгыл бацин кæныны æгъдæуттæ 
нæ халгæйæ, фæндаггоныл бацин кæны тынг зæрдиа- 
гæй æмæ, йæ бон æмæ йæ фадат цасдæриддæр амо- 
нынц, уымæй бацархайдрæн уазæгæн æгъдау ратты- 
237 

ныл. Фæлæ уыимæ æппæт мадзæлттæй архайы ууыл,. 
цæмæй йын йæ бинонты цардмæ æмæ йæ æхсæнадон 
цардуагмæ макæйы цæст бахæццæ уа. 
«Уазæг— хуыцауы уазæг»,—афтæ фæзæгъынц ирон 
адæм. Æмæ æцæгдæр, махмæ цы фæндæгтæ ис æмæ 
абырæгдзинад алкæм куыд арæх у, афтæмæй иу ко- 
мæй иннæ коммæ бахауын уæларвæй æрхауынæй уæл- 
дай нæу. 
Хъæуы уынгты куы фæцæйцæуай, уæд, кæмæ бав- 
вахс уай, уый сысты, ныхасгæнæг банцайы, исты ку- 
сæг йæ куыст ныууадзы, цæмæй дын салам ратта, 
раст цыма ды йæ рагон зонгæ дæ, уыйау. Цы хæдзар- 
мæ дæ хуындæуа, уыцы хæдзары дуармæ дæ размæ 
рауайдзæнис бинонты хисдæр æмæ дæ бакæндзæн уа- 
зæгдонмæ. 
Рагон уырнындзинæдтæ. Ирон адæймаджы мæрд- 
ты бæсты цард куыд тынг уырны, афтæ йæ, æвæццæ- 
гæн æмæ, ницы уырны. Фæлæ цавæр у уыцы уырнын- 
дзинад? «Ау, — фæзæгъы ирон адæймаг, — сæрдыгон 
нымæт кæмæн нæй, зымæг та кæрц, уый дæр мæрдты 
бæсты цæрджытыл нымад у?» 
Зындон йæ тæккæ дзаг у алыхуызон æвирхъау 
фыдæвзарæнтæй. Зындонмæ бацæуæны раз баст у 
иу гадза, æмæ йæ хуылфæй йæ къæбыстæ рæйынц; 
уый уымæн, æмæ уыцы гадза давгæ кодта, сусæгæй- 
иу хæцыдис æмæ æгас хъæуы дæр æнцой никæмæн 
лæвæрдта. Гъе уыцы ран ноджы лæг æмæ ус фæрсæй- 
фæрстæм -хуыссынц стыр галдзармыл, иу ахæм стыр 
галдзарм та сæ уæлæ æмбæрзт; лæг загъдгæнгæ йæхи 
’рдæм ивазы галдзарм, ус дæр æй афтæ загъдгæнгæ 
ивазы йæхи ’рдæм, æмæ сыл галдзарм ничердæм æх- 
хæссы, —уыдон сæ цæрынæй сæ хæрынмæ æдзух загъд 
кодтой, сых сæ-иу нал фæрæзтой. Дарддæр чысыл иу- 
варсгомау лæууы ус, калмы цъарæй йыл хъуырбæт- 
тæн, хæфс-ы цъарæй сæрбæттæн — уый, барысчъи дар- 
гæйæ, сусæгæй мархо хордта æмæ афтæмæй йæ мæрд- 
ты сайдта. Дарддæр къæдзæхæй хуыр згъæлы — уый 
иу ус къæдзæхы скъуыдтæ æмпъузы, йæхи лæгæн-иу 
æвзæр кæй хуыдта, ставд сынчытæй, йæ хæзгулæн та 
лыстæг хуыд кæй кодта, уый тыххæй. Дарддæр иу ус 
уæлгоммæ хуыссы æмæ йæ. риуыл дыууæ стыр куы- 
238 

ройы фыды дзæнхъа дуртæ ссынц, ус, куыройгæс уæв- 
гæйæ, искæй голджытæй ссад кæй давта, уый тых- 
хæй. Дарддæр иу ус къуыстилтæй æхсыр фæрсудзы 
хохы йас цæхкæрмæ, æхсыр раст мæнæ’æхсæрдзæнау 
хъæргæнгæ згъоры цæхкæрмæ, фæлæ йæ нæ дзаг 
кæны — усыл уыцы æфхæрд æвæрд æрцыди, мæрд- 
дзæст кæй уыд, уый тыххæй. Дарддæр иу лæг дур- 
джын стыр æрхæй дуртæ уæлæмæ хæссы, фæлæ йын 
иу дур дæр уæлæмæ не схæццæ вæййы — ахæм æф- 
хæрд уый тыххæй баййæфта, æмæ-иу йæ сыхæгтимæ 
хуымгæнды зæхх куы барста, уæд-иу йæхицæн абарста 
иннæтæй фылдæр хай. Уый фале дыууæ галы астæу- 
мæ кæрдæгыл тонынц иу лæджы рихитæ æмæ зачъе- 
тæ — лæг, йæ сыхагимæ кусгæйæ, йæхи галтæн æв- 
заргæ хос кæй лæвæрдта, сыхаджы галтæн та хæм- 
пæл, уый тыххæй. Дарддæр зыны денджыз, йæ астæу 
та быгъдæг сакъадах, карды комæй йæм хид арæзт; 
сакъадахы бæрæг дары халоны айчы хъузг, уый у тæ- 
ригъæдджынæн йæ хæдзар, хъузджы ис судзины бы- 
ны йас хуынкъ — уый та йын дуар у; лæг зæххыл 
царди адæмæй иппæрдæй, цæрæнбонты йæ хæдзармæ 
иу уазæг нæ бакодта, адæмы нæ уарзта, бинонты ут- 
харæй мардта æмæ йæ усы æд сывæллæттæ хæдзарæй 
фæсырдта. Ноджы дарддæр ихы астæуæй уæлæмæ 
зыны иу лæппу-лæджы сæр — уый-иу арæх цыди йæ 
хæлары усмæ. Уый æтте зыны ихын гæнах, уым ихын 
къæлæтджынты бадынц æртæ зæронд лæджы, сæ разы 
ихын фынг, алкæмæн дæр йæ къухы ихын лæдзæг, сæ 
алкæйы дæр дасынц ихын сæрдасæн^й — адæм сыл 
æууæндыдысты, сæ хъуыддæгты тæрхон-иу уыдонмæ 
радтой, æмæ уыдон та алцы дæр галиумæ æмæ зы- 
гъуыммæ кæй лыг кодтой, уый тыххæй. 
Дарддæр æвдыст цæуынц дзæнæтмæ бахизæны 
нывтæ. Уым лæг æмæ ус фæрсæй-фæрстæм хуыссынц, 
сæ быны тæрхъусдзарм, сæ уæлæ дæр тæрхъусдзарм 
æмбæрзт; уый сын фаг у уæлдайджынтæй, уымæн æмæ 
уыдон сæ цæрæнбонтæ арвыстой кæрæдзийы уарзгæ- 
йæ, «а»-мæ «о»-йæ цæргæйæ. 
Дарддæр та ноджыдæр галуан, æрмæст æвзистæй 
конд, уым æртæ къæлæтджыныл бадынц даргъ урс- 
зачъе æртæ зæронд лæджы, æмæ сæ алкæмæн дæр йæ 
239 

къухы æвзист лæдзæг; уыдон сеппæт дæр кæнынц 
рæстдзинады хабæртты кой — уыдон дæр сæ зæххон 
царды уыдысты тæрхоны лæгтæ, фæлæ тæрхон код- 
той æнæгæдыйæ, хæларзæрдæ æмæ рæстзæрдæ- 
йæ. Уый фале зынынц дзæнæты сыгъзæрин дуæрттæ — 
уым чи ис, уыдон сеппæт дæр æвзарынц æхсызгон- 
дзинæдтæ. 
Мад йæ мард сывæллоныл куы фæкæуы, уæд æй 
сидзæр хоны æмæ йын афтæ амоны, зæгъгæ, дыл ма 
сæмбæлæд ахæм æмæ ахæмтæ (сæ нæмттæй схоны, чи 
амарди, ахæм сывæллæтты), кæннод дæ цъæхснаг уи- 
сæй фæнæмдзысты... «Уæд-иу бацу уымæ (бацамоны 
сæ хæстæджытæй искæй), æмæ дæ уый уыцы фыдуаг 
лæппутæй ба(иргъæвдзæн». 
Рынчынмæ цæстæнгас. Канд ас адæймаг нæ, фæлæ 
сывæллон дæр куы фæрынчын уа, уæд уымæ рынчын- 
фæрсæг æнæзивæг цæуынц дард хъæутæй дæр. Æмæ 
сæ цыфæнды хæцгæ низ дæр нæ бауромдзæн: «Хуыца- 
уы куы нæ бафæнда, уæд ничи фæрынчын уыдзæн 
æмæ ничи амæлдзæн». 
Тыхст рынчыны йæ зонгæтæ æмæ йæ хæстæджытæ 
цух нæ ныууадздзысты нæдæр бон, нæдæр æхсæв. Æх- 
сæв йæ разы фæбадынц фылдæр хатт фæсивæд. Цæ- 
мæй рынчынæй йæ низ рох к:æна, уый тыххæй сæхи 
дарынц хъæлдзæг, дзурынц аргъæуттæ, цæгъдынц 
ирон фæндырæй æмæ чысыл дыууадæстæнон фæнды- 
рæй (арфæ) æмæ уыдон цагъдмæ кæнынц нарты, да- 
редзанты æмæ æндæр мификон хъæбатырты кад- 
джытæ. 
Сылгоймæгты цымыдисдзинад рабæрæг -вæййы 
суанг мæлæг уды уæлхъус дæр ма. Уыдон æй рафæрс- 
бафæрс кæнынц мæрдтæй, — ахæм æмæ ахæмы нæ 
уыны? Уæд уый та ды ми кæны? кæд, мийаг, æххор- 
маг æййафы? йæ алфамблай та читæ ис æмæ аф. д. 
Ахæм фæрстытæй уыдон рынчыны.зонд уыцы хъуы- 
дытæм афтæ тынг аздахынц, æмæ сын уый дзуаппытæ 
дæттын байдайы. 
Мардыл куы фæкæуынц, уæд æй хаттгай æлгъит- 
тæ дæр ракæнынц, — судзгæ фæбадай, — æнахъом са- 
битæй кæй* фæлыгъди, æнамонд зæрæдты æнæ зæнæ- 
гæй кæй ныууагъта, уыдæтты тыххæй. Зиан куы 
240 

’рцæуы, уæд хъæргæнæг арвитынц сыхаг хъæутæм сеп- 
пæтмæ дæр, æмæ зæрдæрыст адæмæн сæ хъыгыл ра- 
хъыг кæнынмæ æнæзивæг æрцæуынц мингай адæй- 
мæгтæ. Фæлæ ирон æгъдау ам дæр та йæхи равдисы. 
Цыфæнды стыр хъыгзæрдæ куы уой, уæддæр фыд 
хъуамæ ма кæуа йæ зæнæгыл, лæг — йæ усыл. 
Мард ныгæнын. Марды куы цынайынц, уæд ыл 
къахæй къухмæ скæнынц ног дарæстæ; дарæс ын хуы- 
йын байдайынц, рынчын кæй нал фервæздзæн, уый 
куыддæр сбæрæг вæййы, афтæ. Мард чырыны æвæры- 
иы æгъдау фæзынд æрæджы. 
Иæ бавæрыны боны онг мард вæййы хæдзары 
даргъ бандоныл æмæ йæ уæлхъус фæлæууынц æрмæст 
сылгоймæгтæ. Адæм куы æрбамбырд вæййынц, уæд 
алцы дæр æххæстгонд цæуы бæрæг æгъдауыл. Сыл- 
гоймæгтæ марды раз рæнхъ æрлæууынц æмæ, сæ 
рустæ æмцæф кæнгæ, дзурынц: дæ-дæй, дæ-дæй! Уый 
фæстæ сылгоймæгтæй иу райдайы хъарæг кæнын, ин- 
нæтæ та сеппæт дæр кæугæ кæнынц, чи æфсоны куыд, 
чи та бацъæхы онг. 
Нæлгоймæгтæ сæмбырд вæййынц кæрты; уыдонæн 
дæр сæ хъыгдзинад равдисынæн ис бæрæг æгъдау: уы- 
дон дыгæйттæй баввахс вæййынц хæдзармæ сæрмагон- 
дæй уый тыххæй быд ехсытимæ æмæ, къæсæрæй 
куы бахизынц, уæд уыцы ехсытæй сæхи цъыччытæ си- 
сынц, фæстæрдæм сæ бæрзæй цæвгæйæ. Æттæмæ 
куы рацæуынц, уæд ехсытæ æндæр дыууæ лæгмæ рат- 
тынц æмæ афтæ дарддæр. Марды бинонтимæ къаддæр 
зонгæ чи у, уыдон сæ хъыг æвдисынц хуымæтæгдæр 
хуызы, — сæ сæр æмæ сæ къухтæ дæлæмæ æруадз- 
гæйæ, сындæг бацæуынц зианджыиы кæртмæ æмæ иу 
минуты бæрц æнæзмæлгæйæ алæууынц, стæй уæд сæ 
галиу къух хъыгзæрдæйы нысанæн фезмæлын кæ- 
нынц. Зианджыны ’рдыгæй сын исчи арфæ ракæны, 
æмæ уæд иннæ мæрддзыгойы адæмимæ æрлæууынц. 
Мард ныгæд æрцæуы дыккаг бон, хист дзы куы уа, 
уæд та æртыккаг кæнæ суанг цыппæрæм бон дæр. Æп- 
пæт уыцы рæстæджы дæргъы марды уæлхъус не ’нца- 
йы сылгоймæгты кæуын, кæрты та нæлгоймæгты ны- 
мæц нæ къаддæр кæны. Зианджыны уæлхъус æхсæв- 
бонмæ чи фæлæууыд, уыдоны бæсты райсомæй æр- 
16 Ш том Хетæ.каты Къоста 241 

бацæуынц æндæртæ. Цыфæнды куысты рæЛег куы 
уа, уæддæр алчи дæр, зианы хабар фехъусгæйæ, йæхи- 
цæн хæсыл нымайы йæ куыст ныууадзын æмæ, чи аив- 
гъуыдта, уымæн фæстаг æгъдау "раттын; иуæй-иу хатт 
вæййы афтæ, æмæ марды фæдыл уæлмæрдмæ акæ- 
нынц æдсаргъ бæх, ахæссынц ивтыгъд топп, æхсар- 
гард, хъама æмæ дамбаца. 
Мард кæддæриддæр ахæссынц хурныгуылды раз- 
мæ. Ахæссынц æй сынтыл цыппар лæджы, хаттгай 
та æхсæз дæр, се уæхсчытыл; йæ фæдыл ын кæ- 
нынц саргъыбæх, йæ уæлæ хæцæнгæрзтæ ауыгъдæй; 
уый фæстæ цæуынц лæгтæ, уыдонæй иуцасдæр фæс- 
тæдæр та — сылгоймæгтæ. Уæлмæрдмæ фæндагыл 
фæздæр ран мæрддзыгойы адæм æрлæууынц бакувыны 
тыххæй. Куыддæр сынт зæхмæ æруадзынц, афтæ та 
устытæ, рæнхъ лæугæйæ, сæ рустæ цъыччытæ сисынц, 
нæлгоймæгтæ дæр дыгæйттæй-дыгæйттæй сæ бæрзæй^ 
тæ ехсытæй цæвын байдайынц. Мард хæстæгдæр кæ- 
мæ уыди, уыцы сылгоймæгтæ уыцы ран сæ дзыкку- 
тæ ракæнынц æмæ сæ мардæн йæ фарсмæ цæвæрынц. 
Сау дарын цы сылгоймæгты фæнды, уыдонæн уым 
байуарынц сау хъуымацы гæбæзтæ. 
Стæй уæд адæмы астæуæй ралæууы зæронд лæг 
æмæ, арахъы сыкъа йæ къухы, афтæмæй мардæн 
фæндарасты ныхас фæзæгъы. Уыцы æгъдæуттæ сеп- 
пæт куы ахицæн уой, уæд марды ахæссынц уæлмæрд- 
мæ. Кæд æмæ искæй къухæй мард фæци, уæд, йæ 
фæдыл цæугæйæ, бирæгай топпытæй цалдæр хатты 
æмæхст фæкæнынц, кæд нæ, уæд топпæй фехсынц 
æрмæст иу хатт. Уæлмæрдмæ йæ фæдыл ничиуал 
фæцæуы, цалдæр лæджы йæ уæлмæрдмæ ахæссынц 
æмæ йæ бавæрынц уыцы хæдзарæн сæхи зæппадзы. 
Уæлмæрд вæййы хъæуæй дард ран. Иуæй-иу хъæуты 
уæлмæрдмæ зымæг æппындæр бацæуæн нæй, æмæ 
мæрдтæ уалдзæджы онг баззайынц хъæуы, хъæмпы 
мидæг æфснайдæй. Мард бавæрыны тыххæй цыдæрид- 
дæр куыстытæ фæхъæуы, уыдон æххæстгонд цæуынц 
лæвар. 
Сылгоймаг йæ уæлæ саутæ куы скæна, уаед уый 
мархо хæринаг нал хæры, ком фæдары, мардæн цæй 
бæрц хæстæг æййæфта, уымæ гæсгæ иу къуырийæ 
242 

12 мæйы онг. Хистытæ конд цæуы арæх, уыдон уый 
бæрц стыртæ вæййынц, æмæ дзы хæдзар хаттгай мæ- 
гуырмæ æрцæуы. Дзырдæн зæгъæм, уыцы иу бон 30 
стуры æмæ 150 фысы онг аргæвдын, 500 ведрайы бæ- 
гæны сфыцын æмæ 100 ведрайы онг арахъ рауадзын, 
3000-ы онг дзултæ сфыцын, — уый Нары комы æнцон 
нæ уыд. Фæлæ иуæй-иу мыккæгтæ ууыл фæстиат нæ 
кодтой. 
Ирон æгъдау. Кавказы округон тæрхондæтты куыст- 
мæ йæ хъус чи дардта, уый æнæ бафиппайгæ нæ фæуы- 
даид, туземаг адæймæгтæн кæм фæтæрхон кæнынц, 
хицæнæй зæгъгæйæ та ирон лæгæн, уыцы процессты иу 
бæрæг хицæндзинад. 
Тæрхонгонд цæуы лæгмарæгæн, уый размæ æп- 
пындæр бафауинагæй кæмæ никуы ницы бафиппай- 
дæуыд, ахæм адæймагæн. 
— Аххосджын кæй дæ, ууыл сæттыс? — фæрсынц 
æй тæлмацы æххуысæй. 
— Æз лæг амардтон, фæлæ аххосджын нæ дæн,— 
дзуапп дæтты уый тæлмацгæиæгæн, фæлæ йын тæл- 
мацгæнæг та йæ ныхæстæ афтæ тæлмац кæны: о, сæт- 
тын. 
— Æмæ цæй тыххæй амардтай, зæгъæм, Гæдаты 
Муссæйы? 
— Уымæн йæ хуым.мах хæдзары раз ис; йæ ду- 
рын быру иу ран æрызгъæлд, æмæ йын мах алы бон 
дæр дзырдтам, дæ бырумæ базил, на уæд нæ сæгъ 
кæнæ нæ род искæд бон дæ хуыммæ баирвæздзæн, 
зæгъгæ. «Хорз, — зæгъгæ, дзырдта уый, — райсюм æм 
базилдзынæн». Дыккаг бон дæр та-иу ын загътам, 
фæлæ уый «райсом», «райсом» кодта, афтæмæй дыу- 
уæ къуырийы аивгъуыдта, — иæ родтæ хъахъæнынæй 
мах нæ сæрæн нал уыдыстæм. Иухатт махæй нæхимæ 
ничи уыд, баззадысты ма дзы нæ зæронд мад æмæ 
сывæллæттæ. Цалынмæ нæ мад сæгътæ дыгъта, уæд- 
мæ сывæллæттæ сæгъты бауромын нæ бафæрæзтой, 
æмæ дзы дыууæ баирвæзти хуыммæ. Муссæ уыцы 
рæстæг куыстæй æрцæйцыди мах хæдзары рæзты, 
сæгъты ауь/дта æмæ, уыцы сæгътæ кæй сты, уый мæрд- 
ты æлгъитын систа. Нæ мад уыцы сахат сæгъты ра- 
цæйтардта æмæ йын бамбарын кодта, сæгътæ мах сты 
243 

æмæ афтæ æлгъитын хорз нæу, зæгъгæ. Фæлæ Муссæ 
уæддæр йе ’лгъыст нæ ныууагъта; нæ мад, цæмæй 
йæ ма хъуса,. уый тыххæй мидæмæ бацыд... Уалынмæ 
æз куыстæй æрцыдтæн; мæ саламы ныхасæн мын гъе 
уыцы æлгъыстытæй дзуапп куы радта, уæд æй æз 
дæр ралгъыстон. Уый тыхджыидæр уыдис, æмæ мæ 
хъама мæ уæлæ нæ уæвгæйæ, уæд мæ сагойæ амард- 
таид. 
Лæгмарæг ахæм дзуапп* арæх ратты Кавказы тæр- 
хондæтты, фæлæ йæм тæрхондон æппындæр йæ хъус 
не ’рдары, стæй тæлмацгæиæг уыцы дзуапп иуæй-иу 
хатт дзургæ дæр нæ ракæны, æмæ æз чиныгкæсæджы 
цæстæнгас гъе уымæн аздæхтон уыцы дзуаппмæ. 
Хъуыддаг афтæ у, æмæ мæрдтæм æмæ мæрдты 
бæсты цардмæ мах нæ фæразæм ирон лæджы цæстæй 
акæсын æмæ уымæ гæсгæ, сæдæгæйттæ цы лæгмарды 
цаутæ æрцæуы, уыдон кæнæм, ирон лæг æрдзæй туг- 
мондаг у, зæгъгæ, уый æфсон. Нæ, уый тугмондаг- 
дзинад нæу, фæлæ хæс у, æмæ уыцы хæсмæ гæсгæ 
ирон лæг, цæйнæфæлтау йæ мæрдты æлгъитый бауа- 
дза, фæлтау сразы уыдзæн амæлыныл кæнæ лæг ама- 
рыныл. 
Ирон лæгæн особайы заман лæгамарынæй амæлы- 
нæй ницы уæлдай уыдис; абон лæг маргæйæ, уый зыдта, 
йæхи дæр ын кæй амардзысты, уый, райсом куы нæ 
уа, уæд иннæбон кæнæ та иу къуырийы фæстæ. Мард 
чи фæуыдаид, ууыл кæуыны размæ-иу ирон адæм 
куыдтой йæ амарæгыл. 
Давын тынг æгад хъуыддагыл нымад у, стæй æнæ- 
уый дæр адавынæй ницы рауайы: хæдз^ары дзаума 
æмæ хæцæнгæрзтæ тынг хъахъæд цæуынц; хор ада- 
вын — хуыцауæй тæригъæд у; бæх адавын дын куы 
бантыса, уæддæр йæ фесафын зын у; искуы-иу хатт 
исчи фыс кæнæ стур куы адавы æргæвдынæн, уæд 
хъуыддаг алкæд дæр раргом вæййы тынг æнцонæй: 
кæй фос адавдæуыд, уый гуырысхойаг лæджы стæр- 
сынтæ кæны искæцы дзуары азарæй, æмæ йæ фос 
йæ къухы бафты, на уæд та давæджы базоныны 
тыххæй бакæны афтæ: мæрдтæн хæларгæнæн бои, 
стыр мархойы æртыккаг къуыри, адæм уæлдай фыл- 
дæртæй куы æмбырдтæ кæнынц, уыцы бон давд фо- 
244 

сы хицау æрбацæуы æмбырдмæ гæдиимæ кæнæ куы- 
дзимæ æмæ хъæрæй фехъусын кæны: ацы куыдз æз 
ныртæккæ аргæвддзынæн æмæ ныффæлдисдзынæн, 
мæ род мын чи адавта, стæй, давæджы зонгæйæ, уый 
чи нæ бацамона, уыдон мæрдтæн. «Ма бакæн афтæ,— 
сдзуры уæд аххосджын, — дæ фос нæ фесæфдзæн». 
Æмæ æцæгдæр, нæ фесæфы — аххосджым бафиды 
давæггаг фосы аргь. Æмæ афтæмæй, давд уыдис æфс- 
тау райсыны хуызæн, фосы хицауы рагацау пæ ба- 
фæрсгæйæ: уыцы «хæс»-иу фыст æрцыд. 
Особайы заман ирон æгъдæутты амыид дæр ннцы 
уыди ирон лæг ирон лæджы бастигъыиы фæдыл æф- 
хæрды тыххæй, фæлæ фæсæфцджытæм лæбурын æмæ 
æндæр адæмы хлтт лæгты стигъын уыдис скуыхт- 
дзинадыл иымад. Фос искæй хостæ кæнæ хортæ куы 
бахордтаиккой, уæд фосы хицау хъуамæ радтаид, зиан 
цас уыд, уыйас хос æмæ хор. Хуымæтæджы хъæлæба, 
хуымæтæджы хыл-иу куы рауади æнæ фæцæфтæй, 
уæд-иу фæстагмæ бафидыдтой; аххосджын хъуамæ 
æфхæрд лæджы æрбахуыдтаид иу цалдæр æмгаримæ 
æмæ сæ хорз федтаид. 
Ирон рагон æгъдæутты æппæты фылдæр бынат ах- 
сынц лæг фæцæф кæныны æмæ лæг амарыны хъуыд- 
дæгтæ. Лæг уæнгхъуаг кæй фæдыл кодта, алы ахæм 
фæцæфдзинады тыххæй дæр уыдис бæлвырд бæрæг 
параграф. 
1) Сæры кæхц хъыгдард кæмæй баййæфтаид, ахæм 
цæфы тыххæй бафидын хъуыдис 18 хъуджы. 
2) Иæ носæн худæй бамбæрзæн куыднæуал уа, 
сæры цæф ныхмæ уый онг куы бахæццæ уыдаид, уæд 
фидын хъуыдис 18X9 хъуджы. (Ирон адæммæ 18 хъу- 
джы уыдысты барæн иуæгау). 
3) Стыр æнгуылдзы фæсахъаты тыххæй фыстой 
9 хъуджы, амонæн æнгуылдзы тыххæй — 6 хъуджы, 
астæуккаджы тыххæй — 5, æнæном æнгуылдзы тых- 
хæй — 4, кæсдæр æнгуылдзы тыххæй—3. Рахиз къахы 
фæсахъаты тыххæй, цæй бæрц хъыгдард уыдаид, уы- 
мæ гæсгæ — 15 — 18 хъуджы; галиу къахы тыххæй— 
15. Уымæй уæлдай ма, аххосджын хъуамæ йæхи 
хардзæй дзæбæх кодтаид рынчыны, йе сдзæбæхы 
фæстæ та хъуамæ фынг сарæзтаид. Уыцы фынджы 
245 

хæрдзтæ дæр хъуамæ бæлвырдæй бацамыдтаиккой 
æхсæны лæгтæ, уæвгæ уæлдай таучелдзинад равдисын 
аиппыл нымад нæ уыд, фæлæ. 
Хъыгаг у, фæлæ-иу хыл æмæ цæфтæ рауайыны 
фæстæ фидыд алы хатт не ’рцыди. Æфхæрд чи бай- 
йæфта, уыцы лæг-иу æгæр хæрамзæрдæ хæссаг куы 
фæци, уæд нæ разы кодта бафидауыныл, фæндыдис 
æй цыфæндыйæ дæр йæ маст райсын. Ахæм хæрам- 
зæрдæхæссындзинад-иу арæх расайдта лæджы мæрд- 
тытæ. 
’ Туг райсын æппындæр афтæ нæ амыдта, æмæ мард 
æрцæуа, лæг чи амардта, уый йæхæдæг; уый, чи зоны 
æмæ уыд къуылых, сохъыр, къуыппсин кæнæ зæ- 
ронд; тугмæ та амарынмæ агуырдтой, хуыздæр куы 
нæ уыдаид, уæддæр мардæн йæхи æмсæр лæг. Гъе 
уымæ гæсгæ-иу ахæм марæджы мыккаг иууылдæр ба- 
хаудис стыр фыд ран, æмæ се знæгтæ тыхджындæр 
куы уыдаиккой, уæд æнаххосæй аххосджынтæ никуы- 
дæмуал цыдысты, сæ хуымтæ æмæ-иу сæ уыгæрдæн- 
тæ æнæконд æмæ æнæкарстæй лæууыдысты; сæ хор 
кæрдинаг куы уыдаид, уæд сын-иу æй се знæгтæ нык- 
карстой кæнæ ныссæстой, сæ фос цагъды кодтой топ- 
пы гæрæхтæй кæнæ æхсаргарды цæфтæй. Мæсыджы чи 
бадт, уыдон-иу мæсыджы топпуадзæнтæй арæх сæ 
цæст дардтой се ’знæгты митæм, æмæ сæм-иу топп- 
æхсты бæрцмæ куы баввахс сты, уæд сæ-иу топпытæй 
рагæрæхтæ кодтой. Гъе ахæм фыдбонты-иу феххуыс 
сты хæлар адæм, уыдон-иу сæхимæ акодтой фос æмæ 
сæм зылдысты, кæронмæ-иу ахæццæ кодтой быдыры 
куыстытæ æмæ ма хæринагæй дæр æфсæстой мæсы- 
джы бадæг адæмы. Фæлæ ноджы фылдæр æххуыс та 
уыдысты сылгоймæгтæ; уыдон, туджджынтæй нæ тæрс- 
гæйæ, куыстой сæхи бæсты дæр æмæ сæ лæгты бæс- 
ты дæр, æхсæв та гæс уыдысты, суанг ма хуымтæ æмæ 
куырæйттæ дæр хъахъæнгæйæ. Сылгоймаг ирвæзын- 
гæнæг уыдис йæхионтæн дæр æмæ æцæгæлæттæн дæр. 
Марæгæн сылгоймаджы цур тас нæ уыд амарынæй. 
Æрцыдис-иу ахæм цаутæ, æмæ знæгтæ изæрæй ис- 
кæцы ран хæстæг бабадгæйæ, боныцъæхтыл хъæу- 
мæ хъазуатæй кæд бабырстой. Мæсыджы бадджытæ- 
иу уæд дæлæмæ æрхызтысты, æмæ-иу уæд, топпытæй 
246 

схæцыны фæстæ, бацайдагъ и лæгæй-лæгмæ хæст. Уы- 
цы æвирхъау тохы мидæг саударæг ус уыдис æцæг 
ирвæзынгæнæг — тугкалæн тохы тæккæ тæмæны рæс- 
тæг æрмæст цæугæ бакæнæд мæстæй цъæх арт уадзæг 
знæгты æхсæнмæ, уый йеттæмæ-иу иууылдæр банца- 
дысты, сæ тугæйдзаг æхсаргæрдтæ-иу сæ кæрддзæмты 
нытъыстой æмæ фæйнæрдæм ахæлиу сты. 
. Цæмæй хæрамдзинадæн бынтондæр кæронгонд æр- 
цыдаид, уый тыххæй-иу знæгтæн се ’хсæн бацыдысты, 
куыд минæвæрттæ, афтæ æндæр дыууæ тыхджын 
мыккаджы лæгтæ, Гуырдзыстонмæ стæры цæуын кæй 
хъуыд, искæцы къниазы бæстыхæйттæ ныддæрæн кæ- 
нынмæ, кæнæ та быдыры куыстыты рæстæг кæй ра- 
лæууыд, уымæ гæсгæ уал сæ рæстæгмæ бафидауын 
кæныны тыххæй. 
Рæстæгмæ фидыды тыххæй бадзырд хæлд куы 
’рцыдаид, уæд фидарныллæуджытæ, фидар кæй 
æдасдзинады тыххæй ныллæууыдысты, уыдонæн хъуа- 
мæ радтаиккой сæ мыккаджы хуыздæры, — на уæд 
æфхæрд баййафджытæн сæ бон уыдис уыдоны мык- 
каджы зæппадзыл куыдз аргæвдын. Фидардзинад кæ- 
цыфæнды бонæй куы райдыдтаид, уæддæр-иу йæ кæ- 
рон кæддæриддæр æрцыд хуыцаубон изæрæй. Æм- 
гъуыд-иу куы ахицæн æмæ хуры фæстаг тынтæ хохы 
цъуппытæм куы схæццæ сты, уæд-иу фидарныллæу- 
джытæ бацыдысты, йе ’ууæнк сæм чи радта, уыдонмæ 
æмæ загътой: «кæсут уæртæ, хур аныгуылд», ома æв- 
джиддзинады æмгъуыд ахицæн. Уæвгæ нæ фыдæлтæ 
уый æгъгъæдыл нæ нымадтой æмæ-иу бирæ хатт сæ 
къухы бафтыд бынтон бафидыд. 
Марæг барæй лæг амарды тыххæй куыд дзуапп 
лæвæрдта, афтæ дзуапп лæвæрдта æнæбары амарды 
тыххæй дæр. 
Кæд æмæ лæг мард æрцыди искæй хæцæнгарзæй, 
уæд хæцæнгарзы хицау хъуамæ бафыстаид 18 хъу- 
джы. 
Кæд æмæ, лæг цы топпæй амардæуыд, уый иу нæ- 
мыгæй ифтыгъд уыдис, уæд тугисæгæн топп дыууæ нæ- 
мыгæй сифтындзын йæ бон нæ уыд, кæннод уый дæр 
хъуамæ бафыстаид 18 хъуджы. Фыдмитæ ничи код- 
та — тугисыны мадзæлттæ хъуамæ фыццаг лæгмарды 
247 

мадзæлттæй карздæр ма уыдаиккой; уый чи нæ сæх- 
хæст кодтаид, уыдон фидаугæйæ хъуамæ бафыстаик- 
кой, цал æмбæлдис, уал хъуджы. 
Сылгоймаджы-иу нæ мардтой, æниу ахæм хабар 
æрцæуæн дæр уыдис дзæгъæл нæмыгæй, лæгтæ-иу 
кæрæдзийыл топпытæй куы ралæууыдысты, уæд. Сыл- 
гоймаджы тыххæй туг нæ истой, уымæн æмæ марæг 
йæхæдæг хъизæмар кодтаид, ахæм фыдбылыз йæ къу- 
хæй кæй æрцыд, уый тыххæй. Усы туджы аргъ уыдис 
18X9 хъуджы; уыдон дихгонд цыдысты йæ лæг æмæ 
йæ хæстæгдæр æрвады ’хсæн. Чысыл лæппуйы тых- 
хæй туг истой хъомыл нæлгоймаджы хуызæн, чысыл 
чызджы тыххæй фыстой, усы тыххæй цас фыстой, уы- 
йас. «Туг райсын» ахæм ахсджиаг хæсыл нымад уы- 
дис, æмæ-иу йæ сæххæсты фæдыл арæзт æрцыд бæ- 
рæгбон. 
Туджджынты фидауын кæнын. Зынгæ мыккæгты 
зæронд лæгтæ, хæдзары царды дæр æмæ æхсæнадон 
цардуаджы дæр уæлдай дзырддзæугæдæр чи уыд, уы- 
дон ирон адæмæн уыдысты сæ уæлдæр тæрхондон. 
Зæронд лæгтæ-иу туджджынты раздæр сразы кодтой 
рæстæгмæ бафидауыныл, стæй-иу уый фæстæ зæрдиа- 
гæй архайын байдыдтой, цæмæй сæ сразы кодтаиккой 
бынтон бафидауыныл. Уый-иу с,æ къухы куы бафтыд, 
уæд-иу снысан кодтой, дыууæ мыккаджы нæлгоймæг- 
тæ сеппæт дæр баныхас кæнынмæ цы бон хъуамæ 
æрæмбырд уыдаиккой, уый. Дыууæ мыккаджы дæр-иу 
æрцыдысты æд хæцæнгæрзтæ æмæ-иу бацахстой рага- 
цау снысангонд бынæттæ, се’хсæн1/^—1/4 версты куыд 
уыдаид, афтæ. Райдыдтой-иу иыхас кæнын, цæмæй 
бæрæггонд æрцыдаиккой тæрхоны лæгтæ. Дыууæ мык- 
каджы дæр зæрдиагæй кæуыл не ’ууæндыдаиккой, 
ахæм адæймагæн нæ уыдис тæрхоны лæгты хыгъдмæ 
бахауæн. Тæрхоны лæгты нымæц нысангонд цыдис, 
хъуыддаг цæй бæрц вазыгджын уыдаид, уымæ гæсгæ: 
уыдон-иу уыдысты æхсæзæй аст адæймаджы онг; уы- 
донæй уæлдай ма хъастгæнæгæн уыдис иу тæрхоны 
лæг равзарыны бар. Зын уыдис тæрхоны лæгтæ равза- 
рын, фæлæ тæрхон рахæссын уый бæрц зын хъуыд- 
даг нæ уыд, ирон æгъдауы домæнтæ бæлвырд бæрæг 
248 

кæй уыдысты, уымæ гæсгæ. Æрмæст бæлвырдæй ба- 
хынцын хъуыдис, дыууæ мыккаджы сæ кæрæдзийæн 
цас базиантæ кодтой адæймаджы фæсахъатджын кæ- 
ныны æгъдауæй æмæ мулчы æгъдауæй, уый. Туджы 
аргъ йæхæдæг уыдис бæлвырд бæрæггоид. 
Æппæты кадджындæр мыккæгты туджы аргъ уы- 
дйс 18X22 хъуджы. 
Дзырддзæугæ мыккæгты туджы аргъ уыдис 18X20 
хъуджы, фæрссаг лæджы туджы аргъ та — 18X45 
хъуджы; кæвдæсарды тугач! æппыидæр иицы аргъ 
амынд уыдис, стæй йæ ампрын уæвга дæр пикæй ба- 
фæндыдаид. 
Æфхæрд лæг уæлдæр амыпд фиддоп рапстаид, уый 
æгъгъæдыл иымад иæ уыдис — бакæпын хъуыд афтæ, 
цæмæй уыцы бонæй фæстæмæ хæрам мыккæгты æх- 
сæн, гæиæн æмæ амал уæвгæйæ, быцæудзинæдтæ ма- 
уал æрцыдаид. Уый тыххæй-иу амал кодтой, цæмæй 
дыууæ мыккаджы ’хсæн сæвзæрдаид хæстæгдзинад, 
марæджы хæстæгдæр хойы марды раст ахæм æфсы- 
мæрæн ракурын кæнгæйæ. Уый куы бантыстаид, уæд 
туджы аргъæй ирæды хыгъдмæ æппæрст цыдис 18X2 
хъуджы. Туджы аргъы иннæ хай марæджы æмæ йе 
’рвадæлты æмæ хæстæджыты ’хсæн уæрст цыдис афтæ: 
æппæты дæрддагдæр æрвадæлтæ хъуамæ бафыстаик- 
кой 15 хъуджы, хæстæгдæртæ — 18 хъуджьг. Иннæ 
хай иууылдæр уæрст цыдис æмхуызон. Ахæм иумæйаг 
бæрнондзинад цæмæй хорз уыд, уый зын бамба- 
рæн нæу. 
Лæгамарджытæ-иу фылдæр хатт уыдысты лæппу 
адæм, фæлæ уыдон сæ хисдæрты коммæ афтæ тынг 
кастысты, æмæ, хисдæрты нæ бафæрсгæйæ æмæ æп- 
пæт æрвадæлты æмбырды нæ баныхас кæнгæй?е, зæ- 
гъæн ис, туг ныккалынмæ никуы цыдысты. Гъе уымæ 
гæсгæ уыдоны «фыдуаг миты» тыххæй дзуапп лæвæрд- 
той æртæ фæлтæры, куыд æмархайджытæ, хæстæгдзи- 
нады æгъдауыл та дыууæ къабазы, куыд æххуыс ба- 
кæнджытæ. 
Лæг амарды тыххæй ивар фыст цыдис ахæм æгъ- 
дауыл: иу æртыццаг хай фосæй, иннæ хæцæнгæрзтæй, 
æртыккаг — æрхуы æгтæй. Æппæт мулкæн аргъ скæ- 
нын дæр уыдис гъе уыцы тæрхоны лæгтæн æвджид- 
249 

гонд. Кæд искæцы дзаума искуы лæвæрд уыди туджы 
аргъмæ, уæд ныр дæр цыдис йæ фыццаг аргъыл. Фид- 
дон ахицæн кæнынæн лæвæрд цыдис иу афæдзæй 
афæдз æмæ æрдæджы онг рæстæг, бæрæг æмгъуыдтæм 
дзы цас хæйттæ хицæн кæнын хъæуы, уый бæлвырдæй 
амонгæйæ. 
Æрмæст ма-иу 18, кæнæ суанг 9 хъуджы бафидын 
куы хъуыдис, иудзырдæй, «стъраф бынтон ахицæн кæ- 
ныны» рæстæг-иу куы æрбаввахс, уæд-иу марæг рай- 
дыдта стыр фынг цæттæ кæнын: цæдджинаджы-иу бæ- 
гæны сфыхта, аргæвстаид гал, фондз фысы, рауагъ- 
та-иу, цас æмбæлдис, уыйас арахъ æмæ-иу скодта 
дзултæ. 
Æрæмбырд-иу сты туджджын мыккæгтæн сæ хуыз- 
дæр лæгтæ иууылдæр. Æппæты кадджындæр бынæт- 
ты-иу сбадтысты тæрхоны лæгтæ. Æппæты уæле бады 
марæджы мыккаджы хисдæр, дæрддаг æрвадæлтæ 
уырдыг лæууынц æмæ кæсдæриуæг кæнынц. Марæг 
хæдзары нæй. Бадджытæ се стонг æмæ сæ дойны ба- 
састой, ныхас бацайдагъ. Уалынмæ хæдзармæ ба- 
цыд лæппу-лæг, йæ дыууæ къухæй йæ сæрмæ дары 
дзæбидыры сыкъа; сыкъа æмбæрзт у зæлдаг хъуыма- 
цы гæбазæй, йæ дæргъ иу дæс æрмæрины. Адæм иу- 
уылдæр сыстадысты, иу сыпп дæр нал хъуысы. Чи 
æрбацыд, уый марæг у; уый æрлæууыди, мæрдтæм 
кæй барвыста, уымæн йæ хæстæгдæр æрвады цур æмæ 
къуыхцгæ ныхасæй дзуры, зæгъæм, мæнæ афтæ: «Ба- 
хатыр мын кæ... æз фæрæдыдтæн... мæ иу къухæй ме 
>'ннæ къух ахауын кодтон... мæ аххос æмбарын, фæлæ 
цы ’рцыди, уымæн раздахæн нал ис, æмæ мын, уымæ 
гæсгæ, ныббар... мемæ дзургæйæ... дæхи ма атигъ кæ... 
дæ иу^æрдион хæларыл мæ нымай, — де ’ууæнк дын 
нæ фæсайдзынæн» æмæ афтæ дарддæр. Уыцы ныхæс- 
тимæ йæм дзæбидыры сыкъа бадæтты. 
— «Хуыцау дын æй бахатыр кæнæд, — дзуапп ф’æ- 
дæтты марды æрвад, «дзæбидыр» йæ къухмæ исгæ- 
йæ,—уый йеттæмæ дын æй æз хатыр кæнын мæнæ ацы 
æвдисæнты раз, æз дæ никуы ницæмæй бафхæрдзы- 
нæн. Хуыцауы раз æмæ адæмы раз ды абонæй фæстæ- 
мæ мæнæн мæ хæлар дæ». Уый фæстæ хъуымац рат- 
250 

ты йæ фарсмæ лæууæгмæ, йæхæдæг бæгæныйæ дзаг 
дзæбидыры сыкъайæ цалдæр хуыппы скæны, æмæ сы- 
къа уазджытæм авæры. Уый фæстæ гаджидæуттæ уа- 
дзын байдайынц — туджджынтæ фидыд сты. 


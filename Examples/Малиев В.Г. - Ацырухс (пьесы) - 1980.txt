МАЛИТЫ ВАСО 
АЦЫРУХС 
П Ь Е С ÆТÆ 
ЧИНЫГУАДЗÆН «Ир» 
ОРДЖОНИКИДЗЕ * 1980 

84 Осет 
С (Осет) 
М 17 
Малиты В. 
М 17 Ацырухс: Пьесæтæ.—Орджоникидзе: Ир, 
1980.-280 ф. 
Малиев В. Г. 
Ацырухс 
70503-29 Я4 ПгА„ 
М 95—ЯП °4 °Сет 
М М131 (03)-80 25 8° С (Осет) 
<§> Издательство «Ир», 1980 

ХÆРЗБОН, МÆ 
САБИДУГ! 
ДЫУУÆАКТОН ДРАМÆ 
АРХАЙЫНЦ ДЗЫ: 
А ц æ — 12-аздзыд. 
Мæдинæ— йæ мад, 35-аздзыд, колхозон. 
Т о т р а з — Ацæйы æмбал, 12-аздзыд. 
С æ р м æ т — 24-аздзыд, колхозы шофыр. 
Дзерассæ — 20-аздзыд, колхозон. 
Къæзæнæг — йе ’фсымæр, 30-аздзыд. 
Саукуыдз — 45-аздзыд, бригадир. 
3 а у ы р — 50-аздзыд, колхозы сæрдар. 
Райкомы секретарь — 45-аздзыд. 
Слестгæнæг — 40-аздзыд. 
Зæронд лæг. 
Дон Кихоты æндæрг. 
1-аг сыхаг ус. 
2-аг сыхаг ус. 
А д æм. 

ФЫЦЦАГ АКТ 
Фыццаг ныв 
Ирон хъæу. Зæронд хæдзар зыны тигъæй, йæ кулдуар — кауæй, 
цæхæрадонæй зынынц бæлæстæ. Сценæ — афтид. Хъуысы зарæг: 
Кæм дæ, мæ сабидуг, цы фæдæ? 
Дæ фæдыл джиххуызæй кæсын... 
Фæндæгтыл агурын дæ фæдтæ, 
Цымæ кæм бакодтай фысым? 
Кæддæр бæгъæввадæй кæм уадтæн, 
Кæныс уым, сабидуг, фынæй, 
Кæддæр æз донгæрон кæм бадтæн, 
Кæсы æнкъардæй уырдæм мæй. 
Ды нал дæ, рох дунейы бадæг, 
Фæлæ дын ногæй цард дæттын. 
О, сыст, мæ ивгъуыд бонты кадæг, 
О, сыст, мæ ивгъуыд бонты фын! 
Æрбазгъорынц Ацæ æмæ Тотраз. Сæхи амбæхсынц каурæбын. 
Т о т р а з. Къæзæнæг-мæзæнæг! 
Ацæ. Мыстытимæ дæ зæнæг! 
Т о т р а з. Къæзæнæг — нæуæндаг! 
А ц æ. Дурыл асаст дæ дæндаг! 
Тотраз. С-с! ÆрбацæуыГ 
К ъ æ з æ н’æ г (æрбацæуы лæдзæгимæ). Марды ро- 
4 

ны гуыдыны ’рдæг! Уыцы хъæбатырæй хæсты кæм уы- 
дыстут? Мæ худинаг! Мæ худинаг тæрсын кæны мæн! 
Мæ фæдыл æрра куыдзау зилы æмæ мыл иу фæзилæ- 
ны фæхæцдзæн! Сымах та мæ худинаджы фарс хæцут?! 
Нæ, нæ! Уæ фыдæнæн! Мæхимæ йæ хæстæг не ’рбауадз- 
дзынæн! Ардаут мыл уæ агъуыд куыдз — мæ худинаг! 
Ардаут! Нæ мыл фæтых уыдзæн, ныххурх æй кæндзы- 
нæн! Мæ сау сæры магъз мæ нæ фæсайдзæн! 
Т о т р а з. Къæзæнæг-мæзæнæг! 
А ц æ. Мысты дæндаг — дæ зæнæг! 
Къæзæнæг. Гъæй! Æз дын ныртæккæ цы хъæуа, 
уы’й куы нæ бакæнон! Дæхи кæм бамбæхстай? Дæуæй 
афтæ æмæ дæ нæ уынын! 
Т о т р а з. Размæ атакæйы! 
А ц æ. Ур-р-а-а! 
Къæзæнæг. Ур-р-а-а! Мæ фæдыл атакæйы! Мæ 
фæдыл!! (Азгъоры.) 
А ц æ æмæ Т о т р а з се ’мбæхсæн бынæттæй рацыдысты. 
Ацæ. Бацæуæм æмæ йæ хæсты хабæрттæй афæр- 
сæм. 
Т о т р а з. Цы йæ фæрсыс? Иæ зонд кæй фæцыди, 
уый нæ уыныс, цы дын радзурдзæн? 
А ц æ. Уæвгæ, цæй æфсæддон ис Къæзæнæгæй? 
Т о т р а з. Ордентæ, дам, æм ис. 
А ц æ. Ныхæстæ. Нæхионты киноты дæр никуы фед- 
тай? Уыдон се ’ппæт дæр хъæбатыр уыдысты... Рае- 
сугъд... Къæзæнæг та... 
Т о т р а з. Иæ сæр, дам, цæф у, æмæ уымæй йæ зонд 
фæцыди... 
Ацæ (хъæр кæны). Размæ атакæйы! Размæ!.. 
Азгъорынц. Уынджы æрбазгъоры Къæзæнæг. 
Къæзæнæг. Размæ мæ фæдыл!! (Дæлгоммæ ба- 
хауы зæххыл.) 
5 

Уыцы рæстæг фæзыны С æ р м æ т хæстон дарæсы, лейтенанты пъа- 
гæттæ йыл. Йæ къухы чысыл чумæдан. Бæрæг у, дард балцæй кæй 
æрыздæхт. Бацыди Къæзæнæгмæ, æххуыс ын кæны сыстынмæ. 
Сæрмæт. Фæлæуу-ма, фæлæуу! Ды... ды... 
Къæзæнæг. Лейтенант! Мæн уадз, æххæст кæн 
бардзырд! 
С æ р м æ т. Ды Къæзæнæг нæ дæ? 
Къæзæнæг. Къæзæнæг, Къæзæнæг! 
Мæрдты бæсты — дæ зæнæг. 
Къæзæнæг — нæуæндаг, 
Мысты къахыл — дæ дæндаг! 
Сæрмæт. Мæ лымæн!.. Курын дæ, æмæ Къæзæ- 
нæг ма у... Чифæнды дæр фест, æрмæст уый нæ... Уы- 
мæн уæвæн нæй. Æз Къæзæнæгæн хорз хъуыды кæнын 
йæ сæрыстыр æмæ сабыр цæстæнгас. Хæстмæ куы цы- 
дыстæм, уæд хъæугæрон чи ныззарыд, адæмы хъæрахст 
æмæ катайæ тыхджындæр чи уыди, ахæм зарæг. Ды 
фæлтау афтæ зæгъ: «Æз Къæзæнæджы нæ зонын!» Чи 
дæ?! 
Къæзæнæг. Къæзæнæг. 
С æ р м æ т. Сайыс! Къæзæнæг хæсты фæмард! 
Къæзæнæг (æдзынæг æм кæсы). Æз дæу зонын, 
зонын, зонын. Немыцы атакæ урæд æрцыд Белоречен- 
скы бынмæ. Ныббыгъуы сæ кодтам хъæбысхæсты. Мæ- 
нæн та афтæ: «Дæ зонд фæцыд!» Æмæ-иу госпитæлы 
ме ’мбæлттæ фæдисы тахтысты æвирхъау артсыгъд 
хуыссын кæнынмæ... Æз та хъæр кодтон... Æз.дæр 
сыгъдтæн цъæх пиллоны. Мæхæдæг уыдтон, мæ буар 
куыд сыгъди, стджытæ æвзалы куыд фестадысты. Фæ- 
лæ дохтыр дон нæ лæвæрдта. Хуыпп дæр, дам, ын ма 
раттут! Стæй мын ме уæнгтæ сбастой æмæ сыгъдтæн, 
сыгъдтæн... Æмæ ныр мæ худинаг агъуыд куыдзау мæ 
фæдыл зилы! Фæлæ йын йæ сæт’мæ туг йæхимæ нæ 
райсдзæн! 
6 

С æ р м æ т. Æнæхайыры ризæг мыл бахæцыд... 
Ахæм тас хæсты дæр никуы бавзæрстон. 
Къæзæнæг (фестъæлфыд. Йæхи фæгуыбыр код- 
та, ралыгъд Сæрмæты цурæй). Сæрмæт, Сæрмæт, Сæр- 
мæт!! Ха-ха-ха! 
С æ р м æ т (æнæбонæй æрбадт йæ чумæданыл). 
Æнамонд зондцухы æндæрг. 
Бацæуынц А ц æ æмæ Т о т р а з. 
А ц æ. Лейтенант у, уыныс; йæ пъагæттыл фæйнæ 
дыууæ гыццыл стъалыйы «с. 
Т о т р а з. Нæхи хъæуккаг куы разынид! 
А ц æ. Нæхи хъæуы æдæппæт æртæ тæхæджы уыди 
æмæ... се ’ппæт дæр фæмард сты. 
Тотраз. Цом-ма, бафæрсæм æй. 
Лæппутæ бацæуынц С æ р м æ т ы цурмæ. Æнæдзургæйæ лæууынц 
йæ цуры. Сæрмæт сæ йæ тыхстæй не ’рхъуыды кодта дзæвгар 
рæстæг. 
Сæрмæт. Оу!.. Мæнæ диссаджы гуыппырсартæ! 
Уæ бонтæ хорз. (Сæ къухтæ сын исы). 
I отраз \(иумæ). Æгас цу, æмбал лейтенант! 
С æ р м æ т. Хъæункæгтæ стут? 
Ацæ. Хъæуккæгтæ стæм! 
С æ р м æт. Бафæрсын аипп ма уæд, фæлæ кæй лæп- 
путæ стут? 
Тотраз. Æз Дафайы лæппу дæн, мæ ном —Тот- 
раз, ’мæнæ Ацæ та Мæдинæты лæппу у, уæртæ сæ хæ- 
дзар. 
А ц æ. Гуыйманы фырт дæн... 
Сæрмæт. А-а... Ахуыргæнæг Гуыйман... Мæ ахуыр- 
гæнæг... Мæнæ стыр диссæгтæ! Уый æнхъæл та чи уы- 
ди, æмæ сымах ахæм стыр лæгтæ суыдзыстут! 

А ц æ. Ды дæр... мах хъæуккаг дæ? 
Сæрмæт. Ай-гъай! Сымах мæ кæцæй зондзыстут, 
уæд ма фистæгæй стъолы бын згъордтат. 
А ц æ. Афайты Сæрмæт дæ? 
Т о т р а з. Хæрзæггурæггаг! Фæтæхын! 
С æ р м æ т. Фæлæуу! Дæ хæрзæггурæггаг дæхи уы- 
дзæн. Фæлæ, зæгъын, æртæйæ дæр иумæ куы ныццæ- 
уиккам? 
А ц æ. Ды, дам, дæс азы уæхимæ нæма уыдтæ? Ле- 
нинграды институты ахуыр кодтай, æмæ дæ уырдыгæй 
акодтой хæстмæ? 
С æ р м æ т. Уырдыгæй. 
Т о т р а з. Фрицтыл бомбæтæ æппæрстай, уæдæ? 
С æ р м æ т. Уыдис афтæ дæр. 
А ц æ. Лæгæй-лæгмæ «мессершмиттимæ» искуы хæ- 
цыдтæ уæлдæфы? 
Сæрмæт. О, кæрæдзи гæрах кодтам. 
Т о т р а з. Дыууæимæ та? 
С æ р м æт. Дыууæимæ дæр. 
Т о т р а з. Æртæимæ та? 
С æ р м æ т. Хæсты алцыдæр вæййы. 
Ацæ. Иу кинойы нæхион иунæгæй æртæ «мессер- 
шмитты» æрæп’пæрста. Фæстагмæ йæхи хæдтæхæг дæр 
ссыгъд, æмæ йæхи парашютæй аппæрста. Ды парашю- 
тæй никуы аппæрстай дæхи? 
Сæрмæт. Бахъуаджы сахат æндæр гæнæн цы 
уыди? 
Ацæ. Æмæ-доны ныххаудтæ, уæд та? 
С æ р м æ т. -Уæд ленк кæн былгæронмæ. 
Т о т р а з. Æмæ денджыз куы уа, уæд та? 
Сæрмæт. Уæд Донбеттыры æргъæу галуанмæ — 
еблагъуæ! «Нарты кадджытæ» нæ кастыстут? 
Ацæ. Куыд нæ. Фæлæ уыдон аргъæуттæ сты! 
Т о т р а з. Хæдтæхæджы пулеметтæй дæхæдæг æхс- 
тай? 
8 

С æ р м æ т. Фæлæуут-ма, мæ хæлæрттæ, фæлæуут. 
Ныр мæ рад у. Куыд цæрынц хъæубæстæ? 
Ацæ. Дзæбæх цæрынц. Гъе, æрмæст хус рæстæг 
хæссы, æмæ ууыл тыхсынц. Уаргæ нал кæны. 
Хъуысы хус дымгæйы къуыс-къуыс. 
С æ р м æ т. Уæ нæмттæ куыд хуинынц, загътат? 
Ацæ. Æз — Ацæ, мæнæ уый та—Тотраз. 
Сæрмæт. Æмæ, зæгъут, уаргæ нал фæкæны? 
Т о т р а з. Уæллæй, нал. Фарон дæр тыллæг не ’рзад. 
Сойæ æмæ змихыл иу чысыл нартхоры ссад акæнæм, 
æмæ уымæй цæй кæрдзын ис? 
Сæрмæт. Уый хорз нæу, бæргæ, фæлæ ницы кæны. 
Ныр нæ зындзинæдтæ фæсте сты, истæмæйты цæрдзы- 
стæм! Æгайтма хъæубæстæ дзæбæх сты... Мах... мах 
гыцци та?.. 
А ц æ. Дзæбæх у... Дзæгъæлы ма... 
С æ р м æ т. Цы? 
Т о т р а з. ...Иед дын скодта... хист... 
С æ р м æ т. Хист?.. Цомут, цомут тагъддæр! 
Ацæуынц. 
Дыккаг ныв 
Къæзæнæджы хæдзар. Хуыссæны хуыссы Къæзæнæг. Иæ уæл- 
хъус бады йæ хо Д з е р а с с æ. 
Къæзæнæг. Рекогносцировкæ... 
Дзерассæ. Уый та цы у, Гæзза? 
Къæзæнæг. Командир йæхæдæг ацыд развед 
кæйы... 
Дзерассæ. Ныууадз, Гæзза, æдзух хæсты кой ма 
кæн. 
Къæзæнæг. Мæхæдæг! Мæхæдæг! (Сыстынмæ 
хъавы.) 
9 

Дзерассæ. Хуысс, хуысс! Битъынайы цай уæларт 
ис, ныртæккæ афыцдзæн. Цымдзынæ? 
Къæзæнæг. Ды дæр цымдзынæ? 
Дзерассæ. Цымдзынæн, Гæзза. Абон мын Сау- 
куыдз сæкæры къæрттытæ радта. 
Къæзæнæг. Саукуыдз хæсты нæ уыди. 
Дзерассæ. Саукуыдз рæуджыты низæй рынчын 
уыдис. Хуыйы нард хæры æмæ сдзæбæх. Ды дæр хæр- 
гæ кæн æмæ адзæбæх уыдзынæ. 
Къæзæнæг. Сæрмæт дæр рынчын у? 
Дзерассæ. Цæй рынчын у! 
Къæзæнæг. Æмзор æмæ Дзамболат та? 
Дзерассæ, Уыдон хæстæй нал раздæхтысты. 
Хуысс, Гæзза, хуысс, уыдæттыл ма хъуыды кæн. Кæс, 
рахид кодтай, тагъд адзæбæх уыдзынæ. Ехх, æз дын 
кæстæр æфсымаер куы уыдаин! Фæлæ чызгæн дæр ни- 
цы у, сæрæн куы уа, уæд. Уый хæсты рæстæг рабæрæг! 
Миййаг дзы командиртæ нæ уыди, æви моряктæ, æви 
тæхджытæ? Кæннод нæ артисткæтæ! Уыдон-иу хæсты 
быдыры куы ныззарыдысты, уæд салдæттæн сæ рыст 
æмæ сæ фæллад уайтагъд æрбайрох! Лидия Руслано- 
ва... Цы хъæлæс ын ис... Фæлæуу-ма, æз дын пластин- 
кæ ацæгъдон. (Патефон сарæзта. Сылгоймаг кæны хæс~ 
тон рæстæджы зарджытæй иу.) 
Къæзæнæг (кæдæмдæр ныджджих. Бæрæг у, за- 
рæг ын йæ зæрдæ сæнкъуысын кодта цыдæр мысинæг- 
тæй). Дзерассæ, мæ иунæг хо! 
Дзерассæ (пластинкæ . баурæдта). Цы кæныс, 
Гæзза? 
Къæзæнæг. Цы мыл æрцыд? 
Дзерассæ. Ницы дыл æрцыд, иучысыл дæм уа- 
зал бахъардта. 
Къæзæнæг. Нæ, æвæццæгæн, мæ зонд фæцы- 
ди? 
Дзерассæ. Цытæ дзурыс? Гæ’зза, цытæ дзурыс?! 
Къæзæнæг. Дзерассæ, тæрсгæ ма кæн... Тагъд, 
10 

тагъддæр... 'Мæ цинелы фæдджийы мидæггаг фехал — 
уым ис иу гæххæтты гæбаз! 
Дзерассæ (ацæуы. Иу уысмы фæстæ фæстæмæ 
æрбаздæхт). Гæзза, ницы дзы ссардтон, 
Къæзæнæг. Уæдæ цы фæуыдаид уыцы гæххæтт? 
Кæм? Кæд? (Кæдæмдæр та ныджджих.) 
Дзерассæ. Уагæр цавæр гæххæтт уыд? 
Къæзæнæг. Ацæйы фыд Гуыйман... Хъуыды йæ 
кæныс? 
Дзерассæ. Куыд нæ! Кæсæнцæстытæ дардта. 
Ахуыргæнæг. 
Къæзæнæг. Ралыгъд, ралыгъд, ралыгъд... Ахæс- 
тонæй ралыгъд! Йæ фæстаг ныхас ын æз аныхъуырд- 
тон. Фæлæ сæйраг рæдыд уым нæй, æмбал капитан! 
Чъылдымырдыгæй бацæуын хъæуы фрицмæ! Ракетæ! 
Æмæ дыууæрдыгæй — æмцæф фрицы! 
Дзерассæ. Гъæй, Гæзза, дæ фрицæй къæдзил 
дæр куы нал баззад, кæм ма йын цæфтæ кæныс! 
Къæзæнæг. Æз сыгъдтæн, уый та-иу йæ къах- 
фындзтыл хъуызгæ æрбацыди мæ цурмæ æмæ-иу мæм 
мидбылхудгæ касти. Æмæ йæ мидбылхудт ахæм рыст 
кодта. Нæ, уы<й мидбылхудт нæ уыди, уый сырхзынг 
æфсæйнаг уыди... Дзерассæ, ма мæм æрбауадз мæ ху- 
динаджы! 
Дзерассæ. Гæзза, ды рынчын дæ æмæ сæнттæ 
цæгъдыс. Фæлæуу-ма, æз дын фæндырæй дæ уарзон 
цагъд акæнон. (Фæндыр райста, цæгъды æмæ зары.) 
Тар хъæды бæлас макуы акæла, макуы акæлэ, 
Куы акæла, уæддæр дымгæйы хъазтæй, дымгæйы хъазтæй. 
Мæнæн мæ уарзон макуы амæла, макуы амæла, 
Куы амæла, уæддæр чызгайы уарзтæй, чызгайы уарзтæй. 
Къæзæнæг зарæгмæ æрсабыр, мидбылты худы. Зыны, цыма 
йæ зонд нæхимæ æрцыди. Рабадт йæ хуыссæны. Уыцы рæстæг 
дуар æрбæхостæуыд. Къæзæнæг фестъæлфыд. 
11 

Дзерассæ. Мидæмæ! 
Саукуыдз (æрбахызт). Æмбæлы уæм? Цæй цы 
фестут, мæ хъæлдзæг сидзæр чызг? 
Къæзæнæг. Ха-ха-ха! (Яæ сæр хъæццулы бын 
амбæхста, стæй скасти Саукуыдзмæ.) Æз мæ худина- 
гыл худын! Куыддæр мæм агъуыд куыдзау æрбацæй- 
хъуызы, афтæ йыл хъæрæй ныххудын æмæ алидзы! 
Саукуыдз. А, мæ мæгуыр æрдхорд, худай, ма 
худай... Дзерассæ, мæ хур, цал хатты дын загътон, го- 
рæтмæ йæ алас, æмæ уæлæ йæхи хуызæн мæгуыртæ 
кæм сты, уым ын исты амал кæндзысты. 
Дзерассæ. Æз та, æм’бал бригадир, мæгуыр уый 
хонын, æмæ нæлгоймаг уæвгæйæ хæсты рæстæг йæ фæ- 
нычы чи бадти. 
С а у к у ы д з. Ай-гъай, уый æз дæн, æз! Мæ фæны- 
чы бадтæн, ай-гъай. Нæ, Дзерассæ, ды ма сывæллон 
дæ, бирæ цыдæртæ не ’мбарыс. Знагимæ æрмæст хæ- 
цæнгарзимæ куы хæцыдаиккам, уæд уæлахиз нæ цæсты 
кæронæй дæр нæ федтаиккам. 
Дзерассæ. Æмæ æз дæу кой «уы нæ кæнын. 
С а у к у ы д з. Фæлæ уæддæр æз мæ ныхас зæгъын 
æргомæй. Дыууæ ’бæхы æмæ дын бричкæ дæттын, демæ 
дын искæй арвитдзынæн, йе та мæхæдæг ацæудзынæн. 
Аласæм æй рынчындонмæ, уым æм дохтыртырдыгæй 
уыдзæн цæстдард, æмæ, чи зоны, сдзæбæх уа. Абон аф- 
тæ куы нæ бакæнæм, уæд райсом нæ сæр хойдзы- 
стæм,— алцæмæн дæр рæстæг ис, низ афоныл дзæбæх 
кæнын хъæуы. Уый дын — иу. Иннæмæй та— быдыры нæ 
уыдтæ абон. 
Дзерассæ. Æмæ Гæззайы рынчынæй ныууагъ- 
таин? 
С а у к у ы д з. Ие, мæгуыр Гæзза, йе! Цы лæг уыд- 
тæ æмæ цæмæ æрхаудтæ! 
Дзерассæ. Фæлæуу, чысыл фæлæуу, къухмæрзæн 
æрбадавон! 
С а у к у ы д з. Цы кæныс къухмæрзæнæй? 
12 

Дзерассæ. Дæ цæссыгтæ уæдæ цæмæй асæрф- 
дзынæ? 
С а у к у ы д з. Ха^ха-ха! Де ’взаг мыдыбындзæй 
уæлдай нæу. 
Дзерассæ. Чысыл цæмæйдæрты хицæн кæны мы- 
дыбындзæй. Мыдыбындз искæй куы барæхойы, уæд 
йæхæдæг дæр амæлы. Ме ’взаг та цас фылдæр рæхойа, 
уыйас цыргъдæр кæны. 
Саукуыдз. Æхх, мæ кары ма куы уаин! Дæ хуы- 
зæн чызджы зæххы скъуыды дæр нæ ныууадзин! 
Дзерассæ. Æнхъæлмæ кæс, мæн хуызæн чыз- 
джытæ зæххы скъуыдты бадынц! Зæххæн йе скъуыдты 
чызджытæ агурыны бæсты йæм дон рауадзут! 
Саукуыдз. Нæ, нырма нæ арм нæ хæцы, кусæг- 
къух фаг нæй... Тыхст заман у ныртæккæ, тыхст за- 
ман.. Хъусыс, хус дымгæ куыд къуыс-къуыс кæ- 
ны... 
Дзерассæ. Сæрдарæн дæр загътон: зиу ракæнут, 
æмæ къанау окъахæм! Нæ хуымтæм дон бауадзæм Ас- 
тæудонæй! Цæй хицæуттæ стут сымах! 
Саукуыдз. Раст зæгъыс, цæй хицæуттæ стæм 
мах! Фæлæ дын куы зæгъын: нæ фадат нæ амоны. Нæл- 
гоймæгтæй бирæтæ нал раздæхтысты хæсты быдырæй, 
чи ма раирвæзт, уыдон дæр мæгъа... Цæнкуылтæ æмæ 
дзы цæфтæ дзæвгар ис. Цæй, ууыл цы дзурæм .. Истæ- 
мæй тыхсут? 
Дзерассæ. Нæ арынг æмæ нæ аг пенсимæ цæуын 
фæнд скодтой, æндæр ницæуыл тыхсæм. 
Саукуыдз. Нæ, уый нæ бауадздзыстæм! Рынчын- 
мæ истæмæй фæкæсын хъæуы. Бирæ кæм ис, фæлæ 
дын иучысыл "нартхоры, ссад æмæ картоф ратдзынæн. 
Дзерассæ. Æрбампъух! 
С а у к у ы д з. Ныффынæй Къæзæнæг... Уадз æмæ 
фынæй кæнæд, æнцондæр ын уыдзæн... Ныр ахæм дис- 
саг куы ’рцæуид, æмæ мæныл дыууиссæдз азы куы нæ 
цæуид, фæлæ фондз æмæ ссæдз азы... 
13 

Дзерассæ. Æмæ дыл, æцæг, ,фондз æмæ ссæдз 
азы нæ цæуы? Дыууиссæдз азы дыл’цæуы? 
С а у к у ы д з. Дæ бон у, æмæ *ынджылæг кæныс. 
Дзерассæ. Зæгъæм, æмæ дыл фондз æмæ ссæдз 
азы сæххæст, уæд цы? 
С а у к у ы д з. Уæд æндæр цæуылдæрты дзурин де- 
мæ... Цæй, хæрзизæр. Тагъд уын ссад æмæ картоф æр- 
барвитдзынæн. 
Д з ер ас с æ. Уæдмæ уал уидыгæй аджы фæрстæ 
къахдзынæн? Ацы изæр сæ æрбар*вит! 
С æ р м æ т (къæсæрæй æрбахызт). Æмбæлы уæм? 
Дзерассæ. Мидæмæ, мидæмæ. 
С æ р м æ т. Куыд у рынчын? 
Дзерассæ. Дысон-бонмæ фæхъуырдухæн кодта, 
ныр бафынæй. Фæдзæбæх уыдзæн. 
С æ р м æт. Саукуыдз, ды дæр ам дæ? 
Саукуыдз. Æз дæр мæнæ Къæзæнæгмæ рынчын- 
фæрсæг æрбауадтæн. Куыд у дæ машинæ? 
С æ р м æ т. Цыдæртæ ма йæ хъæуы. 
С а у к у ы д з. Мæнмæ гæсгæ, дæхи дзæгъæлы марыс 
удхарæй. 
С æ р м æ т. Фендзыстæм. 
С а у к у ы д з. Бæргæ, исты дзы куы рауаид, фæлæ 
ныртæккæ уымæй ахсджиагдæр «уыстытæ дæр ис. Цæй 
дзæбæх ут. (Ацæуы.) 
С æ р м æ т. Фæндараст. 
Дзерассæ. Цавæр машинæйы кой кæнут? 
С æ р м æ т. Хæсты рæстæджы уæртæ арф арыхъ- 
хъы цы полуторкæ баззади, уый нæ хъуыды кæныс? 
Цалцæг æй кæнын, кæд дзы исты рауаид. МТС-ы ин- 
женер мын зæрдæ бавæрдта ивæн хæйттæй. 
Дзерассæ. Скусдзæн, уый дæ уырны? 
С æ р м æ т. Бæгуыдæр. 
Дзерассæ. Куывд дын скæниккам æнæхъæн кол- 
хозæй’ 
С æ р м æ т. Æцæг? Уый дын куы зыдтаин, æмæ мын 
14 

уæ зæрды куывд кæнын ис,— афонмæ мæ хæдтулгæйыл 
уæ кулдуармæ æрбалæууыдаин! Дзерассæ, цы, уый 
зоныс? Æз горæты \ уыдтæн. Федтон уьщы профес- 
соры. ’ \ 
Дзерассæ. Профёссоры? Æмæ цы зæгъы? 
Сæрмæт. Зæронд\лæг, урс зачъетæ йын... Йæ 
куыстмæ йын куы бацыдт.æн, уæд мæм дзæбæх дæр нæ 
байхъуыста, рынчындоньк дам, ныртæккæ бынæттæ 
нæй. \ 
Дзерассæ. Кæс-ма уыцы уырымæ! Хæсты йæ туг 
чи калдта, уыдонæн рыцчындоны бынæттæ нал ис! 
Хæрзаг йæхæдæг хæсты рæётæг мыстытыл фæлварæн- 
тæ кодта! 
С æ р м æ т. Нæ, нæ, хæстæн йæ тæккæ тъыфылы 
уыд, йæ фыццаг бонæй йæ фæстаг бонмæ... Изæрæй сæ 
хæдзармæ смидæг дæн. Дуар мын нæ гом кодта, горæт, 
дам, ’бандиттæй йе ’дзаг у... 
Дзерассæ. Ау, афицер кæй дæ, уый нæ уыдта, 
æви йæ цæстытæ хизынмæ уыдысты? 
С æ р м æ т. Мæ хæстон дарæс мыл нæ уыд. 
Дзерассæ. Цæуылнæ сæ дарыс? Гæззайæн сæ 
мæхæдæг бамбæхстон, уый ныртæккæ нæ хъæуынц... 
Ды та? Дæуыл хорз фидауынц:.. 
С æ р м æ т. Хорз фидауынц, зæгъыс?.. О, уый куы 
дзырдтон. Иæ цæстæнгас тызмæг у, йæ зæрдæ — фæл- 
мæн. Фæкодтон ын Къæзæнæджы таур’æгътæ. Дæу кой 
дæр ын ракодтон... 
Дзерассæ. Мæн кой? Æмæ йын мæн тыххæй цы 
загътай? 
С æ р м æ т. Æз ын загътон, хæдзар дарын дæумæ 
кæй кæсы... Къæзæнæг хæстæй рынчынæй куы ссыди, 
уæд дарддæр ахуыр кæнынмæ кæй нал ацыдтæ, загъ- 
тон ын, дæуæн æмбисонды хъæлæс кæй ис, æмæ дæхи 
музыкалон училищемæ кæй цæттæ кодтай, фæлæ дын 
хæсты уынæр æмæ де ’фсымæры низ дæ фæндæгтæ -кæй 
æрæхгæдтой... Ноджы йын дзырдтон, уыцы æнæхайыры 
15 

хус дымгæтæ æгуыппæг быдыры сæрмаа куыд ниуынц, 
уьгй. Куыд баруад зайæг хал, арв йæ цæссыг ныккалын 
куыд нæ фæразы. Æмæ зæронд/куырдадзæй æхсæвы- 
гæтты уыджы тæссаг уасын куыд фæх’ъуысы... Хæстæн 
афтæ тагъд ферохгæнæн нæй. дый ма дзæвгар рæстæг 
æмбу кæндзæн зæрдæты, зондь!, буары... 
Дзерассæ. Æмæ цы за/ъта профессор? 
С æ р м æ т. Уый дæр мын дзырдта йæ хабæрттæ... 
Сымах, дам, Ныгуылæны сæфт фæлтæр хонынц. Фæлæ, 
дам, уый раст нæу, амæль/н æмæ фесæфын иу не сты. 
Сымах, дам, хæсты цы бачбæрстат, уый цалдæр фæлтæ- 
ры цард дæр байдзаг кæйид маст æмæ цинæй, хъизæ- 
мар æмæ амондæй. Сæрыстыр ут уæ хъысмæтæй— сæфт 
нæ, фæлæ æнæмæлæт фæлтæр стут сымах! 
Дзерассæ. Диссаджы ныхæстæ! Цы дзæбæх зæ- 
ронд лæг у! Урс боцъотæ йын уыди? 
С æ р м æ т. Мæнæ нæхимæ хохаг зæронд лæг ни- 
куы федтай — хуымæтæг, уæздан. 
Рудзынгæй æрбайхъуыстысты А ц æ æмæ Т о т р а з ы хъæлæстæ. 
А ц æ й ы х ъ æ л æ с. Къæзæнæг-мæзæнæг! 
Тотразы хъæлæс. Карды комыл— дæ зæнæг! 
Ацæйы хъæлæс. Къæзæнæг— нæуæндаг. 
Тотразы хъæлæс. Мысты къахыл — дæ дæндаг! 
Къæзæнæг (сонт гæпп фæкодта йæ хуыссæнæй). 
Цæвут, цæвут фрицы!! 
С æ р м æ т (ацахста Къæзæнæджы, хуыссын æй кæ- 
ны). Къæзæнæг, дæхиуыл фæхæц, уыдон сывæллæттæ 
сты! Æз сын ныртæккæ ^бацамондзынæн! 
С æ р м æ т уынгмæ разгъоры. Чысыл фæстæдæр А ц æ æмæ Т о т- 
р а з ы тыхласт æрбакæны мидæмæ. 
Сæрмæт. Саккаг кæнут, æфсæрмы ма кæнут. 
Ацæ. Къух суадз, дæумæ ничи дзуры! 
16 

Тотраз. Мах уынгты сцæйцыдыстæм... Исчи -Къæ- 
зæнæджы мæтæй ^æлы! Хæдон скъуыныс! 
Сæрмæт. Мæ**æ афтæ сбадут, зæгъын! Уынут, 
Къæзæнæг рынчынæй\хуыссы! Иæ бон нæу сыстын, ма 
дзы тæрсут! Рчайдайут\цæй! 
А ц æ. Цы райдайæм? 
С æ р м æ т. Мæстæй марын! Табуафси, йæ низыл ма 
йын низ æфтаут. Æмæ Кьæзæнæг чи у, уый зонгæ кæ- 
нут? Æз сымах фæрсын:^онут æй?! О, цас æвирхъау 
ми кæнут, уый искуы бога бамбардзыстут. Иæ отряд 
фæцагъды, иунæгæй ма й^ тугк^лгæ баззад. Фæстаг 
гранатимæ йæ гуыбыныцъарыл баЪырыдзнæгтæм хæрз- 
хæстæг. æмæ сыл æй фехста... Уый тыххæй æфсæддон га- 
зеты фыстой.. Немыц ыл куы ныккалдысты, уæд йæхи 
дамбацайæ фехсынмæ хъавыд, фæлæ йæ бон нал ба- 
ци — бауадзыг. Уæдмæ нæхионтæ бомбæтæ æркалдтой, 
æмæ зæххы бын фæци... Уæвгæ сымахæн уыдæттæ цы 
дзурын’ Цæвут æй, рæхойут ын йæ зæрдæйы хъæд- 
гæмттæ! Мæрдтæм æй барштут уæхи къухæй! Гъе- 
уæууæй, гъе. Уый фæлтау лæг куы нæ цæрид, уæд хуыз- 
дæр у. Фесæфут тагъд! Нæ, фæлæуут! Уынгты дзæгъæл 
лекка цы кæнут? И? Ныр лæгтæ стут, лæгтæ, уæ би- 
нонтæ сымахмæ æнхъæлмæ кæсынц, æмæ уын исты 
архайын æмбæлы. Цалынмæ скъоламæ цæут, уæдмæ 
уæртæ хуымтæ хъахъхъæнут! Сæрдаримæ æз баныхас 
кæндзынæн. Уынгтæ нæмын сымахмæ нæ кæсы! Стæй, 
хъусут? Æмгæрондæр мауал цæут мæ машинæмæ! Гъæй 
ардыгæй! 
А ц æ æмæ Т о т р а з дуарырдæм фæцæуынц 
Ацæ (Тотразмæ). Нæ дын дзырдтон, мауал æй мæ- 
стæй марæм, зæгъгæ, æви дын дæ фæрстæ арæгъæд кæ- 
нон?! 
Тотраз. Æртхъирæн ма кæн, ничи дæ тæрсы! 
2 Ацырухс 
17 

Къæзæнæг ахæм лæг у, уый цæм^и зыдтон? (Ацæ- 
уынц.) / 
С а р м æ т. Цы кæныс, Даёрассæ? Дæу хуызæн 
хъæлдзæг чызгыл цæссыг нæ фи/ауы! 
Дзерассæ. Уæдæ, уæдæ! /Цы мыл фидауы, уый 
куы нæ уа, уæд цæссыг дæр б#ззы. 
Сæрмæт. Ма сæм фæха^рам у... Хæдзарырдыгæй 
сæм уыйбæрц цæстдард нæи/сæ мадæлтæ бонсауизæр- 
мæ быдырæй хъæмæ нæ цæуынц. 
Дзерассæ. Уыдон сьшæллæттæ сты, сæхл æрæм- 
бардзысты... Æндæр у мæ’ сагъæс... Адæмыл иумæйаг 
бæллæх куы æрцæуы, уæд’ сын уый сæ ныфс æмæ сæ 
хъару сиу кæны, æмæ æнцондæрæй хæссынц сæ хъы- 
джы уаргъ. Фæлæ иунæгæй... Иунæгæй фыдбылызимæ 
цæр... ацы æнамонд хæдзары... 
С æ р м æ т. Дæхи иунæг ма хон, иунæг нæ дæ æмæ 
никуы уыдзынæ. Акæс-.ма, цас хорз адæм ис нæ алы- 
варс! Зыны сахат адæймаджы тых хъуамæ дывæр 
кæна. 
Дзерассæ. Бузныг, Сæрмæт. Афтæ ма фенхъæл, 
æмæ мæ ныфс асаст. Нæ! Зæрдæсаст цард цард нæу! 
Гæзза -дæр сдзæбæх уыдзæн — уырны мæ! 
С æ р м æ т. Уырнæд дæ. Профессор ын йæ низы ис- 
тори куыддæр госпитæлæй райса, афтæ нæм йæхæдæг 
хабар кæндзæн. Бафынæй. Æризæр... Цæуын... (Ацæ- 
уы.) 
Дзерассæ. Фæндараст... Цыдæр рухс ныууагъта 
ам, нæ хæдзары, æмæ ацыд. Кæд та нæм фæзындзынæ? 
Æмæ æцæгæйдæр Гæзза куы сдзæбæх уа! Тæхуды, дæ- 
хи хæрзчысыл рæстæгмæ банкъар æнæ хъыг, æнæ 
рыст... Тæхуды, алцыдæр ферох кæн... Цы дыл æрцыд, 
мæ зæрдæ? Мауал нæм цу, Сæрмæт... Тæрсгæ кæнын 
мæхицæй... 
18 

Æртыккаг ныв 
Хуымгæрон. Мусонджы цуур бадынц А ц æ æмæ Т о т р а з Ацæ 
кърандасæй кæны Тотразы ныв. Хъуысы зиууæтты зарын — Д з е- 
р а с с æ зары, \^ннæтæ йын хъырнынц: 
Нæ рæсугъд амонд у хурыскаст, 
Нæ зарæг азæлы хосгæрстæй, 
Акæрдут, лæппутæ, акæрдут, 
Ассивут, чызджытæ, ассивут! 
Нæ хоры куывдмæ æрхондзыстæм 
Бæсты кæрæттæй уазджытæ, 
Гъей, рæвдздæр фезмæлут, зиууæттæ, 
Фæсте баззайын — худинаг! 
Нæ хæхтæй уддзæф рахъазы, 
Цы йын фæдзуры уæд дидинæг? 
Гъе, мардзæ, лæппутæ, акæрдут, 
Гъе, мардзæ, чызджытæ, ассивут. 
Т о т р а з. Цæй-ма, тагъддæр фæу! Мæ бæрзæй ба- 
фæллад! 
Ацæ. Дæ сæр ма змæлын кæн! 
Тотраз. Дæ нывтæ районмæ цæуылнæ æрвитыс? 
Кæд дын преми раттиккой. 
А ц æ. Ратдзысты дын, æнхъæлмæ кæс. 
Т о т р а з. Ныр ахорæнтæй дæр базонис? 
Ацæ. Æмæ ахорæнтæ кæцæй æрхæссон? 
Т о т р а з. Дæ нывтæ Сæрмæтмæ уæддæр рав- 
дис! 
А ц æ. Дæ дзыхыл иучысыл фæхæц. Дæ былтæ дын 
ныв кæнын. 
Т о т р а з. Æххормагæй мæлын! 
Ацæ. Быхс, лæг быхсынæн у. 
Тотраз, Сæумæцъæхæй дыууæ уазал картофы 
ахордтон, æмæ дын уый мæ сихор. 
Ацæ. Дæ былтæ ма змæлын кæн, кæннод африкæ- 
19 

йаг маймулийы хуызæн рауайдзынæ/Æнæуый дæр мæ- 
лæты хæрзконд куы нæ дæ. / 
Т о т р а з. Кæцæйдæр хъæрмхуыппы тæф цæуы! 
А ц æ. Фæсобау хæринаг кæньшц. 
Тотраз. Мах дæр колхозонтыл нымад стæм, хуым- 
тæ нæ хъахъхъæнæм? 
А ц æ. Дæ былтæ кæрæдзимæ бангом кæн.. Афтæ... 
Тотраз (ныхситт кодта). Гъæй! Гъæй!! Дæлæ кæй- 
дæр хуытæ хуымтæм фæлæгæрдынц! (Фезгъоры.) 
Ацæ (йæ куыст фæуагъта, фезгъоры). Сæ раз сын 
бацахсæм! 
Фæзынынц 3 а у ы р æмæ Саукуыдз 
3 а у ы р. Дæхи дæр бын кæндзынæ æмæ мæн дæр1 
С а у к у ы д з. Дæуыл фылдæр хæстæ ис, хъæубæ- 
стæйы номæй æгъдау дæу дæттын хъæуы. Æмæ дæм 
цас уазæг цæуы районæй зæгъай, торæтæй зæгъай... 
Æмæ сын æгъдау дæттын нæ хъæуы? 
3 а у ы р. Уæддæр-иу фæрсгæ бакæн, фæрсгæ! 
Саукуыдз. Ды ницы зоныс, ницы федтай. Чидæр- 
дын де ’вастæй дæ уæрммæ картоф баласта. 
3 а у ы р. Кæм сæ æркъахтай? 
С а у к у ы д з. Хуссары хуымы. 
3 а у ы р. Идиот! Адæм цы бахæрой уый нæй, мах 
та давгæ кæнæм! 
Саукуыдз. Омæ адæм уыцы бричкæйæ фервæз- 
дзысты? 
3 а у ы р. Куыд цæуы куыст? 
Саукуыдз. Дыууæ бонмæ ахауын тсæндзыстьг 
дæлвæзы уыгæрдæн. Сæ удæй сын арт цæгъдын. 
3 а у ы р. Исты змæлынц ацы лæппутæ? 
,- Саукуыдз. Къулбадджытæн хуым дæхæдæг ба- 
бар кодтай. 
3 а у ы р Уадз æмæ исты архайой. Ацы мусонг сын 
чи скодта? 

С а у к у ы д з. Сæрмæт. 
3 а у ы р. Гъемæ йæ цæрæнбон бирæ. 
С а у к у ы д з. Машинæ, машинæ кæны æмæ йæхи 
колхозы куыстæй фæливы, афтæмæй сихор хосгæрд- 
джытимæ хæры. 
3 а у ы р. Уый йæхи бар уадз. Машинæ куы скуса> 
уæд уый цы у, уый æмбаргæ кæныс! 
С а у к у ы д з. Бæргæ куы скусид, фæлæ дзы ницы 
рауайдзæн. 
3 а у ы р. Кæм сты ацы лæппутæ? 
Саукуыдз. Дæлæ ссæуынц. (Фæкомкоммæ Ацæ- 
йы блокнотмæ. Систа йæ.) Мæнæ дын уый та сæ куыст 
æмæ сæхæдæг! 
Зауыр (кæсы блокнотмæ). Кæс-ма уыцы къул- 
бадджытæм! Гъеуый дын нывгæнæг, æцæг нывгæнæгГ 
Цардæгас цæстытæ. 
Саукуыдз. Æмæ йæ фындзы бын сау цæмæн 
у? 
3 а у ы р. Уый аууон у. Гъæй-джиди, мах хъæуæй 
дæр исчи куы басгуыхид! 
А ц æ æмæ Т о т р а з бацæуынц. 
3 а у ы р. Куыд цæрут лæппутæ? 
Т о т р а з. Дзæбæх цæрæм, ницы нын у. 
3 а у ы р. Уæ куыст уæ зæрдæмæ цæуы? 
Ацæ. Цæуылнæ! 
3 а у ы р. Мæнæ ацы ныв ды скодтай? 
Ацæ. О. 
3 а у ы р. Молодец.. Кæй зæгъын æй хъæуы, ныв- 
тæ дæр хорз сты, фæлæ уæ хуымтæ рох ма уæнт. 
С а у к у ы д з. Нывтæ уæ хæдзæртты кæндзыстут, 
ам та хъæддых фæлæууын хъæуы. Хуымтæй иу æфсир 
дæр куы фæхъæуа, уæд мæ цы æнхъæл стут! 
3 а у ы р. Ахæм сагфæсивæдæн уый амонын нæ хъæ- 
уы. Цом, нæ хосдзаутæм бакæсæм. 
2Г 

Ацæуынц 3 а у ы р æмæ С а у к у ы д з. 
Т о т р а з. Африкæйаг маймулийы хуызæн ма йæ 
скæн. 
Ацæ. Кæй? 
Т о т р а з. Саукуыдзы, æндæр кæй. 
А ц æ. Йæ мæтæй мæлын. 
Тотраз. Фрицы хуызæн æй скæн. 
А ц æ. Ууыл лæджы æрцахсдзысты, хицау у æмæ... 
Тотраз. Æмæ дзы йæ ном ма ныффысс. 
А ц æ. Ницæмæн мæ хъæуы. Трсгæ дзы нæ кæнын, 
фæлæ мæ нæ фæнды... Æз искуы æцæг нывгæнæг куы 
суон, уæд фыццаджыдæр скæндзынæн Къаезæнæджы 
ныв. Дынджыр цæстытæ йын... Хъæбатыр æмæ хæлар- 
зæрдæ... Мæнæ Дон-Кихоты хуызæн. 
Т о т р а з. Уый та чи у — доны кихот? 
Ацæ. Уый чиныджы -кастæн. Бæрзонд, къæсхуыр, 
даргъ æхсаргард ыл... Уымæн дæр, мæгуыр, Къæзæнæ- 
гау йæ зонд фæцыди. 
Т о т р а з. Уый дæр хæсты уыди? 
А ц æ. Нæ, уый цалдæр сæдæ азы размæ царди. Ис- 
пайнаг фыссæг Сервантесы фыст у... Цы нывтæ дзы ис, 
йæ мард фесæфа! Искуы æз дæр ахæм <нывтæ кæнын 
куы базонон, уæд... Къæзæнæг йæ идонæй æрцахста 
æрра уырсы. Бæх йæ фæстæгтыл слæууыд сæрсæфæны 
былгæрон, фæлæ Къæзæнæг йæ къæхтæ сбыцæу кодта 
айнæг къæдзæхмæ æмæ йæ нæ уадзы былæй ахауын... 
Тотраз. Къæзæнæджы та ’бæхыл бадгæ- кæд чи 
федта? Уæлдайдæр æрра уырс! 
А ц æ. Нæ зонын, фæлæ мæм афтæ хуыздæр кæсы... 
Сæ фæстæ та арвгæроныл цыдæр, егъау цыдæр цъæх 
пиллон уадзы... Сæрмæт тæхæджы дарæсы... Фæлла- 
Дæй бады хъæугæрон йæ чумæданыл.... Нал æй хъуыды 
кæныс? Стæй гыцци... Чи зоны, дæу зылын фындз дæр 
искуы фæнысан кæнон. 
Т (ут р а з. Мæ фындз кæд зылын у, уæддæр уыцьг 
22 

хъæрмхуьшпы тæф хорз ахсы... Уæд та дымгæ иннæ- 
рдæм куы кæнид... Кæй кой кæнай — къæсæрмæ! 
Къæзæнæг бацæуы. 
Ацæ. Сдзæбæх дæ, Къæзæнæг? 
Къæзæнæг (йæ риумæ амоны). Мæнæ ам су- 
дзы.. 
Т о т р а з. Æццæй, немыц дыл сæхи куы яыккалд- 
той, уæд... 
А ц æ. Дæ дзыхыл хæц! 
Къæзæнæг. Уый аххос æппындæр нæу, уыцы 
фыстæг мæхæдæг аныхъуырдтон. Æмæ ныр судзы мæ 
хуылфы. 
А ц æ. Уыцы фыстæг цы уыди? 
Къæзæнæг. С-с! Дæ дзыхыл хæц, уый тыххæй 
ам дзурæн нæй... Мах митыл цай фыхтам, уый та æх- 
хормагæй марди. 
Ацæ. Æхормаг дын у, Къæзæнæг? 
Къæзæнæг. Æмæ уæхæдæг та?.. Уæхæдæг, исты 
ахæрут, сымах кæстæртæ стут. 
А ц æ. Тотраз, цу .хосгæрдджытæм æй бахæццæ кæн. 
Дзерассæ дæр уым ис. 
Т о т р а з. Цом, Къæзæнæг. 
Ацæуынц Т о т р а з æмæ Къæзæнæг. 
Ацæ (фæлгæсы алырдæм). Дæлæ та æрбабырсынц 
уыцы хуытæ! (Азгъоры.) 
Фæзыны С æ р м æ т. 
Сæрмæт (систа блокнот, кæсы йæм). Диссаджы 
нывтæ. Уый æнхъæл та чи уыд... Ныр æй йæхи бар уа- 
дзын нал хъæуы... 
Ацæ (æрбацæуы). Дæ бон хорз, Сæрмæт. 
23 

С æ р м æ т. Ацæ, цы бæллæх ныл сæмбæлд, уый 
нæма фехъуыстай? 
Ацае. Цы бæллæх? 
С æ р м æ т. Хъæуы уынгтæ нæмæг нал ис, æмæ уæ 
хъаст кæнынц! 
Ацæ. Алæ! Дæ машинæ нæма скуыста? 
Сæрмæт. Тагъд скусдзæн! Уæхимæ дæр ис дæхи 
конд нывтæ? 
А ц æ. Уыдон ницы сты. 
С æ р м æ т. Фенæн сын нæй? 
А ц æ. Цы сæ уыныс? 
С æ р м æ т. Горæтмæ сæ аласдзыстæм нæ машинæ- 
йы дыууæйæ. 
А ц æ. Горæтмæ?. Æз сæ фæлтау басудздзынæн. 
С æ р м æ т. Æгæр къулбадæг ныхæстæ нæ кæныс? 
Басудздзæн, мæлæты лæг! Горæтмæ дæ нæ фæнды — 
бад дæ фæнычы уæлхъус. Ф«æлæ дæ зæрдыл иу хъуыд- 
даг бадар: адæймагмæ курдиат куы уа, уæд уый канд 
иунæг йæхи нæу. Зæгъæм, мæнæ де ’м’пъызт хæлаф 
дæш у, дæ бон у æм«æ йæ раласай, судзгæ дæр æй ба- 
кæ. Фæлæ курдиат хъæбатырдзинады хуызæн у: адæ- 
мы бахъуыди — ратт æй адæмæн. Æз афтæ нæ зæ- 
гъын, æмæ дæ ньивгæнæг рауайдзæн æнæмæнг, фæлæ 
дын дæ нывтæн ам æцæг аргъ чи скæндзæн? Ничи. 
Уым та сæм дæоны адæм æркæсдзысты æмæ дын зæгъ- 
дзысты, дарддæр дæ цы кæнын хъæуы, уый. Нæ бон у 
æмæ сæ почтæйы дæр арвитæм. 
А ц æ. Гыцци цы зæгъдзæн? 
С æ р м æ т. Уый мæхи бар уадз. Мæнæ йæхæдæг 
дæр. 
Мæдинæ (æрбацæуы). Сæрмæт, ды дæр ам куы 
дæ? 
Сæрм<æт. Мæ уд фæхауы æххормагæй! 
М æ д и н æ. Цæттæ у хæринаг, марадз, мæ хур. 
С æ р м æ т. Фæтæхын. (Ацæуы.) 
М æ д и н æ. Лæппу, рацу, къæбæр саход. (Дыууæ 
24 

æмбисы кæны кæрдзыны къæбæр.) Кæм и Тотраз? 
Йæ хай йын сæвæр. Дыууæ картофы дæу, дыууæ — 
уый. 
Ацæ. Дæхи та æххормагæй ныууагътай? 
М æ д и н æ. Уый та дын цы ныхас у? Æз дæр ахорд- 
тон. 
Ацæ (хæры). Дæ кæрдзыны хай æнæхъæнæй куы 
æрбахастай... 
Мæдинæ. Мæнæн ницы у, мæхи æххормагæй нæ 
ныууагътон, ма тæрс. Сабыргай хæр, мæ хур, йæ мур- 
тæ йын зæхмæ ма кал, хойраг æвгъау у. (Йæ къух да- 
ры, Ацæйы кæрдзынæй цы муртæ хауы, уыдонмæ, йæ 
дзыхы сæ бакалы.) Картофимæ хæр — исты дын са- 
хъаз уа. 
А ц æ. Бирæ куыст ма уын ис? 
Мæдинæ. Куыстмæ зæрдæ куы райа, уæд дзы лæг 
фæллайгæ нæ кæны. Фæлæ дæхæдæг ам цырд фæлæуу. 
Дæхимæ ма дзурын кæн. Ныр хæдзардарæг дæ, хъал 
лæппуты ма фæзм. 
А ц æ. Сæрмæты машинæ дæр тагъд скусдзæн. 
Мæдин<æ. Хуыцау куы зæгъид. Лæг йæ зынтæ 
ахæмты фæрцы ферох кæны. 
Ацæ! Горæтмæ, дам, дæ ласдзынæн. 
Мæдинæ. Æмæ нын горæты цы баззад? 
Ацæ. Афтæ æнæуи... 
Æрбацæуынц Дзерассæ, Къæзæнæг æмæ Т о т р а з. 
Дзерассæ. Уæ мусонгмæ уадзут? 
Мæдинæ. Хуыздæр ма кæй æрбауадздзыстæм? 
Дзерассæ. Гæзза, мæнае Ацæйы фарсмæ сбад, 
Уым бирæ адæм ис, æмæ хæрын æфсæрмы кæны. (Къæ- 
зæнæгæн дæтты кæрдзын æмæ картофтæ.) Лæппутимæ 
сихор скæн, Гæзза. 
М æ д и н æ. Тотраз, мæ хур, дьв дæр сихор скæн. 
Цом, Дзерассæ, мах, адæм сыстадысты. 
25 

М æ д и н æ æмæ Дзерассæ ацæуынц. 
Ацæ (Къæзæнæгмæ). Хæргæ кæн, цæмæй æфсæрмы 
кæныс? 
Къæзæнæг (йæ кæрдзын дыууæ æмбисы фæкод- 
та). Гъа, дæуæн дæр, дæуæн дæр. 
Т о т р а з. Цытæ дзурыс, Къæзæнæг, мæнæ мах нæ- 
хи хæйттæ цы фæкæнæм, уымæн куы ницы зонæм. 
Къæзæнæг. Салдатæн йæ гуыбын афтид куы уа, 
уæд хæцын йæ бон нæу. Айсут! 
С а у к у ы д з (æрбацыд). Гъы, Къæзæнæг хæйттæ 
уарæг сси. Къæбæр сымах хуызæттæ æмпулынц, кус- 
гæ чи кæны, уыдон та æххормагæй баззайынц. 
Къæзæнæг. Ха-ха-ха! 
Саукуыдз. Цæуыл та чыр-чыр кæныс, æви дын 
мæ фенд афтæ æхсызгон уыди? 
Къæзæнæг. Ха-ха-ха! 
Саукуыдз. Банцай! (Йæ къух ын æркъуырдта, 
æмæ йæ къæбæртæ зæхмæ æрхаудысты.) Мæгуыр дæ 
бон, рынчындонмæ дæ чи нæ уадзы, уый дын дæ тæри- 
гъæд фæхæссæд. (Ацæуы.) 
Т о т р а з йæ- фæдыл ныхситт кæны. Саукуыдз фæстæмæ фе- 
здæхт. 
С а у к у ы д з. Чи ’хситт кодта? 
Т о т р а з. Дæлæ хуытыл æхситт кæнын. 
Саукуыдз. Адæмы знæгты ма фæзм, бабайы 
карк. (Ацæуы.) 
Къæзæнæг. С-с! Хъусут! Рæстæг зары... (Хъуы- 
сы хус дымгæйьГ сыф-сыф.) Рæстæг зары... Ивгъуыды 
тæф хæссы, фæлæ йæ бон нæу, уымæн æмæ туджы 
хъæстæ у... Хъусут, хъусут..; 
Дардæй хъуысы зиууæтты зарæг. 
26 

Нæ рæсугъд амонд у хурыскаст, 
Нæ зарæг азæлы хосгæрстæй. 
Акæрдут, лæппутæ, акæрдут, 
Ассивут, чызджытæ, ассивут! 
Нæ хоры куывдмæ æрхондзыстæм 
Бæсты кæрæттæй уазджыты. 
Гъей, рæвдздæр фезмæлут, зиууæттæ, 
Фæсте баззайын — худинаг. 
Ацæ. Къæзæнæг, хæргæ кæн! 
К ъ æ з æ н -æ г. Уæхæдæг, уæхæдæг! Сывæллон а ду- 
нейыл уазæг у, æмæ йæ рæвдауын хъæуы. Рæстæг за- 
ры. Хъусут, йæ тæнтæ куыд зыр-з,ыр кæнынц? 
Хус дымгæ тыхджынæй-тыхджындæр кæны. 
Т о т р а з. Рæстæгæн цæй тæнтæ ис? 
Къæзæнæг. Æмæ куы срæмудза, уæд та? 
Ацæ. Чи срæмудздзæн? 
Къæзæнæг. Рæстæг. 
Ацæ. Мах фæуæлахиз стæм! Рæстæг нал срæмудз- 
дзæн! Мах фæуæлахиз стæм! 
Къæзæнæг. Уыдон та? Уыдон? Мæрдтæ? Ды 
Гуыйм’аны фырт Ацæ дæ! Уыцы фыстæг!.. 
А ц æ. Цымæ алыхатт цæй фыстæджы кой фæкæ- 
ны? 
Тотраз. Кæс-ма, арв мигътæй байдзаг. Ныр дзæ- 
бæх уарын куы рацæуид! 
Арв нæры. 
Къæзæнæг. Акъоппытæм! 
Ацæ. Уый арв нæры! 
Тотраз. Мæ сæрыл иу æртах æруади! 
Уарын иыккалдта. 
27 

А ц æ. Уарын! 
Т о т р а з (кафы). Уарын! Æрц тох! 
А ц æ (кафы). Æрц тох! 
Къæзæнæг (кафы). Æрц тох! 
Хъуысы зиууæтты зарæг. 
А ц æ. Ныр хортæн тас ницæмæйуал у! 
Т о т р а з. Æфсир æфтауын афон у, æмæ донæй куы 
бафсæдой, уад... 
А ц æ. Арв тыгъд быдыры тынг цæвы. Лæгæй бæр- 
зонддæр дзы ницы вæййы, æмæ йæ ныффу кæны. 
Т о т р а з. Тæрсгæ кæныс? 
Ацæ. Æндæр мæт мæ нæй! Тæрсын’ 
Æрбацæуынц Зæронд лæг, Мæдинæ, Сæрмæт, Дзе- 
р а с с æ. 
Зæронд лæг. Бестауырдыгæй дымы. Уæ хуыцау, 
фыдæнхъæл нæ ма фæкæн! Фæлмæн къæвда ратт, хо- 
ры Уацилла! Фæлæ æгæр тыхджын у дымгæ æмæ мигъ- 
ты куы фæхæсса! 
Дзерассæ. Гæзза, цæуылнæ бахордтай? 
Мæдинæ. Къæзæнæг, дæ иунæг хойы зæрдæ цæ- 
мæн риссьин кæныс, хæргæ’ цæуылнæ кæныс? 
Зæронд лæг. Сызгъæрин æртæх! Рауадз æй, хуы- 
цау! 
А ц æ. Сæрмæт... Ныр дуне куы нæма уыди, зæхх 
дæр, хур дæр, мæй дæр, стъалытæ дæр, арв дæр — æп- 
пындæр куы ницы уыди, уæд дуне цы уыди? 
С æ р м æ т. Уый та дæ зæрдыл кæцæй æрлæууыд? 
А ц æ. Æхсæвыгæтты ууыл куы фæхъуыды кæнын, 
уæд мæ сæр раэилы... * 
С æ р м æ т. Ды дуне кæй хоныс, уый наукæйы хуи- 
ны матери. Материйæн нæдæр райдайæн нæй, нæдæр 
кæрон. Уый рахизы æрмæст иу хуызæй иннæмæ. Ахуыр 
кæн, æмæ дæ сæр мауал зила! 
28 

Зæронд лаег. Ахæм сыгъды рæстæг ма граждай- 
наг хæсты фæстæ скодта... 
Мæдинæ. Дзерассæ, цом мусонгмæ, ныххуылыдз 
стæм. 
Дзерассæ Нæ, кæдæй-уæдæй ма уарыны хъæс- 
тæ фæдæн! 
Зæронд лæг. Зæхх куыд æнахуыр тæф кæны. 
А ц æ. Арвгæрон фæирд! 
С е ’ппæт. Кæм?! 
Ацæ. Уæртæ! Кæсут?! 
Зæронд л-æг. Фыдæнхъæл фестæм... Туг цы зæх- 
хыл ныккæлы, уый авд азы хор нæ дæтты, афтæ дзырд- 
той нæ фыдæлтæ. 
Мæдинæ. Ацы æнæхайыры дымгæ... Мигъты та 
ахаста. 
Ацæ. Нал уары. 
Къæзæн-æг. Рæстæг зары. 
ДЫККАГ АКТ 
Цыппæрæм ныв 
Хуымгæрон мусонг. А ц æ блокноты цыдæр ныв кæны 
А ц æ Гъе, уый дын Къæзæнæг Дон-.Кихоты дарæсы. 
Къæзæнæг æмæ Дон-Кихот... Кæс-ма, куыд диссаг у, 
хорз лæгæн йæ зонд куы фæцæуы, уæддæр хорзæй баз- 
зайы. Уæдæ, æвæццæгæн, айдагъ зондæй нæу адæйма- 
гау адæймаг. Лæг зондджын уыдза^ни, йæхæдæг цъам- 
мар митæ кæндзæн. Фæлæ æвзæр митæ чи кæны, уы- 
мæн дæр зондджын схонæн куыд ис? Саукуыдз... Æды- 
лы нæу.. Æмæ кæд, мæнмæ æвзæр цы кæсы, уый æцæ- 
гæй та хорз у? Цæй, бар йæхи. Сæрмæт уымæй бирæ 
тыхджындæр у, цы йæ бон у? (Зары) 
29 

Мне в холодной землянке тепло. 
Цы зæгъдзысты, цымæ? Фæцæудзысты сæ зæрдæмæ 
мæ нывтæ? Æй, Ацæ-мацæ, ницы ’мбарыс æмæ дæ бы- 
наты нытътъæбæз у... Сæрмæт мæ силлæг кодта, æн- 
дæр сæ кæдæм арвыстон? Цæмæн хъæуынц уыдæттæ? 
(Зары.) 
Мне в холодной землянке тепло.. 
Къæзæнæг (æрбацæуы. Йæ сæр хæцъилæй баст. 
Иæхицæн дзуры). Ам цы ми кæнын? Цы агурын? Агу- 
рын мæ зонд. (Фестъæлфыд.) Мæ зонд фæцыди? Нæ, 
уæд мæхи æмбарынхъом нæ уаин... Æви æмбарын æмæ 
не ’мбарын мæнæн иу боныл гуырд куырм гæдыйы 
лæппынтау иу сты, æвзаргæ сæ нал кæнын, фæлæ сæ 
къухæй кæуыл раздæр фæхæст вæййын, уый фелва; 
сын... Афтæ у мæ цард... Фæлæ хатгай æрчъицын æмæ 
дунемæ джихæй кæсгæйæ баззайын... (Ацæмæ фæком- 
коммæ.) Ацæ! Хъус. Ныр дын цы дзурон, уый-иу æнæ- 
сахъат лæджы ныхасыл банымай. Ацæ! Æз талынгæй 
нæ тæрсын, ф-æлæ стъалытæ куынæуал зыной, уымæй 
тæрсын. Æхсæв цыфæнды тæссаг æмæсаугуырм уæд,— 
искуы искæцæй арвы дард кæронæй иунæг стъалыйы 
мынæг æрттывд мæ цæст æрцахсæд, æмæ фервæзтæнГ 
Фервæзтæн, уымæн æмæ дунейы æппæт мæйдарæй тых- 
джындæр у рухсы иунæг цъыта — уый ахуынкъ кæны 
тары уазал буар, -ахизы дзы иннæрдæм æмæ ирвæзын- 
гæнæгау сæмбæлы, дард кæмдæр æм æнхъæлмæ чи 
фæкæсы, уый зæрдæйыл. Æнхъæлмæ та йæм фæкæ- 
сынц бирæтæ, æнæнымæц бирæтæ, æмæ рухсы тын иу- 
нæг уæвгæйæ — йæ диссаг уым ис! — иунæг уæвгæйæ 
уыцы иу рæстæг тæхы алырдæмты: æнхъæлмæ йæм чи 
фæкæсы, уыдонæй иуы дæр нæ фæивгъуийы. Мæ сау- 
гуырм æхсæвы мæ талынг арвыл мæнæн дæр ис стъа- 
лытæ: Дзерассæ, Сæрмæт, Мæдинæ, ды... Бирæтæ... 
30 

Æмæ тох кæнын мæ сæры магъзы сахъатимæ. Лæгæн 
худинаг у мæлæтæй тæрсын. Ф<æлæ тæрсын иунæг 
хъуыддагæй: куы мьш ахуыосой уыцы стъалытæ... Мæ 
сæрымагъзы низ мыл гадзрахатæй куы рацæуа, æмæ 
исты æвзæр ми куы бакæнон! Уц,мæй тæрсын, Ацæ! 
А ц æ. Ма тæрс, Къæзæнæг! Ма тæрс мацæмæй! Дæ 
удыконды æвзæрæй ницы ис, -æмæ дзы ниэ цы ссар- 
дзæн?! Цыфæнды гадзрахатæй дыл куы цæуа, уæддæр 
цы? Мæнмæ афтæ кæсы: алы худинаджы хъуыддагæн 
дæр йæ уидаг хæрамдзинадæй равзæры. Дæуæн та дæ 
туджы хæрамæй ницы ис, æмæ худинаджы зулкъ куы- 
дæй равзæрдзæн? Дон-Кихотæн дæр йæ зонд фæцыд... 
Йед... дæу хуызæн... Фæлæ йе ’рра митæ дæр мæнæн 
мæ зæрдæмæ тынг цæуынц... Æвзæр ми никуы бакодта, 
кæд йæ зонд фæцыди, уæддæр, уымæн æмæ йæ зæрдæ 
цы уыди, уымæй баззади. Раст лæг уыди æмæ æдзух- 
дæр рæстдзинады сæрыл хæцыди... 
Къæзæнæг. Цы мыл æрцыд, Ацæ? Æз дыи, 
уæлæ уыцы хæхты айнæг къæдзæхтæ дæр кæмæй 
базмæлиюкой, ахæм хабар зæгъинаг вæййын, фæлæ мæ 
бон нæу — æрбайрох мæ вæййы. Талынг арвыл стъалы. 
Гуыв-гуыв кæны мæ сæр, уьгй та тæмæнтæ калы... 
(Ныджджих кæдæмдæр. Фестъæлфыд.) Салдæттæ! Нæ 
йæ æмбæхсын — æрцыди нæ мæлæт! Мæлын куыд’ хъæ- 
уы, уый та зонæм! Уæдæ размæ!!! (Къæзæнæг фæцæй- 
згъордта, фæлæ йæ Ацæ ^йæ къухæй ацахста) 
Ацæ. Къæзæнæг! Къæзæнæг! Нæ мæ хъусыс? Хæст 
фæци! Мах фæуæлахиз стæм! Нæ хъæуы! Дæ сæрызонд 
та цыдæр кодта... Ахъуыды-ма кæн дæхæдæп мах мæнæ 
нæхи зæххыл лæууæм, мæнæ ма кæс — мусонг, уæртæ — 
уыгæрдæнтæ, хуымтæ, уыдон фæстæ та — хъæд... Ин- 
нæрдæм азил дæхи—уæртæ дын нæ хъæу, нæхи хъæу... 
Хæст нæй. Фæци... Уæртæ хъазтæ фæтæхынц донгонмæ. 
Уæртæ хъомрæгъау астымы. Хъус-ма, хъус, зæронд 
Гуыбады куыд зары’ Хъусыс. Хæст фæци! 
Къæзæнæг. Немыц та?.. Фæлæуу, мацы дзур... 
31 

Уый æцæгæй дæр ирон зарæг у... Хæст фæци... (Йæ 
сæрмæ амоны.) Мæнæ ам йæхи бамбæхста... 
А ц æ. Чи? 
Къæзæнæг. Хæст. 
А ц æ. Уырдыгæй дæр алидздзæн. Нæ хортæ хорз 
æрзайдзысты. Адæм æххормаг нал уыдзысты. Мах 
скъоламæ цæудзыстæм... Фыццаг куыд цардыстæм, уы- 
мæй та ноджы хуыздæр цæрдзыстæм. Ды дæр сдзæбæх 
уыдзынæ. Дон-Кихот дæр фæстагмæ сдзæбæх... йæ зонд 
йæхимæ æрцыд... Цом-ма, цом, æз дын цыдæр фенын 
кæнон. Æппьиндæр мацæуыл тыхс, цом... Мацæуыл 
хъуыды кæн, науæд та дæ сæр разилдзæн. Цом. 
А ц æ Къæзæнæджы хуымтырдæм акæны. Фæзыны С а у к у ы д з. 
Саукуыдз. Æддæмæ ракæсинаг нал стут, æви 
та уæ ам ничи ис? (Мусонгмæ бакаст.) Нæй, адонæй 
пайда нæй, сæ сафæг Сæрмæт у, уымæй сæ ис ныфс... 
Сдзурæн æм нæй — хæсты хъæбатырæй хæцыди! Фер- 
вæзти... Сæрæгасæй æрыздæхт. Иæ амонд — хæрæджы 
сæрæй стырдæр. Хæрзиуджытæ, кад... Фыдыбæстæйы 
сæраппонд куы фæмард уыдаид, уæд ын кад кæнæнт, 
йæ ном ын сармадзаны гуыппытæй дæр ссарæнт... Нæ, 
ай баздæхт æмæ йæ кадимæ йæхæдæг дæр æрбафар- 
дæг, адæмы сухты цагъд кæм фæкодтой, уырдыгæй. 
Мæ зæрдæ стъæлфы: цыдæр фыдбылыз мæм дзы кæ- 
сы... Дзерассæйы уарзы... Уарзы йæ уый дæр!,Æз та 
мæ усы уындæй æрра кæнын райдыдтон! Уæнгæл мын 
фестад, иу минут йæ цуры балæууын мæ бон нал у... 
уый дæр мын мæ зæрдæ æмбары æмæ мыл куыдзау рæ- 
йы! Дысон дæр æй дзæбæх æрхъæдур кодтон. Цы йын 
мæ бон у, йе ’взаг — йæ сафæг. Дзерассæ. Дуне иннæ- 
рдæм куы фæлдæха, уæддæр дæ никæмæн ныууадздзы- 
нæн. Кæй кой кæнай — къæсæрмæ! (Мусонгмæ бацæ- 
уы.) 
Дзерассæ (æрбацæуы). Ацæ! Уæ, Ацæ! Ничи сæ 
ис ам, æвæццæгæн. 
32 

Саукуыдз (мусонгæй рацæуы). Ам стæм, Дзе- 
рассæ. Мидæмæ саккаг кæн! 
Дзерассæ. Лæппутæй ам ничи ис? 
Саукуыдз. Нæ амондæн, ничи. 
Дзерассæ. Хуыцау дын æндæр амонд ма рат- 
тæд, фæлæ кæм сты? 
Саукуыдз. Уагæр дæ^ афтæ æхсызгон цæмæн ба- 
хъуыдысты? 
Дзерассæ. Гæзза рынчын у, æмæ йæ хæдзары 
нал баййæфтон. Ацырдæм, дам, рацыди. 
С а у к у ы д з. Хивæнд дæ, Дзерассæ, æмæ дæхицæн 
фыдæбон дæ хивæндæй аразыс. Аласæм æй рынчын- 
донмæ... 
Дзерассæ. Ма кæн дын зæгъын, Саукуыдз! 
Саукуыдз. О, мæнæ замана! Мæхицæн дæ цы 
агурын? Быдыры кусыс, дæ зæрдæ та хæдзармæ æх- 
сайы. Быдырæй дæр — нæ, хæдзарæй дæр! Æмæ аф- 
тæмæй дæ бон бирæты фаг у? Цы зæрдæ дæм дарын, 
уый куы зоныс, уæд мæ цæмæн æфхæрыс? 
Д з е р а с сæ. Дæ зæрдæ дæхицæн уадз. (Фæцæйцæ- 
уы.) 
С а у к у ы д-з. Фæлæуу! 
Дзерассæ. Цы кæныс? 
С а у к у ы д з. Цы ма кæнон? Ныффæнык дæн, сау 
æвзалы фестадтæн... 
Дзерассæ. Гъы, гъы!.. Рынчын ма дæ? Æмæ ’дын 
хуыйы нард дæр ницы феххуыс, хæсты райдайæнæй йæ 
йæ кæронмæ куы фæхордтай? 
С а у к у ы д з. Худ, худ! Худаджы хал хауаг у! Худ. 
Мæ зæрдæ мын кардæй куы акъæртт кæнай, уæддæр 
дзы хæрамæн йæ хъæстæ дæр не ’ссардзынæ... Дæ бон 
мыл цæуы, æмæ дæ цы фæнды, уый кæн . Мæ бинон- 
тæм хæстæг нал цæуын .. Ныууагътон сæ... Закъонæй 
скæндзынæн гæххæтт. Дзерассæ, уарзгæ дæ кæнын! 
Æргом дын загътон мæ ныхас, ныр дæ цы фæнды, уый 
кæн! Уæлдай мын нал у... 
3 Ацырухс 
33 

Дзерассæ. Ныр лæг куы дæ, уæд дæм ахæм ны- 
хæстæ кæнын куыд цæуы? 
Саукуыдз. Ай-гъай, дæумæ нæ хъарынц мæ ны- 
хæстæ. Мæ зæрдæйы рыст, мæ судзаг сыгъдæг .æнкъа- 
рæнтыл мын былысчъилæй худыс. Куы дын зæгъын,— 
худ! Дæ бон у, дæлæ мæ бырæттæм скъуыд дзабырау 
куы ныззыввытт кæнай, уæд дыл уый дæр бафидау- 
дзæн, мæнæн та дыл мæ зæрдæ нæ фæхуддзæн. 
Дзерассæ. Саукуыдз, бахатыр кæн, нæ мæ ’вдæ- 
лы. 
С а у к у ы д з. Иунæг минут! Не ’хсæн чи лæууы, 
уый дæр зонын... Хæсты уыди... Æмæ хæсты иунæг уый 
уыди? Мах дæр ам дзæгъæлы нæ бадтыстæм, мах дæр 
хæцгæ кодтам! Салдат æххормагæй хæцгæ нæ кæны! 
Мах фронт иннæ фронтытæй ахсджиагдæр уыд! 
Дзерассæ. Дзæбæхæй баззай, мæн дзæгъæл 
дзæнгæдамæ не ’вдæлы! 
Фæцæйцыд, фæлæ пæ Са у к у ы д з нæ цонгæн ацахста 
Саукуыдз. Дæ амонд дæ къахы фындзæй ма 
скъуыр! Тæнæг авгау мæнгæфсон у, ныппырх уыдзæн! 
Дзерассæ. Ныртæккæ дын иу ныддаудзынæн, 
мæ цонг мын куы нæ суадзай, уæд’ 
С а у к у ы д з. Æвгъау дæ æндæр искæмæн... Ам ни- 
чи ис.. Ничи ницы фендзæн, ничи базондзæн... (Дзе~ 
рассæйы йæ хъæбысы кæны.) 
Дзерассæ. Суадз! 
С а у к у ы д з. Хъæр ма кæн... (Дзерассæйы йæ хъæ- 
бысы фелвæста, фæхæссы йæ мусонгМæ.) 
Дзерассæ. Цъаммар! (Дæндагæй фæхæцыди 
Саукуыдзы къухыл, феуæгъд æмæ алыгъд ) 
Саукуыдз (кæсы йæ къухмæ). Сыл бирæгъ! Иæ 
дæндагдзæфтæй туг схъардта. Нæ цæдис фвдаргонд 
æрцыди тугæй’ Афтæ фæлæуу, кæдæм мын ирвæздзы- 
нæ. Чидæр æрбацæуы! (Йæхи амбæхста.) 
34 

Æрбацыдысты Къæзæнæг æмæ Ацæ. 
А ц æ. Цæй, цæмæй æфсæрмы кæныс? Æдæппæт 
фондз пъæмадоры! Чи цы зæгъдзæн, ды рынчын дæ 
ныртæккæ. Кæсыс, дзæбæх фæсырх сты.. (Къæзæнæ- 
джы дзыппыты\ æвæры пъæмидортæ.) Къæзæцæг, иу- 
чысыл ДЫ1Н рæстæг ис? Абон Сæрмæты машинæ скус- 
дзæн.. Уырдæм æмæ фæстæмæ! Ды та ам мæ бæсты 
хуымтæм фæкæс. 
Къæзæнæг. Цу! Хуымтæм дæ зæрдæ ма дзу- 
рæд... Тъæбæртт кæн! 
А ц æ ацæуы. Æрбацæуы/ С а у к у ы д з. 
С а у к у ы д з. Къæзæнæг! 
Къæзæнæг (фестъæлфыд). Гъы?! 
Саукуыдз. Лидзгæ!! 
Къæзæнæг. Цы ’рцыди?! 
С а у к у ы д з. Лидзгæ! Немыц! 
Къæзæнæг. Кæм? 
Саукуыдз. Мæнæ нæ алыварс! Уыныс, æртымыгъ 
ныл сты, уацары нæ райсынмæ хъавынц! 
Къæзæнæг. Уыдон немыц не сты! Уыдон нарт- 
хæрттæ сты! Хæст фæци! 
Саукуыдз. Нæма фæци! 
Къæзæнæг. Фæци! Уæртæ уыгæрдæн, уæртæ 
хъæд... Уый та Астæудон... Гуыбады зары... Дæлæ уым 
та цъæх фæлмы ныгъуылы нæ хъæу, нæхи хъæу... 
С а у к у ы д з. Нæ сæттыс? Уæдæ дæ дзыппыты цы 
ис? А|-гъа... Æз зæгъын ма, нæ пъæмидоры хуымтыл 
цы сырды мыггаг сагъуыд? 
К ъ æ з æ н æ г. Æз... фыццаг хатт... 
Саукуыдз. Иæ мæгуыр, Гæзза, йæ! Иæ хæй- 
рæджджыны уæлæ ма — давæг! Иры дзыхъхъы чи ни- 
куыма æрцыди, ахæм диссаг! Æви дæхицæй æрра ба- 
рæй сарæзтай, æррайæн тæрхонгæнæн нæй! 
35 

Къæзæнæг (йæ дзыппæй систа пъæмидортæ). 
Гъа, айс сæ... Мæн нæ хъæуынц. Æдæппæт фондз... 
Саукуыдз. Каем и фондз? Фондз килойы! Фондз 
путы! Æз цас зæгъон, уыйбæрц! Дæ раны дæ! Фæцæ- 
уыс Уастырджийы сызгъæрин базыры бын ахæстонмæ! 
Уым та — сæркъуыртæ, стигъджытæ... 
Къæзæнæг. Саукуыдз! Ацæ афтæ, ды, дам, рын- 
чын дæ... 
Саукуыдз. Æмæ давынмæ рынчын куы нæ дæ! 
Цыбырдзырдæй, дыууæйæ давтат колхозы хуымтæ. 
Къæзæнæг. Лæппуйы кой нæ! Агæрах дæ кæн- 
дзынæн æнæ тæрхонæй! 
Саукуыдз. С-с! Мæ уд мын ме счъилтæй ауайын 
кодта... Кæс-ма ай цæстытæм! Хорз, хорз, нал, нал!.. 
Фæлæуу-ма, фæлæуу... Нæ сæттыс? Худинагæй агъуыд 
куыдзæй тынгдæр тæрсын, за&гъгæ-иу куы дзырдтай! 
Æви дзæгъæлы бæр-бæр кодтай? Амæй стырдæр худи- 
наг ма дæ хъæуы? Мæнæ и, кæмæй тарст-æ, уыцы ху- 
динаг! Калмау дыл йæхи стыхта! (Æмдзæгъд кæны, 
кафы.) Худинаг! Худинаг! 
Къæзæнæг. Мæ худинаг! Нæ мæ ныууагъта! 
Ссардта мæ... Мæнæ ацы пъæмийорты мидæг йæхи 
бамбæхста! (Пъæмидортæ фæйнæрдæм фехста. Кæуы.) 
С а у к у ы д з. Хъæдм’æ? 
Къæзæнæг. Хъæдмæ! (Фезгъоры.) 
Саукуыдз. Ничи мæ федта? Ничи. Хорз цæуынц 
хъуыддæгтæ. Хъæды йæ куы ссарой, уæддæр ма йæ нæ 
басхойдзысты æррадонмæ? Æмæ иунæгæй куы базза- 
йа хæдзары уыцы фыд-зыкъуыр, уæд ма мын кæдæм 
лидздзæни? 
Ацæ (æрбацæуы). Саукуыдз! 
Саукуыдз. Ам рагæй дæ? 
А ц æ. Цæмæн фæтæрсын кодтай Къæзæнæджы? 
С а у к у ы д з. Тæрсын? Йæ тæрсынтæ фæстæдæр 
уыдзысты. Мæнæ уæ милицæ хъæуы уынгты районы- 
рдæм куы фæцæйтæра, уæд-иу мæ бафæрс, Къæзæнæ- 
зв 

джы дын цæмæн фæтæрсын код+он, уымæй. Æппын- 
фæстаг, давджытæ рабæрæг сты. Кæс, æмæ картофы 
хуымы дзæбæх гæппæл — къахт, къабускайæн йæ дзæ- 
бæхтæ — тынд, нæ пъæмидор—даст. 
Ацæ. Æмæ уыцы давджытæ чи сты? 
С а у к у ы д з. Уымæй мæн фæрсыс? Ды æмæ Къæ- 
зæнæг. Ныртæккæ йæхæдæг басаст. 
А ц æ. Цæуыл басаст? Давæг дæн, зæгъгæ, загъта? 
Саукуыдз. Æнæ зæгъгæ дæр ма йын цы хос уы- 
ди, йæ давæггагимæ йæ не ’рцахстон? 
А ц æ. Æз ын радтон уыцы фондз пъæмидоры... 
Саукуыдз. Ды йын сæ радтай, уæдæ йын сæ æз 
раттон? 
Ацæ. Æмæ Къæзæнæджы фæтæрсын кодтай... Иæ 
зонд ын дæ ныхæсты маргæй асау кодтай! Фондз пъæ- 
мидоры тыххæй! 
Саукуыдз. Фондз пъæмидоры? Цæй фондз пъæ- 
мидоры кой кæныс? Фондз килойы, фондз путы! Æз 
цас зæгъон, уый |бæрц! 
А ц æ. Давæг дæхæдæг дæ! Къæзæнæджы давæг схо- 
нын де ’взаг куыд бакуымдта? 
С а у к у ы д з. Къæзæнæгæн ма тæрс. Демæ йæ рай- 
онмæ акæндзысты æмæ йæ фæстæмæ рауадздзысты, 
кæд æй де ’мдзæхдон скодтай, уæддæр. Æрратæн тæр- 
хон нæ чындæуы. Уæлæ йæ йæхи хуызæттæм арвит- 
дзысты. Дæу та, мæ хур, уым æруромдзысты. Дæ хин 
дын тæрхондон сæгъы къæдзилау фегом кæндзæн: Къæ- 
зæнæгæй дæхицæн æмдзæхдон сарæзтай, ома ай æрра 
у, æмæ йын никæй бон ницы у. 
Ацæ (йæ кæуын ^ыххæй уромы). Давæг ды дæ, ды! 
С а у к у ы д з. Цы мыггаг стут? Уæ бынат цæуылнæ 
зонут, уæ бынат? Мадæй, фыртæй куыдзау цæуыл рæй- 
ут! Кæс-ма ацы хуыйы хъыбылмæ, йæ хъуыддаг мæ 
къухы ис, уый та мæ хатыр курыны бæсты дæндагæй 
лæбуры... Дæ цæстытæ мæм туджы цы зилыс, æви дæ 
тынг тæрсын? Иæ фыд ахст, æмæ йын уый дæр мæн 
37 

аххос кæнынц, ныр та йæхæдæг бахаудта, æмæ та — 
Саукуыдз! Æз дæр дæу хуызæн æнахъæл куы уаин, 
уæд ныртæккæ мæ хъæбысы хуыйы хъыбылы хуызæн 
хъыллистытæ кæнис, афтæмæй дæ мшшцæмæ бамидæг 
кæнин. Фæлæ дын хатыр фæуæд. Къæзæнæджы хатыр. 
Хæсты уыди, сæрæй фæсахъат, æмæ лæг уыдæттыл 
хъуыды кæны. Ды дæр, фыдгуырд дæ, фæлæ хъæуккаг 
дæ. Æрмæст дæ дзыхыл куы нæ хæцай, уæд дæ гуырæй 
райгæ у, къалатийæ ма дæ мадмæ кæудзынæ. Хица- 
уады хъустыл исты æрцæуæд, æндæр дзы мæн нал ба- 
фæрсдзысты! (Ацæуы.) 
Ацæ. Маринаг! Маргæ!! (Дур фелвæста, Яаукуы- 
дзы фæстæ фæцæйзгъоры, фæлæ йæ размæ фæци Мæ- 
динæ.) 
М æ д и н æ. Лæ-ппу, цы кæныс? Æрра фæдæ? 
А ц æ. Маринаг! 
Мæдинæ. Мæ арт бауазал! Каемæй зæгъыс? 
А ц æ. Никæмæй... Дæлæ хуытæ хуымтæм... 
Мæдинæ. Кæм? Быдыры змæлæг куы нæй фосæй! 
Уæртæ Саукуыдз... Уыимæ фæхыл дæ? 
Ацæ. Никæимæ фæхыл дæн! 
М æ д и н æ. Дзурын ма .куыд уæндыс, къулбадæг! 
Адæмы хъæр кæд бамбардзынæ, адæм дын дæ мардмæ 
æрцæуой! Де \^гар у, æви йæм дуримæ цæмæн лæбу- 
рыс, дуримæ?! Дæ тых кæуыл æвзарыс? Дæхи дзы 
хъахъхъæ, зæгъгæ, дын цал хатты загътон, уый би- 
рæгъ у æмæ дæ аныхъуырдзæн! 
Ацæ. Æз æм ницы дзырдтан... хыл нæ кодтам... 
М æ д’и н æ. Хæдзардарын дæумæ кæсы, æиæхæдзар 
фæдæ, ды та хицæуттимæ тыхæвзарæн кæныс! Цал хат- 
ты дын загътон, дæхи дарын зон, алкæмæ къæппæв- 
вонг æмæ гæппæввонгæй ма лæуу! 
Ацæ. Гыцци! Мацыуал дзур, фæлтау мæ нæмгæ 
фæкæ! 
М æ д и н æ. Дур дыууæ ахаудзæн, дзургæ нæ, фæ- 
лæ... Рацу мусонгмæ æмæ бахæр... 
38 

Ац æ. Нæ хæрын! 
Мæдинæ. Æз кæмæ дзурын? Сбад мæнæ афтæ 
æмæ комдзаг скæн. 
А ц æ. Нæ мæм цæуы. 
Мæдинæ. Лæппу, ма мæ мæстæй мар... (Кæрдæ- 
гыл æвæры хæринаг.) 
Ацæ æнæдзургæпæ къæбæр хæры. Мæдинæ мусонгмæ бацыди. 
Чысыл фæстæдæр уырдыгæй нæ кæуын райхъ>ыст. Сусæгæй кæуы 
Ацæ дæр. 
М æ д и н æ (рацæуы мусонгæй). Ды дæр... 
А ц æ. Æз ницы.. 
Мæдинæ. Дæ фыд цæссыгтæ нæ уарзта... Лæппу, 
изæры Тотразы дæр нæхимæ æрбахондзынæ. Хъæдур 
уын сфыцдзынæн. 
А ц æ. Нæхи цæхæрадоны сæ æртыдтай? 
Мæдинæ. 0. Нырма цъæх сты, фæлæ сын ницы 
у... Уæдмæ ’цъæх нартхор дæр фæзындзæн æмæ... 
^Ацæ. Сæрмæты машинæ скуыста! 
М æ д и н æ. Скуыста? Иæ цæрæнбон бирæ! 
А ц æ. Кæд мын бакома, уæд уый дæр нæхимæ ахон- 
дзынæн. 
Мæдинæ. Æрбахон-иу æй! Цæуон, зиууæттæ сыс- 
тадысты. Дзæбæх кæс хуымтæм. (Ацæуы.) 
Фæндзæм ныв 
Хъæд. Зыиы къардиуы былгæрон. Æхсæв. Фæзынынц С æ р м æ т 
æмæ А ц æ. 
С æ р м æ т. Дæхæдæг федтай Къæзæнæджы? 
А ц æ. Мæхæдæг... ХурьГ ма ныгуылынмæ бæндæны 
бæрц хъуыди, афтæ... Хъæдырдæм згъордта... 
С æ р м æ т. Цæмæн? Ацырдæм æмхиц куы никуы 
уыди... Хъæдæй цæмæдæргæсгæ тæрсгæ кодта... 
39 

Ацæ. Кæд фæзынид... Кæд афонмæ сæхимæ сты, 
уæддæр сын чи цы зоны. 
С æ р м æ т. Æмæ кæд не сты, уæд та? 
А ц æ. Уанцон нæу... Уый куыд уыдзæн? 
С æ р м æ т. Ныр æмбисæхсæв куы у... 
Ацæ. Кæд, миййаг, сæ хæстæджытæм æндæр хъæу- 
мæ ацыдысты? 
С æ р м æ т. Нæ зонын, нæ зонын... Уæд сыхæгтæй 
искæмæн загътаиккой. 
Тотразы хъæлæс (дардæй). Сæрмæт! О, Сæр- 
мæ-æт! 
Ацæ. О-о! Мах ам стæм! (Сæрмæтæн.) Уый Тотраз 
у. Кæд, миййаг, фæзындысты... 
Тотраз (æрбацæуы). Иæ фæд ын никуы арут? 
А ц æ. Никуы. 
Т о т р а з. О, мæнæ диссаг! Æнæхъæн хъæу йгурæг 
æрбацæуынц. 
Хъуысы адæмы уынæр. 
С æ р м æ т. Дзерассæйы фæстаг хатт чи кæм федта? 
Т о т р а з. Æз æй ныртæккæ федтон. Немæ цæуинаг 
уыди, фæлæ йæ нæ рауагътам, сылгоймæгты æмбисæх- 
сæв хъæды цы хъуыддаг ис? 
А ц æ. Цом-ма, Тотраз, Сау æрдузмæ бацæуæм. 
Т о т р а з. Цом, уæдæ ам цы лæууæм! 
С æ р м æ т. Æнцад æрлæуут. Æвзæр æхсæв у. Хъæ- 
ды фæдзæгъæл уыдзыстут. Хъусут, дымгæ куыд ни- 
уы... 
Ацæ. Дзæбæх уарын куы рацæуид! 
Тотраз. Ницы рацæудзæн, дымгæ та мигъты 
хъæмпы муртау фæхæсдзæн. 
Адæм æрбацæуынц цырæгътимæ. 
Зæронд лæг. Цы фестут, лæппутæ? 
40 

С æ р м æ т. Ам бæргæ стæм. 
Зæронд лæг. Адæм æц ацырдæм цæугæ куы 
федтой... Къæзæнæг, дам, хъæдмæ алыгъд. 
С а у к у ы д з. Арæби, цæмæй. йын тæрсут, уый мæ 
сæр нæ ахсы... Чызг æрыгон чызг, хæдзары йæ рынчын 
æфсымæримæ бадынæй нæма схъыг, зæгъут? Кæд се 
’хсæн исты быцæу рауад, бинонтæм чысыл хылтæй 
фылдæр цы вæййы! Æмæ, æвæццæгæн, Къæзæнæг фæ- 
тæргай, сæ хæстæджытæй искæмæ æндæр хъæумæ 
афардæг. Фæкæсут-ма, кæддæра йæ райсом йæ хæдза- 
ры æнцад-æнцойæ бадгæ не ссариккат! 
3 а у ы р. Дæ дзыхыл иучысыл куы фæхæцис! (Ин- 
нæтæ йæ куыд нæ хъусой, афтæ.) Уыцы фыс фæстæмæ 
йæ бынаты сæмбæлын кæн! Цæмæн æй баластай ме 
’скъæтмæ? 
С а у к у ы д з. Цæуыл цæхæр кальц:? Колхоз дæу 
уæхсчытыл лæууы, æппын ницы, фæлæ дыл хицауы 
ном уæддæр ис. Уазæг дæр дæумæ цæуы, хъæубæсты 
номæй æгъдау дæттын дæр дæумæ кæсы, хæс дыл фыл- 
дæр и. 
3 а у ы р. Тæккæ ахсæв æй фæстæмæ фермæмæ алас- 
дзынæ! Тæккæ ахсæв! 
С а у к у ы д з. Колхоз уымæй хъæздыгдæр нæ фæ- 
уыдзæн. 
3 а у ы р. Мæ ныхас мын фехъуыстай! 
Зæронд лæг. Ныр æмбисæхсæв у, æмæ хæдзар- 
мæ нæма фæзынд. Изæры фæталынгтæм дæр куы ни- 
куы бафæстиат, уæд ыл ныр цы ’рцыдаид? О æхсæвы 
зæд, дæ фæлмæн сабыр базыры бын æй бакæн, фервæ- 
зын æй кæн фыд æмæ бæллæхæй! Иутæ далæ Даргъ- 
тагмæ ацæуæнт, иннæтæ — Сау æр^дузмæ, мах та иу- 
къорд лæгæй коммæ ныххиздзыстæм. 
Адæм ацæуынц. Саукуыдз æмæ ма 3 а у ы р баззадысты. 
3 а у ы р. Бамбæрстай мæ? 
41 

С а у к у ы д з. Бамбæрстон, бæргæ, фæлæ... Цыма 
низæй ныххæдмæлтæ сты, ахæм акттæ районмæ æр- 
выст æрцыдысты... Бæргæ, раздæр мын куы загъ- 
таис... 
Зауыр. Æмæ йæ æз раздæр кæцæй зыдтон, æви 
мæ хъазгæ кæныс?! Цал сæрыл скодтат акттæ? 
С а у к у ы д з. Æдæппæт æртæйыл... Фермæйы хи- 
цау, æз æмæ ды... 
3 а у ы р. Афтæ фæлæуу, æз дæ дæ куыстæй куы нæ 
фæтæрон! 
Саукуыдз. Цал æмæ цал хатты фехъуыстон уы- 
цы æртхъирæн! Фыццаг-иу ехсы цъыккау мæ фæсон- 
тыл тæппалæй абадт, фæлæ йыл фæцахуыр, дæн чы- 
сылгай, æмæ мын ныр фæндыры цагъдау мæ уæнгтæ 
рог кæны... 
Зауыр. Куыдзау ма рæй! Мæ фæнд <ивинаг нæ 
дæн! 
Саукуыдз. Дæхи мын ма мæстæй мар. Дæ фæн- 
дæй ницы рауайдзæн... Æрдхорддзинады фæдыл дын 
мæ фыццаг лæвар ’куы кодтон, уæд æндæр хъæлæсæй 
уасыдтæ! Уæдæ уый фæстæ дæр мæ хуынтæй «нæ» ни- 
куы загътай! 
Зауыр. Афтæ мын хъæуы, афтæ! Мæхи сæр у хо- 
инаг! Цон æз адæмимæ, демæ лæууынмæ дæр нæ бæз- 
зы. (Ацæуы.) 
Саукуыдз. Хицау куы нæ уаис, уæд дын фенын 
кæнин, Саукуыдзимæ куыд дзургæ у, уый. Ныффыссин 
ыл, фæлæ мæхи сæр дæр æфхæрд куы баййафа... Стæй 
’ног сæрдар цы уыдзæн, куыд уыдзæн... Ды та мæ къу- 
хы дæ, мемæ рæхысæй баст дæ, >былæй куы хауон, уæд 
дæу дæр мёмæ ласын, мемæ! Æмæ уый дæхæдæг хорз 
æмбарыс! Æртхъирæн кæн, цас дæ фæнды уыйас, ту! 
Хъаргæ дæр мæм нæ кæны... Фæлæ цæуыл риссы зæр- 
дæ? Уыцы æррайыл исты куы ’рцæуа... Æмæ йыл æр- 
цæуæд. Цас тагъддæр ныхъхъæмп уа, уыйас йæхицæн 
дæр хуыздæр æмæ махæн дæр... Мæнæн дæр... Цы у 
42 

ахæ^лы цард? Цыма машинæйы хъæр æрцыд мæ хъус- 
тыл... Чидæр æрбацæуы. Райкомы секретарь! Æмби- 
сæндтæ, цымæ йæ цы ’рхаста ац’ афон ардæм? 
Райкомы секретарь (æрбацæуы). Де ’хсæв 
хорз, Саукуыдз! 
С а у к у ы д з. Мæнйе диссагЬ Мæ цæстытыл не 
ууæндын... Фидар Зелимханович. Æгас цу! 
Райкомы секретарь. Цы хабар æрцыд? 
С а у к у ы д з. Ницы хабар æрцыд. Иу быдзæу сæ 
хæдзармæ нæ фæзынд афоныл... Махмæ адæм стыр дис- 
саг сты—цъиуыл саргъæвæрджытае! Йæ æфсымæр кæ- 
дæмдæр ацыд, чызг — фæдис, æмæ мæнæ æддæг-мидæг 
ауадыстæм. 
Райкомы секретарь. Чи у уыцы чызг? 
С а у к у ы д з. Дзерассæ йæ хонынц. Раст зæръын 
хъæуы, дзæбæх чызг у. Мæ бригады кусы. Ие ’фсы- 
мæр та сæрæй фæкуыддæр. 
Райкомы секретарь. Ды Къæзæнæджы кой 
кæндзьгнæ. Мах æй сыгъдæгзæрдæ æмæ хъæбатыр 
адæймагыл нымайæм. 
Саукуыдз. Фидар Зелимханович, йæхицæй хъæ- 
батырдæр нæй! Мах дæр æм нæ цæст дарæм, куы сын 
нартхор ссадæй, куы картофæй, куы æндæр истæмæй 
аххуыс кæнæм. Уæдæ! Нæ иумæйаг рынчын... 
Райкомы секретарь. Раджы ацыдысты хæ- 
дзарæй? 
Саукуыдз. Мæгъа, нæ зонын. Фидар Зелимхано- 
вич, дæу дæр ма дæ хуыссæнæй сыстын кодтой. 
Р а йкомы секретарь. Мæнæн ницы у. 
Саукуыдз. Сымахæн дæр куыд ницы у, æнæхъæн 
район — уе ’ккой, искуы исты æрцæуæд — дзуапдæттæг 
сьшах! Йæ карк айк кæмæн нал æфтауы, уый дæр сы- 
махыл хъаст кæны, йае! чъири кæмæн басудза, уый 
дæр... Нæ дын зонын нæ адæмы! Фидар Зелимханович! 
Дæ раны дæ æрцахстон, нал мын аирвæздзынæ, не 
’взæр æфсинмæ кæмдæр арахъхъ æмбæхст ис, барвæсс 
43 

мæгуыр хæдзарыл! Абон хъæубæсты уазæг дæ æмæ дæ 
фæллад суадз. 
Р а й к о м ы с е к р е т а р ь. Арахъхъ? 
С а у к у ы д з. Барвæсс. Нæ къæбæры хъæстæ фæ- 
уай, уымæ бæллыдтæн. Не ’фсинæн -та уæлдай æхсыз- 
гон уыдзæн — йæ фыдæлтæ уæ хæрæфырттæ уыды- 
сты. 
Райкомы еекретарь. Хъус-ма! Ды адæмимæ 
цæуылнæ дæ? Цæуъ1лнæ агурыс? 
Саукуыдз. Æз дæр агурын, уæдæ ам цы ми кæ- 
нын? Фæлæ ам иу хъуыддаг ис. Ме ’дылы зондæй æз 
афтæ хъуыды кæнын, æмæ чызг йæ хæйрæджджын... 
йæ рынчын æфсымæримæ æхсæв иунæгæй нæ уæнды... 
Схъыг ис йæ цæрдтытæй æмæ уал, æвæццæгæн, йæхи 
сæ хæстæджытæй искæмæ айста... 
Райкомы секретарь. Уæдæ мах цæуæм æмæ 
нæ зæрдæйы дзæбæхæн минас кæнæм дæ хæдзары, 
адæм та агурæнт? 
Саукуыдз. Цы пайда ис дзæгъæл хъеллауæй? 
Райкомы секретарь. Ды... Хъусыс... Цæугæ 
æмæ агургæ! ; 
Саукуыдз. Цæуын, цæуын, Фидар Зелимханович! 
Махæн дæр исчи не сты. (Ацæуы.) 
Райкомы секретарь. Цыдæр не ’мбарын... Ам 
мæ цæст цæуылдæр нæ хæцы. Кæд, миййаг, фаг къæрц- 
хъус нæ разынд райком? Лæмбынæгдæр æркæсын хъæ- 
уы хъуыддæгтæм. Цы бæллæх сыстын кодта адæмы 
стырæй-чысылæй? Æви хæсты уынæрæй сæ чемы нæма 
æрцыдысты? Нæ. Ам æндæр цыдæр ис... (Ацæуы.) 
Къæзæнæг (æрбацæуы). Хорз адæм! Уæ, хорз 
адæм! Дзерассæйы уæ ничи федта? Мæ ныхыл мын уа- 
зал хæцъил ныббаста, йæхæдæг ацыд. Дзерассæ! Рацу, 
нана дæм дзуры! Хъæбынтæ дын скодта, адджын хъæ- 
бь*нтæ! Рауай, Дзерассæ, дæхи мауал æмбæхс, ,уынын 
дæ! (Ацæуы.) 
44 

\ 
\ 
\ Адæм æрбацæуынц цырæгътимæ. 
Адæмæй иу. Даргъ таджы ницы ссардтам... Цы 
къуцм дзы нæ басгæрстам, иу ахæм нал баззад. 
И и н æ. Уæдæ Сау æрдузы дæр нæ цæст ницæуыл 
æрхæцыд. 
Æртыккаг. Комы дæр зæрдæхсаинагæй ницы ис. 
3 æ р о нд л æ г. Æнхъæлдæн, нæ хъæубæстыл бæл- 
лæх сæмбæлди! Арвæй ахæм дур ма ’рхауæд, адæм си- 
сын кæй нæ бафæразой. Иу хатт ма æрзилæм хъæды. 
Хъæр кæнут, сидут æм. 
А д æ м (иумæ). Къæзæнæг! 
Райкомы секретарь. Исчи уæ милицæмæ фе- 
хъусын кæнæд. Æндæр рæтты дæр æй фенæнт. Мах 
дæр æй агурдзыстæм. Цомут! 
А д æ м ацæуынц. 
Къæзæнæг (æрбацæуы). Хорз адæм, Дзерассæ- 
йы уæ ничи федта? Ныртæккæ дæр ма ам уыди æмæ 
та йæхи амбæхста! Нана та уый агуры, æххормагæй, 
дам, йæ- уд куыд нæ схауы! Дзерассæ! Уæ Дзерассæ! 
Д з е р а с с æ й ы сурæт сыстад æхсæвы тарæй. 
Мæнæ йæхи кæм бамбæхста! 
Дзерассæйы сурæт. Дæ сæр ма риссы, Гæз- 
за? 
Къæзæнæг. Нал риссы. 
Дзерассæ. Хъуыды ма кæныс, Гæзза, хъуыды 
ма кæныс... 
Къæзæнæг. Цы, мæ чысыл хо, цы? 
Дзерассæ. Кæддæр... Раджы, тынг раджы.. 
Къæзæнæг. Раджы цы, Дзерассæ, раджы цы? 
Дзерассæ. Уый кæд уыди, кæд! Хæсты размæ, æз 
ма хæрзчысыл куы уыдтæн, уæд дæ саулох бæхыл ма- 
45 

йы бæрæгбоны дугъы куы уадтæ! Стæй мæ уæлбæхшэе 
дæ хъæбысмæ систай æмæ мын зарыдтæ, зарыдтæ, Æа,- 
рыдтæ... / 
Къæзæнæг. Майы бæрæгбон! 0 уыцы диссаджы 
бонтæ!.. Уыцы диссаджы уалдзæг... Стæй уæдмæ госпи- 
таль ссыгъд, æмæ цъæх цырен калгæ ратæх-батæх код- 
тон.... 
• Дзерассæ. Æз пецы фарсмæ бадтæн. Нана чъи- 
ритæ кодта. Куыд адджын тæф кодтой! 
Къæзæнæг. Ног ахст цыхтæй чъиритæ... Фæлæуу, 
нана цы фæци? 
Д з е р а с сæ. Нанайы дæр ныртæккæ ардæм хъæ- 
уы, фæлæ мын иухатт зæрдæ «куы бавæрдтай, фæндыр 
дын æлхæндзынæн, зæгъгæ... 
Къæзæнæг. Мæ чысыл хо, мæ иунæг мадызæнæг! 
Бустæ ма кæ, æз дын дунейы тæккæ хуыздæр фæндыр 
балхæндзынæн, фæлæ мын ныртæккæ гæнæн нæй: цæ- 
мæй тарстæн, уый мыл æрцыд!.. Фæхудинаг дæн! Да- 
вæджы ном мыл сбадти! 
Дзерассæ. Давæг нæ дæ, Гæзза, ма 'уУæнД Сау- 
куыдзыл! . 
Къæзæнæг. Ууыл не 'уУæнДын» мæхиуыл æууæн- 
дын. Чысыл мæм банхъæлмæ кæс, ныртæккæ раздæх- 
дзынæн! 
Дзерассæ. Кæдæм, Гæзза?!' 
Къæзæнæг. Мæ худинаджы уаргъ аппарон, хæс- 
сын æй мæ бон нал у..Цæуын æмæ дæм фæстæмæ раз- 
дæхдзынæн сыгъдæг æмæ æнæкъæмдзæстыгæй. 
Дзерассæ. Ма цу, Гæзза! 
Къæзæнæг. Æнæцæугæ мын нæй! Дæлæ арф 
комы сыгъдæг дон — Дзæм-дзæмы дон. Нæ йын хъу- 
сыс йæ хæл-хæл? Мæхи уым ныннайдзынæн æмæ дæм 
æрцæудзынæн, иу хатт майы бæрæгбоны дугъы цы уыд- 
тæн, уымæй! Сыгъдæгæй! Мæ худинаг ныхсдзынæн... 
Цæуын... Цæуын... (Фæцæуы къардиуы былмæ, бынмæ 
ахауд.) 
46 

А д æ м æрбацæуынц. 
С^ермæт. Лæджы хъæр! Мæ хъустæ мæ нæ са- 
йынц! 
Адæм (иумæ’). Къардиуæй цæуы хъæрзьш! 
С æ р м æ т. Ам лæуут, æз бынмæ ныццæуон. 
Р а й к о м ы с е к р е т а р ь. Иунæгæй нæ. Дыууæйæ 
ныббырæм. 
Зæронд лæг. Мæнæ кæстæртæй исчи... ^-Уанцон 
нæу... 
Райкомы секретарь. Æз дæр зæронд нæма 
дæн. Цом, Сæрмает. 
С æ р м æ т æмæ рапкомы секретарь къардиумæ ныххыз- 
тысты Дымгæ ниуы. Уарын райдыдта. 
Зæронд<лæг. Уары! 
А д æ м. Уары! 
Зæронд лæг. Нæ хуымтæ фервæздзысты ныр, 
бæргæ... О фæлмæн къæвда, сой æрхастай а зæххæн 
æмæ уыцы сидзæртæн дæр царды хос фест! Цы ’ныл 
æрцыд?! 
Æрбацæуынц райкомы секретарь æмæ Сæрмæт, Къæ- 
з æ н æ д ж ы мардæй æрбахæссынц. 
Дзерассæйы хъæлæс (дардæй). Гæзза-а-а!! 
Æхсæзæм ныв 
Слеотгæнæджы кабинет. Слестгæнæг бады стыр зæронд стъо- 
лы уæлхъус, цыдæртæ фыссы. 
Саукуыдз (бацæуы). Æ мæ хæрæфырт! Дæ цар- 
дæй иу къæртт! 
47 

С л е с т г æ н æ г. Дыууæ къæртты дæр, мæ мЬды- 
рвад! (Сыстад.) I 
С а у к у ы д з. Хъæбыстæ, æви къухист дæр/ æгъ- 
гъæд у? 0, уæвгæ ацы кабинеты хъæбыстæ кæнын мол- 
лримæ хуыйы дзидза хæрынæй уæлдай нæу. Сбад, цы 
ныхъхъил дæ! Куыд у мæ хойы гæбаз? 
Слестгæнæг. Мæн цы фæрсыс, дæхæдæг абæ- 
рæг кæн дæ хойы. 
Саукуыдз. Æвдæлы мæ? Мæ сæрыл куырой зи- 
лы, мæ къухтæм кæд æмхасæнтæ нæ кæнын. Нæ хос 
ссывд нæма фæци, картоф къахын райдыдтам, гæн — 
тонинаг... Кæмæ ма сæ лæбурон? 
Слестгæнæг. Дæ адæмы дзæбæх змæлын кæн. 
Саукуыдз. Кæд ма сын сæ сæрыл мих сцыргъ 
кæнон! Сæ фылдæр сылгоймæгтæ сты, раст зæгъын 
хъæуы, кусгæ кæнынц, фæлæ нæлгоймаджы февнæлд 
ахадгæдæр у. Ноджы абон быдыры иу цъиузмæлæг 
нæй — уыцы мæгуыры æвæрынц... Лæгау лæгмæ дын 
уыйба*рц дзыллæтæ æрцæудзæн? Куыннæ! Амæн та нæ 
хъул сах абадт — кæцæй "йæм не ’рцыдысты хохæй-бы- 
дырæй! Хицауад иууылдæр — уым. Æфсæддонтæ йæм 
сæ оркестримæ æрцыдысты. Саударæн æмбырды рай- 
комы секретарь йæхæдæг дзурдзæн... Гъе, афтæ, гъе, 
мæ хæрæфырт. Зондджын лæг куы амæла, уæд уымæн 
та къах йæ роны! 
Слестгæнæг. Ма тæрс, тагъд нæма амæлдзынæ. 
Стæй дæм æфсæддонтæ æд оркестр куы нæ фæзыной, 
уæддæр дæ зæрдæ ма фæхудæд... 
Саукуыдз. Цæй, цæй, дæу хъуаг ма уыдтæн, иу- 
нæг ды ма мын нæ атъыстай мæ фындзыхуынчъыты де 
'•нгуылдзтæ. Æз кæм уыдтæн, уым дæр лæгтæ хъæугæ’ 
кодтой... Цæй, демæ дзæнгæдайыл фæдæн, мард цалын- 
мæ нæма бавæрдтой, уæдмæ хъуамæ уым уон. Мæнæ 
мæ райпойы чысыл хъуыддаг уыди æмæ дæуыл фе- 
здæхтæн. Уæртæ дын ме скъæты фыс, æмæ йæ алас, 
кæд дæ хъæуы, уæд. Æви та мын æй мæхицæн ласын 
48 

кæныД? Æмæ уый дæр дæ цæсгом бахъæдздзæн, ми- 
лицæше æфсарм кæд уыди? 
Слестгæнæг. Фыс? Мæ мадыфсымæр! Æргомдæ- 
рæй дзур! 
С а у ку ы дз. Уый та дын цы ныхас у? 
Слестгæнæг. Цыдæр бæллæх та сарæзтай! Куыд- 
дæр мæ кæртæй дæ фысы уаст райхъуысы, афтæ дæ- 
уыл дæр хъаст æрбахæццæ вæййы. 
Саукуыдз. Мæ мард фен, кæд мæ сæрæн исты 
зонын! Дæ мæт мæ нæй, ды дæхи хуызæн къупритимæ 
цардæй хъæлты хъазыс, алыран уын минас — къубал- 
мæ, фæлæ мæ нунæг хойæн йæ тæнтæй рухс хъарын 
райдыдта. 
Слестгæнæг. Ма йын тæригъæд кæн, къæбæр- 
хъуаг нæу. 
С а у к у ы д з. Дæ хуызæн . гуырд кæмæн уа, уьш 
хъуамæ куыд уа къæбæрхъуаг? Фæлæ æз кæм бадын, 
уым сой фылдæр тæдзы. Æмæ мæнмæ цы уа, уый та 
сымахмæ дæр уыдзæн. Уæдæ ма хæстæг гуыбыннизэе’н 
у? Абон мæ нæ равдæлдзæн, фæлæ райсом уыцы ку- 
сæрттаг дæ кæрты уыдзæн. Цæй, æз згъорын. (Ацæуы.) 
Слестгæнæг. Мæ маенгард мадыфсымæр! Мæ- 
нæй та дæ исты бахъуыди, æндæр дæ хойыл тынг тых- 
сыс, куыд нæ! Цымæ та цы фыдбылызы фæтъыста йæ 
бырынкъ? 
Дуар æрбахостæуыд. 
Мидæм^! 
А ц æ къæсæрæн æрбахызт, дуаргæрон слæууыд. 
Хæстæгдæр! Рауай, рауай, ма ’фсæрмы кæн, мæнæ 
стъолы фарсмæ сбад! 
А ц æ (стъолмæ хæстæгдæр бацыди, сбадти бандо- 
ныа). Æз... <йед... (Фестад.) Дæ бон хорз. 
4 Ацырухс 
49 

Слестгæнæг. Æгас цу. Сбад. Хъусын дæм. 
Ацæ (сбадти). Иубон... æндæрæбаи мусон- 
джы... / 
Слестгæнæг. Ы-гъы. Мусонджы цы? 
Ацæ. Мусонджы цур Саукуыдз æмæ уый иумæ... 
уым фембæлдысты. - ’ 
Слестгæнæг. «Уый» кæй хоныс? 
Ацæ. Къæзæнæджы... 
Слестгæнæг. Ы-гъы! Æмæ! 
Ацæ. Саукуыдз Къæзæнæджы фæтæрсын кодта! 
Слестгæнæг. Куыд фæтæрсын кодта? 
Ацæ. Къæзæнæг ницæмæй тарсти, æрмæст худина- 
гæй тарсти. 
Слестгæнæг. Æппындæр дын ницы æмбарын! 
Худинагæй чи нæ тæрсы? Æз дæртæрсын худинагæй. 
Кæннод дæхæдæг нæ тæрсыс? 
Ацæ. Къæзæнæг... йæ зæрдæ тыиг сыгъдæг уыди... 
Дон-Кнхоты хуызæн... 
Слестгæнæг. Лæппу, кæд дæ дохтырмæ цæуын 
хъуыди, ардæм та рæдыдæй æрбацыдтæ? 
А ц æ. Ды слестгæнæг нæ дæ? Дæумæ æрбацыд- 
тæн... Саукуыдз Къæзæнæджы фæтæрсын кодта... Мæ- 
нæн Къæзæнæг афтæ дзырдта, æз, дам, талынгæй нæ 
тæрсын, фæлæ арвыл стъалытæ куы нал зыной, уымæй 
тæрсын. Мæ сæры низ, дам, мыл гадзрахатæй куы ра- 
цæуа, æмæ исты æвзæр ми куы бакæнон... Худинагæй 
тарсти... Рынчы-н. уыди æмæ йæм афтæ касти, цыма 
цуанон сырдыл куыд фæцуан кæны, афтæ йæ худинаг 
йæ фæдыл зилы... Калмæй куыд фæтæрсынц, афтæ дзы 
тарсти. Ууыл фембæлыны бæсты мæлæтмæ цæттæ уы- 
ди. Саукуыдз уый хорз зыдта æмæ йæ асайдта, фæху- 
динаг дæ, зæгъгæ. Æмæ Къæзæнæг хъæдмæ алыгъд... 
йæ худинагæй алыгъд. Къардиуы былæй йæхи аппæр- 
ста... 
Слестгæнæг. Кæс лыстæг! (Яæ къух хæрдмæ 
систа.) Мæ къухы ис дзæбуг. Цæвын дзы стъол. (Цы- 
50 

ма сгьол дзæбугæй хойы, афтæ йæ къух пелы.) Ныцъ- 
цъæл крдтон стъолы фæйнæг! Уыныс? 
А ц æ. Хъазгæ кæныс? 
С л е\с т г æ н æ г. Нæ хъазын. Мæнæн мæ къухы 
дзæбуг куыд нæй, раст гъе, афтæ дæуæн дæр дæ ны- 
хæсты’предмет нæй, лæг цæуыл фæхæца. Стъол цæ- 
мæй асæттон, уый тыххæй йæ истæмæй цæвын хъæуы. 
Æмæ уыцы исты хуины факт. Дæ ныхæстæ та ’хуи- 
нынц абстракци. Комкоммæ æмæ цыбырæй дзуапп дæтт 
мæ фарстатæн. Ды загътай: Саукуыдз æмæ Къæзæнæг 
фембæлдысты мусонджы цур. Кæм мс уыцы мусонг 
аёмæ кæй у? 
Ацæ. Уыцы мусонг нæ хуымгæрон... Сæрмæт нын 
æй сарæзта. Æз æмæ Тотраз хуымтæ хъахъхъæнæм... 
Слестгæнæг. Æмæ уым цæмæн фембæлдысты? 
А ц æ. Йед... Къæзæнæг мæнмæ æрбацыд... 
Слестгæнæг. Цæмæн? 
Ацæ. Афтæ æнæуи... Арæх нæм æрбацæуы... 
Слестгæнæг. Саукуыдз та? 
А ц æ. Быдыртыл зылди, æвæццæгæн... Бригадир у. 
Слестгæнæг. Уæдæ æнæнхъæлæджы уыди сæ 
фембæлд. 
Ацæ. О. 
Слестгæнæг. Уымæй размæ никуы фембæлды- 
сты? 
Ацæ. Куыд нæ! 
Слестгæнæг. Уæдæ йæ уый размæ куы никуы 
фæтæрсын кодта, уæд сыл æвиппайды дæ мусонджы 
цур цы ’рбамбæлд? Истæуыл фæхыл сты? 
А ц æ. Æз... Къæзæнæгæн фондз пъæмидары радтон. 
Слестгæнæг. Кæм дын уыди пъæмидортæ? 
Ацæ. Æртыдтон сæ... 
Слестгæнæг. Дæхи цæхæрадоны? 
А ц æ. Нæ... Колхозы... 
Слестгæнæг. Гъер радзур æргом, куыддæрид- 
дæр уыди хъуыддаг, уый. 
51 

Ацæ. Æ<з Къæзæнæгæн афтæ, чысыл мæ бæст^ ам 
фæлæуу... Фæстæмæ тагъд фездæхтæн. Æмæ сæ 
дыууæйæ æрбаййæфтон. Саукуыдз ыл хъæртæ/кодта! 
Худинагæй, дам, тарстæ, калм битъынайæ ку/лд фæ- 
тæрсы афтæ, æмæ, дам^ дзы ныр дæ къубалмæ куы 
нынныхстæ. Къæзæнæг худинаджы кой куыддæр фе- 
хъуыста, афтæ лидзынмæ фæци. Куы зæгъын, йæ ху- 
динагæй лыгъди. Æмæ фæстæмæ нал раздæхт... 
Слестгæнæг. Мæнæн цы дзурыс, уый искæмæн 
радзырдтай? 
А ц æ. Никæмæн. 
Слестгæнзег. Æппындæр? 
Ацæ. Æппындæр никæмæн. 
Слестгæнæг. Цæуылнæ? 
Ацæ. Адæм æй амардзысты. 
Слестгæнæг. Æмæ йын тæригъæд кæныс? 
А ц æ. Тæригъæд ын нæ кæнын, фæлæ... Исчитæ 
дзы ахæстонмæ бахаудзæн... 
Слестгæнæг. Зондджын лæппу дæ... Мæнæ ма 
ацы статья хъæрæй бакæс. (Дæтты йæм чиныг.) 
Ацæ (кæсы). Статья 180. Заведомо ложный донос 
о совершении преступления наказывается лишением 
свободы на срок до двух лет... 
Слестгæнæг. Статьяйы дыккаг хай кæс,— уый 
дæумæ хауы. Кæс, зæгъын, кæс! 
Ацæ (кæсы). Те же действмя, соединенные с обви- 
нением в особо опасном государственном или ином 
тяжком преступлении или с искусственным созданием 
доказательств обвинения, а равно совершенные с ко- 
рыстной целыо,— наказываются лишением свободы на 
срок от двух до семи лет... 
Слестгæнæг. Бамбæрстай? Ныр хъус лæмбы- 
нæг. Ацы кабинетæй дæ аласдзысты ахæстонмæ. 
Ацæ (сыстад). Куыд?! Цæмæн? 
Слестгæнæг. Сбад! Хъус, æмæ дын æй бамба- 
рын кæнон. Сымах пъæмидортæ давгæ æрцахста кол- 
52 

\ 
хозй бригадир Саукуыдз. Уæ хъæуы бирæ дæвдтытæ 
цæуьк картофы хуым фæкъахтой, пъæмидорты хуым 
ссæндьшц, цъæх нартхорыл дæр нæ ауæрдут! Милйцæ 
гуырысхо кодта дæуыл! Æмæ ныр бахаудтæ... Раст 
зæгъын хъæуы, Къæзæнæг де ’мдзæхдон разындзæн, æз 
уый æнхъæл нæ уыдтæн... 
Ацæ (фестад. Яæ къухтæ зыр-зыр кæнынц). Ма 
кæн!.. Ма дзур! Къæзæнæгæй ма дзур!.. 
Слестгæнæг. Нытътъæбæз у дæ бынаты! Къæ- 
зæнæг, дæхи загъдау, худинаг йæ сæрмæ не ’рхаста 
)а$мæ, чи зоны, йæхи былæй асхуыста. Æз ууыл не 
’ууæндын, кæд æй йæ къах фæсайдта, миййаг, фæлæ 
кæд йæхи æцæгæй амардта, уæд та дæ хъуыддаг но- 
джы талынгдæр кæны... 
Ацæ. Уый... Раст нæ дзурыс! 
Слестгæнæг. Раст æмæ зылын чи у, уый та ды 
уый фæстæ равзардзынæ! Хъус дарддæр. Хъуыддаг 
ууыл нæ хицæн кæны. Саукуыдз, йæ хæс цы уыди, уы- 
мæй уæлдай ницы бакодта. Дæхи ныхæстæй дын хат- 
дзæг кæнын, дæхи! Хыл уæм кодта, чи зоны, фидис 
дæр дзы уыди, уæдæ уын арфæтæ дæр куыд ракодта- 
ид? Фæлæ ды Саукуыдзы æвдисыс лæгмарæй. Мæнг 
æвдисæны тыххæй цы вæййы, уый та дæхæдæг бакас- 
тæ... Мæнæ дын гæххæтт æмæ фысгæ. Цыдæриддæр 
мын радзырдтай, уый ныффысс. 
Ацæ. Æз ницы фыссын! 
Слестгæнæг. Мæнæ ацы къулы фæстæ бады 
милицæ. 
Ацæ. Æмæ бадæд... 
Слестгæнæг. Ныр дын цы бакæнон? Ахæстонмæ 
дæ |басхойон, æмæ дæ хъуымыз дæ былтыл куы нæма 
бахус? Каеннод Къæзæнæг... Хъæбатыр хæстон... Ныр 
ыл йæ ног ингæнмæ давæджы ном сбада? Саукуыдз 
дæр, æвæццæгæн, уыдæттыл хъуыды кæны æмæ йæ 
дзыхыл уымæн хæцы... Зæгъ, дæхæдæг, цы дын бакæ- 
нон? 
53 

А ц æ. Æз... цæугæ кæнын... Нæхимæ... 
Слестгæнæг. Зондджын ныхæстæ кодтай, /æмæ 
дæ зондджын фæхуыдтон. Ардæм дæхи барæй ^ерба- 
цыдтæ, фæлæ фæстæмæ... Æгъгъæд! Ахæм сæйДтытæ 
мыл æрцыди! Иухатт иу лæгæн фæтæригъæд кодтон, 
ауагътон æй. Уый баздæхт æмæ, не ’хсæн цы ныхас 
рауад, уый куы рабæр-бæр кæнид кæмæндæр! Йæхи 
йын ацъипп кодтой, бæргæ, фæлæ æз дæр чысыл ма 
бахъæуа мæ куыстæй ма фæхауон. 
Ацæ. Æз никæмæн ниды зæгъдзынæн... 
С л е<с тг æ н æг. Цæугæ æмæ дæ зæрдыл дар: дæу 
тыххæй стыр бæрны бацыдтæн. 
Ацæ (фæцæйцæуы). Хæрзбон. 
Слестгæнæг. Мæнæ дæ худ дæр ахæсс, йæ ко- 
зырек дын кæсагласы бырьшкъæй даргъдæр куы у! 
А ц æ фæстæмæ раздæхт, йæ худ райста æмаУ ацыд. 
Уый та дын мæ мадыфсымæры кусæрттаг! Раст зæ- 
гъын хъæуы, йæ хъуыддаг уголовон кодексмæ нæ ха- 
уы... Давгæ æрцахста, цыдæртæ сын загъта... Куыдзы 
м^ггаг! Кæдæм хъавыди, уый хорз зыдта: рынчын сæ- 
ры магъзы тæккæ тæссонддæр æмæ риссагдæр дадзин- 
мæ! Æмæ йæ амардта... амардта йæ... Мæ мадыфсы- 
мæр куы нæ уаид, уæддæр ын мæ бон цы у? Ницы... О, 
цас ис зæххыл фыдгæндтæ, цал æмæ цал хуызы равди- 
сынц сæхи... Цал æмæ дзы цал баззайы æмбæхстæй 
адæмы хин æмæ мæнгарддзинады аууон, царды талынг 
фæзилæнты! Кæй бон у уыдон се ’ппæт хурмæ рака- 
лын? 
Æвдæм ныв 
Хъæдгæрон. Къахвæндаг цæуы хъæдмæ. Зыны къардиуы былгæрон. 
Дзерассæ (зары). 
Ауадз мæ," нана, хъæуы чызджытæ, 
Хъæуы чызджытæ æхсæрдзуан цæуынц. 
54 

Ауадз мæ, нана, талынг мæсчъытæ 
Мæ тæрнгьæдæй хæкъуырццæй кæуынц. 
Дымгæйæн дзурынц æнкъард хæристæ 
Дæ сидзæр чызгæн йæ уды катай. 
Кæй хъыгæй тонынц фæндыры хъистæ, 
Уып ма уæлæуыл цæмæн ныууагътай? 
Ауадз мæ, нана, дымгæ фæхæсдзæн, 
Чызгай цы уарзы, чызгай цы мысы. 
Мæ сусæг уарзт мыи сыджыт нымбæ.хсдзæн, 
Сыджыт нымбæхсдзæн йæ арф хъæбысы... 
Къардиуы сæрмæ æнамонд бæрзмæ 
Сæфты хъуырдухæн дымгæ æрхæссы. 
Ауадз мæ, иана, нæ хъазæн фæзмæ,— 
Æвзонг лæппу мæм æнхъæлмæ кæсы. 
Ауадз мæ, нана, сау хъæды сау сынт 
Дысон мæ фыны мæ сæрты ратахт. 
Талынг къардиуæй мæнмæ куы разынд 
Дæ нунæг фыртæн йæ фæстаг сахат... 
Сæрмæт (æрбацæуы). Дзерассæ! Ам та <куы дæ! 
Дзерассæ. Уый дассаг кæмæ кæсы? 
С^ермæт. Æгæр æнкъард у дæ зарæг... 
Дзе>рассæ. Хъæлдзæг зарджытæ дæр ис, æрмæст 
дæ æндæрырдæм цæуын хъуыди. 
С æ р м æ т. Æз хорз зыдтон, кæцырдæм цæуын, 
у’ый. Дæ фæд-фæд та^æрбалæууыдтæн ам, æмæ та дын 
зæгъын: дæхиуыл фæхæц, цæссыгæй нæй цард ара- 
зæи. 
Дзерассæ. Ныууадз мæ, Сæрмæт, дæ хорзæхæй... 
Цы хæс мæ дарынц адæм... ды, цæмæй мæ хъыгæй хай- 
джын уат... Ныууадзут мын мæ зын, мæ сау æрхæндæг 
мæхицæн. 
" С æ р м æ т. Адæм хъыг кæныныл фæрсгæ никæй 
кæнынц... Фæлæ сæ ды дæр баньгмай. Мардмæ уый- 
бæрц дзыллæтæ цæмæн æрцæуы? Ингæн иунæг лæг 
дæр скъахдзæн. Фæлæ адæм зианджйны мæт фæкæ- 
55 

нынц. Цæмæй йæ ныфс ма ахуысса... Æрлæууынц йæ 
фарсмæ, пæ хъыджы раст æмбис ын сæхимæ райсынц, 
йемæ æркалынц судзаггаг цæссыг... Фæлæ йыл хæс 
дæр æрæвæрынц: фидар фæлæуу, дæ хъыгæй ма скæн 
зæрдæсæттæн хæрв, цу цардмæ немæ, немæ змæл! 
Дзерассæ. Цы бакæнон?.. Кэесынц мæм æдзынæг 
Гæззайы æнкъард цæстытæ. Цавæр æвирхъау тых æй 
сайдта æнæбын къардиумæ... Цы йыл æрцыд? Цæуыл- 
нæ йæ бахъахъхъæдтон? 
Сæрмæт. Дæхи дзæгъæлы хæрыс... Иæ амонд 
ахæм уыди... 
Дзерассæ. Афтæ-иу дзырдта, искуы, дам, куы 
фæхудинаг уон, уæд арф комы доны мæхи ныннайдзы- 
нæн, æмæ дæм сыгъдæгæй раздæхдзынæн. 
С æ р м æ т. Иæ удæй ма цы баззад — уый йæ сыгъ- 
дæгдзинад... Æмæ йын тарсти... Йæхи куы нал бамба- 
ра æмæ йæ æнæбары куы фæчъизи кæна исты хуызы... 
Цы зæрдæ йын уыди! Иæ царды фæстаг бонмæ дæр 
салдатæй баззад: хъæбатырæй тох кодта йæ мæнгард 
æвирхъау знагимæ — низимæ, цæрыны охыл нæ, лæ- 
джы намысы сыгъдæгдзинадыл... Æмæ йын куы фæ- 
тарст, уæд... Знагмæ уацары ма бахауон, зæгъгæ, сал- 
дат йæ фæстаг нæмыг фехста йæхиуыл... Æз афтæ æм- 
барын Къæзæнæджы мæлæт. 
Дзерассæ. Бузныг, Сæрмæт...-Дæ ныхæстæ мьш 
царды ад кæнынц... 
Сæрмæт. Кæд афтæ у, чуæд æз æппæты амонд- 
джындæр адæймаг дæн зæххыл... 
Дзерассæ. Мæ бон куы уаид, дæу æцæгæйдæр 
æппæты амондджындæр адæймаг скæнын... 
Сæр м æт. Уæдæ дын æй зæгъын æргом: у дæ бон! 
Дзерассæ. Ма дзур ацы талынг къардиуы был 
афтæ... - 
С æ р м æ т. Цард цыфæнды талынг къардиуæй дæр 
тыхджындæр у. Цом, мауал лæуу ам.., Цом, махæн 
бирæ ’куыстытæ »ис... Бирæ хъуыддæгтæ... Кæрон сын 
56 

нæй... Цом, мæ дидинæг, мæ амонды стъалы, цЬм иумæ... 
(Дзерассæйы къух райста æмæ йæ акæны.) 
А ц æ (æрбацæуы. Яæ уæхскыл хъуымацæй конд хы- 
зын æфтыд, йæ къухы лæдзæг). Иунæгæй тæригъæд у 
æна... Фæлæ мæ бон нал у нæхи хъæуы цæрын. Хæрз- 
бон ут сымах дæр, нæ хъæуккæгтæ... Сæрмæт, Тотраз, 
Дзерассæ... Мæ фæндаг хъæдыл акæнон, кæд изæрмæ 
станцæмæ фæхæццæ уаин... Уым исты амæлттæй по- 
езды..А Уæрæсемæ ацæудзынæн. Искуы заводы кусдзы- 
нæн. Æнайæн æхца æрвитдзынæн..^ Мæ сæр зилы... 
Мæ маст райсдзынæн Саукуыдз æмæ слестгæнæгæй. 
Ссæудзынæн, уым нæ баззайдзынæн, ссæудзынæн, куы 
слæг уон, уæд... Мæ сæр риссы... (Æрбадти.) Цæуын 
хъæуы, кæннод поезд нал баййафдзынæн. (Сыстад, 
фæстæмæ æрбадти. Тыхулæфт кæны.) Мигъ бады мæ 
цæстытыл... .Исты амалæй станцæмæ... /(Кæрдæгыл æр- 
хуыссыд.) Мæ ком ныххус... Дон... Уазал дон куы уа- 
ид... Уый та чи у? Дон-Кихот?! 
Дон-Кихоты сурæт къардиуæй схызт æмæ йæм æрбацæуы. 
Дон-Кихот. Дæ бонтæ хорз, чысыл фиййау Ан- 
дерс! 
Ацæ. Æгас цу, Дон-Кихот! Æз Андерс нæ дæн, мæ 
ном Ацæ хуины. 
Дон-Кихот. Сеньор кавальеро! Мæнæн хингæн- 
джытæ хинтæ скодтой сæ фырлæлæгæй. Дæ зæрдыл 
дар: хæрзгæнæг æмæ хæрам лæгæн сæ фыд иумæ куы 
сфыца, уæддæр сæ бас нæ баиу уыдзæн! Æз — Æрхæн- 
дæг Рыцæры сурæт, зилын дунетыл, мæ намыс мæ 
скодта æнæмæлæт, цæмæй мæ фæстæ цы фæлтæртæ 
цæра, уыдонæн мæ ном амона фæндаг цыт æмæ лæг- 
дзинадМ’æ. Кæуыс, сеньор кавальеро? 
А ц æ. Кæугæ нæ кæнын, Дон-Кихот, мæ ком ных- 
хус, мæ сæр дæр зилы. Æз, æвæццæгæн, рынчып 
дæн. 
♦ 57 

Дон-Кихот. Æз дæр рынчын дæн, хъæбатыр 
Ацæ, мæ буар’æнусты дæргъы дуды гуымиры уæйгуы- 
ты цирхъыты цæфтæй, фæлæ рыцæртæн сæ рыстыл 
дзурын, уæлдайдæр та хъæрзын не ’мбæлы! 
Ацæ. Дæуæн æнцондæр у, Дон-Кихот, дæумæ ис 
арц æмæ уарт, стæй ды сæнттæ æмæ аууæтты рагон 
дунейы цæрæг дæ. 
Дон-Кихот. Р’аст зæгъыс, мæ чысыл æрдхорд, 
фæлæ æз ахæм хъæбатыр æмæ ахæм хæларзæрдæ дæи, 
æмæ мæ бон баци сæнттæ æмæ аууæттæй æцæг дуне 
саразын. Ныр, сеньор кавальеро, скæс арвмæ! 
А ц æ. Кæсын, Дон-Кихот. 
Дон-Кихот. Цы уыныс арвыл? 
А ц æ. Уынын æврæгътæ. 
Дон-Кихот. Лæмбынæгдæр кæс, дæ цæст цы 
* ’рцахса, уый-иу мын зæгъ! 
А ц æ. Уынын æврæгътæ... алыхуызон галуантæ... 
Уынын уæйгуыты æндæргтæ. Уæлæ уый та нæ мусонг... 
Д о н - К и х о т. Æууæндыс, уыдон æцæг кæй сты, 
ууыл? 
А ц æ. Не 'уУæнДЬ1Н--- Уыдон æврæгътæ сты, æмæ 
сæ дымгæ фæхæсдзæн. 
Дон-Кихот. Раст зæгъыс, сеньор Ацæ, уыцы урс 
æврæгъты ныппырх кæндзæн дымгæ, ныккæлдзысты 
уыцы диссаджы æргъæу галуантæ, æрбадæлдзæх уы- 
дзысты уæйгуыты æндæргтæ, фесæфдзæн дæ мусонг. 
Фæлæ сæ иугæр дæ цæст федта, уæд сын тас нал у мæ- 
лынæй. Зæххыл цы нæ арыс, уый мæнæ,' мæн хуызæн 
ссардзынæ дæ сæнтты. 
А ц æ. Сныв кæндзынæн уæлæ уыцы æврæгътæй 
конд галуантæ. 
’Д о н - К и х о т. Æмæ уæд дæ маст ист æрцæудзæн 
Саукуыдзæй! 
А ц æ. Куыд, Дон-Кихот, куыд? 
Д о н -К и х о т. Уыцы егъау галуанты рæсугъддзи- 
«ад куы равдисай, уæд сæ цуры Саукуыдз ахæм къан- 
58 

нæг, ахæм къуындæг æмæ ницæйаг зындзæн, æмæ йыл 
адæм худдзысты. 
Ацæ. Къæзæнæг та? Къæзæнæжы уый амардта! 
Дон-Кихот. Фыдгæндæн мæлæты тæрхон æгъ- 
гъæд нæу. Фæхудинаг кæнын æй хъæуы уæлæ уыцы 
галуанты цур. 
А ц æ. Раст зæгъыс, намысджын Дон-Кихот. 
Дон-Кихот. Ард хæрын мæ ном æмæ мæ арцæй! 
Мæ ныфс æмæ мæ къух дæуæн лæггадгæнæг уыдзыстьк 
Ныр сыст, æмæ цом! 
А ц æ. Цом! Нæ хъæубæстæй куыд дарддæр уон, 
афтæ хуыздæр... Фæлæ ды \иæ зоныс, мæнæн куыд зын 
у... Дард бæсты æнкъардæй мысдзьгнæн мæнæ ацы 
къуылдымтæ, нæ мусонг, ме ’мбæлтты, æнайы... 
Дон-Кихот. Æм«барын дын дæ зæрдæйы рыст. 
Фæлæ фидар лæуу. Уартæ, арвгæрон быдырыл кæм 
æнцэйы, уыцы тæлмы фæстæ ис дæ бæллицты рæсугъд 
дуне. Цом мемæ уырдæм! 
А ц æ. Цæуын, Дон-Кихот! 
Доп-Кихоты æндæрг айсæфт. 
Чысыл мæм банхъæлмæ кæс, Дон-Кихот! Дон-Ки- 
хот!.. 
Зæронд лæджы,хъæлæс. Тпру-у-у! Æрлæуу,' 
хайуан! 
Æрбацæуы З’æ р о н д л æ г. 
А ц æ. Фæлæуу... 
Зæронд лæг. Фынæй у? Нæ, рынчын у... Иæ ных 
цъæх цырен уадзы... Ацæ! Уæ, Ацæ! Цы кæныс, мæ 
хур? 
А ц æ. Дон-Кихот... 
Зæронд лæг. Дон дæ хъæуы? 
А ц æ. Ацыди... 
59 

Зæронд лæг. Сæнттæ цæгъды... Сывæллон дæр 
нал ис... Хæст сæ фесхъæтæг кодта, дымгæ маргъы 
лæппынты куыд фесхъæтæг ’кæны, афтæ. Хъæумæ йæ 
тагъддæр ныххæццæ кæнон... (Систа йæ йæ хъæбысы, 
ацæуы.) 
Æстæм ныв 
Хуымгæрон. Мусонг. Бацæуынц райкомы секретарь æмæ 
Сæрмæт. 
Райкомы секретарь.- Партион æмбырды, дам, 
чысыл ма бахъæуа, Саукуыдзы ма <ныццæвай... 
С æ р *м æ т. Нæ мæ бауагътой... Ныхас раст лæджы 
хъысмæтыл цыд... Цъыфимæ йæ сызмæста... 
Райкомы секретарь. Мах коммунисттæ стæм, 
æнæрхъуыды, ’æнæрцæф митæ ныл нæ фидауынц. Сау- 
куыдзы хуызæттæ та лæгæн йæ рæдыдæй пайда кæнын 
зонынц... Кæм сты ацы лæппутæ? 
Сæрмæт. Тотраз далæ фос здахы, Ацæ та рын- 
чын у. 
Райкомы секре.тарь. Æмæ цы кæны? 
Сæрмæт. Нæ зонын... Дысон æм бауадтæн. Ницы 
дзуры. Йæ цæстытæ цармæ ныццæвы, цыма цыдæр æр- 
хъуыды кæныныл йæхимидæг хъуырдухæн кæны... Го- 
рæтæй йæм цы гæххæтт æрцыди, ууыл дæр нæ бацин 
кодта. Къæзæнæджы кой кæны, сæнттæ цæгъдын куы 
райдайы, уæд. 
Райкомы секретарь. Чи зоны, Къæзæнæджы 
мæлæт ын йæ чысыл зæрдæйы тас бауагъта... Иæ ныфс 
куы асæтта, уæд аххосджын мах, ас адæм уыдзыстæм, 
Мах дзуапп дæттæг стæм мæрдтæ æмæ æгæсты цур. 
Нæ зынæй дæр хъуамæ цардхæссæг хотых саразын ба- 
зонæм... Дæ цæст æм фæдар... Мæхицæн дæр куыддæр 
рæстæг фæуа, афтæ сæм бауайдзынæн. Цыма адæмы 
’хсæнмæ Мæдинæ къæмдзæстыгæй цæуы... Дзырдтой 
60 

мын йæ лæджы хабар... Саукуыдз ыл дыууæ лæгимæ 
ныффыста... 
Сæрмæт. Нæ мæ уырны, Гуыйман исты знаггад 
бакæна... Мæ ахуыргæнæг уыди... 
Райкомы секретарь. Нæ зонын... Фыд цы- 
фæнды фæуæд, фæлæ йæ фырт йе ’м’бæлттимæ хъуамæ 
æнæ лаз, æнæ къæмдзæстыгæй рæза... Нæ сабитæ... Нæ 
федтой сабидуг... Сæ фидæны царды нæ удтæй баззай- 
дзæн цыдæр хай. Дзурдзысты мах æвзагæй, зардзысты, 
махæй кæй фехъуыстой, уыцы зарджытæ.> Æмæ кæд 
æнкъард уа сæ хъæлæс, уæд мах нæ хæс нæ бафыстам 
уæлæуыл... Цом, дæ машинæ куыд кусы, уый дын фе- 
нон. 
С æ р м æ т æмæ райкомы секретарь ацæуынц. 
Мæдинæ (æрбацæуы). Цы фæци уыцы лæппу? 
Рьшчынæй кæдæм ацыдаид? Иæхимидæг мын куы ба- 
тад, сдзьгрд æм куы нал и. Цы йыл æрцыд, йæхимæ 
хъусыныл куы фæци! Исты мын куы кæна, уæд мæхи 
куы амардзынæн... Ам дæр нæй, æнхъæлдæн. Тотраз, 
уæ Тотраз! 
Тотраз (æрбацæуы). Цы кæныс, Мæдинæ? 
Мæд^инæ. Лæппу ацырдæм нæ фæзынд? 
Т о т р а з. Куы нæ! Рынчын куы у... Цон, æз æ*г 
искуы фенон... 
Мæдинæ/ Нæ, ды лæуу, хуымтæн афтæ уадзæн 
нæй. Мæхæдæг æй ацагурдзынæн. (Ацæуы.) 
Т о т р а з. Рынчын у æмæ йын йæхи найæн нæй, 
Хæрисджыны та цы ми кæндзæн? Кæд та искуы сусæ- 
гæй нывтæ кæны? Иæ тетрад Дон-Кихоты къамæй бай- 
дзаг кодта. Фæлæ :йæ Къæзæнæджы хуызæн цæмæн 
скæны? Кæй кой кæнай—къæсæрмæ! 
А ц æ æрбацыд, æнæдзургæйæ кæрдæгыл йæхи адаргъ кодта. 
А ц æ! Мæдинæ дæу агуры. Хъусгæ нал кæныс? Ныр 
61 

рынчын куы дæ, уæд уымæл зæххыл дæхи куыд ауагъ- 
тай? Хуыосæнæй цæмæн сыетадтæ? Де ’взаг ма аны- 
хъуыр, æви мæм уайсадгæ кæныс? Фест-ма уæлæмæ! 
Исты сдзур, мæнæ диссаг! Гъемæ, хорз, фæлæ йед ни- 
чи у... Уымæл зæхыл ма хуысс* Уæллæй, иуæй-иутæ 
диссаг сты!.. 
Ацæ. Ничи дæм дзуры, æмæ æнцад дæ дзыхыл 
хæц! 
Т о т р а з. Æз æнæуи зæгъын, æндæр бар дæхи... 
(Сабыр æхситтæй зары.), Райкомы секретарь дæр ам 
ис. Хæсты, дам, гвардийы майор уыди... Цæй сыст уæ- 
лæмæ! Уæд та мæнæ ацы куырæт дæ быны бакæ! 
Ацæ. Нæ дæм дзурын, зæгъгæ, дын зæгъын! 
Тотраз (æхситтæй зары). Уæллæй, иуæй-иутæ ца- 
вæр сты! Зелимæн йæ фыд велосипед балхæдта, æмæ 
ды’Н йæхимæ мæлæты лæг æркасти! Æри-ма, зæгъын> 
чысыл ыл абадон,— йæ уд фæцæйиста! Мæнæ маши- 
нæ скъæрын базонон, стæй бæрæг уыдзæн. (Æхситтæй 
зары) 
А ц æ. Цæуыл æхситт кæныс? 
Тотраз. Быдыр дæу быдыр нæу. 
Ацæ. Ма кæ, хуыздæр дын уыдзæн! 
Т о т р а з. Цæуыл тæвд кæныс? 
А ц æ. Пецыл! 
Т о т р а з. Пец дæ, уæдæ цы дæ?! 
А ц æ. Уæдæ хыл кæныс? 
Т от р а з. Æз никæимæ хыл кæнын. 
Ацæ (фæгæпп кодта, цæвы йæ). Гъа, уæдæ! Тæп- 
пуд! 
Тотраз. Рынчын дæ æмæ ма ’внал! 
Ацæ. Ницы дæн рынчын! Цæв, кæд уæндыс, уæд 
цæв! Цæв дын, зæгъын! Гъа, мæнæ ма дын! 
Т о т р а з. Дæ зонд фæцыд! Ма кæ, рынчын дæ! 
Схъуырдухæн сты. Кæрдæгыл ратул-батул кæнынц. Æвиппайды 
Т о т р а з пъæмидормæ фæкомкоммæ. Систа йæ. 
62 

Т о т р а з. Ай цы у? 
Ацæ. Пъæмидор! Пъæмидор! Ацы пъæмидор амард- 
та Къæзæнæджы. (Йæ дзыхы дзаг ныккуыдта.) Фондз 
пъæмидоры... Æдæппæт фондз пъæмидоры! 
Тотраз (тарстæй). Дæуæн дæр дæ зонд... Пъæ- 
мидор куыд амардта?!. 
Ацæ. Саукуыдз! Саукуыдз амардта Къæзæнæджы! 
Æз ын фондз пъæмидоры æртыдтон, уый та йæ фæ- 
тæрсын кодта! Худинагæй йæ фæтæрсын кодта! Уадз, 
æмæ мæ æрцахсæнт! 
Тотраз. Амардта йæ уæддæр! (Йæ дзыхы дзаг 
хъæр кæны.) Саукуыдз амардта Къæзæнæджы!!! Сау- 
куыдз амардта Къæзæнæджы!!! Ацæ, тагъддæр! Сыст! 
Цом адæммæ! 
Сыстадысты. Фезгъорынц Сценæ исдуг—афтид. Æрбайхъуыст 
адæмы уынæр Уынæр тыхджынæй-тыхджындæр ,кæны. Фæзынынц 
а д æ м. 
Зæронд лæг. Кæм ис уыцы цъаммар?! 
Ра.йкомы се к р е та р ь (Ацæмæ). Ныронг цæ- 
уылнæ схъæр кодтай уыцы хабар? 
А ц æ. Слестгæнæгæн загътон... 
Райкомы с е к р е т а р ь. Æмæ дын цы загъта? 
Ацæ. Мæхи мын ахсынмæ хъавыд. Хуымтæ, дам, 
фæдавтат Къæзæнæгимæ, ныр та, дам, мæнг æвдисæ- 
нæй æрбацыдтæ. 
Р а й к о м ы с е к р е т а р ь. Æз дæ лæг хонын, Ацæ, 
галиудзинадыл хæрхæмбæлд фæдæ æмæ лæгау фидар 
фæлæуу! Слестгæнæгæн та йæ хъуыддагмæ кæсæг уы- 
дзæн! 
Зæронд лæг. Ма лæууæм, ссарæм уыцы æл- 
гъысты! 
А д æ м. Цомут! 
Сæрмæт. Хорз адæм! Кæстæр дæн, фæлæ уæм 
уæндын: закъоны бар æй уадзут! 
63 

Зæронд лæг. Закъон адæмæй хистæр нæу! За- 
къон дæр адæмы тыххæй конд у. 
С æ р м æ т. Курын уæ, æрлæуут! 
Райкомы секретарь. Тыхсгæ ма кæ, Сæрмæт, 
адæм рæдийгæ нæ кæнынц, æвзæрæй ницы сараздзы- 
сты. Цомут! 
А д æ м ацæуынц. . 
Саукуыдз (æрбацæуы. Йæ хид сæрфы къухмæр* 
зæнæй). Ау, дунейы конд афтæ у? Иæ фыдыл ын ныф- 
фыстон... Мæнгæвдисæн ныллæууыдтæн... Фесæфт лæг, 
дæ ’фыдгул дæр афтæ! Фесæфт? Æмæ кæд нæ фесæфт, 
уæд та? Иæ фарн баззади уæлæуыл, æмæ йæ фырты 
хуызы мастисæг фæзынд! Нæ, уый фын нæ уыд! Сырх- 
зынг æфсæйнагау мæ зæрдæйы судзгæ ахызт йæ цъæ- 
хахст: «Саукуыдз амардта Къæзæнæджы!» Хуыйы 
хъыбыл! Куыд æй амардтон? Топпæй йæ фехстон? 
Марг ын бадардтон? Давтой, æрцахстон сæ! Тызмæг 
ныхас дæр сæм куы нæ скодтон! Рæйæнт куитау, дæ- 
ле — сæ фистæджытæ, уæле — сæ бæхджынтæ! 
Зауыр (æрбацæуы). Иунæгæй дæ кæй æрбаййæф- 
тон! 
С а у к у ы д з. Цыдæр тыхстхуыз дæ... Цы хабар у? 
3 а у^ ы р. Тарстæн, адæм мæ разæй куы фæуой. 
Саукуыдз. Адæм хъуамæ разамонæгæн йæ фæ- 
стæ цæуой. 
3 а у ы р. Адæм кæй фæстæ цæуынц, уый ныртæккæ 
дæхæдæг фендзынæ, фæлæ мæнæн рæстæг нæй. Мæ 
дæлбазыр кæй дардтон, уыцы калм! Нæ мæ, фæнды 
демæ афтæмæй фæхицæн уæвын! Ды мæн чысыл мурьг 
бæрц дæр дæхи хуызæн кæй скодтай, мæ зæрдæ мын 
козбау-митæй кæй балхæдтай, уый тыххæй мæ, фосы 
мыггаг, дæхæдæг бафхæр. 
С а у к у ы д з. Æфхæрын мæ бар уадз, фæлæ куыд? 
3 а у ы р. Бату мыл кæн! 
Саукуыдз. Æрра куыдз дыл фæхæцыди? Æви 
64 

зæрондырдæм дæ зонд... Цы ’рцыди, цæмæй фæтар- 
стæ? Къæзæнæг æмæ уыцы хуыйы хъыбылы давгæ æр- 
цахстон. Æмæ суанг дæуæн дæр куы ницы схъæр код- 
тон! Бауайдзæф сын кодтон, æмæ хъуыддаг ууьгл ахи- 
цæн! Уый та цытæ рæйы! Милицæмæ сыл бахъаст кæ- 
нын хъуыди, фæлæ æз уый мæ сæрмæ не ’рхастон. 
Гъеуый дын мæ аххос дæр, мæ фыдраконд дæр. 
Адæм æрбацæуынц. 
Зæронд лæг. Уæртæ уыцы цъаммар! 
Са.укуыдз. Хорз адæм, цы хабар у, уый мын 
уæддæр æмбарын бакæнут! 
Зæрон лæг. Дæхи ницы ’мбарæг скæн! 
Адæмæй и у. Къæзæнæджы мæрдтæм чи бар- 
выста?! 
И н н æ. Цы ма йæм кæсæм! Цæвут æй! 
Зæронд лæг. Фæлæуут! Мах нæмынмæ, йе ма- 
рынмæ не ’рæмбырд стæм абон. Мах нæ хъæуккаджы 
худинагыл кæуунмæ æрцыдыстæм! 
Саукуыдз. Æмбал рамкомы секретарь! Мæ хорз 
хъæубæстæ! Чысыл мæм байхъусут! Хъуыддаг бæстон 
равзарут, æмæ кæд мисхалы бæрц дæр аххосджын ра- 
зынон, уæд мын, Иры дзыхъхъы чи никуыма æрцыд, 
ахæм карз тæрхон рахæссут Фидар Зелимчанович, дæ- 
хи цæстæй уыныс ацы æнæуаг, æнæзакъон митæ. Адæм 
рæдийын дæр зонынц, æмæ райком дæр уымæн хъæ- 
\ы, цæмæй сæ раст зондыл араза! Фæлæ абон ууыл 
нæу мæ ныхас... Хъæубæстыл, махыл не ’ппæтыл дæр 
æрцыди уæззау хабар — Къæзæнæг фæхъуыди не ’хсæ- 
нæй. Æмæ мæм сымах кæйдæр ардыдæй æрбалæбурд- 
тат! У-мардзæ! Ныхас бындзы мардыл куы нæ цæуы! 
Æз дæр хъæуккаг куы дæн, иу хойраг, иу донæй куы у 
нæ цард, нæ зын дæр æмæ нæ цин дæр иумæйаг куы 
сты! Гъа, мæхæдæг ма цыфæнды фæуон, фæлæ мын 
сывæллæттæ куы ис, цы уын кодтой, æнаххосæй азым- 
джыи цæмæн хъуамæ уой, уе ’хсæнмæ къæмдзæсты- 
5 Ацырухс 
65 

гæй цæмæн цæуогё?! Кæй зæгъын æй хъæуы, рæстдзи- 
над сбæрæг уыдзæн, мах советон зæххыл цæрæм, за- 
къон йæ ныхас зæгъдзæн. Фæлæ абон мæнæн мæ хæ- 
дзары ’мардæрцыд ис, мардæрцыд, хорз адæм, кæуи- 
наг дæн, æмæ мыл кæут, уымæн æмæ лæг йæ адæмы 
æхсæн æнæууæнк куы суа, уæд ма уый цæй цард у? 
Нырмæ мæхиуыл хæцыдтæн, куыд фегад кæнон, гор- 
мæттæ, Къæзæнæджы мард, йæ ’ингæныл ын сыджыт 
знон куы бакалдтам! Ныббар мын, Къæзæнæг! Пъæми- 
дортæ давгæ йæ, мæгуырæг, æрцахстон... Ацæ сæ тыд- 
та, уый та сæ хъæумæ... Мауал мæ дзурын кæнут. Ни- 
цы сын загътон «ма кæнут»-æ(й дарддæр. 
А д æ м ныссабыр сты, цавддуртау фесты. 
Т о т р а з: Ма йыл æууæндут! 
Зауыр. Ма йыл æууæндут! Ацæ куыддæриддæр 
загъта, хъуыддаг афтæ уыди! Мæн дæр æрцахсут, æз 
дæр йæ марджы хъæстæ дæн! 
Райкомы секретарь. Иæ хъæстæ цæуылдæ- 
риддæр ис, уый æвæстиатæй сыгъдæг кæнын хъæуы, 
æнæмæнг! 
Саукуыдз. Æмбал райкомы секретарь! Ды дæр 
уыдон фарс хæцыс? Уæдæ мын зæгъ: цы у мæ аххос! 
Райкомы секретарь. Зæгъын дын æй: кæд- 
дæр сывæллонæй хъæды федтон, уад кæй акалдта, 
ахæм стыр тулдз бæлас, афæлдæхт, йæ иунæг уидагæй 
ма хæцыди зæххыл. Фæлæ йын уый æгъгъæд уыди цæ- 
рынæн... Уалдзæг-иу иннæ бæлæсты хуызæн уый дæр 
сыфтæр рафтыдта, разад ыл ног талатæ, мæргътæ ахс- 
тæттæ кодтой йæ сыфтæрты æхсæн. Фæлæ йæ иухатт 
мардæй ссардтон: кæйдæр фыдкъух ын фæрæтæй йæ 
фæстаг уидаг æркъуырдта, æмæ бахуыскъ. Ды дæр 
уыцы фыдгæнд бакодтай... Къæзæнæг ма цардыл хæ- 
цыди йæ фæстаг уидаг — йæ сыгъдæгдзинадæй, æмæ 
йын æй ды ныллыг кодтай! 
Зæронд лæг (Саукуыдзмæ). Адæмы уынаффæ- 
65 

мæ гæсгæ дын бынат нал ис нæ хъæубæсты! Хъоды 
дыл кæнæм! 
С а у к у ы д з. Æмбал райкомы секретарь! Ам цы- 
дæриддæр æрцыд — дзуапдæттæг ды уыдзынæ! Кзей 
тæрынмæ хъавьинц хъæуæй?! Чи сын ратта бар! 
Райкомы секретарь. Адæм адæм сты, сæ’ 
бар сæхи у! Нæ сæ фæнды демæ цæрын... 
Саукуыдз. Цы сты адон, цы ’мбарынц?! Ды хи- 
цау дæ, æппæтæн дæр тæрхонгæнæг ды дæ! 
Р а й (К о м ы с е к р е т а р ь. Тæргæ дæр дæ уымæн 
кæнынц се ’хсæнæй, кæй ницæмæ сæ дардтай. 
Зæронд лæг. Цæугæ, цæугæ, мауал лæуу не 
’хсæн гæбæр куыдзау! 
Фарæстæм ныв 
Фыццаг нывы куыд уыди, афтæ. Фæзынынц МæДинæ, Ацæ 
æмæ Тотраз. Ацæ у фæндаггонарæзт. Иæ уæхскыл хъуымацæй 
конд хызын ауыгъд, зыны дзы гуыдыны тигъ, нæ къухы чысыл 
дзæкъул. 
Мæдинæ. Дæхи дарын зон, мæ хъæбул. Уым адæ- 
мы æхсæн цæрдзынæ, сæ зæрдæхудты ма бацу. Къæ- 
бæр иунæгæй ма хæр, дæхи сыл ма тигъ кæн. Горæты 
фыдгæнджытæ дæр ис, хæстæг сæм ма цу, дæхи сæ 
хъахъхъæ. Ахуыры фæндагыл цæуыс, дæхи макæмæи 
дæлдæр æруадз. Стонг нæ уыдзынæ, бæгънæг дæр аф- 
тæ, хъалтыл нæхи нæ барæм мах, фæлæ хæдзары цы 
уа, уый дæм хæццæ кæндзæн. Дæ хæдоны фæдджитæ 
хæлафы комы арфдæр нытътъысс. Къухмæрзæн дæ нæ 
ферох? 
А ц æ. Хуыссæныл мын аззад... 
М æ д и н æ. Ды мауал здæх, æз мæхæдæг... (Ацæуы.) 
Т о т р а з. Писмотæ-иу фысс! 
А ц æ. Фысдзынæн... 
Т о т р а з. Æз, æвæццæгæн, скъоламæ нал бацæу- 
дзынæн... Хæдзармæ фæкæсын хъæуы æмæ... 
67 

А ц æ. Ма ныууадз скъола... Исты амалæй хæдзар- 
мæ дæр кæсдзынæ. 
Тотраз. Ницы амал ис... Сæрмæт афтæ, машинæ 
скъæрын, дам, дæ сахуыр кæндзынæн... Шофырæй кус- 
дзынæн. 
Æрбацæуынц Дзерассæ æмæ С æ р м æ т. 
С æ р м æ т. Æнхъæлдæн, нæ бæлццон рæвдз у! 
Дзерассæ. Ацæ, ныр ньш æцæг нывгæнæг уы- 
дзынæ? 
Мæдинае (æрбацæуы). Мæгъа, æндæр скъолатæ 
дæр бирæ, фæлæ ай йæ ных уыцырдæм сарæзта!.. 
Дзерассæ. Тынг раст кæны! 
С æ р м æ т. Цæуыс, Ацæ, фæндараст дæ кæны 
хъæубæстæ. Зын уыди дæ сабидуг, фæлæ кæй аххос у? 
Хæст никæй фæндыд. Мæнæ Къæзæнæджы гæххæтти- 
мæ иу фыстæг разынд... Дæ фыдæй... 
Ацæ (райста гæххæтт, кæсы). «Мæ хъæбул, мæ иу- 
нæг хъæбул. Цæуын мæ хæстон хæс æххæст кæнынмæ. 
Къæзæнæг дын радзурдзæн, нæ лагермæ немыц куыд 
æр’балæбурдтой, куыд ралыгъдтæн уырдыгæй, куыд 
бахаудтæн Къæзæнæджы отрядмæ. Æмæ ныр цæуын 
мæ рæстдзинад æвдисынмæ, дæ ном кæддæриддæр цæ- 
мæй сыгъдæг уа, уый сæраппонд — цæуын Райгуырæн 
бæстæйы сæрыл мæлынмæ. Уымæй стырдæр амонд нæ 
хъуыди мæн, æмæ йæ ссардтон уæлæуыл. Дæ зæрдыл 
дар: дæ фыды дын Советон хицауад нæ фесæфта. Мæн 
басыгъта хæрам адæмы марг. Дæ зæрдыл дар: мæ 
цард сыгъдæг уыд, дæ фыды номæй къæмдзæстыг ма 
у. Рæстæг нæй фыссынмæ, æмбæлттæ æнхъæлмæ кæ- 
сынц, ныр иунæг нæлгоймаг дæ хæдзары, дæ мады 
коммæ кæс, йæ зæрдæхудты макуы бацу. Хæрзбон, мæ 
хъæбул!» 
С æ р м æ т. Мæдинæ... Цы дын зæгъон? Кæуын дæр 
æмбæлы... Рæстдзинадæн, æвæццæгæн, сæфæн нæй... 
68 

Сыхæгты устытæ æрбацæуынц. 
Ф ы ц ц а г у с. Цæуыны къахьгл куы стут... Цалын- 
мæ ацы гуымбыл ахстон, уæдмæ афæстиат дæн. (Ацæ- 
йы хызыны æвæры цыхт.) — Гъа, мæ хур, къухы æн- 
дæр ницы ис, æмæ хатыр бакæ... 
Ды’ккаг у с. Мæнæ ацы æйчытæ дæр... Буц кæни- 
наг бæргæ дæ, фæлæ... 
М æ д и н æ. Уæхи цæмæн тыхсын кæнут... Сыма- 
хæн дæр хæдзарыдзаг сывæллæттæ даринаг.., 
А ц æ. Цæуон... 
М æ д и н æ. Æрыдоны станцæйы поездмæ билет 
балхæндзынæ, дæ хызынмæ дæ хъус дар, уркæтæ дын 
æй ма адавæнт! (Р1æ кæуын тыххæй уромы.) 
А ц æ. Хæрзбонтæ раут! (Фæцæуы.) 
Се ’ппæт (иумæ). Фæндараст, фæндараст! 
Сæрмæт (йзехицæн). Ды хæрзбон зæгъыс канд 
хъæубæстæн нæ, фæлæ дæ сабидугæн дæр... 
А ц æ фæцæуы фæндагыл. Дардæй хъуысы поезды уасын. 
Азæлы зарæг: 
Кæм дæ, мæ сабидуг, цы фæдæ? 
Дæ фæдыл джиххуызæй кæсын. 
Фæндæгтыл агурьтн дæ фæдтæ, 
Цымæ кæм бакодтай фысым? 
Кæддæр бæгъæввадæй кæм уадтæн, 
Кæныс уым, сабидуг, фынæй. 
Кæддæр æз донгæрон кæм бадтæн, 
Кæсы уæларвæй уырдæм мæй. 
Ды нал дæ, рох дунейы бадæг, 
Фæлæ дын ногæй цард дæттын. 
О, сысТ, мæ ивгъуыд бонты кадæг, 
О, сыст, мæ ивгъуыд бонты фын! 
Æмбæрзæн. 

КАЛМ ÆМÆ 
ХЪИСФÆНДЫР 
(НÆ УЫДАИД АФТÆ...) 
ДЫУУÆАКТОН ДРАМÆ 
АРХАЙЫНЦ ДЗЫ: 
Н а н а — 60-аздзыд. 
А л а н — йæ фырт, композитор. 
Фа т и м æ | 
Æ х с а р I Аланы æмбæлттæ. 
Та м би I 
А г у ы б е — Аланы æфсымæр, 19-аздзыд. 
Тасолтан — кусæг, 50-аздзыд. 
Б э л æ — скъоладзау. 
Э л ь з æ 1 æрыгон чызджытæ, бæрæг куыстыл 
Т а и р æ | хæст не сты. 

ФЫЦЦАГ АКТ 
Фыццаг ныв 
Уаты тымбыл стъолы уæлхъус бадынц Н а н а, Т а м б и, Æ х с а р, 
Ф а т и м æ. Сæ размæ шампайнаг сæны авг, ирон чъиритæ Къу- 
лылдаргæ сахат амоны авд сахаты. 
Н а н а (агуывзæ йæ къухы). Мæ хъæбултæ! Уæхи- 
мæ цы ныхъхъуыстат? Сисут уæ нуазæнтæ. Алы аз дæр 
ацы бон æрæм’бырд вæййут иумæ. Абон фыццаг хатт 
лæппу уемæ нæй... Цы бачындæуа... 
Æ х с а р. Мæнмæ афтæ кæсы, цыма нæ уды цыдæр 
хай амард... 
Ф а т и м æ. Нæ, уый тыххæй ма дзур. Ма дзур аф- 
тæтæ. Æнæуый дæр æгæр æнкъард у... Кэесут, уæгъд 
у йæ бандон. Раттæм ын цард, æнæуынгæ цард нæ цин 
æмæ нæ мастæй. Нæ кæрæдзийы баууæндын кæнæм, 
удæгас кæй у, ууыл. Мæнæ уынут, бады нæ фарсмæ.. 
Иæ аууон... Афтид аууон. 
Æ х с а р. Чи у аххосджын? 
Ф а т и м æ. Аххосджын? 
Н-а н а. Аххосджын? 
Т а м б и. Аххосджын? 
Æ х с а р. Алы аз дæр ацы бон изæрæй авд сахатыл 
мах æмбырд кæндзыстæм ацы хæдзармæ, ныр дæс азы 
дæргъы куыд æмбырд кодтам, афтæ. Фæлæ уыдон раз- 
дæрау хъæлдзæг æмæ хиирхæфсæн изæртæ нал уыдзы- 
сты. Алы аз дæр раст ацы афон мах баддзыстæм æнæ- 
71 

уынгæ тæрхондоны. Мах не ’ппæт дæр ахадсджын 
стæм. 
Н а н а. Æхсар, гормон, де ’взаг та уый зæгъын куыд 
бакуымдта? Иæ цæрайæ мын куы цардыстут, лæппу 
уæ йæхицæн æфсымæртæн куы равзæрста. 
Æхсар. Уый бæргæ афтæ у, нана. Æмæ уымæй 
нæ аххос кæны уæлдай карздæр, уæлдай æгъатырдæр. 
Æргом фыдгæнд æнцондæр фесафæн у, уый тыххæй 
æмæ йæ адæймаг дзæбæх уыны. Фæлæ ма ис æндæр 
фыдгæнд дæр... Уый хатгай йæхи арф нымбæхсы уар- 
зондзинады, хæлардзинады, æмбæлттæ кæрæдзимæ цы 
ахастдзинæдтæ дарынц, уым, къуырма æмæ куырм кæ- 
ны мах, æмæ нæ зынаргъ адæймаг тæссаг фæндагыл 
къахдзæфгай куыд цæуы, уый уынгæ-уынын иал фе- 
нæм. 
Н а н а. Ды зæгъынмæ хъавыс, æмæ æз... (Сыстад. 
Рацыд размæ.) Æз дæн аххосджын, мæ хъæбулы мæ- 
хæдæг барвыстон... Ау, уый та куыд? Фыдгæнд ным- 
бæхсы уарзондзинады, мад хъæбулмæ цы уарзоадзи- 
над дары, уым... 
Æхсар. Нана, æрсабыр у. Æз канд дæуæй нæ зæ- 
гъын, мах не ’ппæт дæр... 
. Т а м б и. Мæ зæрдæмæ нæ цæуы ацы спектакль! 
Цæмæн кæныс цæхх ныййарæджы зæрдæйы тугæрхæм 
хъæдгæмттыл... Цæмæн? 
Æхсар. Тæхуды, ацы бон фын куы фестид. Æцæг 
куы нæ уаид. Тæхуды... 
Ф а т и м æ. Нæ, уый æцæг у. Раст Аланыл цæсты- 
сыгæй сыгъдæгдæр мит куыд уарыд, уый куыд æцæг 
уыди, афтæ æцæг. 
Н а н а. Æмæкæд æз æцæгæйдæр аххосджын дæн, 
уæд та? Кæд уыди уый? Кæд æцæгæйæр æз мæхæдæг 
дæн аххосджын... Иухатт мын йæхæдæг йæхи дзыхæй 
куы загъта... (Нуазæн æрхауд йæ къухæй.) 
Сценæ фæталынг. 
72 

Дыккаг ныв 
Уый дæр уым. Дуарæй хауæгау æрбакодта А л а н фæндаггон- 
арæзтæй. Иæ иу къухы чумæдан, иннæйы плащ. 
Алан. Гъей, хæдзаронтæ! Фæцæуынц уæм нæуæг 
бонтæ! Æддæмæ ма сæм ракæсут, уæ мæсыгмæ сæ ба- 
кæнут. Гъей, мсчи тагъддæр. Нæй, ничи зыны. Нана, 
æвæццæгæн, кæдæмдæр ауад. Ард хæрын, алы хæдзар 
дæр хицæн тæф кæны. Куыддæр нæ дуары хæцæнмæ 
февнæлдтон, афтæ ногæй банкъардтон, зæрдæ афтæ 
тынг кæй мысы, удæн рухс æнцой æмæ адджын сæнт- 
тæ чи дæтты, адæм «хæдзар» кæй хонынц, уыцы дис- 
саджы дзаумайы æрдхæрæны тæф. Мæ сабидуг æмæ 
ме ’взонг азты æнæраздæхпæ тæф. Гъæй, хæдзаронтæ! 
Кæм и мæ мæгуыр æна? Цæй, цалынмæ уый цæуа, 
уæдмæ уал тилифонæй адзурон. (Дзуры тилифонæй.) 
Æхсар? (Йæ хъæлæс аивта. Бæзджын хъæлæсæй.) Хи- 
стæртæ дæм куы фæдзурьшц, уæд-иу хъуамæ дæ бына- 
тæй фестай. Чи дæн, зæгъыс? Уый дæ хæдзары уынаф- 
фæ иæу. Æгæр бирæ дзæнгæда куы цæгъдай, уæд дын, 
мæнæ мæ къухы цы хæтæл^ дарын, уымæй дæ сæр æр- 
къуырдзынæн. Ха-ха-ха! (Йæхи хъæлæсæй) Æрæджи- 
ау хорзæх дæ уæд. Æз дæн, уæдæ! Рæвдз ардæм, нæ- 
химæ. О, о! Хорз. Фæлæуу, Æхсар, кæд амал ис, уæд 
иннæтæн дæр фехъусын кæ. Диплом мæ дзыппы ис, ма 
тыхс. Цæй, уый тыххæй фæстæдæр. Дыууадæс оперæ- 
йы æмæ дыууæ снмфонийы ныффыстон. Цæй, уыйфæ- 
стæ. Згъоргæ ардæм! Дзæбæх æмдзæвгæтæ æри, уый- 
йедтæмæ музыкæ мæ бар уадз! 
Н а н а æрбацыд. Иæ фæстæ лæууы. 
Н а н а. Лæппу! 
Ал а н. Æна! 
Кæрæдзиуыл ныттыхстысты. 
73 

Н а н а. Уый та куыд æнæнхъæлæджы? 
А л а н. Мæхицæй йæ зонын: æнхъæлмæ кæсынæй 
зындæр ницы ис, аемæ дæм тел уый тыххæй нæ раттон. 
Нана (йæ цæсгомыл ын йæ къухтæ æрхаста). 
Куыд фæлурс дæ, лæппу, æвæццæгæн, фырахуыр æмæ 
дард фæндæгтæй ныффæллад дæ. 
Алан. Фесты, æна, нæ фыдæбæттæ, фесты. (Яæ 
риуы дзыппæй систа сырхцъар диплом). Мæнæ ацы 
хъæбæрцъар гæххæттыл фæтох кодтон фондз азьк 
Каст фæдæн консерватори. Уый та циу? Æнхъæлдæн, 
кæуыс? Уый цæссыгæй нæ, фæлæ арахъхъæй æхсын 
хъæуы, ха-ха-ха. 
Нана (йæ къухмæ райста диплом, исдуг æм джи- 
хæй кæсы). Дæ фыд хæстмæ куы цыд, уæд йае хъис- 
фæ>ндыр дæуыл фæдзæхста... Чи зоны, æз, дам, фæ- 
стæмæ куы нал раздæхон, уæд, дам, æй лæппу мæ ном 
мысынæн дарæд. Фæлæ уыцы æнамонд рæстæг уый 
дæр нæ хæдзаримæ басыгъд... 
Дард азæлдау кæцæйдæр æрбайхъуыст хъисфæндыры æрхæндæг 
цагъд. Сæ дыууæ дæр куыддæр фæджихау сты. 
А л а н. Æз хорз хъуыды кæнын, дада-иу уыцы 
хъисфæндырæй куыд цагъта, уый. Цыдæр æнæзагъд 
сагъæс, цыдæр рисгæ бæллиц... Сывæллоны сыгъдæг 
цæссыджы хуызæн, æвзонг чызджы уарзтау. Зæрдæ 
кæй агуры æмæ бафсæдæн кæмæн нæй, ахæм æрхæн- 
дæгдзинад. Иудзырдæй, ныхæстæй йын зæгъæн нæй. 
Уыйфæстæ ахæм мелоди никуыуал фехъуыстон. Æз, 
æна, бафæлвардзынæн ахæм. зарæг ныффыссыныл. 
Нана. Æнцон нæу ахæм зарæг скæнын. Уый дæ 
фыд йæхæдæг не ’рхъуыды кодта^адæмы зарæг уыд. 
Акса-ма, ныхæстыл куыд фæдæн. Дæхи уал æрæхс, йе 
та иучысыл афынæй кæн, кæд æнæхуыссæг дæ. Æз ба- 
зармæ ныууайон. (Ацæуынмæ хъавы.) 
А л а н. Фæлæуу. Мæнæ дын æхца. 
74 

Н а н а. Ау, уый та куыд? Афтæ æнхъæлыс, æмæ æз 
базармæ æнæ æхцайæ цæуын? Нырма знон райстон мæ 
пенси. 
Алан. Уæддæр сæ райс. Кæд дын зын нæ уа, уæд 
дæ фæндаг дуканийыл ракæ æмæ исты нозт райс. Æх- 
сариты ныртæккæ ардæм хъæуы. 
Нана. Уадз уыдон дæхицæн, бахъæудзысты дæ. 
Уый фаг дæр мæм <ис, мæ хур. 
А л а н. Гъемæ, хорз. О, хæдæгай, куыд мæ æрбай- 
рох, хæйрæджыты амæттаг «уыд фæдæн! Агуыбе 
кæм и? 
Нана. Уый куыстмæ ацыд. бкъола кастфæциæмæ 
заводы кусы. 
Алан. Заводы? Æмæ ахуыр та? 
Н а н а. Нæ зонын, хивæнд у æмæ никæй коммæ 
кæсы. Фæсаууонмæ, дам, ахуыр кæндзынæн. Цæй, æз 
цæуын. (Ацæуы.) 
Алан. Бакæс-ма уыцы къулбадæгмæ! Уæвгæ, чи 
зоны, æмæ раст у. Æнæхъæн хæдзарæй нанайы пенси- 
мæ кæсæм, æмæ, æвæццæгæн, мæгуыр цæрдтытæй 
сфæлмæцыд. Фæлæ йьш ныр мæхæдæг æххуыс кæн- 
дзынæн. Æххуыс кæндзынæн... Министр мы,н зæрдæ 
æвæрдта театры ’бынатæй. Сæрибар сфæлдыстадæй 
хуыздæр мæ «бæргæ ницы хъæуы, фæлæ цалынмæ мæ 
къæхтыл слæууон, уæдмæ зæрдæйы фæндæттæ чи кæ- 
ны... 
Чидæр дуар хойы. 
Мидæмæ! 
Къæсæрæй æрбахызтысты Æхсар, Фатимæ æмæ Т а м б и. 
Æхсары къухы гæххæтты стыр тыхтон, Фатимæмæ дидинджыты 
баст, Тамбийы къухы шампайнаг сæны авг. 
Æхсар. .Салам Иры номдзыд зарæггæнæгæн! 
. Т а м б и. Салют, мюзик-холл! 
75 

Алан. Æхсар, Тамби, Фатимæ! Афтæ æмбырдæй... 
Фæлæуут, лæппутæ. Æгъдаумæ гæсгæ æз фыццаджы- 
дæр исын сылгоймаджы къух. Æгас цу, Фатимæ. 
Фатимæ (дæтты йæм дидинджыты баст). Арфæ 
дын кæнын, Алан... 
А л а н. Бузныг, стыр бузныг. Ныр ацы гуыппыр- 
сартæн сæ фæрсчытæ иугыццыл алхъивон. (Лæппути 
йæ хъæбысы кæны.) Цæй, уазджыты лæуд цы кæнут 
дуаргæрон? Мидæмæ, мидæмæ. Ныртæккæ нанайы дæр 
ардæм хъæуы. 
Æхсар. Фæлæуу-ма, фæлæуу. Дзæбæх дæм æр- 
кæстытæ кæнæм. Цæсгом — фæлурс, цæстытæ — фæл- 
ладхуыз. 
Т а м б и. Æвæццæгæн æй мæскуыйаг чызджытæ фы- 
нæй кæнын нæ уагътой. 
Фатимæ. Æвæццæгæн, йæ сæр дæр уымæн фæха- 
лас. 
А л а н. Мысут мыл алы тугтæ, мысут. Уæ бон у, 
фæлæ æз дæр цыдæр ивддзинæдтæ хатын сымахæн дæр 
уæ конд æмæ уæ уынды. 
Æ х с а р. Зæгъæм? 
А л а н. Зæгъæм, ды ацы береты дæ францусаг ли- 
тературæйы классик... Иæ ном ын ферох кодтон... Иу- 
дзырдæй, номДзыд адæмæй кæйдæр хуызæн. Дæ ныхы 
æнцъылдтæ фæфылдæр сты, поэты загъдау, арф хъуы- 
дытæ ауæдзтæй бæрæг зынынц дæ цæсгомыл. Фатимæ 
баззади, фарон куыддæриддæр уыди, раст афтæмæй... Фæ- 
лæ йын йæ цæстæнгасы уынын... рагонæрхуымы фæд. И? 
Раст нæ зæгъын, ’Фатимæ? Тамби та царды æнхъæвз- 
гæ уылæнтæй ногсæрфт айдæнау тæмæнтæ калы. Гъе, 
æрмæст иугыццыл фæуæзбын... Гъы, куыд у, æвзæр 
психолог ’дæн? 
Ф а т и м æ. Æппæтдæр раст у. Фæлæ нын истытæ 
радзур дæхи тыххæй. 
А л а н. Цы радзурон, Фатимæ, мæхи тыххæй? Каст 
фæдæн консерватори. Æндæр хабарæй мæм ницы ис. 
76 

Т а м б и. Æмæ ма дæ уымæй стырдæр хабар цы 
хъæуы? Консерватори! Иæ зæгъын дæр хуымæтæг 
адæймаджы бон нæу. 
Алан. Æвзæр скъола нæу. Фæлæ лæгæн йæхимæ 
æрдзон курдиат куы нæ уа, уæд ын консерватори цы 
даётты? 
Т а м б и. Æмæ йæм. æнæкурдиат адæмы дæр уымæн 
нæ уадзынц. 
Алан. Куыд загъдæуа... Афтæ æнцон нæу курдиат 
сбæрæг кæнын. *Кæд æмæ куыд фæзындзæн, уый хат- 
гай зын базонæн вæййы... 
Æ х с а р. Æмæ дарддæр цы фæнд кæныс? 
Алан. Дарддаер... Нæ зонын... Иу бынатæй мын 
зæрдæ æвæрынц æмæ, æвæццæгæн, кусын рандайдзы- 
нæн.* Сæрибар рæстæг та фысдзынæн... музыкæ дæ ли- 
рикон æмдзæвгæтыл. Куыд дæм кæсы? 
Æ х с а р. Нæ зонын, сбæззой дын. Музыкæйæн хъæ- 
уы рог фыст æмдзæвгæтæ, мæнæ ахæмтæ: «Уарзын дæ, 
саурæсугъд, фæзын Терчы былмæ...» 
Алан. Уæ, ма кæ, мæ хæлар, рæдийыс. Музыкæпы 
æвзаг зæрдæйæн зæгъдзæн цыфæнды хъуыды дæр. 
Æ х с а р. Музыкæ у сæууон уддзæфы хуызæн. Иæ 
диссаджы æхсызгондзинад ныттыхсы адæймаджы удыл, 
ныууадзы риуы цыдæр æнæмбæрст цин, кæнæ æнкъард- 
дзинад, фæлæ йæ бон не свæййы бæрæг дзырд, бæл- 
вырд нысан фестын æмæ батайы æгæрондзинады, фе- 
сæфы дымгæйæ хаст дидинæджы хаутау. Адæймаджы 
зондахастмæ, йæ митæ, йæ хъуыддæгтæм ын исты 
ивддзинад, бахæсса, зæгъгæ, уыйбæрц хъару йæм нæй 
æмæ уымæй къаддæр кæны йæ социалон нысаниуæг. 
Ацы хъуыддаджы литературæ уæлдæр лæууы. 
Алан. Литературæ æмæ музыкæ кæрæдзимæ ных- 
мæвæрæн нæй. Уыдон аивады фæйнæ къабазы сты, ал- 
чидæр йæ сæрмагонд æууæлтæй рæсугъддæр æмæ бæр- 
зонддæр кæны адæймаджы удыхъæд. Фæлæ ды музы- 
кæйæн ахæм аргъ кæй кæныс, уый раст нæу. Никуы 
77 

федтай ахæм ныв: лæг музыкæмæ хъусы, æмæ йæ рус- 
тыл уайы йæ цæссыг. Музыкæ йæ диссаджы уæлтæмæ- 
нæй сыгъдæг æмæ рæсугъд кæны адæймаджы уд. 
Т а м б и (Фатимæйæн). Райдыдтой та... Адон дис- 
саджы адæм -сты. Цымæ цы хорздзинад ссарынц уыцы 
уæгъд -дзæнгæдайы? ’ 
Ф а т и м æ. Уый уæгъд дзæнгæда нæу. Уыдон дзу- 
рынц аивады тыххæй сæ хъуыдытæ. 
Т а м б и. Æмбарын дæ... 
А л а н. Музыкæ йæ эмоционалон тых æмæ азæлдæи 
адæймагæн агурын кæны йæ уæлдæр идеал. 
Там-би. Нæ дæ ферох, мах >изæры киномæ цæуын 
хъæуы. Билеттæ мæ дзыппы сты. 
Фатимæ. Кæд Алан æмæ Æхсар цæуой, уæд 
ацæудзыстæм. 
Т а м б и. Уый та куыд? Мах ныхас куы бакодтам. 
Абадæм лучысыл семæ æмæ нæ хъуыддаг кæнæм. 
Ф а т и м æ. Аив нæу. 
Алан. Адæймаг та’ йæхицæн рæсугъд идеал куы 
ссара, уæд æвзæрдзинад йæхимæ нал уадзы. Æрмæст- 
дæр сыгъдæг æнкъарæнтæй райгуыры сыгъдæг хъуы- 
ды. Уымæ гæсгæ музыкæйы бон у суанг зондахаст аи- 
вын дæр. • 
Тамби (Фатимæмæ). Нæ дæ æмбарын абон. 
Ф а т и м æ. Мæнмæ гæсгæ мах кæрæдзи никуы æм- 
бæрстам. 
Æ х с а р. Музыкæ у, фыдæх æмæ хорзæхы тох тæк- 
кæ абстрактондæр хуызы чи ’вдисы, аивады ахæм 
хуыз. Музыкæйæн уæлдай нæу, растæй-зылынæй йæм 
чи хъусы, уый. Дих сæ нæ кæны. Уымæ гæсгæ йæ бон 
нæуæхсæнады хæрамдзинад комкоммæ бавдисын. По- 
эзи сиды: «О, сыстут, æрхауæг цагъартæ». Ам алцы- 
дæр æмбæрст у. Уый у тохы хъæр. Фæлæ музыкæйы 
бон афтæ сидын нæу. 
Тамби. Уæд та мын зæгъ, дæ фæнд цæмæн аив- 
тай? 
78 

Ф а т и м æ. Алы адæймаджы бон дæр у йæ фæнд 
аивын. 
Алан. У. Фæлæ æндæр хуызы. Музыкæ чи нæ 
’мбары, уый нæ фехъусдзæн уыцы тохы хъæр. Алкæй 
бон нæу музыкæ æмбарын. 
Тамби. Гъе-ри-гъа! Райдайут та! 
Æ х с а р. Газеты рецензенттæ афтæ ’куы фæфыс- 
сынц, композитор ахæм æмæ ахæм философон пробле- 
мæтæ лыг кæны йæ ног симфонийы, зæгъгæ, уæд мæн- 
мæ та худын фæцæуы. Ау, уый зын бамбарæн у: æв- 
заг кæм нæй, уым хъуыдыйæн уæвæн нæй. 
Тамби (Фатимæйæн). А-гъай, мемæ цæмæн цæ- 
уай: уыдон поэттæ-йедтæ сты. (Хъæрæй.) Цæй, ныхъ- 
хъуыдты уадзут уæ проблемæтæ. 
Алан. Ды — поэт! Æмæ музыкæйы тыххæй афтæ- 
тæ дзурай? Уæд ма иннæтæй цы бадомдæуа? Дæ хор- 
зæхæй, мæ лымæн, худгæ ма фæкæ мæ сæнттыл, фæлæ 
æз дæр симфони фыссынмæ хъавын. 
Æ х с а р. Цавæр проблемæйыл? 
А л а н. Йæ проблемæ ахæм у. Мæн фæнды, кибер- 
нетикæ æмæ атомон æнус ирон лæджы удыхъæд куыд 
раивтой, уый бавдисын. Чи у, цы у нырыккон ирон, 
цы йын радта цивилизаци, куыд уыдзæн йæ дарддæры 
хъысмæт. 
Æ х с а р. Ау, æмæ уый симфонийы дæ бон суыдзæн 
равдисын? 
Алан. Кæд суа, уæд тынг амондджын уыдзынæн. 
Фæлæ æгæр ныддаргъ нæ ныхас... Тамби æмæ Фатимæ, 
мæ къухтæ хæрдмæ сдардтон, хатыр. 
Къæсæрыл фæзынд н а н а. 
Н а н а. Бадут, бадут, уæ фæхъхъау фæуои. 
Æ х с а р. Арфæ дын кæнæм, нана, æгайтма Алан 
дзæбæх, æнæнизæй йæ хæдзар ссардта. 
Т а м б и. Дæхи фæндиаг уæд дæ хъæбул. 
Н а н а. Сымах фæндонæй дæр ын ницы уыдзæн, мæ 
79 

хуртæ. Бадгæ скæнут. Æз уын истытæ фенон... (Ацæуы 
иннæ уатмæ.) 
Т а м б и. Уæдæ цалынмæ нана истытæ цæттæ кæна, 
уæдмæ фæйнæ сыкъайы. (Шампайнаг байгом кодта.) 
Фатимæ, рæвдздæр агуывзæтæ. 
Фатимæ. Нана, кæм сты дæ авджын дзаума? 
Нанайы хъæлæс. Ардæм рауай, мæ чЫзг, ар- 
дæм. 
Ф а т и м æ рахаста агуывзæтæ. Т а м б и сæ дзаг кæны æнхъæвз- 
гæ сæнæй. 
Тамбн. Уæдæ нæм ноджыдæр ма иу хатг æгас цу, 
Алан. Сисут уæ нуазæнтæ. 
Æ х с а р. 0 стыр хуыцау, мах де уазæг! 
Ф а т и м æ. Дæ цæрæнбон æмæ де ’сфæлдыстады 
тыххæй, Алан. 
А л а н. Æз та сымах цæрæнбоны тыххæй нуазын. 
Н а н а æрбацыд. Стъолыл æрæвæрдта чъиритæ æмæ графины 
арахъхъ. 
Н а н а. Мæ амондæн, ацы чъиритæ абон акодтои. 
Айазут, ахæрут, уæхимæ истæмæйты фæкæсут. Æз уын 
физонæг акæнон. 
Æ х с а р. Акув нын, нана. 
Н а н а. Уæхæдæг цы акуват, уый хуыцаумæ дзæ- 
бæхæй фехъуысæд. (Райста нуазæн.) Дунейы фарн уæ 
æнамонддзинадæй хъахъхъæнæд, рын æмæ уæ фыдæй 
хуыцау бахизæд. Уæ ныййарджытæ уæ хуртæй бафсæ- 
дæнт, æрыгæттæ стут æмæ уæ цæрынæй йедтæмæ ницы 
хъæуы. Амондджын рæстæг райгуырдыстут, алы фа- 
дæттæ дæр уын ис хорз лæгтæ уæвынæн. Æфсымæртæй 
зæронды бонтæм дзæбæх-æнæнизæй фæцæрут. Нуа- 
зæн — рахизмæ. (Дæтты йæ Тамбимæ.) 
Там’би. Дæ нуазæнтæ бирæ, нана. Иумæ схъомыл 
стæм, иу хойраг, иу донæй цардыстæм. Фæлæ, лæппын 
мæргътæ сæ ахстонæй фæйнæрдæм куыд фæтæхынц, 
80 

афтæ мах дæр царды фæйнæ фæндаджы равзæрстам. 
Æмæ йæ дæхæдæг зоныс, алы аз дæр мах иу бон сæм- 
бæлæм кæрæдзиимæ, фæбадæм, фæныхас кæнæм, фæ- 
зарæм. Кæрæдзи дарæг ничи у, фæлæ хæлардзинадæй 
зынаргъдæр ницы ис, æмæ ныл бафидауæд æфсымæр- 
ты цард. Уый кæй нæ фæнды, уый та йæ йæхи цæстæй 
фенæд! (Анызта.) 
Н а н а. Цæй, æз цæлгæнæнмæ бакæсон. Бадут, мæ 
хуртæ, баулæфут. (Ацæуы.) 
Фат’имæ. Иу курдиат мæм ис, Алан, æмæ рага- 
цау зæгъ, кæй йæ сæххæст кæндзынæ, уый. 
А л а н. Мæ бон цы уа, æмæ æз цы нæ бакæндзы- 
нæн!- Зæгъ дæ фæндон, Фатимæ. 
Ф а т н м æ. Уæдæ нын ныртæккæ акæ дæхи фыст 
зарæг. 
Алан. Тамби, иучысыл ма æркæ дæ разы 
арахъхъæй. 
Т а м б и æркодта арахъхъ. А л а н æй анызта. 
Ацы зарæг иыронг ничима фехъуыста, æз æй ацы 
фембæлдмæ ауæрстон. (Сбадт пианинойы уæлхъус, 
цæгъды æмæ зары.) 
Фæтахтысты æвзонг азтæ кæдæмдæр, 
Мæ дидинджытæ баруадысты ныр. 
Фæлæ кæсын æнхъæлмæ æз кæмæдæр, 
Мæ рох бæллиц мын райхъал кæн, фæндыр. 
Мæ Иры зæххыл сау рæсугъд цы мысы? 
Цæуыл фæзары донхæристы бын? 
Сæууон уддзæфмæ дидинæг æнкъуысы, 
Кæмæдæр сиды сусæгæй: «Фæзын». 
Ныууагътон æз мæ райгуырæн хæхбæстæ, 
Р1æхимæ сайдта стыр горæт мæ уд. 
Фæстаг хатт касти уыцы чызг мæ фæстæ, 
Фæстаг хатт мæм йæ мидбылты фæхудт. 
Цы фæдæ ныр, мæ сау рæсугъд! Мæ зæрдæ 
6 Лцырухс 
81 

Иæ сусæг уарзты басыгъди бынтон. 
Æвзонгад мын цы диссаг амонд радта: 
Æз федтон дæу, æз базыдтон дæ ном. 
Фæтахтысты æвзонг азтæ кæдæмдæр, 
Мæ дидинджытæ баруадысты ныр. -- 
Кæсын æнхъæлмæ уалдзæгау цæмæдæр. 
Мæ рох бæллиц мын райхъал кæн, фæндыр. 
Æ х с а р. Гъеуый дын зарæг, гъе! 
Фатимæ (йæ бынатæй сыстад. Иуварс ацыд). 
Уый... Зæгъын дæр æй нæ зонын... Уый æгæр у... Æр- 
мæстдæр стыр æмæ арф, .æнæфæугæ, æнæсæфгæ уар- 
зондзинадæй райгуырдзæн ахæм мелоди... Афтæмæй 
та бирæтæ, уарзондзинад, дам, нæй, зæгъгæ, дзурынц. 
Нæ, уый диссаг у, стыр диссаг. Бузныг, Алан. 
Там^би. Сæттын ыл — музыкæ не ’мбарын, фæлæ 
цыма æвзæр фыст нæу. Æз æрмæст хъæлдзæг музыкæ 
уарзын, дæ зарæг та æрхæндæггомау у. Лæппутæ, фæй- 
нæ арахъхъы аназæм. Дæуæн та, Фатимæ, шампай- 
наг... 
Ф а т и м æ. Æрмæст хæрзгыццыл. Æгъгъæд! 
Æхсар. Æз—нал. Æнæуый дæр мæ саеры бацыд. 
А л а н. Абон махæн нуазæн бон у. Райс, Æхсар. 
Нуазынц. Н а н а æрбацыд, стъолыл æрæвæрдта æртæ чъирийы. 
Н а н а. Ахæрут, мæ хуртæ, хъармæй. Лæппу, фæй- 
нæ сын аназын кæн. 
Æ х с а р. Æнæуый дæр æгæр куы нуазæм. 
А л а н. Ахæм бон æнæ нуазгæ цы хос ис? (Рауагъ- 
та арахъхъ. Нуазы.) Аназут сымах дæр. 
Æ х с а р. Цæй æмæ дымгæмæ акæсæм. Куыд уæм 
кæсы, лæппутæ? 
Ф а т и м æ. Æвзæр нæу. Алан? 
Н а н а. Абадут уал, кæдæм тагъд кæнут. 
Алан. Æз... куыддæр фæллад дæн... Фæндаггонæй 
чысыл мæхи хуыссæныл æруадзон. 
82 

Тамбн. Цæй уæдæ, ды дæ фæллад уадз. Мах ази- 
лæм. Фембаелдмæ уал. 
Алан. Фæйнæ ма! 
Æхсар. Нал. Фенынмæ уал. 
Н а н а. Куыд тагъд цæут, мæ хъæбултæ! Фæнда- 
раст. Райсом нæм æрбауайут. 
Ацæуынц уазджытæ. Нана стъол æфснайы. 
Алан. Афтæ, æна, афтæ. Æз мæнæ хуыссæныл мæ- 
хи æруадзон. Ныфæлладтæн... Ныфæлладтæн. Изæр у 
ныр... 
Н а н а. Ахуысс, мæ хур. Æз дæ нæ хъыгдарын. 
Иннæ уатмæ ацæуы. Чысыл фæстæдæр къæсæрæй æрбахызт 
А г у ы’б е. 
Алан. А-а-а! Нæ гыццыл лæппу дæр фæзынд! 
А г у ы б е. Æгас цу, Алам. 
Ал ан (йæ хъæбысы йæ.кæны). Кæм лекка кæныс, 
абонсарæй дæм мæ цæстытæ куы ныуурс сты. 
Агуыбе. Дæ бон у æмæ мын арфæ ракæнай. Абон . 
фыццаг бон куыстон заводы. 
Ал а н. Заводы? Цавæр заводы? 
А г у ы б е. «Электроцинчы». 
А л а н. «Электроцинчы»? Агуыбе, æз фæллад дæн 
æмæ мæхи хуыссæныл æруадзон, хорз? (йæхи æд дзау- 
мæттæ рауагъта хуыссæныл.) Ды та мæнæ афтæ æр- 
бад. Хъус-ма, Агуыбе. 
А г у ы б ё. Хъусын дæм, Алан. 
А л а н. Цал азы дыл цæуы? 
А г у ы б е. Æвддæс азы. 
А л а н. Уый мæн никуы бауырндзæн. Нæ чысыл 
Агуыбейыл æвддæс азы цæуы! Ха-ха-ха! Лæджы бын- 
дзæфхад. Æнхъæлдæн, мæ хæлар, дæ фындзы бын цы- 
дæр милтæдæр фæзынд.’Æвисææвзалыйæ сахуырстай? 
Агуыбе. Тынг æфсæрмыгæнаг дæн, æмæ^мæ ма 
æфсæрмы кæн. 
83 

Ала’н. Ха-ха-ха... Агуыбе, фæйнæ сыкъайы бана- 
зæм. Арахъхъ уæртæ стъолыл. 
А г у ы б е (агуывзæйы æркодта арахъхъ, дæтты йæ 
Аланмæ). Гъа. 
Ал а н. Дæхæдæг та? 
Агуыбе. Æз нæ фæнуазын. 
Алан. Гъемæ, хорз. Кæд дæ амоидджын уæвын фæн- 
ды, уæд æй макуы нуаз. (Анызта.) Хъус-ма, æфсымæр. 
А г у ы б е. Хъусын дæм. 
А л а н. Цæмæн бацыдтæ заводмæ? 
А г у ы б е. Заводмæ цæмæн фæцæуынц? Кусынмæ. 
Алан. Цырагъ ссудз, дзæбæх дæ нал уынын (Агуы- 
бе ссыгъта цырагъ.) Æмбарын дæ, ды нæ мадæн тæ- 
ригъæд кодтай. Цæргæ-цæрæнбоны уый капеччытæм 
æнхъæлмæ кæсæм. Йæ уæлæ лæгъз хæдон никуы скод- 
та, йæ гуыбын дзæбæх никуы бафсæста. Ныффынк мах 
мæтæй. Фæлæ ныр æз фæдæн ахуыр, æмæ нæ дæ куыс- 
ты сæр нæма хъæуы. 
А г у ы )б е. • Тынг хъæздыг куы цæриккам, уæддæр 
мæ фæнд нæ аивин. Цæмæй æвзæр у заводы кусын? 
Ахуыр та фæсаууонмæ дæр кæндзынаен. 
А л а н. Заводы æвзæр у, хорз у, хъуыддаг уый ми- 
дæг н^ей, фæлæ адæймаг йæ бæллицыл йæ къух куы 
сисы, уæд уымæй стырдæр тæппуддзинад нæй. 
А г у ы б е; Цавæр бæллицыл? 
А л а н. Мæнмæ гæсгæ, дæу фæндыд авнаконструк- 
тор суæвын? Афтæ у? 
.Агу ы б е. Фæндыд æмæ мæ нал фæнды. 
А л а н. Уый та куыд? 
Агуыбе. Кæддæр, лæппу ма ’куы уыдтæн, уæд 
мæн фæндыд конструктор суæвын. Уæд ацы дзырдæн 
йæ нысаниуæг дæр дзæбæх нæма æмбæрстон. Мæнмæ 
афтæ каст, цыма ахæм институт каст чи фæвæййы, уый 
•иунæгæй стъолы уæлхъус сбады æмæ уайтагъд реакти- 
вон хæдтæхæг кæнæ ног ракетæйы конструкци ацъыкк 
ласы! 
84 

А л а н. Цæуыл худыс? 
А г у ы б е. Мæхиуыл. Ныртæккæйы наукæйы иу- 
гаейтты бон мур дæр ницы у. Суанг ма стырдæр ахуыр- 
гæндтæ дæр зиуæй æрхъуыды кæнынц исты ногдзинад. 
Мах рæстæг алы хъуыддаг дæр коллективон зонд æмæ 
фæллойыл баст у. Зонын, стыр ахуыргонд не суыдзы- 
нæн, рæстæм’бис конструкторæй кус, кæйдæр чертежты 
къопитæ æндæр гæххæтмæ ис, уый та мæ зæрдæмæ нæ 
цæуы... Фæлтау хуымæтæг кусæгæй хуыздæр у. 
А л а н. Мæнæ ды ме ’фсымæр дæ, фæлæ дæ æппыи- 
дæр ие 'м>барын. Уæдæ куыд цæрынмæ хъавыс, кæд 
дæм ницы бæллиц ис æмæ ницæмæ тырныс, уæд? 
Агуыбе. Æз дæр, ай-гъай, цæмæдæр тырнын. Фæ- 
лæ цæмæ, уый бæлвырд нæма хатын. Куыд дын æй ба- 
мбарын кæнон, нæ зонын. Адæймаг тьшг куы бафæл- 
лайы зæрдиаг куысты, уæд æм уыйфæстæ цард ад- 
джындæр кæсы. Дидинджытæ дæр цыма тынгдæр ферт- 
тивынц, цыма музыкæ рæсугъддæр вæййы, дуне та — 
райдзастдæр. Цымæ, уым нæй адæймаджы царды 
егъаудæр мидис? Фæлæ цыфæндыйæ дæр уæлдæр скъо- 
лайы диплом райсон, зæгъгæ, чи зæгъы, йæ гуыбын æн- 
цондæр куыд дзаг кæна, уый охыл, уыдон та никуы 
бамбардзысты царды æцæг рæсугъддзинад. 
А л а н. Алчидæр цард йæхирдыгонау æмбары... 
Агуыбе. Иучьгсыл ма арахъхъ... Æз тынг бафæллад- 
тæн. 
Агуы б е. Æгъгъæд у, Алан. Ды æнæуый дæр нозт- 
джын дæ. Дæ цæстытæ тынг сырх сты. 
А л а н. Нозтджын зæгъыс? Хорз уæдæ. Цу... Æз 
гыццыл афынæй кæнон. Чи зоны, уым ис царды егъау- 
дæр мидис... Чи зоны... 
А г у ы б е æрхуыссын кодта цырагъ. Хъавгæ рацыд уатæй. Уат 
исдуг афтид. 
Алан (æвиппайды фесхъиудта. Алырдæм ракæс- 
бакæс кæны). Ссудзут цырагъ! Ссудзут æй! - 
85 

Иæ хъæрмæ æрбауадысты н а н а æмæ А г у ы б е. Цырагъ ссыгъ- 
той. 
Н-ана. Цы кæныс, лæппу. Исты дæ риссы? 
А л а н. Риссы, æна, риссы. (Йæ сæрмæ амоны.) 
Риссы алыхуызои æмтъеры æмæ тæссаг фынтæй. Цы- 
дæр æгъатыр пъæззы мыл ныббады, ныххурх мæ кæны 
æрдæгфынæйæ. Фезмæлын мæ нал фæуадзы. 
Нана. Мæ арт бауазал! Цы дыл æрцыд? 
Алан. Æппындæр мын мацæмæй тæрс, æна. Æв- 
зæр фынтæ никуы ничи фены? Зæгъæм, калм дæм æр- 
бабыры, йæ уазал буар дыл хуымæллæгау стыхсы... 
Æлхъивы дæ, æлхъивы, æмæ дзы фервæзæн нæй. Цы- 
бырдзырдæй, пъæззы, æна. Иу арахъхъ мын. 
Н а н а фæцæйцæуы арахъмæ. 
Агуыбе. Иунæг арахъхъ дæр нал! Нозтджын дæ. 
А л а н. Æз дæн расыг? (Сыстад, фæцæуы скъап- 
мæ.) 
А г у ы б е. Алан, курын дæ, мауал баназ. (Йæ раз~ 
мæ æрлæууы.) 
Алан. Агуыбе! Хистæрмæ афтæтæ фæуæндынц? 
Агуыбе. Нал дæ хъæуы. Фæрисдзынæ дзы. 
Н а н а. Цы уыл æрцыд, лæппутæ? Агуыбе, дæ хис- 
тæр у, æмæ дын коммæ кæсын æмбæлы. 
Ал а н. Раст зæгъы æна. 
А г у ы б е. Курын дæ... 
А л а н. Æрдæгнозтджынæй мæ бон фынæй кæнын 
нæу, Агуыбе, мæ ныхмæ ма лæуу. Ды нæ зоныс, куыд 
зын у мæнæн! 
Агуыбе. Абон дын зын у, райсом куы нæ бана- 
зай, уæд дын фе^цондæр уыдзæн... Бабыхс уыцы чы- 
■сыл... 
Н а н а. Ныууадз æй, Агуыбе, уымæй уæлдай нал 
фæуыдзæн. (Рауагъта нуазæн, дæтты йæ Аланмæ.) 
Агуыбе. Цы ми кæныс, нана! (Лæбуры нуазæн- 
мæ. Агуывзæ æрхауд, базгъæлæнтæ.) 
86 

Алан. Гъе, афтæ у амонд дæр. Æвиппайды æрхауы 
æмæ ацы авгау базгъæлæнтæ вæййы. Дæу фæндыд, 
цæмæй æз æхсæв уылынджы бæрц, бон та уыдисны 
бæрц рæзтаин. Мæ фындзы бын чысыл куы фæмил, 
уæд-цу мын хатгай рюмкæйы дзаг ирон арахъхъ 
авæрдтай, цæмæй мæм хæрын цыдаид. Уæд, æна, ды 
цæмæй зыдтай, иу нуазæн дæс кæй фестдзæнис. Дæс 
фестад калм! Æз хуыссын. Ацæут, æрмæст цырагъ... 
Уæвгæ йæ ахуыссын кæнут. Нал. Абон ма фæстаг хатт. 
Нал баназдзынæн. 
Æртыккаг ныв 
Уый дæр уым. Стъолы уæлхъус бадынц нана, Тамби, Æх- 
с а р, Ф а т и м æ, фыццаг нывы куыд бадтысты, афтæ. 
Æ х с а р. Æрæджиауы фæсмон зæрдæ фæркгай 
рæдувы. Фæлæ адæм алыхуызы мæлынц. Уый та мал- 
гæ нæ акодта — фесæфт! Нæ цæстыты раз. Мах та цæ 
нæ фервæзын кодтам. Уый та нæ бон уæвгæ уыди... 
Т а м б и. Алан абон немæ кæй нæй, уый цас зын у 
нæ алкæмæн дæр, ууыл дзурын цæмæн хъæуы? Цы ’рцы- 
ди, уымæн гæнæн нал ис. Аххос та йæхи аххос уыд... 
Рухсаг уæд, рынчын уыд зæрдæйы низæй, афтæмæй... 
Ау, æгъгъæд нæу, цы цæссыг фæкалд йæ марды бон, 
уый? 
Æ х с а р. Уый æгъгъæд нæу. Мæн фæнды мæ аххос 
мæхи размæ сбæлвырд кæнын. Мæн фæнды, 
нæ кæнгæ æфсымæры хъысмæтмæ цас бар дардтон æмæ 
йын йæ тыхсты цас ахъаз уыдаин, уый базонын. Æмæ 
уыцы бакæнинаг æххуысæй барын мæ аххос: уый цас 
стырдæр уыдаид, уыйас стырдæр у мæ абоны аххос 
Æмæ хъуамæ фыдгæнæгау ме ’фсымæры раз æрлæу- 
уон. Æз мæхицæн никуы ныббардзынæн... 
Сценæ фæталынг. 
8? 

Цыппæрæм ныв 
Парк. Эстрадæны агъуыст. Афишæ: «Абон изæрæй 6 сахатыл уы- 
дзæн æрыгон композитор Аланты Аланимæ фембæлд». Фæзынд 
Ф а т и м æ. 
Фатимæ (хъусы лæмбынæг). Уыцы зарæг. Уыцы 
æмбисонды зарæг,.. Æз та ам уынджы, æнæбакæнæгау, 
иунæгæй. Иæ зæрдæйы къуымы дæр не ’рæфтыд мæн 
йæ концертмæ æрбахонын. Уыцы зарæг фыццаг хатт 
куы фехъуыстон, уæд мæм сæвзæрыд, тæрсæгау кæмæй 
кодтон, ахæм æнахуыр æнкъарæн: кæд, миййаг... Кэед 
миййаг... Нæ! Уый æндæр кæйдæр тыххæй зары... 
Хъуысы зарæг. 
Ныууагътон æз мæ райгуырæн хæхбæстæ, 
Иæхимæ саидта стыр горæт мæ уд. 
Фæстаг хатт кастн уыцы чызг мæ фæстæ, 
Фæстаг хатт мæм йæ мидбылты фæхудт. 
Цы фæдæ ныр, мæ сау рæсугъд, цы фæдæ? 
Дæ сусæг уарзты басыгъдтæн бынтон 
Æвзонгад мын цы диссаг амонд радта: 
Æз.федтон дæу, æз базыдтон дæ ном. 
Æз та æнхъæлмæ кастæн. Æнхъæлмæ кастæн... Д)- 
нейыл иу адæймаг дæр нæ зоны мæ зæрдæйы хъыг. Мæ 
уарзондзинад сусæг кодтон мæхицæй дæр. Æмæ ахст 
маргъау мæ риуы æрхæндæг фестад. О, куыд æгъатыр 
дæ, ирон чызджы æфсарм! Æнæхуыссæг æхсæвты хат- 
гай дыдзы хуры тынау мæ зæрдæйы фæстаг ныфс куы 
фæзыны, уæд æй æз мæхæдæг барæй ахуыссын кæнын. 
Æмæ зæрдæ сафтид, зæрдæ сфæлмæцыд. Уый та йæхи- 
цæн цæры æнцад-æнцойæ, фыссы зарджытæ æндæр 
уарзондзинадыл. 
Хъуысы зарæг. 
38 

Фæтахтысты æвзонг азтæ кæдæмдæр, 
Мæ дидинджытæ баруадысты ныр. 
Кæсын æнхъæлмæ уалдзæгау цæмæдæр, 
Мæ рох бæллиц мын райхъал кæн, фæндыр. 
Ф а т и м æ. «Мæ рох бæллиц мын райхъал кæп,. 
фæндыр». 
Ацæуы. Фæзыны Т а м б и. Эстрадæйы агъуыстæй хъуысы тых- 
джын æмдзæгъд. 
Т а м б и. Æгæр къулбадæг ахуыр нæ кæнынц уыцы 
расыггæнаджы. Газетæй, радиойæ æмдзыхæй хъæр кæ- 
нынц: диссаджы курдиат, æмбисонды зарджытæ! 
Гъæйтт-мардзæ, фидар ыл хæцут, æркалдзæн уын! 
Уæлдайдæр Фатимæ! Сæрра ис бынтондæр. Аууонау 
йæ фæдыл куыд зилы! Кæдæй Алан ссыд, уæдæй мæм 
бынтондæр йе ’ргом нал здахы. Æмдзæгъд кæнут, æм- 
дзæгъд! Сылгаймаг ном æмæ кадыл йæ фæстаг юбкæ 
дæр ратдзæн. Æдылы къоппа. Цы йæм ссардта хорзæй 
уыцы расыггæнагмæ? Æрмæстдæр йæ ном — компози- 
тор. Æз та цы дæн? Прораб. Нæ ацы мæнг дунейыл 
чидæртæ цыдæртæ не ’мбарынц. Цард цард у. Булæ- 
маргъы з^рæг дын дæ гуыбын нæ бафсаддзæн, де ’ра- 
гъыл дын хæдон не скæндзæн. Æз ’дæр, мæ хæлæрттæ, 
мæ куысты курдиатджын дæн. Иу философ афтæ загъ- 
т-а: ис, дам, æхцайæ бирæ зынаргьдæр чи у, ахæм дзау- 
мæттæ, фæлæ, дам, уыдон дæр балхæнæн ис æхцайæ! 
Афтæ уыд цард æмæ афтæмæй баззад. Цардæй цы ра- 
тонай, уый дæ хай. Уыйфæстæ та — сау чырын æмæ 
æлгъаг уаллонтæ. Тагъд кæнын хъæуы цæрынмæ. .Иу- 
ахæмы лæг фæстæмæ куы ракæса, уæд -байрæджы уы- 
дзæн. Уадз æмæ хæдзаргæнджытæ хæдзæрттæ аразой. 
Æз сын уæй кæндзынæн арæзтадон æрмæг. Æмæ уæд 
фендзыстæм, адæмы æхсæн чи нымаддæр уыдзæн, 
уый — кады лæг æви æхцайы лæг. (Хъуысы агъуыстæй 
æмдзæгъд). Æмдзæгъд кæнут. Зæрдæ риссы. Цæуыл, 
89 

цымæ? Уыцы æнамонд арф комау не ’хсæн æрлæууыд. 
Фæлæ йæ æз аппардзынæн иуварс. Мæ амондæй йæхи- 
цæн амонд ничи ссардзæн. Æрбацæуы та... (Иæхи ам- 
бæхсы) 
Ф а ти мæ (æрбацæуы.) Æвæццæгæн, уардзæии. Цы- 
ма арв кæмдæр ныннæрыд. Æви уый æмдзæгъд у. Уа- 
зал дымгæ кæны. Хæдзармæ цæуын афон у, фæлæ мæ 
мæ къах нæ хæссы. Дардæй йæм бакæсон уæддæр. О, 
цас амондджын у уый ацы изæр... 
Тамби (рацæуы). Дæ изæр хорз, Фатимæ! Ам та 
цы ми кæныс? 
Фатимæ. А! Тамби куы дæ. 
Т а м б и. Мидæмæ дæ нæ уадзынц, æви? 
Фат’имæ. Байрæджы кодтон æмæ дызæрдыг кæ- 
нын: ’бацæуон ма, æви нæ. 
Т а м б и. Ныр хъуамæ тагъд фæуа. Алан мæн дæр 
хуыдта, фæлæ мæ куыстæй нырма ныр фæуæгъд. дæн. 
Хорз уыдаид уымæ байхъусын. Цом атезгъо кæнæм. 
Ф а т и м æ. Нæ. Мæнæн афон у. Авд сахатыл мæ 
ахуыргæнинæгтæн æмбырд ис. Дæхæдæг æй зоныс, ахуыр- 
гæнæгæн æрæджыгæнæн иу минуты бæрц дæр нæй. 
Тамб’И. Æз дæ бадавон. Мæ машинæ мæнæ ти- 
гъыл лæууы. 
Фатимæ. Стыр бузныг. Фистæгæй мæм хуыздæр 
кæсы’. (Ацæуынмæ хъавы.) 
Т а м б и. Фæлæуу. 
Фатимæ. Цы ма? 
Т а м б и. Фæстаг рæстæг цыма не ’хсæн цыдæр из- 
гард фæзынд. 
Фат)имæ. Цæмæн дæм афтæ кæсы? 
Там^би. Кæсгæ мæм нæ кæны, фæлæ уый æцæг- 
дæр афтæ у. Хъуыды кæнын: дæ зæрдæ мыл цæмæй 
фæхуда, ахæмæй цымæ цы бакодтон? Ард дын хæрын, 
мæ сæрæн ницы зонын. Кæд дæхæдæг исты бафиппайд- 
тай, уæд мын æй æргомаай зæгъ. 
Ф а т и м æ. Цæмæн хъæуынц уыцы ныхæстæ. Иу 
'90 

хатт даер ма дын æй зæгъын: хо æфсьшæрмæ цы цæс- 
тæй кæсы, æмбалæй æмбалы æхсæн цы ахастдзинæдтæ 
вæййы, уымæй дарддæр не ’хсæн ницы ис. 
Т а м б и. Нæ, уый мæнæн æгъгъæд нæу. Хотæ мын 
æнæуый дæр бирæ ис, æмбæлттæ — ноджы фылдæр. 
Мæн фæнды... 
Фатимæ. Æрæджы кæнын. Фенынмæ! 
Тамби. Нæ, фæлæуу. Афтæмæй нæ ацæудзынæ. 
Ф а ти м æ. Æдылы митæ ма кæ, Тамби. 
Тамби. Ау, мæнæн æппындæр ницы æмбарын æн- 
хъæл дæ; Æви мæ куырм хоныс? 
Ф а т и м æ. Уымæй цы зæгъынмæ хъавыс? 
Тамби. Кæмæ æнхъæлмæ кæсыс ам? 
Фатимæ. О-гъо. Æвзæр прокурор дæ нæ рауайд. 
Тамб’И. *Иæ фæдыл аууонау цы зилыс, уый дæумæ 
не ’вдæлы. 
Ф а ти м æ. Кæй? 
Тамб=и. Ма кæ, чызгай, ма кæ! Хуыздæр дын нæ 
уыдзæн. Ды мæн дæ гæдымитæй нæ асайдзынæ. 
Ф а т и м æ. Уый æгæр нæу, Тамби? Ахæм æвзагæй 
куы дзурай... 
Тамби. Ды дæр мæ не ’мбарыс, Фатимæ. Цавæр 
æвзагæй ма дæм бадзурон, нæ зонын. Кæд абон мæ 
ныхас дæ зæрдæмæ нæ цæуы, уæд дæм райсом бахъар- 
дзæн. Фæлæ’уæд байрæджы уыдзæн. Сылгоймаг сыл- 
г.оймаг у!.. Фидæны номдзыд композиторы ус... Кæй нæ 
бафæнддзæн? Фæлæ цард цард у... Алан йæ нотæтимæ 
арахъхъы сьжъайы аныгъуылдзæн... Дæуæн та дæ цард 
фестдзæн сыгъдæг зындон. 
Ф а т и м æ. Æз рагæй æмбæрстон, дæ кæнгæ миты 
аууон дæ хæрам зæрдæ кæй æмбæхсыс, уый. Фæлæ 
бынтон ахæм ницæйаг разындзынæ, уый æнхъæл нæ 
уыдтæн... (Ацæуынмæ хъавы, фæлæ йын йæ къухыл 
фæхæцыд Тамби.) 
Т а м б и. Фæлæуу. 
Ф а т и м æ. Суадз мæ къух. 
91 

Тамби. Æрмæстдæр ,иунæг ныхасмæ байхъус. 
Фатимае. Суадз дын зæгъын! 
Т а м б и. Ныххатыр кæ. Уый куыддæр мæ дзыхæй 
æнæнхъæлæджы схауд. Ныххатыр кæн. Ды йæ не ’мба- 
рыс, ныртæккæ мæнæн куыд зын у. Сау хъæды хало- 
нау иунæгæй. Ис хæлæрттæ дæр, ис æфсымæртæ дæр... 
Фæлæ зæрдæ цæуыл фæлæууа, иу ахæм нæй... Мæнæн 
мæ бон нæу æнæ дæу цæрын... Фæлтау мæхицæн исты 
бакæндзынæн... Уыцы низ куыд æвирхъау у, уый дæ- 
хæдæг куы зонис... 
Фатимæ. Тамби! Нæ дыл фидауынц уыцы ныхæс- 
тæ... Нæлгоймаг нæлгоймаг хъуамæ уа. 
Тамби. Куыддæриддæр дæ фæнды, афтæ хъуыды 
кæн. Ныр уæлдай нал у. Æз ардыгæй ацæудзынæн 
æмæ дын цæсты сындзау дæ зæрдæ нал риссын кæн- 
дзынæн. 
Фатимæ. Цытæ дзурыс, Тамби, дæ зонд фæцыд, 
æви? 
Т а м б и. Чи зоны. Мæ зонд куы нæ фæцыдаид, уæд 
мæ хуыздæр æмбалы ном ахæм æбуалгъ ныхæстæй æф- 
хæрин. Мæнмæ афтæ кæсы, цыма.уый не ’хсæн лæууы. 
Ком мын уый тыххæй нæ дæттыс, æмæ ма мæ фыр- 
мæстæй цы сдзырдтаин, уый нал ардтон. Æнæдзуапп 
уарзондзинад адæймаджы куырм кæны. Мæ цард аф- 
тæ сæнад, афтæ сафтид, æмæ мын уæлдай нал у... Ацу. 
Аланæн зæгъ, цы фехъуыстай, уый... Уадз Æмæ мын 
уый дæр зона мæ ницæйагдзинад... 
Ф а т и м æ. Æрсабыр у, Тамби. Мæнæн цы уæлдай 
ис дæуæй Аланæй? Уæ дыууæйы дæр мæхицæн æфсы- 
мæртыл нымайын. Сымах кæрæдзиуыл ардауьгн мæн- 
мæ нæ кæсы. 
Т а м б и. Ныххатыр кæн. Æз цæуын. Дæ фæндагыл 
дын нал лæууын. (Ацæуы.) 
Ф а т и м æ. Чи зоны, æцæгæйдæр йæ бон нал у йæ 
зæрдæйы катай уромын... Æмæ уарзондзинады рис цы 
у, уый та мæнæй хуыздæр чи æмбары? Æнхъæлдæн, 
92 

концерт фæци. Адæм рацæуынц... Уæртæ йæхæдæг дæр. 
Æхсаримæ... Мæн хъуамæ ма феной... (Ацæуы.) 
Фæзынынц А л а н æмæ Æ х с а р. 
Æ х с а р. Нæ зонын, цавæр ныхæстæй дын раарфæ 
кæнон. Æрæджыты ахæм концерт нæ федтон. 
А л а н. Æгæр Мæ ма ’ппæл, дæ хорзæхæй. Мæхиуыл 
куы фервæссон, уымæй нæ тæрсыс? 
Æ х с а р. Гъе, мæ лымæн, уый дæ уды конды нæй. 
Ныр мæм дæ ныхæстæ хъарын райдыдтой. Уыцы оим- 
.фонийыл нæма кусыс? 
А л а н. Тагъд æй райдайдзынæн фыссын, кæд дзы 
исты рауайа, уæд. 
Æ х с а р. Ууыл гуырысхо ма кæн... 
Алан. Иу курдиат мæм ис. Ныффысс-ма ахæм æм- 
дзæвгæ. Кæддæр кæмæдæр уыди хъисфæндыр. Иæ хи- 
цау амард, æмæ рохуаты баззад. (Дард азæлдау хъуы- 
сы хъисфæндыры цагъд.) Фæлæ йын иухатт дымгæ 
æнæнхъæлæджы йæ тæнтæм бавнæлдта, æмæ.ныккуыд- 
та. О, о, ныккуыдта хъисфæндыр. Уымæн æмæ æрымы- 
сыд йæ хицауы диссаджы къухтæ... Куыддæр мæхи æв- 
зæр æнкъарын. Цом, рестораны лæугæйæ фæйнæ ана- 
зæм. 
Э л ь з æ æмæ Т а и р æ æрбацæуынц. 
О гт 1 О Ор I 
Таирæ \(иУмæ)' Алан Фидарович! 
Ал ан. И? 
Эльзæ. Бахатыр кæнут. Нæ зæрдæмæ тынг фæцыд 
дæ концерт æмæ дын махæй дидинджытæ. Æз — Эльзæ 
хуинын. Ме ’мбал та — Таирæ. 
Дæттынц ын дидинджытæ. 
Ал’ан. Бузныг. Стыр бузныг. 
93 

Т а и р æ. Алан Фидарович, • дæ афтограф нын ма; 
бахæлæг кæн! 
Э л ь з æ. Курæм дæ. 
Бадардтой йæм блокноттæ. 
Алан. Мæнæ уын мæ бæсты ме ’мбал поэт истытæ 
афысдзæн. 
Эльзæ I (иУмæ)- Уаехæдæг, уæхæдæг! 
Алан. Уæ хорзæхæй... Æз ахæм стыр маргъ куы 
нæ дæн, цæмæн уæ бахъуыд мæ къухфыст? (Фыссы цы- 
дæртæ.) 
Таирæ. Мах Эльзæимæ баныхас кодтам æмæ дын 
дæ зарджытæ æмбырд кæндзыстæм. 
Эльзæ. Пластинкæтæ дын нæма рауагътой? 
А л а н. Нæма. Бахатыр кæнут, мæнæ ме ’мбал кæ- 
дæмдæр тагъд кæны... 
Э л ьзæ. Фенынмæ. 
А л а н æмæ Æ х с а р ацæуынц. 
Т а и р æ. Цы цæстытæ йын ’ис! Дынджыртæ! Æз 
ахæм цæстытæ уарзын. 
Э л ь з æ. Изюмчик! Уæвгæ, æвæццæгæн, йæ уарзæт- 
тæн нымæц дæр нæй. 
Фæзыны Т а м б и. 
Т а м б и. Пардон, дзыкъылатæ! 
Т а и р æ. Дæ фæндаг дар! 
Т а м б и. Дзæгъæлы мæ æфхæрут, дзыкъылатæ. Æз 
уæм мæхи фæндонмæ гæсгæ, миййаг, нæ фæзындтæн. 
Мæн Алан Фидарович æрбарвыста. 
Э л ь з æ I 
Таирæ \(иУмæ)- Уанцон нæу? Басомы-ма кæн. 
Т а м б и,- Сомы уын кæнын Пахуымпар Мæхæмæты 
хъуыранæй. 
Т а и р æ. Пысылмон дæ? 
94 

Ташпб-и. Уæдæ цы дæн, хуыйы.дзидза никуы ба- 
хордтон маргъы дзидзайы цур. 
Э л ь з æ. Цы хъазæгой у? 
Тамби. Хъазгæ нæ кæнын, æцæгæй дзурын. 
Т а и р æ. Уæдæ кæд хъазæгой нæ дæ, уæд-ма ра- 
дзур, Алан Фидаровичы тыххæй цы зоныс? 
Эльзæ. Цал азы йыл цæуы? 
Т а м б и. Оэ уый тыххæй æз бирæ цыдæртæ зонын. 
Уый райгуырд 1936 азы Парижы. 
Т а и р æ. Уььй та куыд? 
Эльзæ. Цы хъазæгой у. 
Т а м б и. Хъазгæ нæ кæнын. 
Т а и р æ. Уæдæ Парижы горæты куыд райгуырд? 
Уый капиталистон бæстæ куы у! 
Тамби. Иæ бæллæх дæр уым ис, æмæ ма суанг 
капиталистон бæстæты дæр адæм гуыргæ кæнынц. 
Э л ь з æ. Уый мах дæр зонæм, фæлæ уым цы ми 
кодта? 
Тамби. Иæ фыд ирон эмигрант уыди. Уым фран- 
цусаг капиталисты чызг ракуырдта, .æмæ сын’филосо- 
фийы закъонмæ гæсгæ фæзынди лæппу. Схуыдтой йæ 
Алан. Алан куы рахъомыл, уæд баздæхт æмæ йæ. ный- 
йарджыты ныхмæ сыстад. 
Т а и р æ. Уæд цæмæн? 
Тамби. Уымæн æмæ уыдон’æгæр хъæздыг уыды- 
сты. Революци саразын ын нæ бантыст æмæ ’рбалыгъд 
Советон Цæдисмæ. Ам ын нæхи горæты радтой шик- 
квартирæ. Цы ма уæ хъæуы? 
Э л ъ з æ. Ус ын ис æви нæ? 
Тамби, Нæй. Фæлæ йæм уыйхыгъд ис машинæ. 
Иæ ныййарджытæ та йын алы мæй дæр ног æхцайæ 
мин æмæ æрдæг æрвитынц. Фæлæ сæ уый нæ исы. 
Таирæ. Уый дын æдылы! Цæуылнæ, дам? 
Т а м б и. Нæ зонын. Капиталистты æхцатыл не 
’рвæссы. Алан Фидаровичы фæнды сымах хуыздæр ба- 
зонын. 
95 

Э л ь з æ. Ды тынг хъазæгой дæ. 
Т а м б и. Нæ, æцæгæй зæгъын. 
Т а и р æ. Уæвгæ æвзæр нæу уыимæ хибарæй аба- 
дын. Нæ дын дзырдтон, Эльзæ, парижаг франты хуы- 
зæн у, зæгъгæ. 
Эльзæ. Уыйбæрц рæстæг нын наай, фæлæ Алан 
Фидаровичы тыххæй, нæ фæлæ йæ курдиаты тыххæй 
фембæлæн ис... 
Т а м б’И. Хорз, мæ дзыкъылатæ. Æрмæст ахсæв нæ. 
Ныр концерты фæстæ фæллад у. Мæнæ уын нæ тили- 
фон. Мемæ бастдзинад дарут, æмæ хъуыддаг йæ гаччы 
абаддзæн. Ныр сæрибар стут. 
Эльзæ. Фенынмæ! 
Таирæ. Салам уал ын ратт нæ номæй (Ацæуынц.) 
Т а м б и. Дзæбæх мæргътæ сты. Искуы мæ бахъæу- 
дзысты... (Ацæуы.) 
Фæзынынц Æхсар. æмæ А л а н. 
Алан. Нæ, æз нæма фæдæн мæ ныхас... Нæ, мæ хæ- 
лар, дæуæн цыдæр, бæлвырд цыдæр нæ фаг кæны... 
Æхсар. Алан, цом хæдзармæ. Æндæр хатт аны- 
хас кæндзыстæм уый тыххæй. 
А л а н. Æмæ ныр цы кæны? 
Æ х с а р. Иуæй æнафон у, иинæмæй та нозтджын дæ. 
Алан. Федтай... Нозтджын, дам, дæ! Гъе, гъе, уы- 
цы ныхасæй дæр »бæрæг у, дæуæн бæлвырд цыдæр 
кæй нæ фаг кæны... Куыд дын æй бамбарын кæнон... 
Фæлæуу, ма тагъд кæн. Нывгæнæджы уд хъуамæ ахæм 
уæрæх уа, дуне дзы æнæхъæнæй куыд бацæуа. Арв 
æмæ зæхх. Дидинджытæ æмæ хъуына цъыфдзæстытæ... 
Æхс’ар. Алан, цом, æз дæр сымахмæ цæуын. 
Ал а н. Уыцы ныхас цæй дымæгмæ зæгъыс, уый дæр 
æмбарын. Сымахмæ цаеуын, зæгъгæ, уæд ирон лæг нæ, 
зæгъгæ, ма зæгъа. С-с! Дæ дзыхыл хæц. Фæлæ æз нæ 
цæуын. Абадæм сыгъдæг уæлдæфы, парчы. Уый хуыз- 
дæр у... 0, цæуыл дзырдтон. Дæуæн цыдæр нæ фаг кæ- 
96 

ны... Уьш у уды къуындæгдзинад æмæ де ’сфæлдыста- 
дыл дæр фæзынд. Ды кусыс æрмæстдæр зондæй, егъау 
æнкъарæнтæ дæм нæй æмæ бæласы æнæсыфтæр хих- 
т.ау дæ хъуыды бæгънæгæй аззайы. 
Æхсар (иуварсмæ). Æмæ кæд раст зæгъы, уæд 
та? Кæд мын æцæгæйдæр мæ уды къуындæгдзинад æл- 
хъивы мæ хъæлæс? (Аланмæ.) Уардзæни, Алан. Дымы 
цаегатæй. Арв кæмдæр ферттывта. 
А л а н. Уадз тыгъды заей рацæуæд. Уый хорз у. 0, 
ды хъуамæ кæронмæ бамбарай мæ хъуыды. 
Æ х с а р. Фæззæг у ныр... 
А л а н. Æмæ уазал у. Ды афтæ зæгъынмæ хъавыс. 
Æгæр раст сты дæ хъуыдытæ. Æгæр конкретон. Æмæ 
дæ трагеди уым ис. Нывгæнæджы трагеди. Цы дын нæ 
фаг кæны, уый зоныс? Риск! Æнæ уымæй та поэтæн 
цæрæн нæй. 
Æ х с а р. Цыбырдзырдæй, ды афтæ зæгъынмæ хъа- 
выс: нæй дæм æрдзон курдиат æмæ ныхъхъуыдты уадз 
дæ фыссын. Æмæ йыл уæд дардыл ныхас кæнын цæ- 
мæн хъæуы? 
Алан. Нæ, æз афтæ нæ зæгъын. Чи’зоны, курдиат 
дæм ис. Фæлæ дын нывгæнæджы удыхъæд нæй. Ды дæ, 
йæ хоры мыггаг гагагам бæстон т банымайы, ахæм 
сыгъдæгзæрдæ æмæ куыстуарзон хуымгæнæг. Æгæр 
рационалон у дæ зонд. 
Æ х с а р. Æгæр нæу мæн тыххæй? Дæумæ гæсгæ 
ды курдиатджын дæ æмæ дын алцыдæр æмбæлы? Æм- 
бæлы æфхæрын, ’арахъхъ фыднозт кæнын. 
А л а н. Фидис мын кæныс? 
Æхсар. Мæнмæ иуæй-иу хатт афтæ фæкæсы, цы- 
ма мæ æрдз æгъатырæй бафхæрдта фыдыусау. Дæ 
хъуырдухæн хæрз дзæгъæлы кæй у, æцæг аивадæй 
дæрддзæф кæй лæууыс, уый иу хатт куы бамбарай, уæд 
уымæй карздæр æмæ риссагдæр хъыг нæй. Кæсыс æмæ 
уыныс, куыд сæфы, мæнæ... балеты доныхъаз егъау 
хъыгæй куыд мæлы, раст афтæ. Æмæ дæ цард фестад 
7 Ацырухс 
97 

æнæнысан, афтид. Нæ! Ма мын дзур, æз курдиатджын 
кæй нæ дæн, уый. Мæхæдæг æй зонын, фæлæ мæ уырн- 
гæ никуы бакæндзæн, уымæн æмæ æнæ аивад мæ цард 
мæхимæ бынтон ницæйаг кæсын райдайдзæн. Цин кæн, 
мæ хæлар, мæхæдæг дæр тæрсгæ кæмæй кодтон æмæ- 
иу кæмдæр мæ зæрдæйы арф кæй бамбæхстон, уыцы 
хъуыдытæ мын скалын кодтай. 
Алан. Ха-ха-ха! Мæн кæддæриддæр уырныдта,*ды 
æцæг поэт кæй дæ. Сфæлдыстадон кусæг хъуамæ кæд- 
дæриддæр йæхи æнкъара сæрсæфæны былыл. Цом нуа- 
зынмæ! Омар Хайям сæн дурынæй нозта! 
-Æ х с а р. Кæдæмдæриддæр дæ фæнды, разы дæн 
æз. 
Арв нæры. Тыхджын дымгæ, уары. 
Алан. Гъе-гъе-гъей, арв! Ноджыдæр тынгдæр! 
Ныккал дæ цæссыг, гъе-гъе-гъей! Уацилла, гыбар-гыбур 
кæн дæ болат ^бæхы цæфхæдтæй! 
Ацæуынц. 
Фæндзæм ныв 
Нанаты хæдзар. А г у ы б е бады стъолы уæлхъус, чиныг нæ цуры. 
Агуыбе. Уары. Кæм и цымæ Алан? Æвæццæгæн 
та нозтджынæй фæзьшдзæн. Æхсæв фынæй нæ кæны. 
Иæ хъуырдухæнмæ æрыхъал вæййын. Цыма нæхимæ 
куы ссыд, уæдæй нырмæ нæ хæдзары цыдæр фыдбы- 
лыз цæры. Цыдæр ^енахуыр тас зилахар кæны нæ сæр- 
мæ. Мæ хистæр æфсымæр! Дæ нуазын куы ныууадзис, 
уæд дæхицæй хуыздæр а дунейыл кæм ис? Арв нæры. 
Кæм ис цымæ? (Рудзынгмæ бацыд.) Нана йæм ницы 
дзуры, фæлæ йæхимидæг сойын цырагъау тайы. Мæн- 
мæ та нæ хъусы. Уæвгæ, нанайы коммæ дæр нал ба- 
кæсдзæн. Ие ’мбæлттæ... Æмæ уыдон дæр... 
Æрбахызтысты къæсæрæй Алан, Æхсар æмæ Т а м б и. 
Алан. Салам, мæ чысыл æфсымæр! 
98 

Æ х с а р. Агуыбе, ды афтæ ма ’нхъæл, æмæ мах ра- 
сыг стæм. Нæ, фæрæдыдтæ... Æппæт номдзыд адæй- 
мæгтæ даер, мæнæй райдай æмæ Агуыбейæ нæ, Ала>нæй 
фæу, нуазгæ кодтой. 
Тамби. Адон кæмдæр Чермены цæссыгæй фæхъæс- 
тæ сты. Фæндагыл сыл, зæгъын, исты куы ’рцæуа. 
А г у ы б е (Æхсармæ). Мæнæ афтæ дæхи æруадз. 
(Бандоныл æй бадын кæны.) Буз>ныг, Тамби. 
А л а н. Фыццаг хатт банызта уыибæрц. Пырхгонд 
æрцыд йæ уды къуындæгдзинад... Ныр ын цæрын фен- 
цондæр уыдзæн... 
Æ х с а р. О! Цардмæ хæфсы цæстæй кæсын нæ 
хъæуы, нæ! Цард у æнæкæрон океан... Дæхи дзы нып- 
пар æдæрсгæ, гъемæ, гъæй зæгъ. 
А л а н. Агуыбе, схуыссын æй кæн. Кæм и æна? 
Æ х с а р. Рынчын у... 
А л а н. Цæмæн у рынчын? 
Æхсар. Уыдзæн тымыгътæ дæр... Уылæнтæ сæхй 
былгæрæттыл хойдзысты. 
А л а н. Цæмæн у рынчын? 
А г у ы б е. Тынг рынчын нæу. Иучысыл йæ сæр 
риссы. Ницы йын уыдзæн. 
Æхсар. «Ой, Хазби... Абхазы æфсæдтæ...» 
Агуыбе. Бахатыр кæн, Æхсар, нана фынæй у, 
æмæ... 
Æ х с а р. Гъемæ, хорз. Фæлæ æз къуындæг уд нæ 
дæн. Алан сайгæ кæны! 
Алан. Схуыссын æй кæн. 
Т а м б и. О, афтæ хуыздæр уыдзæн. Ам баззайæд 
ахсæв. 
А г у ы б е. Цом, Æхсар. 
Æхсар. «Нæ, нæ, нана, уымæн дæр нæ комыи, 
гъей». 
А г у ы б е. Цом иучысыл дæхи бауадз. 
Æ х с а р. Дорогой Тамби! Жизнь — это честная иг- 
ра, и надо играть по всем правилам. 
99 

А г у ы б е. Цом, цом. 
Т а м б и æмæ А гу ы б е фæкæнынц Æхсары. Алан йæхи æруагъ- 
та хуыссæныл. 
Алан. Æмæ та райдайдзæн зындон... Уыцы æнæ- 
хайыры калм. Хуыссын мæ куыд нæ уадзыс... Уыцы... 
(Ныссабыр. Уат исдуг афтид.) А-а-а!!! (Йæ хъæрмæ 
æрбауадысты Нана, Тамби, Агуыбе.) 
Н а н а. Цы кæныс, лæппу, мæ зæрдæ дын фехæла, 
дæ уд дын цы хæры, цæуыл хъизæмар кæныс? 
Алан. Фыцынц æй, фыцынц æй, фыцыиц. Уый та 
йæ сæр сдары агæй. 
Н а н а. Цæмæй зæгъыс, лæппу? 
А л а н. Ницæмæй, ницæмæй. (Рахызт хуыссæнæй.) 
Арахъхъ дæм никуыуал аззад? 
Н а н а. Никуы. 
Алан (кæсы хæдзары къуымтæм). Кзей хæдзар у? 
Н а н а. Цытæ дзурыс, лæппу? 
Алан. Агуыбе! Уæлæ уыцы хахх зылын цæмæн у? 
А г у ы бе. Кæцы? 
А л а н. Къул æмæ цар кæм баиу сты, уый. Уыныс? 
Цæмæн у зылын? 
Т а м б и. Уазал донæй йын йæ сæр æрæхсын хъæ- 
уы. Æвæццæгæн, æгæр анызтой. Уынгты заргæ æрба- 
цæйцыдысты, æмæ сыл, сæ амондæн, хæрхæмбæлд фæ- 
дæн. Æндæр искуы... Цæй, бахатыр кæнут, æз цæуын... 
Хæрзæхсæв. ’ 
Н а н а. Фæндараст, мæ къона. 
Алан. Фыццаг та раст уыди. Ныр ныззылынтæ 
æмæ йын срастгæнæн нал и^. 
А г у ы б е. Алан, цом уазал донæй дæхи æрæхс. 
Алан. Нæ хъæуы. Ныртæккæ мын фенцон уыдзæн. 
Н а н а. Лæппу, цом ардыгæй. Ацæуæм уал хъæу- 
мæ, не *рвадæлтæм. Стыр горæтты фæрахау-бахЪу 
кодтай, бафæлладтæ. Цом ацæуæм, кæд дын фенцон- 
100 

дæр уаид. Тæккæ райсом. Мæн ам ницыуал хъæуы. 
Агуыбе чысыл нал у, йæхи дарын фæраздзæн. Мах та 
лидзæм ардыгæй. Кæд дын хъæу æвдадзы хос фæуид. 
Алан. Бæргæ, æна, ацæуин хъæумæ. Фæлæ чысыл 
фæстæдæр. Куыстæй мын нæма ис цæуæн... Мæ симфо- 
ни кæд фыст фæуин... 
А г у ы б е. Афтæ куы , нуазай, уæд æй никуы фæ- 
уыдзынæ. 
Алан. Мæ чысыл Агуыбе! Ард дын хæрын, абонæй 
фæстæмæ йæ мæ дзыхмæ дæр нал схæсдзынæн. 
Агуыбе. Æцæг?! Уæд æз... Уæд æз, дæу цыдæрид- 
дæр бафæндид, уый «кæнин. Сæрсæфæнæй агæпп кæн, 
зæгъгæ,— фæстæмæ нæ фæкæсин. Зæгъ, æмæ цыфæнды 
институтмæ дæр бацæудзынæн. Зæгъ цыфæнды дæр. 
Æрмæст уыцы хорздзинад... 
Æ н а. О стыр хуыцау, уыцы амонд нын саккаг кæн! 
Алан. Уæдæ афтæ — абонæй фæстæмæ æз ферох 
кодтон арахъхъы ад. 
ДЫККАГ АКТ 
Фыццаг ныв 
Нанаты хæдзар. Фыццаг акты фыццаг нывы куыд уыди, афтæ 
стъолы уæлхъус бадынц Нана, Æ х с а р, Ф а т и м æ, Т а м б и. 
Т а м б и. Æз æм-барын байдыдтон, ацы спектакль 
уæ цæмæн бахъуыд, уый. Сымах фæнды, æз мæ аххо- 
сыл куыд басæттон. Фæлæ-ма зæгъут, цы у мæ аххос? 
А-гъай, сымах зæгьдзыстут, фæстаг æхсæв рестораны 
демæ бадти, зæгъгæ. Фæлæ уым диссагæй ницы ис. Æз 
йемæ куы нæ ацыдаин, уæд æндæр æмбал не ссардта- 
ид, æви сыкъаæмхиц адæм чысыл ис нæ горæты? Æз, 
чи зоны, нæ ацыдаин, фæлæ æндæр искæимæ куы ба- 
наза, уымæй тæрсгæйæ сразы дæн йемæ. Нæ йын уагъ- 
101 

тон нуазын. Дыууæ хатты фæтардтон официанты. Иу- 
нæг хуыпп дæр ын, зæгъын, мауал раттут... Уæдмæ 
фæзынд Агуыбе. Йæхи дæр ын бафæрсут. Дзырдтам 
ын, ардыгæй ацæуæм, зæгъгæ, фæлæ нæм нæ байхъуы- 
ста. О, фæлтау уыцы ’хсæв йемæ куы нæ уыдаин. 0, 
фæлтау уыцы ’хсæв... 
Сценæ фæталынг. 
Дыккаг ныв 
Уый дæр уым. А л а н пианинойы уæлхъус бады. Клавйшæтыл йе 
’нгуылдзтæ азгъорынц, стæй нотæты тетрады цыдæртæ афыссы. 
Фæзынд- Т а м б и. 
Т а м б и. Æнхъæлдæн, Гетейы загъдау, дæ уд зин- 
тæн ауæй кодтай. Дæ музыкæйы йедтæмæ дунейы ин- 
нæ хъуыддæгтæ куы ферох дæ. 
Алан. А-а, Тамби, салам. Дæхи æруадз. Ды хæр- 
заг амондджын лæг дæ. 
Тамби. Цæмæн дæм афтæ кæсы? 
А л а н. Уымæн æмæ ды ныртæккæ æппæты разæй 
фехъусдзынæ мæ симфонийы райдайæн. 
Там,би. Ай æцæг амондджын куы дæн. Фæлæуу, 
фæлæуу! Æнхъæлдæн уæм æппындæр ницы змæлд ис. 
А л а н. Ома? 
Тамби. Кæйдæр цау дыл ма ’рцæуæд. Абон дæ 
райгуырæн бон кæй у, уый дæ ма ферох уæд. 
А л а н. Абон цалæм у? 
Там’би. Абон 15-æм октябрь. 
Алан. Акса-ма, бонтæ куыд тагъд згъорынцл. 
Т а м би. Æмæ кæм сты æна æмæ Агуыбе? 
А л а н. Зæронд хъæумæ ацыд, не ’рвадæлтæ чындз 
хæссынц. Агуыбе та йæ куыстæй нæма ’рбацыд. 
Т а м б и. Гъеуый дын хабар. Уæвгæ мах ирон 
адæммæ адæймаджы райгуырæн бон нымады нæу. (Чи- 
102 

дæр дуар æрбахоста. Тамби йæм ракаст. Чысыл фæ- 
стæдæр æрбауад дидинджытимæ.) Адæм дæм хуынтæ 
хæссынц, ды та ам дæ музыкæимæ... 
А л а н. Чи сæ ’рбалæвæрдта? 
Т а м б и. Иу чысыл лæппу. Фæлæуу, мæнæ сæ ас- 
тæу цыдæр фыстæг. (Кæсы йæ.) «Зынаргъ Алан. Дæ 
райгуырæн бон райс мæнæ ацы фæззыгон дидинджытæ. 
Уадз, æмæ’ сæ рæсугъд тæмæнкалд дæу ногæй бауыр- 
нын кæнæд, уалдзæг æнусон кæй у æмæ цыфæнды 
афон дæр йæ дидинджытæ кæй зайынц, ууыл. Ууыл 
баууæндын кæн адæмы дæр дæ рæсугъд сфæлдыста- 
дæй. Фатимæ». Цы зæгъдзынæ, мæ хæлар? 
Алан. Æз тынг æфсæрмы кæнын сымахæй—дæ- 
уæй, Æхсарæй: Уæлдайдæр Фатимæйæ. Хорз нæ рауад. 
Æмбисонды чызг... Куыстыл ныттымыгъ дæн... 
Тамби. Тыхсгæ ма кæн, мæ лымæн лæггаг. Уый- 
хыгъд а лæппуйæ ницы рох кæны. (Йæ дзыппæй фел- 
вæ^а арахъхъы авг.) Æрбакæс-ма, коньяк—капитан! 
Ныртæккæ мах ах&м банкет сараздзыстæм, æмæ дис- 
саг. Авансæй уал дзы фæйнæ аназæм. 
А л а н. Æрмæст æз нæ! 
Тамб’и. Уый та куыд æмбарын хъæуы? 
Алан. Æз мæхртцæн" дзырд радтон... Иуцасдæр 
рæстæг нæ нуазын æмæ цыма ногæй райгуырдтæн. Ку- 
сын дæр мæм цæуы, сæйрагдæр та — æхсæв фыдфын- 
тæ нал уынын. Нæ, Там<би, нæ. • 
Тамби. Гъе-ри-гъа. Æз мæхицæн цал хатты рад- 
тон дзырд, уал хорзы дæу дæр æмæ мæн дæр уæд. Мах 
царды мидæг ын æнæ нуазгæ нæй, гъе, æрмæст дзы 
бæрц зонын хъæуьг. (Агуывзæтæм рауагъта.) Хæц аф- 
тæ. 
А л а н. Нæ, мæ бон нæу. 
Тамб.и. Хæц, зæгъын, хистæртæм фæстæмæ ма 
дзур. 
А л а н. Курын дæ, Тамби, ныууадз мæ. 
Тамби. Ард дын хæрын, нуазгæ нæ кæндзынæ. 
103 

А л а н. Нæ йæ баназдзынæн. 
Т а м б и. Ды уый куы нæ баназай, уæд ацы хæдза- 
ры мæ къах нал æрæвæрдзынæн. 
Алан. Ницæй тыххæй æгæр карз ныхас ма кæн. 
Тамби. Уæдæ ницæй тыххæй дæхимæ ма дзурын 
кæн. 
А л а н. Æрæвæр нуазæн стъолыл. 
Тамби (æвæры дыууæ нуазæны дæр). Хорз, тынг 
хорз. Æз цæуын. Кæд мæхицæн исты агурын, уæд... Æз 
та мæ куыст дæр фæуагътон. Ме ’мбалæн, зæгъын, 
абон йæ райгуырæн бон у... Ницы кæны, уый дæр мын 
зондæн бæздзæ,н. Фæлæ дæ адæймаг буц кæнæд, ды та 
йæ афтæ сæгад кæн, цыма æз расыггæнаг дæн æмæ æн- 
дæр кæм баназон, уый мын нæй. Цæй, дæхи фæыдиаг у! 
(Ацæуынмæ хъавы.) 
Алан. Фæлæуу, кæд бустæ кæнынмæ сылгоймаг 
нæ дæ уæд. (Нуазæн систа.) Цæй, сис дæ нуазæн. 
Т а м б и. Уый æндæр хъуыддаг у. Æз цы Аланы 
зонын, уый дын ма баназа. Дæ цæрæнбоны тыххæй. 
Алан. Æз та дæу цæрæнбоны тыххæй нуазын. 
(Анызтой.) 
Т а м б и. Цæй, куыд у? Сомихаг бæхджын. 
А л а н. Мæ дзырд та нæ сæххæст кодтон... Дæуæй 
афтæ, абон мæ райгуырæн бон кæй у, уый мæ рох фæ- 
ци? Фæлæ мæхиуыл куы нæ ныххæцон, куы та баназон, 
уымæй тæрсгæйæ мæхи ницы ’мбарæг скодтон. Куыд 
зын у, Тамби, æнæнузагæйæ, уый куы зонис. Фæ- 
лæ нозтджынæй та ноджы зындæр у... 
Т а м <б и. Уыдæттыл цы хъуыды кæныс. Нæ фыдæл- 
тæ-иу иу абонæй иннæ абонмæ фынгтыл куы бадтысты 
æмæ дзы йæ сæр дæр куы никæд никæмæн срыст. Гъе, 
уыдон уæйгуытæ уыдысты, гъе. Ныр та адæм куыддæр 
нывзыдысты, сæ уд смæгуырау, байхъус сæм, æмæ «мæ 
нервытæ», «мæ нервытæ» кæнынц. Дæ фыдгул ма 
нуазгæ ма кæна, тамако ма дыма. Алцыдæр царды ми- 
дæг хъæугæ кæны. 
104 

Алан. Зæххыл ма бирæ цыдæртæ ис, лæджы цард 
æвидыц æмæ æнад чи кæны, ахæмæй. 
Тамби. Фæлæ арахъхъ уыдонмæ нæ хауы. 
Алан. Йæ бæллæх дæр уым и, æмæ хауы.' 
Тамби. Уæллæй, æнæ арахъхъæй иунæг зианы, иу- 
нæг цины фынг дæр -не сфидауид. 
Алан. Уый махмæ афтæ кæсы. Адæймагæн æрдз 
радта, зæрдæйы цин кæнæ хъыг æвзæрын кæиынхъом 
чи у, ахæм хъару. Æмæ йæ ницæмæн хъæуы, нозты 
тæфæй хæрзцыбыр рæстæгмæ чи фæзыны, лæджы зонд 
чи куырм кæны, ахæм æрра æхсызгондзинад. Арахъхъы 
удæнцой чи агуры, уый тынг æнæбон у. Мæнæ мæн 
хуызэен, æвæццæгæн. 
Т а м б и. Се ’ппæт дæр дæу хуызæттæ куы уаиккой. 
(Нуазæ,н дæтты Аланмæ.) Йе хуыцау, нæ дзæбæх цард 
нын нæ къухæй ма байс. Хуыцауарфæ дæумæ. (Аныз- 
та.) 
А л а н. Цы гæнæн ма ис ныр... Уæддæр мæ дзырд- 
лæвæрд фехæлд. (Нуазы. Тилифонмæ бацыд.) 
Т а м б и. Кæдæм дзурыс? 
Алан. Æхсаритæм. Уадз æмæ æрæмбырд уой нæ 
хæлæрттæ. ’ 
Тамби (трубкæ йын~исы йæ къухæй). Нæ хъæуы. 
Мæнмæ æндæр уынаффæ ис. Дæ зæрдæмæ фæцæудзæн 
дæуæн дæр. Ис дыууæ мæлхъы. 
А л а н. Цавæр мæлхъытæ? 
Т а м б и. Цицыры цæрчытæГ 
А л а н. Дзæбæх дæ не ’мбарын. 
Т а м б и. Хъуыддаг уый мидæг ис, æмæ мæ иу- 
дыууæ чызджы цæрын нал уадзынц, Аланимæ нæ ба-, 
зонгæ кæн, зæгъгæ. 
Алан. Тынг хорз. Фæлæ Æхсар æмæ Фатимæ ам 
куы уой, уæд цы хъыгдары? 
Т а м б и. Нырма хæрз æрыгæттæ сты, æфсæрмыгæ- 
наг. Æгæр бирæ куы уæм, уæд уæндгæ дæр не ’рба- 
кæндзысты. (Арахъхъ уадзы.) Фæйнæ! 
105 

Алан (нуазы). Фæлæуу, æмæ сæ цы хъæуы уæд- 
дæр? 
Т а м б и. Æри-ма дæ хъусы дын æй бадзурон. Сыл- 
гоймаджы нæлгоймагæй цы фæхъæуы, уый. 
Алан. Ха-ха-ха! Ды иучысыл куы аназыс, уæд де 
’взаг гæрзармæй дæрзæгдæр фесты. 
А л а н. Кæм сты дæ мæлхъытæ. 
Т а м б и. Æз сæ ныртæккæ ам æрбалæууын кæндзы- 
нæн. Мæ машинæ кæрты лæууы. 
Алан. Марадз, рæвдз! 
Т а м б и ацæуы. 
Цал хатты фæсайдтон мæхи дæр æмæ мæ бинонты 
дæр! Æхсæв мæхицæн дзырд радтын, нал баназдзы- 
нæн, зæгъгæ, æмæ та дыккаг бон кæуинаг фæвæййын. 
Уæвгæ цы уæлдай у. Шекспиры загъдау, абон чи 
амард, уый райсом мæлæтæй фервæздзæн. (Газет райс- 
та, кæсы.) «Нæ уацхæссæг Ныо-Йоркæй хъусын кæ- 
ны: Америчы Иугонд Штатты ныртæккæ цæры фондз 
милуан алкоголикмæ æввахс. Æнæниздзинад хъахъ- 
хъæныны министрады бæрнон кусæг куыд зæгъы, аф- 
тæмæй уыцы нымæцыл алы аз дæр бафты 200 мин 
адæймаджы бæрц. Уый у æхсæнады егъау трагеди»... 
Уым дæр дзæбæх æнцъухынц, æвæдза... Æхсæнадон 
трагеди... Абон ма фæстаг хатт. Фæстаг хатт. Сæфгæ 
куы кæнон, уæддæр æй мæ дзыхмæ нал схæсдзынæн. 
Фæстаг хатт ма. (Нуазы. Дуар æрбахостæуыд.) Мидæ- 
мæ. 
Къæсæрæй æрбахызт Æхсар. 
Уый дын лæг! Йæ тæккæ афоныл фæзындтæ. 
Æхсар. Мæнмæ дæр афтæ кæсы. Нуазыс та? 
А л а н. Нуазын. 
Æ х с а р. Мæнмæ стыр диссаг кæсынц дæ митæ. 
Кæнæ ды дæхицæй хынджылæггаг кæныс, кæнæ дæ би- 
106 

нонтæ æмæ де ’мбæлттæй. Ау, уыйбæрц хъару дæм 
нæй æмæ иу къуыри ма баназ, уæд та иу бон. 
Алан. Куыд дæм кæсын, афтæмæй мын мæ рай- 
гуырæн боны фæдыл арфæтæ кæиынмæ не ’рбацыд- 
тæ. 
Æ х с а р. А-гъай, арфæтæ кæнын дын хъæуы. Уæ- 
дæ, уæдæ! Дæ райгуырæн бон дзæбæх кæй æнцъухысг 
дæ дзырдлæвæрд мисхалмæ дæр кæй нæ дарыс, дæ би- 
нонтæн зæрдæйы низ кæй дæ, уый дæм нымады дæр 
кæй нæу, уый тыххæй, табуафси, мæ хъæбысы дæ нык- 
кæндзынæн. 
Алан. Æгъгъæд! Æгъгъæд зæгъын. Æз мæ дзæ- 
бæх зæрдæйыл дæн ацы изæр. Нæ мæ фæнды алыхуы- 
зо’н юомытæ æмæ хæрæджы дымджытыл хъуыды кæ- 
нын. Æрбад, хæлар, æмæ фæйнæ баназæм. 
Æхсар. Ды адæймаг дæ æви цы æнæхайыры мыг- 
гаг дæ. Ныууадз æй, марг дын феста! 
Алан. Æлгъитгæ кæ! Ды нæлгоймаг дæ. Лæджы 
бындзæфхад. Æмæ дыл æлгъитын нæ фидауы. 
Æхсар. Бакæс-ма дæхимæ, цы.хуызæн дæ. Куыд- 
дæр баруадтæ, бавзыдтæ дæхи мидæг. Дæ цæстыты 
нал хъазы раздæры цардæмхиц цæхæр. Фæллад, дæрд- 
джын дзаумайау — æнцъылдтæ. Æмæ дæ сæфты къа- 
хыл кæй лæууыс, уый ма ’мбар. Кæд дæхицæй не 
’фсæрмы кæныс, уæддæр дæ зæронд мады сæр баны- 
май. Дæ мæтæй куы ныффынк! 
Алан. Хуыздæр уыдзæн, куы банцайай, уæд! 
Æхсар. Ехх, Алан, Алан. Мæн дæуæй ницы хъæ- 
уы. Æ$ банцайдзынæн, кæд уымæй исты рамбулинаг 
дæ, уæд. Акæс размæ дæр æмæ фæстæмæ дæр. Бамбар, 
уыцы сæфты фæндагыл æгæр дард куы ацæуай, уæд... 
Ал а н. Иу хатт дæр ма дын зæгъын: банцай! Рагæй 
дæр ме сæфт уыдтон демагогты зондамонæн ныхæс- 
тæй. 
Æ х с а р. Хорз. Райсом газеты рацæудзæн рецензи 
дæ фæстаг зарджытыл. Æз редакторæн дзырдтон, ма 
1 
107 

йæ ныммыхуыр кæнæм, зæгъгæ, фæлæ мæм нæ бай- 
хъуыста... 
А л а н. Чи нæ ныффыста? 
Æ х с а р. Гъа, дæхæдæг æм æркæс. Ацы экземпляр 
типографийæ ныртæккæ рахастон. Дæумæ дæр уый 
фæдыл æрбауадтæн. (Дæтты йæм газет.) 
Алан (кæсы). «Тæссаг фæндаг. Иæ хъæлаес уыд 
булæмаргъы зарæгау сыгъдæг æмæ рæсугъд. Хæххон 
уддзæфау’ адæмы зæрдæтæм хаста тæмæнкалгæ уыгæр- 
дæнты дидинджыты тæф, æхсæрдзæнты .сæр-сæр, хæх- 
хон чызджы сусæг сагъæс. Бæрæгбонмæ æнхъæлмæ кæ- 
сæгау æнхъæлмæ кастыстæм Аланы ног зарджытæм. 
Фæлæ йæ фæстаг уацмыстæ фæфыдæнхъæл кодтой му- 
зыкæ уарзджыты...» Мæнг зæгъут, хæрджытæ!.. «Уыдон 
хæрз лæмæгъ сты аивадон æгъдйуæй, нæй дзы рæстæ- 
джы улæфт, адæймагмæ ницы æнкъарæнтæ æвзæрын 
кæнынц...» Кæсыс, куыд мыл цъыфкалæн кæнынц. Цы 
æмбарынц уыдон музыкæйæн? Уый тыххæй райгуырын 
хъæуы, æрмæстдæр райгуырын!.. «Æвæццæгæн, Алан 
æгæр фервæссыд йæхиуыл. Æвæццæгæн дзы ферох, 
бæрзонд аивад адæймагæй æрвылбон удуæлдай фæл- 
лой кæй домы, уый. Æрмæстдæр æнæсгæрст фæндæгтæ 
æрхондзысты æвзонг композиторты ног сфæлдыстадон 
бæрзæндтæм...» Цъыфкалæн у уый. Цъыфкалæн, æн- 
дæр ницы. 
Æ х с а р. Чи зоны, æмæ нæу. 
А л а н. У, у! Æз уыцы авторы хорз зонын. Кæддæр 
музыкæ фыссыныл фæлвæрдта. Фæлæ гал бæласмæ ма 
сбыра! Æмæ ныр музыкалон критик сси. 
Æхсар. Ды кæддæр мæнæн бауайзæф кодтай, цы- 
дæр дын нæ фаг кæны, дæ уд æгæр къуындæг у, зæгъ- 
гæ. Ды загътай, нывгæнæг, дам, йæхи кæддæриддæр 
сæрсæфæны тигъыл æнкъара. Уæд дын æз дæ ныхæстæ 
дзæбæх нæ бамбæрстон Фæлæ мæнæ ацы рецензи кæс- 
гæйæ ды мæсты кæй кæныс, уый хуымæтæджы нæу. 
Дæхæдæг дæр дæ зæрдæйы арфы æлхъывдæй кæй да- 
108 

рыс, ^гæрсгæ кæмæи кæныс, "уыцы рæстдзинад æндæр 
кæмæйдæр кæй хъусыс, уымæй дæр æнæхъæн дзы ллæ- 
ты раз, уый дын дæ тъæнгтæ ацагъта. Æмæ æз бам- 
бæрстон дæ мæнг теорийы нысан: ды хъæр кæныс, кур- 
диатджын лæгыл алцыдæр фидауы, хæрдмæ бæрзонд 
куыд стæхы, афтæ цъымарайы дæр ныххауы, зæгъгæ. 
Уымæй ды аууон кæныс дæхи æнæбондзинад. Дæхæ- 
дæг дæхи цæстытæй уыныс, дæ курдиат дын уыцы за- 
лиаг калм куыд æууилы, уый. Æмæ уыцы егъау хъы- 
гæй фæрчытæ хауы дæ зæрдæ. Фæлæ уыцы хъуыддаг 
æмбæхсынмæ хъавыс дæхицæй дæр, адæмæй дæр, уы- 
мæн æмæ дæм уыйбæрц хъару нæй, цæмæй дæ нуазын 
ныууадзай. 
Алан. Фæдæ? 
Æ х с а р. Нæма. Нæма байрæджы. Ахъуыды кæн 
дæ хъысмæтыл. Дæ курд.иатыл. Æппынфæстаг, музы- 
кæйыл. Æнæ уымаей цæрын дæ бон -не суыдзæн. Дæ 
курдиат дын уыцы ’калм куы аныхъуыра, уæд бынтон 
сæфтмæ æрхаудзынæ... 
А л а н. Зæгъ-ма мын, æз мæ фынты калм кæй фе- 
нын, уый цæмæй зоныс? 
Æхсар. Уый диссаг нæу. Алкоголь дын хæры ;\æ 
нервытæ, мæнæ цæхæрахор зайæгойты уидæгтæ куыд 
æхсыны, афтæ, пъæззыйау бады дæ психикæйыл. Æмæ 
ай-гъай уындзынæ фыдфынтæ. 
Алан. Уæдæ хъус. Калмы кой мын макуыуал 
скæн. Афтæ æлгъаг у, æмæ мæм цыфæнды мæлæтæй 
мин хатты тæссагдæр кæсы. Ма йын кæн йæ кой! Ах- 
сæв та дзæбæх нæ бафьшæй уыдзынæн. 
Æхсар. Омæ цæмæн банызтай, цæмæн?! 
А л а н. Афтæ æнхъæлыс, æмæ æз расыг дæн. Нæ, 
рæди’йыс. Цыдæриддæр дзырдтай, ууыл æндæр хатт аны- 
хас кæндзыстæм. Мæнæн афтæ зын у, Æхсар, афтæ. 
Цæй, абон алцыдæр ферох кæнæм. Ферох кæнæм, цы- 
дæриддæр уыди, уый. Абон фæстаг хатт. Уый фæстæ 
никуыуал баназдзынæн. 
109 

Æ х с а р. Ау, афтæ æнхъæлыс, аемæ дыл æз æ^уæн- 
дын? Уырыссаг æмбисонд афтæ зæгъы: сæдæ хатты фе- 
хъусынæй, дам, иу хатт фенын хуыздæр у. 
Алан. Фæйнæ баназæм. 
Æ х с а р. Ницæй тыххæй. Стæй дæуæн дæр æгъгъæд 
фæуæд. 
А л а н. Ныртæккæ дæ æз- диссаджы мæлхъытимæ 
базонгæ кæндзынæн. Тамби уыдонмæ ацыди, 
Æ х с а р. Цæй мæлхъыты кой кæныс? 
Алан. Тамби сæ мæлæты дзæбæх чызджытæ 
хуыдта. 
Æхсар. Гъе, гъе, уый.дæ нæма, райхъуыст. 
Алан. Мах дæр иу хатт адæмы хуызæн нæхи аир- 
хæфсæм. Уæвгæ ды баптист дæ, æмæ дæм дæ мад хæц- 
дзæни (Анызта.) 
Æ х с а р. Æз цæуын... 
Ал а н. Ма тагъд кæн. 
Æ х с а р. Куыд дæм кæсын, афтæмæй дæумæ ницы 
хъары. 
Алан. Æппынфæстаг, де ’фхæрæн ’ныхас ныууадз- 
дзынæ, æви? Чи дын ратта бар æмæ мын хуыснæгау 
мæ зæрдæмæ ныббыр, фæджлгул дзы кæн? Чи дын 
ратта бар, зæгъын? Æмæ кæд мæн нæ фæнды ^дæуæн 
мæ сусæгдзинæдтæ раргом кæнын, уæд та?.. Уæд \а 
цы зæгъдзынæ? Нæ фæлæ уе ’ппæт дæр хæлæг кæнут, 
уæ цæст нæ уарзы... Музыкæ, уый æрвон цыдæр у. Сы- 
мах хуызæттæ йæ никуы бамбардзысты. 
Æ х с а р. Хорз. Æз Цæуын. 
А л а н. Нæ, фæлæуу! Мæ сæр æй нæ ахсы. Дæ игæ- 
рыл иннæты хуызæн масты дзæкъул нæй, æви æппын 
мæсты куыд нæ кæныс. Æз дын алывыд куы калын, 
уæд дæ цæсгомыл иу нуар дæр куыд нзе фезмæ- 
лыд. 
Æ х с а р. Ныртæккæ уымæй пайда нæй. 
А л а н. О! Уыцы ныхас абонсарæй мæ былалгъ ра- 
уай-бауай кæны, фæлæ йыл нæ хæст кодтон. Дæхæдæг 
110 

æй кæй загътай. Пайда. Ды алцæмæйдæр цалынмæ 
пайда^фенай, уæдмæ йæ нæ бакæндзынæ. Æгæр раст 
сты дæ хъуыдытæ. 
Æлх с а р. Хæрзбон. 
А л а н. Нæ, фæлæуу! 
Æхсар. Мæнмæ гæсгæ, дæ зæгъинæгтæ загътай. 
А л а н. Нæма. 
Æ х с а р. Фæлæ мæн не ’вдæлы. 
Ал ан. Иу баназ æмæ ацу. 
Æхсар. Бузныг. (Фæцæйцæуы.) 
А л а н. Иу баназ! 
Æ х с а р. Хæрзæхсæв. 
Алан. Иу. Гъа, уæдæ! (Æхсары цæсгомыл бакалд- 
та арахъхъ.) Ныр дæр нæма мæсты кæяыс... Æз куы- 
дзы хъыбыл дæн. Æнамонд, ницæйаг... Æз дæ къахы 
ныхы аргъ дæр нæ дæн æмæ дæм уый тыххæй мæсты 
кæнын... 
Æ х с а р. Хæрзбон. Абонæй фæстæмæ не ’хсæн ни- 
цыуал ис. (Ацæуы.) 
Алан. Æхсар! Раздæх! Ныббар мын... Раздæх! 
Ацыди. Ныр иунæгæй баззадтæн, хæрзиунæгæй. Цы 
дæн, кæй хъæуы мæ цард. (Кæуы.) Уыйфæстæ та 
калм. Фыцдзысты йæ аджы. (Нуазы арахъхъ.) Æмæ йæ 
фыцæнт, цас сæ фæнды, уыйас æй фыцæнт. Дуне ин- 
нæрдæм дæр сфæлдæхæд, цы уæлдай у? 
Кæцæйдæр хъуысы хъисфæндыры æрхæндæг цагъд. 
Æхсары фыст æмдзæвгæ. Æз ыл ныффысдзынæн 
музыкæ. Диссаджы мелоди. Æз æй ныр дæр хъусын. 
Хъисфæндыр цæгъдыЛ 
Кæцæйдæр дардæй хъуысы, хæхты раджы кæддæр 
чи бамынæг, уыцы æмбисонды азæлдау. (Бауад пиа- 
ниномæ, цæгъды.) 
111 

Æрбацыдысты Эльзæ, Таирæ æмæ Т а м б и. Тамби йтъолыл 
æвæры нозт æмæ хæринаг. I 
Т а и р æ \(иУмæ)< Алан Фидарович, дæ ’изæр хорз. 
А л а н. А-а. Æгас цæут. Кæмдæр ма уæ федтон. 
Эльзæ. Нал æй хъуыды кæныс? Ды нын автогрæф- 
тæ лæвæрдтай дæ концерты фæстæ, парчы. 
Т а и р æ. Дæ фарсмæ та иу мæстыгæр лæг лæу- 
уыди. 
Тамби. Æрбадут-ма стъолы уæлхъус, цицыртæ. 
Та’ирæ. Цицыртæ нæ ма хон. 
Тамби. Фосы мыггагæй мын цицырæй зынаргъдæр 
ницы ис. 
Э л ь з æ. Цы хъазæгой у. 
Т а и р æ (Аланмæ). Исты ма нын ацæгъд! 
Т а м б и. Цæгъдгæ уый фæстæ. Фæйнæ аназæм нæ 
юбиляры цæрæнбоны тыххæй, стæй уый фæстæ табуаф- 
си. Æрбадут. 
Ч ы з д ж ы т æ æмæ А л а н стъолы уæлхъус æрбадтысты. 
Чи уæ цы уарзы? 
Э л ь з æ. Æз коньяк. 
Т’аирæ. Æз дæр. Æрмæст дзы къафеттæ нæй. 
Коньякимæ шоколад фидауы. 
Та м б и. Акса-ма, куыд мæ æрбайрох. 
Т а и р æ. Цæй ницы кæны, афтæмæй дæр хорз у. 
Т а м б и. Уæдæ афтæ. Абон у нæ номдзыд компози- 
тор Аланы райгуырæн бон. Нæ зæрдæ йын зæгъы стыр 
æнтыстытæ, францусæгтæ цæйау фæзæгъынц: маэстро, 
мюзик-холл, пардон, зæгъгæ, уыйау. 
Т а и р æ 1, ч г.л , 
Эльзæ \(иУмæ)- Иæ цæрæнбоны тыххæи. 
Т а и р æ. Нæ юбиляр куыд «ицы дзуры. 
112 

Т а \[ б и. Уый ныртæккæ ног зарæгыл хъуыды кæ- 
ны. 1 
Э л ь з æ. Бахатыр кæн, Алан Фидарович, æццæй, 
парижаг дæ? 
Ала н. Цы?! 
Т а м б и. Чызджытæ, уыцы фарстайыл ам дзурæн 
нæй. Уый политикон фарста у. 
Таирæ. Алан Фидарович, ’бафæрсын аипп ма уæд, 
фæлæ ус цæуылнæ курыс. 
Т а м б и. Ус? Кæй хъæуы ус, стæй ц&мæн хъæуы? 
Э л ь з æ. Цы хъазæгой у! 
Тамби. Иу стыр философ афтæ загъта, " комму- 
низм, дам, йæ тæмæны куы бацæуа, уæд, дам, бинон- 
ты сæр ницæмæнуал хъæудзæн. Чызджытæ-иу, сæ зæр- 
дæмæ чи цæуа, ахæм нæлгоймæгтимæ сæхи аирхæфс- 
дзысты, æмæ дæ фæндаг раст. Сывæллæтты та хъомыл 
кæндзысты æхсæнадон организацитæ. Афтæмæй сылгой- 
маг дæр æмæ нæлгоймаг дæр фер»вæздзысты бинонтæ 
хæосыны хæсæй, суыдзысты бынтон сæрибар. 
Э л ь з æ. Гъеуый дын цард. Æндæр мах дæр цæ- 
рæм. 
’ Т а и р æ. Ахæм дуг тагъддæр куы ралæууид. 
А л а н. Мæнмæ гæсгæ, сымахæи ахæм дуг раджы 
ралæууыд. 
Э л ь з æ. Цы хъазæгой у. 
Т а м б и. Алы адæймаджы зæрдæ дæр у талынг 
æмæ арф уæрм. Алы хъылмайæ — йæ тæккæ дзаг. Фæ- 
лæ дзы нозт скалы сызгъæрины къæрттытæ дæр. Ци- 
ны дзæкъултæ! Нуазг^! (Тилифонæй дзуры, куыд ничи 
йæ хъуса, афтæ.) Алло! Бахатыр кæн, Тамби дæн. Фа- 
тимæ, о! Ацыди? Кæдæм? Æмæ тагъд не ’рбацæудзæн. 
Хорз, бахатыр кæн... Куыддæр фæзына, афтæ Алани- 
тæм рацæуæд. Иæхæдæг æм дзырдта. 
Эльзæ. Алан Фидарович, исты ма нын ацæгъд. 
Алан. Сымах чи стут? Сымах зонут, мæйдар æх- 
6 Ацырухс 
113 

сæв дард кæцæйдæр фиййæутты æртытæ куы рертти- 
вынц, уый... < 
Тамби (иуварсмæ). Цæттæ у. Чызджытыл дæр 
нозт фæбæрæг. Ехх, Фатимæ сæхимæ куы разындаид! 
Ардæм æй бæргæ æрбамидæг кодтаин. Иæ зæрдæ фыр- 
мæстæй аскъуыдаид, мæ уд дын уый фена. Фæлæ кæд 
уыцы хъуыддагæй ницы уайы, уæд ацы уæрццытыл хи 
аюрхæфсын хъæуы. 
Эльзæ. Алан Фидарович, акафæм. 
- А л а н. Æнæ музыкæйæ? 
Э л ь з æ. Ау, æмæ уæм радиолæ нæй? Исты фæса- 
рæйнаг пластинкæ ацæгъдæм. 
Т а м б и. Уый уын мæ быгъдуан уæд. (Пластинкæ 
сæвæрдта радиолæйыл.) Кафынмæ талынджы хуыздæр 
у. Куыд уæм кæсы, цицыртæ? 
Т а и р æ. Мæнæн уæлдай нæу. 
Э л ь з æ. Уæдæ мæнæн дæр. 
Т а м б и. Уæдæ рухсаг уæд рухсГ! (Ахуыссын кодта 
цырагъ.) 
А л а н. Цырагъ ссудз! * 
Эл ьзæ. Уæй, куыд фæтарстæн. 
Т а м б и ссыгъта цырагъ. 
А л а н. Нæ, музыкæ уый тыххæй нæу. Чъизи митæ 
кæнынмæ мæу. Сымах уый нæ бамбардзыстут. Тамби- 
йы загъдау, сымах цицыртæ стут. Тагъд уæ фæйнæ хæ- 
дзармæ скъæргæ! (Фæгæпп кодта йæ бынатæй, стъол- 
æмбæрзæн стыдта стъолæй. Ныппырх сты авджын дзау- 
мæттæ.) Тагъд! 
Э л ьз æ. Мамæ! 
Т а и р æ. Псих у, псих у, лидзæм! 
Алыгъдысты. 
Т а м б и. Цæмæн сæ фæтардтай? 
А л ан. Ды музыкæ никуы бамбардзынæ! 
114 

Т а м\б и. Нычъчъыртт-ма кæн дæ музыкæйыл. Ды; 
æнхъæлдæн, музыкæйæ йедт’æмæ ницы æмбарыс. Фæ- 
лæ ма уымаей уæлдай царды бирæ хъуыддæгтæ ис. 
Зæгъæм, сылгоймаг. 
Алан. Æмæ та æхсæв уыцы калм фыцдзысты... 
Т а м б и. Сæнттæ цæгъд. Ды ныртæккæ дæ æрмæст- 
дæр æртхутæг. Дæ сæр не ’рцахсдзæн мæ ныхæстæ. Ды 
ныртæккæ цыдæриддæр фехъусай, уыдон райсом ферох 
кæндзынæ, уымæн æмæ расыг дæ. Æмæ мын æнцон 
дзурæн у демæ. Мæнæн дæр <ис мæхи музыкæ — æхца. 
Ныр дæу базонын фæнды, кæцæй мæм хауы уыйбæрц 
æхца. Гъе, йæ рахæцæн дæр уым и. Æжхъæлдæн, ба- 
фынæй дæ. Уæвгæ уы’й уæлдай нæу. Ныртæккæ ды мæ 
цуры ницы дæ. Мæнæн арахъхъ мæ *туг тыхджындæр 
схъазын кодта, мæ мондæгтæ мын ноджыдæр цырын- 
дæрæй ссыгъта, иудзырдæй, ме уæнгты мын тых ба- 
уагъта, дæуыл та тæссаг æмæ хъизæмайраг фьин ныт- 
тыхст. Æз цæргæ кæнын дæ цуры, ды — мæлгæ. Æмæ 
мын уый иуæй хъыг у, иннæмæй — æхсызгон. Хъыг 
мын уымæн у, æмæ дæ кæмдæр мæ зæрдæйы арфы 
уарзын, тæригъæд дын кæнын... Фæлæ кадæй, намы- 
сæй, мæ уарзон чызгæй — æппæтдæр дæу уой, уый мæ 
нæ фæнды. Æрдз дын лæвар нæ радта уыцы курдиат. 
Хъизæмар кæн, мæл. Æз сымахæй тарстæн, ме ’мбæлт- 
тæ, стыр лæгтæ куы суыдаиккат, уæд уæ цуры хæххон 
дзиглойау зындаин. Цард мæн æвзæрæн цæмæ хъуа- 
мæ райзара, дæлдæйраджы бынаты цæмæн сбадон? 
Ныр мæ удæн æнцон у. Ныр ды лæууыс бинаг къæп- 
хæныл, æз — уæллагыл. Фæлæ Фатимæ уый нæ уыны. 
Æмæ й,ын уый никуы ныббардзынæн. Æхца æмæ ма- 
шинæ -сæ куыст бакæндзысты. Æмæ мæхирдыгæй куы 
фæуа, уæд мын æнцондæр уыдзæн мæ маст зæрдæйы 
фæндон сисын. 
А л а н. Æнамонд уыры. 
Т а м б и. Цы? Фынæй нæ дæ? 
Алан. Æнамонд уыры. Ды цæрыс дæ талынг ныг- 
115 

гæнды. Дæ хуьшкъæй дæ сæр сдарыс, истæма^ фæлæ- 
бурыс æмæ та дæхи амбæхсыс. Æнуд æмæ чъизи у, цы 
агъуды цæрыс, уый. Иуахæмы адæм æрцæудзысты, дæ 
хуынкъ дын’ скъахдзысты æмæ дæ раласдзысты уырды- 
гæй. Æгад æмæ æнæномæй фесæфдзæн дæ цард. Де 
’мбæлттæ та уыдзысты номдзыд лæгтæ сæ сыгъдæгдзи- 
над, сæ уарзт æмæ сæ уагæй. Ды — мæгуырæг, йæ цæр- 
гæ-цæрæнбоны музыкæ цы у, уый чи нæ бамбæрста. 
Т а м б и (иуварсмæ). Æнхъæлдæн, фæрæдыдтæн. 
Хъуыды кæнын ма йæ бон у! (Хъæрæй.) Уæлæ-ма 
скæс, къул æмæ цар кæм баиу сты, уыцы хахмæ. Куыд- 
дæр ныззылынтæ. 
А л а н (фестъæлфыд. Сыстад йæ бынатæй.) Цы 
’загътай? 
Т а м б и. Уæлæ, зæгъыи, уыцы хахх куыддæр ныззы- 
лынтæ. 
Алан. Кæддæр ма цыдæр... ахæм... фехъуыстон. 
Кæм? Кæд? Цы уыди? Мæ бон æй æрхъуыды кæныи 
кæй нæу, уый мыл цыдæр æвирхъау тас æфтауы. Цы 
у зылын, стæй цæмæн? / 
Т а м б и. Уæлæ уыцы хахх... 
Алан. Ыæу зылын! Нæу! 
Т а м б и. У, дзæбæх ма йæм скæс. 
А л а н. Нæу! 
Т а м б и. У! 
А л а н. Хуы! (Иæхи йыл ныццæвы. Тамби йæ йæ 
тых-йæ бонæй нырриуыгъта. Алан æрхауы.) 
Тамб’И. Ма смæлæд. Бирæ йæ куы нæ хъæуы. 
Æмæ уæд цы?> Банызта, æмæ йæ зæрдæ атыдта. Нæ, 
æз йемæ нозтон, уьий куы базоной, уæд мæ ракæ-бакæ 
^ кæндзысты. Æмæ уый цы давы? Ницы. Æнæуый тæри* 
гъæд у... Тæригъæд... Мæнæн ничи тæригъæд кæны. 
Цард афтæ арæзт цæмæн у?.. Музыкæ æнæхъæнæй дæр 
дæу фæуæд! Фатимæйы та уадз мæнæн. Алан, дæхи 
тьгнг ныццавтай? (Схæцыд ыл, æрбадын æй кодта.) 
Бахатыр кæн, барæй нæ уыдтæн. 
116 

Алан. Ды дæр уыцы калмæй хуыздæр нæ дæ. 
Т а м б и. Ныххатыр кæн, кæд искуы ирон лæгæн 
ныххатыр кодтай, уæд... Ныххатыр кæн... Иугæр дын 
мæ зæрдæ кæм райхæл’дтон, уым мæм кæронмæ бай- 
хъус. Æз уарзын Фатимæйы... Мæ бон нæу æнæ уый 
цæрын. Фæлæ мьин ком нæ дæтты. Æмæ уæд цæй тых- 
хæй? Уый дæу уарзы. Ды мын, дæхæдæг дæр æй не 
’мбарыс, афтæмæй æгъатырæй халыс мæ амонд. 
А л а н. Фатимæ уарзы... Стæй йæ æз дæр уарзын. 
Фæлæ уый тыххæй йæхæдæг ницы зоны. Уый æмбисон- 
ды чызг у... Æз ын мæ уарзондзинад нæ раргом кæн- 
дзынæн, цалынмæ ацы нозт ныууадзон, уæдмæ. Кæн- 
нод тæссаг у, куы фенамонд уа, уымæй. "Дзæбæх лæп- 
путæ бирæ ис. Иæ амонд æнæ мæн дæр ссардзæн. Фæ- 
лæ дæуæн ком куы раттид, уæд æй æз дæ марг къух- 
тæй байсин, скъæфгæ дæр æй акæнин, маргæ дæрГ 
Ды уаллон дæ æмæ хъуамæ хайджын макуы уап 
æрдз æмæ царды рæсугъддзинадæй! Фесæф! 
Тамби. Ныббар, Алан. Мæхи дын нал раст кæнын. 
Æз цæуын. Цæуын, фæлæ кæдæм, уый мæхæдæг дæр 
нæ зонын. Чи зоны, мæхицæн исты бакæнон. Цæрын 
ма кæй фæнды ацы изæры фæстæ? Æз ныртæккæ бам- 
бæрстон, дæ цуры цас ницæйаг дæн, уый. 
А л а н. Рауадз-ма иу арахъхъ. 
Т а м б и. Нал и. Дæхæдæг сæ куы ныппырх код- 
тай’— хæрдæй, нозтæй. Алан, цом фæстаг хатт ма иу- 
мæ абадæм рестораны. Æз, чи зоны, райсом мæхи ай- 
сон Ирыртонæй. Æмæ никуыуал фæзындзынæн. 
А л а н. Цом. Æрмæст дæхи æгæр ма хæр... Ма 
хæр... Цы уыди, уый ферох кæнæм... 
Ацæуынц. 
117 

Æртыккаг ныв 
Уый дæр уым Стъолы уæлхъус бадынц Н а н а, Ф а т и м æ, Æ х- 
с а р, Т а м б и. 
Т а м би. Æмæ йын æз цас дзырдтон, афтæ ма нуаз, 
афтæ ма нуаз, зæгъгæ, фæлæ кæм! Æвæццæгæн, цыдæр 
расыггæнджыты дæлбар бахауд æмæ йæ æвзонг цард 
бабьтн кодта. Фæфыдæнхъæл кодта мах дæр. Мах ын 
æппæлæгау дзырдтам йæ ном кæмдæриддæр, йæ кадæй 
йæ сæр бæрзæндты хастам. Æвæццæгæн, ахæм курди- 
атджын æмæ зондджын адæймаг мады гуыбынæй нал 
райгуырдзæн. Рухсаг уæд... Нана, дæхи æгæр ма хæр. 
иунæг хуыцау зоны, мах ыл цы маст фæкодтам, нæ 
зæрдæ йыл абон дæр куыд риссы, уый. Фæлæ ма уы- 
мæй цы пайда ис? 
Ф а т и м æ. Æрмæст кæронмæ нæ фæдæ дæ ны 
хас. 
Т а м б и. Æмæ ма дзы цы ныхасаг и? Лæг нал и, 
æмæ куыд уыди, цы уыди, ууыл ма цьГ тæрхæттæ хæс* 
сæм? 
Ф а т и м æ. Уыцы ’хсæв цы рауад уе ’хсæн? 
Т а м б и. Кæй æхсæн? 
Ф а т и м æ. Дæу æмæ Аланы æхсæн.^ 
Т а м б и. Дзæбæх дæ не ’мбарын. 
Фатимæ Æмбарыс. Дæхицæн уыцы зын скæн 
æмæ мæнæ йæ мад æмæ йе ’мбæлтты раз æргомæй зæгъ, 
уе ’хсæн цы рауад уыцы ’хсæв? 
Тамби. Мады номæй фефсæрмы у, Фатимæ. Абон 
ардæм мах хынджылæг кæнынмæ не ’рæмбырд стæм. 
. Наня. Ныууадзут, мæ хуртæ, уæ быцæу ныхас. 
Æхсар раст зæгъы, чи^зоны, карздæр æм фæлæууыи 
хъуыд, чи зоны, æгæо ын барстам, хатгай та йæ æгæр 
æфхæрдтам. Фæлæ цы кодтат, уый... уый æрмæстдæр 
лæппуйы хорздзинадæн... Æвзонг зонд та рæдийын дæр 
зоны. 
118 

Ф а т и м æ. Нæ, нана, чысыл бахатыр кæн. Цы ’рцы- 
ди уыцы ’хсæв? 
Т а м б и. Дæ зонд фæцыд, æви? Æз ницы зонын, 
кæд ды «сты фехъуыстай, уæд, табуафси, дзургæ. 
Ф а т и м æ. Ныр, кæй зæгъын æй хъæуы, уе ’хсæн 
цы ныхас рауад, уый ничиуал базондзæн. Ды йæ никæ- 
мæн радзурдзынæ, уый тыххæй æмæ дæу пайдайæн 
нæу, Алан та... нал и. Уыцы ’хсæв дæ машинæйы æрба- 
ластай цавæрдæр дыууæ чызджы. Уыди æви нæ? 
Т а м б и. Уыди. Сæ иу мæ хо у. Иннæ та Аланы 
зонгæ. Нана бахатыр кæнæд, фæлæ... Фатимæ, хатгай 
ахæм æнæрхъуыды вæййыс, æмæ... Алан йæ райгуырæн 
бон уыцы чызгæй фæстæмæ хонæг йикæмæ арвыста... 
Ф а т и м æ. Чысыл фæстæдæр сæ дыууæ дæр, цыма 
судзгæ хæдзарæй рагæппытæ кодтой, уыйау дуæрттæ 
сæ сæрыл рахастой. Кæрты мæ хъустыл æруад сæ ны- 
хас: «Ацы композитортæ æмæ поэттæ се ’ппæтдæр псих- 
тæ сты». Уымæй бæрæг у, чызджыты Алан кæй фæ- 
сырдта, уый. 
Т а м б и. Дарддæр та цы зæгъдзынæ? 
Фапимæ. Раст уымæй чысыл раздæр ды мæнмæ 
дзырдтай тилифонæй. 
Т а м б и. Дзырдтон æмæ цы? 
Ф а т и м æ. Уымæй цалдæр боны размæ та, парчы, 
эстрадæйы театры Аланæн фембæлд куы уыд, уæд ды 
мæнæн загътай афтæ: «Алан йæ нотæтимæ арахъхъы 
сыкъайы аныгъуылдзæн». 
Т а м б и. Нæ уыди уый! Тугтæ мыл мысыс, æдзæс- 
гом! 
Ф а т и м æ. Ацы * æппæт хъуыддæгтæй æз ахæм хъуы- 
дымæ æрцыдтæн: ды Аланæн баназын кодтай уыцы 
изæр. йæ райгуырæн "боны номæй йын спайда кодтай 
дæ фыдвæнд бакæнынæн. Уыцы чызджыты æрбакодтай 
Аланы æвæндонæй, дæхæдæг мæнмæ тилифонæй æрба- 
дзырдтай, цæмæй æз Аланы расыг сылтимæ баййæфта- 
ин, уый тыххæй. 
119' 

’ Т а м б и. Мæнг зæгъыс, æнаккаг! 
Н а н а. Уый та... Уый та цавæр æвзаг у. 
Фатимæ. Ацы адæймагыл алцыдæр фидауы. Уый 
хорз зыдта, Аланæн нозт йæ зæрдæ æмæ йæ нервытæ 
кæй фехæлдта, уый. Уый æмбæрста, Алан æгæр куы 
баназы, уæд, уæд... (Йæ кæуын йæ хъуырмæ схæццæ.) 
^Гамб’И. Фæлæуу афтæ, ды уыцы ныхæстыл дзуапп 
ратдзынæ! 
Фатимæ (йæхи фæфидар кодта). Аланмæ та уый- 
бæрц хъару нал уыди. Нозты фæдыл цæттæ уыди кæ- 
дæмфæнды дæр. Æмæ йæ ресторанмæ ахуыдта. Уый 
афтæ æнхъæлдта, æмæ йын æз... Аланы тыххæй нæ 
дæттын ком. 
Тамби.-Кæй хъæуыс! Мæхи дыл ныронг дæр куыд 
нæ амардтон! 
Æхсар. Банцай, Тамби! 
Тамби. Кæд уæ зонын фæнды, уæд Аланæн йæ 
сæр ацы мæлхъ разилын кодта. Иæхицæй Ацырухс са- 
рæзта. Фæхудти Аланы уарзондзинадыл. Алан ын фæ- 
гуырысхо йе ’гъдауыл æмæ нуазын райдыдта. 
Нана, Тамби, банцай, мацыуал дзур! Лæппуйæн 
йæ зæрдæ цæмæн къахут йæ ингæнмæ? Кæд æй искуы 
уарзтат, нымадтат, уæд ын йæ номæй кæрæдзи цæвæн 
лæдзæг ма скæнут! Уæ хæлардзинад сыгъдæг куы уа, 
уæд уымæн ’дæр æнцондæр уыдзæн мæрдтыбæстæм... 
Æ х с а р. Йæ номæй йын, нана, кæрæдзи цæвæн 
лæдзæг нæ аразæм. Уый нæ нæхи æфсарм, нæхи худи- 
наг цæвы! Нæ йæ бахъахъхъæдтам, нæ йын феххуыс 
кодтам, нæ йæ бамбæрстам... Кæрæдзийæн дзырд куы 
радтам, йæ нуазын ын ныууадзын кæндзыстæм, зæгь- 
гæ! ’ Ды та йын тыххæй куы баназын кодтай, Тамби! 
Йæ зæрдæ сахъат кæй у, уый хорз куы зыдтай! Цы 
йын бакуыстай?! Знаг дæр уый нæ бакæндзæн! Лæг- 
мар! 
Н а н а. Мæ сывæллæттæ! Мæ хъæбултæ! Кæрæдзи: 
мæ ма фæут! Нæ мæ уырны! Тамби барæй куыд бакод- 
120 

таид.. Иу рæдийгæ кæны, иннæ йæ раст кæны... Дунейы 
конд афтæ у. Ма йæ скъуыддзаг кæнут уæхицæй, ба- 
рæй рæ бакодта... Мæнæн ма мæ цард сымахæй фидГа- 
уы, æмæ уæ знæгтæй куы фенон, уæд цæугæ-кæсгæ 
мардæй мæнæй цы уæлдай уыдзæн? Сбад, Тамби! Дæ 
зæрдæ лæппуйæн æвзæрдзинад зæгъа, уымæн уæвæн 
нæй! 
Æхсар. Диссаг... Нозтæй иу иннæйы цал хатты 
амардта.. Æмæ уый тыххæй тæрхон нæ кæнынц никæ- 
мæн. Туджджыны цæстæй дæр уæдæ. ничи ракæсы ах- 
хосджынмæ. Уый нæ, фæлæ ма зианджын хæдзары рæ- 
бинагдæр свæййы: иумæ цардысты, иумæ нозтой... Мæ- 
нæ ныр дæр нæ цуры лæууы лæгмар, æмæ йæ рæвда- 
уы мад... кæй бабын кодта, уый мад... 
Тамби. Банцай! Банцай!! Науæд мæ æцæгæй дæр 
лæгмар/ рауайын кæндзынæ! 
Ф а т и м æ. Лæджы фæнды кардæй амар, фæнды 
маргæй, фæнды нозтæй! Уæлдай сæ цы ис? Нæй дын 
æндæр ном,, Тамби! Нæй дын хатыр! 
Н а н а. Куыд?.. Куыд ма цæрдзынæн... Дыккаг мард 
мыл куы ’рцыди... 
< 
Т а м б и ацæуы. 
Ф а т и м æ. Цæуылнæ йын загътон мæ зæрдæйы 
фæндон. Цæмæн æфсæрмы кодтон мæ уарзондзинадæй. 
Фæст’аг æхсæв æз лæууыдтæн уæ рудзгуыты ’бын. Цæ- 
мæн, уый абон дæр нæ зонын. Фæлæ мæн фæндыди аф- 
тæ æнæуи лæууын. Цæмæй хæстæгдæр уыдаин мæ уар- 
зон адæймагмæ. Цырагъ ахуыссыд иуафон. Æмæ мæ 
рæзты ацыдысты, фæлæ мæ рæ базыдта. Æз та зонд- 
цухау лæууыдтæн æмæ кастæн йæ фæдыл. Уыцы æх- 
сæв уарыд фыццагмит... 
Сценæ фæталынг. 
12? 

Цыппæрæм ныв 
Уынг. Кæртмæ бацæуæн. Бæлæсты бын бандон. Æрбацæуынц 
А г у ы б е æмæ Тасолтан. 
Тасолтан. Хъарм дымгæ кæны Бестауæй. Æвæц- 
цæгæн, мит уардзæни. Уазал дæм нæма бахъардта? 
А г у ы б е. Нæ. Æз алы райсом дæр мæхи астæуæй 
уæлæмæ уазал донæй фехсын. 
Тасолтан. Уый хорз у. Кæд никæдæм тагъд кæ- 
ныс, уæд абадæм. Фæскуыст сыгъдæг уæлдæфæй хуыз: 
дæр шицы ис. Куыд дæм фæкаст нæ цех, дæ ног бы- 
нат? 
АгуЫ’бе. Мæ зæрдæмæ фæцыдысты цех дæр, ’мæ 
ног бынат дæр. 
Тасолтан. Нæ адæм æвзæр ’не сты. Æмæ сæй- 
рагдæр та уый у. Лæг цыфæнды уæззау куыстæй дæр 
нæ фæллайы >хорз адæмы ’хсæн. 
А г у ы б е. Уый тыххæй иу скæсæйнаг æмбисонд аф- 
тæзæгъы: «Æдылыимæсæм нуазыны фæлтау зондджы- 
нимæ дуртæ хæссын хуыздæр у». 
Тасолтан. Уæллæй, уый дæр тынг раст у. Æмæ 
.дæхæдæг та мозтмæ цы цæстæй кæсыс? 
• Агуыбе. Нуазгæ нæ фæкæнын. 
Тасолтан. Гъемæ дæ цæрæнбон бирæ. Нырма 
дын раджы у арфæтæ кæньшæн, фæлæ сæрæн лæппу 
дæ æмæ макуы фæрæди. Æз нозтон, тьшг нозтон, æмæ 
мæ уд æрдуйыл нал хæцыд, мæ цард сæнад, мæ би- 
нонтæ мæ се сæфт федтой. Фæлæ хуымæтæджы нæ 
акæнынц: «Адæмы фарн бирæ у». Сæ цæрæнбон бирæ, 
-мæн раст фæндагмæ чи раздæхта. Ныр æй фынддæс 
азы мæ дзыхмæ дæр нал исын, æмæ цыма фæстæмæ 
райгуырдтæн, уыйау æнкъарьш мæхи. Ды та æвзонг 
лæппу дæ, фæндагыл цæуыс æмæ уыцы маргæй дæхи 
бахиз. Дзурдзысты дын алцыдæр, æфхæрдзысты, тых 
дын кæндзысты, сайдзысты дæ, иунæг сыкъайæ дын 
122 

ницы уыдзæн, зæгъгæ, фæлæ йæ макуы саход. Уый тых- 
хæй æфсæрмы макæмæй фæу... Цытæ стут бинонтæй?- 
Агуыбе. Мад æмæ мын æфсымæр ис. 
Тасолтан. Кæстæр? 
А г у ы б е. Хистæр. 
.Тасолтан. Æмæ цы куыстыл лæуд у? 
А г у ы б е. Композитор. 
Тасолтан. Фæлæуу, фæлæуу... Мæнæ «Хæххон 
суадон» уый фыст у. 
А г у ы б е. Уый. 
Тасолтан. Йæ цæрæнбон бирæ. Мæ бæсты йын 
арфæ ракæ. Уыцы зарæг мæ зæрдæмæ тынг цæуы. Иæ 
фендмæ кæмæ бæллай, ахæм хæлары хуызæн мæм кæ- 
сы. Лæгæн цыдæр æрымысын кæны, цыма мæхи ив- 
гъуыд цардæй цæуы, мæгъа, куыд дын æй зæгъон, мах, 
металлургтæ, æвзарæй мæлæты дæсны куы не стæм. 
Уыцы зарæгмæ хъусгæйæ мæ зæрдæ цинæй суынгæг 
вæййы. Цыбырдзырдæй, уый у, раздæхæн кæмæн нал 
ис, уыцы æвзонг бонты мыоинаг. Зæгъ ын, æмæ кусгæ 
кæна, мæнæ металлургтæ куыд фæкусынц, афтæ. Уадз 
æмæ йæ хид кæлæд, мах хид мартен пецты размæ куыд 
фæкæлы, афтæ. Æрхон-ма йæ искуы нæ цехмæ, æз ын 
лæг фенын кæнон. 
А г у ы б е. Мæ зæрды куыд ннкуы æрæфтыд. Æр- 
хондзынæл æй æнæмæнг. Йæхицæн дæр тынг æхсызгон 
у. Тынг хæларзæрдæ у. 
Т а с о л т а н.-Ахæм зарæг чи ныффыста, уымæн йæ 
уд булæмаргъы удау сыгъдæг уыдзæни. Фæлæ адонæй 
дæр иуæй-иутæ æгæр нуазынц, æмæ уый хорз нæу. 
Нозтмæ æмхиц у? 
А гу ы б е. Нуазы. 
Тасолтан. Нуазын дæр зонын хъæуы... О, цы ма 
дын зæгъинаг дæн. Райсом иу-сахатырдæг раздæр æр- 
бацæудзынæ. Нæ сменæйы пъланмæ иумæ ’ркæсæм. 
Мит гъæйттæй згъалын байдыдта. Цæй цæуон æз. 
А г у ы б е. Фæндараст. 
123 

Тасолтан. Уæд тачцом мемæ, фæйнæ цайы ба- 
цымæм. Нозтæй дын ницы зæрдæ æвæрын. 
А г у ы б е.. Бузныг, æндæр хатт. 
Тасолтан. Куыд дæ фæнды афтæ. (Ацæуы.) 
Агуыбе (ныхситт кодта æртæ хатты). Тасолтани- 
мæ ныхæстыл фæдæн... Нæ хæдзарæй рухс кæлы, æвæц- 
цæгæн, Алан истытæ фыссы. Ныр цалдæр боны нал ба- 
нызта æмæ дзæбæх бафынæй вæййы. Нана йыл цинæй 
мæлы. Фæлæ куыд нæ зыны Бэлæ? Æвæццæгæн, ме 
’хситт нæ фехъуыста. (Æртæ хатты та ныхситт кодта.) 
Бэлæ (æрбацæуы). С-с! Гыцци... Балкъонæй исчи 
куы ракæса, уæд... 
Агуыбе. Æгас цу... Мит уары, æмæ нæ нæ фен- 
дзæн. О хæдæгай, фыццаг миты хорзæх дæ уæд. 
Бэлæ. Бузныг. Афтæ куы загътай, аст сахаты æмæ 
æрдæгыл æрбацæудзынæн мæ куыстæй, зæгъгæ? Ныр 
æнæхъæн фараст сахаты сси. 
А г у ы б е. Мæнæ нæ мастеримæ ныхæстыл фæдæн... 
О, хæдæгай, мæ къух мын райс. 
Бэлæ. Цæй тыххæй? 
Агуыбе. Цыппæрæм разряд мын радтой! 
Б э л æ. Æцæг? 
А г у ы б е. Æцæг. 
Бэлæ. Арфæ дын кæнын. 
А г у ыб е. Бузныг. 
Б э л æ. Ды та мицы уыныс? 
А г у ы б е. Æмæ цы фенон? 
Б э л æ. Æппындæр ницы? 
А г у ы б е. Миты гæлæбутæ тæхынц дæ сæрты. 
Бэ^ае. Мæ ног пъалто та... 
Агуыбе. Акса-ма, куыд æнæрхъуыды дæн. Арфæ 
дын кæнын. 
Б э л æ. Бузныг. Фтаауы мыл? 
А г у ы б е. Тынг. 
Б э л æ. Сайгæ нæ кæныс? Æгæр даргъ нæу? 
А г у ы б е. Нæу. 

Б э л æ. Йæ бынтæ йын фаецыбырдæр кæньшмæ хъа- 
выдтæн, æмæ мæ гыцци фæцæймардта. 
Агуыбе. Æри-ма, дæ хъусы дын цыдæр зæгъон. 
Б э л æ. Афтæмæй йæ зæгъ. 
А г у ы б е. Афтæмæй йын зæгъæц нæй. 
Б э л æ йæ хъус бадардта. А г у ы бе йын йæ русæн æнарæхст 
пъа акодта. 
Бэлæ. Æдзæсгом сайæгой! Пыцци куы фена, уæд... 
Агуыбе. Æмæ нæ кæцæй фендзæн. 
Бэлæ. Балкъонæй куы ракæса, уæд... 
А г у ы б е. Ма тæрс. 
Б э л æ. Агуыбе, мæ пъалто Аланы зæрдæмæ дæр 
фæцæудзæн? 
А г у ы б е. Фæцæудзæн. Ууыл та мæ цæмæн фæр- 
сыс? 
Бэлæ. Афтæ æнæуый.'Скъола каст куыддæр фæ- 
уон, афтæ æз дæр музыкалон скъоламæ цæудзынæн. 
Де ’фсымæр ахæм курдиатджын у, ды та... 
Агуыбе. Æмæ æнæхъæн хæдзарвæндагæй дæр 
композитортæ уæм, æви? 
Б э л^æ. Æз афтæ æнæуый зæгъын. Цæуыл мыл бус- 
тæ кæныс? 
АгуЫ’бе. Æз бустæтыл ахуыр нæ дæн. Æз кусæг 
лæг дæн. 
Бэлæ. Ахудын мæ кодтай! (Фæзмы йæ.) «Æз ку- 
сæг лæг дæн». Нырма ды гыццыл лæппу дæ. 
А г у ы б е. Ха-ха-ха-ха! 
Б э л æ. Цæуыл худыс? 
А г у ы б е. Дæуæй гыццылдæр дæн? 
Бэлæ. Аланæн æрвхуыз цæстытæ ис, дæуæн — сау. 
Цæмæн афтæ у?. 
Агуыбе. Мæ мадæн æрвхуыз ахорæн нал сфаг 
æмæ мæн цæстытæ сауæй сахуырста. 
Б э л æ. Мæсты цæуыл кæныс? 
125 

А г у ыбе. Мæсты ничи каены. 
Б э л æ. Тæхуды, Аланы хуызæн су. Ахæм зарджы- 
тæ фысс... 
Агуыбе. Уый тыххæй, мæ хур, æрдзон курдиат 
хъæуы. 
Б э л æ. Уый зонын. 
Агуыбе. Алчидæр «Алан», «Алан» кæны, цыма æз 
адæймаг нæ дæн æмæ мын сæрмагонд ном нæй, уыйау. 
Аланы æфсымæр, Аланы кæстæр. Аляниты лæппу. 
Б э л æ. Æмæ ууыл мæсты кæныс? 
А г у ы б е. Ды йын йæ кой кæнын куы райдайыс, 
уæд. 
Бэлæ. А-а! Дæуæй афтæ, æмæ йæ æз уарзгæ кæ- 
нын? Нæ. Æппындæр нæ. Æз æй, мæнæ номдзыд адæ- 
мы куыд фæуарзынц, зæгъæм, Вердийы, æрмæстдæр 
афтæ уарзын, стæй уыдонæй дæр фылдæр, уый тыххæй 
æмæ дæуæн де ’фсымæр у, мавнæн та мæ сыхаг. Бам- 
бæрстай, æдылы къоппа? 
Агу.ыбе. Бамбæрстон. Æнхъæлдæн, нæ рудзгуыты 
рухс ахуыссыд. 
Б э л æ. Дæуæн дæр уæдæ хуыссын афон у. 
А г у ы б е. Уый тыххæй нæ зæръын. 
Б э л æ. Уæдæ цæй тыххæй? 
А г у ы б е. Алан нын чысыл рынчын у æмæ йæ исты 
куы бахъæуа. Нана та нæхимæ нæй. 
Б э л æ. Мæнæн дæр афон у. 
Агуыбе. Райсом дæм фехситт кæндзынæн. 
Б э.л æ. Ныр та æрмæстдæр дыууæ æхситты. Кæн- 
нод гыцци исты бамбардзæн, алы изæр æртæ æхситты 
куы хъуса, уæд... Хæрзæхсæв. 
А г у ы б е. Хæрзæхсæв. 
Фæйнæрдæм фæцæуынц. Фæзыны Ф а т и м æ. 
Фатимæ. Æрбацæуынц, Æнхъæлдæн та расыг у! 
Ам мæ куы фена, уæд цы зæгъдзæн. Уæвгæ цы зæгъи- 
126 

наг у. Цы уæлдай ис уымæй, мæн фена, æви æндæр ис- 
кæй... Мæхи уал иуварс айсон. (Ацæуьс.) 
Фæзынынц А^л а н æмæ Т а м б и. Тамби йын хæцы йæ цонгыл. 
Алан. Фæлæуу-ма, фæлæуу. Кæдæм мæ кæныс? 
Т а м б и. Ресторанмæ. 
Алан. Кæцы ресторанмæ? «Интуристмæ»? 
Тамби. Нæ, уым бирæ адæм вæййы. Зонгæтæ. Мах 
та нозтджын стæм. Фæлтау «Казбекмæ» ацæуæм. Уым 
зонгæтæй ничи вæййы. 
А л а н. Уыг тарсти боны рухсæй. 
Т а м б и. Æвæццæгæн æм талынг хуыздæр кæсы. 
Дунейы стыр хъуыддæгтæй бирæтæ талынджы æрцæ- 
уынц. 
А л а н. Ард дын хæрын, ды Мефистофелæн хæрæ- 
фыртæн бæззыс. 
Т а м б и. Кæмæн, кæмæн? 
Алан. Уыджы уаст ма ныккæ! 
Там’б и. Тæвд кæнын та райдыдтай. 
Ал а н. Уæдæ уырыйы худгæ никуы федтай? 
Т а м б и. Ма дзæнгæда цæгъд. Цом, нæ фæндаг да- 
рæм. 
Алан. Ныр ды æнæнхъæлæджы куы бамбарис, 
цас ницæйаг дæн æз! 
Т а м б и. Тыхсгæ нæ! Ды мемæ дæ, æмæ сæйрагдæр 
уый у. 
, А л а н. Сæйраг уын нæу, сæйраг — ме ’дзæсгомдзи- 
над. 
"Т а м б и. Уæдæ размæ, музыкæйы астæуыккаг цæ- 
джындз. 
А л а н. Размæ! 
Ацæуынц. Æрбацæуы Ф а т и м æ. 
Ф а т и м æ. Æ,нхъæлдæн, ресторанмæ цæуынц. Уы- 
ды расыгæй ма ноджыдæр куы баназа... Иæ худина- 
джы хъæр айхъуысдзæн. Горæты йæ чи нæ зоны, иу 
127 

ахаем нæй. Цон æмæ йæ* раздахон. Лæгдыхæй. Уый 
фæстæ, цы йæ фæнды, уый дзурæд. Цон!.. Нæ... Уый 
мæнæй дæрдты лидзы, æз та аууонау йæ фæдыл зилон, 
йæ цæстысындз куыд фестон, афтæ? Иæ -концерттæм 
хмæм хуынды билет никуы æрбарвыста, ныр дæр мæ 
рохуаты ’ ныууагъта. Æппын ницы æмæ хæлæрттæ дæр 
не стæм... Чи зоны, йæ зæрдæйæ банкъардта, æз æй 
уарзгæ кæй кæнын, уый... Чи зоны... Æвæццæгæн, фæ- 
тарсти мæ уарзондзинадæй. Мæн бафхæрын æй нæ 
фæнды. Чи зоны, тæригъæд мыы кæны. Не ’хсæн ныхас 
куы рауайа, уый йæ нæ фæнды æмæ йæхи мæнæй ра- 
дав-бадав кæны. Ау, ахæм худинаджы уавæрмæ æр- 
хауд мæ сæр? Ау, мæ бон нæу ме ’нкъарæнтыл фæуæ- 
лахиз уæвын? Нæ! Уадз æмæ иунæг адæймаг дæр ма 
зона мæ зæрдæйы æнæхос низ. Æрмæстдæр сæрыстыр- 
дзинады аууон ис бамбæхсæн лæмæгъдзинадæн. Афтæ 
хъæуы, афтæ. 
Фæзынд А г у ы б е 
А г у ы б е. Уый Фатимæ куы дæ. Дæ изæр хорз. 
Ф’ат’И мæ. Дæ изæр хорз, Агуыбе. 
А г у ы б е. Аланы никуы федтай? 
Ф а т и м æ. Нæ. Исты хабар æрцыд? Цыдæр тарст- 
хуызæй фæрсыс. 
А г у ы б е. Ницы. Нæхимæ йæ нæ баййæфтон. 
Фатимæ. Æмæ уым диссагæй цы ис? Нырма ра- 
джы у, фæзындзæн. 
А г у ы б е. Цыдæр æрцыд нæ хæдзары. Авджын 
дзаумæттæ пырхытæй лæууынц пъолыл... Кæд Алан йæ 
дзырд фæсайдта æмæ банызта... 
'Фатимае, Æмæ нæ нызта уый размæ? 
А г у ы ’б е. Цалдæр боны йæхи баурæдта. Фæлæ 
кæд ацы изæр... Абон йæ райгуырæн бон у, æмæ йæ йе 
’мбæлттæн хъæр дæр не скодта, мæхи куы нæ бауро- 
мон æмæ куы баназон, зæгъгæ... 
128 

Ф а т и м æ. Марадз, Агуыбе! Марадз, тагъддæр! 
Тамбиимæ ресторанмæ фæцæуынц расыгæй. Марадз, 
баййаф сæ æмæ йæ ма бауадз! 
А г у ы б е. Бузныг, Фатимæ! (Азгъордта.) 
Ф а т и м æ (йæ фæдыл). Куы нæ йæ ссарай, уæд ар- 
дæм фæзын! Æнхъæлмæ дæм кæсын. 
А г у ы б е й ы хъæлæс. Хорз. 
Ф а т и м æ. Куыд фæрæдыдтæн! Раздахын æй хъуыд 
лæгдыхæй. Куыд æмбал æмбалы, афтæ. Æз та мæ уар- 
зондзинадæй æнёехъуаджы сæрыстырдзинад аразын... 
(Ацæуы.) 
Сценæ исдуг афтид. Фæзыны Агуыбе. 
А г у ы б е. Фатимæ! 
Ф а т и м æ (æрбауад). Цæй куыд! 
А г у ы б е. Бадынц æмæ нуазынц. Нæ комы. 
Ф а т и м æ. Нæ комы, зæгъыс? 
Агуыбе. Тамбиимæ бадынц. Нуазæн куыддæр 
систа, афтæ æз дæр бахæццæ дæн. Йæ къухтæй йын æй 
байсынмæ хъавыдтæн. Агуывзæ асаст, æмæ арахъхъ 
йæ хæдоныл æркалд. Дзырдтон ын, лæгъстæ йын код- 
тон, фæлæ мæм нæ хъусы. Мæ чысыл æфсымæр, ды, 
дам, нырма бирæ цыдæртæ не ’м-барыс. Æз æнамонд 
дæн, фæлæ, дам, ды царды нуазæн кæронмæ баназ. 
Абон фыццаг мит уары, æмæ, дам, уыйау сыгъдæгуæд 
де ’фсарм. Æз та цы фæдæн, уый фæдæн. Æз ын 
дзырдтон, цом, зæгъын, нæхимæ... Нана та йæ мæныл 
фæдзæхста. Дæ цæст, дам, æм дар... Ногæй баныз- 
та, уый куы базона... Нозтджынæй æхсæв фынæй кæ- 
нын нæ фæразы... Тæрсгæ кæны уыцы калмæй... 
Фат’имæ Цы дын зæгъон, Агуыбе... 
Агуыбе. Уый ахæм адæймаг у... Мæ бон йæ фер- 
вæзын кæнын нæу... Нана уьш ’куы базона... 
Фатимæ (йæ кæуын тыххæй нынныхъуыры). Дзу- 
рынæй ницы пайда ис, Агуыбе... Цом дыууæйæ. Мах 
æй лæгдыхæй дæр ракæндзыстæм. 
9 Ацырухс 
129 

Фæзыны Т а м б и. 
Т а м б и. Уæ изæртæ хорз. Фатимæ, ды дæр ам дæ? 
Ф а т и м æ. Куыд уыныс, афтæ. 
Т а м б и. Агуыбе, Алан нæма фæзынд? 
А г у ы б е. Æмæ демæ нæй? 
Т а м б и. 0, мæнæ стыр диссаг, стыр алæмæт! Мæ 
къухтæ, дам, ахсон, зæгъгæ, хихсæнмæ бауад æмæ цы- 
дæр æрбаци. Кæд, зæгъын, хæдзармæ ацыд. Агурын æй, 
æмæ нæй. И’учысыл нозтджын у æмæ йыл исты куы 
’рцæуа... Лæг милицæмæ дæр бахауы, æмæ уæд адæм 
дзæгъæл бæр-бæр кæндзысты. Уæдæ уæхимæ нæй? 
Аг у ы б е. Нæй. 
Т а м б и. Агурын æй хъæуы. Цæй, æз æй мæнæ ацы- 
рдыгæй фенон, сымах та фалæмæ акæсут... (Ацæуы.) 
Ф а т и м æ. Цом, Агуыбе. Ссарын аай хъæуы, нозт- 
джын у... 
Ацæуынц. Сценæ иуцасдæр рæстæг афтид Мит уары... Дардæй цæ- 
уы Ф а т и м æ й ы хъæр: «Алан!» Фæзыны А л а н. 
Алан (цудтытæ кæны). Фыццаг мит... Цы ис дæ- 
уæй сыгъдæгдæр?.. Чайковскийы музыкæйы зæлтау дæ 
урс хъæпæнтæ зæхмæ хауынц, хауынц. Æмæ сын фае- 
уæн нæй. Æрæмбæрздзысты сæ сыгъдæгдзинадæй 
уынгты рыг, фæндæгтæ, къахвæдтæ... Зæрдæйы 
хъæдгæмттæ. Улæфт мын нæ фаг кæны... Наната афон- 
мæ пецы фарсмæ бады æмæ мын хъарм цъындатæ кæ- 
ны... Фæныкхуыз къуым’бил цъындатæ. Æдде та мит 
уары... Фæлæ уый раджы уыд. Уьш афтæ раджы уыд 
æмæ йьгн кæрон нæй. Мин азты размæ... Стæй цардис 
куыдз нæ сыхы... Хæсты фæстæ... Æххормаг уыди æмæ 
æхсæвæй-бонæй йæ ниуынæй не ’нцади... Фыдбылызæй 
тарстысты хъæубæстæ... Иæ хицау æй фехста, йæхæ- 
дæг та куыдта æмæ куыдта... Уый раджы уыд, стæй 
уыди Фатимæ... Чысыл къæбæлдзыгсæр чызг. Мæ чы- 
еыл æфсымæр Агуыбе! Тыхсгæ ма кæн. Рæсугъддзинад 
130 

фæуæлахиз уыдзæн дунейыл. Афтæ загъта Уолт Уит- 
мен... Стæй уарыд мит... Бæлццæттæ зарыдысты... 
(Ацæуы.) 
Т а м б и (æрбацæуы). Сæнттæ цæгъды... Фидар ыл 
хæц, Фатимæ. Фендзыстæм, цы дзы рамбулай, уый. 
Тыхсгæ ма кæн, мæ къух дæм~фæхаеццæ уыдзæн. А 
лæппу зæрдæйы æфхæрд барьин нæ зоны. Ды сæгад 
кодтай мæн æмæ равзæ}эстай ацы расыггæнаджы. Ни- 
цы кæны. Тагъд дон Терчы не ’ййафы. Фендзыстæм. 
Ахсæв æй куы нæ ссарай, уæд милицæйы уазалгæнæ- 
ны дзæбæх фæфынæй кæндзæн бумбули базыл. Къул 
æмæ цар кæм иу кæнынц, уыцы хахх тынг ныззылынтæ 
уыдзæн ахсæв... Ха-ха-ха... Уæвгæ искуы каурæбын 
куы баулæфа, уæддæр ницы кæны. Фыццаг мит фæлмæн 
æмæ хаемпус у. Æз та уыцы чызджытæй искæй ссарон. 
(Ацæуы.) 
Дардæй хъуысы Ф а т и м æ й ы х ъ æ л æ с: «Алан!» Чысыл фæ- 
стæдæр фæзынынц А г у ы б е æмæ Ф а т и м æ. 
Ф а т и м æ. Никуы зыны. Ныр цы бачындæуа? 
А г у ы б е. Фатимæ, ды дæр ма мах тыххæй удхар 
кæныс. Ды ацу уæхимæ, æз ма йæ мæхæдæг искуы фе- 
нон. 
Ф а т и м æ. Мæнæн бæргæ ницы у, Агуыбе. 
А г у ы б е. Омæ æз, мæхæдæг иунæгæй дæр... 
Ф а т и м æ. Уый зонын, Агуыбе. Æнæ мæн дæр æй 
ссардзынæ. Фæлæ хъуыддаг уьий мидæг нæй. Æз æй 
хъуамæ мæхæдæг фенон. Нæ, ды мæ нæ бамбардзынæ, 
Агуыбе. Ды ныр ма чысыл лæппу дæ. Фаелæ искуы дæ 
зæрдæ дæндагнизау куы рисса æмæ дæм дæ цард хæрз- 
афтид куы фæкæса... 
Агуыб’е. Ау... Ды; дæр æй уарзгæ кæ’ньцс.,. 
Ф а т и м æ. Уарзын, Агуыбе... Фæлæ уый дæу йедтæ- 
мæ ничи зоны... 
А г у ы б е. Бахатыр кæн... куыддæр æдылы фарст 
бакодтон. 
131 

Ф а т и м æ. Ницы кæны. Ныронг давд дзаумайау 
æмбæхстæй фæд&рдтон мæ уарзондзинад. Æрдæбон 
дæр мæ бон уыд йæ бауромын. Мæхицæн никуы ныб- 
бардзынæн уыцы рæдыд. 
А г у ы б е. Æз дын цы зæгъын, уый ник^æмæн схъæр 
кæндзынæ? 
Ф а т и м æ. Нæ. 
А г у ы б е. Алан дæ йæхæдæг дæр уарзы. Иæ боны- 
джы ис ахæм фыст: «Ф. дæ цæмаай уарза, уый тыххæй 
арахъхъ къаддæр нуазын хъæуы. Ацы æууæлтæй мæ- 
химæ кæй ницы арын, уый аххосæй зæронд усгурæй 
баззадтæн. Фæлæ, абоны бонæй нæ цардæуы,— райсом 
æз æндæр фæтк райсдзынæн мæхицæн»'... 
Ф а т и м æ. Уььй æцæг у, Агуыбе? 
Агуыбе. Æцæг! Нанайæ дын сомы кæнын. Æр- 
мæст æй æз сусæгæй бакастæн æмæ... 
Ф а т и м æ. Цом, Агуыбе, тагъддæр. Цом. Ссарæм 
æй... Ала-ан! 
Ацæуынц. Фæзыны А л а н. 
А л а н. Рæсугъддзинад фæуæлахиз уыдзæн дунейыл, 
мæ чысыл æфсымæр, афтæ загъта Уолт Уитмен. Иæ 
музыкæмæ, дам, ын ’куы фæхъусын, уæд, дам, мыл цы- 
ма цар бынмæ фæкæлы... Афтæ загъта Гете Бетхове- 
нæй. Улæфт мын нæ фаг кæны. Зилдух кæнут, миты 
гæлæбутæ... Кæмдæр æрдзы сусæг æвæрæнты сты уы- 
цы диссаджы зæлтæ. Æрмæстдæр сæ ссарын хъæуы... 
Мæ фыд та цагъта хъисфæндырæй... Уый адæмы зарæг 
у. (Хъисфæндыры. цагъд дардæй хъуысы.) Хъисфæнды- 
ры тæнтæ егъау хъыгæй зыр-зыр кæиынц. Тæхуды, уы- 
цы мыртæ æрцахс... Мæ бон нæу... Дидинæг нæм рæ- 
сугъд цæмæн кæсы? Иæ бирæ хуызты иудзинад кæй 
ис, йæ иудзинады та бирæ хуызтæ кæй ис. Æндæр ни- 
цы... Мæн афтæ чи фарста. Чи? Фæлæуу, фæлæуу, чи 
уыди? Нæ, æз сымах фæрсын. Ахæм фарст ма кæддæр 
сæдæ азы размæ фехъуыстон. Фæлæ кæмæй? О, ууыл 
132 

риссы мæ зæрдæ, мæ бон æй æрхъуыды кæнын кæй 
нæу. Чи уыди æмæ цы уыди? Цы уыди? Цæмæй тæр- 
сын? Уыцы лыдæр мæ сæрæй нæ цух кæны, фæлæ цы 
уыди, уый бæрæг бæлвырдæй нæ хатын. Мæ бон нæу 
мысын. А! Калм? Нæ, кæлм нæ уыди. Калм мæ нæ ба- 
фарста. Фыцынц æй... Улæфт мын нæй. Хурх мæ кæ- 
ны... 
Хъуысы хъисфæндыры цагъд. 
Окъуыны... Скъуыны уды тугдадзин... Æмбæхст 
сты.. Æмæ калм фарста... Цæуыл? Улæфт мын нæй. 
Судзы мæ риуыгуыдыр. О-о-о! На-на!!! (Æрхауд.) 
Фæзынынц Т а м б и æмæ Э л ь з æ. 
Э л ь з æ. Псих у? 
Тамби. Чи? 
Э л ь з æ. Алан суртæ фæкæны? 
Тамби. Цæй, бирæ ма дзур. 
Э л ь з æ. Уый та куыд? 
Тамби. Чызг бирæ нæ,фæдзуры. 
Э л ь з æ. Цы хъазæгой дæ. 
Т а м б и. Ард дын хæрын, уый æцæг у. 
Э л ь з æ. Артистытæ, дам, тынг хæлд сты. 
Т а м б и. Чъыры дурæй хæлддæр. 
Э л ь з æ. Иу артист зонгæ мын ис, æмæ ахæм% хъа- 
зæгой у æмæ диссаг. 
Т а м б и. Æмæ ницы? 
Э л ь з æ. Ома цы? 
Т а М’бм. Дзыгъуылы-мыгъуылы? 
Э л ь з æ. Уый та циу? 
Т а м б и. Хъæбыстæ, йедтæ... 
Э л ь з æ. Æз афтæтæ нæ фæкæнын. Уый дæр ды 
къæйных дæ, æндæр мæнмæ къухæй æвналын ничи 
уæнды. 
Т а м б и. Дæ бакастыл дæр бæрæг у. 
Эльзæ. Цы хъазæгой дæ! Фæлæуу, уæртæ уьЫ цы- 
дæр змæлы. (Амоны, Алан кæм æрхауд, уырдæм.) 
133 

Там’би. Ам дзы дзæбæх лæппу змæлы, уым та цы 
хъуамæ змæла? ’ 
Э л ь з æ. Бакæс-ма. Тæрсгæ кæнын. 
Т а м б и (кæсы. Хæстæг бацыд Аланмæ, фæстæмæ 
раздæхт). Уый дæ цæстытыл цыдæр ауад. 
Э л ь з æ. Змæлы та. 
Т а м б и. Мæрдырох мыл бахæцыд. 
Э л ь з æ. Дæмæй зæгъыс? 
Т а м б и. Алан ныртæккæ ардæм фæзындзæн. Нæ 
фембæлды бынат ам ис. 
Эльзæ. Æмæ мæ демæ куы фена... 
Тамби, Иæ бæллæх дæр уый у. 
Э л ь з æ. Хъыг ын уыдзæн, демæ кæй лæууын, уый? 
Т а м б и. Тынг хъыг. 
Эльзæ. Хъус-ма, Тамби, афтæ йын зæгъдзынæ, де- 
мæ йæ, зæгъ, аныхас кæнын фæнды. 
Т а м би. Æмæ цæуыл уыдзæн уæ ныхас? 
Э л ь з æ. Афтæ, æнæуи... 
Тамби. Алан сылгоймаг куы фены, уæд æрра кæ- 
ны. Æрдæбон æй дæхæдæг федтай. Марыныл нæ ауæр- 
ды, æмæ исты фыдбылыз куы ’рцæуа... 
Э л ь з æ. Æцæг? 
Та м б<и. Уæдæ! 
Э л ь з æ. Цом ардыгæй. 
Тамби. Ды мæнæн бахатыр кæн. 
Эльзæ. Æмæ мæ хæдзармæ нæ ахæццæ кæндзы- 
нæ? 
Т а м б и. Тынг æхсызгон фембæлд нын ис Аланимæ. 
Э л ь з æ. Ацы афон мæ уынгты иунæгæи чи фена, 
уый цы зæгъдзæн? 
Т а м б и. Мæлхъ фæцæуы, зæгъгæ. 
Э л ь з æ. Джентльмен! (Ацæуы.) 
Тамби (бацæуы Аланмæ). Алан!.. Алан! Æрфы- 
нæй расыгæй. (Æргуыбыр æм_ кодта, змæлын æй кæ- 
ны.) Алан... Цы хабар у. Дæумæ дзурын, Алан! Уый 
дын бæллæх. Ныцъцъæх йæ цæсгом уазалæй. (Уыны 
134 

йын йæ пульс, стæй сонт гæпп фæкодта.) Нæ! Уымæн 
уæвæн нæй! (Æргуыбыр кодта ногæй. Сгары пульс.) 
Амард!.. 
Хъуысы зарæг: 
Фæтахтысты æвзонг азтæ кæдæмдæр, 
Мæ дидинджытæ баруадысты ныр. 
Фæлæ кæсын æнхъæлмæ æз кæмæдæр. 
Мæ рох бæллиц мын райхъал кæн, фæндыр 
Там’би. Сайыс! Фæндыр ницы райхъал кæндзæн. 
Райсом газетты фæзындзæн некрологтæ. Зæгъдзысты, 
йæ уд цæргæ баззад йæ диссаг музыкæйы зæлты. Фæ- 
лæ дæуæн уыцы ныхæстæй цы пайда ис. Ды мард дæ! 
Ды мард дæ... 
Хъуысы зарæг. 
Мæ Иры зæххыл сау рæсугъд цы мысы? 
Цæуыл фæзары донхæристы бын^ 
Тамби. Æмæ кæд дунейы конд афтæ у, уæд та? 
Кæд зарæджы дæр удæн цæрæн ис, уæд та? Кæд цард 
ис дæлзæххы дæр? Кæд зындон æмæ дзæнæт æцæг 
сты? Нæ! Мæн афтæ нæ фæндыд. Мæн нæ фæндыд дæ 
мæлæт. Мæн фæндыд æрмæстдæр, цæмæй мæ цуры дæ- 
уæн стырдæр кад ма кæной адæм. Æндæр ницы. Цæ- 
мæй, æз кæй уарзын, уый дæм ныхасмæ дæр йæ сæр- 
мæ нæ хæсса. Æндæр ницы. Фæлæ уæддæр æвгъау 
уыдтæ мæлынæн. Фервæзæн ма дын ис, зæгъгæ, уæд 
дæ æз ме ’ккой фæхæссин кæдæмфæнды дæр. Фæлæ 
ма ныр цы уæлдай у. Райсом дæ уынгмæрзджытæ 
сс.ардзысты. Ницы федтон, ницы зонын. Гъы! Чи дæ? 
Зарæг? Каецæй цæуы ац-афон? Ды? Лæджы сыгъдæг- 
дæр æмæ рæсугъддæр сæнттæй арæзт? Мæ фæдыл зил- 
дзынæ тугисæгау? Цы дын _кодтон, цæмæн! Иуварс! 
Иуварс дын зæгъын! Фыдбылызы азарау мæ хъусты 
ма зæл! Иуварс! 
Æмбæрзæн. 

САСТ БАНДОН 
ДЫУУÆАКТОН КОМЕДИ 
АРХАЙЫНЦ ДЗЫ: 
Б æ т æ г — къанторы ног хицау. 
Сæртæг — йæ хæдивæг. 
Быдыло-сæйраг экономист. 
Л ы в з æ — шофыр. 
Хуындзау — сæйраг экспедитор. 
Хорческæ — хицауы секретарь. 
Хъарадзау — уæзласæн машинæйы шофыр, 
парторг. 
Ц у м и а н — æфснайæг. 
Бæзæрхыг — кусæг. 
Т ъ е п а — хихъæппæрисадон къордты аивадон 
разамонæг. 
Къанторы кусджытæ. 

ФЫЦЦАГ АКТ 
Фыццаг ныв 
Æмбæрзæн нæма байгом, афтæ сценæмæ’ рацыдысты Б&тæг, 
Сæртæг, Хорческæ, Быдыло, Хуындзау æмæ Л ы в- 
з æ. Бæтæджы дæларм — стыр пъартфел. Иæ» худыл ын хæцы 
Быдыло, йæ пълащыл — Сæртæг. Хорческæмæ гæххæттытæ æмæ 
мыхуыр. Лывзæ йæ машинæйы дæгъæлтæ сæ рæхысбосæй йе 
’нгуылдзыл зилы. Зарынц: 
Æгас цæуæд нæ хицау, 
Æгас цæуæд нæ хицау! 
Нæ кусæндон чысыл къантор æрмæст, 
Иæ сæр хуынчъытæ шиферæй æмбæрзт. 
Æгас цæуæд нæ хицау, 
Æгас цæуæд нæ хицау! 
Иæ бандонæн йæ иу къах уыд бырон, 
Æмæ йæ уымæ гæсгæ ничи хуыдта трон. 
Æгас цæуæд нæ хицау, 
Æгас цæуæд нæ хицау! 
Æрмæстдæр дзы зæгæл ныкъкъуырын хъуыд, 
Фæлæ уый иуæн дæр йæ бои нæ уыд 
Æгас цæуæд нæ хицау, 
Æгас цæуæд нæ хицау! 
Заргæ ацæуынц. Æмбæрзæн байгом æмæ разынд Бæтæджы каби- 
нет. Мах рæстæджы чысыл куыстуæтты цы кабинеттæ вæййы, 
ахæм. Ис дзы бандæттæ, даргъ стъол хнцауы стъолы ныхмæ 
137 

æвæрд, зæронд диван. Б æ т æ г лæууы стъолы уæлхъус. К ъ а н - 
т о*р ы к у с д ж ы т æ тымыгъæй лæууынц æмæ йæм хъусынц. 
Бæтæг. Управленийы хицауы бардзырд: парагрæф 
иу. Сæгъы цæрмттæ, теуайы хъуын æмæ бынæттон хал- 
сартæ æм’бырдгæнæг къанторы хицау — Хъыбиаты Хъы- 
бийы фырт Хъыби йæ куыстæй ист æрцæуæд, æхсæны 
мулк кæй фæхæлæттаг кодта, къанторы æгъдау кæй нæ 
’уыди æмæ, сæйрагдæр та, лълан кæй не ’ххæст кодта, 
уый тыххæй. Парагрæф дыууæ. Сæгъы цæрмттæ, тёуа- 
йы хъуын æмæ бынæттон дыргътæ æмбырдгæнæг къан- 
торьь хицауæй æвæрд æрцæуæд Бæтæгаты Арæбийы 
фырт Бæтæг. (Иæхимæ амоны.) 
Адæмы æхсæн чидæр скуыдта. 
Б æ т æ г. Цы хабар у, чи кæуы? 
Хъæлæсадæмы æхсæнæй. Æз! 
Б æ т æ г. Цæуыл кæуыс? 
Хъæлæс адæмы æхсæнæй. Фырцинæй. 
Бæтæг. Уæдæ дзæгъæлы ма фæуæд дæ цин. Бар- 
дзырды сæйрагдæр парагрæф нæма фехъуыстай! Кæ- 
сын дарддæр. Парагрæф æртæ. Сæгъы цæрмттæ, теуаны 
хъуын æмæ бынæттон дыргътæ æмбырдгæнæг къан- 
торы штат цыбырдæргонд æрцæуæд дæс æмæ дыууис- 
сæдз процентæй! (Адæм æмхуызонæй ныууынæргъыд- 
той, стæй фæсыпп сты. Æрвдзæфтау лæууынц.) Ныр 
цæугæ, алчи йæ куыст кæнæд. Чи^мæ хъæуа, уымæ 
дзурдзынæн. 
А д æ м базмæлыдысты, дуармæ ныххæррæтт кодтой. 
Б æ т æ г (фыццаг куыд лæууыди, афтæ лæууы. 
Кънопкæ нылхъывта, фæлæ уый не скуыста). Кънопкæ- 
йы хуызæн кънонкæ дæр дзы нæй. (Йæ армытъæпæнтæ 
кæрæдзиуыл æрхоста.) 
Хорческæ (æрбахызт). Дзырдтай мæм? 
138 

Б æ\т æ г. Куыд цæрыс? 
Хор^ческæ. Ныр мын ницыуал у, Бæтæг Арæбие- 
вич. 
Бæтæг. Æмæ дын лшронг цы нæ фаг кодта? 
Хорческæ. Дæ размæ ам чи бадти, туй-туй, йæ 
кой — авд дæлдзæхы, уый зылындзаст уыди. Иæ иу 
цæстæй касти Ногирмæ, иннæмæй та — Балтамæ. Æмæ 
мæ никуы федта. Кæд æм дыууæ азы секретарæй фæ- 
куыстон, уæддæр. 
Бæтæг. Мæнмæ ницы сахъат арыс? 
Хорческæ. Сусæгæй дын цыдæр зæгъон? Æр- 
мæст макæмæн мацы зæгъ. Абон мæм райсомæй тили- 
фонæй æрбадзырдта иу чызг. Иæ ном дын не схъæр 
кæндзынæн. Ды раздæр кæм куыстай, уырдыгæй. Зал- 
дуз æй хонынц. Хъуыды ма йæ кæныс? 
Бæтæг. Куыд нæ! Дзæбæх тымбылтæ чызг, пум- 
пуои. 
Хорческæ. Тымбылтæ у, фæлæ ма пумпуси дæр 
разындзæн, уый æнхъæл ын нæ уыдтæн. 0, æмæ дын 
уый дзырдтон. Ныхас ардыгæй чи ахæсса, .ахæм дзы 
нæй, кой дæр æй-макæмæн скæн. Тилифонæй мæм хæр- 
зæггурæггаг фæци: уæ ног хицау, дам, тынг хорз адæй- 
маг у, бæрзонд, хæрзконд, рæсугъд, хъазаг, уарзаг, нуа- 
заг. Иу хатт, дам, мын хъазгæйæ мæ мады ралгъыста, 
иннæ хатт та мæхи. Иу хатт мæм, зæгъы, фæскуыст йæ 
кабинетмæ басидти, иннæ хатт æм мæхæдæг бауад- 
тæн. 
Б æ т æ г. Æндæр ницы? 
Хорческæ. Æндæр ницы. 
Бæтæг. Цы дын загътон, уый бакодтай? 
Хорческæ. Уæдæ! Бардзырд радтон Бæзæрхы- 
гæн, æмæ дын дæ >бандон ныртæккæ ам æрбалæууын 
кæндзæн. Худæджы чызг у Залдуз! Ды, дам, хъыдзы- 
нæ тынг тæрсыс. Голладжы, дам, дæ куыддæр фæцæй- 
æппара, афтæ, дам, ын йæ тæнтæ ахъыдзы кæн, æмæ 
уæлгоммæ ахаудзæн. 
139 

/ 
/ 
Б æ т æ г. Цу, дæ куыст кæн, иокæй ныхæст^м ма 
хъус, дæхи дзæбæх дарын зон. Куы арæхсай, /æд дæ, 
дзæбæх мызд кæм исай, ахæм куыстмæ раивдзынæн. 
Адæм алыхуызæттæ сты, дзæгъæл ныхас топпы гæра- 
хæй фыддæр у. Æрыгон чызг дæ æмæ де ’гъдау дæхи- 
мæ уадз. И, налат! (Шæ æнгуылдзæй йæм æвзиды.) 
Лæппутæм дæ цæстытæ ма дзагъыртæ кæн. 
Хорческæ. Хорз, Бæтæг Арæбиевич, дæу куыд 
фæнда, афтæ кæндзынæн. Бадгæ цæуылнæ кæныс? 
Бæтæг. Бузныг. Мæ бандонмæ æнхъæлмæ кæсын. 
Нæ кусджыты номхыгъд тагъд амыхуыр кæн æмæ йæ 
æрбадав. 
Хорческæ ацæуы. 
Афтæ уæдæ, райда.йæм мæ сæрмагонд секретарæй. 
Иæ дзыхы ницы уромы, уый бæрæг у. Уыцы лæмæгъ- 
дзинэдæй лæгмæ фыдбылыз йедтæмæ цы кæсы, фæлæ 
дзы æз пайда ратæдзын кæндзынæн. Магнитофоны лен- 
тау æй бахъуаджы сахаты баифтындздзынæн æмæ 
къæр-къæрæй дзурдзæн, йæ хъустыл цыдæриддæр æр- 
цæуа, уый. 
Дуар байгом. Б æ з æ р х ы г тыхтæй-фыдтæй æрбахæссы, троны 
хуызæн чи у, ахæм рагон бандон. Зары: 
Ацы бандон æз 
Хицауæн хæссын, 
Уаргъ æмæ мæ бæрзæй — саби æмæ мад. 
Цалынмæ уæдæ 
Саукуыст уа, уæдмæ 
А лæппу уыдзæни хорз лæгыл нымад. 
Ахæм хицау нæй, 
Æз кæй нæ хъæуон... 
Акафон мæхицæн, гъей, уæрæйдæ-ра! 
140 

Баззайдзæни дур. 
Ацæудзæни дон. 
Аласдзæни йемæ — чи у рог, мæра! 
Нæ ног хицау, цы дын зæгъон? 
Ды бад, мах нæ куыст кæнæм! 
Æз дын зæгъон мæхи тæрхон: 
Бæхы бæсты саргъ фæнæм! 
Бæзæрхыг (бандон æвæры стъолы фарсмæ). Æ, 
йæ мард фесæфа, кæд сыгъдæг здыйæ конд нæу! Ахæм 
æмбисонд никуы федтон: йæ бынатæй фенкъуысын нæ 
куымдта, цыма йæ пъолмæ зæгæлтæй бахуыдæуыд. 
Цалдæр лæгæй йæ тыххæйты стыдтам бæласы бын- 
дзæфхад тонæгау, рахастам æй уынгмæ, æмæ диссаг! 
Иæ уæз дзæвгар фæкъаддæр! Иннæты сæр мæ нал 
бахъуыд. 
Б æ т æ г. О, ацы къæлæтджынмæ ис ахæм миниуæг: 
цы ран æй æрæвæрай, уым арф уидæгтæ ауадзы. Ие 
’рбахæссын æнцондæр у йæ рахæссынæй’. 
Б æ з æ р х ы г. Гъемæ дзы фæрнæй фæбад, ног хи- 
цау. Бахатыр кæн, дæ ном дын нæма зонын. 
Б æ т æ г. Бандæттæ раджы уыди, ныр ма цæй бан- 
дæттæ ис’ Къæцæлæй конд, лæг дзы ничердæм арæх- 
сы. Æрбад дзы æмæ дыл Къостайы æмбисонд æрцæу- 
дзæн: «Халон баргъæвст сындзыл». Ацы рагон 
къæлæтджын та у парахат æмæ фæндон, бадыцæй йыл ни- 
куы фæллайы лæг. Иу бынатæй мæ иннæмæ куы ра- 
ивынц, уæд æй мемæ рахæр-хæр кæнын. Гъе, æрмæст 
йæ иу къах саст у, .æмæ дзы зæгæл куы ныкъкъуырис. 
Кæннод чысыл фезмæлдæй дæр йæ хъыс-хъыс ссæуы. 
Б æ з æр х ы г. Уый стыр хъуыддаг нæу. Ныртæккæ.. 
Ала-уылы! 
Б æ т æ г. Ды дæ бынаты бад, аулæф. (Нылхъывта 
кънопкæ.) 
141 

Хорческæ (æрбахызт). Дзырдтай мæм? 
Б æ т æ г. Цæттæ у, цы дын бафæдзæхстон, уы#? 
Хорческæ. Цæттæ у, Бæтæг Арæбйевич. (рæ ра- 
зы йын стъолыл æвæры гæххæтт.) 
Бæтæг. Уæдæ марадз искуыцæй дзæбуг æмæ зæ- 
гæл æрбадав. Рæвдз. 
Хорческæ ацæуы 
Б æ т æ г. Куыд цæрыс? 
Б æ з æ р х ы г. Амæлттæ кæнæк. 
Б æ т æ г. Дæ куыс^т дæ зæрдæмæ цæуы? 
Б æ з æ р х ы г. Æз хуымæтæджыв къодах дæн, хуыз- 
дæр куыст дæр кæм ссардзынæн. Ала-уылы. 
Б æ т æ г. Уый дын цы у — «ала-уылы»? 
Бæзæрхыг. Ома, зæгъын, ала æмæ уылы. Цы 
нысаниуæг ын ис, уымæн мæхæдæг дæр ницы æмба- 
рын. Афтæ мæ дзыхы бахаудта. 
Бæтæг. Раст зæгъыс. Дæ ныхæсты ис философон 
хъуыды. Лæгмæ æрдзæй цы ис, уый йын æгъгъæд нæу. 
Хиуыл кусын хъæуы æппынæдзухæйдæр. Мæнæ дын 
дæхи райсдзыстæм. Дæ хъæлæс Левитаны хъæлæс. Фæ- 
лæ дын сахуыр кæнынæн фадат нæ фæцис æмæ хуы- 
мæтæг кусæгæй баззадтæ. Фæлæуу-ма, фæлæуу.. Æз дæ 
дæ куыстæй фæцъипп кæнынмæ хъавыдтæн... Фæлæ 
уал багæдзæ кæндзынæн. Мæнæн ис иу артист зонгæ. 
Нæ къанторы цæуылнæ хъуамæ уа хихъæппæрисадон 
къорд? Дæу фæрсын, Бæзæрхыг? 
• Б æ з æ р х ы г. Ала-уылы! - 
Бæтæг. Уылы-ала! Æрбахондзынæн æй, мызд ын 
фиддзынæн. Ахуыр дæ кæндзæн. 
Б æ з æ р х ы г. Цæуыл? 
рæтæг. Ораторы аивадыл. Разы дæ? 
Б æ з æ р х ы г. Цæуылнæ... Æз дæр мæгуыр лæг 
дæн. Ала-уылы. 
Хорческæ æрбацыд. Æрбахаста дзæбуг æмæ зæгæлтæ.^ 
142 

Æ^ри-ма уыдон ардæм. (Бандоны къахы къуыры зæ- 
гæлГпæ дзы хизы.) Уæллæй, ам зæгæл нæ бахиздзæн. 
Йæхæдæг æфсæйнагæй хъæбæрдæр у. 
Бæт^ег. Æри-ма ардæм дзæбуг! (Къуыры зæгæл.) 
Нæй, нæ дзы хизы! Хæц-ма зæгæлыл, æз æй уыциу 
рыпп ныккæнон. 
Дзæбуджы цæф сæмбæлдн Бæтæджы æнгуылдзыл. Фæгæпп код- 
та, фырадæргæй къахфындзтыл кафы. 
Бæтæг. Де ’нгуылдз дæ дзыхы акæн, æмæ дын ма- 
уал рисса. (Хорческæмæ.) Ды фæхæц зæгæлыл. 
Хорческæ (хæиы зæгæлыл, йæ цæсгом иннæрдæм 
разылдта, йæ цæстыт\г бацъынд кодта). Уау! 
Бæзæрхыг. Цæуыл хъæр кæныс рагацау? (Цæ- 
вы дзæбугæй.) 
Хорческæ (кафы уый дæр). Уау! Мæ ных, ныр 
æм æртыккаг аз хæсгардæй æвнæлд нæма уыди, æмæ 
мын æй ацъæл кодта! Мæ маникюр!.. Хæцут ыл! 
Бæтæг. Мæ сахъат æнгуылдз! Æндыснæгæй тасын 
нæ куымдта, ныр та раст кæнЫн нал комы. 
Б æ з æ р х ы г. Уыдæттæ дæ къæлæтджыны аххос 
сты. (Ацæуы.) 
Б æ т æ г. Хорческæ, де ’нгуылдз дын барæй дзæбу- 
кæй куыд ныццавта, уый бæстон ныффысс æмæ 1Йæ ар- 
дæм æри. Штат цьибыр кæнын хъæуы! 
Хорческæ. Хорз. Цон, æз мæ зонгæ маникюршæ- 
мæ бауайон, кæд мын мæ саст ных исты амæлттæй ба- 
дзæбæхтæ кæнид, къуырынмæ æвгъау у. 
Б æ т æ г. Фæстæмæ раздæх! Æз кæмæ дзурын? 
Æгъдау нæй мæ къанторы. Мæн дæр Хъыби æнхъæлынц, 
мæн. Уьш йæ гуырымыхъдзинады тыххæй тард æрцы- 
ди йæ куыстæй, æдылы къоппа, нæ зыдта, дæлбар адæ- 
мимæ цы ’взагæй дзурын хъæуы, уый. Ме ’нгуылдз цы- 
ма тасын райдыдта... Кæд ын цæф фæпайда? Багъæц, 
Бæзæрхыг, æз дын дæ тымбылкъух, чердæм хъæуы, уы- 
143 

цырдæм сараздзынæн. Хорческæ! Мах штат æршйбыр- 
тæ кæнын хъæуы. Сбад мæ бандоныл! 7 
X о р ч е с 1К æ. Цæмæн? / 
Бæтæг. Фæстæмæ ма дзур! (Хорческæ( сбадти.) 
Дæхимæ афтæ кæс, цыма хицау ды ^æ, æз та дæ сек- 
ретарь. Цы бакæнис мæ бынаты? 
Хорческæ (тагъд-тагъд дзуры). Иуæн йæ лæ- 
мæгъдзинадæй пайда кæнын хъæуы, иннæмæн йæ ты- 
хæй. Тæппудтæн сæ тасæй скæндзынæн рохтæ, козбау- 
тæ мæм сæхæдæг ссардзысты фæндаг, æдылыты сай- 
дзынæн, хинæйдзæгтимæ сараздзынæн цæдис, цæмæй 
мыл сæ хин ма ’рцæуа, тыхджынтæн кæндзынæн зæрдæ- 
лхæнæн митæ, сыгъдæгзæрдæ адæмимæ та архайдзынæн 
æрмæст закъонæй. Æмæ уæд мæ]фæндаг цæудзæни уæ- 
лæмæ-уæлæмæ! 
Б æ т æ г. Чи дæ сахуыр кодта уыдæттыл? Цæугæ 
æмæ дæ куыст кæн! (Хорческæ ацæуы.) Кæм ссардæуа 
æндон зæгæл? 
Сæртæджы хъæлæс. Чи бауæндыд, зæгъын, 
чи? Чи бауæндыд ног хицаумæ йæ къух сисын? Чи 
ныццавта разамонæджы хистæр æнгуылдз? Чи уыди, 
ч’и, чи, чи?! 
Лывзæйы хъæлæс, Уымæй дæр йæ хистæр 
æнгуылдз! Афтæмæй та мах не ’ппæт йæ кæстæр æн- 
гуылдзы аргъ дæр не стæм! 
Быдылойы хъæлæс. Æвæстиатæй! Æвæстиа- 
тæй профцæдисон æмбырд! Ацы хъуыддагæн афтæмæй 
ныууадзæн нæй! 
Дуар байгом. С æ р т æ г, Б ы д ы л о, Л ы в з æ иумæ æрбакал- 
дысты. 
Б æ т æ г. Уæ хорзæхæй, иугæйттæй! 
С æ р т æ г. Быдыло! Лывзæ! Мах кæмæ дзурæм? 
Иугæйттæй! (Дуары æдде сæ фæкодта, йæхæдæг æрба- 
згъоры Бæтæджы размæ.) Цал хатты бацамыдтон Бæ- 
144 

\ 
зэерЗ^ыгæн, зæгæл дзæбугæй куыд къуырын хъæуы, уый! 
КъæрУтæй цъула не ’ппары! Израил арабтæм б&лæбур- 
балæбур кæны, империалисттæ нард комдзагау кæй- 
дæрты аныхъуырынмæ хъавынц, æмæ уыцы æппæтду- 
неон уавæры з-æгæл къуырын ма зон æмæ разамонæ- 
джы хистæр æнгуылдз дзæбугæй ныххафт кæн! Нæ ра- 
уайдзæн! 
Бæтæг. Хистæр бæргæ нæ уыди, амонæн æнгуыл- 
дзыл æруади цæф. 
Сæртæг. Амонæн? Уæу, хæдзархæлд куы фестæм! 
Уый иунæг дæхи æнгуылдз нæу, уый æппæт къанторы 
сæйраг æнгуылдз у, уымæн æмæ дзы мах дыууæйæ 
амонгæ, ома разамынд дæтдзыстæм. 
Бæ т æг. Дæ ном? 
С æ р т æ г. Дæ тæккæ хæдивæг—Сæртæг. Къантор 
нæхи къухы ис, махимæ хынджылæггæнæн нæй. 
Б æ т æ г. «Мах» кæй хоныс? 
Сæртæг. Фыццаг дæу, стæй та... ноджыдæр дæу. 
Æз та —дæ хæдивæг. 
Б æ т æ г. Куыд цæрыс? 
С æ р т æ г. Хи-хи-хи. 
Б æ т æ г. Цæуыл худыс? 
С æ р т æ г. Иунæг йæхиуыл фæхуды. 
Б æ т æ г. Хорз, дзæбæх ахуд дæхиуыл, стæй мын 
уæд зæгъ, куыд цæрыс, уый. 
Сæртæг. Уыцы зылындзасты ам кæдæй нал уы- 
нын, уæдæй мыл дæс килойы бафтыд. 
Б æ т æ г. Дæс килойы? 
Сæртæг. Дæс килойы æмæ ’рдæг. 
Б æ т æ г. Дæс килойы æмæ æрдæг? 
С æ р т æ г. Иуæндæс килойы. 
Б æ т æ г. Æнæхъæн иуæндæс килойы? 
С æ р т æ г. Ды ныртæккæ цас ахъуыды кодтай, раст 
уыйбæрц, Бæтæг Арæбиевич. 
Б æ т æ г. Хуытæдарæн фермæмæ дæ арвитын хъæ- 
уы, кæд дæ хуытæ ба’фæзмиккой. 
10 Ацырухс 
145 

/ 
С æ р т æ г. Дæу куыддæриддæр бафæнда, хъув(ддаг 
ууыл алыг уыдзæн. / 
Б æ т æ г. Æргомæй, лæгæй-лæгмæ! Сыгъда^гзæрдæ- 
йæ куы басæттай—дæхицæн хуыздæр! / 
С æ р т æ г. Чырыстийæ фæзæгъынц «сыгъдæг», фæ- 
лæ мæхæдæг афоныл куы райгуырдаин, уæд дæ Чыры- 
сти мæ цуры мазутæй ахуырстау зындаид, æз афтæ 
сыгъдæгуд дæн! 
Бæтæг. Ме ’нгуылдзмæ лыстæг кæс. 
С æ р т æ г. Кæсын. 
( 
Б æ т æ г йе ’нгуылдз Сæртæджы цæсгоммæ хæстæг бахаста, 
куы йæ иуырдæм зилы, куы — иннæрдæм. Сæртæджы цæстыгагуы- 
тæ йæ фæдыл разгъор-базгъор кæнынц. 
Бæтæг. Дæ нервытæм дæ базилын хъæуы. 
С æ р т æ г. Стыр ’бузныг. Кæцы санаторимæ мын 
дæттыс путевкæ? 
Бæтæг. Ис ахæм низтæ, æрмæстдæр ахæстоны 
кæй дзæбæх кæнынц. 
С æ р т æ г. Нæ, нæ, Бæ^æг Арæбиевич, ацы æнæ- 
вдæлон рæстæг мæн мæхи уды мæт мисхалыбæрц дæр 
нæн. Нæ пълан, нæ пълан! 
Б æ т æ г. Нæ сæттыс? 
Сæртæг. Куыд разамонæг разамонæгæн: гальг 
фындзы хуынкъæй сом никуы раластон, афтæ раст лæг 
дæн. 
Б æ т æ г. Уæдæ Шерлокы æвзагæй дзурын бахъæу- 
дзæн демæ. Лæмбынæг хъус: æз зæгъдзынæн дзырд, 
ды та йæ хæд уæлвæд зæгъ æндæр дзырд, æрмæст ыл 
хъуыды ма акæн! Мæнг! 
С æ р т æ г. Гæххæтт! 
Бæтæг. Гъæйкæн! Дæ гуырæй райгæ у! 
Сæрт’æг. Гъы? Хицау нал дæн?! 
Бæтæг. Нал. Ды дæ фыдгæнæг. Æмæ дæ фыдгæн- 
дыл дæхæдæг басастæ! 
146 

\ 
С æ п т æ г. Æз? 
Б æтае г. Кæсаг дæлдоны гуыппæй куыд фæсур вæй- 
йы, афтæ\дæ фæсур кодта мæ психологон эксперимент. 
Зæгъæм, æз Сæтти куы зæгъин, уæд дæ зæрдыл цы 
’рбалæууид? 
Сæ.р тæ г. Бæтти! 
Б æ т æ г. Раст зæгъыс! Гъе, афтæ дæ хъуыдыты 
дæр уыцы дыууæ дзырды «мæнг» æмæ «гæххæтт» цæ- 
рынц фæрсæй-фæрстæм, кæрæдзийæ сын фæхицæнгæ- 
нæн нал ис. Æз сæ баиу кодтон æмæ сæ рауад дæ 
фыдгæнды ном. Ды арæзтай мæнг гæххæттытæ! Цæу- 
гæ! 
Сæртæг’ (иуварсмæ). Хъуыддæгтæ зоны! (Хъæ- 
рæй.) Ныххатыр кæн!.. (Бандоныл æрхауд ) 
Бæтæг Цы дыл æрцыд?! (Бауад æм, цавæрдæр 
таблеткæ йын йæ лдзыхы ацавта, дон ын дары.) 
Сæртæг (æрчъицыдта). Ныххатыр кæн! Ныхха- 
тыр кæн! Æз дæ мад, дæ фыды уазæг! 
Бæтæг. Дзургæ тагъд! 
Сæртæг. Мæн аххос нæ уыд... Фондз мард уды 
афæдзы дæргъы истой мызд Бухгалтер сæ æртæ раст 
дихы кодта: иу — йæхицæн, иннæ — Быдылойæн, аннæ 
та — йæхицæн. 
Бæтæг. Куыд, йæхицæн дыууæ хайы? 
С æ р т æ г. Нæ... Ома мæнæн. Фæлæ мæ цæсгом на* 
хъæцы мæхи кой кæнын, фырæфсæрмæй. Ныххатыр 
кæн, Бæтæ’г Арæбиевич, разамонæг кусæджы фæрæди- 
йын кодтой. Бухгалтер æмæ Хъыбийы сæ куыстæй сис- 
той. 
Б æ т æ г. Уыцы хъуыддаджы фæдыл? 
Сæртæг. Нæ, уый нæма фæхъæр. Æндæр финан- 
сон мухынаципы тыххæй сæ бафхæрдтой. Хæдивæджы 
бынат ахæстоныл баив! У дæ-дæ-дæй! 
Б-æтæг. Фыдгæнæг! Дæуæй хуыздæр ма лæг кæй 
фæтæра йæ куыстæй! Штат цыбыр кæнын хъæуы! 
Сæртæг. Гъы? Цы загм-ай? Хæдивæг нал дæн? 
147 

Б æ т æ г. Уый фенгæйæ у. 
Сæртæг. Уый мæ быгъдуан! Æз дæ хорз фендзы- 
нæн! / 
Бæтæг. Æз дын зондджындæр æнхъæл уыдтæн! 
Сæ’ртæг. Æмæ æз мæ зонд мæхимæ нæ дарын, 
къассæйы мын æвæрд у. Куы мæ бахъæуы, уæд дзы 
чысыл сисын. 
Бæтæг. Цæмæн дарыс дæ зонд къассæйы? 
Сæртæг. Коллективы оæрапионд. Коллективы ав- 
торитетон хицау хъæуы. Авторитетон хицауы та хъæуы 
зонд. Æмæ йæм зонд куы нæ уа, уæд та? Уæд хъуамæ 
хæдивæг йæхи дара æдылыхуыз, цæмæй йæхицаузонд- 
джын зына. Федтай, куыд дардмæ кæсын? Ды та мæ 
мæ куыстæй исынмæ хъавыдтæ! 
Бæтæг. Цыдæриддæр мын радзырдтай, уыдон 
гæххæттыл бæстон ныффысс. Цæугæ! 
С æ р т æг. Фыссын! Мæ бинонтæ де уазæг! (Фæ-. 
цæйцæуы.) 
Бæтæг йæ къухтæ æмдзæгъдгæнæгау кæрæдзнйыл æрхоста. 
С æ р т æ г йæ къахфындзтыл скафыди. 
Бæтæг. Уый та цы хуины? 
Сæртæг. Разамынды æмдзæгъдмæ кафын хъæуыГ 
Нал мæ цыбыр кæныс? 
Б æ т æ г. Цу. Фæдзур иннæтæм. (Сæртæг ацæуы.) 
Æз дæн психолог. Сæгъы къæдзилау ын йæ зæрдæ 
куыд фегом кодтон. Чи зоны^стыр ахуыргонд мæ рауа- 
даид. Йе та зындгонд юрист. Фæлæ мæ хицауы куыст 
уæлæмæ не суагъта. Къанторы бодзтæ ныр мæ къухы 
сты. Куыддæриддæр мæ бафæнда, афтæ сæ кафын кæн- 
дзынæн кæм ихыл, кæм тæвд къæйыл. 
Быдыло (схъæлæй æрбацæуы). Дзырдтай мæм? 
Бæтæг. Сбад. 
Б ы д ы л о. Бузныг. (Сбадти.) Де ’нгуылдз куыд у? 
Бæтæг. Уымæн ницы у. 
148 

\ 
Быдыло. Бинтæй йæ бабæтт, гормон. Фæлæуу, æз 
тагъд æххуысмæ ныдздзурон. 
Бæтæг. Нæ хъæуы. Дæ ном? 
Б ы д ы л о. Быдыло. Къанторы сæйраг экономист 
æмæ кадрты хицау. 
Б æ т æ г. Кушд цæрыс? 
Б ы д ы л о. Уыцы зылындзасты йæ куыстæй квдзсй 
систой, уæдæй сæнттæ нал цæгъдын фынæйæ. 
Б æ т æ г. Сæнттæдзæгъдæг дæ? 
Б ы д ы л о. Растдæр зæгъгæйæ — уыдтæн. 
Б æ т æ г. Дæхи цæмæй сдзæбæх кодтай? 
Быдыло. Дохтыртæ мын ницы хос ардтой, æмæ 
мæ усы мад дæснытыл зилын райдыдта. Заманхъулы 
моллойæ мын дыууæ дуайы авд сомæй балхæдта, иу 
дзы мæ базы хуылфы пакъуытим<æ бавæрдта, иннæйы 
та мын мæ мидæггаг хæлафыл бахуыдта. Фæлæ мæ 
фæллой дзæгъæлы фесæфт. Уæд мæ усы мад Хъахъ- 
хъæдуры бамидæг æмæ иу суртæгæнаг усæй туманæй 
сыгъдæг марг балхæдта. Фысы бæркъа цывзыдзæхдо- 
ны фых. Ома, фысæй сабырдæр куыд уон, исты куы 
срæдийон, уæд та мын цывзы мæ былтæ куыд судзаг 
Бон æртæ хатты нозтон уыцы марг. Æри-ма тамако. 
Бæт’æг. Нæ дымын. 
Быдыла Уæд та спичкæтæ æри. 
Б æ т æ г. Нæ дарын спичкæ дæр. 
Быдыло. Уæдæ мæхи хардзæй дымпæ æрцæудзæн. 
Мæ усы мады коймæ тамако дзæбæх куы нæ нылвæс- 
тытæ кæнон, уæд ме ’фсæр ныззылын вæййы. (Дымы.) 
Бæтæг. Уыцы адæмон хос дын исты феххуыс? 
Б ы д ы л о. О, уый дзырдтон. Бынтон кæуинаг та 
уæд фæдæн. Мæ цæрæнбонты мæ иу къахыл лæууын ни- 
куы бафæрæзтон, фæлæ мæ æваст куырсмæдзог акро- 
бат рауад. Куыддæр-иу æрбафын’æй дæн, афтæ-иу сын- 
тæджы къухыл мæ сæрыл хъ.ен слæууыдтæн. Уалын- 
мæ мæ усы мадæн чидæр Цыколайы моллотæй кæйдæр 
•бацамыдта. Æмæ уæдæй нырмæ мæ уд цы хъизæмæрт- 
14& 

/ 
тæ æвзары, уый знагæн дæр мæ цæст нæ баУарз- 
дзæн. 
Бæтæг. Бахатыр кæн, дæ тамакойы фæздæг иу- 
варсмæ фу кæн. Мæ зæрдæ сахъат у. (Нуазы таблет- 
кæ.) 
Б ы д ы л о. Æри-ма дзы ардæм дæр иу. 
Бæтæг. Цæмæн дæ хъæуы хос, уый æрмæст дох- 
тыры амындæй нуазынц. 
Быдыло. Æри, æри. Хицауæн чи бæззы, уый мæ- 
нæн дæр сбæздз»æн. 
Б æ т æ г. Табуафси. 
Быдыло (аныхъуырдта таблеткæ). Ай дæр уыцы 
маргæй бирæ хуыздæр нæу, фæлæ уæддæр лæвар у. 
Дæ усы мад дын сæ балхæдта? 
Бæтæг. Нæ, дохтыр мын сæ рафыста. Дæ ныхас 
дарддæр кæн. 
Б ы д ы л о. Мауал мæ фæрс, дæ хорзæхæй. 
Бæтæг. Мах æхсæн хъуам<æ сусæггагæй мацы уа. 
Б ы д ы л о. Цьжолайы молло йын джиауыры æр- 
чъиагæй хуыд дзабыр æртæ туманыл ныууæй кодта. 
Мæ фæллæйттæ, мæ фæллæйггæ! Æхсæв, дам, æм 
рæвдз бадут, йæ фыны куыддæр исты сдзура, афтæ 
йын уыцы дзабырæй йæ былтæ цæвут. Йæ х’æйрæджы 
хай, дам, афтæмæй фæлидздзæн. Уæдæй фæстæмæ мæ 
ус æм’æ йæ мад радыгай мæ уæлхъус æхсæвбадæн кæ- 
нынц, æмæ мæ мидфынмæ чысыл дæр куы базмæлын, 
уæд та — былтæн гæрах. 
Б æ т æ г. Ды, æвæццæг^æн, хуыцауыл æууæндыс? 
Б ы д ы л о. Цытæ дзурыс! Æз мæхæдæг цыппар ле- 
кцийы бакастæн нæ кусджытæн атеистон темæтыл. Хуы- 
цау кæй нэай, ууыл та мæ баууæндын кодта мæ усы мад 
йæхæдæг. 
Б æ т æ г. Дæснытæ æм’æ мГоллотыл чи зилы, уый? 
Б ы д ы л о. Уæдæ хуыцау искуы куы уаид, уæд уы- 
цы усбирæгъæн мæ тæригъæдæй исты фыдбылыз нæ 
саразид? 
150 

Б»æтæг. Раст зæгъын хъæуы, ды материалистон’ 
ахуырадмæ æрцыдтæ дæхи сæрмагонд фæндагыл. 
Б ы д ы л о. Стыр хъизæмæртты фæндагыл. 
Б æ т æ г. Æмæ уагæр дæ фыны цы феныс, сæнттæ 
цæгъдын куы райдайыс, уæд? 
Быдыло. Хыл кæддæр-иддæр ракъахы нæ раздæ- 
ры бухгалтер. Куыддæр мæ цаестытæ кæрæдзиуыл фæ- 
хæцынц, афтæ кæс æмæ рувасау йæ къæдзил тилгæ 
фæзыны. Ме ’хца мын æххæстæй нæ фæдæтты æмæ кæ- 
рæдзийæн алывыд калын райдайæм. Гъа ныр дзы мæ 
хай æнæ иу сау капекк хъаджджынæй барæмудзон, зæгъ- 
гæ, куыддæр фæлæбурын, афтæ мын мæ усы мад хуы- 
дзармуафс дзабырæй мæ былтæн — цъыкк! 
Бæтæг. Ды загътай: «хай». Цавæр хай? 
Быдыло. Ома, мæ мызд. 
Б æ т æ г. Бухгалтеры йедтæмæ ды фыны никæй фе- 
ныс? 
Б ы д ы л о. Æмæ ма мæ «æндæр чи хъæуы? 
Б æ т æ г. Зæгъæм, прокурор. 
Б ы д ы л о. Хуыцау бахизæд. Фæлæуу, фæлæуу, про- 
куроры кой та цæмæн кæныс? 
Бæт’æг. Иæ кой нæ фæтчиаг у? 
Б ы д ы л о. Æнæуый зæгъыс? 
Б æт æг. Æнæуи. 
Б ы д ы л о. Рæстæг ын нæй, æндæр, чи зоны, уый 
дæр фæзынид. 
Б æ т æ г. Куыд ын нæй рæстæг? 
Б ы д ы л о. Сеансмæ кæронмæ никуы бакастæн. Нæ 
мæ уадзынц мæ усы мад æмæ мæ хæрзконд. 
Бæтæг. Цав’æр сеансмæ? 
Б ы д ы л о. Мæ фыдфынтæм. 
Б æ т æ г. Фыдфынтæ кæй уыныс, уый хуымæтæджы 
нæу. Наукæ куыд амоны, афтæмæй фынтæ царды 
æцæгдзинадæй райгуырынц. Мæ зонд, мæ къæрцхъус^» 
дзинад, мæ философон цæстæнгас æмæ наукон зонын’- 
дзинæдты фæрцы æз дæ ныхæстæ лыстæг сасирæй æр- 
151 

луæрстон æмæ сын æрцахстон сæ квинтэссенци, ома се 
’нусон бындур. Ды æхсæнад æмæ закъоны цур сыгъ- 
дæг нæ дæ! 
Быдыло. Хатыр, хатыр, хатыр! Хатыр мæ ракур, 
исты йыл æхца фидын куы нæ хъæуы. 
Бæтæг. Æз дæуæй? Хатыр? Абырæгæй? 
Б ы д ы л о. Быдыло давæг у? Æз нæ ныббардзынæн 
ахæм æфхæрд. Цæмæн мæ схуыдтай абырæг? 
Б æ т æ г. Дæхи ныхæстæм гæсгæ. Дæхæдæг дæр æй 
нæ бамбæрстай,, афтæмæй сæгъы къæдзилы хуызæн дæ 
зæрдæйы сау æмбæрзæн фегом кодтай. Ды срæдыдтæ: 
«мæ хай мын æххæстæй нæ фæдæтты». Грамматикæйы 
закъонтæм гæсгæ «хай» æмæ «мызд» иу не сты! 
Быдыло. Æмæ ды къанторы хицау дæ æви грам- 
матикæйы ахуыргæнæг? 
Бæтæг. Мах рæстæджы разамонæг хъуамæ алцы- 
дæр зона: психологи, юриспруденци, логикæ, эстетикæ, 
уæлдæр математикæ. Дæхæдæг уыныс, къæппæджы дæ 
куыд æнцонæй баппæрстон, уый. Фæдфæливæн митæ 
мауал кæн — ницы пайда сты. Дæ рæдыдыл дæхæдæг 
куы басæттай, уæд дын уый фæрогдæр кæндзæн дæ 
хъуыддаг. Бухгалтер алы æхсæв дæ хæдзармæ цæмæн 
цæуы? 
Б ы д ы л о. Уый фыны вæййы,' гукк! Мæ былтæ рæ- 
сыд уый тыххæй сты. 
Бæтæг. Царды æцæгдзинадимæ фынтæ куыд баст 
сты, уый дын дзырдтон. Уымæй уæлдай ма, дæ бинон- 
тæ моллотæ æмæ дæснытыл кæй зилынц, уымæ дæр æр- 
кæсдзыстæм. Ныр басæтт дæ фыдгæндтыл. 
Быдыло. Æгæр-æгæр куы кæнай, уæд, Хъыбины 
йæ бынатæй куыд систон, афтæ дæ дæ куыстæй пурти- 
йау фæхауын кæндзынæн! 
Б æ т æ г. Уый та куыд? Хицауы йæ куыстæй йæ 
дæлбаргонд лæг систа? 
Быдыло. Уæлæ уæлдæр хицауадæн иуныхасзагъ- 
тон, æмæ йын йæ фындзы бын карз æфхæрд аныхæс- 
152 

той. Мæ дыккаг ныхасæй йæ куыстæй фæхаудта. Æр- 
тыккаг ныхас ма куы загътаин, уæд къалатийæ зылын- 
дзастæй ракастаид. Дæу мæнæ дæ къæлæтджынæй ис 
ныфс, фæлæ ам æз бирæ хицæуттæ федтон. Уыдон ацæ- 
уынц, Быдыло баззайы, раст уа æви зылын, уæддæр. 
Рох дæ ма уæд — уæллæгтæ мын исчи не сты. 
Б æ т æ г. Чи уæллæгтæ? 
Б ы д ы л о. Хицæуттæ. Рагацау æй зон æмæ дын æн- 
цондæр кусæн уыдзæн мемæ. 
Бæтæг. Æмæ сымах æртæйæ—Сæртæг, бухгалтер 
æмæ ды æрымысæггаг адæмы номыл уæхицæн мызд 
кæй истат, уый уæлдæр хицауад куы базона, уæд та? 
Б ы д ы л о. Радзырдтой дын æй? Цæмæй тарстæн, 
уый мыл æрцыд. Сæнттæ дæр уый тыххæй фæцæгъдын. 
Уайтагъддæр æй зыдтон, Сæртæг шæ искуы фыдбылы- 
зЫ кæй баппардзæн. Сæр ыл нæй. Фæхадп æм кæн 
æмæ йе ’мбæхсæнтæ къæссафæлдæхтæй æрбадавы тæвд 
лауызтау. 
Б æ т æ г. Цæугæ æмæ бæстон ныффысс уæ хъуыд- 
дæгтæ. Гæхх’æтт сахаты фæстæ мæ къухы куыд уа, 
афтæ. 
Б ы д ы л о. Цъуй дæ нæ хъæуы, цъуй? 
Б æ т æ г. Æз ам чи дæн? Хъыби мын æнхъæлут? 
Æз кæмæ дзурын? Ныртæккæ мæ бардзырд куы нæ 
сæххæст кæнай, уæд дæ гуырæй райгæ у. Цæугæ! 
Быдыло (йæхицæн). Мæ раны дæн, мæ раны. Мæ 
усы мады Озрекмæ цæуын бахъæудзæн, уым дæр иу 
молло ’хонынц. (Хъæрæй.) Тилифонæй адзурон? 
Б æ тæ г. Кæдæм? 
Б ы д ы л о. Хицауадм»æ. Мæ хабæрттæ сын мæхæ- 
дæг ракæндзынæн, æмæ сæ цы фæнда, уый кæнæнт. Ау, 
иу рæдыд мын нæ ныббардзысты? Зæды хуызæн лæг 
кæддæрникæд фæрæдыд. Хицон ма цæмæн сты... 
Б æ т æ г. Дæ куыст дæ зæрдæмæ цæуы? 
Б ы д ы л о (йæхицæн). Æнхъæлдæн, мæ ныхæстæ 
сæ тæккæ нысаныл æмбæлынц. (Хъæрæй.) Æз æндæр 
15а 

куыст дæр ссардзынæн. Хицæуттæн се ’взæгтæ куы стæ- 
нæг сты фырлæгъстæйæ, махмæ рацу, зæгъгæ. (Тилифон- 
мæ æвналы.) 
Бæтæг (йæ къухæй йын исы хæтæл). Дзурын ни- 
кæдæм хъæуы. Нæхæдæг уал фенæм, æркæсæм. Стæй 
дæ сæхæдæг агурдзысты. 
Быдыло (хæтæл ын йæ къухæй байста). Æз сæм 
^дзургæ кæнын! (Тилифоны диск здухы.) Алло! 
Уыцы рæстæг Б æ т æ г тилифоны тел разеткæйæ раласта, уый 
Б ы д ы л о не ’рхъуыды кодта. 
Алло! Чызг, ныртæккæ мæ сиу кæн дæ хицауимæ. 
Цы? Æмбырд, зæгъыс. Афтæ йын зæгъ, Быдыло дæ, 
зæгъ, æвæстиатæй агуры! О, о. Дзыбыртт Тыбыртты 
фырт! Мæ хæдзар фехæлд. (Кæуы) Цы ма мыл >æрцæ- 
уа, зæды цардæй фæцардтæн, ныр... Фæлæуу, чысыл мæ 
кæуын бауадз. Фæрæдийын мæ кодтой! Æмæ мæ нæ 
ног хицау бафхæрынмæ хъавьг. Прокурорæй мæм æрт- 
хъирæн кæны. 0, о, мæ бирæ хæрзтæ йæм нымады дæр 
не сты. Нæ бар æй уалз^ зæгъыс? Иæхи йын йæ куыстæй 
сисдзыстут? Нæ, афтæ ма бакæ, бынтон æвзæр лæг 
нæу... О, о, о. Дæ цæрæнбон бирæ, никуьг дын æй фе- 
рох кæндзынæн! (Хæтæл æрæвæрдта.) Фехъуыстай? 
Б.æтæг. Фехъуыстон. (Æвдисы йæм тилифоны те- 
лы иугæнæн.) Мæнæ. Аферист! Ды кæй сайыс?* К’эей 
тæрсын кæныс хицауадæй? Уæдæ ма кæс, тилифонæй 
дзурын куыд хъæуы, уымæ! (Тилифоны диск здухы.) 
Б ы д ы л о. К’æдæм дзурыс? 
Бæтæг. Милицæмæ. Ныртæккæ дæ ардыгæй алас- 
лзысты. 
Быдыло. Хатыр! Хатыр! (Йæ зонгуытыл æрхау- 
ди.) 
Бæтæг (тилифоны хæтæл æвæры.) Уый æндæр 
хъуыддаг у. Гъе/уымæй райдайын хъуыдис. Ай-гъай, 
æз дæр адæймаг дæн, æмбарын, кусгæ чи нæ кæны, 
154 

уый рæдийгæ нæ кæны. Фæлæ мæн штат æрцыбыр кæ- 
нын хъæуы. Æмæ мæ хицауадæй тæрсын кæнай, уый 
дзы нæ рауайдзæн! 
Б ы д ы л о. Куыд? Фæлæуу, чысыл ахъуыды кæнон... 
Кусгæ чи нæ кæны, уый рæдийгæ дæр нæ кæны... 
Куыд?! Рæдийгæ чи нæ кæны, уый кусгæ дæр нæ кæ- 
ны. Гъе, уымæй арфхъуыдыджындæр ныхас никуыма 
никæмæй фехъуыстон. 
Бæтæг. Æз загътон: кусгæ чи нæ кæны, уый рæ- 
дийгæ дæр нæ кæны. 
Быдыло. Ома, рæдийгæ чи нæ кæны, уый кусгæ 
дæр нæ кæны? 
Бæтæг. Хорз, афтæ ’уал фод. Нырма никæй цыбыр 
кæнын. Æркæсон уал уæм. 
Быдыло. Ома, гæхæтт мын нал фыссын кæныс 
Гениалон хъуыды. Уæдæ дæм ныртæккæ æрбарвитдзы- 
н’æн Лывзæйы. 
Б æ т æ г. Гæххæтт сахаты фæстæ хъуамæ ме стъо* 
лыл уа. Цæугæ, 
Б ы д ы л о ацæуы. 
Мæн штат цыбыр кæнын хъæуы! Йæ хъуыддаг мæ 
къухы ис амæн дæр. Æрмæст зын сæттæн æхсæр у. 
Ныхджынтæй у. Фæлæ йын æз йæ хъуыддаегтæ зонын, 
уый та мæн тыххæй ницыма зоны. 
Л ы в з æ (дуарæй æрбахызт, къæсæргæрбн слæууыд, 
худы. Йæхицæн). Замманай анекдот æрцæттæ кодтон 
ног хицауæн æмæ мæ æрбайрох. 
Б-æ т æ г. Сбад. Куыд цæрыс? 
Лывзæ. Кæдæй уыцы зылындзасты нал ласын, 
уæдæй авари нæма скодтон. 
Бæт’æг. Æвæццæгæн дын Хъыби машинæ æгæр 
тагъд тæрын кодта? 
Лы.взæ. Мæ мард фен, нæ! Хъыбийæн йæ игæр 
рысти, æмæ тагъд цæуын нæ уагъта. Йæ цæстытæ фæй- 
155 

нæрдæм арæзт фарæтау кастысты. Галиу цæст-иу мæ 
тæккæ дыууæ æрфыджы астæумæ ныккомкоммæ æмæ- 
иу мæ зынгау судзын райдыдта, мæ мард фен. Мæ 
сæр-иу разылд, æмæ-иу машинæ йæхи куы телыхъæдыл 
скъуырдта, куы æндæр истæуыл. Иунæг анекдот! 
Б æ т æ г. Цавæр анекдот? 
Л ы в з æ. 0, мæнæ диссаг, кæмæйдæр йæ кæрдзыны 
ном куыд ферох. (Йе ’взаг æм æвдисы.) Мæнæ ма ар- 
дæм æрбакæс, ам кæмдæр рауай-бауай кæны, фæлæ 
къæппæгмæ нæма бахауд. 
Б æ т æ г. Цæмæй зæгъыс, цæмæй? 
Л ы в з æ. Уыцы анекдотæй. Абон æй лæппутæй фе- 
хъуыстон. Гъа радзурон æй, зæгъгæ, мæ дзых куыддæр 
фæхæлиу кæнын, афтæ дæлдзæх æрбавæййы! 
Бæтæг. Анекдоттæ дæр хорз сты, фæлæ-ма зæгъ: 
дæ уæрдон истæмæн бæззы? 
Лывзæ. Иæ мотор, аккумулятор, цыппар цалхы, 
гуыфф’æ æнæхъæнæй дæр ивинаг сты, æндæр ын ни- 
цы у. 
Бæтæг. Гъы? Æмæ ма дзы уæд æнæивд та цы 
баззайдзæн? 
Л ы в з æ. Мæ ног хицау æмæ мæхæдæг—дыккæгæм 
къласы шофыр Лывзæ. 
Бæтæг. Æмæ дыккæгæм къласы шофыр Лывзæ 
кæй хъæуы æнæ машинæйæ? Де ’ккой мæ хæсдзынæ? 
Лывзæ. Тыхсгæ ма кæн, Лывзæ кæм уа, уым ма- 
шинæ дæр уыдзæн. 
Б æ т æ г. Уæдæ дæ машинæ тулы? 
Л ы в з æ. Зыгъгъуыттæй. Цалынмæ ног ивæн хæйт- 
тæ арæм, уæдмæ уал ыл мæхи машинæйы цæлхытæ, 
мотор æмæ аккумулятор ныссагътон. 
Бæтæг. Дæхимæ дæр машинæ ис? 
Лывзæ. Уыдаид, бæргæ, æхсæнад æмæ къазиайыл 
мæ зæрдæ куы нæ риссид, уæд. Машинæйæн цыдæрид- 
дæр хъæуы — гуыффæйæ, хуылфыдзаумайæ—се ’ппæт 
дæр мæм сты, фæлæ та сæ къанторы машинæ кæф- 
156 

хъуындарау аныхъуыры, мæ мард фен. Æхсæнады ин- 
терестæ, зæгъын, уæлдæр сты иунæг адæймаджы инте- 
рестæй. Фæлæ, Бæтæг Арæбийы фырт, æз дæр мæгуыр 
адæймаг дæн, кæцæй мæм цы хауы æмæ утæппæт де- 
фицит лæвар раттын мæ бон нæу. Бухгалтерæн зæгъ, 
æмæ мын сæ аргъ бафида, кæннод сæ ныртæккæ фел- 
васдзынæн, æмæ машинæ мард гаэккуырийау зæххыл 
хуысгæ аззайдзæн. 
Б æ т æ г. Тагъд ма кæн. Тагъд дон Терчы не ’ййа- 
фы. Цы дын æмбæла, уый дын бафиддзынæн, кæд ма- 
шинæйы дзаумæттæ æцæгæйдæр дæу сты. 
Л ы в з æ. Уæдæ кæй сты? Мæ мард фен. (Йæхи- 
цæн.) Давд’сты, фæлæ сæ давын се ’лхæнынæй æнцон- 
дæр у? 
Бæтæг. Цы загътай? 
Л ы в з æ. Уыцы анекдот! Худæгæй тъæпп ахаудзы- 
нæ. 
Бæтæг. Уагæр цавæр анекдот у? 
Л ы в з æ. Æ-гъа, æрхъуыды ’йæ кодтон! Ха-ха-ха! 
(Фырхудæгæй йæ гуыбыныл хæцы.) 
Б æ т æ г. Тагъддæр æй радзур, æмæ дæ хицау дæр 
ахуда! 
Л ы в з æ. Авансæй уал ахуд. Ха-ха-ха. 
Бæ тæ г. Ха-ха-ха! 
С æ р т æ г æмæ Б ы д ы л о дуарæй сæ сæртæ æрбадардтой. 
С æ р т æ г. Хо-хо-хо! Фæсте мыл фæхæц, Быдыло, 
кæннод фырхудæгæй уæлгоммæ хауын! 
Б ы д ы л о. Мæхæдæг уал ахудон хицауимæ. Уы- 
дитт, æдылы! 
С æ р т æ г. Де ’дъглытæ мæ цахъхъæнтæй фæцагъ- 
ды уæнт, хытъын. 
Б ы д ы л о. Ды цыбыргæнинаг дæ! 
С æ р т æ г. Дæхæдæг дæ цыбыргæнинаг! 
Бæтæг. Цæй цы фæци уыцы анекдот? 
157 

Л ы в з æ. Йед... Иу чи у, уый иннæмæн афтæ... Æр- 
байрох та мæ! 
Быдыло. Уый цавæр мæрдырох у? 
Сæртæг. Чи дын ратта бар рох кæнынæн? Чи? 
Цал хатты дын загътон, уыцы анекдот кæддæриддæр 
дæ зæрдыл дар, зæгъгæ? 
Л ы в з æ. Ды мын никуы ницы загътай, Сæртæг, 
фæлæ мысты хуызæн йæ сæр хуынкъæй сдары, мæ тæн- 
тæ мын ахъыдзы кæны æмæ ногæй йæ хуынкъмæ ныл- 
лидзы! Мæ мард фен! 
С æ р т æ г. Кæй хоныс ды мыст? 
Л ы в з æ. Мæ мард фен,„ Сæртæг, мæ ингæны нык- 
кæс, хъæр мыл куы кæнай, уæд дæ мæ машинæйы нал 
аласдзынæн. Бæтæг Арæбийы фырты сæрмагонд маши- 
нæйы, дæхимæ йæ ма бамбар, хъæмпы голлаг цæмæн* 
ласон? Куыддæр Хъыбийы йæ куыстæй фелвæстой, аф- 
тæ дын мæнæ сиргæ æрбауайы: «Абонæй фæстæмæ хя- 
цау æз дæн, æмæ мæ ласгæ кæн!» 
Сæртæг. Æз хицау нæ, фæлæ рæстæгмæ хицау 
загътон. 
Л ы в з æ. Керенский! 
С æ р т æ г. Уавæртæй фæпайда кодтай æмæ къазна- 
йы маишнæйыл дæхицæн æхца куыстай! Дæ митæ зо- 
нын æнхъæл нæ дæ? Туркаг базары мачалкæтæ æлхæ- 
ныс, æви цы ’взагæй уасыс разамонæг кусæгмæ?! Мæн 
штат цыбыр кæнын хъæуы! 
Быдыло. Лывзæ, бон цас акусыс? Æнæгæдыйæ! 
'Лывзае: Цы бакусын? Алкæмæн йæхимæ машинæ 
ис. Бæстæ «Жигули»-йæ куы байдзаг! Иунæг анекдот! 
Б ы д ы л о. Ныууадз дæ анекдоттæ. Сихор афон у 
æмæ Гæмæх хохы ресторанмæ скæсæм. (Йæхицæн.) 
Фырхæрдæй та мæ ахсæн рнсдзæн æмæ ’æхсæв сæнттæ- 
цæгъддзынæн. Фæлæ профкомы æхцатæй мæхи дæр ма 
бафсадон? 
Бæтæг. Æз, раст зæгъын хъæуы, нуазгæ нæ кæ- 
нын, фæлæ æрдзы хъæбысмæ ауайын æвзæр нæу. Ф’æ- 
158 

лæ афтæ ма банхъæлут, æмæ уемæ æмдз’æхдон сдæн. 
Мæн штат æрцьгбыр кæнын хъæуы! Æм>æ уæ искæй йæ 
куыстæй куы фелвасон, уæд .йæ зæрдæ ма фæхудæд. 
Лывзае, Мæ машинæ цæттæ у! 
С æ р т æ г. Цæттæ дæн æз дæр лæггад кæнынмæ! 
Б ы д ы л о. Цæттæ дæн æз дæр... æхсæвы хъизæ- 
мæрттæм. 
Бæтæг. Размæ. Æрмæст тагъд фездæхын хъæуы. 
Куыддæр ацæуынмæ хъавынц, афтæ Хорческæ дуарæй æрба- 
хауд. 
Хорческæ. Æрбацæуы! 
Б æ т æ г. Чи? 
С æ р т æ г ] 
Быдыло \(иумæ). Чи?! 
Л ы в з -æ ] 
Хорческæ. Емынæ! 
Бæтæг. Цавæр емынæ? Дуар сæхгæ, дымгæ мæ 
цæвы! (Нуазы таблеткæ.) 
С æ р т æ г } 
Б ы д ы л о \(иумæ). Дуар сæхгæ! 
Л ы в з æ ] 
X о р ч е с к æ. Дæгъæлæй? 
Бæтæг. Цæмæн дæгъæлæй? 
Хорческæ. Уæдæ мæхи кæм амбæхсон? 
Бæтæг. Чи у, зæгъун æз?! 
Хорческæ. Хъарадзау! 
Сæ р т æ г ^ 
Б ы д ы л о ! (иумæ). Хъарадзау?! 
Л ы в з æ ; 
Б æ т æ г. Чи у Хъарадзау? 
Сæртæг. Ардауæг, халæг, змæнтæг! 
Б ы д ы л о. Рæстдзинады ныхмæ тохгæнæг, хахуыр, 
дывзагон! 
Лывзæ. Тормозтæ кæмæн нæй, ахæм машинæ! 
159 

Б’аетæг. Уæдæ йыл æз тормозтæ бакæндзынæн. Цы 
у йæ куыст? 
Сæртæг. Уæзласæн машинæйы шофыр. 
Б ы д ы л о. Парторганизацийы секретарь. 
Бæтæг. Фæдзур æм, Хорческæ! 
Хорческæ. Ницæй тыххæй! Тæрсгæ дзы кæнын! 
Б æ т æ г. Цæмæй дзы тæрсыс, æви дын бирæгъ у? 
Хорческæ. Бирæгъ куы уаид, уæд æй æз мæхæ- 
дæг акъа’бæзтæ кæнин. Фæлæ дæм уый йæ мидбылты 
куы бахуда, а-ба-бау, мæ уд фæцæйхауы! Й-æ цæстытæ 
алцыдæр уынынц, басусæггæнæн дзы ницы ис: рентген, 
сыгъдæг рентген! 
Быдыло. Цæй, цæуыл цъæхахст кæныс, кæд дæ 
бæгънæг зæнгтæ фенынæн телескоп нæ хъæуы! 
Хорческæ. Хъарадзау сымахау къæхтæм нæ фæ- 
кæсы! 
Бæтæг. Сымах кæй хоныс? 
X о р ч е с к æ. Нæлгоймæгты. 
Сæртæг. Хицау æмæ нæлгоймаг иу.не сты, уый 
дæ зæрдыл бадар! 
Л ы в з æ. Ахæм даргъ æмæ тымбыл зæнгтæм хицау 
дæр йæ былтæ асдæрдзæн. Лауыз, лауыз! 
Хорчес^кæ. Æдзæсгом! Гæды, дам, фиумæ не 
’ххæссыди’æмæ йæ мархо хуыдта. (Фæзмы йæ.) «Абад 
машинæйы, уæхимæ дæ бадавон, абад, горæтгæрон сыгъ- 
дæг уæлдæфы бæлæсты бын абадæм, сбад, иу анекдот 
дын радзурон!» 
Сæртæг. Цы, дам? Анекдоттæй хицауы секрета- 
ры асайынмæ хъавыс? Буржуазон философийы цæс- 
тæй кæсыс Хорческæйы бæгънæг зæнгтæм? Æз кæй 
фæрсын? 
Быдыло. Уæ дзыхтыл фæхæцут ног хицауы цурГ 
Л ы в з æ. Сæртæг, мæ лывзæ дыл куы ’ркæла, уæд 
дæ химчисткæ дæр нал ссыгъдæг кæндзæн. Уæ хъуыд- 
дæгтæ зонын æнхъæл никæмæн стут? 
Б ы д рг л о. «Уæ» кæмæй зæгъыс? 
160 

С’Эертæг. Дæуæй дæр зæгъы, Быдыло, дæуæй! 
Б ы д ы л о. Æз уæ дыууæйы дæр сæртæг къæцæлтау 
æрсæстытæ кæндзынæн æмæ у-æ лывзæ сараздзынæн! 
X о р ч е с к æ. Хъæндилтæ та кæрæдзимæ фæлæбурд- 
той! Æрбацæуы! 
*Къæ\ты хъæр. Чидæр фæсдуар хуыфы. 
Л ы в з æ. Хъарадзау æрбацæуы. Иунæг анекдот, мæ 
хæлæрттæ! 
Быд^ыло. Зынаргъ æмбæлттæ, рæвдздæр!.. 
С æ р т æ г. Æфсымæртæ!.. 
Лывзæ. Мæ машинæ гæппæввонгæй лæууы! 
Хорческæ. Æз дæр сымахимæ, лæппутæ! Иунæ- 
гæй мæ ма ныууадзут! - 
Бæтæг. Цæугæут сымах. Ам нæ иумæ куыд нæ 
фена, афтæ. Фыццаг цæф уал ын ныккæндзынæн æз 
мæхæдæг лæгæй-лæгмæ. Фендзыстæм, кæддæра йæ 
къæхтыл лæугæ баззаид. Æз æй æрцыбыр кæндзынæн. 
Машинæ мæм иу сахаты фæстæ рарвитут. Мæнæ иннæ 
дуарыл ацæут. 
Иннæтæ ацæуынц. 
Кæрæдзимæ кæй фесты, уый хорз у. Сæ ныхмæлæу- 
дæй сын æз мæхицæн уарт сараздзынæн, нæмыг кæм 
нæ хиза, ахæм уарт. Уадз кæрæдзи хъуынхъис тонæнт... 
Фæлæуу, цымæ фыццаг бон аив у семæ рестораны ба- 
дын? Иу физонæджы тыххæй мæхи знæгты комы куыд 
бафтауон? Фæлтау Лывзæмæ адзурон æмæ мын ардæм 
хъæрмæдон æрласа йемæ. (Ацæуы.) 
Æрбацыд Хуындзау Иæ къухы стыр тыхтон, æвæры йæ стъо- 
лыл. Иæ риуы дзыппæй систа гæххæтты сыф æмæ кæсы. 
X у ы н д з а у. Къанторы хицау æмбал Бæтæгаты 
Арæбийы фырт Бæтæгмæ гражданин къанторы сæйраг 
11 Ацырухс 
161 

экспедитор Сойæвдылдты Хæкъиайы фырт Хуындзауæй 
курдиат. Курын дæ, æмæ мæ м.æ куыстæй суæгъд кæн 
мæхи фæндонмæ гæсгæ, горæты мын хæдзар кæй нæй 
æмæ искæй фатерты рахау-бахауæй мæ сæрæн кæй нал 
дæн, уый тыххæй. Сойæвдылдты Хæкъиайы фыртХуын- 
дзау. 
Авдæнбæттæнты куывд мын куы кодтой, уæд мын 
мæ разы алыхуызон дзаумæттæ æрæвæрдтой: дзæбуг, 
чиныг, хæдтæхæг, æхца æмæ æндæр дзаумæттæ. Цы, 
дам, дзы райса, йæ цардвæндаг ууыл баст уыдзæц. Æз 
баздæхтæн æмæ æхцайыл мæхи ныццавтон. Зонды 
къуыбылой уыдтæн чысылæй дæр. Ныр æз дæр мæ ног 
хицауы цур æвæрын дыууæ Дзаумайы: япойнаг свитер 
сылгоймагæн, ома йæ усæн, æмæ курдиат. Цымæ дзы 
кæцыйы райсдзæн? Кæд карз æмæ сыгъдæгзæрдæ хи- 
цау разына, уæддæр мын мæ лæвар гæртаммæ нæ бам- 
бардзæн, уымæн æмæ куыстæй мæхи исын. Мæ курдиа- 
тыл та мын йæ къух нæ бафысдзæн, цалынмæ хъуыд- 
дæгтæ нæ базона, уæдмæ. Кæд нæхион разына, уæд æй 
япойнаг свитер æмæ мæ курдиаты æхсæн <йе уæнтыл 
авæрдзæн. Хæкъиайы фырт Хуындзау кæйдæртау стыр 
дæвдтытæ нæ кæны, фæлæ куыстуарзонæй капек ка- 
пеккыл, сом сомыл, ’туман туманыл æвæры »æмæ дзы 
аразы капитал. Уый у буфетгæстæ, официанттæ, къæ- 
бицты кусджыты æмæ æндæр культурон архайджыты 
дæсныйад. . Зæгъæм, дæ къух дын æнæнхъæлæджы 
ацахста ОБХСС, уæд дæм хъуамæ лыстæг æхцайæ, 
ома иу-дæс туманы йедтæмæ мацы ссара’. Лыстæджы- 
ты тыххæй та тæрхон нæ кæнынц. (Йæ дзыппæй сласта 
цыргъ кърандас.) Уынут? Дæлæмæдæр-уæлæмæдæр 
кърандас. Ахæмтæ Советон Цæдисы милуантæ! Фæлæ 
йæ куыд æмбæлы, афтæ цыргъ кæнын куы базонай, 
уæд фестдзæн æхцайы дæгъæл. Адæмæй цы цæрмттæ 
æмбырд кæнын, уыдонæн сæ кæроны искуы ацы къран- 
даоæй фæхуынкъ кæнын. Цæхх ыл фаг нæ ныккодтат, 
бам’быди! Дыккаг, æртыккаг сорт. Ам та йын фыццаг 
162 

сорты гæххæтт саразын. Уый дæр хорз, фæлæ сезон, се- 
зон! Уымæн дзы æмбал наей! Адæммæ дыргъ — хæрх. 
Лæварæмхасæнтæй йæ æлхæнЬш. Ам та йæ... Æнхъæл- 
дæн хицау æрбацæуы. 
, Бæтæг (æрбацыд. Йæ сæрæй ныллæг акуывта). 
Æгас цу. 
X у ы н д з а у. Арфæгонд у. 
Б æ т <æ г. Хъусын дæм. 
Хуындзау. Мæ хъусынгæнинаг дæ размæ стъо- 
лыл. Курын, æмæ мæ мæ куыстæй суаегъд кæн мæхи 
фæндонмæ гæсгæ. 
Б æ т æ г (ручкæ райста. Йæхи æрцæттæ кодта йæ 
къух бафыссынмæ). Дзæгъæлы, хæрз дзæгъæлы. Фæлæ 
кæд дæхи афтæ тынг фæнды, уæд... 
X у ы н д з ау. йед у... 
Бæт æ г. Цы ма? 
Хуындзау. Мæнæ фæстаг лæвар къанторæн. Дæс 
азы дзы кусын, æмæ исты мæ номыл баззайæд мæ уар- 
зон куыстуаты. Афтæмæй куыд ацæуон? 
Б æ т æ г. Цы у? 
X у ы н д з а у. Сылгоймаджы свитер. Япойнаг. 
Бæтæг. Къанторæн сылгоймаджы свитер лæвар 
кæныс? 
Хуындзау. Къанторæн цæмæн? Нæ ног хицауæн. 
Мæнæн дæр æй лæвар бакодтой, фæлæ не ’фсинæн 
æгæр къуындæг у, дæ усæн та йæ тæккæ аккаг уы- 
дзæни. 
Б æ т æ г. Мæ усы мын зоныс? 
X у ы н д з а у. Хæкъиайы фырт Хуындзау алцыдæр 
зоны. 
Бæтæг. Чи у Хæкъиайы фырт Хуындзау? 
X у ы н д з а у. Къанторы сæйраг экспедитор. Цы- 
бырдзырдæй, æз мæхæдæг. 
Б æ т æ г. Ды Хъарадзау нæ дæ? 
X у ы н д з а у. Хуыцау бахизæд! 
Б æ т æ г. Æрбад, дæ хорзæхæй. 
163 

Хуындзау (бады). Бузныг. 
Б æ т æ г. Цæмæн цæуыс дæ куыстæй? 
Хуындзау. Фатер мын нæй. Ми бинонтæ стыхс- 
тысты. 
Б æ т æ г. Цы дын ис бинонтæй? 
X у ы н д з а у. Ус æмæ фырт. 
Б æ т æ г. Æмæ кæм цæрут ныртæккæ? 
, Хуындзау. Мæ фыдмæ. Йæхицæн, мæгуыр, тых- 
амæлттæй хæдзар сарæзта. 
Б æ т æ г. Цал уаты дзы ис? 
X у ы н д з а у: Аст. 
Баетаег. Аст? 
Хуындзау. Къæбиц æмæ сара ма нымай, афтæ- 
мæй. 
Бæтæг. Ау, æмæ дын уым бынат нæ фаг кæны? 
X у ы н д з а у. Мах рæстæджы ма рагрн адæмау 
къордгæйттæй чи цæры? Стæй алчи паддзахадæй фа-. 
тер куы исы, уæд æз цæуылнæ райсон, фæллойгæнæг 
куы дæн... 
Б æ т æ г. Дæ хæдзар кæй номыл у? 
Хуындзау. Мæ фыды номыл. 
Б æ т æ г. Уæдæ баздæх æмæ геобюройæ гæххæтт 
райс, горæты дын цæрæнуат кæй нæй, уый тыххæй. 
Курдиат ныффысс мæнмæ. Исты амал кæндзыстæм. 
Кадртæ раппар-багшар кæнын мæ бон нæу. Мæн фæл- 
тæрдджын æмæ дæсны кусджытæ хъæуы. Дæ бынатмæ 
чи æрбацæуа, уый та цы уыдзæн, хуыцау йæ зонæг. 
X у ы н д з а у. Фатер райсынмæ цыдæриддæр доку- 
мент хъæуы — цæттæ мын сты. 
Б æ т æ г. Дæ хуын бирæ (тыхтон стъолы лагъзы 
æвæры.) Исты дефицит куы уа, уæд-иу мæнмæ дæр ха- 
бар кæн. • 
X у ы н д з а у. Уый дын мæ быгъдуан. 
Б æ т æ г. Æхца дын мыздисæн бон ратдзынæн. 
Хуындзау. Цытæ дзурыс? Ирæттæ нал стæм æви 
кæрæдзийæн лæвæрттæ дæр ма кæнæм? 
16* 

Бæтæг. Гъемæ бузныг. 
X у ы н д з а у. Мæ курдиат фæстæмæ исгæ æрцæу- 
дзæн. 
Бæтæг. Нæ, уый ам уадз. Хъарадзауы никуы фед- 
тай? 
Хуындзау. Фæстæмæ раздæхт дуарæй, бирæ 
адæм ис хицаумæ, зæгъгæ. 
Б æ т æ г. Куыд лæг у? 
X у ы н д з а у. Иæхицæн дæр ницы æмæ искæмæн 
дæр. 
Бæтæг. Быдыло та? 
Хуындзау. Гуымиры, зыд, кæрæф, хытъын. Фæ- 
лæ йын куысты ницы у. 
Б æ т æ г. Сæртæгæй цы зæгъдзынæ? 
X у ы н д з а у. Дзæгъæлдзых. Фæлæ йемæ баныхас- 
гæнæн ис. 
Б æ т æр. Лывзæ? 
Хуындзау. Иæ ном йæ уæлæ. Машинæйыл бон- 
сауизæрмæ йæхицæн æхда кусы. Фæлæ æнувыд у йæ 
хицауыл. 
Бæтæг. Уыцы къленц та? Хорческæйæ зæгъын. 
Хуындзау. Уый та дæхицæй аразгæ у. Дæхæдæг 
куыд сарæхсай, уымæ гæсгæ. 
Б æ т æ г. Бæзæрхыг та цы мыггаг у? 
X у ы н д з а у. Куы бынтон æдылы, куы бынтон зонд- 
джын вæййы. Иухатт мын мæ -къахыл фæлæууыд, æмæ 
дыууæ къуырийы къуылыхæй ф&цыдтæн. 
Б æ т.æ г. Уыцы хабар бæстон ныффысс гæххæттыл 
æмæ йæ мæнмæ ратт. 
X у ы н д з а у. Æмбарын дæ. Бар ратт æмæ" ацæуон. 
Бæтæг. Ресторанмæ бакæс. Гæмæх хох. Нæ адæм 
уым сты. • 
X у ы н д з а у. Æмæ дæ’хæдæг та? 
Б æ т æ г. Нæй гæнæн. 
Хуымдзау. Æмбарын дæ. Мæ гæххæтт рай- 
сон? 
165 

Бæтæг. Уый ам уадз. Штат цыбыр кæнын хъæуы. 
Хуындзау. Ау? Æмбарын дæ... Нæ хуыздæр7, 
фембæлдмæ. (Ацæуы.) ;\ 
Бæтæг. Мæ бандон! Хуыцау дын нæй, фæлæ дын- 
хицау дæр нæй? Цы ныхъхъус дæ? Мæн штат цыбыр 
кæнын хъæуы, æмæ мын феххуыс кæн. Æлвæст сауло- ’ 
хау ды хастай мæн хæрдтæ æмæ уырдгуыты. Царды 
мæнг фæзилæнты, къуырццæвæнты, хин суайæнтæ æмæ 
æруайæнты-иу арæхмæ къах скъуырдтон, фæцæй-иу 
схъиудтон мæ сыгъдæг фæндагæй иуварс, мæ нысан-иу 
атар æвзалыйау, фæлæ нæ! Фæлæбурдтон-иу дын дæ 
барцмæ æмæ зыгуымы голлагау никуы ратылдтæн дæ ’ 
рагъæй. Нæ дæ ныууагътон мæ раздæры кабинеты, æр- 
бахастон дæ. Кус мын, лæггад кæн мæнæн, æз та дæ* 
фæрцы лæггад кæндзынæн адæмæн. 
X ъ а р а д з а у (æрбахызт дуарæй). Æмбæлы? 
Бæтæг (сыстад, йæ размæ рацыд). Мидæмæ, ш- 
дæмæ, Хъарадзау! Бадгæ, дæ хорзæхæй. (Сбадтысты.) 
Гъы, цы хабæрттæ ис, куыд цæрыс, дæ куыст дæ зæр- 
дæмæ цæуы? 
Хъарадзау. Хабар нæй, цæрын-хæрын, мæ куыст 
мæ зæрдæмæ цæуы. 
Бæтæг. Дæ зонгæтæ, дæ хæстæджытæй исчи бур- 
жуазон зондыл хæст у? 
Хъарадзау. Мæ фыды фыды фырты лæппуйы ног 
хицау. 
Б æ т æ г. Фæлæуу, ахъуыды кæнон. Дæ фыды фы- 
дæн йæ фырт дæ фыд у, уый лæппу та—дæхæдæг. Дæ 
ног хицау та... Барын дын дæ цыргъ ныхас. Арахъхъ 
нуазыс? 
Хъæрадзау. Нуазын, фæлæ бирæ нæ. Уырыссаг 
арахъхъæй æдæппæт дыууæ литры, ирон арахъхъæй 
та — путы ’рдæг. 
Б æ т æ г. Уый дæ афæдзы пълан у, нæ? 
Хъарадзау. Цæй афæдзты кой кæныс? Алы бон 
дæр. 
166 

Бæтæг. Хъусыс? Ардыгæй фæстæмæ — хуыпп дæр 
нал! Сылтимæ та?.. 
X ъ а р а дз а у. Ома? 
Б æ т æ г. Цы цæстæй сæм кæсыс? 
Хъарадзау. Сæттын мæ лæмæгьдэинадыл!.. 
Б æ т æ г. Гъемæ дын цы бакæнон, уый нæ иумæйаг 
лæмæгъдзинад у... Цыбыр у мæ ныхас: лæгау лæг мæ 
хъæуы хæдивæгæн. Сæртæджы йæ куыстæй исгæ кæ- 
нын. Цæй тыххæй, уый дæхæдæг æмбарыс. Ды та нæ 
парторг дæ, нæ хуыздæр кусджытæй иу. Дæхи дзæбæх 
дар, искуы-иу дæ дзыхыл дæр фæхæц, ома дзидза хæ- 
рай, уый тыххæй нæ, фæлæ хъуыддаджы сæраппонд. Сæ 
цæсты сындз дæ бæрнон кусджытæн, уый дæр дæхæдæг 
зоныс. Рæстдзинад зын ныхъуырæн у, уæдæ! Гъемæ 
баздæх æмæ ^дæхи сабыргай цæттæ кæн хæдивæджы 
бынатмæ. Куыддæр фадат фæуа, афтæ... Æмбарыс мæ? 
Хъарадзау. Æмбарын дæ. 
Б æ т æ г. Ацу уæдæ æмæ зæрдæхъæлдзæгæй кус. 
Æрмæст дæ иу хъуыддаг курын: феххуыс мын кæн. 
Ныффысс мын гæххæттыл, штатæй кæй ацух кæнæм, 
уыдоны номхыръд. Нæ кусджытæй чи цы у, уый дæхæ- 
дæг хуыздæр зоныс. 
ДЫККАГ АКТ 
Дыккаг ныв 
Æмбæрзæн нæма байгом, афтæ сценæмæ рацыдысты къанторы 
кусджытæ. 
Зарынц: 
Цы ныл æрцыди, уый куы зониккат, 
Уæд уæ дзыккутæ ныттониккат! 
Нæ цард зындон куы фестад: - 
Цыбыр нын кæнынц не штат! 
167 

Акæуæм, цæй, радыгай,— 
Никæй фæнды ардыгæн... 
Бæтæг ныртæккæ схуыстæй 
Кæй сисдзæни йæ куыстæй? 
С æ р т æ г. Лывзæ! Цæугæ! Фæндараст! 
Цы мæм кæныс дзæгъæлтæ?! 
Л ы в з æ. Мæ машинæ та асаст, 
Мæ дзыппы сты дæгъæлтæ! 
С æ р т æ г. Ды дæр дæ куыстæй ист дæ, 
Къæбæрæрдхорд Быдыло! 
Б ы д ы л о. Дæ гуыбыны ’мæ низтæ, 
Æз ам хъæуын, æдыло! 
Сæртæг. Дур суад, Хуындзау, дæ кауыл! 
Куы фехæлди дæ хæдзар! 
X у ы н д з а у. Сæдæ лæджы нæ сæрдар 
Нæ баивдзæн Хуындзауыл! 
С æ р т æ г. Ды дæр ам дæ, Хъарадзау?! 
Дæу дæр фæтардтон! Аку! 
Хъарадзау. Уый фендзыстæм. Рагацау 
Цæуыл цæгъдыс дæ пакъуы? 
И у м æ. Сæртæг, Сæртæг, Сæртæг! 
Æрцахстой дæ æнгуырыл! 
Æгæр стыр разынд стæг 
Æмæ ныссагъд дæ хъуыры! 
Сæртæг (адæммæ). Мæхæдæг мæхи фæндонмæ 
гæсгæ бæргæ ацæуин мæ куыстæй, фæлæ къантор æнæ 
мæн бабын уыдзæн! ’ 
И у м æ. Цы ныл æрцыди, уый куы зониккат, 
Уæд уæ дзыккутæ ныттониккат! 
Заргæ ацæуынц. Æмбæрзæн байгом. Бæтæджы кабинет. Бæтæг 
иунæгæй. 
Бæтæг. Фидар лæуу, мæ бандон! Ныртæккæ мæ 
кусджытæм радыгай сиддзынæн. Хицауад мæ нал уа- 
168 

дзы, штат тагъддæр фæкъаддæр кæн, зæгъгæ! Æмæ 
уьшиуцæфæй лæджы йæ куыстæй куыд фæцъипп лас- 
таин. Семæ акуыстон, базыдтон, чи цы у, уый. Æмæ 
ныр... 
Тилифоны дзæнгæрæг. 
(Систа хæтæл) Хъусын. Чи дæ хъæуы? Цæуыл 
хъæр кæныс, æви æррадонЗей ралыгъдтæ?! Чи? Алек- 
сей Сафарович? (Йæ бынатæй фæгæпп кодта.) Ныхха- 
тыр кæн, Алексей Сафарович! Тилифонæй мæм дæхæ- 
дæг æрбадзурдзынæ, уый æнхъæл нæ уыдтæн. Ныхха- 
тыр мын кæн мæ гуырымыхъхъ ныхас. Тилифонæй дзæ- 
гъæлдзырд кæнынц, æмæ лæг смæсты вæййы. Абон, 
тæккæ ныртæккæ штат æрцыбыр кæндзынæн! Хъусын 
дæм, Алексей Сафарович. Рев’изион къамис? Махмæ? 
Иннæбон? Бамбæрстон. Мах цæттæ стæм. Куыст цæуы 
æкæкъуылымпыйæ. Ныххатыр кæн. Ныхх...'Фу... Алло... 
•Æрæвæрдта хæтæл. (Хæтæл æвæры. Нуазы таблеткæ ) 
Æвæццæгæн, смæсты. Цы срæдыдтæн цымæ?.. «Цæуыл 
хъæр кæныс, æви æррадонæй ралыгъдтæ!» (Йæ хид 
сæрфы.) Цы куыдзы рын мæ тылдта, цæй æррадоны 
мæт мæ уыдис?! Цæмæи йын алхæнон йæ зæрдæ? (Ти- 
лифонæй дзуры.) Алло. Алексей Сафарович, бахатыр 
кæн, хъыгдарын та дæ. Æрдæбон мæ куыддæр æрбан- 
рох. Нæ къанторы иу антиæхсæнадон элемент ис. Хъа- 
радзау. Нæ хуыздæр кусæг у, бæргæ, фæлæ сымахæй, 
хицауадæй афтæ зæгъы, халон, дам, халоны цæст нæ 
къахы. Бæзæрхыгимæ сæ бæгæны нуазгæ федтон. Уый 
афтæ у, фæлæ йыл кæд арахъхъ ныккодтой? Бæзæр- 
хыг дзы дыууадæс банызта, Хъарадзау — дыууæ... æр- 
тæ... Чи зоны, фондз дæр уыдаиккой, чи сæ нымайы? 
Иу хатт дæр ма хатыр!.. (Æрæвæрдта хæтæл.Йæкъух- 
тæ кæрæдзиуыл æрхоста.) Райдайæм! 
Хорческæ (æрбахызт). У-дæ-даб-дæй! Мæнæй ма 
райдай! 
169 

Бæтæг. Дæхи—дзæбæх куы дарай, уæд бафидау- 
дзыстæм. Фæдзур Сæртæгмæ! 
Хорческæ ацæуы. С æ р т æ г зыр-зыргæнгæ æрбахызт. Æнæ- 
дзургæйæ æрæвæрдта гæххæтт Бæтæджы стъолыл. 
Бæтæг, Молодец? Æгайтма дæхæдæг курдиат 
æрбалæвæрдтай! 
С æ р т æ г. Уый курдиат нæу. Мæ ус дæм ныстуан 
ныффыста. 
Бæтæг (кæсы гæххæтты). «Бæтæг! Æппæт нæл- 
гоймæгты фидауц, æппæт сылгоймæгты бæллиц! Зæр- 
дæхор рыцар! Цы дын кодтон, цæуыл мæ марыс хур- 
хæй! Бон мæ цæстытæ риссынц, æхсæв — мæ дæндæгтæ 
æнæ дæу! Нæлгоймæгты эмансипацийыл тохгæнæг, ра- 
дио, телевидени æмæ æппæт газетты æнаештатон уац- 
хæссæг, буфетгæс, хæдзары æфсин æмæ Сæртæджы ус 
Залихан». 
Сæртвег. Æндæр искæмæ куы ныффыстаад, уæд 
æй мæхи къухæй амардтаин. 
Б æ т æ г. Дæ бинонтæ чъыры дуры хæлд кæй фæ- 
кодтой, уый дæр ма’дын дæ хъуыддагыл æфтауын, аф- 
тæм’æй дæ куыстæй ист дæ! 
Сæртæг (йæхицæн). Фæрæдыдтæн. Мæ ус дæр 
мын ницы феххуыс! Æндæр хуызы тох кæнын хъæуы 
мæ бынатыл! (Йæ мидбынат цъилау зилы, стæй йæ 
тъæпп зæххыл фæцыди.) - 
Б æ т æ г. Цы дыл æрцыд? (Дон ын дары.) 
Сæртæп Мæ куыстæй мæ мауал ис, кæннод мæ 
зæрдæ аскъуындзæн, æмæ дæ æрцахсдзысты!^ 
Бæтæг. Уæлæмæ сыст! 
Сæртæг (сыстад). Нал мæ цыбыр кæныс? 
Б æ т æ г. Мæ фæнд ивинаг нæу! 
Сæртæг. Дамбаца мæхиуыл ныффæздæг кæндзы- 
нæн, мæхæдæг та фыстæг ныууадздзынæн, мæ сыгъдæг 
цард мын кæй сæнад кодтай, уый тыххæй! Ма кæ, дæ- 
хицæн хуыздæр уыдзæн? 
170 

Б æ гæ г. Дæ хинтæ дын нæ феххуыс кæндзысты. 
Аиу, дзæгъæлы мауал лæуу. Мæ бардзырдæн ивæн 
нæй! V 
Сæртæг (кæугæ фæцæуы дуармæ). Цы уыдзынæ, 
къантор, æнæ мæн?! (Фæстæмæ фездæхт.) Бæтæг! Æри, 
мæ хъæбысы дæ ныттухон! Мæнæ зæфцы фыдæй мæ 
куыстæй дымст пуртийау куыд фæцæйсхъиудтон! Æ 
ме ’взаг, ху’ыскъ бауай, кæд, йæ афоныл зæгъын цы 
фæхъæуы, уый нæ фæзæгъыс! 
Б æ т æ г. Цы зæгъинаг ма дæ? 
Сæртæг. Куыд цы зæгъинаг?! Гормон, иу комæй 
кæй стæм, уый дæ ферох? 
Бæтæг. Иу комæй? Æмæ дыл раздæр дзых нæ 
уыди? _ 
С æ р т æ г. Нал мæ цыбыр кæныс? 
Бæтæг. Цæй, цы ма дын^бакæнон, нæхи лæг куы 
разындтæ, уæд! 
С æ р т æ г. Мæхирдæм æй ма бамбар, фæлæ мах 
комæй хуыздæр лæгтæ никæцы комæй рацыд. 
Бæтæг. Уый дæ гуырыкондыл бæрæг у. Марадз, 
фæдзур Быдыломæ! 
Сæртæг (сусæгæй). Хъарадзауы æрцæвын хъæуы! 
Бæтæг. Цæугæ, уый дæ хæдзары уынаффæ нæу! 
Сæртæг. Быдылойыл дæр ма бацауæрд! Фæцæ- 
уын, фæцæуын! (Ацæуы.) 
Быдыло дуарæй æрбахызт. Æнæдзургæйæ бацыд Бæтæджы 
стъолмæ, æхца æвæры Бæтæджы цур. 
Б æ т æ г. Æнаккаг! Ды мæн къапеччытæй балхæ- 
нынмæ хъавыс? Хыртт, æмæ штаты нал дæ! 
Б ы д ы л о та йæ хæлафьт дзыпмæ нывнæлдта, æхцайы ног тых- 
тон та Бæтæджы цур æвæры. 
Бæтæг. Гæртам»æй -мæ басæттынмæ хъавыс? Æмæ 
171 

гæртамдæттæгæн закъон цы амоны, уый дын феньш кæ- 
нон. / 
’ Б ы д ы л о æвналы йæ иннæ дзыпмæ. Æхцайы ног тых^он та æвæ-1 
ры стъолыл. / 
Бæт.æг. Дæумæ уыйас æхца нæй, цæмæй мæн бал- 
хæнай! 
Б ы д ы л о йæ пинджачы дзыппæй исы æ,\цайы ног цъæпæра. 
Æвæры йæ Бæтæджы цур. 
Б æ т æ г, Никæд! Дæ куыстæй ист дæ, æнаккаг гæр- 
тамхор! Æз ахæм æхцатыл ту дæр нæ бакæндзынæн! 
Б ы д ы л о та нЫвнæлдта пинджачы иннæ дзыпмæ, систа дзы но- 
джы стырдæр тыхтон. 
Бæтæг. Дæ хæдзар æд сыстытæ куы ныууæй кæ- 
най, уæддæр дын мæн балхæнынæн не сфаг уыдзæн. 
Ист дæ дæ куыстæй. 
Б ы д ы л о йæхи нинæрдæм разылдта, йæ ронбаст райхæлдта 
æмæ систа æппæты стырдæр тыхтон. Æвæры иæ стъолыл. 
Б ы д ы л о. Нал ис. 
Бæтæг. Ныр мæ бауырныдта, дæ куыст тынг би- 
рæ кæй уарзыс, уый. Чысыл ма бахъæуа, мæ иузæрди- 
он кусæгæй афтид армæй аззайон. Ацу æмæ фæрнæй 
кус^дæ бынаты. Æрмæст де ’нæниздзинад хъахъхъæ, 
куыстыл æгæр аенувыд дæ æмæ афтæмæй цасы фаг 
суыдзынæ? Цæугæ, фæдзур мын Хуындзаумæ. 
Быдыло фæцæйцыд дуарырдæм, стæй æваст фæстæмæ фæзылд, 
нæхи ныццавта Бæтæджы стъолыл — фæлæбурдта æхцатæм. 
Б æ т æ г. Штат!.. 
Б ы д ы л о æхцатæ фæстæмæ æркалдта стъолмæ æмæ богъ-богъ- 
гæнгæ ацыд. Бæтæг тыхтæттæ бафснайдта. 
172 

\ 
ындзау (æрбахызт, сæргуыбырæй слæууыд 
дуаргЬерон). Хорз у, æмæ мæ курдиат фыссын нал 
хъæуы\ Мæ курдиат дæ лагъзы. 
Бæ\æг. Гæнæн нæй, дæ зæрдæ мыл ма худæд. 
Штат цыбыр кæнын хъæуы. Фæлæ исты æфсон хъæуы лæ- 
джы йæ\куыстæй сисынæн. Æмæ дын дæ аххос зæгъын: 
æртæ мафы кусæм иумæ æмæ пълан иу хаттдæр нæма 
сæххæст кодтай. Не ’хца нын доны калыс æви сæ цы 
’фæкæнысД куы никуыцæй зы’нынц! Цыбырдзырдæй, дæ 
куыстæй ист дæ! 
Хуыншзау. Алцыдæр зынаргъ у. Иæ сæгъдзарм 
асламыл ничи дæтты. Теуайы хъуынæй та махæн уæй 
кæныны бæсты пуховкæтæ кæнынц адæм сæхæдæг. 
Æмæ пуховкæ цас у, уый дæхæдæг зоныс. 
Бæтæг. Æз ницы зонын, пълан æри æмæ дæ сæ- 
рыл хъен дæр слæуу! 
Хуындзау (йæ цуры æвæры гæххæттытæ). Мæ 
удыл никуы бацауæрстон. 
Бæтæг (кæсы гæххæттытæм). Уый та цы диссаг 
у?! Сæгъы цæрмттæ æмбырдкæныны пълан æххæстгонд 
æрцыди сæдæ фæндзай процентæй, теуайы хъуыны 
пълан та ноджы фылдæртæй! Куыд амалæй бафтыди 
ахæм историон уæлахиз дæ къухы?! 
X у ы н д з а у. Лæг амалæн конд у... 
Бæтæг. Банчы нæ хыгъдыл.сау капекк дæр куы 
нал баззад? 
Хуындзау. Мæхи æхцайæ сæ балхæдтон. Цы мур- 
тæ бамбырд кодтон дæс азы’ дæргъы, уыдон иууылдæр 
схардз кодтон. Мæ дыккаг хæдзар у къантор, мæ уд 
дæр ын нæ бавгъау кæндзынæн. 
Бæтæг. Уый дын лæг! 
X у ы н д з а у. Хæрзбон æнусмæ. 
Бæтæг. Нæ дæ бамбæрстон. 
X у ы н д з а у. Курдиат дæм раджы куы ныффыстон. 
Б æ т’æ г. Лæппу ма дæ æмæ бирæ ма дзур! Сæр- 
хъæн мæ хоныс, æви æз дæу хуызæн кусджыты къанто- 
173 

рæй искæдæм уадзын?. Кæй æрцыбыр кæнæм, ахæйтæ 
дæр ссардзыстæм. Цу æмæ Лывзæмæ фæдзур. / 
Хуындзау ацæуы, æрбацыди Л ы в з æ, йæ разæй аврбатулы 
машинæйы цалх, аккумулятор йæ рагъыл дзæкъулау рæт/æй баст. 
Лывзæ. Иунæг анекдот! 
Бæтæг; Анекдот дæ, ма тæрс! Уыдон та дын цы 
сты? 
Л ы в з æ. Ивæн хæйттæ. 
Б æ т æ г. Кæм дын уыдысты? 
Лывзæ. Мæхи ’хцайæ сæ балхæдтон. 
Бæтаег. Уæдæ машинæ æнæкъуылымпыйæ кус- 
дзæн? 
Лывзæ. Зыпп зæгъгæ. 
Б æтæг. Ард бахæр! 
Л ы в з æ. Ард хæрын! 
Б æ т æ г. Дæ машинæ цалынмæ .асæтта, уæдмæ уал 
дæ уадзын дæ куысты! 
Л ы в з æ. Уæдæ никуыуал асæтдзæн! 
Бæтæг. Цæугæ æмæ мын фæдзур Хъарадзаумæ! 
Л ы в з æ, нæ цалх йæ разæй тулы, афтæмæй ацæуы. Æрбацæуы 
Хъарадзау. 
Б æ т æ г. Иæ куыстæй кæй сисæм, уыдоны ном- 
хыгъд сарæзтай? 
Хъарадзау (йæ цуры йын æвæры гæххæтт)^ Са- 
рæзтон. 
Бæтæг (кæсы гæххæтт). «Уадзарахъ фæндон хæс- 
сы: æппæты фыццаг йæ куыстæй истæрцæуæд Гæтæб...» 
Гæтæб, Гæтæб... Нæ хъуыды кæнын ахæм. Кæннод, Уа- 
дзарахъ чи у? 
Хъарадзау. Къанторы кусынц сæ дыууæ дæр. 
Бæтæг. Æмæ сæ æз цæуылнæ зонын? 
Хъарадзау. Зоныс сæ! Дзæбæх ахъуыды кæн 
æмæ сæ ссардзынæ! (Ацæуы.) 
174 

Ькетæг (йæ фæдыл кæсгæ баззади). Гæтæб æмæ 
УадзаЪахъ... Æнхъæлдæн æмæ мæ кусджыты дзæбæх 
нæма ^базыдтон. Уый мæхицæн ныббаринагыл нæ ны- 
майын.уЙæ къухтæ кæрæдзиуыл æрхоста.) 
\ Хорческæ æрбауад, йæ хъустыл хæцы. 
Бæтæг. Цæмæн хæцыс дæ хъустыл?! 
Хорч^ескæ. Ницы хъусын! 
Б æ т æ г. Цæмæн хæцыс дæ хъустыл?!! 
Хорческæ. Мæ тарды хабар фехъусынæй тæр- 
сын! I 
Б æт ааг. Ма тæрс! 
\ Хорческæйæ къухтæ æруагъта. 
Б æ т æ’г. Марадз, Гæтæб æАмæ Уадзарахъмæ фæ- 
дзур! 
X о р ч е с к æ. Уыдон та чи сты? 
Бæтæг. Ау, ды дæр сæ нæ зоныс? Уæдæ ма мæнæ 
бакæс, Хъарадзау цы ныффыста! 
Хорческæ (гæххæтмæ æркаст. Йæ дзыхы дзаг 
ныххудти.) Ис нæм ахæм кусджытæ! Зонын сæ! 
Бæтæг. Уæдæ кæм сты, æз сæ цæуылнæ искуы 
федтон? 
Хорческæ. Кæсæнмæ куыддæр бакæсай, афтæ сæ 
иуы ауындзынæ, Гæтæб чи хуины, уый. 
Б æ т æ г. Цæуыл чыр-чыр кæныс? 
X о р ч е с к æ. Нæмттæ иннæрдæм бакæс. 
Б æ т æ г (кæсы гæххæтты). Уадзарахъ... Хъара- 
дзау... Гæтæб... Бæтæг... Фæлæуу, Эзопы æвзагæй куыд 
дзурын хъæуы, уый.дын æз бацамондзынæн. Фæдзур 
тагъд активмæ! Æрмæстацы хабары кой макæмæн скæи! 
Хорческæ ацæуы. 
175 

Æртыккаг ныв 
Фыццаг нывы куыд уыди, афтæ. Кабинеты сты Бæтæ/, Сæр- 
т æ г, Б ы д ы л о. 
Бæтæг. Цæй, куыд уæм фæкаст мæ ранАхас? 
Быдыло. Тынг хорз! Æфтауын дæр æц ницыуал 
хъæуы, æппарын дæр. 1 
Сæртæг. Иæ кæрон ын афтае скæнæм: Шæ къан- 
тор йæ пълантæ æххæст кæндзæн 300 процентæй!» 
Бæтæг. Уый æгæр у. ) 
Сæртæг. Тæрсгæ ма кæн, эфир алцыдæр бауром- 
дзæн. 
Бæтæг. Таерсгæ ницæмæй кæнын. Студийы, дам, 
тынг тæвд вæййы, лæгмæ алырдыгæй цырæлътæ ныдда- 
рынц. Мæхи дæр мын адасын кодтой. \ 
С æ р т æ г. Цал сахатыл дæ æвдисдзыстк? Нæ би- 
нонтæм хæрзæггурæггаг мæхæдæг фæуон, уадз æмæ дæ 
телевизорæй уæддæр феной. Нæхимæ никуы саккаг код- 
тай, афтæмæй та иу комæй сты нæ фыдæлтæ. 
Бæтæг. Изæры авд сахаты æмæ фынддæс минутыл. 
Фехъусын кæнут æппæт кусджытæн дæр. 
Быдыло. Æртæ мæйы дæр нæма рацыдис, кæдæи 
нæ къанторы сæргъы æрлæууыдтæ, уæдæй, æмæ ныр 
нæ хорзы кой æппæт республикæйы дæр айхъуысдзæн. 
Профкомы æхцатæй æрæхсын хъæуы ацы хъуыддаг! 
С æ р т æ г. Стыр æхсæнадон æмæ социалон фæстиу- 
джытæ уыдзæн нæ раныхасæн. Æрæхсын æй хъæуы, 
æнæмæнг! 
Бæтæг. Хуындзауæн арфæтæ кæнут, уый тыххæй 
сæххæст кодтам пълан. (Тилифоны дзæнгæрæг. Бæтæг 
систа хæтæл.) Хъусын. Дæ цæрæнбон бирæ, Сергей! 
(Хæтæл йæ армытъæпæнæй ахгæдта. Сæртæг.&мæ Бы- 
дылойæн сусæгæй.) Телестудийы редактор. (Хъæрæй.) 
Цæмæн зæгъыс, хатыр дæ хъуамæ æз мæхæдæг раку- 
рон. Куыд? Нæ уыдзæн, зæгъыс? Хъарадзау мын си- 
716 

сын крдта мæ раныхас программæйæ? Куыд? Æвзæр 
куыстХ Хахуь^ кæны! Цъыфкалæн! Уæдæ ма мын мæ- 
хи кæдæм адасын кодтат? Омæ æз бонцухæй фæдасын, 
мæ буаа æфхæлгæ кæны. (Хæтæл æрæвæрдта. Иæ бы- 
натæй фяегæпп кодта, дыууæрдæм ратæх-батæх кæны.) 
Æз мæ даæй арт уадзын, цæмæй нæ къанторы хорзы 
кой райхъуыса, уый мын мæ цалхы дæндæгты æхсæн 
хъил ацанта. Размæцæуæг, размæтулæг цалхы дæндæг- 
ты æхсæнп Цæмæй асæттой. Цæмæй æрлæууа нæ уæр- 
дон4 Фæлæ нæ! Нæ рауайдзæн! Нæ размæцыд нæ фæ- 
къуылымпы уыдзэен! «Æппæлгæ нæ, фæлæ сатирикон 
журналы ррвдисинаг у нæ куыст!» 
Быдыло. Уый Хъарадзау зæгъы? 
Сæртæг. Уæдæ! Афтæ багъæцæд, æз ын цы хъæ- 
уа, уый куы нæ бакæнон! 
Б ы д ы А о. Иæ куыстæй йæ фæтæрæм! 
Бæтæг). Куыд æй тæрыс йæ куыстæй? Управлени- 
йы хуыздæр кусæгыл нымад у. Парторг. Ноджы иуæй- 
иу кусджытæ йæ фарс хæцынц. 
Быдыло. Сабыргай йыл æрмæг æрæмбырд кæнæм. 
Бæ’тæг. Æмæ кæмæ кæсут, кæмæ? 
С æ р т æ г. Иæ усмæ йын анонимкæтæ ныффыссæм! 
Бæтæг. Уый уæхи бар у, фæлæ йын йæ алы къах- 
дзæфмæ дæр лæмбынæг кæсут, цыдæриддæр кæны, уый 
мын хъусын кæнут! 
Быдыло. Йæ алы къахдзæфмæ дæр ын лæмбынæг 
кæсдзыстæм, цыдæриддæр кæны, уый дын хъусын кæн- 
дзыстæм! 
С æ р т æ г. Иæ алы къахдзæфмæ дæр ын л&мбынæ^г 
кæсдзыстæм, цыдæриддæр кæна, уый дын хъусын кæн- 
дзыстæм. 
Б æ т æ г. Цæугæут ныр. Ныртæккæ уæм Хорческæ 
æмбырдмæ фæдзурдзæн. 
Сæртæг. Æз сын сæ гайкæтæ баздухдзынæн! 
Ацæуынц С æ р т æ г æмæ Б ы д ы л о. 
12 Ацырухс 
177 

Б æ т æ г (бандоныл æрбадти. Цæуыйæхъыс-/ъыс). 
Иæ хъыс-хъыс цæуы амæн даёр. Æвæстйатæй йын йæ 
къах барæвдз кæнын хъæуы. (Тилифонæй дзуры.) Алло! 
Металлокомбинаты директор? Саг амар, сагу Иубон 
дын кæй дзырдтон, уый дæ нæ ферох?-Æндон зæгæл! 
Бауырнæд дæ — нæ арæм. Фæтасынц. Гъемæ/хорз. Мæ 
шофыры дæм . барвитдзынæн. Саг амар, /саг амар! 
(Кънопкæ æлхъивы.) \ 
Хоряескæ (æрбауад). Дзырдтай маем, Бæтæг 
Арæбиевич. 7 
Б æ*т æ г. Куыстмæ афоныл цæуылнæ цæуыс? 
Хорческæ. Æдæппæт сахаты ’рдæг... / 
Бæтæг. Сахаты ’рдæг нæ, фæлæ сахат. Фæхыл уы- 
дзыстæм. / 
Хорческæ. Бахатыр кзен, Бæтæг Арæбиевич. Мо- 
дæты хæдзармæ фездæхтæн мæ ног къабам^. 
Бæтæг. Тынг дыл фидауы. Æгæр цыбыр нæ ра- 
уад? * : 
Хорческæ. Хъуымацы аргъ фæныллæгдæр, къа- 
байы фæдджитæ та фæбæрзонддæр сты. 
Б æ т æ г. Гъы, хинæйдзаг! (Йæ баст æнгуылдзæй 
йæм æвзиды.) Лæппутæ мæгуыр не сты, дæу бæгънæг 
зæнгтæм чи кæсы. 
Хорческæ. Чи сæ кæсын кæны, кæдæм не ’мбæ- 
лы, уырдæм? 
Бæтæг. Ай-гъай,^алкæмæн не ’мбæлы. Æрбад. Цы 
хабæрттæ ис ногæй? 
Хорческæ. Быдыло æмæ, дам, Сæртæг цæуылдæр 
фæбыцæу сты. Лывзæ машинæйыл йæхицæн æхца ку- 
сы. Хуындзау йæ машинæ ауæй кодта æмæ ног бал- 
хæдта. Бæзæрхыг æмæ Хъарадзауы иумæ бæгæны нуаз- 
гæ федтой. Хъарадзау афтæ загъта: «Халон халоньг 
цæст нæ къахы». 
Бæтæг. Цымæ халон кæй хуыдта? 
Хорческæ. Нæ зонын. Ам халæттæй фылдæр цы 
ис? Хъыби! 
178 

\ 
Бæутæг. Уый ам нал кусы! 
Хор\ческæ. Уæдæ æндæр никæй зонын. 
Бæт&г. Уæдæ бирæ ма дзур. Цæугæ æмæ адæмы 
ракæн. Штат цыбыр кæнын хъæуы! 
X о р ч|е с к æ. Хорз. (Ацæуы.) 
\ А д æ м æрбацыдысты. 
БæтæА Социалистон ерысы фыццаг бынат бацах- 
сыныл, развагдæр фæлтæрддзинад æмæ хуыздæр кус- 
джыты сф^елдыстадон хъæппæрис парахатæй райрæ- 
зын кæныныл цы тох цæуы, уый нын хъуамæ æр- 
хæсса уæларсиз, нæхи Управленийы хицауы сыгъдæг 
æууæнк æмæ, ныртæккæ мах дуджы кусджыты зонда- 
хаст цы уæлиау къæпхæнмæ схызт, уый нæ къанторæн 
фадат ратДзæн нæ рæстæджы социалон-экономикон 
уавæрты егъау фæндагыл егъау санчъехтæ акæнынæн. 
Фæлæ кæйдæрты нæ фæнды коллектив’имæ æмуд, æм- 
зæрдæйæ кусын, фæстæмæ хæцынц нæ къанторыл, 
дзырдтæ бадавынц телестудимæ, ардауынц кусджыты 
хицауадыл, халынц æгъдау, цæлхдуртæй лæууынц нæ 
фæндагыл. Чидæртæ цъыфкалæн кæнынц разамонджы- 
тыл, ома, дам, халон халоны цæст нæ къахы. Чидæртæ 
та нуазгæ дæр акæнынц, цæстфæлдахыны тыххæй сæ 
бæгæныйыл арахъхъ дæр акæнынц. Нæ къанторы штат 
æрцыбыр кæнын кæй хъæуы, æз уый тыххæй радтон 
цалдæр ног бардзырды, æмæ уын сæ бакæсдзæн Сæр- 
тæг. 
С æ р тæ г. Нæ рауайдзæн, зæгъын æз, нæ рауай- 
дзæн, кæйдæрты цы фæнды, уый! Махимæ хынджылæг- 
гæнæн нæй! Нæ туг æмæ не стæг у къантор, æмæ йын 
æз цæстыгагуыйау йæ кад хъахъхъæнын! Чидæртæ та 
телестудимæ дзырдтæ хæссынц! Нæ рауайдзæн! Мах 
ма ныр ам хицæуттæ... 
Бæтæг. Кæсгæ! 
С æ р т æ г. Кæсын! «Къанторы хицауы бардзырд. 
Парагрæф иу. Пæррæстаты Пæррæсты фырт Пæррæст 
179 

/ 
йæ куыстæй пæррæстытæ кæй кæны, уый тыххæи ист 
æрцæуæд йæ куыстæй! Парагрæф дыууæ. Хъара0олагъ- 
ты Хъараболагъы фырт Жорж Хорческæмæ йæ цæст 
кæй фæныкъуылдта, уый тыххæй ист æрцæуæд йæ 
куыстæй. Парагрæф æртæ. Хуытъиаты Хуытъийы фырт 
Дуду Сæртæджы, о\га мæн, дзæгъæлдзых кæй/схуыдта, 
уый тыххæй ист æрцæуæд йæ куыстæй. Парагрæф цып- 
пар. Гæдæборсты Хуыпъаллæйы чызг Хæчъиассæ Бы- 
дылойы хытъын кæй схуыдта, уый тыххæй ист æрцæ- 
уæд йæ куыстæй. Парагрæф фондз. Æгъдаухалджытæн 
рагацау хъусьш кæнын, хицауад куыд зæгъё, сæхи аф- 
тæ куы нæ дарой, уæд суанг куыстæн фæтг^рыны онг 
æфхæрд кæй баййафдзысты, уый! Къанторы сæргъ- 
лæууæг Бæтæджы-фырт». ’ 
Б æ т æ г. Кæд искæй бафæрсын фæнды? ’ 
Б æ з æ р х ы г. Ала-уылы. 
Б æт æг. Уылы-ала. 
Ц у м и а н. Иунæг ныхас! 
Б æ т æ г. Дæ хорзæхæй, Цумиан. 
Ц у м и а н. Бахатыр кæнут, мæ хуртæ, уæхæдæг æй 
зонут, ныр къанторы дыууадæс азы кусын. Фатер бах- 
хуырстам — иу уымæл уат. Зымæг дзы уазал вæййы, 
сæрд — æнтæф. НодЖы нæ лæппу царæй бæндæн æр- 
уагъта, змисæйдзаг голлаг ыл æрцауыгъта æмæ йыл 
алы райсом гуыппытæй ралæууы. Бæксор у. Мæн дæр 
нал фæуадзы, пъортт æмæ, дам, фыскултур кæн æмæ 
бирæ фæцæрай, гъемæ æз дæр змисы голлагыл пъортт- 
пъорттæй ’ралæууын. (Къухæй амоны.) Раст зæгъын 
хъæуы, æнæуи дæр уæнгдыхæй мæ разæй нæлгоймæгты 
никуы рауагътон, фæлæ... 
Бæтæг. Цыбырдæр! Мæн штат цыбыр кæнын хъæ- 
уы! 
С æ р т æ г. Ардæм аргъæуттæм хъусынмæ не ’рæм- 
бырд стæм. Рæвдздæр! 
Ц у м и а н. Уæхæдæг зæгъут: къантор искуы æнæ- 
фснайдæй баззад? 
180 

\ 
Быдыл о. Цы зæгъынмæ хъавыс, уый æргомæй 
зæг&, 
Цу миан. Фатер мын раттут, уæ рын бахæрон... 
Б æ т æ г.. Ныртæккæ нæ фадат нæ амоны. Райæх- 
хæстком нын иу фатер дæтты æмæ, къанторы ахсджи- 
агдæр куыст чи кæны, стæй тыхстдæр чи у, уымæн 
лæвæрд æрцæудзæн. 
Цу м и а н. Кæмæн? 
Б æ т æ г. Хуындзауæн. 
Б ы д ы л о. Мæгуыр йæ бон Хуындзауæн, æхсæвиуат 
кæм бакæна, иу ахæм къуым кæмæн нæй. 
С æ р т æ г. Цал Хатты дын загътон, Хуындзау, æх- 
сæв турбазæты-йедты рахау-бахау кæныны бæсты-иу 
мæ хæдзармæ æрбацу! 
ЛьГвзæ. Сабат æмæ хуыцаубоны, мæгуыр, мæ ма- 
шинæйы бахуыссы йæ бинонтимæ. 
Сæртæг. Уый нæ сæйраг экспедитор!.. Мæ зæрдæ 
суынгæг... 
Хуындзау (йæ цæссыгтæ сæрфы). Мæгуырыл 
хæрдмæ дæр дур зилы... 
Иу. Махыл цæстытæ нæй, æви нæ бынтон æдылы 
хонут? 
И н н æ. Хæрам митæ! Ам Цумианæй тынгдæр ни- 
кæй хъæуы фатер! 
Б æ т æ г. Уæ дзыхтыл хæцут! Куыд уæндут фæйнæ- . 
рдыгæй къæпп-къæпп кæнын! Хуындзау мæнæн дæр мæ 
фыдыфсымæр нæу! Мæнæ йæ курдиат! Нæ хуыздæр 
кусæг цæугæ каёны махæй! Æмæ тынг раст кæны, кæд- 
мæ рахау-бахау кæндзæн кæйдæр фæскъуымты? Не 
’мбырд ууыл фæуæм. 
Хъарадзау. Цас рæстæг сафæм дзæгъæл æм- 
бырдтыл! 
Б æ т æ г. Фæллойгæнджыты æмбырдтæ дзæгъ&л 
сæфт рæстæгыл нымайыс? 
Сæртæг. Хахуыр? 
Б ы д ы л о. Ардауæг. 
181: 

Л ы в з æ. Иæ карбюратор нæ кусы. 
Адæм. Бауадзут æй дзурын! Хъарадзау, д’зур! 
Хъарадзау. Фатер* Хуындзауæн цæмæн дæттут? 
Уый дыууæ азы размæ йæхицæн замманайы. галуантæ. 
куы аскъæрдта! ’ '•■ 
X у ы н д з а у. Бахатыр кæн, Хъарадзау, уый мæ 
фыды хæдзар у. Хыл стæм, йемæ цæрын мæ нал уа- 
"дзы... Мæ усы мын куыддæр ауьгаы, афтæ фæсур вæй- 
йы. Гæххæтт мæм ис прокурорæй. 
Хъарадзау. Дæ фыд цы пенси исы, уымæй ахæм 
хæдзар саразæн нæй. Стæй ахæм галуан дæхи сыгъ- 
дæг мыздæй кæй нæ ныззылдтай, уый дæр цы гуырыс- 
хойаг у? 
Б æ т æ г. Ам хицау чи у? Чи дын ратта бар мæ бæ- 
сты хицауиуæг кæнынæн? Дæ зæрдыл бадар: фæстаг 
ныхас кæддæриддæр мæнмæ хауы! • 
С æ р т æ г. Арсимæ кæрдо. цæгъдыс? 
Б ы д ы л о. Зынаргъ æмбæлттæ, сымах уæхи хъус- 
тæй фехъуыстат, Хъарадзау хицауады кæй бафхæрдта, 
уый! 
Хъарадзау. Штат цыбырдæр кæнын, зæгъгæ, 
нын Бæтæг нæ хуыздæр кусджытæй бирæты фæсырд- 
та! . • 
X у ы н д з а у. Зынаргъ . хæлæрттæ! Æфсымæртæ! 
Хъарадзау раст зæгъы: ис нæм къуылымпыдзинæдтæ.♦ 
Фæлæ цæстæй цы уындæуы, уымæй нæ цардæуы. Æр- 
гом ныхас фыдбылыз хæссы. Кæмæн, ууыл нæ дзур- 
дзыстæм. Хицауы авторитет хъахъхъæнын хъæуы! Сæр 
~куы нæ уа, уæд къæхтæ кæм нæ бамидæг уыдзысты! 
Суанг Беслæны талкучкæйæ Мæскуыйы Сау базармæ. 
Æмæ дзы цы нæ фендзынæ — маргъы æхсырæй рай- 
-дай æмæ дунеон киноэкраны стъалы Джинæ Лолобри- 
джидæйы скъуыд цъындатæй фæу. Ох-хи-ха! Дæцæсты- 
тæ дыууæрдæм ратæх-батæх кæндзысты, рагон сахæт- 
тыл цы гæдыйы нывтæ уыди, уыдон гагуытау! Уæдæ 
яфтæ: бахъахъхъæнæм нæ хицауы кад! 
Ш 

Б æ з æ р х ы г. Æгас цæуæд Хуындзау æмæ Джинæ 
Лолобæрæчеты скъуыд цъындатæ! 
Хуындзау. Дæ цæрæнбон бирæ! Кæд мæ хæ- 
дзар... мæ фыды хæдзармæ искæй зæрдæ æхсайы, уæд, 
табуафси, закъонырдыгæй нæм ис гæххæттытæ, мæ ка- 
йыстæй æфстау райстон, не ’рвадæлтæ нын феххуыс 
кодтой, хъæуы мæ фыд йæ хæдзар ныууæй кодта, æмæ 
афтæмæй æхца бабирæ. 
Бæтæг Æмбырд нымайын æхгæдыл. Мæн штат 
цыбыр кæнын хъæуы! 
А д æ м ацæуынц. Баззадысты ма Б æ т æ г æмæ йæ х æ л æ р т т æ. 
Бæт’æг. Иу ногхабар ис. Иннæбон ревизион къа- 
мис ам уыдзæн. 
С æ р т æ г. Куыст бæрæг кæндзысты æви зонд? 
Б æ тæ г. Зонд. 
С æ р т æ г. Уæдæ къассæйæ проценттæ сисдзы- 
нæн мæ зондæй! 
Быдыло. Профкомæй æхца райсæм æмæ еæ хорз 
фенæм. г 
Бæтæг. Профкомæй нал. Цалдæр хатты дзы райс- 
там æмæ æгъгъæд. Ницыуал дзы баззад. Фæлæуут, æз 
бухгалтермæ бадзурон. (Тилифонæй дзуры.) Хуыбиан, 
ныртæккæ дæм мæнæ Быдыло, Сæртæг, Лывзæ æмæ 
Хуындзау фæцæуынц æмæ сын премитæратт. Бардзырд 
уый фæстæ. Зыгъгъуытт кæн. (Хæтæл æрæвæрдта.) Цы 
райсат, уый Хуындзаумæ раттут. 
Б ы д ы л о. Дыууæ сомæй фылдæр мæ бон нæу рат- 
тын. З’ианы дæр, цины дæр уымæй фылдæр никуы ны- 
вæрдтон. 
Бæтæг. Æмæ исты дæ хæдзары æхцатæ хардз кæ- 
ныс? Дæхи æнæ преми фæкодтай. 
Б ы д ы л о. Фæлтау мæлæт. 
Бæтæг. Штат! 
Б ы д ы л о. О-о-о! Æрмæст сæ æндæр исчи райсæд. 
18$ 

Кæннод сæ мæ тымбылкъухæй мæхæдæг дæр нал скъах- 
дзынæн. 
Б æ т æ г. Хуындзау, йæ фарсмæ-иу лæуу. Бастдзи- 
над дын ис хæлцы кусджытимæ. Хуыздæр рестораны 
банкеты залы фынг æрцæттæ кæндзынæ. Дæ лæджы- 
хъæд æмæ дæхæдæг. Дæ бæркадæй басæтт уазджыты 
зæрдæтæ. Рох дæ ма уæд: мæн штат цыбыр каёнын 
хъæуы! 
Хуындзау. Куы нæ нын сфаг уой нæ премитæ, 
уæд ма сыл мæхи æхцатæй афтаудзынæн. 
Бæтæг. Цæугæут, райсут æхца. 
Ацæуынц. Тилифоны дзæнгæрæг. 
Бæтæг (тилифонæй). Хъусын. Саг амар, Тъепа, 
саг! Нæ, уый гæнæн нæй. Къуыри нæм æдæппæт дыу- 
уæ изæры æрбауайыс, æмæ дын нард улупа фидын, 
уæддæр ма фæдфæливæн кæныс. Нæ, Тъепа, нæ дæ 
уæгъд кæнын, зианмæ райсом дæр бауайдзынæ. Хорз. 
Ныртæккæ ам куыд уай, афтæ. (Хæтæл æрæвæрдта. 
Кънопкæ алхъывта.) 
X о р ч ескæ (æрбахызт). Дзырдтай мæм? 
Бæтæг. Марадз, Бæзæрхыгмæ фæдзур. 
Хорческæ. Хорз. Бæтæг Арæбиевич, куысты рæс- 
тæг фæци, æмæ нæхимæ ацæуон? 
Б æ т æ г. Цу, дæхи уал искуы аирхæфс, дыууæ са- 
хаты фæстæ ам куыд уай, афтæ. 
Хорческæ ацæуы. 
Б æ т æ г. Абсурд, арвистон. Бæзæрхыджы ораторы 
аивадыл ахуыр кæны Тъепа. Фæлæ хицауы цæст дардма* 
. куы нæ уына, уæд бирæ нæ бады йæ бандоны. Цæмæн 
хъуамæ фесæфой дзæгъæлы, æрдз Бæзæрхыгæн цы хъа- 
ру æмæ нæргæ хъæлæс ралæвар кодта, уыдон? Уыдон 
æнæхæлд бомбæйау ныронг цардысты йæ мидæг, фæ- 
484 

лæ сæ къапсул ныр мæ къухы ис. Бахъуаджы сахат 
дзы ’искæй срæмудздзынæн. Æз ын йæ мидтых, йæ зонд- 
ахаст, райрæзын кæндзынæн, коммæ кæсынæн цас хъæ- 
уы, райт уый бæрц. Фылдæр нæ. Æнусмæ мæ йæ хæрз- 
гæнæг хондзæн, дæллаг галау æй мæхицæн куыд кусын 
кæндзынæн, уый та æмбаргæ дæр нæ бакæндзæн. Мæ 
психологон фæлварæн куы фæрæстмæ уа, уæд хуымæ- 
тæг кусджыты æхсæн ссардзынæн фидар æнцой. Æмæ 
уæд, Хъарадзау, дæ рæстдзинадимæ дæ къæдзил тил- 
гæ аззайдзынæ донæй хуыртæм æппæрст тъепайау! 
Т ъ е п а (æрбахызт. Иæ дыууæ * къухы дæр дары 
уæхстытæ). Ам фæсаууонмæ мæ кой чидæр кæны! 
Бæтæг. Æз æндæр тъепайы кой кæнын. 
Тъепа (уæхст Бæтæджы гуыбынмæ сарæзта). 
Сыгъдæг гæххæтт дæм ис? 
Б æ т æ г. Цы хабар у? 
Тъепа. Ис æви нæй? 
Бæтæг. Ис æмæ цы? 
Тъепа. Уæдæ дын ныртæккæ дæ куырмтъанг мæ- 
рапирæйæ куы фелвасон, уæд-иу æй уым тæвдæй атух. 
Бæтæг. Дæ зонд фæцыди æви та расыг дæ? 
Тъепа. Сæрæй цы фæцæуа, уый дæр нæй, сæрмæ- 
цы бацæуа, уый дæр не ссардтон абон. 
Бæтæг. Иуварс’’айс уæхст! 
Тъепа. Уый уæхст нæу, фæлæ рапирæ. (Æруагъта 
йæ уæхст.) Рапирæ рацыд ирон дзырдæй — «рапир», 
ома рапир æй! Ныртæккæ цы диссертаци фыссын, уым 
æз наукон æрмæгæй пайдагæнгæйæ сбæрæг кодтон^ 
Цицерон æмæ Нерон дæр ирæттæ кæй уыдысты, уый. 
Цицерон у вазыгджын дзырдарæзт — раздзырд «цыц» 
æмæ миногон «ирХ)н»-æй равзæрд. Ома, дæ дзыхыл 
хæц, бирæ ма дзур, ирон! Нерон дæр афтæ: равзæрд 
дыууæ дзырдæй «нæ» æмæ «ирон»-æй. Римæгты æхсæн 
иунæг уыди æмæ йæм уымæ гæсгæ дзырдтой «нæирон», 
зæгъгæ. Æвзаджы закъонтæм гæсгæ æрдæгхъæлæсон 
«æ» рахызт «е»-мæ, рауад дзы «не ирон». Фæлæ дыууæ- 
185 

хъæлæсон мыры кæрæдзи нæ уарзынц, мæнæ ды æмæ 
Хъарадзау кæрæдзи куыд нæ уарзут, афтæ> фæхыл сты 
æмæ «и» рахаудта. Афтæмæй историйы ныффидар ном 
«Нерон». Хъæлæсон «и»-йы хуызæн уыди мæнаен дæр 
мæ хъысмæт. Театры стхенæйæ мæ аппæрстой иннæ 
хъæлæсонтæ, сæ хъæлæстæ тыхджындæр кæй уыдысты, 
уый фæрцы. Æвзагзонынады закъонтæ æз рахастон- 
æхсæнадон цардарæзтмæ æмæ бындур æрæвæрдтон ног 
философийæн: дæхицæй тыхджындæр хъæлæсон мыр 
кæм уа, уырдæм хæстæг ма цу, чысыл хицау стыр хæ-~ 
дивæгæй хуыздæр у. Ныр кусын дыууадæс бынаты 
æмæ мæ алы ран дæр хонынц аивадон разамонæг. (За- 
ры.) 
Уходи, не проклиная 
Расставанья час жестокнй. 
Наши судьбы — две дороги, 
Перекресток — позадн... 
Бæтæг. Мæ зæрдæмæ цæуы дæ философи. Фæлæ 
дыууæ хъæлæсон мыры куы фæиу уой, уæд хъуамæ 
мæхæдæг фæуæлахиз уон. 
Тъепа. Æвзагзонынадæн ис фидар закъонтæ, ома 
диалелшжæ, æмæ сын ивæн нæй. 
Б æ т æ г. Ау, хицауады бон дæр нæу уыцы закъон- 
тæ раивын?. 
Тъепа. Æрмæст рæстæгмæ.. 
Бæтæг. Æмæ уыцы рæстæг бирæ куы ахæсса, уæд 
та? Зæгъæм, иу фæлтæры цæрæнбоны бæрц. Мæн фыл- 
дæр нæ хъæуы. 
Т ъ е п а. Уæд уый хуины регресс. 
Бæзæрхыг (æрбацыд. Чъиу æууилы). Ала-уылы! 
Т/ьепа. УьГлы-ала! Æгæр сабыр æууилыс. Афтæ- 
мæй де ’фсæрыкъæдзтæ кæд сфидар уыдзысты? Тагъд- 
дæр, тагъддæр. Афтæ. Ныр дæ чъиу аппар. 
Б æз’æ.р х ыг. Нæй. 
т 

Тъеп а. Куыд нæй? 
Б æ з æ р х ы г. Аныхъуырдтон æй. 
Тъепа. Мæ сæр мын ма аныхъуыр! Сахуыркод- 
тай урок? 
Б æ з æ р х ы г. О. 
Тъ е п а. Райдай! 
Бæзæрхыг. Цъæх-цъæхид цъымарайы... йед... 
цъæх цъындаты цъыбар-цъыбургæнгæ цъæпп-цъæппæй 
цъалаты цъала... йед... иу дзырдæй,—цъыввитт! 
Т ъ е п а. Цыма дзырдтæ суанг дæ куырмтъангæй 
сыфцæй ласыс, уыйау уæзбын у дæ ныхас. Уыдон æнæ- 
къуызгæйæ æмæ тынг тагъд дзурын хъæуы. Лæмбынæг 
хъус, кæс æфсæрты змæлдмæ: цъæх-цъæхид цъæххос 
цъымарайы цъæх цъындаты цъыбар-цъыбур цъæпп- 
цъæппæй цъылынты цъылы цъыфы цъыввитты-цъыв- 
зытт! 
Б æ т æ г. Кусут, Тъепа, æз исты ахæрон, абонсарæй 
æххормагдæн. (Ацæуы.) 
Тъепа. Ораторæн хъуамæ йæ алы фезмæлд дæр 
аив æмæ рæсугъд уа. Уыцы хъуыддаджы нын феххуыс 
кæндзæн рапирæ. (Æппары йæм иу уæхст.) Хæц! Раст 
зæгъын хъæуы, адон æххæст рапирæтæ не сты, физо- 
нæггæнæгæй сæ райстон, фæлæ бæззынц хæцынмæ. 
Даргъ бæргæ сты, фæлæ физонæг сæ кæроныл зынгæ 
дæр нæ фæкæны. Райдыдтам! 
Б æ з æ р х ы г. Ала-уылы! 
Тъ е п а. Уылы-ала! 
Хæцынц. 
Т ъ е п а. Дæ галиу къух фæстæмæ дар, цыма хар- 
бызыл хæцыс, афтæ. Афтæ! 
Бæзæрхыг. Тъепа дæ цæмæн хонынц? 
Тъепа. Аивады денджызы уылæнтæ мæ тъепайау 
хуырмæ раппæрстой, æмæ мæ гæндзæхтæ тилын! 
Б æ з æ р х ы г. Цæмæн дæ хъæуы аивад? 
187 

Тъепа. Лæг хъуамæ царды исты архайа. Хорз 
:хæцыс! 
Б æ з æ р х ы г. Уæдæ ды цæуылнæ исты архайыс? 
Тъепа. Байрæджы. Æгæр ма цæв! 
Б æ з æ р х ы г. Куыд байрæджы? 
Т ъ е п а. Мæ рæстæджы æз дæр дзургæ бирæ код- 
тон, кусгæ та — чысыл. Раст дæ хицауы хуызæн. Фæлæ 
уый йæ куыстæй куы фæтæрой, уæд æй хихъæппæриса- 
дон къордтæм дæр нал райсдзысты. Æгæр ма цæв! 
Б æ з æ р х ы г. Ардæм цæмæн æрбацæуыс? 
Тъепа. Дзæбæх мызд мын фидынц. 
Бæзæрхыг. Дæу уырны, мæнæй аратыр рауай- 
дзæн, уый? 
Тъепа. Кæд къамбец бæласмæ сбыра, уæд дæуæй 
дæр исты рауайдзæн. 
Б æ з æ р х ы г. Ала-уылы! 
Тъепа. Уылы-ала! Зæгъ-ма, ды та цæмæн цæуыс 
ардæм? 
Бæзæрхыг. Мæн базонын фæнды, козбау æмæ 
сайд лæг хицау куыд свæййы, уый. 
Тъепа. Уый æз сбæрæг кодтон мæ диссертацийы;. 
Уый тыххæй дын радзурдзынæн мæ иннæ урочы! 
Бæзæрхыг. Фæлæуу, кæд дын мæ урок дæр ба-, 
бæззид! 
Тъепа. Æллæх, амардта мæ! 
Бæзæрхыг (йæ чъылдым ын нæмы уæхстæй),^.Ма 
сай, ма фæлив, исты пайдайаг куыст кæн! 
Тъепа. Æгъгъæд, ды мæ нал сраст кæндзынæ! 
Хъарадзау (æрбацыд). Цы хабар у, цы хъæлæ- 
ба цæуы ам? 
Б æ з æ р х ы г. Ала-уылы. Мæнæ мæ Тъепа пирæн- 
тыл ахуыр кæны. 
Тъепа. Пирæнтæ нæ, фæлæ рапирæтæ. Æри мын 
мæ уæхст. Уауу, мæ дæлгоммæ сынкъ!.. (Ацæуы.) 
Хъарадзау. Уæддæр та сæм æрбацыдтæ? 
Б æ з æ р х ы г. Бæтæг дæ дæ куыстæй сисдзæн. 

Хъарадзау. Дæу дæр сæхи хуызæн уасын кæ- 
нынц? 
Б æ з æ р х ы г. Хицауадыл мæ ардауыс? Хæрзизæр? 
(Ацæуы.) 
Хъарадзау. Хæрзизæр! Ау, Бæзæрхыг дæр се 
’мдзæхдон сси? Бæтæг, Сæртæг, Быдыло æмæ иннæ уы- 
рытæн сæ уидаг се ’нæбондзинады ис: æмбарынц, иу- 
гæйттæй æдых кæй сты, æмæ хæцынц кæрæдзийыл. Уы- 
мæн æмæ иу былæй куы хауа, уæд иннæты дæр йæ 
фæдыл ласы... 
Хорческæ (æрбацыд). Уауу! (Фæстæмæ лидзын- 
мæ хъавы.) 
X ъ а ра д з а у. Цæмæй фæтарстæ. Хæстæгдæр ра- 
цу. • 
Хорческæ. Нæ цæуын!.. 
Хъарадзау. Ног чындз нын ма басгуых, фæс- 
дуар мæлæты дзæбæх фидауыс. 
Хорческæ. Ацæуон? 
Хъарадзау. Куыд дæм кæсын, афтæмæй ды 
ардæм æрмæст уый тыххæй æрбацыдтæ, цæмæй фæс- 
тæмæ ацæуай. Нæ? 
Хорческæ. О... Нæ... Бæтæг афтæ, ’иу æрмæг, 
дам, æвæстиатæй амыхуыр кæнын хъæуы. 
Х^арадзау. Иудзырдæй, ды æрбацыдтæ жусын- 
мæ. 
X о р ч е с к æ. Мыхуыр кæнынмæ. 
Хъарадзау. Гъемæ хорз, æз ацæудзынæн. 
Хорческæ. Нæ, цæмæн цæуыс? 
Хъарадзау. Уæдæ тæрсынгæнæгау дæ размæ 
дæр куыд лæууон. Дæ хуыз куы фæцыдис! 
Хорческæ. Мæгъа, алцытæ дæ фæдзурынц. Ха- 
лæг, ардауæг, цъыфкалæг. Стæй æмбырдты дæр мæсты- 
йæ фæдзурыс, æмæ дæ тæрсгæ кæнын. Ноджы дæ мид- 
былты куы бахудыс, уæд мæ цыма ток ныццæвы, уый- 
ау мæ буар бадыз-дыз кæны. 
Хъарадзау. Хуыцау мæ ралгъыста демæ: мæсты 
189 

куы вæййьш, уæд мæ тæрсгæ кæныс, мæ мидбылты куьь 
бахудын, уæд та дæ ток ныццæвы. 
Хо р ч е скæ. Куыд дын зæгъон... Цыма мын мæ 
хъæндзинæдтыл дæхинымæр фæхудыс, афтæ мæм фæ- 
кæсы. 
Хъа р а д з а у. Æмæ дæм æз куы ницы хъæндзи- 
нæдтæ арын. 
Хорческæ. Æцæг зæгъыс? 
Хъарадзау. Æцæг. 
Хорческæ. Ам дæ цытæ фæдзурынц, уый дын ра- 
дзурон. 
Хъарадзау. Гъеуый уал дæ фыццаг хъæндзинад. 
X о р ч е с к æ. Ды афтæ æнхъæлыс, æмæ æз се 
’мдзæхдон дæн? Æшшндæр нæ! Æз сæм дуары хуын- 
къæй фæхъусын æмæ сын сæ дзырдтæ мæхимæ фыс- 
сын. 
Хъарадзау. Дæ дыккаг хъæндзинад дæр рабæ- 
рæг. 
X о р ч е ск æ. Афтæ мын. хъæуы, афтæ... (Кæуы.) 
Цы фехъусын, уый алкæмæн цæмæн фæдзурын? 
Хъарадзау. Уый та æртыккаг хъæндзинад. Ныфс 
мæ ис, фылдæрмæ сæ нал суадздзынæ. 
Хорческæ. Мæн фæндыд æрмæст... Цæмæй дыл 
хинæй ма рацæуой... Ам дæ цытæ фæдзурынц!.. 
Хъарадзау. Мæнмæ уый лиссаг нæ кæсы. 
Хорческæ (йæ кæуыя фæуагъта). Цы? Дæ фæс- 
аууон дæу тыххæй цы ныхас чындæуы, уый дæм диссаг 
нæ кæсы? 
X ъ а р а.дз а у. Куыд дын зæгъон? Дуары хуын- 
къæй кæй фехъусынц, уыцы ныхæстæ базонынмæ мæ 
сæр дæр не ’рхæсдзынæн. 
X о р ч е с к æ. Мæнæ диссаг! Фыццаг хатт федтон 
ахæм адæймаг... Бæтæг та мæм алы райсом дæр бадзу- 
ры, ногæй, дам, цы фехъуыстай, уый радзур. 
X ъ а р а д з а у. Гъемæ хæрзизæр. 
Хорческæ. Фæлæуу! 
190 

X ъ а р а д з а у. Дæу кусын хъæуы. 
Хорческæ. Æз дын рагæй дæр цыдæр зæгъинаг 
уыдтæн, фæлæ мæ ныфс нæ хастон. 
Хъарадзау. Уæддæр та «зæгъинаг». 
Хорческæ. Хъыпп-сыпп дæр нал схаудзæн мæ 
дзыхæн. (Бæтæджы стъолмæ бауад, йæ лагъз ын бай- 
гом кодта, сис;та дзы гæххæттытæ, дæтты сæ Хъара- 
дзаумæ.) Гъа! Æрмæст макæмæн’мацы зæгъ! 
Хъарадзау. Нывæр уыцы гæххæттытæ сæ бына- 
ты æмæ макуыуал байгом кæ иокæй стъолы лагъз, 
уæлдайдæр гуыдырæй æхгæд куы уа, уæд. 
Хорческæ. Æз дын... Уый мæ цыппæрæм хъæн- 
дзинад, нæ? 
Хъарадзау. Ау, цыппар баисты дæ хъæндзи- 
нæдтæ? 
Хорческæ. Æз... Ацы гæххæттытæ куы нæ уой, 
уæд сын ницы бакæндзынæ. Æз æрмæст дæу тыххæй... 
Дæ куыстæй дæ сисынмæ хъавынц... Æз дын баххуыс 
кæнынмæ хъавыдтæн. 
Хъарадзау. Æз дæр дын баххуыс кæнынмæ хъа- 
вын, бауырнæд дæ. Ды хорз чызг дæ, æмæ мæ нæ фæн- 
ды, цæмæй дæуыл чысыл къæм дæр абада... Зонын æй, 
мæ хъуыддаг хорз нæу, мæ ныхмæ цыдæр фыдвæнд кæ- 
нынц, фæлæ искæй намыс фæчъизи кæныны фæрцы 
_мæн дунейы æппæт хæрзтæ дæр нæ хъæуынц. Хицæут- 
ты стъолты лæгъзтæ сусæгæй гом кæны, зæгъгæ, ахæм 
кой дæ райхъуыса? Хъуысгæ та æнæмæнг райхъуыс- 
дзæн, уый нæ, фæлæ ма йыл къæхтæ æмæ къухтæ дæр 
бафтаудзысты, бындзæй пыл ацараздзысты,— нæ сæ 
зоныс, æви? Ды ма æрыгон дæ, дæ цардвæндаг нырма 
ныр райдыдга, æмæ цæстыгагуыйау хъахъхъæ де 
’ууæнк, дæ намыс... 
Хорческæ. Сæхæдæг ахæм митæ кæнынц... (Ны- 
вæрдта стъолы лагъзы гæххæтт.) Чн куыд цæвы, афтæ 
йæ цæвын хъæуы. Æнæ уыцы документтæй ницы ба- 
кæндзыстут. 
191 

Хъарадэау. Уагæр цавæр гæххæтт у. 
Хорческæ. Ныр байрæджы. Хъыпп-сыпп дæр нал 
схаудзæн мæ дзыхæй. 
Цумиан (æрбацæуы цъылын æмæ ведраымæ). Ба- 
уайын æмбæлы? 
Хъарадзау. Мидæмæ, Цумиан! 
Ц у м и а н. Райсом., зæгъын, хъæумæ куы ныууай- 
ии. Мæ хойы лæппу ус’ хæссы. Æмæ къантор ныр ба- 
фснайон. 
Хъарадзау. Чи æмбæлы, ахæм хъуыддаг у, Цу- 
миан. 
Ц у ми а н. Дардмæ цæуынтæ-йедтæ дæр мæ бон нал 
у, фæзæронд дæн. Не ’взæр лæппу мæ ардæм куы нæ 
сластаид, уæд ма афонмæ дæр чызджы хуызæнуыда- 
ин. Ноджы уыцы фатеры цы хъизæмæрттæ æййафæм, 
уый ме знагæн дæр мæ цæст нæ бауарзид. 
Хъарадзау. Мæй-дыууæ мæйы фæстæ дæ ног 
фатермæ балидздзынæ, ирон бæгæны æрцæттæ кæн. 
Цумиан (куыддæр фæсонти). Уæд дæ рынтæ ба- 
хæрон! Хицау æй Хуындзауæн куы дæтты? 
Хъарадзау. Хуындзауæн йæхи хæдзар дæр ма 
исинаг у. Тыхсгæ ма кæн, дæ бæгæны цæттæйæ дарг 
Хæрзизæр! (Ацæуы.) 
Цумиан (йæ фæдыл). Дæ рынтæ, дæ низтæ, дæ 
хъæбулты низтæ,. сæ фыдбылызтæ — мæ гуыбыны! Ис- 
куы адæмы хуызæн дæхи паркетыл фæлмæн дзабыр- 
ты бауай, дæхи абанайы дæхи анай..> (Йæ цæссыгтæ 
сæрфы.) 
Хор’ческæ (кæуы). Уыдзæн, уыдзæн, Цумиан^ 
Хъарадзау, дам, обкоммæ писмо ныффыста. 
Цумиан. Хорз, мæ чызг, хорз, нанайы хур, æр- 
мæст кæугæ ма кæн. 
• X о р ч е с ’К æ. Æз иунæг дæу фатерыл нæ кæуын, 
бирæ цæуылдæрты кæуын... Æз дæр ног фатер райстон 
абон, ныртæккæ. 
Цу м и а н. Ног фатер, ныртæккæ? 
192 

Хорческæ. Рæсугъд, сыгъдæг, уæрæх. Дуæрттæ 
йын нæй, рудзгуытæ дæр ын нæй, къултæ дæр... 
Цумиан. Паркет дæр ын нæй? Æмæ уый цавæр 
фатер уыдзæн? 
Хорческæ. Уый у æппæт фатертæй хуыздæр... 
Уый у адæймаджы æцæг бынат царды.,. 
Ц у м и а н. Фæрнæй дзы фæцæр, нанайы хур, фæр- 
нæй! 
Бæтæг (æрбацыд). Дæ изæр хорз, Цумиан! 
Ц у м и а н. Кæй изæр у, уый хорзæх дæ уæд, мæ 
хур! 
Бæтæг. Цы хур, цы къæвда дæ æрбахаста ацы 
афон? 
Цумиан. Мæ райсомы куыстытæ, зæгъын, ныр 
бакæнон. Мæ хойы лæппу ус хæссы. 
Бæтæг. Закъон дын къуыри дыууæ уæгъд боны 
уымæн радта,* Цумиан, цæмæй-иу дæ хæдзары хъуыд- 
дæгтæ сабат æмæ хуыцаубоны кæнай. Ныр баздæх, 
æмæ дæ хæдзармæ цæугæ. 
Цумиан. Омæ сымахæн цы уæлдай у, къантор 
дзæбæх æфснайд уæд, æндæр... 
Б æ т æ г. Фæллойадон æгъдау халын не ’мбæлы. 
Цæугæ, Цумиан, цæугæ, мах кусын хъæуы. 
X о р ч е с к æ. Бæтæг Арæбиевич, мах цалынмæ уы- 
цы æрмæг фыссæм,- уæдмæ уал Цумиан иннæ уаеттæ 
æфснайæд, цы дæ хъыгдары? 
Б æ т æ г. Гъемæ хорз. Цæугæ. (Цумиан ацæуы.) 
Куыд цæрыс? 
Хорческæ. Ницы мын у. Цон, æз машинкæ æрба- 
давон. (Ацæуы.) 
Бæтæг. Уыцы зæронд хæрæг!.. Уæвгæ ам кæй ис, 
уый хуыздæр у, гуырысхо къаддæр уыдзæн. 
X о р ч е с к æ (машинкæ æрбахаста, стъолыл æй 
æрæвæрдта, йæхи æрцæттæ кодта фыссынмæ.) Цæттæ 
дæн æз. 
13 Ацырухс 
193 

Бæтæг (дуар дæгъæлæй æхгæны). Дуар ахгæнæм. 
Тынг ахсджиаг æрмæг у. Цы ног хабæрттæ ис? 
X о р ч ескæ. Ницы. 
Б æ т æ г. Чи цы дзуры мæн тыххæй? 
Хорческæ. Дæу тыххæй? Тынг хорз разамонæг, 
дам, у, тагъд, дам, æй уаелдæр бынатмæ ивынц, фæлæ, 
дам, сын нæ комы. 
Б æ т æ г. Дæу фæнды, уæлдæр бынатмæ мæ к^ы 
раивиккой, уый. 
X о р ч е с к æ. Ма нæ ныууадз! 
Бæтæг. Дæу дæр ам нæ ныууадздзынæн, мемæ дæ 
акæндзынæн. 
Хорческæ. Æцæг? 
Бæтæг. И налат! 
Хорческæ. Фыссын райдайæм. 
Бæтæг. Райдайæм фыссын романы фыццаг фарс. 
Хорческæ. Хынджылæг ма кæн, Бæтæг Арæбие- 
вич. 
Б æ т æ г. Хынджылæг нæ кæнын. У-у, дыгуы-дыгуы. 
(Йæ фарс ын ахъыдзы кодта.) 
Хорчес»кæ. Залдузæй дæм салæмттæ. 
Б æ т æ г. Залдуз дæ иунæг бакасты аргъ дæр нæу. 
У дыгуы-дыгуы! • 
Хорческæ. Цы дыл æрцыд, Бæтæг Арæбие- 
вич? 
Б æ т æ г. Иунæг гæбо. (Хъæбыс æй кæны.) Мæ зæр- 
дæ скъуийы! 
Хорческæ. Чидæр æрбацæуы, суадз! (Йæхи дзьь, 
атыдта.) 
Бæтæг. Ничи æрбацæудзæн, дуар æхгæд у. 
Хорческæ. Фидар æхгæд у? 
Б æ т æ г. Тынг фидар. Уарзгæ дæ кæнын, Хорчес- 
кæ! 
Хорческæ. Æз дæр, Бæтæг Арæбиевич! 
Бæтæг. Уый æз дæ цæстæнгасæй. рагæй æмбæрс- 
тон. Сылгоймæгтæ мыл сæхи марынц! 
194 

Хорческæ. Куыд? Мæ цуры æндæр сылгоймæгты 
кой кæныс? (Цæвы йын йæ æхсæрварс.) 
Бæтæг. Нал! Нал! Дæ цуры мæн ничи хъæуы! 
(Хъæбыс æй кæны.) - " 
X о р ч е с к æ. Залдузæн дæр-иу афтæтæ дзырдтай? 
Тынг-иу дæ ахъыдзы кодта? ^ 
Б æ т æ г. Фæцæй-иу мардтæн. Цы? Уый цæй тых- 
хæй зæгъыс? 
Хорческæ. Ныртæккæ йæ бамбардзынæ! (Хъы- 
дзы йæ кæны.) 
Бæтæг арсы богътæгæнгæйæ ратæх-батæх кæны, Хорческæ 
йæ расур-басур кæны. Бæтæг диваныл æрхаудта. Йæ къæхтæ æмæ 
йæ къухтæ тилы, фырхудæгæй йæ бон ницыуал у. Уыцы рæстæг 
Цумиан дуар æрбатыдта. 
Цумиан. Фæтарстæн дын, чызг, уæ хъæр уынгмæ 
хъуысы! И мæ бон! Нæ хицау суртæгæнаг ма разы- 
нæд? 
Хорческæ. Ахъыдзы йæ кæн, æз бафæлладтæн. 
Иæ хуыздæр хос уый у! 
Ц у м и а н (хъыдзы кæны дыууæ къухæй Бæтæджы). 
Аулæф уал, мæ бар æй бауадз. 
X о р ч е с к æ. Уынгмæ куы лидза, уæд æй ма ра- 
уадз! (Ацæуы.) 
Цумиан (хъыдзыгæнгæйæ). Мæгуырæй дæр æнæ- 
низæй хуыздæр ницы ис. Дæ ас — ас, дæ конд — конд, 
ахæм бынæтты кус æмæ хæйрæджджынты низæй фæ- 
рынчын у... Дохтыртæм дæр, дам, ницы хос ис суртæ- 
гæнджытæн. Кæд мын фатер нæ дæттыс, уæддæр дыет 
тæригъæд кæнын, мæ бон бакæла... 
Б æ т æ г. Æгъгъ-æд!.. 
Ц у м и а н. Æрчъицыдта, æнхъæлдæн. Фенцондæр 
дын, мæ хур? (йæ хъыдзы кæнын ныууагъта.) 
Бæ т æг.^Зæронд сæлхæр! 
Цумиа н.. Сæнттæ цæгъдын р^йдыдта... 
.195 

Бæтæг. Æз дын цы хъæуы, уый бакæндзынæн! 
Кæм ис уыцы гопсæр?! 
Ц у м и а н. Æнхъæлдæн, ацыди, мæ хур. 
Б æ т æ г. Æз æй зæххы скъуыды дæр ссардзынæн! 
(Азгъорынмæ хъавы.) 
Цумиан. Чысыл багæдзæ кæн, дымгæ дæ ныццæв- 
дзæн фæстинонæй! 
Бæтæг. Иуварс, зæронд усбирæгъ! (Асхуыста йæ 
æмæ разгъоры дуарырдæм.) 
Цумиан (йæ размæ фæци. Цæвы йæ). Бокыс! 
Б æ т æ г æрфæлдæхт. Нуазы таблеткæ. 
Цумиан. Уыцы хъылма нуазыны фæлтау фыскул- 
тур æмæ пъортты исты архай, кæд дæ хæйрæджджыны 
низ фæлидзид! 
Цыппæрæм ныв 
Уый дæр уым. Бæтæг, Хуындзау, Лывзæ бадынц стъолы 
алыварс 
Б æ т æ г. Бузныг, Хуындзау, хъуыддæгтæ хорз са- 
рæзтай. 
X у ы н д з а у. Ахæмæй ницы... Коллективр сæрап- 
понд. Мæхи дзыппæй дæр фидгæ рауад. 
Бæтæг. Уыдон дын сæфт нæ уыдзысты. 
X у ы н д з а у. Тобæ, тобæ, Бæтæг Арæбиевич, уы- 
цы капеччытæ сæ койы аргъ дæр не сты. Фынгыл бæр- 
кад уыди, зæгъгæ, зæгъынмæ хъавын æз. 
С æ р т æ г. Фæстагмæ мыц къамисы сæрдар хъæ- 
быстæ кæнын райдыдта. Дæу хуызæн зондджын лæг, 
дам, нæма федтон. 
Б æ т æ г. Афтæ загъта? 
Сæртæг. Ома, дам, дæ -зонд уый мидæг ис, æмæ, 
196 

дам, дæ сæр тут æхсæрау афтид кæй у. Афтæмæй, дам, 
дын æнцондæр цæрæн у. Мæ нозт куы ссыд, уæд ын йæ 
ныхæстыл ахъуыды кодтон æмæ бамбæрстон, зонды 
къуыбылой кæй дæн, уый. 
Бæтæг. Цы къуыбылой дæ, уый æз хорз зонын, 
фæлæ цы нæ æмбæлы, ахæмæй ницы ралæхурдтай?к 
Сæртæг. Мур дæр ницы! Хуындзау ме ’вдисæн. 
Куыддæр-иу мæ дзых фæхæлиу кодтон, афтæ-иу мын 
Быдыло мæ къахыл æрлæууыд йе ’взæр дзæмбыйæ, 
æмæ мæ пъирийыл хæцыдтæн. 
Б æ т æ г. Быдыло йæхæдæг кæм и? 
Л ы в з æ. Ныртæккæ йæ ардаем хъæуы. Тилифонæй 
мæм дзырдта, машинæйæ, дам, мæм суай, фистæгæй 
цæуын, дам, мæ бон нæу. 
Бæтæг. Æмæ йæм цæуылнæ суадтæ? 
Лывзæ. Дæ сом, зæгъын, цæттæйæ дар. Æмæ, 
дам, капекк раттыны фæлтау æз БæрæгЪуынмæ дæр 
фистæгæй фæцæудзынæн. 
Б æ т æ г. Цæмæн исыс æхца нæхи кусджытæй? 
Л ы в з æ. Рессортæ. мæхи хардзæй’ балхæдтон. 
Быдыло (æрбацыд). Уф-уф! Мæ хид акалд! Сын- 
тæгæй тыххæй сыстадтæн. 
Бæтæг. Рынчын фæдæ? 
Б ы д ы л о. Ресторанæй куы рацыдыстæм, уæд мæ 
гуыббынниз æрцахста. Æхсæв сæ’Йттæ цæгъдын рай- 
дыдтон, æмæ мын мæ усы мад мæ былтæ срæгъæд 
кодта. 
Б æ т æ г. Зыд-иу ма кæн, зыд! 
Быдыло. Зыд чи кæны, уый æндæр у. Фынджы 
аргъ баиымадтон, æмæ Хуындзаумæ не ’хцатæй æртæ 
туманы баззад. 
Хуындзау. Æмæ нæ сыхæгты фынгмæ цы конья- 
чы авг барвыстон, уый та? 
Б ы д ы л о. Уый дæр мын нымад у. 
X у ы н д з а у. Официанттæ сайгæ кæй фæкæнынц, 
уый та? 
197 

Б ы д ы л о. Уый дæр мын нымад у. Æри дзæбæхæй 
ме ’хца. ’ • ’ ’ 
Бæтæг. Æнцад, зæгъын! Æрра куитау та кæрæ- 
дзимæ куы фестут! Ныр уæ Хъарадзау афтæмæй куы 
’рбаййафид! Æнæхъæн коллективы æхсæн уæ фæхуди- 
наг кæнид. Фæлæ сымах худинагæй нæ тæрсут! Иунæг 
уæлдай ныхас дæр нал! Ардæм хъусут лæмбынæг! Ныр- 
тæккæ нæм уыдзæн æмбырд. Æрныхас кæндзыстæм 
къамисы куысты бæрæггæнæнты тыххæй. Мæ ног бар- 
дзырдтæ «бакæсдзцнæ ды, Сæртæг! 
Сæртæг. Кад мæ разамонæг æмæ мæхицæн! 
Бæтæг. Сæйрагдæр та... Æмбарут мæ. Хъарадза- 
уы фарста. Мыст йæхицæн къахта, къахта... цы? 
С е ’ппææт. Гæдыйы сæр! 
Бæтæг. Йæ хъуыддаг лыггонд у. Мæнæ гæххæтт, 
документ: дыууæ къуырийы размæ йæ машинæ афоныл 
нæ бацалцæг кодта æмæ уый акхосæй дыргътæ ластне 
’рцыдысты Мæздæгæй. Сымах дæр бæстон ахъуыды 
кæнут, цы æрмæг ыл æрæмбырд кодтам, ууыл. 
Цумиан (æрбацыд). Æмбæлы уæм, хицæуттæ? 
Б æ т æ г. Цæмæн ма æрбацыдтæ? 
Ц у м и а н. Куы ницы дын кодтон, мæ хур, цæмæн 
мæ цух кæныс мæ куыстæй? 
Бæтæг. Хицауæн йæ былтæ ныццæв, уый дзæбæх 
ницы у! л 
Ц у м и а н. Æз дын тæригъæд кодтон æмæ дæ.хуыз- 
дæр æнхъæлæй иучысыл бакъуырдтон. 
Сæртæг. Цин кæн, дæ хъуыддагтæрхондонмæ кæй 
нæ бацыд. 
Б æ т æ г. Цæугæ, цæугæ! Ма нæ хъыгдар! Ныр- 
тæк-кæ нæм æмбырд уыдзæн. 
Ц у м и а н. О хуыцау, цы дын кодтон, æнæ фатер, 
æнæ куыстæй мæ горæты астæу куы ныууагътай! 
Хуындзау. Цæмæн дæ хъæуы фатер? Цы чысыл 
ма цæрыс, Цумиан, уый дæлæ хъæуы дæ уарзон адæ- 
мимæ ацæр. 
198 

Б æ т æ г. Мауал лæуу, æмбырд нæм ис. (Кънопкæ 
æлхъивы.) 
Ц у м и а н ацæуы. Хорческæ æрбацыд. 
Бæтæг. Адæмæн фехъусын кæн: сахаты фæстæ 
нæм æмбырд уыдзæн. Мачи макæдæм ацæуæд! Штат 
цыбыр кæнын хъæуы! 
Хорческæ. Алы бон дæр æмбырд. (Ацæуы.) 
Бæтæг. Уый дæ хæдзары уынаффæ нæу! Бакæс-ма 
уыцы гоппоймæ! Æз Бæзæрхыгимæ хибарæй аныхас 
кæнон. (Ацæуы.) 
Быдыло. Абон, кæнæ никæд! Чи йæм цы аипп 
зоны, цæмæй райдайдзыстæм нæ ныхас? 
Сæртæг. Хъуыддагмæ д’ардæй бавналын хъæуы. 
Фыццагдæр уал империализмы æнаккаг митæ хурмæ 
ракалдзыстæм. 
Б ы д ы л о. Дæ бинаг былыл бындз куы абада, уæд 
дын уый дæр нæ фæтæрсдзæн дæ дзæгъæл дзæнгæда- 
йæ, Хъарадзау нæ, фæлæ. 
Сæртæг. Хуыцау дæ мæн хуызæн лæг скæнæд! 
Б ы д ы л о. Де ’лгъыст дæхиуыл æрцæуæд! 
Сæртæг. Оммен! Мæ зонд мæхицæн баззайдзæн. 
Л ы в з æ. Хъуыддаг, хъуыддаг! 
Б ы д ы л о. Фæстаг цæф ын æмуæхск, æмзондæй 
ньгккæнæ\г! Æгæр зондджын у! 
Л ы в з æ. Йæ гайкæтæ йын ныздухын хъæуы, æгæр 
тагъд скъæры! 
Б ы д ы л о. Иæ цæстмæ йын цы бадарæм, ууыл 
ахъуыды кæнын хъæуы, цалынмæ нæ хицау цæуы, 
уæдмæ. 
Сæртæг. Иухатт йæ куыстмæ дыууæ оахаты раз- 
дæр æрбацыд, иннæ хатт та йæ куыстæй дыууæ саха- 
ты фæстæдæр ацыд. Уый иу! 
Быдыло. Иухатт сæ хæдзармæ арахъхъы авг фæ- 
Дæйхаста сеткæйы мидæг. Алкаголик! Уый дын дыууæ. 
Лывзæ. Иухатт æй мæ машинæйы хъæумæ алас- 
199 

тОн, æмæ мæ суанг æмбисæхсæвмæ баурæдта. Къазна- 
йы машинæйæ йæхи хъуыддæгтæ кæны. Уый дын æртæ! ’ 
.Сæртæг. Иухатт июны мæйы райдайæны базары 
балхæдта цъæх джитъритæ! 
И у м æ. И?! 
С æ р т æ г. Ард хæрын, мæхи дыууæ цæстæй йæ 
федтон! Ноджы ма цы ’фсон скодта: рынчынæн, дам, 
мæ хъæуынц! Сæртæджы мын асайдзынæ! 
Быдыло. Фæлæуу-ма, фæлæуу, уым диссагæй цы 
ис? # 
Сæртæг. Федтай, æз дæуæй цас зон’дджындæр 
дæн? Июны мæйы джитъриты килойы аргъ цас вæййы? 
Кæм ын уыди уыйбæрц æхца, кæд давгæ нæ кæны, 
уæд. 
С е ’ппæт. Кæд давгæ нæ кæны, уæд?! 
Быдыло. Лæгимæ цалынмæ цæххы пут бахæрай, 
уæдмæ йын æдылы æихъæл уыдзыиæ, фæлæ йемæ 
дыууæ путы хæрд ’куы фæуай, уæддæр ын зондджын- 
дæр фæуынæй ма тæрс. 
Хуындзау. Æфсымæртæ! Уарзын уæ æмæ уын 
хъæбыс кæнын! Ахæм æнгом коллектив, ахæм цыргъ 
ныхæстæ! Факттæ ис! 
Сæртæг. Æз дзы мæхæдæг фокдз æрнымадтон 
ног нымадæй. 
Хуындзау. Сымах нырмæ кæй фæнымадтат, уы- 
цы хъæндзинæдтæ дæр хорз сты, фæлæ йæ сæйрагдæр 
фыдракæнд—мæнæ мæ дзыппы! Хуындзауы разведкæ 
хорз кусы! (Йæ дзыппæй систа фыстæг, кæсы йæ.) 
«Хъарадзауты Хъарадзауимæ иу кæрты цæрæм. Ку- 
рын, æмæ мын феххуыс кæнут, фервæзын мæ кæнут 
уыцы хулиганæй...» 
Б ы д ы л о. Саг — фæрæтмæ! 
Л ы в з æ. Анекдот! 
Сæртæг. Уæдæ мæн зОнды къуыбылой хуымæтæ- 
джы хонынц? 
Се ’ппæт. Чи у, чи фыссы? 
200 

X у ы н д з а у. Тагъд ма кæнут. Иæ сыхаг чызг, чызг 
у уæдæ цы у, æдæппæт æртæ хатты смой кодта, æрæ- 
джы дзы æмбисæхсæв чи алыгъд, уыцы лæджы ма ны- 
май афтæмæй. Хъусут дарддæр... 
Æрбацыд Хорческæ. 
Хорческæ (кæуы). Фесæфтыстæм, бабын стæм! 
С е ’ппæт. Цы ’рцыди, цы хабар у? 
Хорческæ. Ма мæ фæрсут, ницы уын зæгъдзы- 
нæн, сусæгæй мын æй загътой... 
Л ы в з æ. Дысон машинæ нæхи хæдзары кæй уы- 
ди, уый цы диссаг у? Ницы дзы спайда кодтон! 
С æ р т æ г. Мæ бынат... Æз хицауы куыстæй йедтæ- 
мæ ницы куыст зонын! 
Б ы д ы л о. Ау, мæ хæстæджытæ адæм не сты, 
куыстмæ дæр сæ мауал исон?.. 
Хуындзау. Мæ лæв’æрттæ мын гæртам чи схуыд- 
та? 
Се ’ппæт. Цы ныл æрцыд, цы кодтам? 
X о р ч е с к æ. Сымахыл ницы... 
Хуындзау. Æз дын ахæм япойнаг цъындатæ ба- 
лæвар кæндзынæн, ахæм, æмæ дæ цæстытæ цæхæртæ 
акалдзысты. Ма ку, мæ уæрыккк, ма ку!.. 
Лывзæ. Мæ машинæ дæ нывонд æрбауа, ма ку, 
рауай, лауыз, рауай мæхимæ! 
Сæртæг. Ам хицаудæр чи у? Æви дзы мæныл ни- 
цыуал уайы? Ардæм рацу, уæртæ чызг, æз кæмæ дзу- 
рын! 
Б ы д ы л о. Чызджы цæуыл тæрсын кæнут? Арды- 
гæй дзырд ничи ахæсдзæн, дзур, Хорческæ. 
Хорческæ. Ме ’мбал... Нæ, мæ бон нæу... Ахæм 
бæллæх. Сусæгæй мын æй загъта. 
Быдыло. Ничи ницы хъусы—афтæ нымай. Хъыпп- 
сыпп дæр никæмæй схаудзæн. 
Хорческæ. Управленийы хицауы секретарь ме 
201 

’рдхорд у... Тилифонæй мæм æрбадзырдта, мæнæ, дам, 
приказ мыхуыр кæнын... 
С е ’ппæт. Цавæр приказ? 
Хорческæ. Бæтæг Арæбие’вичы йæ куыстæй сис- 
той! 
С е *п п æ т. Иæ бæсты та йын кæй æвæрынц? 
Хорческæ. Уыцы емынæ, уыцы удхæссæджы къа- 
лиуы! 
С е ’ппæт. Хъарадзауы? 
Хорческæ. Уæдæ! Къамис нын нæ куысты стыр 
рæдыдтытæ ссардтой Хъарадзауы ардыдæй! Куыд ма 
цæрдзынæн æнæ Бæтæг Арæбиевич! (Ныккуыдта йæ 
хъæлæсы дзаг æмæ разгъордта. Иннæтæ цавддуртау 
лæугæйæ баззадысты. Æрбацыдысты Бæтæг æмæ Бæ- 
зæрхыг.) 
Бæтæг. Цы хабар у, æви уæ къам исут? Сæртæг, 
цæуыл ныджджих дæ? 
Сæртæг. Арф хъуыдыты аныгъуылдтæн. 
Б æ т æ г. Дæ хъуыдытæ дæ фадхъултæм дæр куы 
нæ хæццæ кæнынц, уæд дзы куыд аныгъуылдтæ? Быды- 
ло, суртæгæнаджы каст мæм цæмæн кæныс? Лывзæ, 
рулыл хæцыс, æви дæ къухтæ цы разил-базил кæныс? 
(Хуындзаумæ.) Ды та æхсыд сæрыкъуыдыры хуызæн 
цы ныззыхъыр дæ? Ныртæюкæ райдайдзæн æмбырд, 
уæ лæджыхъæд æмæ уæхæдæг. Кæнæ уый,' кæнæ мах. 
Æргомæй зæгъут уæ хъуыдытæ! Цæттæ ут алцæмæ- 
дæр! Бæзæрхыг! Тъепа дыл тæрхондонмæ хъаст дæт- 
ты. Йæ тъæпæн чъылдымыл ын уæхсты фæдтæ ныу- 
уагътай. 
Б æ з æ р х ы г. Бавдыста дæм æй? 
Б æтæг. Кæй? 
Б æ з æ р х ыг. Иæ чъылдым. 
Бæ т æ г. Тилифонæй мæм дзырдта. Нæ мæ фæнды 
дæу хуызæн кусæгæй афтид армæй аззайын. Хуыздæр 
куыстмæ дæ ивын. Тъепаимæ дæр кæд бафидауиккам. 
Фæлæ дæ дзæбæхдзинад кæйдæрты нæ фæнды. Æна- 
202 

\ 
хуыргокд у, нæ сарæхсдзæн йæ ног куысты! Афтæ дæ 
зæгъынц.х дæ хъаймæты æрдхорд Хъарадзау æмæ йæ 
хуызæтта^ Нæ дæ ферох уыдзæн, цы дзурын дæ хъæ- 
уы, уый?\ 
Б æ з æ р х ы г. Ала-уылы. 
Бæтæл. Уылы-ала. (Тилифонæй дзуры.) Металло- 
комбинаты’директор? Саг амар, саг! Уыцы зæгæл, уы- 
цы зæгæл! \Мæ бандон йæхиуыл нал хæцы. Тагъд уы- 
дзæн, зæгъыс? Саг амар. (Кънопкæ нылхъывта. Æрба- 
уад Хорнескæ.) Тагъд æмбырдмæ адæмы ракæ! 
Хорческæ. Ныртæккæ, Бæтæг Арæбиевич! (Ацæ- 
уы.) 
Бæтæг. Цæттæ ут. Куыст чи къуылымпы кæна, 
уый ме ’фсымæр куы уа, уæддæр ын ’нæ бахатыр кæн- 
дзынæн! 
Æрбацыдысты адæм 
Бæтæг. Æмбæлттæ! Хъусын уын кæнын ревизион 
къамисы бæрæггæнæнтæ. Иугай хъæндзинæдтæ нæм 
ссардтой — пълан 50 процентæй, уæлдай нæма æххæст 
кæнæм. Фæлæ нын нæ хъазуатон фæллойы тыххæй 
æмткæй райсгæйæ стыр аргъ скодтой! Æрмæст кæй- 
дæрты нæ фæнды нæ коллективимæ æмуд, æмзæрдæйæ 
кусын, фæстæмæ хæцынц нæ къанторыл, ардауынц кус- 
джыты хицауадыл. Бæзæрхыг уын радзурдзæн, углиу 
фæндагыл æй чи ардауы, уыдон тыххæй. 
Бæзæрхыг. Ала-уылы... Йед... Хъарадзауы йæ 
куыстæй исын хъæуы... йед кæй у, мæнæ мæ куыд æр- 
байрох. Цъæх цъындаты Хуындзау цъалайы бын цъыв- 
виттыры цъыввитт! Тъепайæн — мызд, мæнæн — хуыз- 
дæр куыст. Аратыр... Бæтæг, цæуыл мæ ахуыр кодтай, 
уыдæттæй ницыуал хъуыды кæнын. 
Б æ т æ г. Сæнттæ цæгъдыс? Чи дæ ахуыр кодта? 
Бæзæрхыг. Уæдæ сæ дæхæдæг дзур! (Сбадти.) 
Бæтæг. Ферох дæуæй цыдæртæ! Тъепа дæ тæрхон- 
203 

доны балæууын кæндзæн! Чи ма дын феххуыс кæидзæн? 
Ноджы мæнæн æмæ мæ сеТсретарь Хорческæйæн не 
’нгуылдзтæ дзæбугæй кæй ныцъцъæл кодтай, трый дын 
прокурор дæ зæрдыл æрлæууын кæндзæн! Нь^сасы бар 
Быдылойæн. 
- Быдыло (фæсус хъæлæсæй). Раст куы зæгъон, 
уæд рæдийгæ чи нæ кæны, уый кусгæ дæр рæ кæны..* 
Бæтæг. Хъæрдæрæй дзур, ницы дын хъусæм! 
Быдыло (йæ хъуырмæ амоны). Паралич!.. 
Б æ т æ г. Ныртæккæ дæр ма дзæбæх куы уыдтæ? 
Б ы д ы л о. Ныртæккæ ма ды дæр хицау уыдтæ... 
Бæтæг. Ницы дын хъусын, хъæрдæрæй дзур! 
Б ы д ы л о. Æз рынчын... Рак глотки... 
Б æ тæ г. Дзургæ! ^ 
Б ы д ы л о къухæй цыдæртæ амоны гобийау. 
Сæртæг (йæхицæн). Ай та мыл зондæй куы фæ- 
тых уа, уæд йæхицæй æппæлдзæн! (Хъæрæй.) Уауу! 
(Уæлгоммæ ахауд.) 
Б æ т æ г. Дон! Лæг цыдæр кодта! 
Хорческæ Сæртæгæн дон дары. 
Лывзæ (йæхицæн). Замманайы фадат. Асыффытт 
кæнон æз! (Дуарырдæм фезгъоры.) Æз дохтырмæ фæ- 
дзурон. Ныртæккæ йæ ам æрбалæууын кæндзынæн! 
Бæтæг. Æрлæуу! Дохтыры сæр дзы ницæмæн хъæ- 
уы, æрчъицыдта! 
Сæртæг. Нæ уын дзырдтон, мæнæй зондджындæр 
нпчи ис, зæгъгæ? Фырзондджынæй суртæ кæнын рай- 
дыдтон! 
Бæтæг. Уæ бынæтты бадут! Æмбырд дарддæр 
хæссæм! Ныхасы бар Хуындзауæн! 
Л ы в з æ. Æз Сæртæгæн хос æрбадавон. 
Бæтæг. Дæ бынаты бад! Хуындзау, дæумæ у каст. 
X у ы н д з а у. Сæттын мæ рæдыдтытыл! Иу ахуыр- 
гонд лæг афтæ загъта, хорз сæн, дам, æвзæр сæнæй 
204 

хуыздæр у! Бирæ фæхъуыды кодтон ацы ныхæстыл 
æмæ рцыдтæн ахæм хатдзæгмæ: хорз хицау æвзæр хи- 
цауæй \хуыздæр у. Нæ коллективы кад, нæ коллективы 
намыс, Хсыгъдæгзæрдæ, æгъдауджын у нæ ног хицау! 
Бæт1æг. Дæ цæрæнбон бирæ. Æгæр мæ ма ’ппæл! 
Хуындзау. Æмæ йæ хицау дæр уымæн сæвæрд- 
той. Пр^нципиалон æмбал, хуымæтæг, фæлæ гениалон 
зонды хицау! Ныотонæй фæзæгъынц, хорз.лæг у, зæгъ- 
гæ, фæлаз фæткъуы йæ сæрыл куы нæ æрхаудтаид, уæд 
йæ закъон нæ буфеты дуарау никуы байгом уыдаид. 
Æгас цæуæд нæ разамонæг, нæ сæры магъз Хъарадзау! 
Б æ т æ г. Дæ зонд фæцыд? 
X у ы Н’ д з а у. Бæтæг æруагъта гуымиры рæдыдты- 
тæ, къанторы куыст заууатмæ æртардта, кусджыты æд- 
дæг-мидæг ауайын кодта. Æгас цæуæд Хъарадзауты 
Хъарадзау! 
Бæтæг (лагъзæй гæххæтт фелвæста). Кæсын уын 
Хуындзауы курдиат: «Курын, æмæ мæ суæгъд кæн мæ 
куыстæй, горæты мын фатер кæй нæй æмæ рахау-баха- 
уæй мæ сæрæн кæй нал дæн, уый тыххæй». Джауыры 
фырт! Фатер ын нæй, давæггаг æхцатæи галуан ныз- 
дыхта! Дæ курдиат дын æххæст кæнын, хæц ыл дæ 
къæдзил тилгæ! (Яæ къух бафыста гæххæттыл.) Сæр- 
тæг, æрдзæбæх дæ? Дзургæ! 
Сæртæг. Империализмы æнаккаг митæ... Нæ, æз 
ницы зæгъын, мæ сæр мыл фырзомдджынæй зилгæ 
кæны! 
Хуындзау. Кæцырдæм дын зилы, Бæтæджырдæм 
æви Хъарадзауырдæм? 
С æ р т æ г (кæуынхъæлæсæй). Хъарадзауырдæм. 
Бæтæг. Ам цы митæ цæуы? Хуындзау, ам ма цы 
ми кæныс? Дæ куыстæй ист дæ! 
Хуындзау. Чи мæ систа? Дæ къухфыст царды 
нал цæуы! Дæхæдæг дæ бынатæй ист дæ! 
Б æ т æ г. А-а-а! Ныр хъуыддæгтæ æмбарын байдыд- 
тон! Быдылойы рак глотки, Сæртæджы хæйрæджджын- 
205 

ты низ... Мæ ныхмæ рацыдыстут? Нал уæ хъæуын? 
Мæн фесафыныл кусут?! Фæлæуут афтæ! (Сгъолы 
лагъззгй гæХхзёттытæ систа.) Хъарадзау, мæнæ шъ\ до- 
кументтыл хæц, бахъæудзысты дæ. Уыдон СæрУæг æмæ 
Быдылойы тæригъæдтæ сты. Сæхи къухæй фыст. 
Хъарадзау (райста гæххæттытæ). Бурныг дæ 
лæварæй. Никуы дын ферох кæндзынæн дæ )хорздзи- 
над. 
Бæтæг. Æрбауæй мæ кодтой дыууæ 
Æмæ уæй куыд фæкæнынц, уый та уæхи 
Ницæйæгтæ! Æнаккæгтæ! Тæрхондонма 
сымах цуры зæд у, кæд ме знаг у, уæддæр 
Б ы д ы л о. Дæхæдæг дæр ын козбау ка^нын куы 
райдыдтай, ^ицау куы сси, уæд! 
Бæтæг. Чи сси хицау? Чи уæ фæсайдта? 
Хорчесжæ. Æз сæ ахъазыдтæн. Цымæ дæм, зæ^ 
гъын, чи цы зæрдæ дары. Лæг зын сахат рабæрæг вæй- 
йы. 
Б æ т æ г. Хуыцауы æлгъыст! Уæвгæ хорз бакодтай. 
Ацы æвзæртæн се ’цæг цæсгæмттæ базыдтон. Бузныг. 
Быдыло. Ацы хатт Сæртæгимæ зондæй хæрæгсаст 
фестæм. 
Сæртæг. Зондæй — о, фæлæ дыл гуыбынæй ничи 
фæуæлахиз уыдзæн. 
Быдыло. Кæд мын ахæстоны мæ былтæ ничиуал 
нæмид... 
Сæртæг. Цымæ мæ къамисы сæрдар зонды къуы- 
былой цæмæн схуыдта? 
Хуындзау. Аст уаты мын аст азыл баивын кодта 
ацы гыкъына. Гоко, гоко, рауай ардæм, рауай! 
Л ы в з æ : Каейтимæ фæкуыстон уал азы! Анекдот! 
Мæ сæр уæ дзæбæхæй кæй раирвæзт! 
Хорческæ. Фæцæй мæ рох кодта! Дуармæ дæм 
иу чидæр æнхъæлмæ кæсы, мæ машинæйы рессортæ, 
дам,*мын Лывзæ фелвæста. 
Хъарадзау. Амбылдтай, Хорческæ! Де ’ппæт 
сау мапеккыл: 
цæстæй фенут. 
^! лъарадзау 
206 

\ 
хъæЛзиндæтыл дæр хахгонд æрцыдис. Æмбисонды 
чызг \азындтæ! 
X о\> ч е с к æ. Æцæг? 
X ъ Цр а д з а у. Æцæг! 
Хор\|ескæ. Ды уыцы гæххæттытæ фæстæмæ стъо- 
лы лагъш куы сæвæрын кодтаи, уæд æхсæв-бонмæ нæ 
бафынæйГ дæн. Бирæ цæуылдæрты ахъуыды кодтон. 
Адæймагмæ уый бæрц зонд æмæ хиуылхæцындзинад 
разындзæн, уый æнхъæл никуы уыдтæн... Мæн дæр 
фæнды тыхджын, сæрибар æмæ раст уæвын. Фæлæ ис- 
куы-иу хагт хин дæр бабæззы, мæ фыдгул гæды зæгъа! 
-Хъарндзау. Уæллæй, ууыл дæр мæ баууæндын 
кодтай. !' 
Бæзæрхыг. Ацы бандон уæддæр мæхицæн хæсгæ 
уыдзæн гшæ йæ рагацау куы феддæбыл кæнин! (Схæ- 
цыд бандтыл, йæ къæс-къæс цæуы, фæлæ йæ бынатæй 
фенкъуысын нæ комы. Мæнæ фезмæлын куыд нæ ко- 
мы. Æвæццæгæн, йæ кæнæг йæ хуылфы бады. Лæппу- 
тæ, фæкæсут мæм! 
Цалдæрæн йыл схæцыдысты, фæлæ йæ не сфæрæзтой. 
Ц у м и а н. Рауадзут-ма мæн! (Иунæгæй йæ фел- 
вæста.) Мæнæ цы уæззау у! Мах рæстæджы исчи ахæм 
мебыл дары? 
Бæтæг. Бандон йæ бынаты æрæвæр! Æз мæ куыс- 
тæй ист нæма дæн! (Бандоныл ныххæцыд, раиваз-ба- 
иваз æй кæнынц Цумианимæ.) 
Бæтæджы къухьк бандоны къах аззауд4 бандонæн йæхи та Ц у - 
м и а н фæхæссы æддæмæ. Иннæтæ дæр йæ фæдыл ацæуынц. Б æ - 
т æ г бандоны саст къахимæ сæргуыбырæй лæугæ баззад. Тили- 
фоны дзæнгæрæг. 
Бæтæг (тилифонæй). Алло! Цавæр зæгæл? Дæхи- 
цæн æй уадз, мæн нал хъæуы. (Йæхицæн.) Ныр та мæ, 
цымæ, цы куысты фæтъысдзысты? 
Æ м б æ р з æ н. 

АЦЫРУХС 
ДЫУУÆАКТОН кОМЕДИ 
АРХАЙЫНЦ ДЗЫ: 
Ацырухс — 20-аздзыд. 
X а з б и — йæ лæг, 25-аздзыд. 
Г о р г а — рестораны директор, 50«|аздзыд. 
Д у д у — йæ ус, 48-аздзыд. 
Б ы б ы— сæ фырт, 18-аздзыд. 
Л ы в з æ — буфетгæс, 40-аздзыд. 
Тъ е п а — англисаг æвзаджы ахуыргæнæг, 60- 
аздзыд. 
Изабеллæ — официанткæ. 
Рестораны кусджытæ, оркестр, ми- 
насгæнджытæ, милнционер. 

Пролог 
Æрбакæуы Г о р г а, йæ фæдыл сирæгау — Л ы в з æ. 
Горга. Хынцинаг дын: æвзæр боцкъа хорз сæни- 
мæ райсиа æви хорз боцкъа æвзæр сæнимæ? 
Лывзæ. Æмæ дыууæйæн иумæ рамырхæн нæй? 
Г о р г а. Нæй! 
Л ы в з Ь. Уæдæ уæд æвзæр боцкъа * хорз сæнимæ 
æри!.. Нæ... Сæн фæуыдзæн, боцкъа баззайдзæн! Гъе, 
хинæйдзаг! Æри хорз боцкъа... æмæ уæд хорз сæн... 
Дæхæдæг та дзы кæцы райсис? 
Г о р г а. Хорз4 боцкъа хорз сæнимæ. 
Л ы вз æ. Æмæ дзы ахæм куы нæ уыди. 
Г о р г а. Сæ сæнтæ сын аивдзынæн æмæ сæ уыр- 
дыджы ауадздзынæн. Цы уыныс? 
Л ы в з æ. Æллæх, дæлæ æвзæр боцкъа æвзæр сæни- 
мæ æмбыд куысыфтæгау ныллæхъир! Хорз боцкъа та 
йæхицæн æнцад-æнцойæ тулы. 
Горга. Чи ныллæхъир, уый ды дæ; тулгæ кæй уы- 
ныс, уый та у дæ рагон знаг... 
Л ы в з æ. Фæлæуу-ма, фæлæуу... Æнхъæлдæн нын 
нæ сæнтæ... нæ бынæттæ ивынмæ хъавыс? 
Г о р г а. Бамбæрстай мæ. 
Л ы в з æ. Ма бакæ! 
Горга. Мæн сыгъдæгзæрдæ æмæ уæздан адæм 
хъæуы. Уый мæ домы мæ бæллиц. 
Лывзæ. Мæ куыст, ме ’ппæт цард нывонд кæнын 
нæ иумæйаг тæмæн æмæ цæхæр бæллиццæн! 
14 Ацырухс 
109 

Г о р г а. Дзургæ. 
Л ы в з æ. Æз ницы ныффыстон. 
Г о р г а. Æвзæр боцкъа æвзæр сæнимæ фæт^лы. 
Л ы в з æ. Хъыби мæ сардыдта, æмæ фæршдыдтæн. 
Куыд тæнзæрдæ дæн, уый дæхæдæг зоныс... Уæддæр та 
дын ницы кæндзысты, зæгъгæ, æмæ дыл зæрдæйыдзæ- 
бæхæн афыссон. Нæ дыууæйæн дæр — пайда. \ 
Г о р г а. Куыд пайда? ) 
Л ы в з æ. Уæдæ сусæг знаг кæмæн нæй, ( уый цас 
хорз лæг у? Ноджы дæ ныхмæ æргомæй фыссын кæй 
ничи уæнды, уый дæр мæнæ хъуыддаг нæу. Цыбыр- 
дзырдæй, æз мæ зæрдæйы судзæгтæ суадз|ын, дæуæн 
дæ кадыл кад бафты. ] 
Г о р г а. Коллектив мын æмбары мæ егъау идейæ? 
Фæскъуымты цы дзурынц? Кæмæн цы нæ цæуы йæ 
зæрдæмæ? Чи цы хъуыды кæны? | 
Лывзæ. Уыдæттæ дын фæндагыл радзурдзынæн- 
(Ацæуынц.) 
Фæзыны Т ъ е п а. Лæф-лæф кæны, бæрæг у4 згъоргæ кæй код- 
та. Иæ къухы стыр сеткæ, цалдæр лимоиы дзы. 
Т ъ е п а. Тъепа Стъепаны фырт зæрондырдæм ссард- 
та йæ царды стыр нысан! Бузныг, Горга, ды мын бай- 
гом кодтай мæ цæстытæ, æндæр куырм гæдыйау хыл- 
даин зæххыл. Нырмæ уыцы цъаммар ректоримæ тохыл 
цы тыхтæ бахардз кодтон, уыдон доны къусы сæфт 
фæкодтой... Дæ теори, дам, ног нæу... Пуй, пуй, налат, 
Дауыт Сосланы бæх фæстаг хатт йæ къæхты бын кæм 
ахуылыдз кодта, уыцы историон бынат сбæрæг кæны- 
ныл йæхæдæг дæс æмæ ссæдз азы куы фæкуыста! Æмæ 
йын наукæты докторы ном радтой... Ныр ын Тъепа 
Стъепаны фырт фенын кæндзæн — Горгайы тымбыл 
къух ын йæ тæккæ хæмхудтæм сараздзынæн! Иу ли- 
мон ахæрон æмæ мæ хæрзгæнæджЪ1 баййафон. Лимоя 
хорз у атероскълеротикон кардиоскълерозæн. (Ацæуы.) 
210 

Аткрухс (фæзыны кæугæйæ). Мæ хъуыддаг- ни- 
мердæм (5ыры. Юрфакмæ цыдтæн — фараст баллы мын 
пе сфаг. Ресторанмæ мæ кусынмæ мæ фыд-зыкъуыр лæг 
Хазби нæ уагъта, фæлæ мæхи фæнд атардтои. Зам- 
манай сырды фæдыл цуаны цæуын æмæ та мæ лæг мæ 
фæндагьшныццæхгæрмæ. Цал хатты йæ федтои мæ фы- 
лы! Уæртк æрбацæуы Хазби. Лидзон... 
Хазби (æрбазгъоры). Ацырухс! Кæдæм?! Нæ са- 
рæхсдзынæ! Раздæх! 
Дуду (\сиргæ æрбацæуы). Кæддæрникæд ма уынг- 
мæ рафтыдтæн. Цымæ хур кæцæй скæсы? Уæвгæ уый 
цы уæлдай .у, тавгæ кæнæд, æндæр. Сылгоймæгты эман- 
сипацийы тыххæй лекци - кæсынмæ рацыдтæн, фæлæ, 
æнхъæлдæн, байрæджы кодтон. Уæртæ уый, уартæ 
паркмæ хæрæджы йас куыдзимæ чи фæцæуы, уымæй 
зæгъын: чызг у, æви лæппу? Чызг уа, æмæ йыл хæлаф 
цæмæн ис, стæй йæ дзыккутæ цыбыр къуырд цæмæн 
сты? Лæппу йæ схонон, æмæ йыл бæрзонд-зæвæтджын 
туфлитæ куы ис, ноджы йæ дзидза æгæр фæлмæн 
змæлд кæны... Нæ, Дуду, иæ, байрæджы кодтай... Мæ 
лекцийы сæр аивын хъæуы. Схонон æй афтæ: «Нæлгой- 
маджы эмансипацийы иуæй-иу фарстатæ Хетæгкаты 
Къостайы поэмæ «Хъуыбады»-йы. (Йæ ком ивазы.) 
Цон, иучысыл афынæй кæнон. (Ацæуы.) 
ФЫЦЦАГ АКТ 
Фыццаг ныв 
Рестораны днректоры кабинет. Бацæуынц Хазби, Ацырухс 
æмæ Л ы в з æ. 
Л ы в з æ. ЬГыртæккæ директоры ардæм хъæуы... Фæ- 
лæ мæ ныхас кæронмæ нæма фæдæн: Дуду къуыппыл 
211 

дуду цъиу! Къуыпп — уый у бæрнондзинад, цъи/ та — 
адæймаг. Ома: дуду куысты дуду адæймаг. Дæ/зæрдыл 
æй бадар, мæ хо, дæхи фырхæларæй иучысыл/æдылы- 
хуыз адæймагау дар, фæлæ дæхи æгады онг ш ’руадз. 
X а з б и. Бирæ рæстæг ма нæ фæбадын к^ендзынæ? 
Лывзæ. Уыныс дæхæдæг, директор нæмг/ æрбацы- 
ди. Ныртæккæ нæм æмбырд уыдзæн æмæ иæ ардæм 
хъæуы. ’ 
X а з~б и. Уæд æмбырды фæстæ æрбацгрудзыстæм. 
Л ы в з æ. Мæ зынаргъ, æмбырды фæстай Горга йæ 
зæрдæйыуаг куы аива, уымæй тæссаг у. Кæд дысон 
дзæбæх бафынæй, уæд ныр зæрдæрухс уыдзæн, уымæн 
æмæ знон ардыгæй хъæлдзæгæй ацыд. 
X а з б и. Æмæ кæд дысон дзæбæх нæ бафынæй, уæд 
та? 
Лывзæ. Уæд мæн бахъæудзæн, мæ хæлар, фылдæр 
ныхæстæ бахардз кæнын..т Уæвгæ Ацырухс йæхæдæг 
куы фена, уæд... 
X а з б и. Уæд цы? 
Л ы в з æ. Уæд хъуыддаг йæ гаччы абаддзæн. 
X а з б и. Æгæр дын не ’нтысы лæхурын, Лывзæ? 
Ацырухс. Бахатыр кæн, Лывзæ, уымæ ма хъус. 
Л ы в з æ. Уæ дзырд кæрæдзиуыл куы нæ бада, уæд 
бинонты цард хæлгæ кæны. Æмæ аххосджын чи у? Чи 
зондйжындæр уа, уый. Лыстæг зæрдæхудтытæй иумæ- 
йаг амонд хъуынджындæр у. Æгъи, нæ директор фæ- 
зынд! 
А ц ы р у х с. Цæмæй йæ базыдтай? 
Л ы в з æ. Уый мæхæдæг дæр нæ зонын. Фæлæ рес- 
тораны къæсæрмæ куыддæр æрбахæццæ вæййы, афтæ 
мæ комыкъултæ цыдæр мæстхалыг ад скæнынц, цыма 
туаг æхсынцъы ахæрын. Цæуын йæ размæ! Куыд дын 
загътон, мæ зынаргъ хо, афтæ: чысыл æдылыхуыз дар 
дæхи, фæлæ æйтт-утт змæлд кæн! (Ацæуы.) 
X а з б и. Гъеуый дын козбау лæджы æмбудæнтæ, 
гъе! 
212 

А ц ы р у х с. Диссаг дæм ма кæсæд, наукæ бирæ 
хъуыддæгты сусæгдзинад нæма сæргом кодта. (Худы.) 
Цымæ^комыкъултæ кæмæй туаг кæнынц, уый цавæр 
директор у? 
X а з б и. Йæ буфетгæсы хуызæн кæд у, уæд æм 
бæллиццагæй ницы ис. 
Ацырухс. Лывзæ... Диссаджы хорз ыл бады йæ 
ном дæр. 
X а з б и. Ахæмæй дæхицæн хæрзгæнæг скæ! 
А ц ы р у х с. Цал хатты дын загътон, Светæ нын са- 
рæзта ацы фембæлд, зæгъгæ. Сыхæгтæ сты. Æз æй мæ 
цæстæй абон фыццаг хатт уынын. 
X а з б и. Ацырухс, байхъус мæм: цом ардыгæй! 
Ацырухс. Райдыдтай та дæ рагон зарæг. Знон 
алцæуылдæр куы баныхас кодтам. 
Хазби. Ныхас бæргæ бакодтам, фæлæ... Нæ мæ 
фæнды... Фæлтау æндæр исты куыст, цыфæнды дæр 
уæд... 
А ц ы р у х с. Хорз сæрыхицау дæ, цы дæ загъдæуа: 
«Цыфæнды дæр уæд». Дæ бар мыл цæуы, зæгъгæ, уæд 
мæ шахтæйы дæр ауадзис æрзæтк’&ахæгæй. 
X а з б и. Гъе, й^, бæллæх дæр уый у, æмæ дыл мæ 
бар кæй нæ цæуы. Æвæццæгæн, мæхи аххос у. Æгæр 
лæмæгъ дæм лæууыдтæн. Сылгоймаг та афтæ конд у, 
æмæ искуы михцух ауынæд нæлгоймаджырдыгæй, æн- 
дæр ыл бабырсдзæн, æмæ дæ гуырæй райгæ у: дæ сæр- 
мæ схиздзæн. 
Ацырухс. Мæгуырæг, куыд дын тæригъæд кæнын! 
Лæмæгъ, тæнзæрдæ! Ноджы йæ сæрмæ схызтæн. Исчи 
схизæд æмæ йæ пайда йæхи; искуы йæ æмбыд насау 
аппардзынæ. Ме ’нæзонгæ Хазби! Кæннод дæм кæд нæ 
байхъуыстон? А сæрды сывæллоны мæ мадмæ нæ ныу- 
уагътай ам горæты, æмæ йæ хъæумæ аластам дæ мад- 
мæ. Уый иу. Цалынмæ нын фатер дæттынц, уæдмæ уал, 
зæгъын, мæ ныййарджытæм цæрæм, æмæ къæрттæй- 
цъула нæ хауыс! (Фæзмæгау.) «Мидæгмой худинаг у 
21а 

Ирыстоны!» Сразы дæн, æмæ мæ иу ныггæнды хуызæн 
къуыммæ бамидæг кодтай. Газ нæ, дон нæ, иу нæ. 
Æмæ йæм нæ хъусын. Уæд та сывæллон низ райста 
уыцы уазал агъуысты? Мæ мадмæ, дам, мын æвзæр 
цæстæй кæсыс... Æмæ йын цы акæнон, цы мæм ис, цæ- 
мæй йæ барæвдауон? Лæг хæдзармæ куы ницы хæссы. 
X а з б и. Лæвæрттæй дæ -ничи домы! Дæ хуынтæ йæ 
ницæмæн хъæуынц, æрмæст æй иучысыл дæхицæн ад* 
джын кæ! 
А ц ы р у х с. Мæ дзыхы йæ къафеттæн дардзынæн. 
X а з б и. Ма дзур ахæм æвзагæй мæ мады тыххæй! 
Ацырухс. Ай-гъай, алы хаттдæр аххосджын æз 
вæййын. Мæн бафхæрыны йедтæмæ дын мацы ратт. 
Раст дæн, зылын дæн, уый дæуæн уæлдай нæу. 
X а з б и. Афтæ ничи зæгъы, æмæ æппынæдзухдæр 
ды вæййыс аххосджын. Ды иу уавæрты схъомыл дæ, 
уый æндæр уавæрты, æмæ, ай-гъай, цардмæ алы хатт 
æмхуызон цæстæй нæ кæсут. Фæлæ ды рæдыдæн барын 
нæ зоныс, дзæбæхдзинадæн та аргъ кæнын. Чындз дæ, 
фæлæ дæм чындзы митæй ницы уынын. 
Ацырухс. Æнхъæлмæ кæс: сау кæлмæрзæн æрф- 
гуыты онг бабæтдзынæн, дæ мад æмæ дын дæ хæстæ- 
джытæм уайсадын райдайдзынæн, бонивайæнты-иу 
фестдзынæн æмæ нæ кæрт, стæй уынг иу кварталы 
бæрц амæрздзынæн. 
X а з б и. Уымæй дын нæ тæрсын, стæй дæ рагон 
æгъдæуттыл дæр ничи домы. Фæлæ хорзæй цы ис адæм- 
мæ, æнусæй-æнусмæ цæстыгагуыйау кæй хъахъхъæ- 
нынц, уыцы æгъдæуттæ 4 къахыфындзæй скъуыр, уый 
раст у? 
А ц ы р у х с. Афтæ ныфсхастæй куы фæдзурыс, уæд 
.мæ бауырны, ды æппæтæй хъæбатырдæр дæ, æз та пад- 
дзахы усау — æппæтæй хъæздыгдæр æмæ рæсугъддæр. 
Нæ алы мæйы мыздæй дæр æлхæндзыстæм чингуытæ 
æмæ сараздзыстæм хорз библиотекæ,— ды афтæ тынг 
кæмæ бæллыс. Уæ завод дын тагъд ратдзæн фатер — 
214 

дыууæ уаты, чи зоны, æртæ уаты,— о; уый цы хуыцау 
зæгъы,— æмæ уæд нæ сывæллонæн баххуырсдзыстæм 
англисаг æвзаджы ахуыргæнæг, нæ уæгъд рæстæджы- 
иу абалц кæндзыстæм фæсарæнтæм... 
X а з б и. Уæдмæ æз фæуыдзынæн фæсаууонмæ мæ 
ахуыр. Схондзыстæм нæ мады хъæуæй... 
Ацырухс. Æнæмæнг. Æнæмæнг... Æмæ та æппæт 
дæр райдайдзæн ногæй. Додик афоныл хуыссын нæ 
комдзæн, æмæ дæ мад зæгъдзæн: «Чындз, бауадз æй 
иучысыл йæхи бар». Сывæллонæн уый ныфсы хос фæ- 
уыдзæн, æмæ йæхи къултыл хойын байдайдзæн. Хæры- 
ны размæ йын м^ ’фсин къафетт мæ сусæгæй авæр- 
дзæн. Йе та арф ныуулæфдзæн, цыма йыл мард æр- 
цыд, афтæ æмæ зæгъдзæн: «Ныры чындзытæ, дзурын 
уæм чи уæнды! Дæ зæнгтæ бынтон куы байгом сты,. 
уыцы цыбыр къабайы уынгмæ куыд ауæнддзынæ». Мæ- 
хиуыл хæцдзынæн, фæлæ адæймаг, миййаг, æфсæйна- 
гæй конд куы нæ у. 
Æрбацыдысты Г о р г а æмæ Л ы в з æ. 
Горга (стъолы уæлхъус æрбадти). Хъусын уæм. 
Л ы в з æ. Кæй кой дын кодтон, уый — Ацырухс. Иæ 
Фарсмæ чи бады, уый та, æнхъæлдæн, йæ лæг у. 
X а з б и (йæхицæн). Уыры! 
Горга. Æнхъæлдæн æви æцæгæйдæр афтæ у? 
Л ы в з æ. Кæрæдзийæн æвгъау сты. 
Г о р г а. Ома, куыд æвгъау? 
Л ы в з æ. Рæсугъдтæ рæсугъдты куы курой, 
фыдуындтæ * та фыдуындты, уæд адæм кæддæриддæр 
конд æмæ уындæй дыууæ дихы кæндзысты: иутæ — 
хæрзкондтæ, иннæтæ—фыдцъылыстæ. Фæлæ дзыллæтæ 
цæмæй æмхуызон суой фидауцæй, уый тыххæй хъуа- 
мæ нæ паддзахад ахæм*закъон рауадза, ус æмæ лæгæй 
иу фыдуынд куыд уа, иннæ та — бакастджын. 
Г о р г а. Ма йыл дис кæнут, философ Лывзæ æхсæ- 
215 

над æмæ бинонты царды тыххæй бирæ реформæтæ æр- 
хъуыды кодта. Раст зæгъын хъæуы, адæймаджы фæн- 
дон, æнкъарæнтæ, бæллицтæ, намыс æмæ æндæр ахæм 
чысыл хъуыддæгтæ йæ реформæты хыгъд не сты, фæлæ 
стыр социалон ивддзинæдтæ куы æрцæуы, уæд ма уы- 
доныл чи фæхъуыды кæны. Цыбырдæр. Лывзæ мын 
дзырдта, дæу фæнды махмæ кусын? 
А ц ы р у х с. Фæнды. 
Го р г а. Цæмæн? 
Ацырухс. Мæ зæрдæмæ цæуы официанты куыст. 
Г о р г а. Дæ зæрдыл бадар, кæд рог цард агурыс, 
уæд æй мах рестораны не ссардзынæ. 
Л ы в з æ. Уыдæттæ йын дзырдтон æз дæр, Горга 
Хамбиевич! 
Горга. Дæу нæ фæрсын. (Ацырухсмæ.) Цы дæм 
ис ахуыр, стæй цы куыстыл хæст дæ? 
Ацырухс. Дæс къласы фæдæн, стæй базарадон 
техникумы афæдзы бæрц бакастæн. Кусгæ- никуы кæ- 
нын. 
Г о р г а. Хорз, ныффысс курдиат æмæ йæ секретар- 
мæ ратт. Сæрибар стут. 
Хазби. Фæлæуу-ма, фæлæуу. Ау, йæ хъуыддаг аф- 
тæ тагъд ацъапп? 
Горга.ч Нæ дæ æмбарын. 
X а з б и. Æппындæр куы ницæмæ арæхсы, уæд æй 
кусынмæ куыд исыс? 
Лывзæ. Æмæ ды слесæры дæсныйад дæ мады 
гуыбынæй рахастай? Сахуыр уыдзæн. 
Г о р г а. Кæй зæгъын æй хъæуы, æз мæ фæндон 
аивдзынæн. Гыццыл раздæр мæм афтæ фæкаст, цыма 
курæг æрбацыдыстут. 
X а з б и. Æз мæ зæрдæ дардтон, ахæм æдзæттæ 
адæймаджы куыстмæ нæ райсдзынæ, зæгъгæ. Ма йын 
фыссын кæн курдиат, фæсмойнаг дзы фæуыдзыстут. 
Горга. Мæ рæдыд сраст кæндзынæн. Бузныг. 
Ацырухс. Ма йæм хъус, Горга Хамбиевич! Уый 
216 

рестораны кусджыты се ’ппæты дæр цæстфæливджытæ 
æмæ давджытæ æнхъæлы. 
Г о р г а. Æцæгæйдæр афтæ хъуыды кæныс? 
X а з б и. Се ’ппæты тыххæй зын зæгъæн у. 
Г о р г а. А-гъа. Æрмæстдæр иуæй-иуты? 
X а з б и. Чи зоны. 
Горга. Æмæ ды цы коллектияы кусыс, уым се 
’ппæт, дæр сыгъдæг æфсарм æмæ æназым сты? 
Хазби. Уырытæ уым дæр разындзæн. 
Горга. Куыд загътай? Уыры? Ха-ха! Лывзæимæ 
нстæуыл куы ахыл вæййын, уæд уыцы дзырд мæ был- 
алгъыл рауай-бауай сисы, фæлæ йын æрцахсыны амал 
не ссарын. О. Мах æрцыдыстæм иу хатдзæгмæ: алы 
коллективы дæр ис хамасхортæ. Уæдæ афтæ: ресторан 
ресторан кæй у, уый тыххæй йæ давджыты ахстон схон, 
уый раст нæу. 
X а з б и. Хъуыддаг уый мадæг ис, æмæ æввонгхор- 
тæй сымахмæ куыстагур фылдæр цæуы. 
Горга. Уый раст у. Заводы цехæй махмæ фылдæр 
фадæттæ ис гуыбын ра^адзынæн. Нæ хæс у, йæ къух- 
тæ чъизи кæмæн сты, уыдонæй иуы дæр ресторанмæ 
æмгæрон не ’руадзын. Фæлæ куыд? Телеуыныны дик- 
торты конкурсы уыйбæрц н& вæййы, махмæ куыстагур 
цас цæуы. Кусæг та нæ хъæугæ кæны. Лæджы бынат 
уæгъд кæм аззайы, уым хæйрæг паддзахиуæг кæны. 
А ц ы р у х с. Мах уый тыххæй бирæ фæдзырдтам 
Хазбиимæ. Сразы вæййы мемæ, стæй та иннæрдæм 
ныццæвы. 
Горга. Бар уæхи. Мæ бон нæу дыууæ къайы æх- 
сæн бацæуын. Сæрибар стут. 
Ацырухс. Горга Хамбиевич! Бакæс-ма йæм. Ра- 
зы у. Æз ныртæккæ ныффысдзынæн курдиат. 
Лывзæ. Афысс, мæ зынаргъ хо, афысс. Бæрнондзи- 
пад уæлдæр у бинонты чысыл хъаугъатæй. 
Г о р г а. Нæ хъæуы фыссын. Цæугæут. 
217 

А ц ы р у х с. Æппынфæстаг, æз мæхæдæг мæхи 
тыххæй дзуапп дæттынхъом дæн. 
Г о р г а. Нæ, уый нæ бæззы. Иуырдыгæй сылгойма- 
гæн æгæр кæрздзырд уæвын нæ фидауы... 
Л ы в з æ. Нæ дын дзырдтон?.. 
Горга. Иннæрдыгæй та бинонты хъаугъайæн куыс- 
тыл аенæ фæзынгæ нæй, уымæ гæсгæ мах архайæм, цæ- 
мæй нæ кусджытæ хæдзарырдыгæй æнæкъæмдзæстыг 
æмæ зæрдæрухс уой. 
X а з б и. Уæ ныхæстæм байхъус, уæд ресторан дзуа- 
ры бынат схонæн ис. 
Горга. Ресторан у театр. Царды егъау театр 
Фондз æмæ ссæдз азы тох кæнын, цæмæй нæ коллектив 
уый бамбара æмæ йæ куыст сиса æцæг аивады онп. 
Рæдийгæ кæны, официантмæ хуымæтæджы лæггадгæнæ- 
джы цæстæй чи кæсы, уый. Курдиатджын официант 
канд физонæг æмæ сæн нæ рахæссы æрбацæуджытæн, 
уый сын ратты йæ цæстырухс, йæ рæдау æмæ уæздан 
мидбылхудт. Æмæ адæймаг банкъары æнцойдзинад, 
зæххон царды æнхъæвзгæ цин, свæййы тыхджындæр, 
удыхъæдæй сыгъдæгдæр, уымæн æмæ йæ уæлхъус лæу- 
уы рæсугъд æрыгон сылгоймаг, йæ аив кæстæриуæгæй 
лæгæн йæ сагъæс чи ферох кæнын кæны. Мæ бар уый- 
бæрц куы цæуид, уæд саразин официанттæн сæрмагонд 
институт, музыкæ, литературæ, эстетикæ æмæ актеры 
дæсныйад дæр кæм ахуыр кæниккой, уымæн æмæ рес- 
торан у ахæм рухс дуне, адæймаджы йæ зæххон иугæн- 
дзон хъуыддæгтæй иу сахат чи атоны æмæ йæ æгæрон 
цин’ы хохы цъупмæ чи сисы. Уымæ гæсгæ официантты 
дæр артасттау хъæуы æрдзон курдиат. Марадз, Лывзæ, 
адæммæ фæдзур, æгæр ныффæстиат стæм. 
Л ы в з æ. Раст ссæдз минуты фæстæ ресторан бай- 
грм уыдзæн. Æвæдза, Ацырухс сарæхсид... 
Горга. Цæугæ, уый дæ уынаффæ нæу. (Лывзæ 
ацæуы.) 
Ацырухс. Горга Хамбиевич, дæ хорзæхæй, афтæ- 
218 

мæй мæ ма арвит. Хазби дæр разы у, æндæр мемæ не 
’рбацыдаид. Афтæ нæу, -Хазби? 
X а з б и. Афтæ у, афтæ у, афтæ у! Кæд дæ куыстмæ 
исынц, уæд дæ райсæнт. 
Г о р г а. Цæугæут. Ныхмæ нæ дæн. Ахъуыды кæнуг 
уæхæдæг... 
Ацырухс. Æмæ уæдмæ æндæр искæй нæ райсдзы- 
нæ уыцы бынатмæ? 
Г о р г а. Æнхъæл нæ дæн. 
Ацæуынц Ац ы р у х с æмæ X а з б и. Къæсæрæй æрбахызтысты 
рестораны кусджытæ æмæ алы рæтты бадынц. 
Г о р г а. Цыбыр уыдзæн мæ ныхас. Иу æмæ уын 
дыууæ хатты нæ дзырдтон, уæхи хуымæтæджы лæггад- 
гæнджыты онг ма уадзут. Кæддæриддæр уæ зæрдыл 
дарут, кæм кусут, уый гуыбын хæлц æмæ нозтæй 
дзаггæнæн бынат нæу, фæлæ рæсугъддзинад æмæ уæз- 
дандзинады хæдзар у. Æппынæдзух цæстдарын хъæуы 
уæ дарæсмæ, уæ конд, уæ уындмæ, уæ уæз мæй дыууæ 
хатты барут. Иудзырдæй, уæ алы миниуæг æмæ фе- 
змæлды дæр хъуамæ уа фидауц. Ныр æртьжкаг аз 
ахæм къуыри нæма уыди, Изабеллæйæн йæ цæстмæ 
кæд нæ бадардтам, æгæр кæй ныууæрæхтæ, уый. Сæр- 
магондæй ма йын чиныг дæр балхæдтон, цæмæй йæхи 
патологион нардæ.й бахиза. Фæлæ нæ! Мисын йæ зæр- 
дæ нæ зæгъы! Физонæг хæстулæфт кæныны онг бахæры! 
Æз ын дзырдтон: гуыбындзæл ма у, дæ мондæгтыл хæ- 
цын фæраз, афтæ домы официанты аивад! Æмæ, дам, 
ма уæд кусгæ та цæй тыххæй кæнын! Æмæ йæм бакæ- 
сут, цы пайда дзы ссардта: нард бабызауйæ къуди йæ 
фæдыл тыхласт кæны. Уый нæ бæззы. Иæ бæрны цы 
фынгтæ ис, уыдонмæ зивæггæнгæ цæуын байдыдтой æр- 
бацæуджытæ. Ноджы йыл хъæстыты чиныджы фæзынд 
хъæбæр уайдзæфы ныхæстæ. Æппæт уыдæттæм гæсгæ 
Изабеллæ йæ куыстæй ист æрцыд. 
219 

Изабеллæ. Нæ уыдзæн! Нæ акомдзынæн æз мæ 
куыстæй! 
Г о р г а. Дæ бæсты ист æрцыди æндæр адæймаг. 
Изабеллæ. Горга! 
Горга. Фæдæн мæ ныхас. 
Изабеллæ. Мæ аххос цы у?! Æз бакастæн уыцы 
чиныг. Сахуыр кодтон, йæ уæз, цас æмбæлы, уымæй 
дыууæ хатты фылдæр кæмæн у, уыдоны цавæр диетæ 
хъæуы, уый дæр: сихорыл иу агуывзæ цай æхсыримæ, 
50 граммы сау дзул, фондз граммы царв, иу къуыдыр- 
фых айк, цæхджын джитъри, салат... 
Г о р г а. Ныр сæрибар дæ. Нардæй рынчынты дие- 
тæ дæ нал бахъæудзæн. Хæр, дæ зæрдæ цыдæриддæр 
агуры, уый. 
Изабеллæ. Дохтыр мын цы загъта, уый кодтон! 
Медицинон наукæйæн йæ бон кæй ницы у, уый мæн 
аххос цæмæн у? Мæ куыст та иннæтæй æвзæрдæр нæ 
цæуы. 
Лывзæи Гъы... Йæ куыст æвзæр нæ цæуы... Уæдæ 
дыл хъаст дæр уымæн кæнынц... Бæрнондзинад рæ- 
сугъддзинад домы... 
Изабеллæ. Æнаккаг! Уый мыл. ды сардауыс дæ 
расыг хæлæртты æмæ мыл алы цъыфкалæн ныффыс- 
сынц хъæстыты чиныджы. Арахъхъ, графины цас æм- 
бæлы, уыйбæрц нæ кодтай, æмæ дын уый загътон. 
Уæдæй нырмæ дæ цæстысындз фестадтæн. 
Горга. Мæнæн "цæуылнæ фехъусын кодтай уыцы 
хъуыддаг? 
Лывзæ. Кæуыл æууæндыс? Уый йæ фырмæстæй 
лæг марыныл дæр нал бацауæрддзæн. 
Торга. Дæ ’дзыхыл хæц! Бузныг, Изабеллæ, Лыв- 
зæмæ ардыгæй фæстæмæ фылдæр хъусдард цæудзæн. 
Изабеллæ. Нал мæ асурдзынæ?! 
Горга. Сывæллонау рæузонд дæ, Изабеллæ, кæд- 
дæр та рæсугъд, æрыгон æмæ хæдæфсарм чызг уыдтæ... 
Ам дын кусгæйæ нал у! Стъæлф. 
220 

Изабеллæ. Горга... 
Г о р г а. Æгъгъæд! Дарддæр. Хангуассæ! Ацы 
хъуыддаг дæуæн урок фæуæд. Æгæр хæрзхуыз кæныс. 
Дæ фароны къабатæй дын, æнхъæлдæи, иу дæр нал 
бæззы. Гъæй-джиди, бынтон æрыгон ма куы дæ, цавæр 
хабар у! Кæд дæ куысты рæсугъддзинадыл нæ тыхсыс, 
уæд та дæ зæрдæйæн фæтæригъæд кæ. Бад. Мацы дзур! 
Хъыби! Театры спектаклы райдайæны агъоммæ сценæ- 
пыл декорацитæ æвæрд куы нæ æрцæуой, уæд аххос- 
джынæн цы бакæндзысты? Фæтæрдзысты йæ æнæфæс- 
тæмæ фæкæсгæйæ! Дысон-изæр рестораны хус сæн цæ- 
уылнæ уыди? Дæ дзыхыл хæц[ Дæ дзуапп мæ ницæмæн 
хъæуы Бардзырд: Хъыбийæн хаст æрцæуæд карз æф- 
хæрд фæсТаг æртхъирæнимæ. Иунæг ахæм рæдыд-ма 
æруадз æмæ дæ гуырæй райгæ у! Сæ хорз куысты тых- 
хæй арфæ кæнын Сослан, Армилæ æмæ Суренæн. Иу- 
хатт дæр ма уæ курын: фæтк æмæ æгъдау. Уæздандзи- 
над æмæ аив кæстæриуæг. Рæсугъддзинад, рæсугъддзи- 
над æмæ рæсугъддзинад. Ныр цæугæут. 
Иинæтæ ацæуынц. Изабеллæ баззайы. 
Изабеллæ. Горга Хамбиевич! 
Го рг а. Цы ма? 
Изабеллæ. Мæ фыны цал æмæ цал хатты фед- 
тон Лывзæйы нард хæргæ... Стыр кæрстытæй йæ æу- 
уылдта æмæ йæ сой йæ былтыл калди. Мæ зæрдæ-иу 
схæццæ, æмæ-иу хъуырдухæнгæнгæ æрыхъал дæн... 
Горга. Изабеллæ, Изабеллæ! Цы уыдтæ æмæ цæ- 
мæ æрхаудтæ! Ссæдз азы размæ дæ нарæг астæуыл 
къух æнцонæй æххæссыди. 
Изабеллæ. Ды нæ ферох кодтай?... Уæд мæ 
уарзтай... 
Горга. Цы? Дæ сæрызонд бынтондæр фæцыди? 
Сылгоймаг дæ æви нæ, уый мæм нымады дæр никуы 
Уыди. 
221 

Изабеллæ. Хатыр бакæ... Æвæццæгæн мæм аф- 
тæ фæкасти... Сылгоймагыл азтæ куы рацæуы, уæд... 
Кæддæр йæ уарзонæн дымын кæй нæ уагъта, уыцы та- 
макойы зынг ын, йæх-и зæрондæй кæмæ тавы, ахæм æх- 
сызгон цæхæр фесты. Фæлæ иу хатт æмбисæхсæв Лыв- 
зæйы хæдзары... 
Горга. Уый уыди мæ рæдыд... Ссæдз азы фæстæ 
дæ хатыр курын. Фæлæ дæхи аххос уыди. 
Изабеллæ. Мæн дæу тыххæй ныууагъта мæ лæг. 
Уарзта мæ... 
Горга. Æмæ фыруарзтæй ныддымстæ! Цы гуы- 
быннизæн æрымысыдтæ рагон таурæгътæ! 
Изабеллæ. Кæд, нос мæ зæрдæйыл баззад, уæд 
та? 
Горга. Куыд дæм цæуы зæрондырдæм уарзондзи- 
надæй хъазын? 
Изабеллæ. Нæ, ды мæ раст нæ бамбæрстай. Уар- 
зондзинады кой нæ кæнын. Мæ лæг мæ дæу тыххæй 
ныууагъта, фæлæ дæуæй фæхицæны зын мæ зæрдæйыл 
носау баззайдзæн, уымæн æмæ уал азы афтæ стыр аргъ 
кæмæн кодтон, æппæты растдæр æмæ тыхджындæр æн- 
хъæл кæмæн уыдтæн, уый мæ æвиппайды зæронд дзау- 
майау фæсдуармæ æппары! Æнæзонд, æвæлтæрд чыз- 
гæй æрбахаудтæн дæ къухтæм. Æз уал азы дæргъьг 
дæ ныхæстыл афтæ тынг æууæндыдтæн, æмæ мæхи æн- 
хъæлдтон, царды стырдæр хъуыддæгтæ чи аразы, уыдон: 
æмрæнхъ. Цы фæуыдзынæн? Цæмæн мæ тæрыс, адæм 
рæсугъддзинады куывды кæм бадынц, уыцы галуанæй? 
Йæ хæзнатæ кæмæн æркалынц, ахæм дурынау—афти- 
дæй аззадтæн. Ныууадз мæ, Горга! Ма мæ асур! 
Горга. Рæсугъддзинадæн чи кусы, уый хъуамæ 
йæхæдæг дæр рæсугъд уа. 
Изабеллæ. Æрмæстдæр мисын, мисын цымдзы- 
нæн, æндæр ницы. 
Горга. Æгуыстæй дæ нæ ’ныууадздзынæн. Искуы 
дон кæнæ бæгæны уæй кæндзынæ. 
222 

Изабеллæ. Æмæ уыцы рухс галуан та... Адæмы 
цингуывд? Царды цин мин хуызы хрустал агуывзæтæй 
кæм худы? 
Г о р г а. Хæрзхъæд галуан æрмæстдæр хæрзхъæд 
æрмæгæй ис аразæн. Мæн фидарæй уырны, цалынмæ 
адæм конд æмæ уындæй æмхуызон аив æмæ хæрзæл- 
вæст не суой, уæдмæ æхсæнады уæлдæр гармонион 
рæзтæн уæвæн нæй. Гуырыконды аипп удыхъæдыл дæр 
бæрæг кæны. 
Изабеллæ (йæ ронæй æхцайы тыхтæттæ систа). 
Гър, æхца! 
Г о р га. Æлгъаг! 
Изабеллæ. Ноджыдæр ма! Æз зыдтон, Лывзæ- 
йы аг мыл иу бон æркæлдзæн, æмæ цæттæ уыдтæн. Ме 
^хцатæ мæ роны дардтон. (Исы та æхцатæ.) 
Горга. Фесæф тагъд мæ цурæй! 
Изабеллæ. Ноджыдæр ма! Æви афтæ зæгъынмæ 
хъавыс, æмæ мæнæй гæртам никуы райстай? Райс ныр 
дæр. 
Г о р г а. О, истон. Фæлæ мæ идейæтæ никуы уæй 
кодтон^ æхцайыл. Уымæй дæс хатты фылдæр æхца куы 
’рбахæссай, уæддæр мæ фæнд нæ аивдзынæн. Цы сты 
æхца? Мур дæр ницы! Дæ зæрдæйыл дзы фиуæй авд 
куырæты скæндзынæ, дæ чъылдым дæ къæхты счъил- 
тæм æрхæццæ уыдзæи, æндæр ницы! Цыма ивтыгъд 
гранат дæ дзыппы дарыс, уыйау тæссаг сты афтид æх- 
цатæ, дæ цардвæндагыл исты бæллиццаг нысан цыку- 
райы фæрдыгау куы нæ æрттива, уæд. 
Изабеллæ. Æмæ мæ уæд цæмæц иуварс кæныс 
уыцы нысанæй? 
Г о р г а. Ды дæхæдæг аиуварс кодтай дæхи уыцы 
нысанæй, ома цæрыны мидисæй. Дзырдтон дын, дæхæ- 
дæг æвдисæн: æхцатæй æппæт нæ балхæндзынæ! Æмæ 
ныр къуырццæвæны бахаудтай: æхца бирæ æрæмбырд 
кодтай, фæлæ цæй сæраппонд уыдысты дæ фæллæйттæ, 
уый нæ зоныс. Ай-гъай, цалынмæ æвзонг æмæ рæсугъд 
223 

уыдтæ, уæдмæ дыл дæ уды аипдзинад нæ зынди. Дæу 
æхсызгон хъуыди мæ идейæ, уымæн æмæ дæхнмæ æн- 
дæр бæллиц нæ уыди! Æмæ ныр, тъепа хуырыл куы 
аззайы, афтæ дæ гæндзæхтæ тилгæ аззадтæ. Кæд дæ 
бæгæныуæйгæнæгæй кусын фæнда, уæд мæм тилифонæй 
æрбадзурдзынæ. 
Изабеллæ (йе ’хцатæ йæ роны афснайы). Æл- 
гъыст фæу! (Ацæуы.) 
Дыккаг ныв 
Рестораны зал. Изæр. Сценæйы арфы минасгæнджытæ бадынц. 
Оркестр цæгъды сабыр мелоди. Сценæйы иу кæронæй æрбацæуынц 
Горга æмæ Ацырухс официанты дарæсы. 
Горта. Цæй, куыд у, Ацырухс? Дæ зæрдæмæ ма 
цæуы официанты куыст? 
Ацырухс. Тынг. Лæг ам цал æмæ цал алыхуызон 
адæймаджы базоны! Æнкъард кæнынæн дзы æппын- 
дæр рæстæг нæй. 
Горга. Дæ зæрдыл бадар: зивæг-макуы кæ, хъæл- 
дзæг æмæ рог змæл. Зæрдæрухсæй чи æрбацыд, уымæн 
йæ цин ма фехал, сагъæсимæ чи æрбацыд, уымæн асур 
йæ сагъæс, сæргуыбырæн йæ къул бæрзæй сраст кæ дæ 
мидбылхудтæй. 
Ацырухс. Æз рагæй уарзтон официанты куыст, 
фæлæ афтæ амондджы^ уызынæн, уый æнхъæл нæ уыд- 
тæн. Ме ’мбал чызджытæ’’мæм, æнхъæлдæн, хæлæг дæр 
кæнынц... Иу бон дæ проспектыл цæугæйæ федтам... 
Горга. Иуæй-иу хатт фæцæйцæуын проспектыл 
дæр. Фæлæ фылдæр Терчы былты фæтезгъо кæнын. 
Æгæр æнкъард дын уыдзæн мемæ, æндæр иу æнцой 
изæр доны былтыл иумæ азиликкам. О, хæдæгай, кæм 
и ныртæккæ дæ лæг... Æнхъæлдæн, Хазби хуынди? 
Ацырухс. Завод æй Минскмæ мæйы æмгъуыдæй 
командировкæйы арвыста. 
2?4 

Г о р г а. Дæ хорзæхæй, къофи мын рахæсс. 
А ц ы р у х с. Дæ кабинетмæ? 
Горга. Цæмæн? Мæ кабинетмæ нæ уадзын хæри- 
иаг æмæ нозт хæссын. Мæнæ аууон ран ацы стъолы 
фарсмæ абаддзынæн. Æрмæст афтæ: фыццаг уал дæ 
фынгтæ абæрæг кæ, миййаг, кæд исты хъуаг сты. 
(Сбадти.) 
А ц ы р у х с минасгæнджытырдæм фæцæуы. 
1-аг æрбацæуæг. Ам иу ног официанткæ кусы. 
Кæйдæр загъдау: ахæм чызджы къухæй емынæ дæр 
баназ. 
2-аг æрбацæуæг. Æрмæст мæнæн æндæр исты 
баназын кæн. 
1-аг æ р б а ц æ у æ г. Уæртæ и! Каес-ма, дуне куыд 
фæрухс и! Дæ изæр хорз, æхсин! 
А ц ы р у х с. Алыбон æгас нæм цæут! 
1-аг æрбацæуæг. Каем сбадæм? 
А ц ы р у х с. Кæмдæриддæр уæ фæнды. Уæгъд 
стъолтæ нæм ис. 
1-аг æрбацæуæг. Дæ бар кæуыл цæуа, ахæм 
фынгыл нæ сбадын кæ, æхсин. 
А ц ы р у х с. Хуыздæр ма кæй сбадын кæнин, фæлæ 
ме^ стъолтæ уæгъд не сты. Бахатыр кæнут, нæ чызджы- 
тæ æмæ нæ лæппутæ уæ зæрдæхудты нæ бацæудзысты. 
Сбадут кæмфæндыдæр. 
2-аг æрбацæуæг. Цом далæ уым къуымы сба- 
дæм. 
1-аг æрбацæуæг. Æтт! Мæ хъуыддаг нæ цæ- 
уы! (Ацæуынц.) 
А ц ы р у х с (минасгæнджытæм). Зынаргъ æмбæлт- 
тæ, кæд уæ зæрдæ исты зæгъы? 
1-аг минасгæнæг. Зæгъы! Тæбæгъы нын ра- 
хæсс дæ мидбылхудт. 
А ц ы р у х с. Ахæм уазджытæн æвгъау ницы у. 
15 Ацырухс 
225 

2-аг. Æмæ дын дæ зæрдæ куы бадомæм, уæд та? 
А ц ы р у х с. Иунæг зæрдæ мын ис, æмæ лæвæрд æр- 
цыд. Менюйы иал ссардзыстут уый. 
1--аг. Æз цæттæ дæн дæ сæрвæлтау амæлынмæ. 
Зæгъ-ма, йæхи чи фæраздæр кодта æмæ ахæм дисса- 
дждо хæзна — дæ зæрдæ чи асайдта, уыцы цæстфæливæ- 
гæн йæ ном, æз æм дуэлмæ фæсидон. 
2 - а г. Æз та дæ секундант. Хуыцаумæ кувдзынæн, 
цæмæй уæ дыууæ дæр уæ удтæ мæрдты Барастыры æв- 
джид бакæнат, цæмæй мæнæ ацы саурæсугъд — йæ 
ном ын нæма зонын — мæхицæн баззайа! Ха-ха-ха- 
ха’ 
1 г а г. Ха-ха. Цъаммар гадзрахат! Æз сылгоймæгты 
сайдтон, фæлæ æмгæртты никæд! Ивар баназ иу сы- 
къа! Рахæсс-ма нын иу авг. 
А ц ы р у х с. Ныртæккæ! (Буфетмæ ацæуы.) 
Л ы в з æ. Нæ чызджытæ дæм мæстæй мæлынц. 
(Арахъхъ графинмæ уадзы. Æххæст æй нæ байдзаг 
кодта.) Рестора’ны адæм дæумæ кæсынц. Фидар лæуу, 
мæ чысыл гæдыйылæппын. Дæ сæр ма разилæд, бæр- 
нондзинад æппæтæй уæлдæр у. Дæ фæлмæндзинад 
хъуамæ гæдыйы дзæмбыйы хуызæн уа: цалынмæ хъæ- 
бысы вæййы, уæдмæ фæлмæн сты, фæлæ зæхмæ куы 
фæцæйхауы, уæд йæ цыргъ ныхтæй ацахсы буар æмæ 
йæ дзæбæх æрхафы. 
А ц ы р у х с. Уый цæй тыххæй зæгъыс? 
Лывзæ. Нæ директор сылгоймаджы ныхтæй куыд 
тæрсы, афтæ ницæмæй. Дæ фæлмæндзинады аууон цыр- 
гъагæй ницы ис, зæгъгæ, уый куы базона, уæд дæ иу 
ран нал ныууадздзæн. Мæн та нæ ф&нды. 
Ацырухс. Æмæ ды сылгоймаджы ныхтæй нæ 
тæрсыс? 
Лывзæ. Хуыцау сæ хъаматæ дæр фестын кæнæд, 
мæ удæй сæ фылдæр уарзын. 
Ацырухс (райста графин). Æмæ уæд дæ усæн 
йæ ныхтæ даргъ рауадзын кæн. (Ацæуы. Графин æрæ- 
225 

вæрдта стъолы бадджытæн, стæй къофи рахаста Гор- 
гайæн.) 
Горга. Æрбад уал. (Цымы къофи.) Молодец! Ис 
дæм æнæмæнг ’курдиат... Æрдæбон мын цыдæр дзурын- 
мæ хъавыдтæ... Иухатт, дам, чызджытæ... 
А ц ы р у х с. 0... Ды нæ рæзты фæцæйцыдтæ, æмæ 
не ’мбæлттæй иу афтæ зæгьы: уæртæ, дам, нæ горæты 
хъæздыгдæр лæг фæцæуы. 
Горга. Мæнæй загътой? Гъы. Нæ горæты хъæздыг- 
дæр лæг. Цымæ цы хуыдтой де ’мбæлттæ хъæздыгдзи- 
над? Стæй дæхæдæг? 
Ацырухс. Нæ зонын. Æз федтон æрмæстдæр: 
бæрзондгомау æнгомæлвæст лæджы фæсонтæ, донхуыз 
костюм ыл, йæ бæрзæй урс-урсид æфцæггот æмæ аив 
къуырд сæрыхъуынты æхсæн зынди дастæй. Цыди фи- 
дар къахдзæфтæй, касти æрмæстдæр размæ. Æмæ уæд 
фыццаг хатт банкъардтон нæлгоймаджы æнахуыр тых. 
Цыма тас нæ зоны æмæ алцæуылдæр фæуæлахиз уы- 
дзæн... Цыма йæм зæххон хъуыддæгтæ нымады дæр не 
сты... Уый ды уыдтæ... 
Г о р г а. 'Æз?.. Де ’мбæлттæ мæ нæ горæты хъæз- 
дыгдæр лæг кæй схуыдтой, уый ’тыххæй дæм афтæ фæ- 
каст? 
Ацырухс. Нæ зонын... 
Горга. Хъус-ма, хъус-ма, мæ чысыл чызг! Æмæ 
мын æваст мæ хъæздыгдзинæдтæ куы байсай, уæд ма, 
ды куыддæриддæр загътай, афтæ фæцæйцæуын бауы- 
дзæн мæ бон? Дæумæ ма æппæтæй тыхджындæр нæл- 
гоймаг фæкæсдзынæн? 
А ц ы р у х с. Нæ зонын... 
Горга. Хъуыддаг æмбæрст у. Ды федтай æрмæст- 
дæр мæ хъæздыгдзинад, фæлæ мын мæ бæллиц нæ 
федтай. Æмæ дын афтæ куы загътаиккой, кæс-ма, æп- 
пæты рæсугъддæр бæллиццыл чи тох кæны, уый фæ- 
цæуы, зæгъгæ, уæд та? 
А ц ы р у х с. Уый мæ, чи зоны, нæ бауырныдтаид. 
227 

Г о р г а. Ау, мæ гуырыконды мæ бæллиц къаддæр 
зыны, хъæздыг лæг кæй дæн, уьий æууæлтæй? Охх, куыд 
зын у цæрын, куыд зын, уый куы зонис! Куыд зын æмæ 
куыд вазыгджын у царды философи! Кæс-ма уæдæ! 
Уæртæ къуымы иунæгæй бады поэт. Æнæзонгæ поэт, 
йæ фыстытæ йын нæ мыхуыр кæнынц, гæвзыккæй-гæв- 
зыккдæр, лæгау лæгыл дæр æй ничи нымайы. Фæлæ 
ма йæм бацу æмæ йын зæгъ: «Гъа, мæнæ дын æппæт 
дунейы хъæздыгдзинæдтæ, æмæ дæ фыссын ныууадз». 
Цы дын зæгъдзæн, æнхъæлыс! Гъа, къофи рахæсс. Дæ 
фынгтæ фен. О, хæдæгай. Æрдæбон чысыл дыууæ рæ- 
дыды æруагътай: иухатт æгæр хъæрæй ныххудтæ, офи- 
цианты этикæйы арæнтæй ахызтæ. Иннæ хатт та æгæр 
бафæстиат дæ буфеты цур. 
А ц ы р у х с. Бахатыр кæ, Горга Хамбиевич. 
Г о р г а. Хорз. Цæугæ. 
Ацырухс ацæуы. Рестораны бадджыты уынæр хъуысы тынгæй- 
тынгдæр Оркестр цæгъды джазы музыкæ Залы бадджытæ 
кафынц европæйаг кæфтытие. Ацырухс азылди йæ фынгтыл, стæк 
буфеты цурмæ æрбацыд. 
А ц ы р у х с. Иу графин арахъхъ, дыууæ сæны «Ци- 
нандали». 
Л ы в з æ (авг гом -кæны), Æнтысы йын. 
А ц ы р у х с. Лывзæ, адæймаджы æвзагыл-ма дзур, 
дæ уыци-уыцитæ дын не ’мбарын. 
Лывзæ. Чъизи куыст кæ, фæлæ дæ къухтæ ма 
счъизи уæнт. 
А ц ы р у х с. Кæмæй зæгъыс? 
Л ы в з æ. Нæ зынаргъ директорæй, мæ гæдыйылæп- 
пын. 
А ц ы р у х с. Цы чъизи куыст кæнгæ йæ уыныс? 
Лывзæ. Уый ды нырма нæма бамбардзынæ. Ды 
йын уыныс йæ куысты иу хай: йæ къухтæ чъизийæ 
куыд хъахъхъæны. Æз та йын уынын йæ куысты ин- 
нæ хай: йæ къухтæ чъизийы куыд ауагъта. 
228 

А ц ы р у х с. Куыд æвирхъау адæймаг дæ! Æз дын 
никуы бамбардзынæн дæ бынтыхуымгæнæн ныхæстæ, 
æмæ сæ æндæр искæмæн куы кæнис, уæд хуыздæр 
уаид. 
Л ы в з æ. Ома Хазбийæн? Уый сæ уайтагъд бам- 
бардзæн. Цу, цу, мæ гæдыйылæппын, дæумæ æнхъæл- 
мæ кæсы нæ директор. 
А ц ы р у х с. Дæ ныхæстæ дын Горгайæн куы радзу- 
рон, уымæй нæ тæрсыс? 
Лывзæ. Нæ. Ахæм æдылы чызг нæ дæ. Ды исты- 
куы зæгъай, уæд æз дæр исты срæдийдзынæн Хазбипæн. 
Æмæ хъаугъайæ хъайла хуыздæр у. 
А*цырухс. Æдзæсгом. (Ацæуы. Æвæры сæнтæ 
æмæ арахъхъ фынгтыл, стæй къофи рахæссы Горга- 
йæн.) 
Г о р г а. Бузныг. 0, ды мын дзуапп нæма раттай: 
цы дын зæгъид уыцы поэт, дæумæ гæсгæ? 
Ацырухс. Кæд æм зонд ис, уæд райсид дунейы 
хъæздыгдзинæдтæ. 
Горга. Æмæ кæм и зонд? Стæй зонд цы у, уый 
дæр ничи зоны... Нæ райсид уыцы расыггæнаг дунейы 
хъæздыгдзинæдтæй ницы йæ музæйы цур. Уый уæлвонг 
æмæ æлгъгæнгæйæ кæсы æхца æмæ мулкмæ... Уый фæ- 
уæлахиз... Фæуæлахиз... Иæ сæнтты йæхицæн сарæзта 
ахæм рæсугъд дуне, сæнтурс пылыстæг мæсгуытæ, æр- 
гъæу галуаитæй æмæ нæ горæты тæккæ хуыздæр фатер 
дæр уый цуры у тальшг, уазал ныггæндау. Лæгмæ иде- 
йæ куы уа, уæд ын тас ницæмæй у. Кæй зæгъын æй 
хъæуы, царды мидæг ын зын у, йæ ус йæхи уæлдæр ин- 
теллигенты усыл нымайы æмæ цыдæр модæйы къаба- 
тæ фæдомы. Фондз азы кæй фæдардта, уыцы пъалто, 
дам, мын нал бæззы, ноджы йæ хæрьш хъæуы бон æр- 
тæ хатты, цыдæр фатертæ æмæ лыстæг хъуыддæгты 
кой фæкæны... Æмæ кæрæдзи хъуын-хъис тонынц .. Фæ- 
лæ хæрз дзæгъæлы! Æрдз иуæн иу хорз ратты, иннæ- 
мæн иннæ хорз. Иуæн — конд æмæ уынды рæсугъддзи- 
"229 

над, иннæмæн — курдиат. Уым ис æрдзæн йæ егъау рæ- 
дыд. Фæлæ æз цы дуне аразын, уым уыдзæни адæмы 
царды уæлдæр гармони: рæсугъддзинад æмæ хъæздыг- 
дзинад бацæрдзысты иумæ иузæрдион лæг æмæ усау. 
Æмæ уæд растгонд æрцæудзæн æрдзы... æрдзы рæ- 
дыд... 
А ц ы р у х с. Исты дæ риссы, Горга Хамбиевич, цы 
кодтай? 
Г о р г а. Ницы... Мæ цæстæнгас сæмбæлд Лывзæйы 
цæстæнгасимæ. Ды, ай-гъай, ахъуыды кодтаис: кæд рæ- 
сугъд дуне аразынмæ хъавыс, уæд Лывзæйы ахæм бæр- 
нон куысты цæмæн дарыс, зæгъгæ. Афтæ у. Ницы хъæ- 
уы дзурын... Лывзæ фæлтæрдджын кусæг у. Йæ куыст 
хæрзхуымæтæг архайдæй систа фокусничы аивады онг. 
Ам схъомыл, у коммæгæс, æууæнды мæ идейæйыл. 
Æмæ йæ ресторанæй уый тыххæй нæ тæрын. Фæлæ æр- 
цæудзæн ахæм бон, йæ ницæйагдзинад йæ фæстаг 
арæнтæй куы ахиза. Æмæ йьин уæд фервæзæн нал уы- 
дзæн. Æз æй зонын, цы дын дзырдтаид, уый. 
Ацырухс. Ау, дæ фæсаууонмæ дæ фыдкой кæй 
фæкæны, уый зоныс, афтæмæй... 
Горга. Мæхи удæй мæ идейæ уæлдæр æвæрын, 
æмæ, уымæ чи цы цæстæй кæса, мæ ахастдзинæдтæ уы- 
мæй аразгæ сты. 
А ц ы р у х с. Уæдæ, зæгъæм, æз не ’ууæндын дæ бæл- 
лиццыл? 
Горга. Мæ дзæбæх чызг, æз ыл мæхæдæг æууæн- 
дын æмæ уый домын иннæтæй дæр. 
А ц ы р у х с. Æмæ уæддæр, зæгъæм, искæй нæ уыр- 
ны... 
Горга. Уæд нæ бафидаудзыстæм... Нæ иу хъуамæ 
ацæуа... 
1 Ацырухс. Æмæ ацæуæн куы нал уа, уæд та? 
Горга. Ома, куыд нал уыдзæн ацæуæн?.. 
А ц ы р у х с. Исчи дын æууæнчы бæсты йæ уарзо.н- 
дзинад куы ратта, уæд та? 
230 

Г о р г а. Уыцы «исчи» чи уа, уымæй дæр бирæ араз- 
гæ у. Уырны мæ, дæхи кой нæ кæныс. 
А ц ы р у х с. Каей зæгъын æй хъæуы, нæ. 
Горга (иннæ официанткæмæ). Фатимæ! Дæ разы 
Ацырухсы фьшгтæм фæкæс. Чысыл ныхасæн мæ хъæ- 
уы... Ныр сбад афтæ. (Ацырухс сбадти.) Æз ныртæккæ 
мæ къух сисдзынæн æмæ акæндзысты мæ уарзон за- 
рæг. (Яæ къух систа. Оркестр цæгъды. Размæ рацыд 
зарæг чызг.) 
Л ы в з æ. Æгъ-гъа, йæ уарзон зарæг! Иæхирдыгæй 
та йæ фæкæндзæн, фæлæ хъуыддаг афтæ сараздзæн, цы- 
ма Ацырухс йæхæдæг у аххосджын, цыма йæ чызг йæ- 
хæдæг иу ран иал уадзы... Æмæ æцæгæйдæр афтæ уы- 
дзæн... Лывзæ, Лывзæ! Сылгоймæгтæй дын хуыцау 
амонд нæ ратта... Фæраз. Раст у директор. Иуæн—иу 
амонд, иннæмæн — имнæ. Фæлæ цымæ йæхæдæг æппæт 
амæндтæ йæхи бакæнынмæ цæмæн хъавы? 
3 а р æ г ч ы з г. 
Зæронд лæг уарзта, уарзта ’взонг чызгайы, 
Æмæ йæхицæн нал ардта бынат. 
Фæлæ бæрзонддæр цъуппыл мит нæ тайы,— 
Нæ раздæхдзæн лæппуйы бонты рад. 
Æмæ йæ уарзт нымбæхста арф йæ риуы, 
Чызг-иу æм бахудт «Де ’зæр хорз, дада’» 
Æмæ-иу лæг ныххæцыдн йæхиуыл, 
Ысдзырдта-иу: «Уæд хорз амонд дæ хай!» 
Чындзы фæцыдн хъæлдзæг чызг æндæрмæ, 
Æмæ бынтондæр сафтид и сæ уынг.. 
Кæсы зæронд лæг нс ’рцыдмæ æнхъæлмæ, 
Æмæ йæ уарзтыл сусæгæй кæуы. 
Адæм æмдзæгъд кæнынц. 3 а р æ г ч ы з г йæ сæрæй акувы æмæ 
ацæуы Оркестр цæгъды, з а л ы б а дд ж ы т æ кафынц. 
231 

Ацырухс. Хорз зарæг у. Æрмæст зæронд лæг цæ- 
мæн? Уыцы дзырд аивьш хъæуы... 
Г о р г а. Ды цас амондджын дæ, уый дæхæдæг дæр 
нæ зоныс, Ацырухс. 
Ац-ырухс. Цæмæн дæм афтæ кæсы, Горга Хамби- 
евич? 
Г о р г а. Уымæн æмæ дæуæн ис лæг... Уарзыс æй 
æцæг сылгоймаджы уарзтæй... 
Ацырухс. Уарзын... Чи зоны, уарзын. Фæлæ йемæ 
тынг зын цæрæн у. Дæ фæндагыл къæдзæхау куы ныц- 
цæхгæрмæ уа, уæд æй бульдозерæй дæр нал сæнкъуы- 
сын кæндзынæ... 
Горга. Уый удыхъæды фидардзинады нысан у. 
Адæймаг уымæй фидауы. 
Ацырухс. Чи зоны... Фæлæ дæ фарсмæ чи цæуы, 
уый дæр адæймаг у... Мæ сæры æнахуыр азæлд кæны 
уыцы зарæджы мелоди... Цыдæр знæтдзинад сæвзæрын 
кодта мæ зæрдæйы... 
Г о р г а. Бирæ не сты, йæ бон æцæг уарзтæй бауар- 
зын кæмæн у. Æмæ уыдонæн аргъ кæнын хъæуы, цæс- 
тыгагуыйау сын хъахъхъæнын хъæуы сæ сыгъдæг æн- 
къарæн, уымæн æмæ æрмæстдæр уыдоны бон у рæ- 
сугъд бæллиццы сæрвæлтау цæрын. Уыдон адæмы æу- 
уæндын кæнынц, адæймаг гуыбынæн — уыцы æлгъаг 
æмæ чъизн хойраджы комбинатæн кæй нæ цæры, ууыл. 
Æз... мæ бæллиццы æнгæс сылгой^магыл нæ фембæлд- 
тæн... 
Ацырухс. Æз дæр-ма уый зæгъы-нмæ хъавыдтæн: 
дæ сæнтты кæй агуырдтай, уый куы нæ ссарай, гъе та 
дæ уарзондзинад куы никæй хъæуа, уæд та?.. 
Горга. Уæд мæнæ мæн хуызæн æнамонд уыдзы- 
нæ: Æхцаджын æдылы лæгау æз дæр мæ хъæздыгдзи- 
над — ома, ме ’нкъарæнтæ — хардз кодтон рæсугъд 
хъазæнтыл. Фæлæ æхсæвыгæтты мæ’ зæрдæ рыст, æр- 
хуым кодта, йæхи æнæхъæнæй - дæр кæмæн снывонд 
кæна, ахæм адæймагыл. 
232 

А ц ы р у х с. Æмæ йæ не ссардтай? Ахæм адæймаг 
дыл дæ царды нæ фембæлд? 
Го р г а. Нæ. 
Ацырухс. Мæнмæ гæсгæ... Ау, æппæт сылгоймæг- 
ты æхсæн дæу аккаг ничи уыди?.. 
Горга. Сабийы зæрдæ ма дын ис, мæ чысыл чызг. 
Мæн аккаг нæ, фæлæ дзы мæнæй хуыздæртæ дæр куыд 
нæ уыдаид! Фæлæ, æз кæй агуырдтон, уый мæ фæлтæ- 
ры æхсæн нæма уыди.. 
А ц ы р у х с. Цавæр уыдаид уыцы амондджын, ца- 
вæр миниуджытæй хъуамæ хицæн кодтаид иннæтæй? 
Г о р г а. Ницæмæй. Мæн хъуыди ахæм сылгоймаг, 
мæхицæй тынгдæр кæуыл æууæндыдаин. Фæлæ мын 
мæхиуыл кæй не ’ууæндыдыс-ты, уымæ гæсгæ сыл æз 
дæр мæ зрæдæ нæ дардтон. 
Ацырухс. Тынг дæ чи уарзта, уыдон дæр дыл не 
’ууæндыдысты? 
Г о р г а. Æууæндыдысты, хъæздыг кæй дæн, ууыл. 
Чидæр тынг бацархайдта, цæмæй мæ уыцы кой рай- 
хъуыса. 
А цыр у х с. Мæнмæ гæсгæ, нæлгоймаг иучысыл йæ- 
хи куы аирхæфса, уæд уый ницы хъыгдары. 
Горга. Æгæр зынаргъ-иу мын сыстад уыцы аир- 
хæфст, уый тыххæй æмæ-иу мын ме ’рагъæй ме ’фсарм 
гæрздзæрмттæ рауагъта. Стæй иунæг уысм цы у? Ни- 
цы. Адæймаджы хъæуы, йæ царды дæргъы йæ къухтæ 
кæмæ ивазы, йæ фæдыл æй чи сайы, фæлæ æххæссæн 
кæмæ нæй, ахæм исты... 
Ацырухс. Æмбарын æй... Æмæ дæ зонгæ сылгой- 
мæгтæй иу ахæм иæ разынд, йæ фæдыл дæ чи сайдта, 
фæлæ дын басæттын чи нæ бакуымдта? 
Горга. Афтæ дзурын æппæт сылгоймæгты тыххæй 
хорз нæу. Æз æрмæстдæр уый зæгъын, æмæ æцæг цуа- 
нонмæ дзæбидыр йæхи къахæй куы ’рцæуа, гъа амар 
мæ, зæгъгæ, уæд йæ цуан фенад уыдзæн. 
233 

А ц ы р у х с. Уæдæ, дæумæ гæсгæ, сылгоймаг йæ уар- 
зондзинад арф æмбæхстæй дара? 
Горга. Нæ, æз афтæ нæ нымайым, кæд æцæг уар- 
зондзинадыл цæуы нæ ныхас, уæд... 
Ацырухс. Уæдæ, уæдæ... Æцæг уарзондзинадыл 
цæуы... Нæ горæты хъæздыгдæр лæг... 
Г о р г а. Хъус уæдæ. Адæм цы дзурынц, уый гæды 
у. Абон куы æрбамæлон, уæд мын мæ хистæн иу гæ- 
дыйылæппын цæмæй балхæной, уый дæр нæм æхца 
æвæрд нæй. Нæ зæронд фанерæй конд чырыны ис, мæ 
мадæй чи баззад, ахæм дзабырхор сæрачы гæппæлтæ. 
Уый дын мæ мулк. 0, хæдæгай! Кæцæйдæр нæмæрæф- 
тыд хъуывгъан, æцæг, уый дæр сызгъæринæй конд нæу, 
фæлæ хуымæтæг æрхуыйæ. 
Ацырухс. Дæумæ æрхуы чи кæсы, уый дæ нывон- 
даг удæн фестдзæни сызгъæрин. 
Горга. Чи зоны. Фæлæ æрмæстдæр иу уысм. 
Стæй цырагъ фæстæмæ куы ссудза, уæд уайтагъд фен- 
дзæни йæ рæдыд: рагон пысылмон хъуывгъан мæстæй- 
марæгау йæ къухтæй йæ синысæртыл хæцдзæпй. Хуы- 
мæтæг згъæры зæронд. Ай-гъай, сызгъæрин дæр кæ- 
цæйдæр ферттивдзæн, зæронд лæг йæ мидбылты куы 
бахуда, уæд: йæ дæндæгты æмбис сызгъæринæй конд’ 
сты. Стæй уыдон дæр, фырфæлладæй чи ныззылынтæ, 
уыцы былтæ æрæхгæндзысты. 
Ацырухс. Æмæ дæ нывондаг уыцы уысмы æнæ- 
хъæн цард ацæрын куы базона, уæд та? 
Г о р г а. Нæ, уый раст нæ уыдзæн. ЗæронД лæг уæд 
йæхимæ фæкæсдзæн цæстфæлдахæг сæудæджер, æвæл- 
тæрд базаргæнæджы зынаргъ хæзнатыл хæрз чысыл чи 
бафыста. 
А ц ы р у х с. Цыдæриддæр дæм ис, уый дæхимæ баз- 
зайæд. Нывондаг уд кургæ ницы кæны, æрмæстдæр æй 
фæнды хæрз лæвар’раттын йæ уарзондзинад. 
Г о р г а. Уæвгæйæ та ды тынг дзырдарæхст дæ. Уый 
æнхъæл дын нæ уыдтæн. 
234 

Ацырухс. Ха-ха! Ууыл мæ дæхæдæг сахуыр код- 
-^ай: ресторан у театр, официанттæ — артисттæ. 
Г о р г а. Уый афтæ у бæгуы, фæлæ кæимæ ныхас 
кæныс, уый та у театры директор. Фæлæ æнафон у 
ныр. Хæрзизæр! (Ацæуы.) 
Ацырухс. Фæндараст. (Сæргуыбырæй ацæуы.) 
Лывзæ. Нæлгоймаг, дам, нæ дæ! Æдзух мæ уы- 
мæй æфхæры. Цæй нæлгоймаг ма дæн, ныр мæ ацал- 
ауал. азы бæххафæнæй лæгъзгæнæгау куы слæгъз код- 
тай! Исты йæм куы сдзурын, уæд мыл схъæр кæны: 
«Ды идейæйыл цъыфкалæн кæныс!» Æмæ фыртæссæй 
ме ’взаг къалбасау мæ дæндæгтæй æрæууилым... Афта\ 
Лывзæ, афтæ... ныр баздæхон æмæ Хазбимæ арвитон 
фыстæджы гæбаз. Директор... Уый нæ бæззы. Уæд мæ 
уайтагъддæр базондзысты, сæ ахастдзинæдтæ сын мæ- 
нæй уæлдай ничима зоны. Ныффыссон афтæ: «Директор 
æмæ Хъыбийæ чидæр...» Нæ! Директор, Лывзæ, Тъепа’ 
æмæ Хъыбийæ чидæр Дæ усимæ... Афтæ хуыздæр у. 
Мæхи ном куы бафтауон, уæд мыл къаддæр гуырысхо 
уыдзæн. 
Æртыккаг ныв 
Горгаыы хæдзар. Нырыккон хæдзары дзаума, пианино, чннгуыты 
тæрхæджытæ—дзаг чиныгæй. Иуварсæй зыны мидæггаг уаты 
дуар. Рудзгуытæ æфсæйнаг ставд дзуарæвæрд телтæй æхгæд. Б ы- 
б ы йæ сæрыл хъен лæууы. Т ъ е п а сахатмæ кæсы. 
Б ы б ы. Цыфæнды куы фæкæнат, уæддæр ам нæ 
баззайдзынæн. Мæн денджызмæ фæнды. Ныртæккæ мæ 
уд м-æ хъуырæй схаудзæн. Суадз мæ! 
Тъепа. Бабайы карк, цы идейæйыл кусæм, уый 
егъау фæразондзинад домы адæймагæй. Гладиаторы 
нуæрттæ æмæ æфсæн нервытæ! 
235 

Б ы б ы. Æркæс-ма дæ сахатмæ: бирæ ма лæудзьь 
нæн мæ сæры кæхцыл? | 
Т ъ е п а. Цас лæууыс, ууыл ма хъуыды кæ! ИопЦ 
басастой æрдзы закъæттæ, сæ бон у доны бын сахат/ 
фæлæууын, сæ бон у бæгъæввадæй цæхæрыл кафын.) 
Цæмæн? Уымæн æмæ сæ хъизæмармæ сæ хъус æппын- 
дæр нæ фæдарынц, фæлæ сæ мид-зæрдæ сæ хъуыды 
тыхджын прожекторау саразынц, удæнцой сын чи дæт- 
та, ахæм исты хъуыддагмæ. Уый хорз наукæ у, фæлæ 
сæм уый хыгъд идейæ нæй. Ницы кæны, хаттæй-хатт 
сын сæ фæлтæрддзинадаей мах дæр пайда кæпдзыстæм. 
Б ы б ы. Омæ мæ бæрзæй куы асæтта, уæд та? 
Тъепа. Уымæй дын тæссаг нæу. Æз цы упражне- 
ниты комплекс æрхъуыды кодтон, уым алцыдæр 
хыгъд у. 
Быбы. Сымах папæимæ цыдæр идейæты кой кæ- 
нут, æз та хъуамæ хъизæмар кæнон. Хæфс дын дæн, 
Тъепа Стъепанович, æви мыл дæ наукон фæлварæнтæ 
цы кæныс? 
Тъепа. Æрмæстдæр дæхи рухс фидæны тыххæй. 
(Сахатмæ æркаст.) Сыст. Дæ рæстæг фæци. Бузныг. 
Ныртæккæ райдайдзыстæм англисаг æвзаг ахуыр кæ- 
нын. Сбад стъолы фарсмæ. (Быбы æрбадти. Тъепа 
райста чиныг.) Туби оннот туби! 
Б ы б ы. Туби оннот туби! 
Т ъ е п а. Цал хатты дын загътон, Быбы, англисаг 
æмхъæлæсон мыр «Т» ирон «Т»-йы хуызæн нæу, стæй 
«Тъ»-йы хуызæн дæр иæу! Лæмбынæг-ма æрбайхъус 
ацы дыууæ дзырдмæ: «Туби», «Тъепа», и? Бамбæр- 
стай, цæмæй хицæн кæнынц? Англисаг мыр «Т» раст 
цæмæй зæгъай, уый ты^хæй хъæуы: цыма кæмæдæр 
фæмæсты дæ æмæ йæм де ’взаг равдисынмæ хъавыдтæ, 
фæлæ æваст уæздан лæг кæй дæ, уый ахъуыды код- 
тай, æмæ æвзаджы кæрон дæндæгты æхсæн аззад, æв- 
заджы къæлæт уæллаг комыкъулыл фембæлд, æмæ 
уæлдæфæй хъуйр айдзаг. Фæлæ цыма, чысыл раздæр 
236 

цы пурти аныхъуырдтай, уый сæппарынмæ хъавыс, аф- 
тæ алæмæрстай, уæлдæф йæ ауæзт атыдта... 
Б ы б ы. Тъепа Стъепаны фырт, нæ дыууæйæ пурти 
чи аныхъуырдта, уый Лывзæйæн хæрæггæсæй фæха- 
фæд! • 
Тъепа. Дæ дзыхыл хæц, бабайы лæппу, урок куы 
фæуа, уæд аныхас кæндзыстæм, хæрæггæс кæнæ сæгъ- 
гæсæй чи хафдзæн, ууыл. 0, цæуыл дзырдтон?.. Скле- 
роз... 
Б ы б ы. Софи Лорены скъуыд цъындаты тыххæй... 
Тъепа. Дæхи чысылæй с^йын ахуыр ма кæ! Уый 
бæрц склероз нæ дæн. 
Б ы б ы. Ард дын хæрын, ды минуты размæ дзырд- 
тай денджызы тыххæй. 
Тъепа. Денджызы тыххæй? Цымæ уый цы бар да- 
ры англисаг æвзагмæ. Гъа-а! Цъæх денджызты астæу 
ис мигъæмбæрзт сакъадах. Уым райгуырди Шекспир. 
Ныффыста трагеди «Гамлет», æмæ йæ сæйраг монолог 
райдайы... Дæ хъуыддаг раст: нæ урок дарддæр хæс- 
сæм: Туби оннот туби! 
Б ы б ы. Туби оинот туби. 
Тъепа. Нæй, нæй, нæй! Æвзаджы бæсты дæ дзы- 
хы фанеры гæбаз ис, æвн дын куыд ничердæм тасы! «Т»! 
Б ы б ы. «Т»! 
Тъепа. Æгæр ма нæт! 
Б ы б ы. «Т». 
Тъеп а. Нæй та, нæй та! Мæ фæллæйттæ доны къу- 
сы сæфт кæнынц. Хорз, баулæф. Гæды йæ.цыхт кæмæн 
ахордта, дæ сæр ахæм сылыйау сафтид. Гъей, мæ хæ- 
лар, æз дæ афтæмæй нæ ныууадздзынæн, де ’взаг куы 
"аныхъуырай, уæддæр. Дæ хинтæй ницы рауайдзæн. 
Кæддæр, уæд ма æз лæппу уыдтæн, дæу бæрц дæр мыл 
нæма цыди, мæ фыдмæ уыди диссаджы саулохаг. Уый 
койæ æндæр дзырддаг нал уыди хъæубæсты. Мæ фыд 
æй дугъмæ цæттæ кодта, хаста йæ сыгъдæг хор æмæ 
цæкуыйæ, мæнæ дæу дæ ныййарджытæ хæринаджы 
гзт’ 

дзæбæхæй куыд хæссынц, афтæ... Фæлæ уый дугъмæ 
цæттæ кодтой, дæу та цæмæ цæттæ кæнынц? О... Цæуыл 
дзырдтон?.. Склероз! 
Б ы б ы. Дæ фыдмæ иу хæрæг уыди, æмæ йæ дугъмæ 
цæттæ кодтат, шоколад къафеттæй йæ хастат... 
Тъепа. Гъæйтт, бабайы карк, де ’взаг æдылы ны- 
хас кæнынмæ тынг куы арæхсы, уæд иу нывыл англи- 
саг æмхъæлæсон мыр дæ дзыхæй куыд нæ схауы... О... 
уыцы хæрæг... Цæмæн хæрæг... Бæх! Саулохаг бæх. Ны-, 
хас дæр ыл нæ уыди, фыццаг бынат кæй никæмæн рат- 
таид. Фаелæ дугъ хъуамæ цы бон уыдаид, уый хæд раз- 
мæ æрцыди стыр бæллæх! Ома, дам, ерысты цы нæ 
вæййы; зæгъгæ, йæ мæ фыд стыр къахты сæрты гæпп 
кæнын кодта. Бæх-иу бæргæ базгъордта, фæлæ-иу 
къахты былгæрон фæлæууыд. Æртыккаг фæлтæрæны 
йыл мæ фыд ехсæй æрцыд. Бæх йæхи фехста, фæлæ 
къахты ныххауд. Уæдæй фæстæмæ фæоцани. 
Б ы б ы. Æз дæр дын фæоцани уыдзынæн. 
Т ъ е п а. Кæсагахсæг! Сыгъдæгæйдæр кæсагахсæг! 
Мæ таурæгъы йæхицæн пайда цы уыди, уый дзы ацахс- 
та. Нæ, мæ хур, дарддæр хъус. Мæ фыд, бæхы къахты 
сæрты кæй гæпп кæнын кодта, уымæй раст уыди. Фæ- 
лæ бæх йæхи æмбылдыл куы банымадта, уæд æй ууыл 
кæй ныууагъта, рæдыд уый уыди. Ехсæй йæ ногæй аф- 
тæ æрцæвын хъуыд, армæй — чъепс, бæхы цармæй — 
дзабырхор. куыд фæхауа. Уæд бар-æнæбары дæр гæпп 
кодтаид. Ды дæр агæпп кæ «Т»-йы сæрты, кæннод æцæ- 
гæйдæр фæоцани уыдзынæ уыцы бæхы хуызæн. Де 
’ппæт фидæн дæр, бабайы карк, уымæй аразгæ у. 
Б ы б ы. Нæу мæ бон, Тъепа Стъепаны фырт, гукк! 
Мæ бон нæу. 
Тъепа. Æрдз алы лæгæн дæр радта хуым. Иутæ 
сæ бæркадæн йе ’мбис дæр нæ бафснайынц. Уыдон сты 
рæстæмбис адæм. Иннæты къухы дзы уый дæр нæ баф- 
ты. Уыдон сты æгуыдзæг адæм. Фæлæ ис ахæмтæ, хуы- 
238 

мы хор фæстаг нæмыджы онг чи æрæмбырд кæны. Уы- 
дон та сты тыхджын адæм. 
Б ы б ы. Омæ дзы мæнмæ цы хуым хауы, уый æнæ / 
уыцы æмæхайыры «Т»-йæ æркæрдæн нæй? 
Тъепа. Нæй! «Т» — уый у, дæ хуымы алыварс чи 
æрзылд, ахæм быру. Иæ сæрты ахизын хъæуы; цæмæй 
дæ тыллæгмæ баирвæзай. Науæд, быруйæ æддæмæ цы 
нугай æфсиртæ зыны, уыдон атондзынæ æмæ ууыл дæ 
цард фæци. Цæмæй йæ зоныс, кæд дæ гуырдзы стыр 
лæджы гæнæнтæ цæры, уæд та? Рæзын кæнын сæ хъæ- 
уы! 
Б ы б ы. Уыцы зондджымæй дæхи гæнæнтæ цæуыл- 
нæ рæзын кодтай, дæхи хуым æрдæгкарстæй цæмæн 
ныууагътай? 
Тъепа. Гъе, мæхиуыл цы ми æрцыди, гъеуымæй 
дын тæрсын æз дæр, бабайы карк. Æрдæбон дын сау- 
лохагыл цы таурæгъ ракодтон, уый мæхиуыл æрцыд. 
Мæн дæр хъуыди иу къахты, кæнæ ды англмсаг æм- 
хъаелæсон «Т» кæй хоныс, уый сæрты агæпп кæныи. 
Уый уыди нæ кафедрæйы хицау. Уый ныффыста докто- 
ры диссертаци æртæ дзырдыл: «Нерон», «Цицерон» 
æмæ «Рапирæйыл». Уыдон, дам, ирон дзырдтæ сты: 
Нерон — нæ ирон, ирон лæг, дам, уыди, æмæ йæ афтæ 
хуыдтой, «цицерон — цыц ирон», уæдæ «рапирæ» дæр 
афтæ: «рапирон дæ!» Æз йæ ныхмæ ныффыстон ста- 
тья... Институт ныууадзын мæ бахъуыд. Цыбырдзыр- 
дæй, къахты сæрты нæ агæпп кодтон! 
Б ы б ы. Фæтарстæ? 
Т ъ е п а. Нæ. Мæнæ ды куыд схъыг вæййыс, афтæ 
схъыг дæн æмæ мæ къух ауыгътон. 
Б ы б ы. Тынг фæсмон кæныс? 
Тъепа. Тынг. Фæлæ цас фылдæр фæсмон кæнын, 
уыйас тынгдæр кусын мæ диссертацийыл. 
Быбы. Диссертаци? Æмæ дын профессоры ном 
ратдзысты? 
Т ъ е п а. О. Кæд мæ идейæ фидæны рухс дунейы 
139 

галуаныл иу агуыридурæй, гъе та чъырызмæсты мурæйЕ 
бафта, уæд баххæст кодтон ме стыр нысан царды. 
Горга (æрбацыд). Гъы, салам, Тъепа Стъепанц 
фырт! Куыд сты уæ хъуыддæгтæ? Исты арæхсы не 
’взæр? 
Тъепа. Мæ программæ афтæ арæзт у, цæмæй альг 
адæймаг дæр арæхса, цæуыл æй ахуыр кæнынц, уымæ. 
Горга. Фылдæр æргом здахут англисаг æвзагмæ. 
Ацы аз институтмæ куы нæ бахауа, уæд æй æфсадма^ 
акæндзысты. 
Быбы. Денджызон Флотмæ абон дæр цæттæ дæн. 
Горга. Нæ паддзахады ахуыргонд адæм куы нæ 
хъæуид, уæд æппæт фæсивæды дæр æфсад æмæ флот-< 
мæ акæниккой. Уым ницы лæгдзинад ис: коикурсы ацæ- 
уын дæ бон нæ баци, иннæтæй цауддæр дæ, æмæ дыл> 
хыбы акодтой! 
Б ы б ы. Дæу хуызæн фыд кæмæн уа, уый конкурсы’ 
ма рацæуа, уый мæ нæ уырны, папæ. 
Горга. Мæн фæнды, конкурсы дæ фыд н&, фæлæ 
дæхæдæг куыд рацæуай. 
Быбы. Ауадз мæ денджызмæ, папæ.* Цæмæй мын, 
тæрсыс? Ныр ас лæг куы дæн. 
Горга. Нæма дæ ас лæг. Лæджы кар алы хатт аз- 
тæй барст нæ цæуы. Дæ нысан фенын кæнынæн дын. 
феххуыс кæндзынæн, гъе стæй дæ бар уыдзæн. Кæм и 
Дуду? 
Б ы б ы. Кæм вæййы. Уæртæ йæ уаты уæлгоммæ^ 
хуыссы. 
Тъепа. Горга Хамбиевич, мæн фæндыди демæ аны- 
хас кæнын нæ иумæйаг ндейæйыл... 
Г о р г а. Мæн дæр фæндыди... Уыныс мæгуыр цæрд- 
тытæ. Дуду нæ кусы, Быбыиы дæхæдæг уыныс. Бинон- ч 
тæ иунæг мæн мыздмæ æнхъæлмæ кæсынц... 
Тъепа. Кæд, миййаг, истæмæй тыхст стут, мæнмæ- 
цыд-æр капеччытæ ис. 
Г о р г а. Цытæ дзурыс! Æз дæу кой кæиын. Лæппу-, 
240 

имæ цас удхар кæныс. Мæнæ дын иучысыл æхца, æмæ 
дын бирæйы бæсты ацæуæнт. 
Тъепа (йæ кæсæнцæстытæ æрхаудысты). ’Лæппу, 
сис-ма сæ. Нæ басастысты? 
Быбы (систа сæ). Ницы сын уыди. 
Т ъ е п а (йæ кæсæнцæстытæ бакодта). Куыд?.. Куыд, 
Горга Хамбиевич, куыд? Ау, æххуырсты дæм æрбацыд- 
тæн æви сыдæй мæлын? Иунæг уд дæн, æмæ мын мæ 
нснси чи хæра, уый куы нæй... 
Горга. Æмæ уым диссагæй цы си? Алчидæр хъуа- 
мæ йæ фæллойæн мызд иса. 
Тъепа. Ис ахæм фæллой, мызд фидын нæ фæччы 
кæмæн у. Æз... фыццаг хатт дæ идейæ куы фехъуыс- 
тон, уæд мæ зæрдæмæ тынг фæцыд. Мæхи бæллиццы 
æпгæс тынг уыди. Æрмæст цæмæйдæрты хицæн кодта. 
Зæгъæм, ды цы дуне аразыс, уым адæм æргъæу гал- 
уаны баддзысты фынгты уæлхъус... 
Г о р г а. Ц’ы зæгъынмæ хъавыс, уый зонын. Уырнæд 
дæ, нæдæр тамако, нæдæр нозты кой нал уыдзæн уыцы 
дунейы. - 
Тъепа. Афтæ хъуамæ уа, афтæ... Алы адæймаг 
дæр йæ уды уæлдæр æвналæнтæм куы схиза, уæд... 
Дудуйы хъæлæс. Гога! Æрбацыдтæ, æви?! 
Горга. Ам дæн, Дуду! (Æхца йæ дзыппы æвæры.) 
Дудуйы хъæлæс. Цæй æрæгмæ цыдтæ?.. Ныр- 
ма ныр райхъал дæн æмæ, зæгъын, æрбон и... Ух-х-ух. 
Ахсæв мæ бæсты чи фынæй кæндзæн... Дон ма мын ра- 
дав, Гога. 
Г о р гч а. Ныртæккæ. (Ацæуы.) 
Дуар чидæр тыхджын хойы. 
Б ы б ы. Гъей, чи дæ, дуар сæттыс! (Байгом кодта 
■дуар.) 
Мидæмæ хауæгау æрбакодта X а з б и. 
X а з би. Кæм и? 
<6 Ацырухс 
241 

Б ы б ы. Чи? 
X а з б и. Дæ фыд, æндæр чи. 
Тъепа. Дæхи дзы хъахъхъæ, бабайы карк: ай цы- 
дæр абырæг у. Кæс-ма йæм, йæ цæстытæ куыд æртти- 
вынц. 
Б ы б ы. Æз уый дæн, йæ фыды бæсты кæддæрпд- 
дæр дзуапп чи ратдзæн. 
Хазби. Кæд дæ фæрсæг уа, уæд. 
Б ы б ы. Мæ уæздандзинадæй хынджылæг скъæрын 
нæ бауадздзынæн. 
Хазби. Мæнæ мæ куыд фæтæрсын кодта. 
Б ы б ы. Дуэль! Тъепа, рапирæтæ! 
Тъепа. Куыд дæ ахуыр кодтон, афтæ! Дæ хъизæ- 
марыл ма хъуыды кæ, фæлæ исты хъæлдзæг хабар 
æрымыс, афтæмæй хæц. (Рахаста дыууæ уæхсты, сæ 
фындзтыл сын æндахы къæбæлтæ бафидар кодта.) 
Уæлдæр уæздандзинадмæ гæсгæ фыццаг бар дæу, уа- 
зæг, равзар иу уæхст ...нæ фæлæ рапирæ дæхицаен. 
Хазби. Æнхъæлдæн уæхстытæй дæр рапирæтæ са- 
рæзта, ресторанæй театр куыд сарæзта, афтæ. 
Тъепа. Цæмæн афтæ зæгьыс, мæ хæлар, цæмæи 
æфхæрыс адæймаджы бæллиц? 
X а з б и. Бæллиц! Сойы хъæстæ куы нæ уаиккой 
ацы уæхстытæ, уæд сае йæ хæдзары нæ дарид. 
Тъепа. Тобæ зæгъ, тобæ зæгъ. Де ’взаг куыд ба- 
тасыд! 
Быбы (Хазбимæ). Ды дæ ницæйаг хахуыр, æмæ 
дын æй æргом зæгъын! 
Тъепа. Фæлæуу, бабайы карк... Маст пурти нæу> 
аныхъуырын æй зон... Мæнмæ гæсгæ, ацы æвзонггуыр- 
дæн феххуыс хъæуы... Адæм музыкæ се ’ппæт не ’мба- 
рынц... Горгайы бæллиццимæ куы базонгæ дæн, уæд 
йæ хæдзарыл мæхи бафæдзæхстон... 
X а з б и. Ай-гъай! Нæ горæты хъæздыгдæр лæг... 
Дæумæ дæр дзы иу стæг æхсыиынмæ æрхаудзæн. 
Быбы. Уыцы æфхæрдæн афтæ ныууадзæн нæй... 
242 

Курын дæ, кæд ма дæхи нæлгоймагыл нымайыс, уæд 
райс рапирæ! 
Тъепа. Ныууадз æй, бабайы карк, йæхи аххос 
нæу. Нæ йæ æмбары. Цы упражнениты комплекс æр- 
хъуыды кодтон, уыдон фæрцы уд зынты бахсиддзæни 
æмæ суыдзæн зæдæй сыгъдæгдæр. Фæлæ адæймаг 
адæймаг у. Ис ын гуыбын — ох, куыд æгъагыр у, куыд 
зыд æмæ куыд кæрæф у! Æмæ уый ныхмæ мæ теорийы 
ницы фæрæз уыди. Фæлæ мæ амондæн Горгайыл фем- 
бæлдтæн æмæ бамбæрстон: гуыбыны фыдæхæй дæр ис 
фервæзæн. Цы ног дуне аразæм, уым хæлцы хъуыддаг 
дæр суыдзæн æцæг аивад! 
X а з б и. Сымах гуыбынтæ æмæ игæртæ цы хъыгда- 
рынц, сæ бынæтты сæ цæуылнæ ныууадзут? 
Тъепа. Æрдз адæймаджы куыдæй радта, афтæмæй 
егъау идейæйы уæз нæма бауромдзæн. Мæнæ галуан 
сабыргай куыд аразай, адæймаджы уд дæр афтæ ара- 
зын хъæуы. 
X а з б и. Уый тыххæй ресторанæй театр аразут? 
Б ы б ы. Уæллæй, моряк куы уыдаис, уæд... 
X а з б и. Уæд цы? 
Б ы б ы. Уæдæ моряктæ дæу хуызæттæ сты? 
X а з б и. Уыдон дæр иннæ адæмæй ницæмæй хицæн 
кæнынц. 
Быбы. Ницæмæй?! Нæ, уыцы æфхæрд дын нал 
ныббардзынæн. 
Горга (рацæуы иннæ уатæй). Цы хабар у, лæппу, 
цæуыл хъæр кæныс? 
Б ы б ы. Мæнæ нæ уазæг морякты бафхæрдта! Иннæ 
адæмæй, дам, ницæмæй хицæн кæнынц. 
Г о р г а. Раст зæгъы. Уый йæхæдæг моряк уыди. 
Б ы б ы. Куыд? Моряк? Уымæн уæвæн нæй! 
Горга. Алы бон нæм æгас цу, Хазби. Цы хур, цы 
къæвда дæ æрбахаста афтæ æнафон? Фæци дæ коман- 
дировкæйы æмгъуыд? 
2*3 

Хазби. Æнæ гæдымитæй, æнæ ракæ-бакæйæ зæгъ:,{ 
кæы ис? 
Г о р г а. Чи? 
Хазби. Мæн нæ фæнды дæ бинонты цур дæу баф- 
хæрын. 
Б ы б ы. федтай, Тъепа Стъепаны фырт, моряктæ 
куыд уæздан сты: мæн, дам, нæ фæнды дæ бинонты 
цур дæу бафхæрын. 
Г о р г а. Бауырнæд дæ, æппындæр ницы æмбарын. 
Хазби. Ницы æмбары. Нæ раздæры фатермæ ба-, 
дыдтæн æмæ уым нал ис. 
Горга. Ацырухсы кой кæныс? Омæ раздæр цæуыл- 
нæ загътай? 
X а з б и. Кæм ис? Цы йæ фæкодтай? 
Горга. Æз?! Дæ сæрызонд фæцыд?.. Æцæгæйдæр 
кæм ис? 
ДУДУ (уатæй). Нæма æрбони? Горга, уазал дон 
мын рахæсс. 
Горга (мидæмæ). Фæлæуу чысыл, уазæг нæм ис! 
Кэем уыдзæни? Хæстæджытæ, зонгæтæм æй федтай? 
X а з б и. Федтон. 
ДУДУ (рацæуы). Цавæр уазæг у? Уазæг хуыцауы 
уазæг, мæ .уд дæ нывонд æрбауа! Нæ йæ фæсмæрын. 
Быбы. Зонгæ ут: моряк, уый та мæ мад — Дуду. 
Дуду. Моряк? Исты хæстæг нын у? 
Б ы б ы. Ницы, фæлæ уый хыгъд моряк у. 
Дуду. Ахсæв ам хуысдзæни? Гога, адзур уазæг- 
дæттæй искæдæм, бынат скæ ахæм дзæбæх лæппуйæн. 
Кæй дæ, уый дын дæ хурæй бафсæдæд... Быбы фыд- 
хуыссин у, æмæ дæ ахсæв-бонмæ удхарæй амардзæн, 
уæгъд сынтæг та нæм нæй... 
Б ы б ы. Мама! Моряк у, зæгъын! 
Дуду. Моряк? Æцæг моряк? Ды йæ æрбакодтай? 
А-а-*а! Нæ лæппуйы нын демæ денджызмæ асайынмæ 
хъавыс? Æнаккаг! Йæ сæр ын ды разилын кодтай? 
Къæбæр дæу тыххæй нал хæры? Иæ фыны уымæн фе- 
Т44 

схъиуы æмæ «Штурман» дæу ардыдæй ныхъхъæр кæ.- 
ны?! 
Горга. Фæлæуу, хъуыддаг нæ бамбæрстай. 
Дуду. Ды мацы дзур, Гога, ды мацы дзур... Бу- 
бусь... Фæлтау мын мæ зæрдæ мæ риуæй слас æмæ аф- 
тæмæй ацу... 
Б ы б ы. Мама! Никæдæм цæуын, ма та фæсур у! 
Тъепа. Цалынмæ англисаг æмхъæлæсон мыр «Т» 
нывыл нæ зæгъа, уæдмæ никæдæм цæуы. 
Дуду. Уæдæ ацы моряк ам цы ми кæны? 
Горга. Хъуыддаг уый мидæг ис, æмæ Хазби йæ 
усы хæдзары нæ баййæфта. 
Дуду. Уый та куыд? Ацы афон йæ усы хæдзары 
нæ баййæфта? Мæнæ ирон адæм куыд фехæлдысты, 
мæнæ! Уæвгæ йæ сæхимæ лæгимæ куы баййæфтаид, 
уæд уый цас хуыздæр уыдаид. 
Г о р г а. Дуду! Фæлæуу... 
Дуду. Ус йæ лæгæй куы нал тæрса, уæд афтæ 
вæййы. Зæгъ-ма, Торга, искуы дæм фæстæмæ едзырд- 
тон? 
Г о р г а. Хъуыддаг уый мидæг нæй... 
Дуду. Уый мидæг и, уый мидæг. Лæгтæн сæхи ах- 
хос вæййы кæддæриддæр. Хъуамæ бинонтæй иу иннæ- 
мæй тæрсгæ кæна. Фæлæ æз сылгоймæгты эмансипаци- 
йы фарс кæй хæцын, уымæ гæсгæ дыууæ къайæ’чи кæ- 
мæй тæрса, уый уæлдай нæу, тæрсгæ исчи кæнæд, æи- 
дæр. Суанг чыидзæхсæвæй фæстæмæ лæг æмæ усы æх- 
сæн цæуы æнæуынгæ тох бариуæг кæныныл, æмæ чи 
фæуæлахиз вæййы, уый йæхи фæндæттæ кæны. Æмæ 
лæг лæмæгъдæр куы разына, уæд уым усы аххос цы у? 
Фæлæ лæг тыхджындæр куы разына, уæд йæ бинойнаг 
йæ фæдыл цæудзæни. Алы хъуыддаджы дæр аххос- 
джын нæлгоймæгтæ сты. 
Горга. Уьж афтæ у, фæлæ ам æндæр хъуыддаг 
ис. Ацырухс махмæ рестораны куыста... 
Дуду. Рестораны куыста?.. Мой скæ æмæ ма уый 
245 

фæстæ кусгæ дæр -кæн! Не !ппæт бæллæхтæ уырдыгæй 
нæ цæуынц, зæгъут? Цæмæн æй уадзыс кусын? Чызг 
’æиæмæнг кусгæ хъуамæ кæна, уымæн æмæ хæдзары 
куы бада, уæд йæ фидæны цардæмбалы кæм ссардзæн? 
Фæлæ йугæр лæгмæ æрцыди,— Быбы, дæ цæстытæ мæ 
цы ныццавтай, дæуæн ма раджы у ахæм хабæрттæ зо- 
нын,— уæд æй куыстмæ мауал уадз, алы бон бирæ 
алыхуызон нæлгоймæгтæ йæ фарсмæ куы уына, уæд 
дур, миййаг, куы нæ у... Нæ фæлæ... цыдæриддæр бæл- 
лæхæй цæуы, уый лæгтæн сæхи аххос у! 
Горга. Хорз загътай, фæлæ... 
Дуду. Дæ дзыхыл хæц, мæ дзырд ,нæма фæдæн. 
Мæнæ мæн бинонтæ. Нæ сабыр цардмæ нын сыхæгтæ 
цæмæн хæлæг кæнынц? Уымæн æмæ æз хæдзарæй ни- 
кæдæм цæуын, хъахъхъæнын... хъомыл кæнын мæ иу- 
нæджы. Бубусь, цыма туаг æхсынцъы ахордтай, уыйау 
дæ хæмхудтæ куы ныззылын кодтай! Мæ фæллой цы- 
фæнды официалон куыстæй æнæпайдадæр нæу, паддза- 
хадæн ахæм лæг схъомыл кæ! 
Тъепа. Дуду Хæкъиайы чызг... Бахатыр кæ, фæ- 
лæ, мæнмæ гæсгæ, æрцыд æнамонддзинад. 
Ду’ду. Цавæр æнамолддзинад, зынаргъ ахуыргæ- 
нæг? 
Тъепа. Мæнæ ацы лæппуйæн йæ цардæмбал фе- 
сæфт. Никуы йæ ары! 
Дуду. Уый та куыд? 
Тъепа. Афтæ. Рæсугъддзинад куы фæуæлахиз уа 
дунейыл, адæймаг йæ уæлдæр цъупмæ куы ,схиза, уæд 
ахæм æнæнхъæлæджы хабæрттæн нæ царды бынат 
нал уыдзæн. 
Дуду. Гога! Цал хатты дын загътон, мæ цуры уæ 
идейæты кой ма кæнут, зæгъгæ! Æви мын мæ хæдза- 
рæй клуб саразынмæ хъавыс? 
Г о р г а. Омæ æз куы ницы дзурын. * 
Дуду. СæрхъæнГЙæ бæллæх дæр уый мидæг ис, 
æмæ дзургæ кæй ницы кæныс. Æви мæ нæ уæздан æгъ- 
246 

дæутты сæрты хизын кæныс, æмæ мæхæдæг схъæр кæ- 
ном зæронд лæгыл?! 
Быбы. Цæй, цавддуртау ^цы лæууæм, лæгæн фех- 
хуыс кæнын хъæуы. 
Г о р г а. Цымæ кæм уыдзæн. 
Тъепа. Уæд та милицæмæ фæдзурæм. 
X а з б и. Ницæмæн дзы хъæуы милицæйы сæр. 
Дуду. Æз ме ’мбалмæ тилифонæй бадзурон, горæ- 
ты фæстаг хабæрттæ уымæй хуыздæр ничи фæзоны. 
Быбы. Ма йæм дзур, ныртæккæ æнæхъæн горæт 
сыстын кæндзæн. 
Г о р г а. Уæдæ цы бачындæуа?.. 
Се ’ппæт дæр ныссабыр сты. Æваст сабырдзинад аскъуыдта ти- 
лифоны дзæнгæрæг. Се ’ппæт дæр фестъæлфыдысты. Г 6 р г а ти- 
лифонмæ фæразæй, фæлæ йын хæтæл Д у д у йæ къухтæй акъахта. 
Д у д у. Дæ уарзæттæй та исчи уыдзæн... Кæм цы 
хæлд сылгоймаг ис, уыдон (Хæтæлы нæлгоймаджы 
хъæлæсæй дзуры.) Кæй изæр у, уый хорзæх дæ уæд. 
Горга дæн, Горга, уæдæ æндæр чи дæн. Цыдæр зонгæ 
хъæлæс дын ис, фæлæ йæ мæ бон æрхъуыды кæнын 
нæу... Чи дæ, зæгъыс? Изабеллæ? И?.. Цы дын дзырд- 
тон? Куыстæй дын зæрдæ æвæрдтон? Бæгæныуæйгæнæ- 
гæй? (Горга йын йæ къухтæй хæтæл скъахта.) 
Г о р г а. Айс дæхи, де ’дылы митæй мæ сæрæн нал 
дæн! Алло! Алло! 
Дуду. Ме ’дылы митæй йæ сæрæн нал у! Мæ бæ- 
сты дын æндæр сылгоймаг дæ сæрыхъуынтæ ныттонид! 
Алы бон дæр æм æндæр сылгоймаг дзуры. 
Г о р г а. Æз дæн, уæдæ! Тилифон цыдæр кодта. 
Хорз, хорз. Куыст дын ссардзыстæм. Хæрзæхсæв. (Хæ- 
тæл æрæвæрдта.) 
Дуду. Æмæ мæ æдылы æнхъæлынц... Æфсонæн 
цыдæр куыстыты кой кæнын райдайынц. Бæгæныуæй- 
гæнæгæй, дам, мæ райсын кæ... Уый цы амоны? О, бæ- 
247 

гæныуæйгæнæн будкæйы цур фембæлд. Æнаккаг! Дæ 
сывæллон хæрæгæй стырдæр куы сси, уæд ма æрыгон 
чызджытæм дæ хъус дарыс? 
Г о р г а. Хуыцау мæ ралгъыста демæ! Изабеллæйы 
нал хъуыды кæныс? Иухатт дын цæхæраджын куы æр- 
бахаста. 
Дуду. Гъа-а! Уыцы боцкъа. Уый раджы фæтæрын 
хъуыди... 
Быб ы. Мæнæ диссаг, кæддæрникæд нæм моряк æр- 
бацыд, æмæ та уарзондзинад æмæ фыдæхы сценæ са- 
рæзтой. 
Горга. Фæлæуут-ма! Ныронг мæ хъуыдыйы куыд 
не ’рцыд! Лывзæ нæ кусджыты тыххæй цы нæ зоны, 
иу ахæм хабар нæй. 
Хазби. Лывзæ? Уыцы æвзæр? Уымæн уæвæн нæй! 
Горга. Æз æм бадзурон. (Тилифонæй дзуры.) Ал- 
ло, алло! Лывзæ дæ? Цытæ кусыс? Хорз, хорз. Лывзæ, 
мæнæ нæм иу сылгоймаг æрбацыди, æнхъæлдæн, хъæ- 
уæй ссыд. Ацырухсы æхсызгонæй агуры, йæ фатеры, 
дам, нал цæры. Нйцы йын зоныс? Æппындæр? Цæй, 
зыввытт кæ, уæдæ. 
Тъеп’а. Нæй, зæгъы? 
Горга. Мæ цæстыкæронæй дæр, дам, æй нæ фед- 
тон. Тагъд мæ фæдыл. 
Тъе п а ) 
Быбы . ! Кæдæм? 
Ха з би ) 
Горга. Лывзæйы хæдзармæ. Ацырухс уым и! (Аз- 
гъордтой.) 
Дуду (йæ дзыхыдзаг ныхъхъæр кодта). Худинаг! 
(Йæ уатмæ балыгъд.) 

ДЫККАГ АКТ 
Цыппæрæм ныв 
Лывзæйы хæдзар. Рагон хуымæтæг хæдзары дзаума. Дыууæ уаты 
æхсæн цы къул ис, уый дих кæны сценæ дыууæ хайыл. Иу уа- 
ты— Л ы в з æ, иæ зонгуытыл лæууы, йæ иу уадул зæххыл æмбæлы 
Пъол æмæ дуары æхсæн цы зыхъхъыр ис, уырдыгæй кæсы, А ц ы- 
р у х с кæм бады, уыцы уатмæ. Ацырухсы цур чумæдан æмæ 
хуыссæны дзаумæттæ тæнæг хъæццулы тыхтæй,— бæрæг у, фыц- 
цаг æрбацыды сæ куыд æрæппæрста, афтæмæй лæууынц. 
А ц ы р у х с. Лывзæ, ды æнаккаг дæ! 
Л ы в з æ. Цæмæи афтæ зæгъыс, мæ гæдыйылæп- 
пын? 
А ц ы р у х с. Цæмæн мæ асайдтай, бинонтæ дæр хæ- 
дзары сты, зæгъгæ? 
Л ы в з æ. Бауыриæд дæ, ницы йын базыдтон, афтæ- 
мæй афардæг денджызы былмæ. Мæ ус мæн ахæм 
хъуыддæгты тыххæй фæрсгæ нæ фæкæны. 
А ц ы р у х с. Раст кæны. 
Л ы в з æ. Уый цыфæнды дæр кæнæд, уый мæт мæ 
нæй, хуыцау æй хуры тæвдмæ тъæппытæ ахауын кæ- 
нæд! Иæ диссаджы гуырыкæндтытæ бæгънæгæй адæм- 
мæ куы нæ равдиса, уæд ыл исты æрцæудзæн. 
Ацырухс. Къамод! Фырзæрондæй куы ныхъхъуы- 
на. Ног хæдзары дзаума цæуылнæ балхæныс? 
Л ывзæ. Цæмæй? Мæ сыстытæй? 
А ц ы р у х с. Уый æндæр искæмæн дзурдзынæ. Цас 
æхца дæм хауы, уый æз хорз зоныи. 
Л ы в з æ. Адæм æвзæр сты. 
А ц ы р у х с. Цæмæй æвзæр сты? 
Л ы в з æ. Сæ цæст нæ уарзы... Дзæбæх хæдзары 
дзаума куы феной, уæд мыл бахъаст кæндзысты Иу- 
нæг æз кусын... Анымандзысты, цас мызд исын, бинон- 
ты хæрд æмæ дарæсыл цас хардзгонд цæуы, уыдæттæ, 
219 

дебет, кредит, æмæ дæ балгъитæг дæр афтæ: сыгъдæг 
зæды хуызæн лæджы къалатийæ акæсын кæндзысты. 
Бауадз ма мæ... 
Ацырухс. Æмæ кæд къалатийæ афтæ тынг тæр- 
сыс, уæд дæ къухтыл фæстæмæ цæуылнæ хæцыс? 
Л ы в з æ. Гъей, ма зæгъ! Бæрнон куысты бирæ ахс- 
джиаг фæзилæнтæ ис. Æз паддзахадæн зиан ницы хæс- 
сын! Пълантæ æххæст кæнын дыва^рæй æмæ сæйраг- 
дæр уый у. Иунæг минут, мæ гæдыйылæппын, нунæг 
минут, мæ гæдыйылæппын, иунæг минут æрмæст. 
Ацырухс. Æмæ адæмæй кæй сайыс, уый та? 
Л ы в з æ. Цы сæ сайын? Нæ директор цы фæдзуры, 
уый дæ рох у? Махæн дæр ,нæ куыст аивад у. Фæлæ 
нын уый тыххæй ничи ницы фиды. Ау, мæ фокусты 
тыххæй мæнæн æппындæр ницы æмбæлы? Æмæ алы 
авгæй дæр цы хуыпп фæуромын, уый цы у? Билеты 
аргъ натурæйæ. 
А ц ы р у х с. Цавæр билеты аргъ? 
Л ы в з æ. Ау, циркмæ бацæуыны тыххæй билет нæ 
хъæуы? Уæдæ сын лæвар аддисон- мæ фокустæ? 
Адырухс. Æмæ цы кæныс уыйбæрц æхцайæ? 
Лывзæ. Анекдот! (Сыстади, рауай-бауай кæны.) 
Сыгъдæг анекдот! 
А ц ы р у х с. Балхæнын ницы уæндыс, дæ хæдзар 
адæмы хæдзæрттæй гæвзыкдæр. 
Л ы в з æ. Анекдот! Ахæм æдылы фарстыл ардыгæй 
дзуапп раттæн нæй. Тагъддæр дуар бакæ! 
Ацырухс. Дæу хуызæн кæрæф адæймаг хъуамæ 
бынтон мæгуырæй цæра, уымæн æмæ, æхца цæмæн 
хъæуынц, уый никуы бамбардзæн. Цæрдудæй д& царды 
цъымарайы смидæг кодтой, бынмæ дын хæцынц дæ 
сæрыл, цæмæй арфдæр ацæуай. 
Лывзæ. О гыгы, мæ гæдыйылæппын, дæу дæр куы 
никуы федтон де ’хцатæ бырæтты чыргъæдмæ калгæ. 
А ц ы р у х с. Уьтнгæ дæр мæ никуьГ фæкæндзыиæ, 
фæлæ мæн дæхиимæ ма бар. Дæуæн æгæр зынаргъ сы- 
250 

стадысты де ’хцатæ: адæймаджы æууæлтæй дæм ницы- 
уал баззад. Фæндагыл йæ хæрæджы йæ рагъы чи хаста, 
ды уый хуызæн дæ: дæ бирæ æхцайы бын ныггуыбыр 
дæ, бавзыдтæ. Нæ, Лывзæ. Æхца дæ цæмæй ма бабын 
кæной, уый тыххæй ^ьуамæ тыхджын адæймаг уай. 
Мæ алы сом дæр мæнæн уыдзæн хъазуатон фæллойгæ- 
нæг, йæ хид фæйнæрдыгæй цъыкк-цъыкк кæндзæн, аф- 
тæмæй араздзæн мæ бæллиццаг дуне. Горга цы дунейы 
кой фæкæны, ахæм нæ, æппæт адæмы куывддоныл не 
’ууæндын. Дæуау ацы гæбæр къамодтæ-йедты æхсæн 
нæ цæрдзынæн. Зилдзынæн дунейыл, мæ фæллад уадз- 
дзынæн нæ бæстæйы хуыздæр курортты. Гъе, æрмæст 
уымæн хъæуы æхца. 
Л ы в з æ. Æз та афтæ æнхъæлдтон, кæд дзы, зæ- 
гъын, гуыбынниз балхæнынмæ хъавыс... Æхсæв дæ фы- 
ны дзурын куы байдайай, уæд æй базондзынæ. 
А ц ы р у х с. Уый никуы уыдзæн. Кæстæриуæг кæ- 
мæн фæкæнын, уыдон мын барвæндонæй цы раттынц, 
æндæр æз, дæуау, давгæ нæ кæнын. Цæмæй хъуамæ 
тæрсон? 
Лывзæ. Æз дæр, цалынмæ мæхи фембарын, уæд- 
мæ нæ фæтæрсын. К^рын дæ, иучысыл мæ бауадз. Дæу 
цы бафæнда æмæ æз цы нæ бакæндзынæн. 
А ц ы р у х с. Уæдæ дуар мауал хой, уый дын мæ 
фæндон. 
Л ы в з æ. Иуиæг минут мæ бауадз. 
А ц ы р у х с. Дзæгъæлы лæгъстæтæ кæныс. 
Лывзæ. Анекдот! Мæхи хæдзармæ бацæуын мæ 
бон нæу! Хъус-ма! Фатеры мызд дын фондз сомы къад- 
дæр фæкæндзынæн. 
А ц ы р у х с. Чысыл у уый. 
Л ы в з æ. Туман. 
А ц ы р у х с. Уый дæр чысыл у. 
Л ы в з æ. Лæвар! Ныроиг мæ зæрды куыд не ’рæф- 
тыд: мæнæ дын хæдзар, æмæ дзы лæвар цæр! 
А ц ы р у х с. Уый дæр чысыл у. 
251 

Л ы в з æ. Куыд чысыл? 
Ацырухс. Дæумæ ахæмæй ницы ис, ме ’фсарм 
цæуыл баивин. 
Л ывзæ. Æмæ Горгамæ ахæмæй цы ис? 
А ц ы р у х с. Идейæ! Бæллиц! 
Лывзæ. Мард рабырæд уыцы бæллиццæй! 
Ацырухс. Мард дзы куы рабыра, уæд æз дард, 
хæрздард уыдзьшæн Горгайæ. Нал мæм сæххæсдзæн. 
Л ы в з æ. Искæдæм цæуыивæнд скодтай? 
Ацырухс. Цæмæн! Никæдæм. Фæлæ уæдмæ æз, 
абон мæм Горгайы царды бæрзонд æмæ тыхджын цы 
кæсы, уымæй уæлдæр схиздзынæн царды асиныл. 
Л ы в з æ. Хъус-ма, мæ гæдыйылæппын! Æздæуарз- 
гæ кæнын! 
Ацырухс. Уарз мæ, цас дæ фæнды, уыйбæрц. Ис- 
чи дæ хъыгдары? 
Л ы в з æ. Уæдæ дуар цæуылнæ гом кæныс? 
А ц ы р у х с. Цæмæй уарзгæ кæнай, уый тыххæй 
дуар æнæмæнг байгом кæнын хъæуы? 
Л ы в з æ. Уæдæ? 
Ацырухс. Зæгъæм, æз дуар байгом кодтон, дард- 
дæр та? 
Лывзæ. Иунæг анекдот дын радзурдзынæн. 
А ц ы р у х с. Нæ уарзын анекдоттæ. 
Лывзæ. Фæнды дæ, мæ бпнонты ныууадздзы- 
нæн. 
Ацырухс. Гъеуый æндæр ныхас у. Дæ уарзондзн- 
над мæ уырнын райдыдта. 
Л ы в з æ. Аст уаты кæм уа, ахæм хæдзар сараздзы- 
стæм. 
А ц ы р у х с. Бæззы. 
Л ы в з æ. Фæсарæнтæм абалц кæндзыстæм. 
А ц ы р у х с. Мæ зæрдæ мын мауал сæтт, Лывзæ, 
ныртæккæ фырцинæй кæфойы зæронд фестдзынæн. 
Лывзæ. Нæ фæллад уадздзыстæм хуыздæр ку- 
рортты. 
252 

Ацыру,хс. Ха-ха-ха! Стæй ма ноджыдæр цы? 
Л ы в з æ. Нæ футболон командæйæн Пелейы бал- 
хæндзынæн, æмæ рамбулдзæн. 
Ацырухс. Лывзæ! Уый мын раздæр цæуылнæ 
загътай. Дыууæхстонæй мын мæ зæрдæ акъуырдтай. 
Л ы в з æ. Байгом кæндзынæ? 
А ц ы р у х с. Бразилийы футболон командæ æнæхъæ- 
нæй куы балхæнай, уæддæр нæ! 
Л ы в з æ (дуармæ æрбадти). Уæдæ мын дæ цъын- 
датæ ратт. Мæнæ сæ дуары зыхъхъырæй радæтт. 
А ц ы р у х с. Цæмæн дæ бахъуыдысты мæ цъында- 
тæ? 
Л ы в з æ. Мæхи æрцауындзон. 
А ц ы р у х с. Æмæ дæхи æндæр цæмæй æрцауын- 
дзай, уыи дын нæй? 
Л ы в з æ. Дæ цъыидатæ мæ хурх куы кæной, уæд- 
дæр мы’Н æхсызгон уыдзæн. 
А ц ы р у х с. Æнамонд уарзондзинады амæттаг. Мæ- 
гуырæг! 
Лывзæ (фæгæпп кодта). Бауадз мæ тагъд, кæннод 
ныртæккæ дуар басæтдзынæн! 
Ацырухс. Дæхи хæдзары дуар у, цы дæ фæнды, 
уый йын кæн. 
Л ы в з æ. Уымæй дæр раст зæгъыс. (Æрбадти та. 
Йæхицæн.) Нæй, нæй! Сылгоймæгтæй мæ амонд нæ 
фæци. Рæсугъд сылгоймаг мæ рæзты куы рацæйцæуы, 
уæд куыддæр фестъæлфын. Мæ зæрдæйы рыст цæмæй 
фæсабырдæр уа, уый тыххæй йын йæ конд æмæ йæ 
уынды исты сахъатдзинад агурын райдайын. Æмæ дзы 
ахæм исты куы ссарын, æнæ ссаргæ та йын нæй, уæд 
мын фенцондæр вæййы, уымæн æмæ мæхинымæр уыцы 
аипп мæхицæн микроскопау афтæ стырæй бавдпсын, 
æмæ мæ монц йæ аууон фæвæййы/Æндæр кæй бон у 
рæсугъддзинадимæ тох кæнын! Фæлæ-ацы фыд-зы- 
къуырмæ пу хъæндзинад дæр нæ арын. Лæмбынæг æм 
æркæсын хъæуы, кæннод хъизæмары хай кæнын. (Уын- 
253 

гæй цыдæр хъæр цæуы. Лывзæ фæгæпп кодта.) Уый та 
циу? 
Уынæр хæстæгæй-хæстæгдæр кæны, бынтон æрбаввахс. Къæхты 
хъæр. Чидæр дуар хойы. 
Гъы? Давджытæ... Зыдтон æй, иу ^боны сæр фæзын- 
дзысты. (Хæдзары астæу æнæбонæй æрбадт.) 
Б ы б ы. Цъулбер, дуар байгом кæ, тагъд! 
Лывзæ (йæхицæн, кувæгау). Мæрдты Барастыр, 
дуар байгом кæ, дыдзы хур нæма аныгуылд. У-у, æз де 
уазæг, зындоны цъæх арты сæрты цы хид цæуы, æрду- 
йæ тæссондæр, карды комæй нарæгдæр, ууылты мæ ма 
арвит. 
А ц ы р у х с иннæ уаты бандоныл фынæй кæны. 
Б ы б ы й ы х ъ æ л æ с. Нæл хъаз, æдзæсгом, ныр- 
тæккæ дын æз мæ рапирæйæ дæ куысыфтæг фæхуынкъ 
кæндзынæн, рухс дзы куыд ахъара, афтæ! 
Л ы в з æ. Мæ тæригъæдтыл сæттын, дæхæдæг сæ 
мæнæй æвзæрдæр нæ зоныс, фæлæ хорздзинæдтæ дæр 
чысыл нæ ракодтон уæлæуыл. Цы хорздзинæдтæ, зæ- 
гъыс? Иу хатт иу куырм лæг йæ лæдзæгæн тротуар 
къупп-къупгæнгæ фæцæйцыд уынгты. Рестораны дуар- 
мæ куыддæр æрхæццæ, афтæ уы<й тарваз дæр цалдæр 
къуырццы æркодта æмæ мидæмæ бараст. Мæ бон уы- 
ди уый асайын, ресторан дæлдæр у, зæгъгæ, фæлæ æз 
уый нæ бакодтон. Уый дын иу хорздзинад. 
X а з б и. Дæ дуæрттæ дын цæмæц асæттæм, кæд дæ 
уый нæ фæнды, уæд байгом кæн! 
Лывзæ (йæхицæн, кувæгау). Мæрдты Барастыр, 
дзæнæты дуар байгом кæ! Иннæ хатт дукаиимæ стыр 
рады иу зæронд усы разæй мæхи фæкодтон. Ус мын 
мæ сæрыхъуынтæм фæлæбурдта, цыма нæ футболои 
25* 

командæ йæ ныхмæлæуджыты дуæрттыл пурти ба- 
къуырдта, уыйау мæ фæстæ хъæрахст æмæ æхситт сис- 
той, фæлæ сæ æз мурмæ дæр не ’рдардтон. Фæлæ куыд- 
дæр мæ нысанмæ бахæццæ дæн, афтæ, кæуыл хæлæф 
кодтой, уыцы товар фæци. Мæ къухы кæй ницы баф- 
тыд, уый зæронд усæн афтæ æхсызгон уыди æмæ-иу 
йæ мидбынаты скафыди. Цас циндзинад æрхастон æз 
мæгуыр усæн! Афтæмæй та æз мæхи йæ разæй куы нæ 
фæкодтаин, уæд мæстæй тъæпп ахаудаид. Йæ хъыг ын 
æхсызгондзинадæй раивтон. Уый дын иннæ хорздзинад. 
Æллæх, мæ комьгкъултæ мæстхалыг ад скодтой! 
Горгайы хъæлæс. Сымах кæстæртæ стут æмæ 
. нæ разæй фестут. 
Тъеп’айы хъæлæс. Цæй, куыд? 
Б ы б ы й ы х ъ æ л æ с. Нæ гом кæны дуар. 
Горгайы хъæлæс. Байгом кæндзæн. Лывзæ! 
Дуар бакæ! 
Лывзæ. Цыппæрæм хорздзинад... Ау... Æртыккаг 
нæма загътон? Хорз, афтæ дæр фæуæд, фæлæ сæ мих- 
цухтæй куы нæ нымайæм, уæд хыгъд кæд фæуыдзысты? 
Горга. Нæ мæ хъусыс? Æз кæмæ дзурын?! 
Л ы в з æ. Фæлæуу-ма, мæрдты Барастыр. Уæлæуыл 
цæрджытæй мæм чидæр дзуры. Цæй, нæ фембæлд фæ- 
стæдæрмæ, иу-сæдæ азы фæстæмæ рахæссæм, кæд ’ма 
исты хорздзинæдтæ ракæнин адæмæн. 
Г о р г а. Мæ хъæлæс мын нал зоныс, æви? Цæмæй 
тæрсыс, æз Горга дæн. 
Лывзæ дуар бакодта. Б ы б ы, Хазби, Тъепа æмæ Горга 
æрбакалдысты. 
Л ы в з æ. Диссаджы уазджытæ! Дуар рагæй хойут? 
Б ы б ы (уæхст æм дæтты). Ды дæ ницæйаг, тæп- 
пуд! Хæц афтæ! 
Л ы в з æ. Ацы афон ма физонæг? Кæд уæ зæрдæ 
зæгъы, уæд — табуафси. 
Б ы б ы. Хæц рапирæйыл æмæ дæхи хъахъхъæ! Ды 
255 

бафхæрдтай Нептуны намыс! 
Лывзæ. Дæ сæрызонд фæцыд, лæппу? Афтæмæй 
мын мæ цæст куы акъахай, уæд та? (Йæхи къуыммæ 
ласы) 
Б ы б ы. Нæй! Лæг кæимæ стох кæна, уый нæй! 
X а з б и. Кæм ис? 
Л ы вз æ. Чи? 
X а з б и. Дæхи ницы зонæг. скодтай?! (Фæлæбурдта 
йæм, фæлæ Тъепа йæ размæ фæцис.) 
Тъёпа. Ма бакæ, бабайы карк. Дæ масты фæдыл 
ма цу. Мæ теоримæ гæсгæ алы хъуыддагæн дæр аивæй 
бакæнæн ис. Хылы мидæг сæйрагдæр æрра маст æмæ 
сырддон æнæуынондзинад не сты, фæлæ алчидæр хъуа- 
мæ йæ тыхы рæсугъддзинадыл хъуыды кæна. Уæд зæх- 
хыл ахæм фыдраконддзинæдтæ, куыдлæгмард, рæхуыст, 
фæсте æрбахъуызæджы цæф æмæ æндæртæн сæ кой 
дæр нал уыдзæн. 
Горга. Раст зæгъы Тъепа Стъепаны фырт. Ацал- 
ауал азы дæ цæуыл ахуыр кæнын, Лывзæ? Цал хатты 
дын дзырдтон, мах нæхи къухтæй кæй аразæм, уыцы 
аивады минæвар кæй дæ, уый. Дæ рæдыд сраст кæн! 
Л ывзæ (амоны иннæ уатмæ). Уым ис. 
Хазби. Чи? 
Л ы в з æ. Ацырухс. 
X а з б и. Иæ ном ын куыд загътай дæ чъизи хæ- 
дзары? 
Л ы в з æ. Ау, йæхицæн чи бæззы, уый йæ номæн 
нал бæззы? 
Хазби. Амардзынæн дæ ныртæккæ. (Тъепайæраз~ 
мæ фæци). 
Л ы в з æ. Марын мæ хъæуы! Иæ бинонты йын фа- 
термæ чысыл мыздыл кæй æрбауагътон... 
X а з б и даурыл бахæцыд. Куы нæ йын куымдта, уæд æй не уæхо- 
кæй тынг бакъуырдта. Дуæрттæ фегом сты. А ц ы р у х с ы фынæ- 
2Я6 

йæ куы федта, уæд куыддæр фæджихау, цыдæр уарзæгой цымы- 
дисæй йæ цæсгом срухс. 
Хазби. Сымах ацæут. Нæхи нын иучысыл бауа- 
дзут. (Дуар ахгæны.) 
А ц ы р у х с. Цыма уыцы хъæлæс æцæгæй хъусын, 
афтæ мæм кæсы... Æрдз адæймагæн хорзæй цыдæрид- 
дæр радта, уыдонæн сæ диссагдæр у фын. Æрмæстдæр 
уый фæрцы æрзилыи дунетыл æнæ туристон путевкæ- 
йæ. Æрмæстдæр уый фæрцы схæццæ мæ лæг Минскæй 
дыууæ къуырийы раздæр. 
Хазби. Æрыхъал у æмæ дзуапп дæтт! 
А ц ы р у х с. Хазби, мæ зынаргъ, кæцæй фæдæ? (Йе 
’фцæджы ныттыхст.) Куыд æнæнхъæлæджы? 
X а з б и (йæ къухтæ йын уæгъд кæны, фæлæ æнæ- 
бары). Æнæнхъæлæджы? Дард балцы дæн, ууыл дæ 
зæрдæ дардтай?! 
А ц ы р у х с. Дард балцы кæй дæ, у’уыл нæ, фæлæ 
мæм тагъд кæй фæзындзынæ, ууыл дардтон мæ зæрдæ. 
Хазби (фæфæлмæндæр). Æз дæр... Мæн дæр фæн- 
дыди... (Æрбамæсты.) Нæй. Ахæм ныхæстæй мæ нае 
асайдзынæ. Æз алцыдæр зонын. 
Ацырухс. Цы зоныс, мæ зынаргъ? Уæууа! Кæд 
дæ куысты исты хъаугъа рауад... Дыууæ къуырийы 
раздæр цæмæн ссыдтæ? Уайтагъддæр æй зыдтон. Æгæр 
æргомдзырд дæ, æгæр хивæнд дæ. 
X а з б и. Мæ куысты мæт ма кæ. Цыдæриддæр уы- 
ди, уый радзур. 
А ц ы р у х с. Цы мын дзурын кæиыс? 
Хазби. Рувасау йæ къæдзил рамбæхс-бамбæхс 
куыд кæны! Хъус уæдæ! Ныффыстой мæм алцыдæр, 
ныффыстой. Адæмыл цæстытæ ис æмæ уынгæ кæнынц. 
(Агуры фыстæг, фæлæ йæ фыртыхстæй нæ ары.) 
Горга (Быбымæ). Лæппу, нæхимæ куы ацæуис, 
ДУДУ иунæг у. 
Б ы б ы. Иучысыл нæ аныхассаг ис Хазбиимæ. 
17 Ацырухс 
257 

Г о р г а. Бинонты хъаугъа... Дæуæн нæма æмбæлы 
ахæмтæм хъусын. Уæртæ уал иннæ уаты абад. 
Быбы. Æмæ сымах циркмæ кæсынмæ æрцыды- 
стут? 
Хазби (ссардта фыстæг). Мæнæ ис. Хъус. (Кæ- 
сы.) «Бодзы сыкъатæ, зæронд усгуртæ æмæ идæдз лæг- 
ты æхсæнады иумæйаг æмбырды уынаффæмæ гæсгæ 
ды ист æрцыдтæ суртæгæнджыты иугондмæ кадджын 
уæнгæй». Ехх, чи йæ ныффыста, ууыл фæхæст у. Дард- 
дæр. (Кэесы.) «Дæ усы дын иу хатт æмбисæхсæв Гор- 
гайы кабинетæй... (Хъæрзыны хуызæн.) рацæугæ фед- 
той!» (Йæ кæсын фæуагъта.) Уыди æви нæ? 
А ц ы р у х с. Фæлæуу-ма... Мæ сæр зилы... 
X а з б и. Дæ сæр куы нæ зилид, уæд ахæм худина- 
джы митæ нæ кæнис. Зæгъ цыбырæй: уыди æви нæ?! 
А ц ы р у х с. Уыди... 
X а з б и. Бабын и лæг... Амардзынæн æй ныртæк- 
кæ... (Атахт, фæлæ йыл Ацырухс ныххæцыд.) 
Горга. Иæ сæрызонд фæцыд... Нæ, уый сылгоймаг 
нæу, фæлæ хæйрæджджын. Уыць1 лæппу æнæуи дæр 
æрра у. (Яæхи къуыммæ ласы.) Уый та ма <йæ ардаугæ 
кæны. 
X а з б и. Ауадз мæ, зæгъын! 
Б ы б ы (рапирæ райста). Æппынфæстаг! Æппын- 
фæстаг! Ахæцдзынæн ныртæккæ. Уый дæр кæимæ? Мо- 
рякимæ. Папа! Дæ намыс хъахъхъæнын æз. 
Г о р г а. Лæппу, иуварс, æнахъæл у, æмæ дзы дæхи 
хъахъхъæ! 
А ц ы р у х с. Фæлæуу, кæронмæ байхъус... Цы зæ- 
гъынмæ хъавын, уымæ байхъус. О, æцæгаейдæр иу- 
хатт æмбисæхсæв директоры кабинетæй рацыдтæнæнæ- 
хъæн коллективимæ. Æмбырд нæм уыд нæ куысты 
фæстæ. Ау, ахæм ныхæстыл та куыд баууæндыдтæ? Уы-, 
цы зæронд, фырхъалæй сæнттæ чи цæгъды, уыцы ра- 
гон æрхуы хъуывгъаны дæуыл баивдзынæн? Цы йæм и 
хорзæй? Йæ сызгъæрин дæндæгтæ? Æмæ уыдон дæр 
253 

йæ фæллад æнхъырдтæ былтæй нæ зынынц. (Иннæ уа- 
ты чи хъусы, уыдон: Лывзæ фырæхсызгонæй йæ былтæ 
ныззылынтæ кодта. Быбы иннæ уатмæ ацыд. Горга 
фырмæстæй рацу-бацу кæны.) 
Тъепа. Сылгоймæгтæй хи хъахъхъæнын хъæуы. 
Мæ упражнениты комплекс адæймаджы буары фидар 
кæндзæн хиуылхæцындзинад, ома сылгоймагмæ каст 
цæудзæн, аивадрн уацмысмæ цы хуызы каст цæуы, æр- 
мæст уыцы хуйзы... Афтæмæй фрейдизмæн ныккæндзы- 
нæн бæрзæйсæттæн цæф. 
Хазби (æрфæлмæн). Æмæ уæдæ цæмæн фыссынц 
алы чъизитæ? 
Ацырухс. Ау, куыд нæ йæ æмбарыс, нæ сабыр 
.цардмæ нын хæлæг кæнынц! Дарддæр та цы фыссынц, 
бакæс-ма йæ. , 
Хазби (кæсы). «Фæлæ Горга æдас нæу. Иæ фæн- 
дагыл лæууы Хъыби. Фæлгæсæг федта: иухатт Ацы- 
рухс æмæ Хъыби дыууæйæ ныххызтысты уæрммæ...» 
(Йæ кæсын ф&уагъта... Йæ къухтæ фырмæстæй ри- 
зынц.) Нæ! Уый гæнæн нæй! Ау, иунæгæй уæрмы йемæ 
уыдтæ? 
А ц ы р у х с. Иунæгæй! 
X а з б и. Ау, куыд иунæгæй?! 
А ц ы р у х с. Бирæ куыстаг дзы нæ уыди. 
X а з б и. Гъы? Цавæр куыстаг? Æдзæсгом, цъам- 
мар! Æз та алы хатт’дæр дæ сыгъдæгдзинадæй сæры- 
стыр уыдтæн! Гъемæ хорзæй цæр... Ныртæккæ дын æз 
дæ Хъыбийы хъыбылы æргæвст акæндзынæн! (Ратахт, 
фæлæ та йæ Ацырухс баурæдта.) 
Быбы (рацæуы, йæ хъусты йе ’нгуылдзтæ атъыс- 
та). Папа, дæу тыххæй ма дзурынц? 
Г о р г а. Нал. Фæлæ ныр цы дзурынц, уый дæр 
хуыздæр нæу. (Йæхицæн.) Ау... Хъыби. Ахæм разын- 
дзæн, уый æнхъæл та чи уыд. Куыд бауæндыд?! Карз 
æфхæрд ын фæстаг æртхъирæнимæ ис. Æнцон у йæ 
феддæдуар кæнын. 
2^9 

Ацырухс. Афтæ куы кæнай, уæд... (Кæуынхъæлæ- 
сæй.) Иухатт уæрмæй конъякты асыкк сисын хъуыди 
æмæ мæм Хъыби æххуысмæ фæдзырдта. Систам æй. Ау, 
дæ ус ахæм у, йæ къаба алы нæлгоймаджы цур дæр 
чи феппары? Дæхæдæг куы фенис Хъыбийы. Иæ дзых 
æдзухдæр хæлиуæй дары. (Худы.) Бындз дзы батæхы 
æмæ фæстæмæ ратæхы. 
X а з б и. Ау æмæ ма йæ фæстæмæ куыд рауадзы? 
А ц ы р у х с. Иæ бон йе ’фсæртæ æрæнгом кæнын 
нæу. Тæхуды уыцы цъаммар чи у, уый базон. Уый сыл- 
гоймаджы фыст уыдзæн, никæцы нæлгоймаг бакæн- 
дзæн афтæ. Бакæс-ма дарддæр. 
• Хазби (кæсы). «Кæрон нæй адæймаджы æвзæрдзи- 
надæн. Сыгъдæг нæу ацы хъуыддаджы Тъепа Стъепа- 
ны фырт дæр. 
Т ъ е п а, цыма цæмæйдæр фæтарст, афтæ иæ сæр йæ уæхсчыты 
ацавта, дзæвгар фæкъаддæр. Тыхджын хæкъуырццæг æй ссардта. 
Лывзæ. Уый дын упражнениты комплекс! Хорз 
упражненитæ кæиыс, ницы дын у. 
Ацырухс. Цы ныхъхъус дæ, кæс дарддæр. 
Горга (йæхицæн). Ау, афтæ уа? 
Хазби (кæсы). «Иæхи Горгаимæ сбаста, алы рæ- 
сугъд хъуыддæгтыл фæдзурынц. Цас хин у уыцы зяе- 
ронд! Уыдæттæ йæ се ’ппæт дæр уымæн хъæуынц, цæ- 
мæй йын Ацырухсы уынынæн фадат уа...» 
Горга (йæхицæн). Æз та йын йæ разæнгарддзина- 
дыл æууæндыдтæн... Мæнæ диссаг. Æууæнк нал и, мæ 
алыварс цæстфæлдахæгæй байдзаг. 
А ц ы р у х с. Кæс дарддæр. 
X а з б и. Р’аст дын куы зæгъон, уæд мæ уыцы ха- 
бар нæ уырны. 
Ацырухс. Æмæ дæ иннæ хабæрттæ бауырныд- 
той? 
X а з б и. Нæ, фæлæ... Ацы зæронд лæг цæмæйдæр 
мæ зæрдæмæ цæуы... Уый афтæ нæ бакæндзæн... 
260 

Ацырухс. Ау, æз дзы æппындæр ницыуал дæн. 
(Фæзмы йæ.) «Уый афтæ нæ бакæндзæн!..» Уæд та ба- 
кодта? 
X а з б и. Куыд?! 
Г о р г а. Мæнæ мыл хинæй куыд рацыд зæ.ронд жу- 
лик!.. Мæхи аххос уыд, хъуыддаг фæстæдæрмæ дзæ- 
гъæлы æргъæвтон. 
Хазби. Дæ зонд фæцыд! Ды адæймаг нал дæ! 
Æгайтма йæ дæхи дзыхæй загътай. Ныртæккæ йæ æз 
рудзынгæй куы нæ аппарон! 
Б ы б ы. Æтт, Тъепа Стъепаны фырт! Дæ ном æмæ 
дæ кады тыххæй цæттæ дæн мæлæтмæ. Æнхъæлдæн та 
йæ уыцы бæстырухс нæ уадзы. Тъепа Стъепаны фырт, 
зæгъ ын, зæгъ ын дæхæдæг! 
Т ъ е п а (йæ хъæлæс йæхи хуызæн нал у. Цыма ай- 
чы хъузгæй дзуры. Ноджы йæ хæкъуырццæг нывыл 
сдзурын нæ уадзы). Цы ма йын зæгъон, бабайы карк? 
Б ы б ы. Зæгъ ын. Æз, зæгъ, уыдтæн. Ахæм фадат 
нын нал уыдзæн! 
Тъепа. Рæсугъддзинад куы фæуæлахиз уа... уæд... 
Цыдæр куы дзырдтон? 
А ц ы р у х с. Мæнæ мыл мæгуыры бон куыд акод- 
та. Дæ цуры мæхи амарон, æви? Ды афтæ зæгъыс: 
«Уый, дам, афтæ нæ бакæндзæн». Æмæ куы бакæна, 
уæд та? Хорз лæг афтæ нæ фæзæгъыц фæлæ йæ хъæд- 
дыхæй фæуырны: • «Мæ ус афтæ нæ бакæндзæн!» Ды 
та кæуылдæр дæ зæрдæ дарыс, дæ усыл та нæ! Ноджы 
ахæм зæронд хæбырæгъ! Сылгоймаг нæлгоймагæй цæ- 
мæй хицæн кæны, уый рагæй дæр куы нал зоны. Цымæ 
дын бары, уæвгæйæ та. Кæс, дарддæр. Бирæ ма дзы ба- 
нымайдзынæ. 
Хазби (кæсы). «Уæдæ æнцад .кæм бадтаид нæ го- 
рæты зындгонд Дон-Жуан, фæлтæрдджын цуанон, рæ- 
сугъддæрты буцдæртæ æмæ буцдæрты рæсугьддæрты 
зæрдæтæ басæттæг, 100 чызджы дæс азы дæргъы кæй 
номыл бадынц; ныййарджытæ се ’взонг чызджыты 
261 

уынгмæ кæй тыххæй нал уадзынц, ома фыруарзтæй 
куы фæрынчын уой, зæгъгæ; йæ фæдыл, нæ горæты 
сылыстæгæй цыдæриддæр ис, уыдон «аххытæ» æмæ «ох- 
хытæ» кæмæн сисынц, уый...»— Ха-ха-ха! Ацы рæнхъы- 
тæ куы бакæсын, уæд фырхудæгæй мæ тъæнгтæ фæцæй 
скъуынынц. 
Ацырухс. Тагъддæр мын æй зæгъ, чи у? Хазби, 
курын, æмæ мæ дæхæдæг базонгæ кæ йемæ. Нæ горæ- 
ты ахæм зындгонд адæймаг ис, уый нæ зыдтон. Тагъд- 
дæр, чи у? 
X а з б и. Лывзæ! Буфетгæс Лывзæ. 
Лывзæ (йæхицæн). Тъепайыл дæр ма гуырысхо 
ис, мæныл нæ. 
А ц ы р у х с. Ахæм у, уый ныронг нæ зыдтон, æн- 
дæр... Мæхиуыл дзуапп нæ дæттын. Ха-ха-ха! 
Хазби. Дон-Жуан... Ха:ха-ха! 
А ц ы р у х с. Сæдæ чызджы дæс азы дæргъы кæй 
номыл бадынц, ха-ха-ха! Чидæр нæ фæхынджылæг 
кодта, Хазби... 
Хазби. Йæ цæрæнбон бирæ, мах чи бахъæлдзæг 
кодта! 
Ацырухс. Уæдæ мæ фыццагау уарзыс! 
X а з б и. Цæй-ма! Афтæ-иу мæ комкоммæ ма фæрс. 
А ц ы р у х с. Искуы дæ дзыхæа дæр иу буц ныхас 
схауæд. Гъер дæ бауырныдта, хахуыртæ мыл кæй фыс- 
сынц, уый? 
X а з б и. Лывзæимæ дæ мæхæдæг куы федтаин, уæд- 
дæр мæ нæ бауырныдтаид. 
Ацырухс. Мæнмае гæсгæ, уый нæлгоймаг дæр 
нæу. " 
Лывзæ (йæхицæн). Горгайы ныхæстæ. (Хъæрæй.) 
Ых! Калм мæ роны бакодтон. Ныртæккæ сæ мæ фате- 
рæй фæтæрдзынæн. 
Горга. Раст зæгъынц. Ды ’нæлгоймаг нæ дæ. 
(Куыд ничи сæ хъуса, афтæмæй.) Уый ды ныффыстай? 
Лывзæ (сусæгæй уый дæр). Чи дын загъта? 
262 

Горга. Дæхи уды тыххæй ауæрдгæ ницæуыл кæ- 
ныс æмæ уый. Дзырдтæ, миййаг, æхцатæ куы нæ сты, 
куыд сыл фæхæлæф кодтай! 
X а з б и. Фæлæуу-ма, фæлæуу! Хахуыр кæнынц, зæ- 
гъыс? Куыд хахуыр кæнынц? Уæдæ ам цы ми кæныс? 
Ай Лывзæйы хæдзар нæу? 
А ц ы р у х с. Æмæ цы? 
Хазби. Мæнæ диссаг! Куыд цы? Цы ми кæныс ам 
æмбисæхсæв? 
А ц ы р у х с Æз ардæм... 
Хазби. Зæгъæм, уыцы æхсæв Горгайы кабинеты 
æмбырд уыди, асыкк истат уæрмæй Хъыбиимæ. Тъепа 
зæронд лæг у... Зæгъæм, уыдæттæ раст сты, фæлæ ам 
цы ми кæныс? Мацыуал дзур, кæннод та уайтагъд дæ- 
хи араст кæндзынæ! Нæ, ныр мæ нал бауромдзынæ.- 
Ныртæккæ ацы æйгъыст хæдзар ныппырх кæндзынæн 
æз! (Бандон фелвасынмæ хъавыд, фæлæ йыл куыддæр 
фембæлд, афтæ фæйнæрдæм фæхаудысты йæ хæйттæ.) 
Ацырухс. Æз та ма дæ, мæ зынаргъ, ууыл æрба- 
дын кæнынмæ хъавыдтæн. Дæ бæрзæй мын куы асас- 
талс, уæд та? Цæв, цæуылдæриддæр хæст кæныс! Æз 
аххосджын дæн! 
Л ы в з æ. Мæ хæдзар мын халдзæни. (Куыд ничи йæ 
æрхъуыды кæна, афтæмæй тилифонæй дзуры.) Алло! 
Милицæ? Тагъддæр! Иу бандит мæ хæдзармæ æрба- 
бырста! 
А ц ы р у х с. Аххосджын дæн, мацæуыл ауæрд. 
X а з б и. Банцай. (Стъол йæ къахæй скъуырдта, 
æмæ фæпырх.) 
Ацырухс. Аххосджын дæн, аххосджын! 
Горга. Цъаммар! (Лывзæйæн йе ’хсæрварс цæ- 
вы.) Æвзонг чызджы асайдтай! 
Л ы в з æ. Æллæх\ 
А ц ы р у х с. Бырон кæн! 
Лывзæ. Чидæр хæрæгыл сбадти, йæ гæррæтт та 
мæныл сæмбæлд. (Кæуы.) 
263 

X а з б и. Уый дæу аххос нæ уыди, уыцы хамасхор - 
дын йæ гæдымитæй дæ сæр разилын кодта. 
А ц ы р у х с. Уый аххос нæу, мæхæдæг уыдтæн. 
Горга. Иæ сæрыл ын куыд хæцы. Сылгоймагæн 
базонæн ис? 
А ц ы р у х с. Иунæг æз дæн аххосджын. 
X а з б и. Цытæ дзурыс? Бынтондæр дæ сæрызонд 
фæцыд? 
А ц ы р у х с. Дæу афтæ тынг фæнды, цæмæй æз ах- 
хосджын разынон, æз та дæ уыйбæрц уарзын æмæ дæ 
фæндоныл дыууæ нал зæгъын: аххосджын дæн. Æхсыз- 
гон дын у? 
X а з б и. Уæдæ ам цы ми кæныс? 
Ацырухс. Æмæ мæ дзурын уадзыс? Лывзæмæ 
уæлдай агъуыст ис, æмæ йæ баххуырстон, уыцы æвзæр 
фатеры кæдмæ цæрдзыстæм? \ 
X а з б и. Сывæллон та, сывæллон? 
Ацырухс’ Мæ мадмæ уал æй ныууагътон, цалын- 
мæ æрбæстон уæм, уæдмæ. Дзæбæх, æнæниз у. Хæрыи 
хуыздæр райдыдта. Тынг дæ мысыди. Нæлгоймаг-иу 
куы ауыдта, уæд-иу папа, зæгъгæ, ныхъхъæр код- 
та. 
X а з б и. Исты ног дзырд ма базыдта? 
Ацырухс. Бирæ, тынг бирæ. Мах дæм.афтæ тынг 
æнхъæлмæ кастыстæм, дæуæн та дæ маст дæ разæй 
æрбахæццæ. Мæ ныййарджытæм мæ цæрын куы уа- 
дзис, уæд адæмы фæсдуа^ртты нæ рахау-бахау кæнин:;. 
X а з б и. Нæ дæ уадзын, нæ! Дæ ныййарджытæ æх- 
иа æмæ бынæтты кой æгæр кæнынц... Мæнæ диссаг! 
Дæ дзых куыддæр схæлиу кæныс, афтæ алцыдæр йæ 
гаччы абады! 
А ц ы р у х с. Æз та дæ тыхджын адæймаг æнхъæлд- 
тон, ды та... 
Хазби. Æз тыхджын æрмæстдæр мæ сыгъдæгдзи- 
надæй дæн. 
Ацырухс. Бауырнæд дæ, дæ ном дын фидиссаг 
264 

ницæмæй фæкæндзынæн! Бынтондæр куы ницæуылуал 
æууæндыс?! 
X а з б и. Уый ма фæстæдæр фенай. Хъус дарддæр. 
(Кæсы.) «Ныр дæ зæрдæмæ мин къæдзилджын, мин 
зæвæтджын гуырысхойы марг фæхæццæ! Уынгты куы 
фæцæйцæуай, уæд æваст" банкъардзынæ: æнæхъæн го- 
рæт дæр дæумæ кæсынц, сæ миднымæр дыл худынц. Дæ 
рæзты трамвай куы фæцæйцæуа, уæд дзы ауындзынæ 
кæйдæр цæсгом æмæ дæм афтæ фæкæсдзæн, цыма дæм 
æгæр хин каст кодта. Булкъдаст, хæрзконд æрыгон 
лæппулæг таксийы фæстаг бадæныл йæхи ауагъта æмæ 
дæ рæзты асыффытт кодта. Уый æнæмæнг дæ усмæ цæ- 
уы. Каеннод дæ рæсугъды хæдзары не ’рбаййæфтай,— 
дæ маст дын дæ хурхыуадындзтæ ахгæндзæн, разгъор- 
дзынæ уынгмæ. Фæлæ кæдæм? Дæ ус хæдзары куы ра- 
зына, уæд та агурдзынæ тамакойы уæлдай, нæлгойма- 
джы къæхты фæдтæ, найæндонмæ бауайдзынæ, хуыс- 
сæны бынмæ бакæсдзынæ...» (Йæ кæсын ныууагъта.) 
Æмæ зонд цы у? Фыдуаг æмæ тæссаг, сау æхсæвау 
куырм масты бауромын нæ фæразы. Цом ацы хæдза- 
рæй тагъддæр! 
А ц ы р у х с. Кæдæм? 
Хазби. Каедæмфæнды дæр уæд, æрмæст тагъддæр. 
А ц ы р у х с. Æмбисæхсæв? Дæ фыды галуанмæ? 
Æви нæ горæты тæккæ зынаргъдæр уазæгдоны люкс 
номыр баххуырстай? 
X а з б и. Ницы дын уыдзæн, вагзалы гъе æндæр 
искуы ардыгæй бонмæ куы абадай, уæд. 
А ц ы р у х с. Цъуй дæ нæ хъæуы, цъуй! 
X а з б и. Ды... ахæм æвзагæй дзурыс дæ лæгмæ? 
Уæлæмзе сыст, зæгъын! 
А ц ы р у х с. Æз никæдæм цæуын! 
X а з б и. Ацæудзынæ. 
Ацырухс. Ноджы ма мæм æртхъирæн кæныс? 
Хазби. Æртхъирæн дæм нæ кæнын, фæлæ нырма 
мæ ус кæй дæ, уымæ гæсгæ домын: цом ардыгæй. 
265 

А ц ы р у х с (мæстыйæ). Кæдмæ цæрдзынæ уыцы 
фыд-зыкъуырæй! Дæхицæй трагикон герой цы сарæз- 
тай! Иæхицæн дæр ницы æмæ искæмæн дæр ницы! Мæ 
ном, мæ сыгъдæгдзинад! Рæстдзинад! Æмæ цы у дæ 
рæстдзинад? Мæлдзыгыл дзабыртæ! Æгъгъæд у ныр! 
Рæстдзинадыл хæдзарæй лæгæй куы тох кæной, уæд 
уый æгæр у! Бинонтæй исчи хъуамæ царды мæт дæр 
кæна. Цы дæм ис, цы мын раттынмæ хъавыс, мæнæй 
~байсынмæ кæй хъавыс, уыдон бæсты? Иицы! Ницы! 
Дæ риу хъамайæ афаддзынæ æмæ мын дæ зæрдæ ба- 
лæвар кæндзынæ! Фæлæ уымæй мæн газы п.ец æхсыз- 
гондæр хъæуы! Æви нæ хæрын нæ хъæуы, дарын нæ 
хъæуы? Гъемæ, мæ хуо, бæхбадт скæн дæ рæстдзина- 
дыл, æмæ дæ æхситтæй вагзалы æнуд залы даргъ бан- 
дæттæй иумæ фæхæццæ кæна, фæлæ уым дæр дæ къæх- 
тæ фæндон нæ адаргъ кæндзынæ,— бынæттæ ахст сты„ 
хæлиудзыхтæ алы хъуыддаджы дæр æрæджы кæнынц. 
Х’азби. Хæрзбон. (Иннæ уатмæ рацыди. Горга 
æмæ Лывзæ дуарыл нытътъæпæнтæ сты. Цы сты, уы^ 
мæй хъус фестадысты. Хазби дцарыл куы рахæцыд, 
уæд фæйнæрдæм алæцуыдысты. Тъепа æнæбонæй бады 
бандоныл, у рынчынхуыз. Быбы къулæнцой сæргуыбы- 
рæй лæууы.) Сусæгæй хъусыс бинонты хылмæ, нæ го- 
рæты хъæздыгдæр лæг! Уый ды уыдтæ! 
Г о р г а. Дзæбæх дæ не ’мбарын, лæппу. 
X а з б №. Ды дæ аххосджын, ды! 
Г о р г а. Æнафон у, æмæ мын рæстæг нæй демæ бы- 
цæу кæнынмæ. Ноджы... Æз дæ æмбарын, лæппу... Би- 
нонтæн, уæлдайдæр æрыгон лæг æмæ усæи сæ дзырд 
кæрæдзиуыл куы нæ бада, уæд... О, о, æз дæ æмбарын 
æмæ дæм нæ фæхæрам дæн. Маст лæджы куырм кæны, 
куырм’та тар æхсæвы йедтæмæ ницы уыны... 
X а з б и. Ай-гъай, ды Лывзæ нæ дæ. Хорз зоныс, 
цас бæрзонд, цас рæсугъд у адæймаг æмæ хуымæтæг 
уырыйы онг куы æрхауай, уымæй тæрсгæйæ дæ цард 
уæлвонг идейæйæ срухс кæнынмæ хъавыс! 
266 

Г о р г а. Цыфæнды дæр дзур, фæлæ дын мæ идейæ 
бафхæрын нæ бауадздзынæн. Дæ ныхæстæ райс фæс- 
тæмæ, цъаммар! 
Хазби. Гъы, смæсты дæ, уæздан лæг? Цыма тæвд 
къæйыл лæууыс, афтæ цы гæппытæ кæныс? Нæ, ныронг 
алыхуызон адджинæгтæй кæй сайдтай, æнхъæлдæи, 
дæм уыцы баст куыдз — рæ’стдзинад раирвæзт. Æгæр 
цыргъ сты йæ дæндæгтæ! - 
Г о р г а. Фосы мыггаг! Дæ гуыбын бафсадын дæ 
бон кæй нæу, уым мæн аххос цы ис?(Йæхи йыл ныц- 
цавта, фæлæ Хазби йæхи фæсайдта.) 
Б ы б ы. Папа, уадз æй ныр мæхи бар. Æппынфæс- 
таг мæм уыцы амонд æрхаудта! (Фæлæ рапирæтæм 
куыддæр февнæлдта, афтæ дуар байгом æмæ милицио- 
нер æрбахызт.) Нæй, нæ та цæуы мæ хъуыддаг! Тъепа 
Стъепаны фырт, дæ ахуырад, æвæццæгæн, базæронд, 
гъе та йæ рæстæг нæма.æрцыд. 
Т.ъепа. Иæ рæстæг нæма æрцыд, бабайы карк, 
мах фидæнбонæн кусæм. 
Лывзæ (милиционерæн). Дæхæдæг федтай. Мæнæ 
ацы бандит! Гуыбынæй хъал фехъуыстон, фæлæ æххор- 
магæй хъал... Анекдот! 
Милиционер (Хазбимæ). Гражданин, цом ме- 
мæ. 
Тъепа. Æмбал милиционер... Дæ хорзæхæй, баха- 
тыр ын кæн... Горгайы бæллиц бафхæрдта, фæлæ уый 
йæхи аххос нæу. Музыкæ алчи не ’мбары... 
Быбы (милиционерæн). Фæлæуу-ма, кæдæм æй ла- 
сыс? Иучысыл мæ йемæ аныхассагис, фæлæуу! Мах ын 
хатыр кæнæм. Æццæй, папа! 
Г о р г а. Дæ дзыхыл хæц! 
Б ы б ы. Папа! Курын дæ.! 
Г о р г а. Никæд! 
Б ы б ы. Уæдæ мæ дæ хæдзары нал федтай! 
Горга. Куы сæххормаг уай, уæд бар-æнæбары цæу- 
дзынæ. 
267 

X а з~б и. Бузныг. Дæ ном дæр дын дз&бæх нæ зо- 
нын... 
Б ы б ы. Дыууæ «б»-йы фæд-фæдыл зæгъ, уый дын 
мæ ном. Денджыз дæхи цæстæй федтай? 
X а з б и. Куыд нæ, Быбы. 
Б ы б ы. Океа’н дæр? 
X а з б и. Океаны дæр ленк кодтам. 
Б ы б ы. Дзургæ! Истытæ радзур, цалынмæ дæ къа- 
латийы нæма скуыси кодтой, уæдмæ. 
X а з б и (милиционер æй дуарырдæм фæкæны, аф- 
тæмæй). Æндæр хатт. Æз дæ мæхæдæг ссардзынæн 
æмæ дын денджызы таурæгъ ракæндзынæн. (Ацæуы 
милиционеримæ.) 
Б ы б ы. Тъепа Стъепаны фырт, цом мах дæр! Лæ- 
джы ницæй тыххæй куы бафхæрой, уæд та? 
Тъепа. Цом, бабайы карк. Цом, милицæйы хица- 
уæй хатыр ракурæм. Рæсугъддзинад куы фæуæлахт 
уа, уæд... (Ацæуынц.) 
Г о р г а. Лывзæ, нæхимæ тилифонæй бадзур æмæ 
Дудуйæн зæгъ! Уазджытæ, банкет. Министры кой дæр 
-скæ, йæ хъуыр-хъуыр куыд нæ цæуа. Чи зоны, зæгъ, 
райсоммæ дæр нæ фехæла банкет. (Иннæ уатмæ ба- 
цыд.) 
Горга æмæ Хазбийы хылы сценæйы рæстæг А ц ы р у х с дуары 
зыхъхъырæй касти æмæ федта æппæтдæр. Ныр Г о р г а куы ба- 
цыд, уæд бандоныл йæхи фынæйгæнæг акодта. 
Ацырухс. Æмæ царди чызг. Æмæ йæ дидинджы- 
тæм нæ уагъта йæ уарзон, уыдон, дам, марджы хъæстæ 
сты. 
Г о р г а. Марджы хъæстæ? Маргæй хос скæнæн ис. 
Æрмæстдæр арæхсын хъæуы. 
А ц ы р у х с(фæгæпп кодта). Чи дæ? Ам чи ис? 
Горга. Тæрсгæ ма кæ, . мæчысыл чызг; уый æз 
дæн. 
268 

Ацырухс. Горга... Ацы афон ам цы ми кæныс? 
Фæлæуу-ма, фæлæуу, Хазби та цы фæци?.. 
Г о р г а. Хазби?.. Тынг хъыг мын у, фæлæ... Мили- 
ционер æй акодта. 
Ацырухс. Бандæттæ кæй ныппырх кодта, уый 
тыххæй? 
Горга. О, уæдæ! Дæу кæй бафхæрдта... 
Ацырухс. Афтæ йын хъæуы! Уадз иучысыл къа- 
латийы абада æмæ исты бамбара. Цал азы йын рат- 
дзысты? 
Горга. Нæ зонын... Дыууæ-æртæ азы. 
А ц ы р у х с. Мах закъонтæй хуыздæр закъон иæй, 
сылгоймагæн йæхи аххос куы уа, уæддæр æй бафхæ-. 
рын нæ уадзы. 
Горта. Канд дæу тыххæй йæ не ’рцахстой. Мæн 
дæр иучысыл æрбакъуырдта. 
Ацырухс. Дæу? Æмæ куыд бауæндыди? Иæ бæ- 
сты дæ хатыр курын, иумæйагæй н’ын ницыуал ис, фæ- 
лæ уæддæр... • 
Горга. Æмбарын дæ, мæ чысыл чызг... Уый æгæр 
æнкъард ныхас у. Хорз лæппу у, тæригъæд ын кæнын, 
фæлæ йæхи аххос уыдн. 
Ацырухс. Мацы йын тæригъæд кæ! Æгайтма 
йын мæ цæст уый федта. 
Г о р г а (хъæр кæны иннæ уатмæ. Иннæ уаты дуа- 
ры зыхъхъырæй хъусы Лывзæ). Лывзæ! Ацу дуары 
цурæй! 
Л ывз æ ’(æрбакасти дуарæй). Иед... Стъол æмæ 
бандоны аргъ... Тæрхондонмæ уыл бадæттон, Ацырухс, 
æви сæ афтæмæй фйдыс? 
Ацырухо. Æмæ дын абон фатеры мызд кæй рад- 
тон, уый та? Райсом ардыгæй цæугæ кæнын. 
Л ы в з æ. Уый зæгъ. Анымайдзынæн. Кæд сфаг уа- 
иккой. (Ацæуы.) 
Горга. Æз алцыдæр фехъуыстон... Цы фаутæ мыл 
æвæрдтай, уыдонæй зæгъын... 
269 

Ацырухс. Уæд дæр ам уыдтæ? 
Г о р г а. Ме ’намонддзинад мæ æрбахаста ардæм! 
Æз мæхиуыл барæй цы фаутæ æвæрдтон, уыдон дæ ба- 
уырныдтой раст уыцьГ ахсджиаг рæстæг, ,æз ногæй дæ 
уарзондзинадæй æвзонг, тыхджын æмæ рæсугъд куы 
сдæн, мæхиуыл лæппуйау æууæндын куы райдыдтон. 
Ацырухс. Зæронд æрхуы хъуывгъан дæ кæй ра- 
хуыдтон, уый тыххæй зæгъыс? Ха-ха-ха! Ау, æмæ ба- 
рæй кæй кæнын ахæм ныхæстæ, уый нæ зыдтай? Уæ- 
дæ Хазбийæн дæ хорзы кой кодтаин? Нæ йæзоныс, æви! 
Горга. Уый æмбæрстон, фæлæ мæн фæндыди, ныр- 
тæккæ цы фехъуыстон, уый дæхи дзыхæй куыд загъта- 
ис. Бузныг. Дæхæдæг æй зоныс, мæхи хъахъхъæдтон 
дæ уарзондзинадæй, карз дугъы хæд фæстæ саулохы- 
донæй куыд фæхъахъхъæнынц, афтæ, æмæ хъизæмар 
кодтон. Æз дын загътон, дæ уарзондзинады ныхмæ зæ- 
ронд лæгмæ ницы ис. Фæлæ мæм цы ис, уый дæм æгъ- 
гъæд фæкæсæд. Мæ уд кæуыл æрхуым кодта, уал азы 
кæй агуырдта, уыцы уарзондзинад æрæджиау райхъал 
мæ зæрдæйы. 0, ды нæ зоныс, цас мæ фенхъæлмæ кæ- 
сын кодтай! Æмæ хур ныгуылæнмæ чысыл куы фæ- 
къул, фæззæджы улæфт мыл дардæй куы æрбакалд, 
уæд фæтарстæн: мæлдзынæн, æрдзы рæсугъддæр лæ- 
вар — уарзондзинады ад нæ базонгæйæ! Фæлæ уæдмæ 
.ды фæзындтæ! 
А ц ы р у х с. Æвæццæгæн, мах кæрæдзийы тыххæй 
равзæрдыстæм! 
Горга (йæ астæуыл ын æрхæцыд). Хъуыды-ма 
кæныс уыцы зарæг? (Зары.) 
Зæронд лæг уарзта, уарзта ’взонг чызгайы, 
Æмæ йæхицæн нал ардта бынат. 
Фæлæ бæрзонддæр цъуппыл мит нæ тайы,— 
Нæ раздæхдзæн лæппуйы бонты цард. 
Ды нæ зоныс, куыд дæ уарзын, Ацырухс! 
:270 

Ацырухс. Æз дæр, мæ зынаргъ. (Горга йын аба 
кæнынмæ хъавы, фæлæ йæ Ацырухс аиуварс кодта йæ- 
хицæй.) О, нæ! Тагъд ма кæ! Ахæм амондæй афтæ хъа- 
зæн нæй. Æххæстæй йæ банкъарын хъæуы! Æрдæгвых 
цæхæраджынау æй ахæр, æмæ ад дæр ницыуал скæн- 
дзæн. 
Г о р г а. ’Цы хъуамæ бакæнон, мæ чысыл къæбыла,, 
æз алцæмæдæр цæттæ.дæн. 
Ацырухс. Куыд дын æй бамбарын кæнон, мæ зы- 
наргъ кудзик... Фæлæ исчи искуы хъизæмар кæны, уый 
куы зонон, уæд мæ амонд æххæстыл нæ нымайын. Йæ 
кой кæнинаг дæр нæу, фæлæ ме ’фсармы цур хъуамæ 
сыгъдæг уон. Хазбийæ зæгъын. Лæг — ахст, ус та — 
æндæр лæгимæ. 
Г о р г а. Омæ мах кæрæдзи уарзæм. 
Ацырух.с. Уый афтæ у, фæлæ Хазбй нырма — 
мæ лæг. Дыууæ цæфы йын æгæр не сты? Иæ фæсау- 
уонмæ йын йæ зæрдæ кæй къахæм, уый аргъ ын исты 
хорзæй бафидьш хъæуы. Дæу бон алцыдæр у. Бадзур 
тилифонæй милицæмæ, æмæ йæ суæгъд кæной. Уæд æз- 
дæр бынтон сæрибар суыдзынæн. 
Горга. Уый гæнæн нæй. Мæ идейæ мын бафхæрд- 
та. 
А ц ы р у х с. Ды та йын уый хыгъд йæ уарзондзи- 
над æфхæрыс. 
Го р г а. Дæу дæр бафхæрдта. 
Ацырухс. Бадзур, мæ зынаргъ, бадзур. Ды хъуа- 
мæ парахатзæрдæ уай. Уарзондзинады тыххæй адæм 
сæ цард æнæфæстæмæ ’фæкæсгæйæ* мæлæтмæ куы рат- 
тынц, уæд дæ бон мæнæн уыцы чысыл хорз ракæнын 
нæу? 
Горга. Цыфæнды дæр бакæндзынæн, æрмæст уый 
нæ! 
Ацырухс. Бар дæхи. Хæрзæхсæв. • , 
Горга. Фæлæуу, мæ чысыл чызг, хъизæмарæй мæ- 
цæуыл марыс? 
271 

А ц ы р у х с. Къодах дæ æви куыд ницы æмбарыс? 
Г о р г а. Хорз. (Бацыдысты иннæ уатмæ.) 
Ацырухс. Хазбийы тилифонмæ æрбакæнын кæ. 
Æз ын цы æмбæлы, уый зæгъон. 
Торга (тилифонæй дзуры). Алло. Дзуры Горга. 
Уыцы хулиган уæм нæма бахæццæ? О, о! Хазби. Ра- 
уадз æй. Цæуылдæрты ахъуыды кодтон. Хъус-ма, кæд 
дæм дард нæу, уæд ма йæм тилнфонмæ фæдзур. Бузныг. 
(Хæтæл дæтты Ацырухсмæ.) Æрмæст ардæм куыд нæ 
æрбацæуа, афтæ. Бамбæрстай? 
А ц ы р у х с. Алло, Хазби дæ? Хазби... Цæмæн дзу- 
рыс, зæгъыс? Ус йæ лæгмæ цæмæн фæдзуры?.. Алло! 
Алло!.. (Æрæвæрдта хæтæл. Кæуынхъæлæсæй.) Гъер 
уый адæймаг у. Æрæвæрдта хæтæл... 
Горга. Хъуыды дæр æй ма кæн... Дæ къахыныхы 
аргъ дæр нæу... Мæ чысыл къæбыла. 
Ацырухс. Гррга Хамбиевич, фæлæуу... 
Г о р г а. Цы? Афтæ тыхстхуыз цæмæн дæ? Цы дыл 
æрцыд? 
Ацырухс. Ницы... Мæ бон нал у... 
Г о р г а. Цы? Дæ бон цы нал у? 
А ц ы р у х с. Ныххатыр мын кæн, ныххатыр мын 
кæн... (Кæуы.) 
Горга. Цæй тыххæй курыс хатыр, мæ дзæбæх 
чызг? Уый кæугæ куы кæныс... Æппындæр ницы æмба- 
рын... 
А ц ы р у х с. Хъуыддæгтæ куы базонай, уæд мын нæ 
ныббардзынæ... Фæлæ мæ бон афтæмæй цæрын нал у... 
Мæхимæ куыд мæсты кæнын, уый куы зонис... 
Г о р г а. Иучысыл дæхиуыл фæхæц, кæугæ ма кæ... 
Дæ цæстысыгтæ асæрф... (Иæ дзыппæй къухмæрзæн 
систа, сæрфы йын йæ цæстысыгтæ.) Гъе, ’афтæ. Æрса- 
быр у æмæ бæстон радзур, цы хабар у? Кæд дæ, мий- 
йаг, исчи бафхæрдта? 
Ацырухс. Æфхæргæ мæ ничи бакодта... Æз мæ- 
хæдæг ахæм адæймаджы бафхæрдтон... (Скуыдта та.) 
272 

Горга. Æмæ уагæр афтæ тынг кæй бафхæрдтаис.. 
мæ чысыл чызг? 
А ц ы р у х с. Дæу. 
Горга. Мæн? Куыд æгъдауæй? 
Ацырухс. Мæн ацы куыстмæ æрвитгæ æрбакод- 
той... Чидæртæ дыл хахуыртæ фæфыстой... Æз сразы 
дæн... Милицæйы кусын... 
Г о р г а. Куыд? Милицæ мæ фæдыл бафтыд? 
А ц ы р у х с. Ныххатыр мын кæн. Æз мæхицæн ахæм 
рæдыд никуы ныббардзынæн. Ды цавæр сыгъдæгзæрдæ 
адæймаг дæ, уый куы бамбæрстон, уæдæй нырмæ мæ- 
хицæн æнцой нал арын... Æхсæв мыл хуыссæг нал хæ- 
цы... Ды та чысыл сывæллонау æууæнкджын æмæ хуы- 
мæтæг зæрдæ... 
Горга. Уæдæ афтæ... Горгайыл æууæнк нал и!. 
Горгамæ æрвитынц сусæг дзырдхæсджытæ! Хорз, ит- 
тæг хорз! Æз сын ныртæккæ фехъусын кæндзынæн, ар- 
симæ кæрдо цæгъдын куыд хъæуы, уый! (Разгъоры.) 
Ацырухс. Горга Хамбиевич! Фæлæуу! 
Го р га. Цы ма? 
Ацырухс. Ма мæ бабын кæн! Ау, мæныл куыд 
нæ ахъуыды кодтай, æви мæнæн дæр нæ хатыр кæныс? 
Г о р г а. Ды мацæмæй тæрс, ды дзы ницыгæнæг дæ. 
Æвæлтæрд, æрыгон чызджы кæй фæрæдийын кодтой, 
уый тыххæй та сæ ноджы тынгдæр æркъуырдзысты 
А ц ы р у х с. Мæ куыстæй мæ фæсурдзысты. 
Го^рга. Горгайы удæгасæй дæ диссаджы сæры- 
хъуынтæй иу дæр не ’рхаудзæн, мæ чысыл чызг. 
Ацырухс. Æмæ мæ кад, ме 'уУæнк та? Уæйгæнæ- 
джы ном мыл куы сбада, уæд ма мæ цардæй цы кæ- 
нын? Ау, дæ бон æндæр исты æрхъуыды кæнын нæу... 
Ды ахæм тыхджын, ахæм зондджыи куы дæ... Лæбу- 
рынæй цы пайда ис? Уыдон дæуæй ахынджылæг кæ- 
нынмæ хъавынц, фæлæ сæ дæхæдæг ахынджылæг кæ. 
Горга. Раст зæгьыс. Тагъд дон Терчы не ’ййафы. 
Уæллæй, дæу хуызæн чысыл чызг ахæм æмбаргæ ра- 
18 Ацырухс 
27 * 

зындзæн, уый æнхъæл нæ уыдтæн. Бузныг, стыр буз- 
ныг. Горга хорздзинадæн дыууæ хорздзинадæй сахуыр 
дзуапп дæттыныл. Æрцæудзæн рæстæг, æмæ дын арфæ 
ракæндзынæн. Уыдон та ныр мæ бар бауадз. Æз сæ 
æнæхъæн республикæйыл куы нæ фæхудинаг кæнон. 
А ц ы р у х с. Мæ сæр дæ кæд искуы бахъæуа, уæд... 
Горга. Ахæм сæр æдылыйы йедтæмæ кæй нæ ба- 
хъæудзæн, фæлæ мæ нæ фæнды дæу адæмы цæсты ба- 
^фтауын... 
Ацырухс. Демæ куы вæййын, уæд æппындæр ни- 
цæмæй тæрсын. 
Г о р г а. Уæдæ ардыгæй фæстæ.мæ уыдзынæ мемæ. 
Лывзæ! Кæм дæ? 
Л ы в з æ (æрбахызт). Мæнæ дæн! 
Г о р г а. Лæмбынæг хъус. Æрцыди мыл цардивæн 
бон. Мæ хъысмæт æрхаста цыкурайы фæрдыг. Уал 
.æмæ уал азы цы амондмæ æлхъæлмæ кастæн, уый лæу- 
уы мæнæ мæ фарсмæ. Фæлæ мæ усæй цæмæй ахицæн 
уон, уымæн æфсон хъæуы. Æмæ сарæхс. Цæугæ нæ- 
химæ. Уым дæ куыд баййафон, афтæ... Дæхæдæг æм- 
барыс. Æфсон мын фæуыдзæн. 
Л ы в з æ. Дуду Хæкъиайы чызг мын мæ сæрыхъуын- 
тæ ныттондзæн. 
Г о р г а. Дæхи дарын куы нæ зонай, уæд ай-гъай... 
Фæлæ исты æфсонæй хæдзармæ бацу. Уæдмæ мах дæр 
зындзыстæм. Цæугæ! 
Л ы в з æ. Мæ куыст... Профцæдисмæ мыл исты куы 
ныффысса?.. Цæуын, цæуын... (Ацæуы.) 
Г о р г а. Ныр мах дæр цом, мæ зынаргъ. (Ацæ- 
уынц.) 
Фæндзæм ныв 
Горгайы хæдзар. Исдугмæ дзы змæлæг нæй. Уалынмæ Г о р г а 
фæзынд, йæ фæдыл — А ц ы р у х с. Горга йæ къах бандоныл 
"274 

скъуырдта. Уыцы уынæрмæ мидæггаг уаты дуар фегом æмæ дзы: 
разгъордта Л ы в з æ. 
Г о р г а. Ам та цы ми кæныс? 
Л ы в з æ. Дуду афтæ, мæ фæсонтыл, дам, мын грел- 
кæтæ авæр. 
Горга. Мæ бинонты мын фæхудинаг кодтай, мæ 
усæн мын тыхми бакодтай! (Бандонмæ фæлæбурдта.) 
Л ыв зæ(къуыммæ балидзы). Дæхæдæг мын... 
Г о р г а. Дæ дзыхыл хæц! 
ДуДу (иннæ уатæй рацæуы). Гога! Дæ кусджытæ 
мæм ацы афон цæмæн цæуынц?! 
Горга. Уымæй дæу бафæрсын хъæуы. Мæ хæдзар 
мын фæчъизи кодтай! 
Дуду. Мæнæ мыл цы тугтæ мысы! 
Г о р г а (бауад иннæ уатмæ, иу уысмы фæстæ чы- 
сыл чумæданимæ рацыд). Хæрзбон! 
Д у д у. Цы сфæнд кодтай? 
Горг’а. Ныр сæрибар дæ мæнæй! 
Дуду. Нæ дæ ауадздзынæн. Ацы æхцатæ мæн стыГ 
Уал æмæ уал азы æз уыдон куы хъахъхъæнын, уынгмæ 
дæр куынæуал цыдтæн, мæ лекторы курдиат æмæ мæ 
чызгон рæсугъддзинад адон тыххæй куы бабын 
сты! 
Горга. Иуварс! Мæнæ дын Лывзæ дæ фæсонтыл 
грелкæтæ æвæрдзæни! 
Дуду (амоны Ацырухсмæ). Дæлæ уыцы æнæбакæ- 
нæг чызгимæ алидзынмæ хъавыс? Нæ! Уый мæ удæга- 
сæй .нæ уыдзæни! (Иæхи ныццавта Горгайыл. Тох кæ- 
нынц чумæданыл. Уыцы рæстæг æрбацыдысты Быбы 
æмæ Тъепа.)^ 
Тъепа. Æз кæмæ дзурын, бабайы карк? Ныййарæ- 
джы з’æрдæхудты макуы бацу. Ды ахсæв хæдзармæ 
куы нæ æрбацыдаис, уæд Горга Хамбиевич æмæ Дуду 
Хæкъиайы чызг цы ми кодтаиккой? 
Б ы б ы. Богæлтты ерыстæ сæ тæмæны бацыдысты. 
275 

Горгайы чумæдан фегом æмæ дзы æрхаудта рæсугъд сылгойма- 
джы портрет. Се ’ппæт дæр фæджихау сты. 
Дуду. Дæ сейфы уыцы лæппутусы къам дарыс, 
уый куы зыдтаин, уæд дын æй Терчы бæргæ баппæр- 
стаин! Бын бауинаг, эмансипацийы тыххæй мæ лекцитæ 
кæсын дæр нæ бауагъта! (Ацæуы.) 
Тъепа. Мæ фæллæйттæ, мæ фæллæйттæ! Доны 
къусы сæфт фæкодтой мæ фæллæйттæ! 
Г о р г а. Гъе, уый уын мæ мулк æмæ мæхæдæг... 
(Кзгсы портретмæ.) Мæ рæсугъд, мæ уæлвонг бæллиц! 
Æз дæуæн лæггад кодтон, ды уыдтæ мæ царды апп, мæ 
царды иунæг нысан. Мæ т’ыхсты, мæ зыны иунæг ды 
уыдтæ мæ удæнцой, дæуæн-иу кодтон мæ хъæстытæ, дæу- 
мæ-иу æрцыдтæн æххуысгур, къуырццæвæны-иу куы 
бахаудтæн, уæд. Æмæ-иу мын срухс кодтай мæ фæн- 
даг, ногæй-иу ныфс бауагътай мæ.риуы, радта-иу мын, 
æрмæст иугай бæрзонд удтæ кæмæ - бæллынц, ахæм 
амонд. О, рæсугъддзинад! Фервæзын мæ кæн ацы. хатт 
дæр мæ æппæтылуæлахизгæнæг фарнæй! Уыныс,. куыд 
иунæгæй базадтæн, мæ сейфы мын æхца чи æнхъæлд- 
та, уыдон æхсæн. 
Л ы в з æ (йæхицæн). Нæ директор сæлхæр разын- 
ди! Иуæй-иу къамтæ, дам, тынг зынаргъ сты. Æвæц- 
цæгæн, йæ бирæ æхцатæй ацы ныв балхæдта? Æды- 
лы! Æз нæ нывты музейыл дыууæ сомы дæр нæ рат- 
тин. Лидзгæ, цалынмæ мыл ницыма æрцыди, уæдмæ! 
(Ацæуы.) 
Г о р г а. Фæлидзы иннæ уыры дæр. Тъепа Стъепа- 
ны фырт! Ахæм цæстытæй мæм цæмæн кæсыс? 
Т ъ е п а. Ректор мæгуыр лæджы дзырдмæ нæ бай- 
хъусдзæн! Мæ диссертаци, мæ диссертаци! 
Горга. Ау, дунейыл æхцайы йедтæмæ ницыуал ис? 
Афтæ куы дзырдтай, æз дæр рæсугъддзинадæн кусын, 
зæгъгæ? 
276 

Т ъ е п а. Мæ рæсугъддзинад ма кæцæй разындзæн, 
наукæты доктор куы нæ суон, уæд? (Ацæуы.) 
Г о р г а. Фæлидзы уый дæр. Быбы, ды та? 
Б ы б ы. Ехх, папæ, уый æцæг куы разынид æмæ дæ 
сейфы ацы къамæй йедтæмæ куы ницы уаид! Мæ хъæ- 
бысы дæ ныккæнин. 
Г о р г а. Ды дæр мыл, мæ хъæбул, не ’ууæндыс? 
Б ы б ы. Бæргæ мæ фæнды æууæндын, папæ... Фæлæ 
ды нæ хæдзарæй ахæстон скодтай. Æнуд у... Хæрзбон 
раут! Денджыз мæм сиды! (Ацæуы.) 
Г о р г а. Уый дæр ацыд. (Йæ цæссыг асæрфта.) 
Фæлæ иу адæпмаг... Баззад, цы уыди, уымæй. Адæйма- 
джы хорз миниуджытæ ивгæ нæ кæиынц цыфæнды уа- 
вæрты дæр. Сызгъæрины цъымарайы дæр ныппар — 
уæлдайхуызон нæ фæуыдзæн. Гъе, гъе уый тыххæй 
абарынц адæнмаджы зæрдæ сызгъæринимæ. Кæсут-ма 
ацы чызгмæ! (Амоны Ацырухсмæ.) Куыд сыгъдæг, 
куыд æнæхин у йæ цæстæнгас! Æрмæст ахæмты фæр- 
цы калдзæн дидинæг мæ бæллиц! Уыдон та? Куырм 
зулчъытау зæххыл сæ гуыбыны цъарыл быргæйæ цуан 
кæнынц. хæлцагур. Æмæ зылдысты мæ алыварс. Мий- 
йаг сæ мæ идейæйы мæт нæ уыди — холыйау æй тона 
кодтой. Уый раздæр дæр æмбæрстон, фæлæ уæд иунæг 
уыдтæн. Дæу хуызæн ныфсæнцой мын нæма уыди, мæ 
зынаргъ! (Иннæ уатмæ бацыди, рахаста дзы, портрет 
кæцæй æрхаудта, раст ахæм чумæдан.) 
Ацырухс. Ацы чумæдан дæр ам уадз, мæ цæсты- 
тæ дзы фæцъæх сты. Аппар æй, ницæмæн нæ хъæуы, 
ног балхæндзыстæм.' 
Горга. Амæн ам уадзæн нæй, бахъæудзæн нæ. 
А ц ы р у х с. Курын дæ, ма йæ рахæсс! Фыдæбоны 
мысинагау мын мæ зæрдæ риссын кæндзæн. 
Г о р г а. Уымæй ма тæрс, ам зæрдæйы хостæ йед- 
тæмæ ницы ис. (Чумæдан байгом кодта.) 
Ацырухс. Мæнæ цас æхца! Уыйбæрц æхцатæ мæ 
фыны дæр никуы федтон! 
277 

Г о р г а. Ныр сæ хъалæй дæр уындзынæ. Æри чу- 
мæдан, æмæ цом! 
А ц ы р у х с. Чумæдан æз хæсдзынæн. 
Горга. Æри, æри, уæззау у. 
Ацырухс. Ницы кæны. Æхца уæз нæ кæны. (Уы- 
цы рæстæг къæсæрæй æрбахызт Хазби.) Хазби, джы- 
зæйлаг арахъхъæй лæмæгъдæр разындтæ. Мæ хъуыд- 
даг мын фæцæйхæлдтай. Мæ цуан фæрæстмæ, арфæ 
мын ракæ! 
X а з б и. Уæдæ... Мæ ус-хæйрæг... сырд æрцахста? 
(Йæ хъæбысы йæ кæны.) 
Г о р г а. Ау, дæ ныхæстæ... Уарзондзинады ныхæс- 
тæ... Куыд бакуымдта де ’взаг? 
Ацырухс. Раст де ’взаг бæрзонд бæллиццæй хъа- 
зын куыд бакуымдта, афтæ. Хæст фæци æнæ туг нык- 
калдæй. 
Г о р г а (æрбадти пъолыл). Мæнæ мæ чысыл чызг 
куыд фæхынджылæг кодта! Мæнæ мæхицæн мæ царды 
дæргъы ахæстон куыд ф^царæзтон! 
Æмбæрзæн. 

СÆРГÆНДТÆ 
ХÆРЗБОН, МÆ САБИДУП 3 
КАЛМ ÆМÆ ХЪИСФÆНДЫР 70 
САСТ БАНДОН 136 
АЦЫРУХС 208 

ВАСИЛИЙ ГЕОРГИЕВИЧ МАЛИЕВ 
Ацырухс 
Пьесы на осетинском языке 
Редактор 
С. 3. X у г а е в 
Художник 
X. Т. Сабанов 
Художественный редактор 
У. К. Кануков 
Технический редактор 
А. В. Я д ы к и н а 
Корректор 
Б. А. Толпарова 
ИБ № 598 
Сдано в набор 27 12 79 Подписано к печатн 09 06 80, 
ЕИ 00981 Формат бумаги 70хЮ8>/32 БУМ ™п № 3- 
Гарп шрифта лнтературная Печать высокая Усл п л 
^г.гб-р-О.О^ вкл Учетно-изд лнстов 12,Зб-|-0,01 вкл Ти- 
раж 1000 экз Заказ 12702 Цепа 90 коп 
Издательство «Ир» Управления по делам нздательств, 
полиграфнн н кпижнон торговлн Совета Мнннстров СО 
ЛССР, г Орджоннкидзе. ул Димитрова, 2 Книжная ти- 
пографня Управленпя по делам издатсльств, полнграфии- 
и книжнои торговлп Совета Мнннстров СО АССР, г Ор- 
джонпкидзе, ул Тельмана, 16 


■"~*2ШЙЕ> 
ШШ 
шшш 
Æмдзæвгæтæ 
ДЗÆУДЖЫХЪÆУ 
2017 

ББК 84(2Рос=Осе) 
Дж-80 
Джусойты М. 
Дж-80 Рифтаг [Текст]: Джусойты Марат - Дзæу- 
джыхъæу: Ир, 2017 - 96 ф. 
Джусоев М.Л. 
Перемётная сума: Стихи 
15ВЫ 978-5-7534-1448-9 
Стихи отображают внутренний мир нашсго со- 
нрсмснника, сго лухонныс интсрссы, причастность к 
событиям, происхолящим вокруг него. Значитель- 
ное место занимают в сборникс стихи о красоте рол- 
ного края. 
Стихи отличаются оригинальностыо образов. 
.4702470000-7, 
М131(03)-17 
^ М131(03)- 
^9-17 84(2Рос=Осе) 
С<0 ГУП «Излатсльство «Ир», оригинал-макет, 2017 
((;) Джусосв М.Л., составленис, 2017 
(0 Габусв Л. Ю., оформлсние, 2017 
15В^ 978-5-7534-1448-9 

ЧЗ^^^Р 
Ивæзы пъæззыйау сыг мигъ, 
Фыдфынау махыл бафтыд, - 
Бæстыл куыд æрбæстон фыдми, 
Куыд хурхæй мары, афтæ. 
Æруæндыд сау халон хæстæг, 
Гæдыбæласыл бады. 
Сæлфынæг цасфæнды хæссæд, - 
Фæбон кæндзæн йæ рады. 
Йæ уаг дын аива тыхбар! 
Сæдæсæрон у -залым. 
Нæ сæр кæдмæ уыдзæни сар, 
Кæд ныууадздзæн йæ халын?! 
2007 аз 
3 

^>^^^я 
Сæлфынæг. Бонтæ асадынц, 
Æгомыг хох нымæхст. 
Фæлахс зæрдæйы саудалынг 
Æргом нымудзы цæст. 
Æппæт зæрдæцъæх зонгæ у, 
Æгъуыз, нымæг, æнад. 
Фæззыгон дымгæ - дондзæкъул - 
Быгъдæг уæзгуытыл зад... 
Æрхуым æндæргтæ, аууæттæ 
Лæгыл тыхсынц уæззау. 
Хæдзарон, царды катæйттæ 
Кæнынц рыст зæрдæ сау. 
Æмбæхст - уæлæрвтæ тар фæлмæй, 
Лæзæрд у дуне, тутт. 
Куыннæ фæкæна афтæмæй 
Уæд бонасадæн уд. 
Нындзыг и хъæу æдзæрæгæй, 
Тæккæ цыма хъæууат, 
Йæ уæлхæдзæртты фæздæгæй 
Зыны, кæй ма дз’ и цард. 
Цы ма зыны, цы хæрзтæ дæм?.. 
Цы сæ загъдæуа, уас! 
Куы таса къух æмдзæвгæтæм, 
Уæд нæу фыдохæй тас. 
2(ЮЗ аз 
4 

^>^^^ 
Мæгуыр æмæ лæмæгъ у зæрдæ, 
Цыбыр, æгъатыр у нæ зонд... 
Фæлæ нæ кæны уарзт зæронд, 
Кæд ныр æцæгæлон, æндæр дæ. 
Мæ уарзты табуйаг къæсæртæ 
Куы систы къахихсыд, тæссонд. 
Æз та, тæргай лæппуйау - сонт, 
Фæцæуын, раздæхын - нæ сæттын. 
Нæ зонын: зæд мыл сагъуыд, зин, 
Æмæ хъыг кæнон æви цин? 
Куыд уон мæрдырохыл дæр разы. 
Дæ хуыз кæдæй лæууы мæ разы! 
Нæ халы кувæг лæг йæ дин. 
Нæ хъары хивæндмæ йæ азым. 
2008 аз 
5 

■^>^^^ 
Рог зæрватыкк цъыввыттытæ ласы, 
Арвы рухс къуырф фæцыдис бæрзонд. 
Зæхх йæхимæ фæллад уæнгтæ ’лвасы, 
Æмæ зæрдæйы басæтты зонд. 
Нæй мæнг дунейы ницæмæн хатыр. 
Тарфдæр райхъуысы зæрдæйы цæф. 
Тайы цæстыты арвы цъæх цатыр, 
Сау цæссыгау - зæрватыччы стъæлф. 
2004 аз 
6 

=^>^§^^= 
Ныдзæвынц арвы ривæд мигътыл фæхстæ. 
Ивæзы комы знæт доны уынæр. 
Уыдис ам хъæу, ам цардысты кæддæр: 
Æрдæгхæлд мæсыг, калд систæ, зæппæдзтæ. 
Ныллæууыд ам æгомыг дурау рæстæг. 
Нæ хъуысы таурæгъ Ныхасæй изæр, 
Нæ цæгъдынц фос уæрæх кæрты сынæр. 
Йæ тарф æрхуым Хуыцауæн хъары бæстæ. 
Мæ уды бацыд рох бæсты æрхæндæг. 
Фыдæлтыккон тызмæг хъæуы пырхæнтæ 
Мæ зæрдæйæн æнæкæрон æввахс. 
Цыма кæддæр мæ уалдзæг ам æрвыстон, 
Цыма дзы тохы судзгæ зæлтæм хъуыстон, 
Цыма дзы баззад рагбонтæн сæ тавс. 
/988 пз 
7 

^>^эг^^ 
ÆГАСЦУАЙ 
Дзырддаг, хæлæттаг нæу нæ зæхх. 
Кæддæрау даргъ æмæ уæрæх - 
Дæрдтыл ныззылдысты йæ къабæзтæ. 
Тыхгæнæг нын нæ кæны тых, 
Æмгуырæй йын цæвæм йæ ных. 
Нæ сæртæ сты нывонд нæ уаз бæстæн. 
Кæнынц нæм адæмтæ хæлæг, 
Фæзмынц нын не ’гъдау æмæ фæтк, 
Хæссынц æмбисондæн куырыхонты, 
Нæры бæгъатыртæн сæ ном... 
Æмæ нæ фарнæн нæй кæрон, - 
Цæргæйæ баззайы нæ фæдонты. 
Нæй не ’хсæн сау хæлæг, хæрам, 
Кæрæдзи уарзгæйæ цæрæм, 
Рæдауæй, кадыл мардæй а бæсты. 
Уæдæ, æгас цæуай, нæртон! 
Кæм мæрдты нын уыдтæ ныронг, 
Кæм цъысымы æмæ цы ахæсты?! 
2(НН аз 
8 

^>^^5Р= 
Мах ныгуылд хурмæ тавæм нæхи, 
Стауæм ивгъуыд, нæ абон та фауæм. 
Фарны къæсы нæргæ арт сыгъди. 
Норст зынджытæ цъæх фæнычы схъауæм. 
Не ’взаг бандзыг, зыгъуыммæ нæ зонд, 
Кад - æцæгæлон уаг æмæ ’гъдауæн. 
Нуазæн сисын ма зонæм бæрзонд 
Æмæ сидтытæ, арфæтæ тауæм: 
«Арвыл баззад Æрфæны зынг фæд, - 
Нæй ныххуыссæн нæ къонайы артæн. 
Ир æнустæм фæрныгæй цæрæд 
Æмæ се ’рцыд æрыййафæд нартæн!» 
Кæд алæмæт у арфæйы дзырд, 
Кæд йæ хъомыс æнустæм æххæссы, 
Æмæ абон кæй фарн у æдзыт, 
Ууыл фидæн сæумæйы хур скæсы?! 
Уæдæ, цæй, кæн уæлахиз, æууæнк, 
Кæн æмтъеры нæ хъуыды, дызæрдыг. 
Æмæ ’взарæм æцæг æмæ мæнг, 
Æмæ царды æмбæлæм хуыздæртыл. 
Мах нæ уаз дзырдæй - бонджын, фæрныг, 
Мах - æнæсæттон æмæ æвдудон. 
Разæй дымгæ ысфæйлауы рыг 
Æви расты нæртон кад - æнусон?! 
2009 ги 
9 

^5^&^-^ 
РИФТАГ 
Ис арвы бынмæ рагон хæхтыл уаргъ: 
Æгасæй дæр гыццыл Ирыстон - рифтаг. 
Æййæфта дугтæ, рæстæджытæ ивта, 
Кæм æй нæ хаста арвгæрæтты къах. 
Кæддæр уыдис Æрфæныл дæр æдсаргъ. 
Уыдысты дзаг йæ арф цæстытæ мифтæй. 
Бæркад, æхсарæй, фарнæй уыдис ифтонг 
Æмæ йын кодтой дауджытæ дæр аргъ. 
Ныр та тæбæккæй хæхтыл у æфтыд, 
Мæгуыргуры хызыны лæг цы ссардзæн? 
Чъылдымырдыгæй сафтид ис бынтон. 
Дзæвгар хæссынц фыдлæг æмæ фыдбон 
Æмæ сæ ницы баззайдзæн æвыд, 
Æмæ уæд рифтаг къæхты бынмæ хаудзæн... 
2(ЮЯ <и 
10 

ъ^д&^зг 
ИР 
Зæххон æмæ æрвон фæндæгтæ 
Дæ туггæлæнтæй дарынц сырх. 
Уысмы æнцой нæ дæттынц знæгтæ 
Æмæ дын бадомдтой дæ тых. 
Фыдбоны халæтты хъæр хъуысы, 
Кæны бæсты зæрдæ уынгæг. 
Æмæ ныллæг арвы бын сысы 
Лæгдзинад, уарзт æмæ æууæнк. 
Тых та дæм разыны дæ тыхсты, - 
Фыдгул дæ къæсæрыл кæлы. 
Фæлæ дын баззадис æлгъыстæн: 
Дæ мæсыг хи дурæй кæлы. 
2006 зз 
11 

^^^Йо4^^ 
* * * 
Фынæй зæхмæ дары йæ дзагъыр цæст мæй, 
Æвзистфæлыст - бæстæ, æнцой халæг нæй... 
Нæ хохæй, быдырæй 
Фæхъуысы æнусты æгуыппæг уынæр, 
Уый рагон нæртон лæджы аууон-æндæрг 
Фæзыны æмырæй. 
Мигъ бады йæ уоны. Нæ рауад йæ фæнд, 
Хуыцауы тæрхонæй нæ фæци æвæд, - 
Æдзухдæр - фæдисы. 
Фæлтæрæй фæлтæрмæ æмдзу кæны, балц, 
Йæ тохвæлтæрд къухæй нæ уадзы цыргъ арц, 
Фыдвæдæй нæ хизы. 
Нæ зæрдæйыл бафты мæрдырох-фыдох, 
Нæ фæкæны ивгъуыд фæстагæтты рох: 
Йæ зæппадзы тарфæй 
Куы расты, ныссæтты мæрдты къæй Сослан, 
Ныууадзы Батырадз йæ зæдбадæн ран, 
Æрхизы уæларвæй. 
Æвзист фæлмы уайы нæртон барæг - саг, 
Цæппузыр-æртæхтæ фæкæнынц зæлланг 
Æрфæнæн йæ фæдтыл. 
Æрттивы нæм тарæй Сырдоны цæссыг, 
Æнусты тыппыртæ-æнæсысгæ хъыг 
Æмбæхсы йæ фæндыр. 
12 

Æмбæхсы æнустæ йæ риуы нæ зæхх. 
Цæхæркалгæ дугтæ, Хуыцауы фыдæх 
Бæзджын фæлм æмбæрзы. 
Æрхуымæй дзы расты æнæнцой æндæрг, 
Йæ хъæстæ, йæ бæстæ æркæны бæрæг. 
Нæ фидæн цы мбæхсы?.. 
2003 аз 
Мæ райдзаст фæндæгтыл 
Æрзади хæмпæл. 
Ныззæгæл мæ уæнгтыл 
Æрхæндæг, мæтъæл. 
Æрхаудтæн. Æууæнкæй 
Мæ зæрдæ фæцух. 
Хæлæрттæ, ызнæгтæ 
Мыл ауыгътой къух. 
Мæнгагъуыд æнтыстæн 
Мæ зæрдæ, мæ зонд - 
Фыдæхсæв, фыдрыстæн 
Ыскодтон нывонд. 
13 

■^>^^ЗР 
Хох у ныр дæ рахизæн къæсæр, 
Нал бæллынц дæ фенынмæ кæмдæр, 
Хорз уазæг дæр нал хизы дæ кæртмæ. 
Ды кæныс бынтон дзæгъæлы хъыг, 
Дым, гормон, дæ къонайы фæнык 
Æмæ схъау сындæг арты цæхæртæ. 
Иунæгæй - кæм ма кæныс æнкъард, 
Ныр дæуæн дæ хуыздæр лымæн - арт, 
Æмæ дын дæ зæрдæ дары хъæлдзæг. 
Адардтой мæллæг уадултæ сырх. 
Калы арт хуылыдз сугтыл йæ пырх, 
Уазал ирдгæ - арвыл та йæ фæздæг. 
Къæхты бын рыг мит кæны хъыррыст, 
Нал дæ уадзы ракæсынтæ хъызт, 
Карз у рæстæг, судзгæ дымгæ тъизы. 
Арт дын тавы де стджытæ, дæ царм, 
Стæй æнкъарын райдайыс, йæ хъарм 
Зæрдæмæ дæр цадæггай куыд хизы. 
Тав æй уæдæ, фесаф ын йæ рис, 
Царды уазал ахастæй йæ хиз, 
Басудзæнт дæ цæхæры фыдхинтæ, 
Низ æмæ фыдбылызтæ фæсур. 
Æхсæвы уынг фестад цыма фурд, - 
Дымгæ сисы урс уылæнтæ митæй. 
14 

Уым хъызы, дæ пецы арт хуыссы, 
Æмæ хъармы хуыссæг дæу бырсы, 
Æви кæд фæтых ис цард æвзæрыл. 
Зынджытæ нывзалы вæййынц - сау, 
Бады цыма цъæх фæнык чырсау 
Бонæй-бонмæ арæхдæр дæ сæрыл. 
Нал ивæзы артдзæстæй æвзаг... 
Фаг фæдæ дзæгъæлдзуйæ дæр, фаг, 
Бадыс ныр фæныкгуызæй - æгадæй. 
Ма ныххуыссæд уды зынг æрмæст, 
Цалынмæ цæст æрттива - дæ цæст, 
Домыс иунæг уыцы хорзæх цардæй. 
2000 аз 
Уæд цъæх уалдзæг, æвзонгæй 
Уыд хæрзамонд мæ хай: 
Ды сыгъдæг уарзты ронгæй 
Мæн узæлгæ хынцтай. 
Ныр хъысмæтæн куы хъæцин, 
У йæ тæрхон - мæ хал: 
«Уый дын хорзæй цы фæци, 
Уый ды рондзæй фæкал». 
15 

-я^^&^зр 
Мæцъæл у цъала, хуссар - хус. 
Уæззау фæцæуын хæрды. 
Цъæх арв сыгъдæг æмæ фæлурс, 
Йæ рухсæй дзаг у зæрдæ. 
Цы мæт, цы рыстæй уыд уæззау, - 
Зыбыты рох дзы фесты. 
Ысуагътой раг бæллицтæ тау, 
Æбæрæгæй сæфт не сты. 
Зæлдаг къуыбыртыл тулы хур, 
Рæусатæг дымгæ схойы. 
Зæронд кæрдæг нæу иууыл бур, - 
Бынæй йæ цъæх рæхойы. 
Æгас хъæд цъиуты сайд фæцис, 
Фæдис кæнынц сæ зардæй. 
Мæ уд мын нал агайдта дис, - 
Æрыздæхтис мæм дардæй. 
Дзывылдар, сауцъиутæ тæхынц, 
Зæрдæйы фæндтæ здæхынц. 
Ныв бонтæ амæндтæ хæссынц, 
Фæтых вæййынц фыдæхыл. 
Æмæ цæуыл кæнæм фæсмон, 
Цы нæ бафты нæ къухы, 
Гъе уый нын уалдзæджы цъæх бон 
Рæдауæй ног æнтъухы. 
2(ЮН нз 
16 

^>^^ч^ 
Цард - тæбæгъы дон... Хур дæр фæкъул. 
Ехх, мæ боныл, цы ма баззад бонæй. 
Сты дæ базыртæ, иугæр, зæбул, 
Ды - сæркъул æмæ де ’ккой дзæкъул, 
Сау зæрдæ та - æвдæлон фæндонæй. 
Уæд Хуыцаумæ дæр бахæсс дæ хъаст, 
Уæд ныфсытæй дæр асай дæ зæрдæ. 
Ды кæм уыдтæ зылын æмæ раст?.. 
Сты йæ фæндæгтæ алкæмæн барст, 
Æмæ афон æрцæуы лæзæрдæн. 
У æнгом æмбæрзт ивгъуыд фæлмæй, - 
Ацу, фидæнæн разын йæ дæсны, 
Æмæ сусæг цы кæны дæуæй? 
Кæд сæрддон цъæхы ссарæн цы нæй, 
Уый фæззыгон быгъдæджы æмбæхсы? 
Нæй, хæссы дæ ныфсы мур уæддæр, 
Кæд æппæтмæ дæр бацис æрæджы. 
Кæд цъæх халасау адардта сæр, 
Ис ма зæрдæйы судзгæ цæхæр, 
Цард-цæрæнбон кæмæй дæ уынгæджы. 
Лæг йæ хъæстытæй не ’суыдзæн раст, 
Хатыр бакæн, дæ бон кæд нæ бацис. 
Нæй, нæма у мæ нарæг уд хаст. 
Æмæ ма кæн æнæрвæссон каст. 
Цæй, дæ къух мыл фæстаг бонмæ ма сис. 
2007 аз 
17 

^>^^^р 
Салд зæхх æгасæй зыгъар у, 
Хуымтыл хырыз мит цæстгай. 
Зæрдæ цыренгæнæг хъару, 
Чердæм фæлыгътæ тæргай? 
Хæристыл урс халас бады, 
Ихы цыма сты дæвдæг. 
Халон йæ сонт хъæлæс фады, 
Бæстæ дзы свæййы уынгæг. 
Боны æрхæндæг мыл бафтыд 
Сабыр, фыдцъылыс куыдзау. 
Уæнгтæ куыд хауд ысты, афтæ 
Хъуыдытæ иууыл - уæззау. 
Нал зыны тарф бæстæ мигъæй, 
Нал кæны зæрдæ æргом, 
Æмæ йын афтæ у ихæн, 
Уынджы куыд æргъæвст у бон. 
Хивæнд, кæцæй кæсы коммæ, 
Дары æмбæхстæй цыдæр: 
Æхсæв куыд баззайы бонмæ 
Фæнычы нуæрстæй цæхæр. 
18 

^>^^ч^ 
Мигъдалынг, дымгæхæццæ сæлфынæг, 
Уазал сыг цæнкуыл фæрвы æхсы. 
Оххай-гъе, ныддаргъ та ныл нæ зымæг. 
Боны хорзмæ уалдзæг дæр кæсы. 
Салд сыфтæр хуылыдз мæрыл ныддæвдæг, 
Баихсыди фароны фæсал. 
Нал цъæх кæны сау къуыбыртыл кæрдæг, 
Нал кæны йæ тарфæй бæстæ хъал. 
Уазал æмæ талынг у мæ къæсы, 
Арты хъармæй нал тæфсы мæ уд. 
Зæрдæмæ дæр рухсы цъыртт нæ кæсы, 
Ахæстау - уынгæг æмæ æнуд. 
Райхъал уыдзæн зæхх, фæлæ кæд уыдзæн?! 
Дондыппыр хих рафтаудзæн къуыбар. 
Æмæ кæд хъыг зæрдæ дæр йæ хуызæн 
Рауадзид фæлмæн рухсы æвзар. 
Уыцы ныфсæй удмидæг æрмæстдæр 
Ныр мæхи цæуыл дарон æндæр? 
Аивгъуыдта хорз афон, дæ рæстæг. 
У дзы ныр æцæгæлон дæ сæр. 
Барæй цыма базгъалы æртæхтæ 
Рудзынгмæ æрра дымгæ æваст. 
Нал быхсы æнтъыснæг бонтæ зæрдæ, 
Æмæ хъуырмæ схæццæ вæййы маст. 
19 

ъ$^^ъ& 
Уазал тар æхсæв ыскарз, 
Здухы хус сыфтæртæ дымгæ. 
Уазæг нал цæуы æввахс 
Ацы ’рхуым рæстæг мæ зынгмæ. 
Ныр бынтон æрмынæг арт, 
Пецы нал æндзарын сугтæ. 
Цæй, кæмæн хъарм кæнон уат, 
Арт кæмæн фæдарон судзгæ! 
Фæнык базмæстон уæддæр, 
Арф дзы бануæрстон мæ цæхæр. 
Зæрдæ зонаг у: кæддæр 
Исчи хойдзæни мæ къæсæр. 
20 

^>^^ч^ 
ÆРЦÆУЫ УАЛДЗÆГ 
1 
Цæгатвæрсты над мит æртад. 
Хуымауæдзау фæндаджы тар фæд. 
Зæхх тарф у, æгасæй - æдзард, 
Мæ зæрдæ куыд æдзард у, афтæ. 
Цъæх фæздæгау ивæзы мигъ, 
Уæзбынæй мæрдвынæй æфтауы. 
Тыхджын-иу мæ сонтау ныууигъ, 
Фæдисæй куыд фестъæлфон, афтæ. 
Æрытау дæ зæлдаг рæтыд, 
Цъæх арвыл æмбæлæнт дæ зæлтæ. 
Цъыбыртты сыгъд æмæ уырыд... 
Уæддæр ма дыл дарын мæ зæрдæ. 
2 
Тайы аууæтты тар мит, 
Калы хурварс та рыг. 
Уалдзæг, хорз арфæ рарвит, - 
Зæрдæ зымæгæй схъыг. 
Ракæн зæххы йæ тарфæй 
Æмæ сулæфа хуым. 
Дымгæ сатæг цъæх арвыл 
Рог фæйлауа æрхуым. 
21 

Цард кæмæн у нæбæззон, 
Алцыппæтæй хъæстаг, - 
Уа йæ зæрдæ æвæсмон, 
Ног ныфсы рухсæй дзаг. 
3 
Сау хихтыл тайы фæстаг хуры тын. 
Райхæлынц дардыл изæрмилты базыртæ. 
Комæй фыдуаг дымгæ бастад, фæсабырдæр. 
Хъæууынгтæ чъизи, æнæфснайд, фыдуынд. 
Чъизи, бæгуы, фæлæ хурварсмæ кæс, 
Ницы сты уый раз зылд горæты аивтæ: 
Къулрæбын хъазынц æнæнцойæ сабитæ, 
Артау фæйлауы сæ цъæхснаг хъæлæс. 
Уалдзæджы гæппæл - сæ хъазæн бынат, 
Ничи сын амоны - хатынц сæ зæрдæйæ, 
Сатæг уæлдæфы куыд хъары изæрдарæй 
Тар хуымты комытæф, бæлæсты ад. 
Рагуалдзæг, арф у дæ сусæгдзинад, 
Уабæрæг зæххыл нæма сты дæ нысæнттæ, 
Гъе, фæлæ сау къалиу бамæцъæл, фертæмдта, 
Ног тыхæй зæрдæйы сагайдта цард. 
4 
Сау зæхх сулæфынмæ хъавы, 
Хуым сæлæф митæй ысуæгъд. 
Хур æй тавы, хур æндавы, 
Хъарм фæлмы ныгъуылы хъæд. 
22 

Зæл-ызмæлдæй байдзаг бæстæ 
Æмæ радзæбæх йæ равг. 
Згъорынц уазал дæттæ змæстæй, 
Мах сæрмæ æррæсуг арв. 
Зæдтæ, зарджытимæ цъиутæ 
Хъазынц хъарм уæлдæфы рог. 
Рухс бæллицтæ æмæ цинтæ, 
0, æгас æрцæуат ног! 
Мах куы ныууагътат сæргойæ: 
Нал уæ кой уыд, нал - уæ хъæр. 
Зæрдæ хойы, зæрдæ хойы 
Райдзаст уалдзæджы къæсæр. 
Дымгæ сау къалиутыл мысы 
Рог цъæх сыфтæрты сæр-сæр... 
Сусæй сау зæрдæмæ хъуысы 
Зонгæ зарæгау уынæр. 
Уды тар къуымтæм æрхæссы 
Сатæг уддзæфимæ рухс, 
Æмæ афтæ дард æххæссы, 
Цард куыд аххæссы æнус. 

^>^ё^^ 
РАГБОНТÆ 
О, цал рацыди афонтæ 
Мæ фæллад удыл, цал. 
Мæ худгæ хуртæ - рагбонтæ, 
Уæ рухсæн нæй æмбал. 
Хæрзфынтæ æмæ аргъæуттæ 
Уыдыстут кæд æрмæст. 
Бæгъæввадæй уæ къахвæдтæ 
Куы нал ары мæ цæст. 
Мæ цины сонт цæдисонтæ - 
Фыдуаг лæппутæ, хъал, 
Фæхастой уæ фæдисбонтæ, 
Чи дард у, чи та - нал. 
Цæй царддомд дæ, цæй рагон дæ, 
Куыд дæ ныздыхта цард. 
Мæ цæсты рухс - мæ рагбонтæ, 
Цæй дард ыстут, цæй дард. 
Мæ рагбонтæ - мæ рог фынтæ, 
Мæ аргъæуттæ - æцæг. 
Мæ царды иннæ афонтæ 
Дза гъæйлаг æмæ мæнг. 
2002 и:* 
24 

^>^ЙГ^^ 
Цы давы, цы хъомыл у рæстæг! 
Фæлмæн цæстæй дзаг мæй кæсы. 
Кæддæры сæнт уарзтæн йæ хæрздæф 
Сæрддон цъæхæй уддзæф хæссы... 
Æртайы хъæбæр уæвæг зæрдæ, 
Дæрзæг къухтæ базыртау рог. 
Æрызгъæлынц ихы фæзгъæртæ - 
Мæ сæнттæ, мæ бæллицтæ ног. 
Æнкъарæнтæ риуы нæ цæуынц, 
Æууæнкæн, ныфсæн нæй кæрон. 
Цæргæбонтæ никуы нæ фæуынц, 
Мæлæтæн нæу ницы йæ бон. 
Мæ фæндтæ, мæ бæллицтæ - разæй. 
Æркъæлæт мæ зæрдæйыл рухс. 
Цы райгуыры иуафон уазæй, 
Уый баззайы уазæй æнус. 
2006 ;и 
25 

ч$^%г^& 
Фæллад хур æфцæгыл фæхизы, 
Æрхызтæн суадонмæ æз дæр. 
Мæ дойны басастон. Дæлдæр 
Æфсæст фос хъæуы кæрон хизынц. 
Æз - сугдзау - тар хъæды æртыдто 
Сырхмæтæг - артæнгæс йæ хуыз. 
Мæ къухы уаз цырагъау сыгъд, 
Дæлæмæ афтæмæй æрцыдтæн. 
Мæ синты рог фæрæт æрсагътон, 
Мæ бæндæн ме уæхскыл, æмæ 
Фæлладæй сфардæг дæн хъæмæ, 
Мæ сырхмæтæг та уым ныууагътон. 
Изæр æд гогон дæу æдзухдæр 
Фæхъæуы суадонмæ цæуын. 
Сырхмæтæг ауындзынæ уым 
Æмæ йæ сисдзынæ дæ къухмæ. 
Нæ йыл фæкæндзынæ дызæрдыг, - 
Æз æй кæй æрхастон дæуæн. 
Дæ мидбыл худдзынæ фæлмæн 
Æмæ йæм райдзæни дæ зæрдæ. 
26 

^>^^ч^ 
Хъæу фæлмæн фынты тар æхсæв нуæрста. 
Иунæг, иу цырагъ тигъыл сыгъди, 
Куы йæхимæ нæ дыууæйы ’лвæста, 
Куы йæ рухсæй æмбæхстам нæхи. 
Зæрдæ агайдтой хъазæн ныхæстæ, 
Каст нæм цинау æмбæхстытæй хъазт. 
Чидæр хъахъхъæдта бирæ нæ фæстæ, 
Куы æргомæй, куы сусæгæй каст... 
Уымæй цал азы рацыди! Уастæн, 
Уый мæм хъазынау нал кæсы кæд. 
Уый æз абонæй сусæгæй кастæн 
Æмæ хъуыстон нæ дыууæмæ уæд. 
2002 аз 
П 

Цæй æнæрвæссон разынд 
Дзæбæх чызгай! Кæддæр 
Æз митвæды йæ разы 
Æрлæууыдтæн цæхгæр. 
Ысдзырдтон. Бахудт мидбыл, 
Ныуурс, ныррухс æппæт. 
Мæ иувæрсты рыг миты 
Рог акодта йæ фæд. 
Йæ фæдыл бирæ кастæн... 
Мæ сæрыл мит æрбадт. 
Æмæ кæсын... Мæ кастæн 
Нырма нæ радта дзуапп. 
2006 аз 
28 

^>^^ч^ 
Ныссæх-сæх кодта сау мæрыл къæвдатæ, 
Ныггуыпп кодта нæ хуссæртты цъæх нæуу, 
Тыппыр къалиуыл рахæцыд къуыпатæ... 
Мæ зæрдыл та æрлæууын кодтой дæу. 
Кæддæр, æнхъæлдæн, уды рыст æрсабыр, 
Йæ рыг дæр нал ис ивгъуыдæн - йæ кой. 
Кæцæй зоныс тæригъæд æмæ хатыр, 
Цыфæндион рæстæг, æмæ рæхой. 
Фæлтау рæхой, цæйнæфæлтау мæ дурау 
Фæкæнай уазал, дурзæрдæ, къуырма. 
Мæ зæрдæйы кæддæр æрцардтæ хурау, 
Æмæ йæ рухс нæ бамынæг нырма. 
Тыхсын та ног, мæ фæллад уд æрсатæг, 
Раст ахæм ын ысчындæуыди хин: 
Зæронд ахстон куы бацахсы зæрватыкк, 
Куыд ыл фæкæны сонт сывæллон цин. 
2003 аз 
29 

*ЪЗ^&^1& 
Уад фæхæссы сыд сыфтæртæ саузымыл, 
Схойы салд зæххы риуыл мæрзгæ. 
Æз мæ зæрдæ нæма сивтон уарзыныл, 
Уый нæ бамбæрздзæн рæстæджы згæ. 
Адард азты йæ зæлланг дæ хъæлæсæн, 
Фæлм дæ цæсгомыл тауы йæ хыз. 
Мæн дæ зæрдæмæ афтæ цы æлвасы?.. 
У мæ ныхыл, æвæццæгæн, фыст. 
Æз мæ нывыл хæрзиуæгау разы дæн 
Æмæ уаргъæн фæразын мæ уарзт, 
Уæд хъысмæтæн йæ разы, йæ карзы дæр 
Нæу мæ зæрдæ фæстаг бонмæ саст. 
Цард-цæрæнбонты ахæм ныфс мæм кæм 
Уым мæ фидар æууæндын фæнды: 
Рæстæг зæрдæ бынысдæрд куы бакæна, 
Цудын гъеуæддæр ма баком ды. 
Сау зæхх алæзæрд, ахъæбæр, баруади, 
Уый йын бакуыста тымыгъ -мæрзæг. 
Ехх, мæныл дæр дæрзæгæй куы æруади, 
Зæрдæ риуы нæ сивта, æцæг. 
2003 аз 
30 

^>^^ч^р= 
Рагон сусхъæд адджын хæрздæф уадзы, 
Уддзæф ын æрызгъалы йæ дидин. 
Уарзонад цы цин æрхаста раджы, 
Абон уый кæд сусæг мастæй фидын. 
Рагбонты зæдбадæн къуым, нымд бæстæ, 
Асæй дæр лæгæн æхцон кæм вæййы, 
Фесхъиудта дзы рохст зæрдæ дæ фæстæ, 
Сонтау дзы зæрдæдзургæ фæвæййын. 
Хæлуарæг нывæфтыд гауыз уафы, 
Хуры тынтæм алы хуызтæй ивы. 
Ехх, уæддæр мæ мидвыны - мæ тарфы 
Арæх мæн дæ цæстæнгас фæливы. 
Ацыдис æвзонгдзинад дæ фæстæ, 
Уарзонадæн ахастай йæ рухс цин. 
Сусхъæдæй æрызгъæлдис рæудидин. 
Дымгæ йын ныффæйлыдта йæ хæрздæф. 
31 

^^ё^зр 
Уарыд рагуалдзæджы мит - 
Урс æгуыппæг саха. 
...Æз мæ мидвыны дæ сидт 
Фехъуыстон фæстаг хатт. 
Хауди урс тъыфыл уæззау, 
Зивæгау, æдзæмæй. 
Дардтой гом быдыртæ сау 
Лакъон æмæ цæмæй. 
...Уади цæстытыл дæ хуыз, - 
Урс тъыфылау тади. 
Бæстæ ’ргъæвст æмæ хуылыдз 
Гом-æгæрццæй сади. 
Урс мит нал хæцыд зæххыл, 
Сау азары бахауд, 
...Æмæ нал æрцыд мæныл 
Уалдзæг уæд фыццаг хатт. 
32 

*$>?^^р 
Мит уары уаз æхсæвы милы, 
Зымæгон горæты сæрмæ 
Гæлæбутау тъыфылтæ зилынц, 
Ыстъæлфынц стыр уынджы хъæрмæ. 
Уæларвы урс тæбын æндæхтау 
Кæнынц рæудымгæмæ зыр-зыр. 
Ныввæйынц æхсæвы цырæгътыл 
Зынггур гæлæбутау тыгуыр. 
Рæуфынау горæты æмбæрзы 
Зымæгон урспакъуы кæлæн, 
Æмæ нымд æхсæвæн нывæрзæн 
Узæлгæ бакæны фæлмæн. 
Уæларвæй урс тъыфылтæ хауынц, 
Æнцой мын нал дæттынц æппын, 
Цыма сæ фæлмæн рухсæй хъавынц 
Мæ удæй асурын æрхуым, 
Æмæ сæ аныдзæвдæй хатын 
Мæ русыл де ’нгуылдзты ныдзæвд, 
Æмæ фæллад цæстыты хаутыл 
Цæссыгау атайы сæ фæд. 
2 Джусойты Марат 
33 

Я2>7^^3Р 
Зæрдырох дæр цы курон, - 
Зæххон хæрзиуæг нæу. 
Куырм лæг куыд уына хуры, - 
Уыдтон мæ фыны дæу: 
Уый хъарæг æмæ зард у, 
Фыдæлгъыст æмæ ард. 
Бæллиццагдæр дæ царды, 
Æмæ дæ цардæй - дард. 
Ис иугæнæг зæд уарзтæн, 
Ис сусæг фæтк зæххыл, 
Æндæр дæ хуыз цы расты, 
Цы сагъуыйы мæныл. 
Æрыхъал дæн æдзæмæй. 
Фын уыд æви цы уыд? 
Уæддæр æхсæвы фæлмæй 
Мæнмæ дæ сурæт цыд. 
Тымбыл дугъ сахат уагъта, 
Нæ мæ уагъта фынæй, - 
Мæ зæрдæимæ цагъта 
Йæ гæндзæхтæ хъæрæй. 
Æмæ сырдтон мæ сæрæй 
Æнæуырнгæ хъуыды: 
Мæн æнхъæлæй æндæрыл 
Кæмдæр узæлыс ды. 
34 

ЧЗ^^^З? 
ЗЫМÆГОН ÆХСÆВ 
Уынджы, рудзынгæн йæ бынмæ 
Митыл рухсы къæртт хуыссы. 
Урсвæлм ивгъуыдмæ, дæ уындмæ 
Ногæй зæрдæйы хæссы. 
Мит рæдауæй здухгæ згъалы, 
Æмæ ивгъуыд бонты таг 
Халы урс тæбынау, халы 
Æмæ йын хæссы йæ равг. 
Цыма тар экранмæ - уынгмæ 
Джихæй саразын мæ каст, 
Æмæ свæййы уæд цæстуынгæ 
Уарзон рухс сурæт æваст. 
Æмæ уæд мæ размæ ногæй 
Уынджы ногвæдыл цæуыс, 
Мит дæ уæхсчытыл уæнгрогæй 
Пух кæлмæрзæнау хæссыс. 
Авг æргъæу нывтимæ - сæлы. 
Дардæй зарæгау хæссы: 
Зæлы де ’рвон хъæлæс, зæлы, 
Мит дæ къæхты бын хъæрзы. 
У дæ мидбылты худт ногуард 
Митау рухс æмæ фæлмæн. 
Æмæ иу уысмы уæлмонцад 
Уæд æнусваг у лæгæн, 
Æмæ уды уæгъд нæ уадзы, 
Æмæ нæу мæрддзæст хъысмæт, 
Æмæ ферох ис дæ ацыд 
Ацы уаз æхсæв - уысммæ. 
35 

*/с *,'с ''( 
Уынджы тигъыл, 
Тары, 
Иунæг цырагъ судзы. 
Мит тъыфылæй уары, 
Нал ын ис кæрон. 
Дард бæллицау 
Уды 
Рухс кæны дæ рудзынг, 
Сайы æмæ хоны, 
Сиды йæм æргом. 
Гом къалиутыл, телтыл 
Митгæппæлтæ ауыгъд, 
Тар хæдзæрттыл, уынгтыл 
Урс хъæццул æмбæрзт. 
Рухс сурæт 
Мæ удыл 
Урс уарынау сагъуыд, 
Гъе, фæлæ йыл рагæй 
Нал хæст кæны цæст. 
Залты мит ныууарыд, - 
Даргъ зымæг ныккæндзæн. 
Нал уыдзæн мæ удæн 
Уалдзæгмæ æнцой. 
Сонтау мыл ныттыхсы 
Урсбазыр фæлдæгъдæн 
Æмæ мын фæкæны 
Де’вастæй дæ кой. 
36 

^>?^ч^Р 
Цыфæнды кæн, æз ницы зонын мур дæр. 
Æгъгъæд фæуæд - сæрибар дæ мæнæй... 
Дæ зæрдæ райæд, уарзæд дæ фæрнæй, 
Кæнæд дыл гъеныр уадзгуытæ ’мæ суртæ. 
Кæсæд дæ ныр мæйтæ дæр æмæ хуртæ 
Æмæ дыл амонд рауадзæд йæ зæй: 
Æхца, зæгъай, зынаргъ дзаума-хъæзнæй, 
Сыгъзæринæй, дæ къухдарæны дуртæй. 
Фæлывд уыдысты де сныхас, дæ митæ, 
Нæ уыдыстæм кæрæдзийæн æввахс. 
Мæ сонт зæрдæ, къуырма æмæ куырм уыдтæ. 
Æмæ нæй не ’хсæн ивгъуыд кæнæ фидæн. 
Зындоны аджы байсысæнт нæ фыдтæ, 
Нæ баиу уыдзæн, гъеуæддæр, сæ бас. 
37 

*ъз^^^я& 
Рагвæззæг. Бадынц æнтъыснæгæй бонтæ, 
Саударæгау та сæ фæлыст, сæ кондæй. 
Хæхтæ сæ рæбынтæм мигътæй æмбæрзт. 
Арвы рухс хъары мæрдты рухсау мигъæй. 
Растæндæр, у цыма тар хъæдæн ихæн, 
Хъæуысæр къуылдымыл уыйау ныргъæвст. 
Райсомæй хас хæссы, изæр - сæлфынæг. 
Сгарæгау тары цы кæсыс æдзынæг, 
Тарфы ныгъуылдæй цы ныввæйыс джих? 
Хъæд дæр йæхимæ ныхъхъуыста æргъæвстæй. 
Сурын Хуыцауы дзæгъæлы мæ цæстæй 
Рæстæджы фæлм æмæ фæззæджы мигъ. 
Къул сыфтæр цъыфмæ уæззау сыг æппары. 
Уыцы зæрдиаг цы агурыс тары, - 
Рæстæгæн раджы æрцыдис ныгæд. 
Æртæхы зæххæн йæ цъæх фæлыст руайы. 
Рухс бонау цæстытыл арæх цы уайы, 
Удæн йæ рæбын хæзнайау æвæрд. 
Талынг æдзæм уынджы бацайдагъ уарын, 
Бæстæ фæдæлдон æнтъыснæг мæйдары, 
Рæстæг та ахсты æмгъуыдау ныддаргъ. 
Уазал къæвдайы сыг фæрссаг æрæхсы. 
Сау сынтау зæрдæ уæззау уаргъ фæхæссы, - 
Раджы кæддæр мын цы уыди зынаргъ. 
38 

Сау æгомыг къæдзæх, 
Сонт цæугæдоны хъæр. 
Ам уидагджын у зæхх, 
Тугæй хъарм у йæ мæр. 
Ам нæ кæмтты æваст 
Арæх рацæуы зæй. 
Уай зылын æви раст, - 
Уымæй ирвæзæн нæй. 
Ам цы нæ ис сырдæй, 
Бирæгъ, рувæстæ - хæрх, 
Æмæ къахы зыдæй 
Адджын уидæгтæ дзæргъ. 
Тар уылæнтæ хæссы 
Тæрс, цъæх нæзыйы хъæд. 
Фидар зæнджы ныхсы 
Цыргъ хъæдкалæн фæрæт. 
Ам гæнахджын у хох, 
Тавы зæппæдзтæ хур. 
Ам хæрздзæгъæл, фыдрох - 
Хауы мæсыгæй дур. 
19НЧ пз 
39 

^^^^ж 
Фæлладæй дысон ахæм фын уыдтон: 
Мæ конд хуымы хъæбæрхор æз тыдтон. 
Уыди бæрзонд мæ хуымы гæппæл - дагъыл. 
Фæлмæн сыджыт уымæл уыд æмæ хъарм, 
Æмæ йыл хастон узæлгæ мæ арм, - 
Кæддæр æй ардæм хастон æз мæ рагъыл. 
Æмæ уыдтон мæ фыны ноджы фын: 
Хуытæй, сынтытæй байдзаг и мæ хуым, - 
Кæд ма æфсонæн иу нæмыг ныууагътой! 
Хуырхæццæ дæттæ, къæвдайы фыдсыг 
Ныллæууыдысты комвæхсты уырдыг, - 
Бындзарæй мын цыма мæ хуым ныххафтой. 
Хæссон та йæм фæлмæн сыджыт бынæй 
Ног ме рагъыл, æндæр амал дзы нæй, - 
Æндæр зæхх мын нæй быдыры, нæй хохы. 
Кæд хъизæмар у царды уаргъ хæссын, 
Кæд уарынты æрцæуы хатт лæсæн, 
Уæддæр мæ уд нæ басæтдзæн фыдохы! 
1984 аз 
40 

Æмыр æхсæв мæ аууонмæ 
Цыдæр катай нымæхсы, 
Нæ мæ суадзы æрбабонмæ, 
Мæ удæнцой фæхæссы. 
Æмæ мæ иу дзырд нал хауы, 
Мæ зæрдæ йæм нæ тасы, 
Уæддæр мæ джихæй бафтауы 
Æнæдзургæ ныхасыл. 
Цы уæлдай у, дæ сагъæстæ 
Куы нывæндай æргомæй, 
Æви дын уды ахæстæй 
Сæрибармæ нæ комой? 
Уæддæр сæ искæд фаудзысты 
Æргомдæрцух æнхъæлæй. 
Уæддæр дын искуы зайдзысты 
Зыбыты рох, дзæгъæлæй. 
41 

=^>^^^ 
ЦАГЪДЫ АДÆМ 
Кæдæм фæлидзæм уæ тæригъæдæй... 
Нæ хуылф, нæ зæрдæ ныссау, ныттыппыр. 
Цы фыд ма фенай, кæд къахт ингæнтæй 
Æмбойны бахуым Беслæны быдыр. 
Фыдохы адæм хæссынц æдзæмæй 
Кæрæдзи фæдыл сæ судзгæ мæрдтæ. 
Сæ цæссыг басур. Уæларв æрхæмæй 
Къæртайæ калы йæ цæссыг дæттæ. 
Хæссæм нæ риуы кæд дойнаг дуртæ, 
Церечь* згъæрæй нæ царм, нæ фæрстæ, 
Æндæр куыд быхсæм, лæппын хъæбултæ - 
Цыфыддæр диссаг - уæ судзгæ сæфтæн. 
Фыдæнхъæл фестут: дывыдон артæй 
Нæ бон нæ баци сымах ыстонын. 
Куы разындысты нæ цæнгтæ хаудæй, 
Нæ зæрдæ мардæй. Кæмæй цы домын?! 
Йæ риуыл алцы нæ зæхх уромы, 
Æнцад-æдзæмæй æппæт ныхъхъуыры. 
Куыд февзæрдысты æваст, æмбойны 
Ингæн обæуттæ уæрæх быдыры?! 
Ныр та куывд, хисты æнгом æрбадæм, 
Сыкъахъæстæйæ рæсугъд фæдзурæм. 
Нæ судзгæ мæрдтау -мах цагъды адæм, 
Цытæ уромæм! 
Цынæ ныхъхъуырæм! 
2004 аз 
42 

^>^^ч^ 
ÆНÆСÆТТОН 
Кæдæй - фыдызнæгты фыддæрæн - 
Дæ ныфс æнæсæттон, нæртон. 
Кæнынц фыддæр фыддæр фæлтæрæн, - 
Рæхойы знаг зæронд хъæдгом. 
Зæххыл æнæрцæугæ фыдмитæй 
Дæ сау дæлимонтимæ рай. 
Æхсыс, рæмудзыс нын нæ фидæн, 
Кæныс æй бæхты къæхтæй най. 
Сыгъдæг уæларвонтæ дæр калынц 
Лæгмар, фыдгæнджытыл цæхæр. 
Уæдæ лæгау лæг та кæм дары 
Нымдæй йæ сагæхты йæ сæр! 
Ды бирæ бавзæрстай - фыддæртæ, 
Ныр дæр къæппæввонг у æрдонг. 
Дæ рухс æмæ тызмæг фыдæлтæй 
Дæ ныфс - æнæсæттон, нæртон. 
2004 аз 
43 

яе>^^зр 
■&■ */с V? 
Фыдæлтæй ахæм уыд йæ уаг: 
Мæнгардæй хиуарзон, æгъатыр. 
Йæ тых, йæ судзгæ цæхæр - марг 
Ныккалдта сау æхсæв, бон батар. 
Æртхутæг, тохы хъæр, фыдмаст... 
Цæгатмæ æфцæгыл хызтысты. 
Фæдисы мин æртытау, раст, 
Æмхуызон зæрдæтæ сыгъдысты. 
Нырма нæ фæци фæдис цыд, - 
Знаг не сфаг раззæгты ныббырстæн. 
Фæлладæй рухс мæ зæрдæ уыд, 
Æз дæр фæстаг рæнхъы кæй цыдтæн. 
2008 аз 
44 

^>^ё^-^ 
Хурджын хуссар къуыбырты 
Нæудзар гъæйттæй фæцъæх. 
Фæрвы къалиу фæтыппыр, 
Уадзы комытæф зæхх. 
Хуым ныуулæфыд галау, 
Фæрвы бацыди уд, 
Хурмæ бангæстæ цъала, 
Къада фестади фурд. 
Тадзы арвы цъæх фæлмæй 
Хур æмбисонды рухс. 
Зæрдæ барухс, æрфæлмæн, 
Мæр фæныкау хæмпус. 
Стонгæй райдыдтой цъиутæ 
Хъæды зарыныл зыд. 
Уалдзæг - бирæ дæ митæ, 
У нæ бæстæ сæудзыд. 
45 

Я5>^^5Р 
ХЪÆУУОН ÆХСÆВ 
Лæдæрсы тар хъæдæй рæусатæг, 
Ивæзы доны уынæр цадæг, 
Ныссым хæдтулгæты цъæлхъæр. 
Зæхх бастад рыг æмæ æнтæфы, 
Куыствæллад сау галау улæфы, 
Æвæлмон фос цæгъдынц сынæр. 
Кæдæй æз нал фехъуыстон тары 
Æмзæл цъæх хæфсытæн сæ зарын, 
Кæдæй мын нал уыд уый æхцон! 
Уынынц фынæй цъиутæ цъæх фынтæ, 
Бæрзы сыф райдайы тæлфынтæ, - 
Фæузы авдæнау йæ цонг. 
Сæрдыгон сабыр уынджы бадын 
Цымæ кæмæн нæ вæййы адæн, 
Тыхстæй куы арвитай дæ бон?! 
Æмæ ыстъалыйæ уа, хæфсæй, 
Дæуыл куы узæлой, уæд æхсæв 
Кæм нæу фæллад лæгæн фæндон! 
46 

^>^^ч^ 
СУСÆНЫ 
Иунæг мигъы бындзыг нал ис, 
Арвастæу нылæууыд хур. 
Æрхы хæфсытæн цы мал ис, 
Уый æгасæй дæр ныссур. 
Зæххæн хур йæ царм уырауы, 
Цъиры сыфтæрты цъæх ад. 
Æмæ хъæды рæбын тауы 
Хъарм, фæлвых хæрздæф рæууад. 
Донбыл сабиты фæсонтæ 
Хур кæны сындæггай сау. 
Дардыл хурхæтæны бонтæ 
Зилынц æнтæфы уæззау. 
Сты æлутонау изæртæ, 
У уысмы бæрц та æхсæв. 
Алчи хъарм, дзæнæтон сæрдыл 
Сонтæй, гъæйтт, кæны хæлæф. 
Чи улæфынмæ фæтындзы 
Сатæг денджызы былмæ, 
Чи та æртæхы хуылыдзы 
Дасы уыгæрдæн сæумæ. 
Æмæ алчи йе ’гъдау зоны, - 
Тоны сæрды фарнæй хай, 
Цæмæй зымæджы хъызт боны 
Ифтонг алцæмæй дæр уай. 
Адæм аууæтты æмбæхсынц, 
Судзы уæлдæфы уылæн. 
Ахæм рæстæджы нæ хæссынц 
Зæдтæ утæхсæн мæнæн. 
47 

Рох фæллад зæрдæйæ - алцы, 
Ферох ууыл дæр мæ рис: 
Ницы-мацытыл кæй ацыд 
Царды адджындæр æмбис. 
*/с Ус Ус 
Лæг хъуырмæ ысси йæ хъыгтæй, 
Æмæ нал кæлы цæссыгтæй 
Судзгæ зæрдæйæн йæ маст. 
Зæрдæ уæд - ныгъуылд фыдвæлмы, 
Æмæ мауал кæс æнхъæлмæ - 
Уымæй нал ратæдздзæн уарзт. 
Æмæ нал фендзынæ бæрзæн 
Ды йæ уæхсчытыл кæлмæрзæн - 
Фарны уалдзæджы сыфтæр, 
Уымæн хус куы сты йæ цæнгтæ, 
Æмæ урс зæнджы хъæдгæмттæ 
Бирæ, бирæ сты æгæр. 
48 

^>^^>^р 
ÆМБИСÆХСÆВ ХОСГÆРСТЫ 
Лæгуын къуылдымтæм-хуссæрттæм 
Ныккаст цæлхыдзаг мæй. 
Кæнынц æхсæры къутæртæ 
Сывæллоны фынæй. 
Сæ алыварс сæ аууæттæ 
Сæ къахныхтыл хъуызынц. 
Дæрддзæф цъалайæ суадæттæ 
Сæ хъæлæба хæссынц. 
Æркъултæ сты, æрфынæйтæ, - 
Гæмæл сыфтæн - улæфт. 
Нæуæгамад мæкъуылæй та 
Æрбакæлы хæрздæф. 
Бæзджын æмæ цъæх кæрдæгæй 
Мæ нывæрзæн - фæлмæн. 
Дзæнæтон бынат. Ардыгæй 
Мæ къах нæ хæссы мæн. 
49 

^>^^^ 
РАГБОНТЫ НЫВТÆЙ 
1. НОГБОН 
Уатмæ миты рухс кæлы, 
Ивылы тæвд уылæн артæй. 
Арынг - гом, нана кæны 
Уым дедатæ ’мæ фыркъатæ. 
Уыдон адджын ысты, ’рмæст 
Афтæ аив сты сæ уындæй: 
Нæй, хæрын нæ уарзы цæст, - 
Цæст сæм не ’фсæды кæсынтæй. 
Саби цин кæны, фыр дис 
Æмæ тынг ныббуц и уымæй: 
Уымæн хистæртимæ ис 
Хай æртхуроны кæрдзынæй. 
Уатмæ мит хæссы йæ рухс - 
Фынг ныррухс æртæ цырагъæй. 
Дарынц афтид уынгтæ урс, 
Урс рыг ракæлы нæ царæй. 
2. ЗЫМÆГОН ФЫН 
Арвæй пирæнгомтæ хауынц, 
Зæхх нынныуæрстæуыд митæй. 
Стъалытæ цæхæртæ калынц 
Уаты заз бæласы хихтæй. 
50 

Хауы урс тъыфыл æдзæмæй, 
Зæлы урс дзæнгæрæг хæхтыл. 
Мит сыгъдæг рухсы кæлæнæй 
Кæрц - æргъæу - ыскодта зæххыл. 
Саби иу маст дæр нæ зоны, 
Цæст нæ хицæн кæны митæй. 
Уымæн ис бырынæн дзоныгъ, 
Ис ын зазыл та бибитæ. 
Саби ахæм дисыл бафты, 
Митмæ акæсы - фæйнæрдæм, 
Сау тæпп никуы зыны... Афтæ 
Рухс, æнæкъæм у йæ зæрдæ. 
Зæлы дзæнгæрæг фæдисау 
Миты рухсхæссæг æдзæмæй... 
Абон нал цæуы мæ риссаг 
Миты урс-урсид кæлæнæй. 
Фæлæ уыцы зымæг ирдæй 
Фенын аргъауау мæ фыны: 
Зæхх нынныуæрстæуыд митæй, 
Иунæг сау тæпп дæр нæ зыны. 

^>^^ч^= 
КЪÆВДАДЖЫН СÆРД 
Лæхъир мигътæ ныллæг æрбырынц фæхстыл, 
Сæхи лæмарынц. Къуырфытæ - дæлдон. 
Хуырджын донбылтæ мæнг æмæ хæрд ысты, 
Йæ хъæлæсыдзаг дард уынæргъы ком. 
Нæудзар дæлвæзтæ ивылд дон ныссæста, 
Ныздыхтытæ сты фæрвытæ бынтон, 
Ныссыхырна и залмысыф нымæхстæй... 
Къæртт фæцис арв, уæд уый зæгъай, ныггом. 
Æхсæрдзæнтау нæ тæдзынджытæ хауынц, 
Сыгъдæг æртæхтæ чъизи цæдтыл кафынц. 
Ныннæрсти хуым, лæхъир хыссæйау - зæхх. 
Фæлмæцыдæй мæ хъус æддæмæ дарын. 
Ныууагътой уал лæпъа цъиутæ сæ зарын. 
Æндæр зæл нæй - цæллахъ æмæ сæх-сæх. 
52 

* * * 
Тæгæлтæ хаудта арв, - 
Кæд зæххæн кодта бустæ. 
Тæрккъæвдайы сæх-сæх, 
Цæугæдæтты нæрын 
Хæхбæстæ арыдтой, 
Къуырма сæ кодтой хъустæ. 
Æнтыст кæрæф дæттæн 
Хуырджын былтæ хæрын. 
Чыртæй бæрзонд былтыл 
Æмбырдтæ кодтой адæм - 
Тæнæг цæугæдонæй та 
Чи уыди æнхъæл, 
Æмæ уæззау къæйдурæй 
Рог пуртийау хъаздзæн, 
Цыма йын уыд æнусон 
Тæрс бæлас та къæцæл. 
Рог хаста абухгæ 
Къуыргæ уылæн фæзгъæртæ, 
Æрхафтой лæсæнтæ 
Тæссар фæхстæн сæ цъæх. 
Тылдтой дзæвгар фенæг 
Зæронд лæгтæ сæ сæртæ: 
- Лæджы тæригъæдтæй 
Сыгъдæг кæд кæны зæхх... 
53 

Фæскъæвда бирæ ма 
Фæнæрыдысты кæмттæ. 
Фыдсыгæн знаггад кæнын 
Цас бантысти, цас! 
Фæласта уæзгуытæн 
Сæ бырæттæ - сæ хъæнтæ. 
Нæ удты чъизитимæ 
Баззад махæн тас. 
Хуры зынг цæст разылд туджы, 
Зæхх кæны дзæгæрæг. 
Раст, цыма цъæх арты судзы 
Фæрвы сыфтæр, кæрдæг. 
Доны былмæ фосы рæгъау 
Бындз æртæры хъæдæй. 
Сфæлвых вæййы зайæгой хал 
Изæрмæ уæлгъæдæй. 
Бæстæ йе ’муд уæд æрцæуы, 
Кæс, фæсæтты æнтæф, 
Фындзыхуынчъытæ ныццæвы 
Иуафон йæ хæрздæф. 
54 

^>^^^я 
ХОСГÆРСТ 
Хурвæлм. Æртæх нырма нæ систа. 
Дасы цæвæг æхситтæй - цыргъ. 
Даргъ рæгъытæй æрхуыссынц уистæ 
Æмæ хурмæ кæнынц фæлвых. 
Дзынга иуран лæууын кæм уадзы. 
Арв - æнæкъæм, нындæвта хур. 
Уддзæф уæнгтыл æхсызгон хъазы, 
Уый цæхджын хид фæкæны сур. 
Згъоры фæрвджын æрхыты Саудон, 
Уазал, хосдзау лæгæн - æвдадз. 
Мадыхохы тъæпæныл аууон - 
Мигъы бындзыг...æмæ йæ уадз. 
Уый дæр хорз, фæлæ ссивинаг ис, 
Æмæ сагой дæ къухмæ райс. 
Цæй, дæ къæдзил кæдæм æппарыс, 
Цъæх гæккуыри, дæуæн нæу тас. 
Ам тæссаг у лæгсырдты къордæй, 
Ис сæм ахæм сырдон æгъдау: 
Кæд сæ разæй уæныгау згъорай, 
Кæннод марынц лæджы сырдау. 
Тон цъæх кæрдæг сæгуытау хъавгæ 
Æмæ ’хсæнгарз æргъæвдæй дар. 
55 

Тулы хуры зынг цалх уыраугæ, 
У цъæх бæстæ æппæт йæ бар. 
Хосгæрст, хосгæрст - фыдæбон, тухæн, 
Цæнгтæн-уæнгтæн кæд нæй æнцой, 
Гъеуæддæр у æхцон мæ удæн 
Æмæ ноджы - йæ бын та сой. 
Хур ныдзæвы ныгуылæн рагъыл, 
Артау нал у сырх цалх фыдуаг. 
Стад, фæлладæй зæрин зæлдагыл 
Рог, цыбыр у хъæмæ фæндаг. 
Кæрæдзи куы фæхойынц арв æмæ зæхх, 
Сæ хъæрахст куы стынг вæййы тары... 
Кæд бахауди се ’хсæн фæндаггон, - бæллæх, 
Сæрфæцæвæн никуы нæ ары. 
Уæд бæстæ йæхицæн нæ зоны æнцой, 
Уæд зæрдæйы тугтæ ныттагъди. 
Йæ фæндагыл чи фæци ахсæв сæргой, - 
Йæ тыхст дзы æппæтæй æрцарди. 
56 

^>^^ч^ 
РАГАМОНД 
Хъарм изæрмилты æвдылд, 
Хъæууынг базмæлыд. Рæузæлтæ... 
Амонд арæхæй кæм уыд, 
Баззад уым тæргайæ зæрдæ. 
Тауы сусхъæд уым хæрздæф, 
Къуымты зилы, къулты хизы. 
Нал у хæфсытæн æнтæф, 
Мал сæ хъал зардæй æнхъизы. 
Сыхæгты уæзбын ныхас, - 
Бадынц къулрæбын фæлладæй. 
Чи мæм уыд кæддæр æввахс, 
Уый мын феввахсдæр ис дардæй. 
Хъарм рыг. Цъæх нæуу. Райы уынг 
Гомкъах сабиты зæллангæй. 
Апырх арвы тарыл зынг... 
Амонд уым фылдæр уыд фагæй. 
2005 аз 
57 

^>^г^^ 
ÆЦÆГÆЛОН 
Хæцы гæвз удыл фидар, 
Кæны йæ калмау хурх. 
Æппæтæй дæ сæрибар, 
Сæрибарæй та - цух. 
Цы дын у уæд, цы хъауджы... 
Ныгъуылд, æмырæй - домд. 
Бæсты сагъæстæй хъаджджын 
Дæ зæрдæ ’мæ дæ зонд. 
Æгуыдзæг мæт, тыхстытæй 
Дæ къоппа дзаг, дæ сæр. 
Æнæрвæссон, сæрхызтæй, 
Æцæгæлонæй цæр. 
Кæцæй дын у æхсызгон 
Лæджы ныхас, йæ фенд. 
Куы дын ысты æмхуызон 
Æварн æмæ джелбетт. 
Æбæрæгæй, æгадæй 
Дæ цард цыма фæсыкк. 
Нæ удтæ нын мæнгардæй 
Фыддуг кæны гæвзыкк. 
58 

ч$^&^& 
УАЛДЗЫГОН ДИАЛОГ 
- Сæрæй, дæ уалдзæг нал хатыс, 
Æмдзæвгæтæ фысс нын!.. 
- Мæ сау хуымыл зæронд фаджыс 
Фæйнæрдæм пырх кæнын. 
- Æхсынцъы калы дидинæг, 
Рæвдауы бæстæ хур. 
- Мæ хуымзæххæн йæ миниуæг - 
Йæ хуыр æмæ йæ дур. 
- Рæсугъд у, хъæлдзæг мæргъты зард, 
Æрыхъус-ма - сыбыртт! 
- Цыргъ белæй хойын сау къуыбар, 
Картоф æвæрын къуыртт. 
- Дæ мæт æрмæст дæ хуымыл у... 
Мæ зæрдæ дыл фæхудт. 
- Мæ хъыг дæр, уæдæ, ууыл у, 
Æмбæхсы сагъæс уд. 
59 

^>^^^ 
Нывгонд æмæ равзæрст фæндагæй 
Нæ иртæсы размæ цæуæг. 
Хъæстагæй, хъыг зæрдæйы уагæй 
Йæ рухс бонтæ батыдта лæг. 
Цы йын уыд бæрзонддæр бæллиццаг, 
Цæмæй уагъта зæрдæ цæхæр, - 
Уыд рагæй-æрæгмæ йæ риссаг, 
Йæ катай, йæ сагъæсы сæр. 
Фæндонхорз цы бæсты æмбæхст у, 
Цы уды æрфысым фæрнæй? 
Хæрамæй æмыдзаг у бæстæ, 
Æнæ нывонд рухс амонд нæй. 
Йæ туджы - æртхутæджы аргъæй 
Йæ бæллицтæ бафыста лæг. 
Нывгонд æмæ равзæрст фæндагæй 
Нæ иртæсы йе ’рхуым æндæрг. 
60 

*§>7^>^р= 
РУХС ФÆЗЗÆГ 
Кæрдæг - ихсыд æлыгхуыз къуыбырыл, 
Нал æххæсы цъæх цæугæдон уырыл, 
Калы тæрс хъæд сæ сæрмæ цæхæр, 
Хъулон-мулон пыхцыл фæхстæ судзынц, 
Згъæлд бæзджын сыф уым дæттæ фæрсудзы, 
Æрхы былтыл лæзæры æхсæр. 
Пыхс æнгом кæм у адгуыты, æрхы - 
Хур кæдæм нæ хызт уартæ сæрддæргъы - 
Райдзаст уым дæр зынгахуырстау, хус. 
Сирвæзт фæззæджы хъулон арт хъæдыл... 
Хур зæрин фæдтæ уадзы æппæтыл, 
Хизы уды æрхуыммæ йæ рухс. 
61 

^>^^ч^ 
АВДÆНЫ ЗАРÆГ 
Ахуысс, хъæбул, ахуысс, цæй, 
Арвыл джихæй баззад мæй, 
Гæды хъарм къуымы нымбæхст, 
Бацъынд кæн дæ цæст. 
У фæлмæн, хæмпус дæ баз, 
Нæу æрмæст дæ фын æдас... 
Ницыма мын зоныс мур, 
Сфынæй кæн, мæ хур. 
Ды нæ зоныс маст, фыдæх, 
Адæм, хистæрты бæллæх: 
Фезмæлæг, зынæг сæ нæй, 
Уыдон дæр - фынæй. 
Ссис нæ уд, нæ цард уынгæг, 
Уый нæ фарн кæны куынæг. 
Знаг нæ бæстæмæ бырсы, 
Сау хæрам хæссы; 
Тауы маст æмæ фыдæх, 
Хъавы байсынмæ нæ зæхх. 
Хъавы скæнын дæу æбар, 
Искæйон, цагъар. 
Алоло кæн, сабыр хуысс, 
Ды мæнæн уыдзынæ ныфс, 
62 

Никуы ’руадздзынæ æгад, 
Ралæудзæн дæ рад. 
Хъулон уарзт кæндзынæ уæд 
Райгуырæн, сæрибар, кад, 
У фыдæлты туг хæссаг, 
О мæ ахсджиаг. 
1991 аз 
БÆЛЛÆХЫ ФЫНÆЙ 
Йæ диссаг айхъуыст дардмæ, 
Куыдфæнды йæ нымай: 
Æнæмæт мæргъты зардмæ 
Ныффынæй хъæды стай. 
Куыд тарф у, куы, йæ фынæй, 
Æппын нæ кæны хъал. 
Æрбахъуызынц æм къуымæй, 
Нæл хуы æмæ шакал. 
Цæвынц æмæ йæ уигъынц, 
Ныххойынц ын йæ сæр. 
Йæ царм дæр ын ыстигъынц, 
Нæ хъал кæны уæддæр. 
1991 аз 
63 

^>^^Ч^Р 
Ирыстон, уæвгæйæ 
Цы раны дæ, цы! 
Дæ уагмæ кæсгæйæ 
Маст риуы фыцы. 
Кæуинаг, æрдиаг... 
Сау бады дæ бон. 
Ызнæгты фæндиаг 
Куы кæныс бынтон. 
Мæ зæрдæ мын судзы 
Дæ бæллæх, дæ зын, 
Дæ рис мæ рæтъузы, 
Дæ хъыгтæй хъæрзын. 
1991 аз 
64 

=^>7^^^= 
МАСТ 
Мæ мæгуыр Ир, нæ дын хъусынц дæ хъарæг, 
Нæ дыл кæны æгъатыр дуне мæт. 
Фыдгултæ дын дæ фарн кæнынц тæлæт, 
Фæдæ хæлæттаг, амæттаг - Лæгмарæн. 
Кæм дæ, Хуыцау?! Нæ хуссарыл туг уары, 
Уым зилы уазал, стонг æмæ мæлæт. 
Нæ фылдæр уадзынц дзаг фынгтыл сæ сæт. 
Нæ хуыздæрты нын иугай-дыгай марынц. 
Хæссы нын дымгæ уæзгуытыл нæ хъæрзын, 
Фыдмаст æмæ нæ хъизæмар æвдæрзы, 
Ныддур нæ зæрдæ, сау хабар, фыдцау... 
Æнæныфсæй, æбон, æгадæй хитын, 
Мæ гуырæн бон - æлгъыст! Сымах æлгъитын: 
Тæрхоны лæг, Паддзах æмæ Хуыцау!.. 
/991 ;и 
3 Джусойты Марат 
65 

^>^^^ 
Хуыцау та рахатт махыл, 
Нæ бæстæ - сыгъд-уырыд. 
Ыслæудзыстæм ма къахыл, 
Уый нал зонæм, нæ Фыд; 
Æрвитыс нæм фыдбонтæ, 
Хъуынтъызæй нæм кæсыс, 
Дæхицæн нæ нывондæн 
Цæрæнбонты хæссыс. 
Нæй хос дæумæ нæ низæн, 
Нæ нын сафыс нæ рыст, 
Нæ хъæдгæмттæ æндидзын, 
Нæ иудадзыгон куыст. 
Нæ хъару цадæг сысы, 
Нæ цард - æгуыдзæг, мæт. 
Нæртон куывд дæм нæ хъуысы: 
«Фыдвæды бæсты - ’вæд!» 
/991 аз 
66 

=^>^^^= 
Сыгъды ад уддзæф æнтæфы хæссы, 
Ныгъуылы Чъреба топпыхосы фæлмы. 
Тæвд нæмыг уынгты ихуарæн кæм кæны, 
Уым асдæрдыл фæлвых сыфтæр хуыссы... 
Уæлвонг Згъудерæй гуырдзиаг æхсы, 
Уæззау рæмыгъдæй бæстыхай æркæлы... 
Арт уадзы горæт, адæмы цард хæлы. 
Æхсы фыдызнаг, мидæмæ бырсы. 
Йæ дарддзæст топпыкæсæнæй ыссары 
Рæстдзæвин дардмæ й’ амæттаджы - дзæхст, 
Нæ кæны ’взаргæ - сабийы дæр мары, 
Дыууæрдæм тары стынг вæййы куырмæхст. 
Гæрзифтонг æфсад уромынц - сæ удтæ 
Æвгъау нæ кæнынц армыдзаг лæппутæ. 
1992 аз 
67 

^^^^ 
Джыккайты Шамилæн 
Нæ хъæуы ницы дзурын, 
Цæуылты кæныс маст. 
Фæцагуырдтой, дам, хурыл 
Тæппытæ, уыйау раст... 
Ныккæлæд маргæй саха, 
Хъыллист кæнæд, цъæлхъæр. 
Сæ цæстытæ сын къахы 
Дæ арт-уды цæхæр. 
Нæ цард бынтон ныггалиу, 
Лæгау дзы нал ис лæг. 
Цæстуарзондзинад нал и, - 
Куырм æй кæны хæлæг. 
Нæ развæндаг нæ арæм, - 
Зæрдæты уадзыс ныфс. 
Нæ мæгуыр Иры фарнæн 
Дæ удæй арт цæгъдыс. 
Нæ сæфты хъæр у - рагон, 
Уый халы мах бындур. 
Нæ кæстæр та - фæстагон 
Дæумæ цæудзæн зынггур. 
1991 аз 
68 

*$>?^Ч^Р= 
Нæ хуымгæрæнты, гъæйтт, ысхæцыд кæрдæг, 
Рæвдауы зæрдæ хуссæртты цъæх нæуу. 
Куыд фæлмæн æмæ райдзаст вæййы хъæу 
Зæрæхсидæвдылд уалдзыгон изæрты. 
Æндæр ма та цæмæй барайа зæрдæ? 
Нæ цардæн хицау басгуыхти быдзæу. 
Хæрам митæ, мæлæтдзаг хæст, быцæу, 
Мæгуыры уаргъ, тæфæбонтæ, æрхæндæг. 
Æвдисынц ныр йæ нысантæ нæ цардæн: 
Кæм - саударæг, сыгъд хæдзæрттæ, лыгъд адæм... 
Фыдох ингæнтыл хуры тын æртыхст. 
Фæдардтой сау æлгъыст фæззæгæй ардæм, 
Ныр сын æй систа уалдзыгон фæлыст, 
Æрмæст нæ лæууы зæрдæйæн йæ рыст. 
1993 аз 
69 

^>^ч^> 
НЫРЫККОН ЗАРÆГ 
Мах цæрæм æмæ хæрæм, 
Не сты зын нæ хæстæ. 
Мах æвзыгъд æмæ сæрæн, 
У уæлгоммæ бæстæ. 
Бæстæ - холы, бæстæ - сой, 
Дзаджджын у нæ бæстæ. 
Хъарм - нæ къонатæ, æнцой 
Арæм уым æфсæстæй. 
Базар - фосæй уа, лæгæй 
Хорз кæнæм, цы зæгъай. 
Мах нæ бæстæ дæр, уæллæй, 
Уæй кæнæм гæппæлгай. 
Хæсс хæлофæй, рæвдз фæкæ, 
Байдзаг кæн дæ тæрттæ! 
Мах дæтгæ æмæ хæргæ 
Хорз кæнæм гæртæмттæ. 
Мулкыл, гъæйтт-уæдæ, мæлæм, 
Ис тыхæй дæ кæрдзын. 
Куывдты тохъхъылтæ хæрæм, 
Царды та - кæрæдзи. 
Мах дæрддзæфмæ кæсæм, дард. 
Дард лидзæм мæгуырæй. 
70 

Кæд нæ дæ æхцайыл мард, 
Райгæ у дæ гуырæй. 
Мах цæрæм æмæ хæрæм, 
Арв фæздæгæй марæм. 
Кæд нæ удтæ сты æрхæм - 
Хосгæнæг нæ арæм. 
1995 аз 
Хуссайраг, сайраг, къуыдайраг, 
Фыдбон фæкæнай, ма байрай! 
Фыдбонæй та цух кæд уыдтæ, 
Цы дын нымайон дæ фыдтæ... 
Мыд дын ныччынди цæгаты, 
Дæхи бæстæ та хъæууат у. 
Фæхæссыс дæ сæр сæргойæ, 
Уæзæг хæссæн нæй æккойæ. 
Дæ рæсугъд бæстæй сæхицæн 
Хуытæ куы скæной сæ хизæн... 
2000 л.7 
71 

^^^^ЗР 
Тæлæт хъомтау æмбу кæнынц, хъæрзынц 
Æфхæрд дзыллæтæ ног сатрапты уаргъæй. 
Кæддæры кадылмард бæстæйы рагъæй 
Гæрзытæ уадзынц, сæфтмæ йæ тæрынц. 
Нæ цард æппæтæй цæстæн фестад сындз, 
Кæны æнхъæвзæн тугæй æмæ маргæй. 
Лæджы фарнмæ кæсынц уæййаджы аргъæй 
Хæрам фæллæйттæ бонджынтæ кæнынц. 
Пайдайыл тоны алчидæр йæ бонтæ. 
Æрмæст æхца, йæ сæрвæлтау нывондæн 
Хæссынц кæрæдзи. Афтæ, уæдæ куыд! 
Цæуыл хæца, цы ныфсæй цæра зæрдæ? 
Æмбисонд ис: вæййы, мæ хур, фыддæртæ - 
Фыдбон, фыдлæг - сæ кæрон-иу æрцыд. 
1994 из 
11 

Вæййы, мæ хур, фыдрæстæг, 
Бæстыл ныккæны дуг, 
Фæрныг кусæг, рæстаг лæг 
Кæм фæкæны хуыдуг. 
Фæлитойтæ, гуымиртæ 
Æрæвæрынц сæ арм, 
Уæд дзыллæтæн сæ митæ 
Хæссынц æрмæст хæрам. 
Абырджытæ уæд къордтæй 
Куы февдисынц «æхсар». 
Ыстигъджытæн, бынхортæн 
Сæхи вæййы сæ бар. 
Нæ дзы вæййы нымады 
Лæджы намыс, йæ цард, 
Æхцатæ ’мæ пайдатыл 
Вæййынц æрмæстдæр мард. 
Хæрдмæ дзы хизы - кадмæ 
Цъаммардзинад, хъахбай. 
Уæд адæмы фарн дардмæ 
Куыд нæ лидза тæргай! 
Цы дардыл дзурын, зон æй, 
Кæн ын дæхæдæг аргъ: 
Цæрæм, мæ хур, фыдбонæй 
Раст ахæм дуджы мах. 
73 

^>7^^р 
СÆРИБАР 
Уыдыстæм æмæ цардыстæм æбарæй. 
Ныр аскъуыди нæ рæхысæн йæ цæг. 
Куыдз уыдтæ уæд, æмæ ныр та дæ лæг, 
Сæрибарæй дæ хъæлæсыдзаг рарæй. 
Цыма тъунелæй раирвæзтæ, тарæй 
Æмæ фæдæ лæгъз фæндагыл цæуæг. 
Нæ Ирæн, уым, йæ бæстастæу сындз-арæн, 
Ныууадзы тугвæд мах буарыл æцæг. 
Цы йын уыдзæни, цæй, нæ ирон цармæн, 
Зæрдæвæндон дæ фæндаг размæ дар. 
Нæ сæрибар дынджыр сæртыл æвзарæм 
Бæрзондылбадæг къæрныхты тыхбар. 
Бын ма скæн хорзæн, фидиссаг бындарæн, 
Зæгъы æмбисонд, ма ныууадз хæдзар. 
1998 нз 
74 

^>^^ч^ 
ФÆСМОН 
Гуыцмæзты Алешы рухс номыл 
Ныр куыд ферох уыдаид алцы?! 
Зæрдыл дарын, хæлар, æрмæст: 
Цыма фембæлдтæн цины уацыл, 
Зæгъгæ искуы дæ суыдта цæст. 
Мæн мæрдырох кæдæй æвдæрзы... 
Рухс, рæдаузæрдæ саг æмбал, 
Уый ма иунæг æрыфты зæрдыл, 
Æз дæ фарнæй кæй уыдтæн хъал. 
Уый ма зонын, дæ дзырд, дæ уагæй 
Уæд куыд кодта мæ зæрдæ рухс, 
Æмæ зарæгæй, авджыдзагæй 
Уыд нæ хъæлæс æдзух фæсус. 
Фехс мæ, амар мæ -уыцы бонтæй 
Зæрдыл ницы лæууы æндæр. 
Мæнæй ферох ис алцы сонтау 
Æмæ къулæй хæссын мæ сæр. 
Æз нæ федтон дæ хуыз мæрдонæй, 
Æз дæ фарсмæ нæ кодтон тох. 
Уый зæрдæхалæн сау фæсмонæй 
Мæнæй никуы фæуыдзæн рох. 
75 

^>^^г 
Хаджейы рухс номыл 
Раздæрау - ног мæ нæ уадзыс æнкъард, 
Хъусын дæ зарын, дæ худын. 
Рох та кæм комыс, æфсымæр, æрвад, 
Ноджы - æввахсдæр та удæй. 
Дардмæ дæ, оххай, зыдтаин фæлтау, 
Абон мын уаид æнцондæр. 
Удæй, зæрдæйæ - æнæнцой, рæдау, 
Æмæ сæ хастай нывондæн. 
Барон, æнæрцæф, рæстдзинадыл - карз, 
Сабийæ сонтдæр, фæлмæндæр. 
Дардыл цы лæгæн æххæссы йæ уарзт, 
Къаддæр фæцæры цæмæндæр. 
Цардæн та исты кæндзæни фæрæз, 
Чи уына рухс арв йæ цæстæй. 
Зæрдæ фæкъахыр, дæ табæты уæз 
Нал хауы уаргъау мæ уæхскæй. 
Афтид æдзæмы - дæ зарын, дæ худт, 
Арæх сæ хъусын мæ фыны. 
Раздæрау зарæгыл хъарын мæ уд, 
Охх-хæй, йæ сисын цæй зын у! 
Иуафон - фембæлдмæ баззади рыст, 
Фæлæ дæ зæрдæ узæлы. 
Сау нымæт бамбæрзта махæн дæ хуыз, 
Урс хæхты зарджытæ зæлынц. 
76 

Тæвды бафсæсти донау - 
Тугæй фæндаджы рыг. 
Уый æрыхсдзæни бонмæ 
Къæвда - арвы цæссыг. 
Зæрдæ бампылд фыдбонæй, 
Бæстыл бафтыд лæгсырд. 
Ныр дæ цæсты кæронæй 
Фен дыдзы рухсы цъыртт! 
Фæлæ уымæй цы уыдзæн?.. 
Зæрдæ суаид цырен: 
Мах туг чи нуазы, уымæн 
Ныр дæ цæсты дзаг фен! 
Ай - æнамонд бæстæ, 
Сау хæрамæй - хъæстæ, 
Раст дзы нал у нымад... 
Æмæ царды хæрзтæ 
Удæн нал кæнынц ад. 
Хорзæй ам кæнынц хъаст, 
Расты хонынц зылын. 
Ам хуынау хæссынц маст, 
У йæ ныхъуырын зын. 
77 

яа^^^ч^ 
* Ус Ус 
Нæу бындзагъд æмæ дæрæн 
Раздæрау нæ бæстæ, 
Фæлæ нал кæны сæрæн 
Сау æфхæрд, ыссæстæй. 
Ай кæцæй лæбуры знаг, 
Цавæр у, цы номæй? 
Уымæн ахæм у йæ уаг: 
Не ’вналы æргомæй. 
Хæст нæ цæуы, фæлæ цард 
Нæу хуыздæр мæлæтæй. 
Адæм - цауд æмæ уæнгмард - 
Хус кæны уæлгъæдæй. 
* * * 
Дæ цæф æгъатыр у, Хуыцау, 
Куы та нын бафтыдтай нæ хъыгтыл. 
Ныууары тугхæццæ цæссыгтæ - 
Цы фесты Хахет æмæ Дзау?! 
Ды дæр мæнгард митæ кæныс, 
Хъыгзæрдæ адæмы нæ хизыс, 
Фæлæ ма ноджыдæр æрвитыс 
Æнæфсис иблисæн æххуыс. 
1991 аз 
78 

Афтæ атæхынц азтæ... 
Ныр æппæлгæ кæнут! 
У дæ нарæг уд хастау, 
У дæ зæрдæ гаффутт. 
Кæс фæстæмæ, дæ фæстæ - 
Нæй сыгъд быдыры фæд. 
Сау уынгæджы - дæ бæстæ, 
Маст дын нæу кæд æгъгъæд, 
Уæд - æвзаргæ-цæргæйæ... 
Циу фыдæлгъыст дæуæн?! 
Боны хорзмæ бæлгæйæ, 
Ноджы бонвыддæр кæн. 
2004 ;и 
79 

^>7^^3Р 
У хæстон артдзæст нæ бæстæ, 
У Хуыцауы ’лгъыст нæ дуг. 
Уым, куы акæсай дæ цæстæй - 
Дзæхст кæны фæйнæрдæм туг. 
Бæстæ бацахстой æлдæрттæ, 
Сты сæ фидиуджытæ сонт. 
Сау, уираг дурау сæ зæрдæ, 
Хин, æрхъуыдыджын - сæ зонд. 
Уыдон, акæс-ма, шакалтау, 
Змæнтын, ардауын - сæ гакк. 
Дунейыл сæ марг фæкалдтой, 
Скодтой адæмты хъæддаг. 
Æмæ уæд - дунейы диссаг - 
Фестад уаз бæстæ зындон. 
Калы туг мæгуыр уырыссаг, 
Схъиуд цæцæйнаг уа, ирон... 
Уыдон та, кæс-ма, сæрæнтæ, 
Свæййынц ноджыдæр ызнæт, 
Куыд шампайнаджы пырхæнтæм, - 
Уадзынц хъарм тугмæ сæ сæт. 
Хин фыдызнæгты фæндонæй 
Хæлд, æфхæрд бæстæ кæуы. 
Ам лæджы сау туг фонтанæй 
Дзæхст кæны, сæххæтт кæны. 
1995 аз 
80 

Я2>^$^^5Р 
Хуыссæгхъæлдзæг рог дымгæ комæй 
Цæгат фæхсты уазал хæссы. 
Фæлурс æхсæв - уалдзыгон. Ног мæй 
Гæдыйы цъынд цæстау кæсы. 
Къуындæг мын у ахсæв мæ уаты, 
Мæхицæн нæ арын бынат. 
Нæй хъæууынгты змæлæг. Нæ хаты 
Мæ зæрдæ йæ иунæджы рад. 
Къуыбарæфтыд къалиутæ тары 
Мæнырдæм ивазынц сæхи. 
Æмвæтæнæй зæрдæмæ хъары, 
Фыццаг уарзтау - уалдзæджы хин. 
81 

■^>7^ч^> 
Хæхты бæрзæндтæ - сырхзæлдаг, цæхæр. 
Фæсрагъ сырх ныгуылæн тайы. 
Фæткъуыты дидинæг, ногдзыд сыфтæр... 
Сатæг изæрмил сæ найы. 
Систой цъырцъырæгтæ зарæг - цъæхснаг, 
Хæфсæн йæ хъæлæс фæтоны. 
Уалдзыгон тарцъæх изæрмилты равг 
Адæмы уынгтæм ыссоны. 
Уæлдæф, æлутонау, сатæг, бæзджын, 
Дидин, сыфтæры хæрзадæй. 
Зæрдæйæ айрох уысмы бæрц йæ зын - 
Уалдзæджы зæдтимæ бады. 
Бæгъиæг бæлæсты цъуппытыл уæззаугай 
Бызгъуыр мигътæ ныллæджыты цæуынц. 
Уырзæй, цæстæй цæмæфæнды фæцагай, - 
Лæууы дæ разы, тарст уызынау, сындз. 
Мæцъæл уæлдæф æмæ лыстæг сæлфынæг 
Нымæг рухсы фæныхъуырынц, æмæ 
Уæззау цъыччытæ райдайы тæдзынæг... 
Æмæ кæсы фыдцъылыс бон æдзынæг, 
Æдзæм, æгомыг азымау - мæнмæ. 
82 

^>^Ш^-5Р 
* •&• Ус 
Дыргъдоныл изæрмилтимæ 
Сатæг рог æртыхсы. 
Фесты та нæ боны митæ, 
Зæрдæйы рыст сысы. 
Хъæууынг ма, æхсызгон буарау, 
Хъарм æмæ фæлмæн у. 
Дзых къæппæй мæллæг мæй дары 
Стъалыты тæмæны. 
Цъаладонæй сабыр уынæр, 
Уазалдзæф лæдæрсы. 
Сусхъæды æрыгон сыфтæр 
Уддзæфæй нæ тæрсы. 
Нал æнцайынц хъал хæфсытæ, 
Хъæу, æндæр, ныссым ис. 
Ферох кæн дæ саст мæстытæ, 
Исты хорз æрымыс. 
83 

*ъз^^г& 
ХУРХÆТÆН 
Мит нал аззади бæрзæндтыл. Хæхбæсты 
Хæссы тæппал хур барджынæй йæ цæст, 
Нæ чъил кæнынц нæ цъититæ æрмæст, 
Фæлæ сæ дæттæ ивылынц ызмæстæй. 
Терк чъиллонæй ныххæлиу ис дæлвæзты. 
Бæрзонд хæмпæлæй адгуытæ - æмбæрзт, 
Уыгæрдæнтæ - сырх дидинтæй нывæзт. 
Ныгъуылы бæстæ цъæх, цыллæ фæлысты. 
Нæ бæстыгъæд, æмбисонд дæ! Кæмдæрты 
Куы судзы зæхх, куы басур вæййы дон, 
Уæд ам та æрдз рæдау вæййы, парахат, 
Хъæстæ къæвдайæ ма сбур уæд дæ кæрдæг, 
Хъылма фæздæгæн мацы суæд йæ бон, 
Сыгъдæг æмæ æлутон уæд дæ саха!.. 
84 

чз^&^& 
Ныццавтон зæххыл уæд мæ худ, 
Æппæтæй сфæлмæцыд мæ уд. 
Ысбадтæн даргъкъахæй тъæпæн. 
Уæддæр ма хорз, æмæ фæлмæн 
Уыд кæрдæг фæскъулы рæбын. 
Æваст сырддонцъиуы лæппын 
Мæ размæ рахаудта. Фæдис... 
Мæ арм ын асырдта йæ рис, 
Йæ хъыг мын абырста мæ хъыг. 
Мæ худæн ацагътон йæ рыг... 
Арв сæуцъæхæй фæхъæстæ. 
Сæр-ма базыл æруадз. 
Зæрдæ сагайы: рæстæг 
Ныр цæуыл æрцыд хардз?! 
Рудзынг чидæр ныххоста, 
Аззад хъарм дзыхъхъæй баз. 
Сау цæвæгимæ «хосдзау»? 
Уды бацыди тас. 
Ныр мæ мурты - мæ исы 
Сонтау агурын апп. 
Рæстæг ахызт æмбисæй, 
Нæй мæм афтæмæй дзуапп. 
85 

ч$^зё*^& 
АРТЫ ФАРСМÆ 
Фæззæг у, уæдæ цы, 
Ихсыд у зæхх, быгъдæг... 
Хуыссæг дыл бон хæцы 
Арты фарсмæ хæстæг. 
Уаты - дзæбæх, дуду, 
Бæстæ - хуылыдз, æргъæвст. 
Цæй-ма, дæ гæпп куыд у? - 
Зоны дæ уд æрмæст. 
Тарфы ныгъуылд - дæ къуым, 
Фæнык хæссы цъæх рыг. 
Фараст фæззæджы уым 
Зæрдæ æмбæхстæй - хъыг. 
Нæй дзы æндæр фæрæз, 
Афтæ æрзылд хъысмæт. 
Нал хæссы хъуыды рæз, 
Домы дæ, домы, мæт. 
Уазал къæвдайы сыг - 
Рудзынджы цæсты бын. 
Артдзæсты тайы зынг 
Æмæ - дæ удрæбын. 
Нæй дын æмгъуыд æндæр, 
Ссарын ма хъæуы тых. 
Цалынмæ ма кæмдæр 
Зынджытæ дарынц сырх. 
/999 пз 
86 

^>^г^^ 
ÆРÆГВÆЗЗÆГ 
Уаз фæстаг хъæрмттæ. Хур. Цъæхвæлм. 
Фæрв фæстаг сыфтæ донмæ згъалы. 
Хъæуы кæрон - быгъдæг, æдзæм, 
Рохст зæрдæмæ æнкъард æвналы. 
Уый мæ удыл æртæфст фæллад, 
Хуры хъарммæ - уæззаухауд уæнгтæ. 
Скодта мæгуырты фæззæг - рад, 
Рох мæнæй та - дзæвгар куыстæгтæ. 
Абон уыдон дымды фæуæд, 
Нæу сын мур дæр тæссаг фæуынæй. 
Ныр æндæр у фæллойаг кæд, 
Ахæм бонтæ куы нал уа, уымæй. 
Цыма райсом зымæгон карз 
Скæндзæн уайтагъд кæрон æппæтæн. 
Уый æнæсæрфат кодтон хардз 
Æрдзы рард бонтæ - цард æнæхъæн. 
Нæй фæндон хорз, сæнттæй цард нæй. 
Ис быгъдæг атагъа мæ разы. 
Доны хъæрæй, бæгънæг фæрвæй, 
Хуры хъармæй иттæг дæн разы. 
Æмæ уый дæр лæгæн æгъгъæд, 
Цыма удæн фæлыгъд йæ фæллад. 
Уыд æмбисонд мæ сæрмæ хъæд, 
Ныр йæ сæфт фæлыстыл æрæнкъард. 
87 

*$>7^^р 
Хуылыдз дымгæ. Бызгъуыр мигъты æмбæрзæн 
Æрыхгæдта æгуыппæг хъæу уæззау. 
Ног уары. Урс мит сау зæххæн - æвгъау 
Æмæ кæны мæнг уæлдæфы фæлдзæгъдæн. 
Фæдисæй сисы зилдухтæ рæутъыфыл, 
Фыдуаг дымгæйæ агуры æххуыс, 
Фæлæ тыхджын у сау зæххы хъæбыс 
Æмæ цæссыгау рог æртайы цъыфы. 
Уæлвонг хабæрттæм уд æппын нæ тасы. 
Къæвдахæццæ. Ныдзæвы былтыл маст. 
Уæззау хъуыды. Уынгæг зæрдæйы хъаст. 
Фæллад уæнгтæ йæхимæ зæхх æлвасы. 
88 

«- *,'с ш!с 
Бæстæ бацахстой дардыл 
Даргъ фæззыгон къæвдатæ, 
Уарынц хъæды цæхæрыл, 
Кæд - хуыссын æй кæнынц. 
Дымгæ - дондыппыр, уазал, 
Схъауы сыфтæрты артау, 
Фæлæ уыдон нымæгæй 
Цъыфмæ сабыр кæлынц. 
Мигъ нымбæрзта хæхбæстæ, 
Арв ныддæлгоммæ зæххыл 
Æмæ уазал цæссыгæй 
Мæр удайы, æхсы. 
Тар хъæд - мигъдалынг, гоби, 
Халон дæр дзы нæ тæхы, 
Иу зæл дæр дзы нæ хъуысы, 
Тарæрхуымæй кæсы. 
Зон, фæбонтæ кæндзæни, - 
Ныфс æвæрын мæхицæн. 
Бæстæ хуры æвдулдзæн, 
Зымæг дард у нырма. 
Тæрс ныууигъдзæн йæ хихтæ, 
Артау ногæй нырттивдзæн, 
Уый фæстаг хатт - йæ фидыц 
Раст æмбисонд куыд уа. 
89 

^>^^ч^ 
Хуыцауæй у разы, хуыздæр у уæддæр 
Мæгуыргуры хайæ - мæгуыры къæбæр. 
Хуыздæр у, уæдæ ’мæ, дæ сæрæй йæ ахс: 
Хуыснæггаджы басæй - хæрзаддæр дæ кас. 
Куыдфæнды йæ барай - æппæтæй хуыздæр: 
Дæ къæбæры койæ куы нæ рисса сæр. 
У фадат аразæг. Уæвгæйæ, 
Æнæ аххосæй аххос нæй. 
Бæрзонд фæндонхорзмæ бæлгæйæ 
Нæ рантыст фарны дзырд мæнæй. 
Зæбулсаст базыртау мæ уæнгтæ, 
Кæны мыл афтæмæй изæр. 
Уырыд царды лыстæг хъуыддæгтæй 
Фæндонæй не сдардтон мæ сæр. 
Цы ма у азым хæссын, азым?! 
Цы у æфсон арын, æфсон?! 
Тызмæг æцæгдзинады разы 
Уæддæр лæгау æрлæууын зон. 
90 

■Ъ^7$@!^3* 
*!с «V Ус 
Ныллæг арвы бын, фæззæджы æрхуымы 
Нæ ихсыд кæмтты стыхджын вæййы уад. 
Цыфæндыйæ дæр, йе ’нæбон, йæ зыны - 
Дæ цæсты ма уæд а бæстæ æгад. 
Куы бамбарай, дæ цард фæцис æмбылды, 
Дæ нарæг уд æппæтмæ дæр ыскарз - 
Рæдигæ ма скæн, бангом кæн дæ былтæ 
Æмæ сæццæйæ райгуырæн къуым уарз. 
Фæндагæй - иппæрд, къах нæ кæсы коммæ 
Æмæ дæ мур ныфс нал æвæры лæг. 
Тæхуды, æмæ чи хæссы кæронмæ 
Йæ зæрдæйы Фыдыбæсты æууæнк. 
91 

^^^^^ 
ХÆРЗБОНТÆ 
Ныв бонтæ - æрвонтæ, зæринтæ, 
Лæууыдыстут бирæ уырдыг. 
Нынныгъуылут зæрдæйы цинтæ, 
Ныммыхуыр у былалгъыл хъыг. 
Цы уыди, цы нæ уыди раздæр, - 
Сæ бындур ныззылди цæхгæр. 
Ам фæндаг фæуырдыг. Уæздандæр - 
Йæ амонд фæлвардзæн æндæр. 
Цы ма баззад разæй кæнинаг? 
Фæллад армы арæзт - тæссонд. 
Кæд исты уыдзæни цæринаг, 
Æрцыдаид афонмæ конд. 
Хæрзбонтæ! Æнустæм æрттивы 
Æгъуыссæг ыстъалы - фæрдыг. 
Æрвон рухс фæллад удæн ивы, 
Æдзæм тары слæууы уырдыг. 
92 

^>^^5Р 
Цæрын нæ базыдтон фæрныгау. 
Мæ бон нæ базыдтон нырмæ. 
Æрттывтой рухс фæндтæ æрвыгау, 
Уыдтæн мæ сагъæстæй хъуырмæ. 
Цы сты лæджы фыртæн йæ зынтæ, 
Куы ахса сусæг мыртæ хъус. 
Цы хуынтæ раивтон фыдфынтæй! - 
Æрмынæг тарф цæстыты рухс. 
Æз та æндæр амонд нæ зонын, 
Нæ домын иу хорзæх æндæр. 
Кæм дæ, зæрдæйы рухс? Мæ боныл, 
Сыгъдоны агурын цæхæр. 
Уæддæр æнæсæттон уæгъуырæй 
Фæхæт æдзæм тары, æмæ 
Рухс агур, цалынмæ дæ гуырæй 
Дæ бон нæ базыдтай, уæдмæ. 

СÆРГÆНДТÆ 
«Ивæзы пъæззыйау сыг мигъ...» 3 
«Сæлфынæг...» 4 
«Мæгуыр æмæ лæмæгъ у зæрдæ...» 5 
«Рог зæрватыкк цъыввыттытæ ласы...» 6 
«Ныдзæвынц арвы ривæд мигътыл фæхстæ 7 
Æгасцуай 8 
«Мах ныгуылд хурмæ тавæм нæхи...» 9 
Рифтаг 10 
Ир 11 
«Фынæй зæхмæ дары йæ дзагъыр цæст мæй...» 12 
«Мæ райдзаст фæндæгтыл...» 13 
«Хох у ныр дæ рахизæн къæсæр...» 14 
«Уæд цъæх уалдзæг, æвзонгæй...» 15 
«Мæцъæл у цъала...» 16 
«Цард- тæбæгъы дон...» 17 
«Салд зæхх æгасæй зыгъар у...» 18 
« Мигъдалынг...» 19 
«Уазал тар æхсæв ыскарз...» 20 
Æрцæуы уалдзæг 21 
Рагбонтæ 24 
«Цы давы, цы хъомыл у рæстæг!..» 25 
«Фæллад хур æфцæгыл фæхизы...» 26 
«Хъæу фæлмæн фынты тар æхсæв нуæрста...» 27 
«Цæй æнæрвæссон разынд...» 28 
«Ныссæх-сæх кодта сау мæрыл къæвдатæ...» 29 
«Уад фæхæссы сыд сыфтæртæ саузымыл...» 30 
«Рагои сусхъæд адджын хæрздæф уадзы...» 31 
«Уарыд рагуалдзæджы мит...» 32 
«Мит уары уаз æхсæвы милы...» 33 
«Зæрдырох дæр цы курон...» 34 
Зымæгон æхсæв 35 
«Уынджы тигъыл...» 36 
«Цыфæнды кæн, æз ницы зонын мур дæр...» 37 
«Рагвæззæг...» 38 
«Сау æгомыг къæдзæх...» 39 
94 

«Фæлладæй дысон ахæм фын уыдтон...» 40 
«Æмыр æхсæв мæ аууонмæ...» 41 
Цагъды адæм 42 
Æнæсæттон 43 
«Фыдæлтæй ахæм уыд йæ уаг...» 44 
«Хурджын хуссар къуыбырты...» 45 
Хъæууон æхсæв 46 
Сусæны 47 
«Лæг хъуырмæ ысси йæ хъыгтæй...» 48 
Æмбисæхсæв хосгæрсты 49 
Рагбонты нывтæй 
Къæвдаджын сæрд 52 
«Тæгæлтæ хаудта арв...» 53 
«Хуры зынг цæст разылд туджы...» 54 
Хосгæрст 55 
«Кæрæдзи куы фæхойынц арв æмæ зæхх...» 56 
Рагамонд 57 
Æцæгæлон 58 
Уалдзыгон диалог 59 
«Нывгонд æмæ равзæрст фæндагæй...» 60 
Рухс фæззæг 61 
Авдæны зарæг 62 
Бæллæхы фынæй 63 
«Ирыстон...» 64 
Маст 65 
«Хуыцау та рахатт махыл...» 66 
«Сыгъды ад уддзæф æнтæфы хæссы...» 67 
«Нæ хъæуы ницы дзурын...» 68 
«Нæ хуымгæрæнты...» 69 
Нырыккон зарæг 70 
«Хуссайраг, сайраг, къуыдайраг...» 71 
«Тæлæт хъомтау æмбу кæнынц...» 12 
«Вæййы, мæ хур, фыдрæстæг...» 73 
Сæрибар 74 
Фæсмон 75 
«Раздæрау...» 76 
«Тæвды бафсæсти донау...» 77 
«Ай - æнамонд бæстæ...» - 
«Нæу бындзагъд æмæ дæрæн...» 78 
«Дæ цæф æгъатыр у... » - 
95 

«Афтæ атæхынц азтæ...» 79 
«У хæстон артдзæст нæ бæстæ...» 80 
«Хуыссæгхъæлдзæг рог дымгæ комæй...» 81 
«Хæхты бæрзæндтæ - сырхзæлдаг, цæхæр...» 82 
«Бæгънæг бæлæсты цъуппытыл уæззаугай...» - 
«Дыргъдоныл изæрмилтимæ...» 83 
Хурхæтæн 84 
«Ныццавтон зæххыл уæд мæ худ...» 85 
«Арв сæуцъæхæй фæхъæстæ...» - 
Арты фарсмæ 86 
Æрæгвæззæг 87 
«Хуылыдз дымгæ...» 88 
«Бæстæ бацахстой дардыл...» 89 
«Хуыцауæй у разы...» 90 
«У фадат аразæг...» - 
«Ныллæг арвы бын...» 91 
Хæрзбонтæ 92 
«Цæрын нæ базыдтон фæрныгау...» 93 
Литературно-художественное изданис 
ДЖУСОЕВ МАРАТ ЛЕВАНОВИЧ 
Перемётная сума 
Стихи на осетинском языке 
Редактор С.З. Хугаев. Художник А.Ю. Габуев. Тсхничсский 
рсдактор А. В. Ядыкина. Коррсктор Э.Дз. Баликоева. 
Компьютсрная всрстка 3. С. Мисиковой 
Сдано м набор()5.12.16. Полписано к псчати 2Х.04.17. Форматбумаги 
70x90'/,,. Бум. офс. № I. Гарн. шрифга «Муч1». Псчатьофсстная. Усл.- 
п.л. 3,51. Учстно-изд. л. 2,63. Тираж 300 л<з. Заказ №155. С 7. 
Министсрспю кулыуры Рсспублики Сснсрная Осстия-Алании. 
ГУП «Издатсльстно «Ир», 362040, г. Владикамказ, проспскт Мира, 25. 
Огпсчагано нтмгюграфии ООО «Мсдиа-Полис», 34403Х, г. Ростон-на- 
Дону, пр. М. Нагибина, 14а. 


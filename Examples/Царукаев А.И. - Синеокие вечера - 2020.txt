Александр 
Царукаев 
СИНЕОКИЕ ВЕЧЕРА 
Стихи 
Владикавказ 
2020 

м^^г^ 

Цззрукъаты Алыксандр 
ЦЪÆХДЗАСТ 
ИЗÆРТÆ 
Æмдзæвгæтсе 
$Ь 
Дзæуджыхъæу 
2020 

ББК 84(2Рос.Осе) 
Ц-22 
Цæрукъаты, Алыксандр. 
Цъæхдзаст изæртæ [Текст] / А. Цæрукъа- 
ты ; чиныгаразæг Тъехты Тамерлан. — Дзæу- 
джыхъæу : Ир, 2020. — 303 ф. 
каев, Александр Ибрагимович. 
инеокие вечера. 
15ВЫ 978-5-7534-1621-6 
В книгу вошли лучшие произведения Александра 
Царукаева — поэта-новатора. ьго творчество стало зна- 
менем для целого поколения в осетинской литературе. 
Многие произведения стали хрестоматийными, в первую 
очередь — философские размышления автора о жизни, 
о любвп. 
БКК 84(2Рос.Осе) 
© Техов Т. Т., составление, 2020 
© Габуев А. Ю., дизайн, 2020 
13ВЫ 978-5-7534-1621 -6 © Оформление. «Издательство «Ир», 2020 
Цару 

РАЗНЫХАС 
Цæрукъаты Алыксандры сфæлдыстад поэзийы 
алæмæтаг дунемæ фæндагамонæг фæцис ивгъуыд 
æнусы дыккаг æмбисы æрбацæуæг фæлтæрæн. Æр- 
мæст «быдираг поэзийæн» бындур кæй сæвæрдта, 
уымæй дæр литературон процесмсе ахæм ахадгæ 
ногдзинад бахаста, семсе уæды, йæхи загъдау, «поэ- 
тикон ДЗИНАД»-сей хайджын серыгсеттсе бамбсер- 
стой, сфселдыстады хи фсендаг ссарсен ксей ис, кур- 
диатгур цсеуын дсе куы нсе хъсеуа, уæд. 
Уседсе цсейбсерц фæлгъуызтсе ис йæ философон по- 
эзийæн та! «Мæ кувæндоны къæсæрыл» сси хæрзæгъ- 
даудзинады, рæстдзинады, æндæр, бæрзонддæр иде- 
алтыл тохы нысан. «Мæхи æнахуыр хуызы федтон 
æз мæ фыны»-йы та автор æвæджиауы ахорæнтæ 
ссардта фыссæджы курдиаты тых равдисынæн. Чи- 
ныгкæсæджы размæ йæ рахæссы сывæллоны хуызы 
æмæ зæгъы, мулк скæныны охыл курдиатыл гадз- 
рахатæй цæуын фыдракондау кæй у. 
Йæхи курдиат ирддæр тæмæнтæ кæм калы, 
уыцы уацмысты ’хсæн сфидыдта «Ныхас авдæны 
сывæллонимæ». Рæстæджы цыдимæ национ химба- 
рынад кайд кæй цæуы, ууыл сагъæстæ баиу вæййынц 
рагзамантæм балцимæ, царды фæлтæрддзинад кæ- 
стæртæн ныстуаны хуызы уадзыны фæлтæрсентимæ. 
Æцæг поэты сфæлдыстадон дуне æххæст вæй- 
йы æрмæст йæ уарзондзинады лирикæйы уæлмонц 
æнкъарæнтæй, æмæ ам дæр Цæрукъаты Алыксандр 
схызт уæлдæр бæрзæндтæм, йе ’мдзæвгæтæ адæмы 
’хсæнмæ ацыоысты зарджыты хуызы. 

6 
Цæрукъаты Алыксандр 
Дарддæр поэт басгуыхт Фыдыбæстæйы æмæ 
æрдзы фæлгонцтæ нывæндыны, ныййарджыты су- 
рæттæ аразыны хъуыддаджы. Æмдугонты фæлгонц- 
тæ дæр фыста афтæ уырнинагæй, æмæ сын ссе адæй- 
магон миниуджытæ фидæны фæлтæртæ сæхицæн 
фæзминаг дæнцæгæн куыд исой. Уымæ гæсгæ фыста 
Джусойты Нафи уац «Бæркадджын курдиат»-ы: 
«Алыксандрæн ис æртæ æнусон уарзоны — Ирысто- 
ны зæхХу йæ аив хуызтæ, уыдон рафæлив-бафæлив 
афæдзы рæстæджыты, адæймаджы царддæттæг 
армы рæвдыдæй. Уый — йæ фыццаг уарзон, æвзонг 
ма куы уыди, уæдæй фæстæмæ æнувыд кæуыл у. 
Лæппуйы тæпп уд — йæ дыккаг уарзон. Уыцы уды 
цы уæздан æмæ хæдæфсарм æнкъарæнтæ ис, уыдон 
та — йæ дзуринæгтæ. Ас лæджы æппæт бавзарæг 
зæрдæйы хъизæмар, уый хъуыдыты æмæ эмоциты 
драматизм — уый та у Алыксандры æртыккаг уар- 
зон. Уым сты дуджы карз быцæуты сагъæс, адæй- 
маджы хъуыдыйы катай нæ вазыгджын рæстæджы, 
нæ абоны дунейы, трагикон ныхмæдзыдтæй тыхнад 
дунейы. Æмæ Алыксандр-поэт ацы æртæ уарзонæн 
лæггад кæны æнувыд æмæ курдиатджын ныхасæй». 
Цæрынæн æнцон дуг уæвгæ дæр нæ вæййы. Фæлæ 
адæймагмæ хъуамæ уа зындзинæдтыл уæлахиз кæ- 
ныны хъару. Цæрукъаты Алыксандр цæргæ-цæрæн- 
бонты, уыцы зондыл хæст уæвгæйæ, æдæрсгæ цыд 
поэтикон сгуыхтытæм. Бантыст ын, æмæ ныр ир- 
тасджытæн ис йе сфæлдыстады кулътурон-истори- 
он æмæ аивадон нысаниуæгыл бæстондæр дзурыны 
фадат. 
Тъехты Тамерлан 

*Ъ5г$$?з~ 
Фыдыбæстæйы зарсег 
ГЪЕ УÆДÆЙ КУЫ ЗОНЫН, 
ФЫДЫБÆСТÆ, ДÆУ! 
Куы райгуырдтæн — федтон фыццаджыдæр арв, — 
Мæ зæрдæ кæд уымæн — йæ гом тыгъдау арф. 
Бæрзондæй гуыппырсар уæйыг къæдзæх каст, — 
Дæн уымæн кæд фидар, нæсæттон, ныфсхаст. 
Хъуыдыты ныгуылдис æнæзмæлгæ хъæд, — 
Мæ тæрныхыл уымæн — кæд сагъæсты фæд. 
Цъæх астымты згъордта æвзист дон цæрдæг, — 
Мæ бæллицтæ уымæн — æдзухæй сыгъдæг. 
Кæдæмдæр тындзæгау фæцæйтахти маргъ, — 
Мæн уымæн куы сайы мæ фæндаджы даргъ. 
Хæларæй мæ истой сæ хъæбысмæ хъæу, — 
Гъе уæдæй куы зонын, Фыдыбæстæ, дæу! 
1959 

8 
Цæрукъаты Алыксандр 
МАДÆЛОН НЫХАС 
Ирон зыланг ныхас, дæу айс мæнæй, 
Уæд баззаин къуырма æмæ куырмæй — 
Нæ арв, нæ зæххæн нал уынин сæ хуызтæ; 
Æнæ дæу мын мæ къæхтыл ацæуæн уæд нæй, 
Стæй басгарæн нæ хох, нæ арф кæмтты хъæбыстæ! 
О, булæмæргъ æнæ зарæгæй циу? 
Цы фæуид, цы, æнæ базыртæй цъиу? 
Мыдыбындз та æнæ дидин тæссæрттæ? 
Цæй адæймаг, цæй поэт уаин ма æниу — 
Мæ риуæй ласт æрцæуиккой мæ уд, мæ зæрдæ!.. 
Къостайы дзырд, æвзыстой дæм кæддæр, 
Цъымарайы хæфсы уастау — сæ хъæр, — 
Ныхылдтой дæм цыдæр критиктæ-йедтæ. 
Ысхъызынц ма дыл не ’хсæн хаттæй-хатт ныр дæр 
Фыдвæндхæссæг æнæбон саузæрдæ пигмейтæ! 
Къостайы аив дзырд, æнæ дæу æз — 
Æнæ къона, æнæ артдзæст хæлд къæс, 
Æндæргау, хус цъацъа, уæлхъæдæй мард дæн. 
Ирон æвзаг, æз демæ — уадхæссæг, цæргæс; 
Йæ сæрвидауц ды дæ, йæ уæвынад мæ цардæн! 
9. X. 1976 

Цъæхдзаст изæртсе 
9 
МÆНМÆ ИС ИУ БÆЛЛИЦ 
Адзалыл, чи зоны, æмбæлон... 
Куы ’рцъынд уа а зæххыл мæ цæст, 
Кæнæ та дард бæсты куы мæлон, — 
Мæнмæ ис иу бæллиц æрмæст... 
Мæнмæ ис иу бæллиц: уæлмæрдæн 
Æз райсин сау хæхты лæгæт, — 
Куы ’рцæуин уарзондæр æмгæрттæн 
Сæ къухæй айнæгыл ныгæд... 
Цæмæй йæ хай æз бауон æрдзæн, 
Йæхирдæм байса мæн нæ хох... 
Мæ сæрмæ — урсдзыкку æхсæрдзæн, 
Мæ бынмæ — сатæг хъæды къох... 
Цæмæй-иу хурзæрины скастæй 
Мæ фарсмæ ссудза стыр мæсыг, 
Хæххон зымтæн сæ сæууон уасты 
Æнкъарон цинад æмæ хъыг. 
Æврæгътæн се скъуыдты уæлиау 
Æмбæхсдзæн арвæйгуырд цæргæс... 
Куы зара хуссарварсæй фыййау, — 
Мæн уа йæ уадындзы хъæлæс. 
Цæмæй дзæбидыртæ мæ цурты 
Кæной сыкъакъæрцгæнгæ дугъ, 
Æвзила дымгæ сау къæйдурты, 
’Мæ уæлæ згъора уады ’фсургъ. 

10 
Цæрукъаты Алыксандр 
Цæмæй мын дидинджытæн къулæй 
Сæ улæфт рог уддзæф хæсса, 
Цæмæй мæм бæрз бæлас сæркъулæй, 
Йæ налхъуыт згъалгæйæ, кæса... 
Нæ рæгътæ — ме ’руад буар, нæ дæттæ — 
Мæ туджы байсысинаг цъыртт. 
Мæ ингæн фестæнт-иу нæ кæмттæ, 
Нæ хæхтæ фестæнт-иу мæ цырт! 
1957 
РАЙГУЫРÆН КЪОНА 
Æвдæлон æвдæлдæй 
Цы бирæ бæстæтыл æрзылдтæн кæддæр! 
Æгæрон хæтæнтæй 
Нæ зонын хæдзармæ фæндагæй хуыздæр. 
Куырм уæвын кæй бон у! — 
Нывæфтыд галуантæ цæйбæрц федтон æз!.. 
Цы хъарм у, цы ’хцон у 
Мæ райгуырæн къона, мæ фыдæлты къæс! 
Зæлбазыр ныхасмæ, 
Сæ аритæм хъуыстон уæлмонцæй, фæрнæй. 
Мæ авдæны фарсмæ 
Ныййарæджы зардæн æмбал дзы куы нæй! 
Уыдис-иу бæркад дæр, — 
Кæм хъуыди бæлццоны рæвдауын, хынцын. 
Æппæтæй хæрзаддæр — 
Æртыкъахыг фынгыл нартхоры кæрдзын! 
27. VI. 1982 

Цъæхдзаст изæртæ 
11 
* * * 
Æз хъæумæ нал ныфтыдтæн рагæй, 
Фæрныг цард горæты кæнын. 
Мæ сервант, ме стъол — ахуырст лакæй, 
Мæхи сæ айдæнау уынын. 
Сæ лæгъзтæ, раласæнтæ, — адон — 
Гæххæтт тъыссæнтæ, дарынц пух. 
Цъæт-хъандзал, мид-зилгæ — мæ бандон... 
Уæддæр цæмæйдæр зайын цух. 
Цы ма мæ бахъуыди, мæ сæрмæ 
Лæууынц кæд люстрæтæ уырдыг, 
Æддæ неон рухсы пæр-пæрмæ 
Хи найы ’взист доны нæ уынг? 
О, уыцы дард бонты тæрс фæйнæг — 
Мæ рагон стъолгонды хæррæгъ! 
Йæ уæлæ къоппайы — мæ сæндæг, 
Хъæдæй конд уидгуытæ, тæбæгъ. 
Æмпъызтбын сасир æмæ арынг, 
Кæрдзындон — дурпецы уæлрагъ. 
Фæззыгон даргъ æхсæв — хуыдалынг, 
Нæ къæсы — алаком цырагъ. 
Уым скъуыдтæ чиныгæй фыццаг дзырд 
Æрхæцгæ сфæлгъуыдтон кæддæр... 
Уым кæд мæ фыццаг зарæг райгуырд, 
Æрцыд уым гæххæттыл фыст дæр! 

12 
Цæрукъаты Ллыксандр 
Фæлындзгæ сагъæсты дунемæ 
Уыдтæн мæ сонтæй дæр бæллаг. 
Кæлæнау рахастон æз мемæ 
Рæстадмæ кувæг лæджы уаг. 
Мæ цæссыг тетрадыл уæд скул и, — 
Уырдыгмæ фæйнæгмæ фæтагъд. 
Мæ сæр ныффæлмæцыд, æркъул и, 
Мæ уд фынты бæстæм фæтахт! 
Цыма ис уыцы стъол мæ разы, 
Цыма йыл рагмонцы быдау 
Фæлæсы сабийау йæ фазыл, 
Кæнæ фыццаг хуры тынау. 
23. VI. 1981 
ТЫНДЗЫН ДÆМ ÆЗ УÆДДÆР 
Мæ къонайæ кæд рараст дæн — нæ зонын: 
Нæ хынцын рæстæг, нал æм дарын хъус. 
Бæлццон мæхи зæрондæй дæр ма хонын, 
Æрмæст мæ уд ныссæфтæг и, ныххус. 
Зын уыд — æмбæл æнуд хуртыл, дымгæтыл, 
Дæхи къæвдаты фемæхстмæ рæцугъ! 
Мæ уалдзæг, сæрд цъæх дарингæс фæндæгтыл 
Дæумæ къæдзилбаст байрагыл — мæ дугъ! 
Фæззæг — сырххъулон, бурзæрин тæлмытæ... 
Мæ саулохагæн се ’хсæнты — йæ гæпп. 
Зымæг — æвзистрыг, урспакъуы фæлмытæ — 
Мæ фæллад бæх кæуылты кодта сæпп... 

Цъæхдзаст изæртæ 
13 
Уæлдæфон науау тахтæн-иу дæм мигътыл, 
Уæларвæй уагъд зæлдаг тынтыл лæстæн. 
Цыдтæн дæуырдæм арвæрдыны хидыл, 
Кæнæ дæм стъалы-асинтыл хызтæн! 
Нæма сты фæуд, о, ме ’рвон тых, зæххон ныфс, 
Мæ зæрдæ судзы рагбонтау ныр дæр, 
Дæумæ мын нæй фæхæццæйæн кæд хъомыс, 
Тындзын дæм æз æххуысæнхъæл уæддæр! 
Цæвынц мæ азтæ — зилахар дымгæтæ, 
Гуыв-гуыв кæны сæ сыффыттæй мæ хъус. 
Кæрæдзи ивынц алыхуыз фæндæгтæ — 
Кæрдæгау цъæх, зæринвадыг, сæнтрухс. 
12.111.1983 
МÆ РУХСДÆР САГЪÆСТЫ ГУЫРÆН 
Бон цъус куыддæр фæцыбыр, афтæ 
Мылаз ныхгæдта фæхстæ, рындз. 
Фæсхурхæтæн лыстæг къæвдатæ 
Æдзух æнæсцухæй цæуынц. 
Кæрдæн нæй хосæн, карстæн — ссивæн, 
Лæсы цырхт мæкъуылгæндтыл дон. 
Ныйирдæй арв кæны фæливæн — 
Ныттар, ныссау вæййы бынтон. 
Тæхы уæззау тахтæй хъæндзæргæс, 
Хуылыдзæй комы ’рдæм тындзы. 
Арт скодта мидмусонг нæ зæхгæс 
Æмæ цъæх нартхæрттæ фыцы. 

14 
Цæрукъаты Ллыксандр 
Фос апырх Хурхоры дæлфадыл, 
Бындæр — бæхтæхизæн фæтæн. 
Быдираг зулаив къæвдатыл 
Фæлтæрд мæ рагдугæй уыдтæн. 
Цы зынтæн къуылдымты фæрæзтон 
Мæ къахы каконсындз ныхстæй!.. 
Нæ сæгъ æрхаста-иу йæ фæздон 
Æмæ йæ дургуыбын дымстæй. 
Мæ мад лæвæрдта хъугæн сайæн, 
Нæ уæныг кæрты домдта цæхх. 
Хъуысти изæрæй дæр къæвдайæн 
Ныдæн йæ иудадзыг сæх-сæх. 
Хъыллист-цин бахæцыд нæ куыдзыл — 
Нæ дарæг дард балцæй æрцыд. 
Æмæ-иу сарайы цæджындзыл 
Йæ нымæт сауыгъта мæ фыд. 
Цыхцырæг — хæдзарæн йæ фисын, 
Фæрсыл æппæрст зесты къæрцц-къæрцц. 
Мæ гобан — скъуыд цъолоби, хъисын, 
Мæ хъæццул — гомхуынчъытæ кæрц. 
Йæ цъиутæ — арф ныгъуылд йæ быны, 
Нæ карк-иу гонрæбын ныхъхъус. 
Цымæ цытæ уыдта йæ фыны 
Нæ гæды къонайы уæлхъус?.. 
Æнæдуар хицæн къуым — мæ хатæн, 
Æхсæв дæр иугæндзон уынæр 

Цъæхдзаст изæртæ 
15 
Цыма мын узта-иу мæ авдæн, 
Дзырдта мын зарæгау цыдæр; 
Мæ уд, мæ зæрдæ мын фæйлыдта, 
Мæн баста цавæрдæр мæтыл. 
Мæ сусæг катай мæ фæхуыдта 
Сæнтты æфсургъаджы фæдыл... 
Ныссуй сылæг мигъы æмбатъæ, 
Гæрæныл амайы гæрæн. 
Дæргъвæтин тарпъæра къæвдатæ — 
Мæ рухсдæр сагъæсты гуырæи. 
16. VIII. 1984 
ТЫРМОНЫ ÆФЦÆГ 
1 
Тырмоны æфцæгмæ фæцыдтæн кæддæр, 
Хæринаг фæхастон нæ фыййаутæн уырдæм. 
Уым рыдзыл лæугæйæ-иу разылд мæ сæр: 
Мæ къæхты бын — тар хъæд, зæриндаг быдыртæ. 
Цыма мæ фæхаста уæлмигътæм цæргæс, — 
Дæлæмæ, ныллæгмæ фæлгæсыдтæн æз. 
Хæрдмæ-иу куы скастæн — мæ худ-иу æрхауд: 
Сыгъдысты цъæх арвыл æнусон цъæх ихтæ. 
Æрзæбул и фистау æврагъы фæскъау, 
Йæ тæнæджы сныхстысты къæдзæхты тигътæ. 
Æнæуынгæ къухæй йæ дымгæ пырдта, 
Æбæрæг фæддзæгъдæн уый фаркгай тыдта. 

16 
Цæрукъаты Ллыксандр 
Бæзджын аууон къуылдымтыл, асадгæ, лæст... 
Ныууасыд-иу уадындз бæрзкъутæр бæрзондæй... 
Æвзистцъупп уæйгуытыл хæцыди мæ цæст, 
Фæндыди мæ стæхын сæ къæпсыр фæсонтæм... 
Нæма уыди гакъæтыл хилын мæ бон, 
Хæхбæсты мæ бæрзонд æрбынат — Тырмон. 
2 
Фæхызтæн нæ царды къæпхæнтыл зынæй... 
Цыма та æркастæи кæддæрау Тырмонæй. 
О, цас хъару ахауд фæндагыл мæнæй, — 
Мæ дуг мыл кæйдæртау нæ разылд æнцонæй. 
Æз царды æфцæгыл фæлгæсгæ лæууын. 
Цы нæ уыдтон раздæр — æппæтдæр уынын. 
Мæ ных мын-иу чидæртæ барæй къуырдтой, 
Хынджылæг мæ кодтой мæ цины, мæ тыхсты. 
Фæлæ мын-иу адæм мæ рæстад уыдтой, 
Æмæ мын фæндагыл ныфсæнцой уыдысты. 
Мæ сыгъдæг æууæнк-иу мæ хатгай фæцух, 
Фæлæ йыл-иу ногæй фæхæст и мæ къух. 
Тырмоны æфцæгау ныр слæууыд мæ цард... 
У ардыгæй ногæй мæ фæндаджы дайæн. 
Мæ хъуыды мæн базыртыл ахæссы дард, 
Мæ фидæн йæхирдæм мæ цæстæнгас сайы — 
Мæ фидæн... кæй мысыдтæн рагон сæнтты... 
Бæрзонддæр æфцджытæм мæ схизын фæнды! 
1955 

Цъæхдзаст изæртæ 
17 
ХЪАРМАНЫ САБИТЫ ЗАРÆГ 
Уæй, Сылтаныхъы рындзыл 
Сау мигъ сау рон æрбаста... 
Не ’взонг удты нын 
Мæсчъиаджы æрхы 
Сау дон фæласта. 
Уæй, нæ чысыл къухвæллой 
Адæмæн царды нысан у... 
Фыдæлты зæхх нын 
Хъарманы бæласы бын 
Мады хъæбысау у. 
Уæй, цы мыггаг ныссагътам, 
Уый рæсугъдæй разади 
Зæрæстон быдырты, 
Дзыллæйы зæрдæты 
Æнусмæ баззади. 
Уæй, нæ комулæфт уæм 
Рог дымгæ куы скъæфдзæни 
Хæхты нарджытæй, 
Нæ дзырд нын хъусдзыстут 
Мæргъты зарджытæй. 
Уæй, нæ буц ныййарджытæ, 
Æгъгъæд у судзгæ цæссыгтæн, — 
Мах уæм алы уалдзæг 
Дидинæджы цæстæй 
Худгæ кæсдзыстæм!.. 
1966 

18 
Цæрукъаты Ллыксандр 
РАГОН УÆЛМÆРДТЫ 
Æхсынцъы бæлæстæн фæсизæр сæ сæртыл 
Хæрдгæ хыз йæ тынтæй нывæнды дыдзы хур... 
Æз зилын Бæтæхъойыхъæуы уæлмæрдтыл, 
Нæ арын куырыхон зæронды цырты дур... 
Æлвисы йæ сау фист æхсæвмилты асæст, 
Æврæгъты пырд къуымбил — дæлæрвты хæлиу пырх. 
Кæм ныгæд ис уыцы куырм Бибо — дзырдарæхст — 
Зыгъуытаты диссаг ныхасуаф — зæриндзых?.. 
Поэтæй уæлдæр ма цы ис, цымæ, суæвæн? 
О, чи хаты уымæн йæ удхар, йæ томар!.. 
Æз агурын ноджы æндæры цыртдзæвæн — 
«Хæсанæ» ныффыссæг Къубалоны номар!.. 
Мæй скæсынмæ хъавы... Бынмæкалд ингæнтæй 
Нæ рох мæрдтæ цыма уæлдунемæ хизынц... 
Уыджы хъарæг райхъуыст кæцæйдæр фæсвæдæй, 
Хъæз хæмпæлы хустæ æмризæджы ризынц... 
9. XI. 1985 
ÆЦÆГÆЛОН БÆСТЫ 
Сирийаг ирон Æлбегаты Азæмæтæн 
Цымæ дын цы зарыд дæ ныййарæг мад, 
Дæ авдæны раз-иу æнкъардæй куы ’рбадт? 
( Цымæ-иу цы дзырдта, 
Хуыцауæй цы куырдта, 
Цымæ дын цы зарыд дæ ныййарæг мад? 

Цъæхдзаст изæртæ 
19 
Цымæ-иу цæмæн уад йæ рустыл цæссыг, 
Цæмæн-иу дыл калди тæвд къæвдайы сыг? 
Цæмæн-иу дзынæзта? 
Цы дын-иу фæдзæхста? 
Цымæ-иу цæмæн уад йæ рустыл цæссыг? 
Æвæццæгæн, мысыд йæ фыдæлты зæхх — 
Мæкъуыламад мигътæ, бæрзонд арвы цъæх, 
Йæ кæрдæгджын рæгътæ, 
Йæ митсæр къæдзæхтæ, 
Æвæццæгæн, мысыд йæ фыдæлты зæхх. 
Йæ хъусыл ныдзæвыд тæхгæ дæтты хъæр, 
Йæ цæстытыл уадис: егъау хæхты сæр 
Фыдæлты мæсгуытæ... 
Цыхцырджын мæсчъытæ... 
Йæ хъустыл-иу уади тæхгæ дæтты хъæр. 
Мыййаг дын кæд зарыд дæ ныййарæг мад: 
Куы слæг уай, гъе уæд-иу æвсургъ-бæхыл сбад, 
Фæтæх-иу ды уырдæм — 
Нæ Иры быдыртæм... 
Мыййаг дын кæд афтæ фæдзæхста дæ мад. 
1958 
ГОРÆТАГ ИДИЛЛИ 
Трубаты фæздæгæй боны срухс нæ зыны. 
Сау ала сындæггай арвы цъæх æхсыны. 
Дард, хъæууон сæумæтæ... Мысын та сæ ногæй: 
Алы райсом хæхтыл хурыскаст — æвзонгæй. 

20 
Цæрукъаты Алыксандр 
Мæргьтæ цъалхæй-малхæй — дыргъбæлæстыл, 
каутыл, 
Фосы стыр дзуг апырх хъæдрæбыны таутыл... 
Трубаты фæздæгæй боны срухс нæ зыны, 
Сауала ныккодта арвгæрон йæ быны, 
Байдзаг ис мæ балкъон цъипп æмæ пæррæстæй, 
Сивыргонды дзулы хус къæбæр — æууæрстæй... 
Сырддонцъиутæн дарын аходæн, фæстæдæр — 
Сихоры хæринаг, ноджы ма — æхсæвæр! 
Мæргътæй мæм кæд хауы исты хай, — сты адон, 
Рад?:>:ы сын мæ уды хъарм улæфт æз радтон. 
Рагдугæй сæ уарзын, сабийæ, мæ сонтæй. 
Горæты сæ дарын ме уæхскыл зæрондæй. 
Зæрдæйы — сæ ахстон, зæрдæйы — хæссинаг 
Рагбонты быдираг цардæгас мысинаг. 
Сæрд, зымæг дæр сбадынц балкъоны сæрхъæдыл, 
Раст цыма нæ хъæуæй стахтысты мæ фæдыл. 
Чи нымдзаст мæ уатмæ, схъауы чи йæ базыр, 
Чи æнцад йæхицæн бафынæй, ныссабыр... 
Банхъæлын: кæсынц мæм хонджытау æнхъæлмæ, 
Дзурынц мæм: «Фæстæмæ лидзæм, цом, нæ хъæумæ!» 
1977 
ФЫЦЦАГ ЗАРÆГ 
Ехх, мæ къахвæндагыл рагæй 
Ног æрзилын мæн фæндыди! 
Кæс, фæфале цъуйты тагæй, 
Хъæзджын адагмæ ныллыгъди. 

Цъæхдзаст изæртæ 
21 
Схылди къулвæрстыл, гæдыйау, 
Бахызт къахыртыл æдæрсгæ; 
Хъал дзæбидыр цыма — уыйау 
Тигъыл алæууыд, фæлгæсгæ. 
Азылди, уызынау, коммæ, 
Айсæфт залмы сыфты ’хсæнты; 
Стайау бахъуызыди донмæ, 
Сонт гæпп арф гуылфæн — йæ сæрты... 
Раджы, рагбонты чысылæй 
Скодтон зарæг а хæтæнтыл. 
Рахауд къардиуæн йæ былæй, 
Ам ныппырх къæйдзар дæрæнтыл. 
Æртæххъæстæ кæрдæгзадыл 
Хъазгæ ’рттивынц кæд мæ дзырдтæ? 
Хъуамæ ацы къахвæндагыл 
Уымæн зайы дидинджытæ!.. 
1954 
УÆЛЛАДЖЫРМÆ 
ФÆНДАГЫЛ 
Машинæйы стыхстæн — 
Тæвд, уынгæг бынаты. 
Къæмбырыл æрхызтæн 
Иу зæронд хъæууаты. 
Рог уддзæф фæмидæг 
Ме ’фцæггот, мæ дысты. 

22 
Цæрукъаты Алыксандр 
Комы сæрмæ, мидæг, 
Цæргæстæ зылдысты... 
Мигьаууоны тар мил 
Цъитийыл æрбадти. 
Æхсæрдзæн фæсаджил, 
Дыууæ тагæй хауди. 
Фистæгæй цæуынмæ 
Рагæй дæр рæвдз уыдтæн. 
А къуымтæ уынынмæ 
Цал хатты бæллыдтæн! 
Акастæн нæ хæхтæм, 
Лæгæтты æмыртæм, 
Бурхъуына гæнæхтæм, 
Алакъул чъырынтæм. 
Рагæтты цæрæнтæ — 
Хæлд æмæ бындæрæн, — 
Таурæгъты гуырæнтæ, 
Аргъæутты æвзæрæн. 
Чи арæхст фыссынмæ! — 
Чиныг сæм нæ цыди, 
Диссæгтæ мысынмæ 
Хохæгтау кæм уыди!.. 
Ныр лæууынц сæ дзырдтæ 
Дурфæлгонцæй хибар, — 
Уадихсыд цыртытæ, 
Мæсгуытæ — къæйфидар. 

Цъæхдзаст изæртæ 
23 
Састфисын галуантæ 
Разынынц уæлвонгæй — 
Раст, чытапп — хъуырантæ 
Бакæсын æввонгæй... 
Радзуриккой уыдон: 
Ивгъуыд дугты рох хъæр, — 
Рагæттæн сæ фыдбон, 
Знæгтимæ сæ тох дæр! 
Судзгæ монцтæ, уарзты 
Тухитæ, рæусæнттæ, 
Циндзинады, масты 
Суйæлхынцъ тыхсæнтæ. 
Уыдон улæфт хъуысы 
Айнæджы æххæлты, 
Дымгæйы къуыс-къуысы, 
Бæрзбæлæсты змæлды. 
Цæрджытæй æддагон 
Исчи мæн куы схона, — 
Уазæг дæн, фæндаггон, 
Фæлæ ам — мæ къона!.. 
Дагомы, Инджынты 
Рухс уæзджытæм хилын, — 
Уый мæ мад, мæ фыды 
Авдæнвæдтыл зилын!.. 
1981 

24 
Цæрукъаты Ллыксандр 
ЦÆРУКЪАТЫ МÆСЫГ 
Иунæгæй баззад Инджынты 
Кæд Цæрукъайæн йæ мæсыг... 
Мысы йæ ивгъуыд йæ фынты, 
Калы къæвдаты йæ цæссыг... 
Фидар, æнæхæлд йæ тигътæ 
Абоны онг дæр бæргæ сты... 
Бадынц йæ хæд сæрмæ мигътæ, 
Дымгæтæ хъазынц йæ фæрсты. 
Рагон къæс рындзыл ныппырх и... 
Къардиу... Дæлджинæг — æнæ бын... 
Райгуырд мæхи фыд Ибырхи 
Ацы рæдзæгъдтæн сæ рæбын... 
Дæн æз быдираг мæхæдæг, 
Ахуыр — зæйты хафт цæуæнтыл. 
Арæх фæкæнын æрхæндæг 
Рагон дзæгъæлуагъд цæрæнтыл... 
Мидæг куы сæмбæлын, хохы, 
Ирд бон, æнæ мигъ, æнæ сыг — 
Нал фæлæзæры фыдохы 
Ме стыр фыдæлтæн сæ мæсыг. 
Æмæ мын адæймаг расты: 
Бæхæй Сидамон æрхизы, 
Арвы ’рттывд — йе ’хсгæ фæкасты, 
Айнæг йæ быны нырризы. 

Цъæхдзаст изæртæ 
25 
Уæлæ Ораст дæр, йæ фæдон, 
Хотыхрæвдз — йе ’рдын, йæ уартæй. 
Æмæ сæ дæлбыл цæугæдон 
Спырхæнтæ бæхы гæпп-уадæй. 
Агуи æрæнцад йæ цирхъыл, 
Карды æрхæцæн — æвзистсæр. 
Слæууыд Цæрукъа дæр сиукъыл, — 
Агуийы цотæн сæ хистæр. 
Иннæтæ — хал-рæгъæй фалдæр, 
Ракъахдзæф ластой уым размæ 
Хъайыр, Быгьуыли, Зембат дæр, 
Ноджы Тæбæхсæу — сæ фарсмæ. 
Æмæ фыдæлты фыдæлтæ 
Стыфынц æд сагъæс, æд катай. 
Нудæс къæпхæны фæлтæртæ 
Ивынц сæ кæрæдзи радгай. 
Уыдоны цинтæн, сæ зынтæн 
А чъырын — се ’вдисæн хъуамæ. 
Мæнæ Хъæрæсе — мæ фыдæн 
Разынд йæ фыд дæр æд хъама!.. 
Атадис æндæрг «Сидамон», 
«Агуи», «Цæрукъа» фæпырх и. 
Фæлæ кæд се ’ппæты й’ аууон 
Бакодта абон Ибырхи. 
Уадхост къæйриу уæйыг асæй, 
Бакастæй растдæр — йæ халдих, — 

26 
Цæрукъаты Ллыксандр 
Цыма мæ дарæг фыд фахсæй 
Дардмæ фæлгæсгæйæ аджих. 
Сæвджын фæсонтæ, уæхсчытæ 
Цухъхъа æддæмæ рæдувынц. 
Æмæ фæндагыл цæуджытæ 
Худистæй уымæн æркувынц. 
Аудынц, ног зæйц куыд мыса, 
Зона цыфæнды рæстæджы 
Ног дуджы хурныв тырыса 
Æмæ рæстдзинад хæссæджы! 
25.11.1979 
ФÆЗЗЫГОН ИДИЛЛИ 
Æй-джиди, дæ къухы бафтæд 
Иунæг хорзæх!.. Уый цы у? — 
Æз кæм ныууагътон мæ авдæн, 
Уыцы рох къуымтæм фæцу!.. 
Хъæд, хæрзаг, ныггæрæм стайау, 
Калы рувасау йæ фист. 
Арв йæ сырхтæлы къæртайæ 
Уадзы Урсдоныл æвзист. 
Хурхоры къуылдым йæ хæрвы 
Сси кæркæ-мæркæ, зынгхуыз. 
Уыцы цъæх ма дарынц тæрфы 
Лывдзæг, хъоло æмæ пъыз. 

Цъæхдзаст изæртæ 
27 
Ривæддонæй баззад хосгæрст... 
Стыр мæкъуылгæндтæ цъæх хос... 
Таугæрдæгмæ здахы хъомгæс, 
Хе-хе, гъæйтгæнгæ, йæ фос. 
Афонмæ ныххæцыд пыхсы 
Галты фæрстыл къæмдзыг, сындз. 
Хуытæ Суаргомы хъæбысы 
Хъапдзуан, уидагдзуан кæнынц. 
Бадынц хихбæлæстыл цъиутæ 
Катай, сагъæссаг хъыджы. 
Балгай дард бæстæм сæ иутæ 
Хъуамæ атæхой рæхджы... 
/Ей-джиди, дæ къухы бафтæд 
Удыбæстæ!.. Уый цы у? — 
Æз кæм ныууагътон мæ авдæн, 
Уыцы рох къуымтæм фæцу! 
Фест ныр Хъæрæгъæцы къулыл, 
«Куыдзæппарæн» былмæ схиз. 
Уидз тæрсытæ стыр дзæкъулы, 
Зæххæй сатæг æхсæр сис! 
Уым сæ сырх цæсгæмттæ ’вдисынц 
Мыртгæ, уагъылы уа, цым. 
Мугæ рагæппæввонг, ризгæ, 
Цъус йæ мæнг хъæдыл хæцы... 

28 
Цæрукъаты Ллыксандр 
Зил, хъæддаг кæрдо æфсисæй, 
Хуымæллæджы ’ргъом бæтт-ма! 
Рагæй нал быдтон дзæлвуисæй 
Къуту, счъил кæфой, бæтман. 
Ног та къала давон ракъах 
Белæй Соппæры дæлфахс! 
Фен тæппуд сычъийы, — даргъкъах, 
Тигъæй дæм æркæсæд арс!.. 
Рагæй нал ныппæрстон тæсчъы 
Урс дзæнхъадæндаг нартхор. 
Рагæй нал ракодтон мæсчъы 
Æз хъæллæгъбæттæн мæцкъор!.. 
Оххай, Фадауы тæссæртты 
Байдай сырдвæдыл цæуын, 
Æмæ хъайлагъуыз сыфтæртæ 
Хауæнт митуардау дæуыл!.. 
Æй-джиди, дæ къухы бафтæд 
Ахæм цъусдуг!.. Уый цы у? — 
Æз кæм ныууагътон мæ авдæн, 
Уыцы рох къуымтæм фæцу!.. 
1966 

Цъæхдзаст изæртæ 
29 
* * * 
Мæ фыдæлтæн сæ къæстæ — 
Бæрзонд хохы уæхсчытыл, 
Цыма хъæддаг цæргæстæ 
Тæссаг рындзы тæрхджытыл. 
Цæрукъаты мæсгуытæ — 
Цъæх айнæджы сынæгыл, 
Цыма нæртон уæйгуытæ 
Зæйрасхъиуæн æфцæгыл... 
Хъæриу-хъара — нæ къæсæр, 
Тыхдымгæтæн — нæсæттон, 
Цыма æнцад, æнæсхъæр 
Æд цирхъ, æд уарт æфсæддон. 
Мæ мад, мæ фыд — хæххонтæ, 
Быдираг дæн мæхæдæг, 
Фæлæ мæ мидкæнонтæ — 
Хæхбæстимæ æмдзæрæг! 
Уæлсапп дымгæ — сæрибар, — 
Мæ зæрдæ у йæ хуызæн. 
Æндæгьд чъырын — цæндвидар, 
Уый — йе ’хсидæг мæ ныфсæн!.. 
Мæ фæллæйттæ — нæ цардæн 
Нæ хæлд тындзгæ æнусы, 
Нæ фыдæлтæн сæ авдæн 
Мæн ма ныр дæр фæузы. 
8.У 1.1980 

30 
Цæрукъаты Алыксандр 
ИРОН ЗАРÆГ 
О, рагон, — кæдыккон! — 
Нæ хæхты æмгар, 
Æнусты æрыгон, 
Цъæхтала æвзар! 
Тæнæлвæст æрдынау — 
Дæ ныхас, дæ дзырд. 
Ды — арвы нæрынау, 
Ды — доны сыр-сыр... 
Иронæн йæ фынгыл — 
Фæрнæйдзаг, нæртон: 
Æнтæф бон — рæудымгæ, 
Хуыскъ быдыры — дон... 
Дæ улæфт æрхаста 
Нæ рагæтты ’хсар, 
Сæ цин дæр, сæ маст дæр, 
Сæ рæсугъд æфсарм... 
Мæ фыды фыдæн-иу 
Йæ фыды фыдæн 
Йæ судзгæ фыдтæн-иу 
Сæ сафæг уыдтæ. 
Мæгуыр лæгæн хохы 
Йæ зыны уæлхъус 
Ды уагътай фыдохы 
Йæ зæрдæмæ рухс... 

Цъæхдзаст изæртсе 
31 
Бæлццонæн йæ тыхсты — 
Бæх, сау нымæт, кард. 
Хъазуаты ныббырсты 
Ды — згъæр хæдон, уарт... 
Цæф лæг ма кæм хæцы! 
Мæлæт æм — æввонг. 
Йæ къæхтыл дæ фæрцы 
Уый слæууыд-иу ног. 
Ды — расты сæрхъуызой, 
Æрвбæстæн — йæ цæст... 
Дæ уалдзæг æнусон 
Дæуæн у æрмæст! 
Ды — ноггуырды арфæ, 
Чындзхасты рæстдзу. 
Нæ рухс хæхты арфæй 
Дард азæлгæ цу! 
1967 
* * * 
Нæ рагон фæлтæртæ 
Мæрдрохмæ цæуынц... 
Нæ Иры хуыздæртæ 
Нæ зæрдыл лæууынц... 
Фæстаг сакъадахмæ 
Фæхæццæ мæ нау. 
Фæстаг хохы рагъмæ 
Фæхизын уæззау... 

32 
Цæрукъаты Алыксандр 
Сыджытæн хæринаг 
Сси адæймаг кæд, — 
Хуыздæр у цæринаг, — 
Цæмæйфæнды уæд! 
Куы фестин æз, растдæр, 
Æхсæрдзæн йе мал, 
Цыфæнды бæлас дæр, 
Цыфæнды сыф-хал! 
Куы фестин нæ зæххыл 
Дзæнхъа дур йе маргъ, 
Нæ урссæр къæдзæхыл 
Сæудымгæ, æврагъ... 
Куыд мын уа æнкъарæн 
Уæлдунейы, стæй 
Хæрзæнцонæй ссарæн 
Цæрдуды цæстæй. 
Куыд мыл уа ныдзæвæн, 
Йе сисæн уырзты, 
Куыд баззайон æрдзæн 
Йæ цыдæр хуызты. 
Нæ Ирæн йæ уæлæ 
Суон тугдадзин, нуар, — 
Йæ фæнык нæ, фæлæ 
Йæ рис-дудгæ буар! 
14. XI 1.1980 

Цъæхдзаст изæртсе 
33 
АРТДЗÆСТ 
Мæ балцвæндагыл 
Хи тавын артмæ... 
Йæ сырх æвзагыл 
Фæтахтæн дардмæ. 
Кæдæм мæ сайынц 
Хæддзу хъуыдытæ? 
Мæ цæстыл уайынц 
Кæддæры нывтæ: 
Мæ рох хъæууæттæ... 
Тæссаг лæзгъæртæ... 
Сырхрус сæумæтæ... 
Цъæхдзаст изæртæ... 
Зыныс, мæ артдзæст, 
Обауы сæрæй... 
Цы зæрдæ бафсæст 
Дæ сонт пæр-пæрæй!.. 
Куы нæ дын загътон 
Хæрзбонтæ, уæвгæ! 
Нæ дæ ныууагътон 
Æртхутæггæнгæ. 
Зынджы къæрттытæй 
Мæ цæстæй худыс. 
Дæсгай æртытæй 
Мæ риуы судзыс! 
1957 
2 Цæрукъаты Алыксандр 

34 
Цæрукъаты Ллыксандр 
* * * 
Сæрдыгон бæлæстæ сæрдыгон æхсæв 
Фæйнæрдæм æрвитынц сæ ног дыргъы тæф. 
Цъиу уасы кæцæйдæр... Дон зары фæсвæд, 
Дон зары фæсвæд. 
Мæ сыхаджы уатæн йæ рудзгуытæ — гом... 
Мæй сдардта фæсхохæй йæ фæлурс цæсгом, 
Сындæггай-сындæггай фæрухсдæр и уат, 
Фæрухсдæр и уат... 
Куы разынди тæрхæгыл хъисын фæндыр. 
Йæ агъуды мидæг ныхъхъус и, ныммыр, 
Йæ агъуды мидæг уый мардау лæууы, 
Уый мардау лæууы. 
Йæ хицау уым бады мæрдджыны хуызæн, 
Йæ рустыл йæ цæссыг æркæны лæсæн. 
Æддæмæ кæсгæйæ, ныуулæфы арф, 
Ныуулæфы арф... 
Цæуыннæ æрисы йæ дала-фæндыр, 
Цæуыннæ йын суадзы йæ хъисты зыр-зыр, 
Лыстæг тæнты худын, сæ ризгæ дзынæзт, 
Сæ ризгæ дзынæзт? 
Йæ зардмæ, йæ цагъдмæ, кæддæрау, чызгай 
Цæуыннæ фæсуры йæ хуыссæджы хай? 
Цæуыннæ йæм хъусы сæ тыргъæй уæдау, 
Сæ тыргъæй уæдау? 

Цъæхдзаст изæртæ 
35 
Сæрдыгон бæлæстæ сæрдыгон æхсæв 
Фæйнæрдæм æрвитынц сæ ног дыргъы тæф, 
Сæ къалиуты дымгæ æнкъусы сындæг, 
Æнкъусы сындæг... 
Мæ сыхаг йæ уатæй æддæмæ кæсы, 
Йæ цæссыг йæ рустыл уырдыгмæ лæсы, — 
Фæндырæй цæгъдын æй æрфæнды, бæргæ, 
Æрфæнды, бæргæ... 
Мæ сыхаг дæр хæсты хъазуатæй хæцыд... 
Æнæ къухтæй ардæм фæстæмæ æрцыд — 
Æвирхъау мæлæт сæ куы скодта тыхтынд, 
Куы скодта тыхтынд... 
Нæ хъæубæстæн нал и сæ зарæггæнæг, 
Нæ хъæубæстæн нал и сæ фæндырдзæгъдæг, 
Хъыджы уа, йе цины — сæ удылхæцæг, 
Сæ удылхæцæг. 
О, диссаджы къухтæ, цæй мæгуыртæ стут!.. 
Кæцæйдæр дзыназут, кæцæйдæр кæут... 
Уæ нуæрттæ уын сау мæр æнæвгъау хæры, 
Æнæвгъау хæры... 
Сæрдыгон бæлæстæн сæ ног дыргъы тæф... 
Æнæ зарæг баззад сæрдыгон æхсæв... 
1962 

36 
Цæрукъаты Ллыксандр 
ЗАРÆГ ДЫН ÆРХАСТОН 
Быдыр, демæ баст дæн 
М ’амæлæтмæ æз. 
Де тæрттыл фæхастон 
Сабийæ мæ рæз. 
Гом, бæгъæввадкъахæй 
Уалдзыгон, сæрддон 
Хъæуы сæрмæ, рагъыл 
Далыстæ хызтон... 
Дзуарæвæрд фæндæгтæм 
Кастæн-иу æнцад; 
Уым сæ дæле — тæгтæ, 
Уым — обæуттæ дард... 
Сатæг бонты тæрфбын 
Уасæгойы уаст — 
Де ’гуыппæг улæфт мæм 
Уæд цы диссаг каст! 
Уадындзæй-иу сцагъта 
Хъомгæс фосы ’хсæн — 
Дуне фестад уайтагъд 
Аргъауы хуызæн. 
Базырджын хъуыдыты 
Сонт уды бæллиц — 
О, быдыр, ды уыдтæ, 
Ды, йæ мæт, йæ цин! 

Цъæхдзаст изсертæ 
37 
Сæвзæрди мæ риуы 
Зарджыты гуырæн, 
Раргом кæнын-иу æй 
Хъавыдтæн дæуæн... 
Рæзгæ азты сæнттæ 
Атахтысты дард. 
Йе стыр тохы змæлды 
Бахсыста мæн цард... 
Быдыр, демæ баст у 
Ме ’взонгады рæз. 
Зарæг дын æрхастон 
Стыр лæварæн æз. 
Бамбæрстон дæ сусæг 
Ахуырæй, куыстæй. 
Нæй мын, нæй, æнусмæ 
Рахицæн дæуæй! 
1947 

^5^?^ 
Æртæхдзæст дидинæг 
* * * 
Фæстаг хатт ма ололи иу хъæр фæкодта — 
Ныууасыди сауцъиу фыццагдæр хатт уæд. 
Фæдæлдзæх и рувас... Йæ хуынкъмæ нызгъордта... 
Æппары йæ уæнтæй йæ сау пæлæз хъæд. 
Фæлурс фæздæг æрхæн куы слæууыд йæ сæрмæ, 
Цъæх-цъæхид фæлм бады нырма уал бынæй. 
Нæма райхъал сæгуыт бæлæтты пæр-пæрмæ, — 
Уый цилты ’хсæн, тæрфы, кæны ма фынæй. 
Зырзыргæнгæ, уддзæф нæма ’ртахти хæхтæй, 
Нæма ризынц хъамылтæ цъалайы цур. 
Мæнæргъы сыфтæртыл хæрдгæхал æндæхтæй 
Алдымбыд цокора нæма бийы хур... 
Сæударæй дын, тар хъæд, нæ халын дæ рæуфын, 
Рæхцæд уал дæ тæгæр, дæ какон, дæ бæрз... 
Дæ зæрдæйы улæфт, йæ гуыпп-гуыпп, йæ тæлфын 
Куы ’нкъарын, куы хатын мæ зæрдæйæ æз! 
1963 

Цъæхдзаст изæртæ 
39 
ХУРХÆТÆНТЫ 
Айсæфтис æд уарынтæ 
Боны сцъæхмæ сау уадыг. 
Бацагъта йæ базыртæ 
Нартхоры хуым — саухалыг. 
Сахкъæвда йæ сахатæй 
Зæххы сойæн феххуысау, — 
Хурмæ цæсты ахады 
Хорджын астым денджызау... 
Хъæзджын тæрф... йæ хæд фæстæ 
Фосхизæн цъæх быдыртæ. 
Фалдæр, донбыл, хъæубæстæ 
Дурдзæндау ныдздзыгуыртæ... 
Сыхы адæм рацæуынц, 
Рахызтысты хъæзджынтыл, 
Тоныныл куы ралæууынц 
Нартхорæн йæ бæзджынтыл. 
Узгæ мæнæу... арвы ’рдæм 
Сдардта бур цыргъ æрцытæ. 
Азгъорынц дзы алырдæм 
Уасгæ-сиргæ уæрццытæ. 
Дымгæ систа хъазынтæ, 
Зæххыл зилынц аууæттæ... 
Батилынц сæ базыртæ 
Астæубæрзæнд нартхæрттæ. 
1947 

40 
Цæрукъаты Алыксандр 
ФÆЗЗЫГОН ХЪÆД 
Хæхтæн уæлæ сæ сæртæй 
Мит-гæбына кæсы... 
Тæрсы згæхæрд сыфтæртæ 
Дымгæ къуымтæм хæссы. 
Уайы Суары дон æрхы, 
Къæйтыл калы йæ маст. 
Дзылы цъалайæ стæхы, 
Пыхсы амбæхсы ’васт. 
Афтид цъиуахстон дзæлвы 
Саджилармæй зыны, 
Баззад сау халон тæрфы 
Зараг мæргъты быныл... 
Хъæд ныссабыр, йæ фынты 
Ныр сындæггай цæуы... 
Уа цæй тыххæй йæ хъуыды? 
Уа йæ сагъæс цæуыл?.. 
1967 
ЦЫМ БÆЛАС 
Уый уалдзæг нал дары йæ хъус 
Тæрккъæвдаты сæх-сæхмæ... 
• Йæ зæнг ныссымæр и, ныххус, 
Йæ цъар æрхауди зæхмæ. 

Цъæхдзаст изæртæ 
41 
Уый фæззæг нал уигъы йæхи 
Дымгæвæйлыд хъæдбыны. 
Бынтон æрызгъæлди йæ хих, 
Йæ саст цæнгтæ — йæ быны... 
Бецау, æгомыгæй лæууы, 
Йæхимидæг тыхсгæйæ. 
Йæхиуыл сусæгæй кæуы, 
Йæ рагбонтæ мысгæйæ... 
Фалæ йæ уидæгтæй кæддæр 
Цы тала суагъта рухсмæ — 
Зæронд бæласæн уый уæддæр 
Куы сси йæ цин æнусмæ!.. 
Æмæ дзы райгас и цыма... 
Йæ сæр бæрзæндты исы, 
Æмæ та иухатты цымау 
Йæ сырх гагатæ ’вдисы!.. 
1967 
КЪÆВДА БОН 
Иугæндзон сæлфынæг... 
Мигъ ныддæлгом зæххыл, 
Кæрддзыджы хæрзныллæг 
Зæрватыкк фæтæхы... 
Туацъæйы уæлкъуыппыл 
Бæх лæууы æрхуымæй — 

42 
Цæрукъаты Алыксандр 
Цыма арф хъуыдыты 
Бацыд, йе æрфынæй... 
Ривад, таудзыд хосгæрст... 
Фалдæр — хуымгæрæттæ. 
Зæхгæс æмæ хъомгæс — 
Бæласы бын уæртæ! 
— Мах — дæ фысым, раздæх. 
Абад иуцъус немæ, 
Амыты дæ арæх, 
Цоппайгæнгæ, фенæм. 
Бацайдагъ сыл худын. 
Хъазынц, уый æмбарын. 
Ме счъил нымæтхудæн 
Ныр йæ дон лæмарын... 
Цъыфбынты хъæбысы 
Къахы уæлфад счъизи. 
Ставд къæмдзыг — мæ дысыл, 
Дæлфæдджитыл — ичъи. 
Хъæр, куыдзы рæйд сирвæзт 
Цъыхырыты ’хсæнæй. 
Тарбын фæздæг сивæзт 
Арвмæ здыхт бæндæнæй. 
Æз æввахс æрбадтæн 
Бу^ъройы зынджытæм. 
Цъæх нартхæрттæ артыл 
Тъупп кæнынц, тъæнджытæ. 

Цъæхдзаст изæртсе 
43 
Ауыгъд аг... Йæ хуылфы 
Ног картæфтæ стæлфынц. 
Фыцгæ доны тылфмæ 
Æртхутджытæ стæхынц. 
Хойраджы тæф былтæн 
Адджын у сæкæрау — 
Бур-бурид хъуыдыды, 
Урс-урсид мæкæрæз... 
Уарын ныр фæхъус и, 
Æз мæ фæндаг дарын. 
Арвгæрон фæрухс и, 
Стæй та ног фæтар и. 
Боныхъæд та ’взиды — 
Мигь та мигъы ахсы. 
«Бæгæны æхсидæг» — 
Комы цæгатвахсыл... 
Зилын ам мæхицæн 
Атагъаты балцы... 
Сæрд кæны ныр хицæн, 
Фæззæг та нæма ’рцыд. 
1959 

44 
Цæрукъаты Алыксандр 
* * * 
Фæливгæ цæстæй худы цад, 
Йæ хуылфы хъазынц мигътæ. 
Кæрдо бæлæстæ йæм æнцад 
Æркъæдз кодтой сæ хихтæ. 
О, ам, о, ам куы ссардта мæн 
Фыццаг хатт сонты сагъæс! — 
Уæд-иу æмгæрттимæ цыдтæн 
Фыстæ хизынмæ радгæс. 
Бæлас-иу нæм йæ къух тылдта 
Ныййарæг мады ’нгæсæн. 
Фæссихор кæрдæгыл тыгъта 
Йæ саудари кæлмæрзæн... 
О, ам фыййауæй хъуыстон æз 
Нæртон кадæг — кæдыккон! 
Мынæггонд уадындзы хъæлæс 
Зылд быдырты сæрдыгон. 
Æмæ-иу хъулон цады цур 
Æз баззадтæн хуысгæйæ, 
Цæмæй уынон, куыд ныгуылд хур, 
Куыд цыд изæр хъуызгæйæ. 
Цæмæй уынон, куыд-иу æрцъынд 
Йæ цæст сызгъæрин цадæн. 
Кæдмæ мæм стъалыбардз æрзынд, 
Уæды онг-иу фæбадтæн... 

Цъæхдзаст изæртсе 
45 
Фæскъуылдым быдыргæсы зард... 
Æхсæвдзу маргъы уасын... 
Сыхаг хъæубæсты фале, дард, 
Фæливгæ рухсы хъазын... 
Цы ис æппæтысконды хъыг, 
Цы дзы ис цин — æмбæрстон, 
Æмæ-иу ме ’нæхуынд цæссыг 
Æз ме ’мбæлттæй æмбæхстон. 
Æмæ-иу систа туг фыцын, 
Фæндыд зæгъын цыдæртæ, — 
Æрмæст-иу уадындзы фæрцы 
Цъус райхæлдтон мæ зæрдæ. 
Мæнмæ-иу касти тыгъды цъæх 
Налмас дурты æвæрæн. 
Уæдæй мын систы, арв уа, зæхх 
Хъуыды ’мæ цардæвзæрæн. 
1954 
ХÆХТЫ УАРЗТ 
Карз бæллиц иу ран мæн бадын нæ уадзы: 
Быдырæй арф кæмттæм бафтын æз балцы... 
Хæхтæ, уæ хæхтæ, æрцæуат æгас! — 
Уемæ у, уемæ мæ зæрддаг ныхас... 
Ног та мæ цæстæй цъæх сæрвæттæ ахсын, 
Хуры тынтимæ уæ цъуппыл фæхъазын, 
Фестын фырцинæй уæ сæрмæ цæргæс, 

46 
Цæрукъаты Алыксапдр 
Уадындзæн райсын фынк дæтты хъæлæс. 
Ихæй фæрсыгъд дымгæ рæгътыл куы стæлфы — 
Рог базыр уадултыл сабыр фæсæрфы, 
Удхос лæваргæнгæ, хъары йæхи, 
Аргъау фæкæны, цыма йыл дзых и... 
Цас бирæ кадджытæ базыдтон, уастæн! — 
Тынгдæр гъе уымæн сымахимæ баст дæн, 
Баззад уæ хуылфы æгасæй мæ уд, 
Курын уæ: ма мыл сыстырзæрдæ ут!.. 
Хæхтæ, уæ хæхтæ, уæ фестат сызгъæрин! 
Уе ’мбай, уæ карæнмæ уемæ фæцæрин! 
Урс цъити... Царциатæ... Хурсыгъд мæсыг, — 
Уайы сæ уарзтæй мæ цæстыты сыг... 
Цæй-ма, цы уын кæнон? Йе та уæ зæххæй 
Сисон мæ хъæбысмæ донæй, къæдзæхæй, 
Æмæ кæддæриддæр уемæ куыд уон, 
Афтæ уæ царды фæндагыл хæссон! 
1940 
* * * 
Хъуынтъыз мигътæ сæхи фæйнæрдæм исынц, 
Ныр банцад уарын тар хъæды рæфтыл. 
Æхсæр бæлæстыл доны ’ртæхтæ ризынц, 
Гæр-гæрæй хауынц мæнтæджы сыфтыл. 
Мæ зæнг ныххырхтон дзедырæн йæ сындзыл... 
Ныцъцъыф, ныллами сахкъæвдайы тæрф: 
Зæхх сулæфыд... Æрныдзæвы мæ фындзыл 
Уымæл хъуына ’мæ къозотæн сæ тæф. 

Цъæхдзаст изсертæ 
47 
Ныххуылыдз дæн... Нæ мæсчъыты фæцæуын — 
Æз агурын мæ рагфæндæгтæ уым. 
О, чи уыны, куыд цин кæнын, куыд кæуын!.. 
О, чи ’мбары мæ сонт азты хъынцъым!.. 
1963 
ГИМН СЫФТÆРЦЪÆХ ÆМÆ 
ÆРВГЪУЫЗЫЛ 
Бæстыл хыццон, æрдаг хуызтæй 
Фылдæрты фылдæр — цъæх. 
Нæ арв зыны дзы ахуырстæй, 
Нæ денджызтæ, нæ зæхх! 
Райс хицæнæй æппæт хæйттæ, — 
Сты уымæй кæд хъæстæ 
Нæ айнæджы фæлдæхт къæйтæ, 
Нæ къæдзæхты фæхстæ. 
Нæ хосгæрсты уæлтигъ тъæпæн, 
Нæ хъугæмттæ, нæ рагъ. 
Нæ дзода мит, цæндих хъæпæн, 
Къæвда, дымгæ, æврагъ. 
Копрадз кæнæ фæныкæнгæс, 
Кæрдæгхалы хуызæн — 
Нæзыты къох, тъыфыл цæргæс, 
Сæнæфсирæй дыгъд сæн. 

48 
Цæрукъаты Алыксандр 
Суанг бирæгъ, мыст, хæлбурцъ фæздæг, 
Изæрдары зæлдзагъд, 
Нæ бон, нæ аз, æфсургъ рæстæг — 
Æрвоныг рухсыл уагъд. 
Æд сау æндæрг сæг-ала сынт, — 
Фыдохы тас, сæргой... 
Пæр-пæр бæлоны хъал уаз уынд — 
Нæ зæрдæты æнцой! 
Æвджын тæмæн æрбадæнау — 
Нæ дунеты хъæбыс. 
Зæххы къори — нæ авдæнау, 
Сыфтæрцъæхæй æрвгъуыз! 
10.111.1985 
* * * 
Мæ цъæх уалдзæг йæхимидæг 
Йæ æвгъæдыл цыма... 
Мæ зæрдæйы сæудидинæг — 
Æхгæд къуыпа нырма. 
Нæ бацæуын мæт, сагъæсы, — 
Сæ уацайраг нæ дæн. 
Сæнтты дымгæ нæ ахæссы 
Уæлмонц быдыртæм мæн! 
Йæ мидбылхудт хъæууон чызгæн 
Нæ басудзы мæ риу. 
Зæххон зынæн, æрвон хъыгæн 
Сæ сусæгдзинад циу?.. 

Цъæхдзаст изæртæ 
49 
Цыма тæхын бæгъæмзæнгæй... 
Фæлæ мæ ныхыл фыст: 
Мæ царды хур мæ фæззæгæй 
Мæ зымæгмæ æрхызт... 
Цъæхтау азтæй сæдæйы фаг 
Мæхимæ æз кæсын. 
Сывæллоны зæрдæйы уаг 
Зæрондæй дæр хæссын. 
18. IX. 1980 
ЦЫППАР АФОНЫ 
Хъызт зымæг уалдзæджы фæмысын, — 
Фыццаг цъæх кæрдæгыл æрвнæрд... 
Сæрд та нæ зымæгыл фæтыхсын, 
У уалдзæг фæззæгмæ мæ бæлд. 
Сæ иу мыл узæлæд рæдауæй — 
Уый нæу мæ миддунейæн фаг: 
Цыдæр æнæзæгъгæ æгъдауæй 
Вæййын æз иннæтæй уæд хъуаг! 
Мæ удæн се ’ппæт дæр — æмталас, 
Кæрæдзи никуы кæнынц хъур — 
Сыфтæры райхæлд æмæ халас, 
Фæлдзæгъдгæ мит æмæ зынгхур! 
22. V. 1983 

50 
Цæрукъаты Алыксандр 
цъити 
Æхсæвзилæг барæг æвæндон фæфæсвæд, 
Йæ сау бæх ныууагъта ныр хæхтыл хæтын. 
Æнусон цъæх цъити, æнусон цæндæвæрд 
Æлвасы йæхимæ фыццаг хуры тын. 
Йæ фарсæй дæлæмæ, цæссыгау, лæдæрсы 
Æхсæрдзæны дайæн — сыгъдæг доны таг. 
Йæ дæлбазыр, комы, хæххон дон ныхъхъæрзы, 
Æдасæй дзы нуазы зылынсыкъа саг. 
Ам арæх дзæбидыр — хæххон æрдзы уазæг — 
Сæрбæрзондæй слæууы бырынцъаг къæйтыл; 
Ам арæх сычъи дæр, лæгъз сæппытыл хъазæг, 
Фæзилы æхсæрдзæны хауæн былтыл. 
Цъæх цъити сæрибары хъомыл хъæбултæм 
Нæ бадардзæн хъомыс, — вæййы сын фысым. 
Æдæрсгæйæ схизыиц йæ ирд тæссон къултæм, 
Йæ уазал хъæбыс сын — рæвдауыны къуым! 
1940 
* * * 
Уалдзæг базмæлыд, æвналы 
Алы къуымтæм, хъазгæ, цард. 
Фароны быгъуы фæсалыл 
Суагъта ног кæрдæг цъæх арт. 

Цъæхдзаст изæртсе 
51 
Пыхс, чызджы риутау, фæкъуыбыр... 
Къуылдымты — цъæхтау æвзар. 
Схæмпус, сабухта нæ быдыр, 
Стыдта халсар зæххы цъар... 
Уалдзæг — ног гуырдз, ног æргъиуы... 
Уалдзæгау вæййын æз дæр: 
Ног æмбудæнтæ — мæ риуы, \ 
Ног хъуыдыты къуск — мæ сæр. 
Фæлæ ’рмæст æндæр æгъдауыл: 
Уалдзæг, сæрд, фæззæг, зымæг 
Удæй иу хай, згъæлгæ, хауы, 
Иннæ хай та — ног гуырдзæг. 
Иуы дзы рæвдауын, худгæ, 
Иннæйы мæрдыл кæуын... 
Куы вæййы сыгъд сугты ’ртхутæг, 
Куы сыфбæласау лæууын. 
1957 
* * * 
Хæххон мæсыг кæд тарст æрвдзæфтæй! 
Уыд уыцы фидарау мæ зæрдæ... 
Ды байгом кодтай къухныдзæвдæй 
Æхгæд риуы æфсæйнаг дуæрттæ. 
Мит не ’рлæст сонт дымгæйы футтæй... 
Æрмæстдæр хурмæ ’ртади цъити. 
Дæ сусæг, де ’мбæхст мидбылхудтæй 
Мæ уды арф лæгæт ныйирд и. 

52 
Цæрукъаты Алыксандр 
Цæнгæт бæласы уады зилдух 
Нæ райхъал кодта, нæ, йæ фынтæй. 
Фæкæс-ма: уалдзæг ын йæ ихкъух 
Фæлынды пуци дидинджытæй... 
Рæвдыдта уддзæф цъæх сыфтæрты, 
Фæсыффытт кодта — атахт дардмæ. 
Дæ къах æрлæууыди мæ кæрты, 
Фæлæ нæ бахызтæ мæ уатмæ. 
Дунеты хуыздæр уазæгыстæг 
Йæ фысымтæй тæргайæ араст. — 
Гъе уый тыххæй кæд у æнтъыснæг, 
Хъæриуы сау хохау, мæ бакаст... 
1956 
БÆЛАС 
Æрдзон фæлдисонты рæсугъддæр, 
Мæ зонгæ дурвæткъуы бæлас, 
Кæддæр-иу айтыгътай дæ къухтæ 
Фæйнæрдæм астымы æдас. 
Дæ тæртты — зарæг цъиу-бинонтæ, 
Дæ цъуппыл — цæргæсты кæсæн. 
Къæвдабон — халагъуд бæлццонæн, 
Фыдхурты — цатыры хуызæн. 
Мæ сонты бонты-иу дын уарзтон 
Дæ сæууон сусæг цины змæлд. 

Цъæхдзаст изæртæ 
53 
Дæуæй-иу хурзæрины скасты 
Бынмæ æвзист гагатæ згъæлд. 
Изæрон аууæтты дæргъытыл 
Дæ рæзты рæгъау хъæумæ уад. 
Дæ сыфтыл хъулонтæпп сырхытæ 
Дзыгуырæй хурныгуылды бадт. 
Æрдзон фæлдисонты рæсугъддæр, 
Быдираг дзагсыфтæр бæлас, 
Дæ сабыр узæлд мæм æдзухдæр 
Æмбаргæ адæймагау каст. 
Фæлæ фæхицæнтæ стæм царды... 
Æрцыдтæн ногæй ардæм æз. 
Дæу раджы ачынди бындзарлыг, 
Æмæ дæ нал уыны мæ цæст. 
Мæ рагон дурвæткъуы, ды нал дæ, — 
Мæнæн нæ фесæфтæ уæддæр: 
Мæ риуы гом къæйыл æрзадтæ, 
Ныттилыс дымгæмæ дæ сæр! 
1954 
ÆХСÆВОН ÆРТÆХ 
Цыдтæн нæ донбылты... Æнафоны мæ хъустыл 
Ныдзæвыд зарæг... Исдуг-иу æрмынæг — 
Зынг фæрдгуытæ æрызгъордтой мæ рустыл, 
Мæ зæрдæ-иу дзы, катайгæнгæ, суынгæг... 

54 
Цæрукъаты Алыксандр 
Уæд хъæды фæлмæй рахызти сылгоймаг — 
Æхсæвы буц чызг... камари фæлыстæй... 
Хæдзармæ уымæн нал фæзынд йæ мойаг, 
Æмæ йыл фарста астымты йæ тыхстæй: 
«Зæгъ мын, о быдыр, чердæм араст балцы, 
Зæгъ мын, æрæгмæ йе та тагъд фæзындзæн? 
Йæ сагъæс мæн кæд удæнцой нæ уадзы, 
Гъе ныр дæр та йæ агурæг æрцыдтæн... 
Тæрсын, тæрсын, куы ракæса фæлурс мæй, 
Уæд та мыл худдзæн фæсмигътæй уый знонау...» 
Чызг афтæ заргæ афардæг... Йæ рухсæй 
Цæхæртæ калдтой донгæрæттæ бонау... 
Куыдта, куыдта æфсæрмхуызæй тæнзæрдæ, 
Æрвыста хъæды тар къуымтæм зæрдæхъыг... 
Цыма ныппырхчынд стъалыгъуыз цæппæртæ, 
Æрттывта уыйау кæрдæгыл йæ цæссыг... 
1940 
ГИМН ХЪИЛХЪÆДУРÆН 
Мæлæтсæттæг хъару, æхсар, 
Зæххон æвдадзыхос, æлутон... 
Æмбисонды гага, 
Дæ билцъы дарыс 
Се ’ппæт дæр гъе уыдон. 

Цъæхдзаст изæртæ 
55 
Нывæндынц кадæг, зарджытæ 
Цъæх арвыл, мæйыл, хурты хурыл, 
Стæй адæймагыл дæр, 
Æз та фыссын дæуыл, — 
Дзыгъуыр хъæдурыл! 
Кæд-иу ныссыгъта сурдым зæхх, 
Ныссæрфта мæтых халсар, хортæ... 
Кæнæ хæстон азтæ... 
Нæ гæды дæр, 
Нæ куыдз дæр ма дæ хордта. 
Мæ мæт, мæ фын: къæбæр, картоф... 
Бынтондæр с’ афтид и мæ рифтаг. 
Мæ сагъæс: дзул, æхсыр... 
Дзыгъуыр нæмыг, ды сæ 
Зынбонты ивтай! 
Сывæллон-иу уæд нал куыдта, 
Йæ цуры-иу дæ къоппайы куы федта. 
Йæ дзыхы — удхосау: 
Ды йын — сывæдæг дæр, 
Къафетт дæр... 
Æрхаудтæ мын, æрбайсæфтæ кæддæр... 
Тæрсгæ-ризгæ уырзæй зæхх къахтон. 
Фæлæ та ссардтон дæу — 
Мæ фырцинæй кæугæйæ дæ ныссагътон. 
Æрцыд та уалдзæг, хъазгæ, ныр 
Ды скастæ саумæрæй, фæдзых дæ. 
Фæцъæх дæ урс æнгуылдз, 
Фæбæрæг ис йæ ных дæр. 

56 
Цæрукъаты Ллыксандр 
О, де ’взарыл дын къахæй æз 
Нæ ныллæудзынæн никæд, ма тæрс. 
Фæхил та кауыл, 
Бæлæстыл, 
Нæ сисы сæрæй ракæс. 
Дæ дидинæгæй нæм фæхуд, 
Дæхи фæлынд цыргъфындз хъæбынтæй, 
Æхс ныл сæ, æхс, æппар 
Бæласы цъуппæй, 
Сагъд хъилты рæбынтæй! 
Фæззæг кæнæд дæ кæрддзæм къæрцц! 
Рæдауæй дæтт, тыхст уд цы кура, 
О зæххы цот, зæнæг, 
О хуры буц хъæбул, 
Æрвон цыкура! 
1967 
ÆХСÆВ ХÆХБÆСТЫ 
Æмæ æрæхсæв æвиппайды хæхты... 
Арф ком — дыдзы рухс æрдæг мæйы скастæй. 
Сусæг æндæрджытæ мæсчъыты, дæгъты 
Хилынц æддæмæ сæ ныгъуылæн цъастæй. 
Цымæ цы ратахт уый айнæджы сиукъæй? 
Уый та цæй хъæр у хæйрæджджыны схудтау? 
Гæнæхтæ, мæсгуытæ, ихсыд цырт, хъил къæй — 
Змæлынц сæ мидбынат растдæр цæрдудтау. 

Цъæхдзаст изæртæ 
57 
Сау барæг уæлæ йæ уæйлаг нымæты, 
Иннæ та — цирхъ æмæ уартимæ тигъыл... 
Урсдзыкку чидæр — дзæнхъаирд лæгæты, 
Дæлимон ауындзæг — хус бæрзы хихыл. 
Адон — кæд аргъæуттæй, йе та мæрдтæй дæр? 
Рог фын, цæстылуайæн аууæттæ ма уой? 
Хъуысы фæскъардиуæй, хъуысы кæцæйдæр 
Уыджы æнæсцух зæрдæриссæн марой. 
Чи зоны, тъизы уый рагæтты хаст хъæу?.. 
Хъуамæ — мæ фыдæлты стæгдзæндты хитын?.. 
Дагомы рындзæй Инджынтæн сæ астæу 
Фахсыл æгъуыссæгæй ме ’хсæв æрвитын. 
24. V. 1983 
БЫДИРАГ ДИДИНÆГ 
Нывæрдта рудзынгыл 
Дæу дурын къусы чидæр, 
Уæлхъæдæй бадæ сагъæссаг, æгъуыз; 
Дæ бон — фыдбон, 
Æлхынцъæрфыг — дæ изæр, 
Æхсæв æдзæмæй стъалытæм кæсыс. 
Æрымыс-ма, 
Фæстаг хатт ма кæд калдта 
Сæууон æртæх дæ базыртыл тæмæн? 
Æрымыс-ма, 
Фæстаг хатт ма куы ’хсадта 
Тæссар къæвда дæ тасаг буар дæуæн! 

58 
Цæрукъаты Алыксандр 
Тызмæгдзаст мигъты ферттывдæн дæ сæрæй 
Куыд-иу куывтай, æмбæхсгæйæ дæ цин!.. 
Куыд-иу хъазыди дымгæмæ пæр-пæрæй 
Сæрдыгон арвы хъулæттæ хæцъил?.. 
Дæ удхармæ зæрдæрыстæй фæкæсын 
Æхгæд къуымы мæ уды хъару нæу!.. 
Æмæ дæ мæнæ быдырмæ фæхæссын, 
Ныссадзон хъуамæ таджы былыл дæу! 
Мыййаг дæм уырдæм мыдыбындз куы ныфта, 
Фæзилæд, уадз, дæ къусджыты йæ фаг! 
Уадз уым нызгъæлой фæззæджы дæ сыфтæ, 
Нызгъæла уым дæ сызгъæрин мыггаг! 
1966 
РАГСÆУУОН 
Ризгæ сырхбын фæлмы — арвы кæрæттæ, 
Бонвæрнон калы тæмæн... 
Зæрдæйы растæг тæнбазыр дымгæтæ 
Скъæфынц сæ уæлныхты мæн! 
Сиды мæм ме стъалы гомриу быгъдæгæй, 
Худгæ пæр-пæрæй тæлфы. 
Ме сæфт æвзонгад æнæбын тыгъдæгæй 
Цыма зæрин зæгъ сæлфы. 
Оххай, цы даргъ уыдис æхсæв, æгъуыссæг, 
Мин азты сагъæссаг мад! 
Сихау æрбайсæфт æнусон æнтъыснæг, 
Хъиутæ æууилæг зынад!.. 

Цъæхдзаст изæртæ 
59 
Чемпа зæронды мылазуд æнкъарæн 
Тайы æндæрджы хуызæн... 
Ацы ивайгæ рæууон сахат арæн — 
Знон æмæ райсомы ’хсæн! 
Стæхинаг хур-зæдæн зоныг æркодтон, — 
Ссыгъди йæ дзæнхъа къæсæр, 
А уысм æрцæудзæни стыр диссаг: 
ног бон 
Райгуырдзæн, 
йемæ — æз дæр! 
8. VI. 1982 
ФÆЗЗЫГОН ФЫНГ 
Куы раивтой бурæй 
Нæ фæхстæ сæ цъæх тау, — 
Уый сирвæзт нæ хъæдыл цыма та сырх зынг. 
Æхсынцъы бæлæстæ — 
Мыдадзын цырæгътау... 
Кæд зазхæссæн — быдыр, йе Куадзæны фынг? 
Куы нæ у сæ иу дæр: 
Йæ гуырæн бон ногæй 
Æркалдта нæ фæззæг йæ бирæ фæрзиу. 
Тыскъайæн уа, хъуазæн 
Ам минас — æввонгæй, 
Сырддонцъиу, бæлон дæр — æмдзыгуыр, æмзиу. 

60 
Цæрукъаты Алыксандр 
Сæ фиуæвæрдимæ 
Ныххал та сты мæргътæ, 
Сæ дард балц зын уыдзæн: тæссаг æмæ зыст. 
Ныффу кодта тымыгъ 
Мыдадзын цырæгътæ, 
Фæстаг муртæ скъæфы быгъдæг фынгæй мыст. 
7. V. 19 84 
МÆБÆЛАС 
Æртæхæд уаддымгæ, — нызмæла 
Нæ кæрт сыфсыфгæнгæ, нæ тыргъ, 
Цæмæй мæ бæласæн нызгъæла 
Йæ зулкъхæрд бургага мæнг дыргъ! 
Æрцæуæд сонт къæвда, — йæ сыфтæр, 
Йæ мæра саггомы цы скæлм — 
Æхсад æрцæуиккой, бæгуыдæр, 
Æд гам, æд алагъуыз рыгвæлм! 
Æркæлæд змæст арвы гæрæхтæй 
Зынгдзагъд йæ джихлæуды уæлхъус — 
Æвзист, сызгъæринхау цырæгътæй 
Ныууа æддæг-мидæг æмрухс! 
5. VI 11.1983 

Цыехдзаст изсертсе 
61 
* * * 
Таггæрон — тæрс бæлас. 
Бур цъæмæл сыфтæртæ 
Иугай-иугай хауынц, — 
Сау зæххыл æфтынц. 
Мигъвæлмы бын фесты къæдзæхтæн сæ сæртæ, 
Мигъвæлмы ныгъуылы тар хъæдæн йæ рындз... 
Быдыры фæндæгтæ — 
Цъыф æмæ бырынцъаг. 
Дондзæстытæ бады хъæдрæбынты æргъ. 
Иу гæлæбу нал ис, иу мæтых, цъысцъысаг... 
Зæххы ’мбуар æрхуыссыд фосы хæрд хъæллæгъ. 
Телыхъæдыл бандзыг стыр цæргæс хуылыдзæй. 
Не змæлы, — æвæдзы, рагфынтæ уыны. 
Чи зоны, уый мысы уады футт, тыгъдызæй, 
Дымгæтæн æмбæлццон зилахар кæны... 
Чи зоны, хи фехсы арвы сонт къæр-къæрмæ, 
Арвы ’рттывды рухсы — сау базырты ’хситт... 
Уазал къæвда уары зымæджы къæсæрмæ, 
Уазал æртæхтимæ — урс тæппытæ, мит. 
17. VII1.1980 

62 
Цæрукъаты Алыксандр 
МÆ УАЛДЗÆГ, МÆ ФÆЗЗÆГ 
Мæ бæлæстæй кæлддзаг 
Нæу иу дæр нырма. 
Æрфистæг сæм уалдзæг — 
Цъæх барæг цыма! 
Æппарынц дзæгæрæг 
Сæнтурс æмæ сырх. 
Фæхъæбæр, фæбæрæг, 
Сæ гага, сæ дыргъ... 
Уад, сау тъыфыл схойгæ, 
Æрыскъæфы их, 
Мæ бæлæстæн хойгæ 
Сæ цæнгтæ, сæ хих. 
Мигъ таура гæбæзтæй 
Ныввæййы хæлиу. 
Цъæх сыфтæрты ’мбæхстæй 
Уæд базары цъиу. 
* * * 
Цы хъарм у, цы ’хсызгон, 
Цы сыгъдæг у бон! 
У диссаг фæззыгон 
Мæ уды дыргъдон!.. 
1 Бынмæ таст æлæмтæ, 
Быцæутæ — æвæрд, 

Цъæхдзаст изæртæ 
63 
Нæй уарын, дымгæтæ, 
Тыгъдызæйы нæрд. 
Арв — айдæнау ирдæй, 
Рæдауцæст — йæ хур. 
Хох — урс-урсид митæй, 
Хъæд арыдау — бур... 
Æвзонгад, зæрондад — 
Мæ уды æмрындз. 
Сæ фидауц æнгом цард — 
Æнцойы цæджындз. 
Рæумонцты къуыртуадзæг, 
Æвронг фæнд хæссæг — 
Мæ зæрдæйы уалдзæг, 
Мæ зонды фæззæг! 
24. IX. 1980 
ÆЛГЪЫСТ ДИДИНÆГ 
Фæндаджы тæккæ был 
Цы ’рзадтæ, бецау? 
Фыдырдæм цæмæн дыл 
Æрхатти хуыцау?.. 
Бынцъист дæ ныккæндзæн 
Сæфтæг кæнæ цалх. 
Дæ удыл ныллæудзæн 
Фыдгæнæджы къах! 

64 
Цæрукъаты Ллыксандр 
Дæ фалгæрон — ичъи, 
Мæгъæлда, мæнтæг... 
Лæдзæгæй дын исчи 
Ныссæтдзæн дæ зæнг... 
Хæринаг дæ хондзæн 
Цъæхчъимбыр сæлхæр. 
Дзæгъæлхæтæг стондзæн 
Дæ къубал, дæ сæр!.. 
Мыггаг-рыг æрцæгъдын 
Куы нæ суа дæ бон... 
Рæсугъд хал, — фæлæ дын 
Ис сæфты тæрхон!.. 
27.11.1981 
ЦЪÆЙЙАГ РАЙСОМ 
Хур æрбатылд хæхтæм 
Рухс, цæхæр пырх кæнгæ, 
Алыхуыз æндæхтæй 
Даритæ нывæндгæ. 
Арф, уынгæг лæгæтты 
Тар фæци къæппæгахст! 
Зымтæн къул-сæрвæттæй 
Райхъуысти сæ цъæхахст. 
Гом арвы хъæбысы — 
Хихджын даргъ нæзытæ... 
Райсомы ’ртæх сысы 
Хъулонзæнг бæрзытыл. 

Цъæхдзаст изæртæ 
65 
Рекомы лæнчыты 
Сæгуытбалтæ хизынц... 
Доны урс фынчытæ 
Гуылфæнты æнхъизынц. 
Ихфæрсыгьд уæлдæф мын 
Асырдта мæ рынтæ, — 
Халсарты хæрздæфæй 
Кæд вæййынц йæ хуынтæ! 
Хосгæрсты тæссæрттыл 
Азгъорын уæнгрогæй... 
О цъити, мæ зæрдæ 
Ам, дæ быны, сног и! 
1946 
НУЗАЛЫ 
Этюд 
Æхсæв йæ сау пæлæз райтыдта хæхтыл, 
Аныгъуылд хъæубæстæ тары. 
Чидæр нæ сæрмæ уæларвон цырæгътæ 
Ссудзыныл радгай фæлвары. 
Фаллаг фарс доны цæф хохы ныууигъы, 
Баризы айнæджы сау рындз. 
Ос-Бæгъатырæн йæ фидæрттæ тигъыл 
Мæйдары уацары бадынц. 
1939 
3 Цæрукъаты Алыксандр 

66 
Цæрукъаты Ллыксандр 
ДЕНДЖЫЗЫ 
Денджыз æмвæтыгæй 
Мæйы хуыз систа, — 
’Рттивы фæйнæрдыгæй 
Урс кæфы систау... 
Уайтагъд ныззæмбыдта, 
Йе рагъ нынхъырдтæ. — 
Сонт дымгæ сфæйлыдта 
Доны быдыртæ. 
Наумæ зыд уылæнтæ 
Схауынц пырхæнтæй. 
Арвы къул — хъулæттæ... 
Зæрдæ нырхæндæг... 
Тар мигъы асæсты 
Дзаг мæй ныгуылы, — 
Адæймаг сагъæсты 
Арфдæр ныгъуылы. 
Цас вæййы сусæгад 
Фурды хъæбысы! 
Матросы узгæ зард 
Скъуыддзæгтæй хъуысы. 
Суйгондау авæййы 
Иугай дзырдтимæ. 
Баиу гитарæйы 
Ризгæ зæлтимæ: 

Цъæхдзаст изæртæ 
67 
«Райдай дæ хъæзтытæ, 
Уылæн — æвзистбарц. 
Ауад мæ цæстытыл 
Æхсæвы фидауц! 
Денджызы буц чызджы 
Федтон æрдæбон: 
Хъазыдис урс фынчы, 
Худгæ фæдæлдон. 
Цъитиджын дард бæсты 
Ахæм ныууагътон. 
Уымæн мæ сагъæсты 
Се ’ппæт нæ загътон... 
Ракæн дæ хабæрттæ, 
Цæй-ма, мæ фысым! — 
Хæсты уæззау хъæртæ 
Иуварсæй хъуысынц. 
Знæгтыл æмбæлдзыстæм 
Судзгæ æнадæн. 
Семæ куыд хæцдзыстæм — 
Раздæр зын хатæн!.. 
Амæлын цас хъыг у 
Хæхты хъæбулæн! 
Стух-иу дæ даргъ дзыкку 
Ме уæнтыл, уылæн; 

68 
Цæрукъаты Алыксандр 
Най мæ дæ цæссыгæй, 
Лас-иу мæ сурмæ. 
Бацу зæрдæхъыгæй 
Мад-зæххы цурмæ...» 
Зилахар аууæттæ... 
Балæст мæй мигъы... 
Фурды фæйлауæнтæ 
Науы ныууигъынц... 
1944 
У ДИССАГАУ МÆ КАСТ 
Нæ къæйдзар зæхх, дæумæ 
Хæссын мæ цин, мæ хъаст. 
Нæ рæгъты цъæх, дæумæ 
У диссагау мæ каст! 
Нæ айнæг хох, дæумæ 
Хæссын мæ цин, мæ хъаст. 
Нæ хъæды къох, дæумæ 
У диссагау мæ каст! 
Нæ кæмтты тарф, дæумæ 
Хæссын мæ цин, мæ хъаст. 
Нæ мигъсис арв, дæумæ 
У диссагау мæ каст! 
Фыдæлты фарн, дæумæ 
Хæссын мæ цин, мæ хъаст. 

Цъæхдзаст изæртæ 
69 
Нæ цæрæн ран, дæумæ 
У диссагау мæ каст! 
Нæ хæрзты зонд, дæумæ 
Хæссын мæ цин, мæ хъаст. 
Нæ уды конд, дæумæ 
У диссагау мæ каст. 
27. VII. 1982 
Мæнæуы кæрддзыджы, 
Æрдузы кæрон, 
Уагъд æфсирты сыджы 
Гогызтæ хызтон. 
Уис сæттынмæ пыхсы 
Смидæг дæн цæрдæг. 
Къахыл-иу фæтыхсти 
Цъæх лывдзæггæрдæг. 
Каконыл мæ къаба 
Сфаринтæ, дæ-дæй! — 
Зæнгыл тугдæлм абадт 
Дзедыры тындæй. 
Асаутæппал буарыл 
Пысырайы сыгъд. 
Хъолойы сыфармыл 
Хауд мæ цæстысыг... 

70 
Цæрукъаты Алыксандр 
Мæнæуы кæрддзыджы 
Абон ног цæуын. 
Оххай, сусæг хъыджы 
Æз цæмæн кæуын? 
Къæмдзыг мыл нæ хæцы, 
Не сныхст къахы сындз. 
Бурдидин кæрвæдзы 
Мæн нæ цæвы бындз. 
Зæрдæйæн цы ’рхаста 
Цымæ уыййас зын? — 
Уый мæ сонты азтæм 
Джихауæй кæсын. 
Уадымсы хъæзтытæн 
Нал кæнын хъæбыс. 
Хъоппæджы цæстыты 
Байсысти мæ хуыз. 
1956 
БÆЛАСЦÆГЪДÆН 
Парчы цады был семæ уынгты цы стыр рсе- 
сугъд бæлæстæ калд æрцыд, уыдон мысгæйæ. 
Бæлæсты калынц, 
Æгъатырæй калынц. 
Се ставд, сæ удджынты равзарынц барæй. 
Не згъæлы се ’ртæх — сæ цæссыг ныккалынц, 
Æмæ ныффæлдæхынц, ниугæ, бындзарæй. 

Цъæхдзаст изæртсе 
71 
Уыдон фарс чи ма, цы зæххон фæхæцдзæн? 
Тæгæртæ дзурынц, уæлхъæдæй мæлгæйæ: 
«Мах-иу уыдыстæм йæ цъæх фидауц æрдзæн, 
Арвмæ тындзыдтам, æврæгътæм бæлгæйæ... 
Хъахъхъæдтам сахар æгъатыр дымгæтæй, 
Хъахъхъæдтам хæдзæрттæ их-къæвда, уадæй... 
Чи ма сæ бахиздзæн миты бырдæнтæй, 
Сурдымы футт æмæ сонт хуры артæй? 
Сабыр нæ кодтам нæ сатæг сыр-сырæй 
Сусæны бонты фæлвых уынгты, парчы. 
Уддзæф кæуыл ма æрцæгъддзæн фæндырæй, 
Заргæ, фæсизæр йе райсомæй раджы? 
Къаннæг цæрæгойтæй уæвгæ кæй бон циу? 
Чи ма-иу сиддзæни уалдзæджы мæргътæм? 
Адæмæн се ’мдзæр мæгуырæг сырддонцъиу 
Йе ’хсæв кæм арвитдзæн боны фæцъæхтæм? 
Зулæвæрд, оххай, кæд фестæм, кæй цæсты, 
Чи нæ ныккодта тæгæл саст, æрхъистæ? 
Садзынц хуыздæрæн нæ быныл нæ бæсты 
Архзæнг, фыдцъылыз, бынмæдзыд хæристæ!..» 
Бæлæстæн не ссæндынц се ’взæр, сæ цаудты, 
Фæрæтты къуппытæм хырхытæ зарынц. 
Бæлæстæн калынц сæ тæккæ егъауты — 
Цыма куырыхон пахуымпарты марынц. 
18. IV. 1979 

72 
Цæрукъаты Ллыксандр 
* * * 
Цæргæс нæ хæхты сæрмæ — зилаг, 
Хи сисы æврæгътыл бæрзонд. 
Цæргæсæн гом арвы цъæх зиллакк — 
Кæрæй-кæронмæ дæр зындгонд. 
Кæсаг хæрз къаннæг — доны хъуыртты, 
Нæ зыны цъалайы бынæй. — 
Уæддæр ын арф денджызты, фурдты 
Æнæсгæрст иунæг ран дæр нæй. 
Фæлæ, о адæймаг, дæ кадæн — 
Фæнды милуан азты цæрон, — 
Дæ зонд, дæ зæрдæйы тыгъдадæн 
Æз никуы ссардзынæн кæрон! 
1952 
ХЪÆРИУ 
Мадригал 
«Мæгуыр моладзан» — радтой ном дæуæн, — 
Фæлæ дæ хæзна — арф æмбæхст, Хъæриу, 
Шота, Петраркæ, Дантейы хуызæн. 
О, бакъæртт кæн дæ сызгъæриндон риу! 
Дæ цуры асæй змисы мурау дæн, 
Уæддæр куы стæм нæ удыхъæдæй иу! 
1956 

Цъæхдзаст изæртæ 
73 
* * * 
Мæй фæсдзæгатæй скаст, 
Хъæд сындæггай ныррухс, 
Згъæрау сæрттывта хохæн йæ риу. 
Кæрдæг фестад æвзист, 
Хæрис базмæлыд цъус, 
Суасы хъамылæй цавæрдæр цъиу. 
Мæй ныр суади дзæвгар... 
Ды нæ зыныс уæддæр, 
Зæрдæ ’хсайы, нæ зоны æнцой. 
Стъалы арвæй æрхауд, 
Уый æрбайсæфт кæмдæр... 
Зæрдæ ’хсайы, куы фæци сæргой. 
Мæй тагъд згъоры, тындзы... 
Райс дæ къухмæ къæрта, 
Донмæ рауай, о, рауай, мæ хур, 
Йе æндæр æфсон ссар, — 
Тигъæй ракæс уæд та, 
Ацу, ацу, зæгъгæ, мæм фæдзур... 
Мæй нымбæхсти фæсмигъ, 
Батар, бамыр и хъæд, 
Хæхтыл сау зым æрбадти цыма. 
Куыйтæ срæйынц дæрддзæф, 
Уасæг уасы фæсвæд, 
Зилын, зилын уæ донбыл нырма... 
1960 

74 
Цæрукъаты Алыксандр 
СÆУУОН ДИДИНÆГ 
Кæцæй фæдæ, кæцæй фæдæ, кæркусæг, 
Кæцæй фæдæ мæ развæндагмæ ды? 
Сæууон уддзæф дын базары дæ хъусы, 
Дæхи куы найыс хурзæлдаг тынты. 
Мыййаг та кæд фæкуыдтай йе фæхудтæ, 
Уæдæ цæмæн, цæмæн калыс цæссыг? 
Вæййыс фысым æрвон чызджы рæсугъдæн, — 
Ныууагъта дын кæд дысон дæр йæ хъыг? 
Æви æртахти Бонвæрнон дæ цурмæ, 
Йæ цин дæуæн, дæуæн дзырдта æрмæст? 
Ныр та тæрсы, æвæццæгæн, уый хурæй 
Æмæ дæ цæстыхауты бын нымбæхст? 
Æви æрхылд мæ сонт саби йæ фазыл, 
Нæ йын уыди мæн агурын æнцон, — 
Дæ хуызы ныр уый слæууыди мæ разы — 
Мæ зæрдæйы æнусбонты æнцой! 
Æви ды дæ мæ бæллицтæн сæ рухсдæр, 
Мæ рæстаг цард, мæ рæстуды хъысмæт? 
Æви ды дæ мæ сагъæсты рæсугъддæр, 
Мæ катайаг, мæ хъуырдухæн, мæ мæт! 
Æви ды дæ мæ диссæгтæн сæ сусæг, 
Мæ ног зарæг... нæ райхæлдтæ нырма — 
Сæууон æртæххъус базырджын кæркусæг, 
Сæууон æртæхдзæст дидинæг, зæгъ-ма?! 
1962 

Цъсехдзаст изсертæ 
75 
* * * 
Зæронд вулканы кратер баззад гомæй... 
Уыдис æнусты мазмæла, æндзыг. 
Фæлæ æваст æнæбын арф дзыхгомæй 
Ыскалди зæххы судзгæ хуылфы зынг... 
Мæ зæрдæйы хъæдгом-ностæй раст афтæ 
Ысхауынц рагон цин æмæ фыдох. 
Цæмæн нал ис ныр къухы армы бафтæн, 
Гъе ууыл у мæ утæхсæн, мæ охх. 
Æмæ та сбады цæсты зиллакк тугдæлм, 
Æрхæм гагуыйæ рагзаман уыны: 
Фæсарвгæрон, дæрддзæф, зыр-зырæг рухс фæлм — 
Дæ сурæт дзы зæрæхсидау зыны. 
Зыны: мæнырдæм тарстхуызæй фæкастæ, 
Сындæггай айсыст де ’рхæндæг цæсгом... 
Нынцайы рыст... Фæтæхынц бонтæ, азтæ... 
Уæддæр та стоны зæрдæйы хъæдгом!.. 
5. /. 1973 
этюд 
Хох-æфцæджы фахсæй 
Спæррæст кодта сау уыг. 
Иууыл — тигъæй, цъассæй — 
Къæдзæхдзæнд нытталынг... 

76 
Цæрукъаты Ллыксандр 
Рындзыл чи æндзары 
Хус дзала, лыстытæ? — 
Уый æрттивынц тары 
Бирæгъы цæстытæ... 
Рахызт сау лæгæтæй 
Сау барæг, фæлгæсгæ, 
Фист-хъуынджын нымæтæй 
Хъæды къох æмбæрзгæ. 
5. VII. 1982 
ФЫЦЦАГ МИТ 
Бон цымæ цæй ирдæй 
Афтæ тынг ныррухс? — 
Ног рауаргæ митæй 
Бæстæ иууыл — урс. 
Зæрдæйæн — æхсызгон 
Хуры тынты хъазт. 
Алцыдæр æрыгон 
Фестад цыма раст. 
Уисæйттæ, фыййæгтæ, 
Бел æмæ цъылын 
Алырдæм фæндæгтæ 
Байдыдтой кæнын. 
Пух фæлмы, æвæды, 
Сыхæгтæ зынынц, — 

Цъæхдзаст изæртæ 
77 
Гауызты, нымæтты 
Рыгтæ йыл цæгъдынц. 
Сабиты къорд силлæг 
Тæссары уæлбыл, 
Сгуппар кодтой мит-лæг 
Фæлгæсæн къуыппыл. 
Чи уым къори тулы, 
Чи къуыбар æхсы. 
Миты куыдз бæгъдулы, 
Гæды дзы лæсы: 
Айхъусы мысты цъист 
Фæлгуыры бынæй. 
Бæлæстыл пыхцыл фист — 
Митхæмпус хъуынæй. 
Кæрты цæрæг мæргътæн 
Бацайдагъ и хъæр. 
Сис-пакъуы фæлдзæгъдæн — 
Базырты пæр-пæр. 
Урс кæлæнты тары, 
Рухсивылд быгъды 
Къæхты бын мит зары, 
Далайау цæгъды. 
17. XI 1.85 

78 
Цæрукъаты Ллыксандр 
УАЛДЗÆДЖЫ КОМУЛÆФТ 
Мит ма — бирæ, арф у... 
Доныл их-хид — къæрцц... 
Уалдзæджы æрбафу — 
Галы футты бæрц... 
Бабызты хъæр, хъазты, 
Кæрчыты хъуыдатт, 
Уасчыты ныууасты 
Ерысы фæлхат. 
Хосы рагъы тигъыл — 
Хъиуаты дзыгуыр. 
Зад хъуг кауы михыл 
Ахафы йæ хъуыр. 
Быронкалæн къахты 
Куыдз æууилы уафс. 
Сырддонцъиуты загъды 
Стонг гæдыйæн — тафс. 
Сау дзæргъы дымст гуыбын 
Зæххы онг æрлæст. 
Кæрты цырхт хъæдты бын 
Сæлавыр нымбæхст... 
Зæрæдтыл æрбады 
Нуар — æндыс, уæнгмард. 
Абухы йæ рады 
Сусæг зынгæй цард. 

Цъæхдзаст изæртæ 
79 
Сдзæгъæлау æрыгон: 
Арт монц æм фæзынд. 
Нæлбикъæн æхсызгон — 
Сылыстæджы уынд. 
Уымæн дæр нæу къаддæр 
Нæлы ’рдæм йæ хыц. 
Уæд кæмфæнды — тагъддæр 
Баиумæ бæллынц... 
Агурæг уд ардзæн 
Йе ’мчетар, æмуаг. 
Алцыдæр æппардзæн 
Ацафон мыггаг... 
Цот-къахцыл — сæ катай, 
Тауцвæдыл — цæрддзу, 
Хъæудзæрджытæй райдай, 
Тар хъæдыл фæу!.. 
Мигъ та арвыл спыхцыл, 
Рапух и йæ «сынкъ». 
Уалдзæджы тæф фындзыл — 
Дудæгау æлхыскъ. 
Афтæ цæваг цасдæр — 
Сусæны цъызбындз. 
Уыцы хъыхъхъаг — растдæр 
Давон-сыф, хъæдындз. 

80 
Цæрукъаты Алыксандр 
Агайд зæрдæ куры 
Судзаг хал ныр ног — 
Хрен, дзылакъуы, нуры, 
Булкъ, цывзы, кæрог!.. 
Никæцæй — зæрватыкк, 
Гугукк дæр — нæма. 
Не ’рхаудзæн къæвда-сыг, — 
Уардзæн мит нырма! 
2. II 1.1985 
ДЫГУРГОМЫ ИЗÆР 
Ныссабыр зæхх... Дзæнхъа комыл ныхæсы 
Сындæггай талынг... Бацъынд кодта цæст 
Фæстаг сызгъæрин хуры тын... Æмбæхсы 
Кæмдæр хæххон хъæу... Не ’нцайы æрмæст 
Йæ хъæр, йæ гуылфæй Æрæфы фæлхъазæн, 
Нæ уадзы хохы иудадзыг фынæй, — 
Æхсæвыгон — сæрибардæр йæ хъазын, 
Æхсæвыгон æм барбадарæг нæй... 
Æз дæр æм хъусын: таурæгътæ мын дзуры, 
Æмæ сæ арф мæ зæрдæмæ хæссын. 
Мæ хъуыды — дард... Зæронд гæнахы цурæй 
Æнæбын цъæхы агуатмæ кæсын... 
Фæлæ уый циу?.. Пъæрахгæд ком ныййирд и, 
Æртыхсти рæгътыл ирдæхсиды таг: 
Уый ссыгъд цыдæр æнахуыр артæй цъити, 
Йæ уæлных ферттывта æвзист фæндаг... 

Цъæхдзаст изæртæ 
81 
Куы слæст егъау, бынтон егъау, сырх-сырхид 
Мæй Урсхохы къæбуты ’рдыгæй ныр. 
Йæ сæмрæст арвыл акъæлæт и стыр хид — 
«Æрфæны Фæды» згъæртæппал быдыр... 
Кæсын, кæсын æз уыцырдæм æдзынæг — 
Мæхимæ дуне ’рбалвæстон хæстæг, — 
Мæ сæр кæд фестад сагъæсты тæдзынæг: 
Куыд æбон у, куыд, а зæххыл цæрæг!.. 
Цымæ уæддæр йæ сæнтты уд цы вæййы, 
Йæ мæнг тырнæнты мидныгъуылд нывæст?.. 
О, афтæ хæхты, гом тыгъд æмæ мæйы 
Кæлæн рæсугъдæй никуы федта цæст! 
1940 
цъитийыл 
Зæйгæлæнты схуыстæй 
Рагон фæндаг хæлд у. 
Урс æфцæгмæ схызтæн 
Донуайæн æххæлтыл... 
Йе стыр уæзæг байгом 
Митхъæпæн быгъдæгæн. 
Цъитийыл æррайсом 
Ирд æмæ сыгъдæгæй. 
Хурзæрин æртытæ 
Хуссарвæхстыл ссыгъта. 
Не ’хсидгæ уæртытæ 
Ихдзæндтæм нынтъыхта. 

82 
Цæрукъаты Ллыксандр 
Багæпп кæнын дæгътыл 
Раст сычъийау, хъуазау... 
Урсхъæпæн рæдзæгъдтыл — 
Тæвд æмæ фыдуазал, — 
Бацардысты иумæ 
Ам æмуд, æмхæцæй — 
Сусæны мæимæ 
Тъæнджы мæй нымхæццæ. 
Ихдзæнхъа — цъæх-цъæхид, 
Скъуыдты дон — цъæхдзæстдæр. 
Айонгты цы стæхид? 
Цъиу дæр нæ, цæргæс дæр! 
Ацы сабыр цинад — 
Нæй уынæр, фæдисхъæр! 
Ацы сыгъдæгдзинад — 
Æрдзы сконды хистæр! 
1976 
ХЪАРМАНЫ БÆЛАС 
Фæвæййын дисгæнгæйæ джихтыл, 
Куы ’рлæууын а хъæуы уæлфахс: 
Уæйыгау сныдзæвыди мигътыл 
Гуыппырсар Хъарманы бæлас. 
Кæдыккон! — гомсагæх хъæддаг лæг 
Зылд ам сындз цъыхырыты ’хсæн... 
Кæдыккон! — дур æнус фæфардæг, 
Æрлæууыд бронзæ дуг, æфсæн!.. 

Цъæхдзаст изсертæ 
83 
Йæ быны райгуырдысты мифтæ, 
Нæ нæртон таурæгътæ кæддæр. 
Йæ рæзты аивгъуыдтой скифтæ, 
Алантæ кодтой ам лæтæр... 
Æвзартæ суагъта-иу йæ бындзар, — 
Цыдысты ног талатæ цагъд!.. 
Куыдта хъæдфæлтæры пахуымпар, 
Йæ цæссыг сусæгæй фæтагъд... 
Тыгъдызæй судзгæ фæттæ скъæрдта, 
Арв хоста рагоны æргом... 
Тыхгæнæг уый зæнгыл фæлвæрдта 
Йæ кард, йæ фæрæты цыргъ ком... 
Заманты, мин азты цыртдзæвæн 
Нывæфтыд стыр эпос цыма. 
Хъызгæ фыдбылызты æрцæфæн 
Сæттын нæ бакуымдта нырма! 
18.VI 1.1981 
ÆЗ УЫЦЫ РÆУМОНЦТÆЙ ЦÆРЫН 
МА НЫР ДÆР 
Быдираг дымгæтæ цæгатæй дымдтой, 
Гæмæхцъупп бæлæстæ сæ хихтæ тылдтой. 
Хъом хизæй тындзыдтой, сæ фæздæттæ — дымст, 
Цыма зæхх сæ уæззау джыртт-джырттæй æнкъуыст. 
Сындæггай хъуызыди æд фынтæ изæр. 
Æрцæйхастон хъæдæй хуымæллæг, æхсæр... 

84 
Цæрукъаты Алыксандр 
Æрвгæрон æрбадтис æхсæвмил бæзджын. 
Мылаз фæлмы тарæй æрбазынд бæхджын... 
Бæсты фидауц — растдæр æрбатахти зæд, 
Ныззылдис Алхасы куывддоны дæлвæд. 
Æнахуыр лæг — дардæй æрæфтæг, мыййаг? 
Кæцæй уа, кæдæм уа йæ балцы фæндаг?.. 
Æрцыдтæн æд æргъом — æнæнхъæл фæхæст 
Нæ гоны раз уыцы цъæх бæхыл мæ цæст! 
О, диссæгтæ — барæг кæд разынд мæ фыд! 
Æнахуыр цæмæйдæр мæ зæрдæ тæлфыд... 
Æхсенады фæндæй æмцарды куыстæй 
Æрхæццæ Кæсæджы, Ассыйы бæстæй... 
Йæ дзурын мæм уатæй нæ сарамæ хъуыст. 
Уад цæстыл: мæ кæстæр йæ хъæбысмæ схызт. 
Йæ уæрагыл — иннæ, йæ хъуырыл тыхсы. 
Æртыккаг йæ урок æвдисы, кæсы... 
Уый кърандæстæ уары, ныхасгæ нывтæ, 
Æнæфыст гæххæтты æрттиваг сыфтæ... 
Æмбаргæ хайуанæн йæ цуры лæууын, 
Мæ армæй æз хъавгæ æрсæрфын йæ хъуын. 
Уый зæххыл æрхуыссыд, — бæрæг уыд — фæллад... 
Хыссæкъухæй рауад æддæмæ мæ мад. 
«Лыстытæ-ма рауидз», — куы загъта мæнæн. 
Æвиппайды сугтæ сæттыныл фæдæн. 
Нæ гæды мæм уасыд, йæ дымæг ныхъхъил, 
Нæ куыдз дæр фырцинæй нæ сарайы сцъил... 
Цæмæн мысын, раджы цы ’рцыди, кæддæр? — 
Æз уыцы рæумонцтæй цæрын ма ныр дæр! 
22. VIII. 1982 

Цъæхдзаст изæртæ 
85 
ÆХСÆВЫ ЭТЮД 
Талынджы бæлгъуыр комы тæрхæгыл 
Тары къуымбилæй сау нымæт уæрды. 
Сау зымты балтæ — хохы æфцæгыл, 
Батæхы сау сынт хауæны сæрты... 
Лæгæты цъассæй ахсæвы фынтæ 
Зулчъытау цыма рацæйхылдысты!.. 
Рындзы мæсгуытæ, фахсы чъырынтæ 
Сдзурынæввонгæй базмæлыдысты... 
Рохаг цыртытæ — барджыты хуызæн... 
Митрухсы фæлмы айнæг къæдзæхтæ — 
Рагон таурæгъты, хъарджыты мысæн, 
Рагон хабæртты сауцæнд рæдзæгъдтæ... 
Стъалыты саха артхуыз цæссыгау 
Арвы хуыфийæ коммæ лæдæрсы. 
Ахсæвы бардуаг — саупыхцыл уыгау, 
Хъоппæг цæстæй мæм комкоммæ кæсы... 
Цавæрдæр кæуын, бахудты чыр-чыр... 
Ололи цъиуы тарст хъæры зæлын... 
Ацы уæлтигътæй сау хæлынбыттыр 
Айтыгъта дард йæ базырты хæлын. 
10.VIII. 1981 

86 
Цæрукъаты Алыксандр 
ДАРД БÆСТЫ 
Уарынхъус фыдæхсæв... 
Топпы хъæртæ — стæм. 
Знаг дæрддзæф æмбæхсы... 
Бæстæ — тар, æдзæм... 
Сонт рухс... Фæхстæ, тæгтæ 
Ацахсы мæ цæст... 
Чи зоны, ныртæккæ 
Ногæй ссудза хæст. 
Ацы сайд æнцадыл 
Уыйас æууæнк нæй: 
Арæх нын нæ цардыл 
Разилы фыдæй... 
Боны гуыпп-æхстытæй 
Зæрдæ стыхст, ныссау. 
Домд, фæллад цæстытыл 
Бады фын уæззау... 
О, кæй та йæ сæнтты 
Атæхын фæнды... 
Ме ’мбæстаг æмбæлттæй 
Иумæ уыд фæндыр, — 
Дунейы хæзнатæй 
Касти йæм хуыздæр. 
Сагъæссаг салдаты 
Бахъуыд та ныр дæр. 

Цъæхдзаст изсертæ 
87 
Райста йæ æмæ дзы 
Уый цæгъды — сындæг. 
Махыл ма кæм хæцы 
Афтæмæй хуыссæг!.. 
Фæндыры хъæлæстыл 
Бафтыди йæ зард, 
Зарæджы ныхæстæм 
Алчидæр нынкъард: 
«Сау æхсæвы ’рбабон — 
Удрæдув ныббырст... 
О ме ’мбал, куы ’рбауон 
Згъæр зæйы зынгхуыст, — 
Сæфтау мын мæ риуæй 
Тугзæрдæ, æрхæм. 
Ахæсс, ахæсс-иу æй 
Райгуырæн хæхтæм...» 
Банцади йæ фæндыр... 
Къухфыдтæ хæрын — 
Мæн мæлын æрфæндыд, 
Мæн фæндыд цæрын... 
Дард бæсты хъуыдытæ, 
Хи бинонты мæт, — 
Æмæ та нæ зынтæ 
Айрох кодтам уæд... 

88 
Цæрукъаты Ллыксандр 
Уарынхъус фыдæхсæв... 
Сгарæг рухс кæмдæр... 
Уазал дымгæ схæссы 
Стыр Дунайы хъæр. 
1944 
* * * 
Миты фæзгъæр цæндтæ, 
Ихы цъæх сынæг. 
Хаугæ æхсæрдзæнтæ, 
Схъиугæ сæлфынæг. 
Лæгæты байрæбын — 
Талынг æндæрджы; 
Цыхцырыл — арвæрдын 
Комы уынгæджы... 
Арвы тыгъд — карст хуымау 
Урс мигъ-мæкъуылтæй. 
Æхсæлы, тарст зымау, 
Къæйыл — æмпылдæй. 
Мин сымы, мин мыры... 
Ног бон — йæ уазыл. 
Уартæ дзæбидыры 
Стыр аууон — фахсыл... 
8. VI. 1980 

Цъæхдзаст изæртæ 
89 
ныв 
Дымгæ мигъты скъæфта 
Тар æмæ хъуынтъызæй. 
Фемæхсти тæрккъæвда, 
Рацыди тыгъдызæй... 
Нартхоры рывд цæсты 
Тайгæ ихдон скул и. 
Уадимæ æрмхæсты 
Ног мæнæу ныкъкъул и. 
Фæрвбæласы хус цонг 
Саууадыг æрсаста, 
Зæхгæсæн йæ мусонг 
Сфæйлыдта, фæхаста... 
Мигъдæу ма — фæстаг цъыкк, 
Стæй фæхъус йæ къæр-къæр. 
Ратæхы зæрватыкк, 
Суасыд уæрцц кæцæйдæр. 
Ногæхсадæй арвмæ 
Худынц мит-къæдзæхтæ. 
Хауы ма тæссармæ 
Иугай ставд æртæхтæ. 
Дис та мыл куыд нæ ’фта! — 
Алырдæм куы кæсай — 
Быдыртæ фæскъæвда — 
Ирд, сыгъдæг, зæрдæсай. 

90 
Цæрукъаты Алыксандр 
Цыма дард хъæдбынты 
Даргъ кæттаг-ныв айтынг: 
Сырх æмæ цъæх хуымты — 
Къудзитæ, æрх-арынг. 
Ахорæнты амæст — 
Морæ, урсбын, бургæнд. 
Ныв цъæпойæ арæзт — 
Стыр дæсныйы къухвæд! 
Уыцы рухс æвронгæй 
Хаст æрцыд цы ранæй? — 
Кæд, мыййаг, Ван-Гогæй? 
Рерихæй? Сарьянæй?.. 
Уыцы гауыз скæнæг 
Нæу зæххон бæгуыдæр! 
Æрдз — уæлдæр нывгæнæг, 
Се ’ппæтæй дæсныдæр! 
7.XI 1.1979 
* * * 
Æврагъ дымсгæ йæхи уæлвонгмæ схаста, 
Лæсы йæ аууон обæуттыл фæсхъæу... 
Дæуæй фæхаудтæн, Урсдоны цъæх астым, 
Ныууагътон раджы, Хъарманы дзыхъхъ, дæу! 
Мæ сæр фæурс — мæн нал базыдтат абон, 
Мæ сонты артдзæст судзы ма уæддæр, — 
О, цъиухъæлæс сæурайсомы æрбабон, 
О, удæнцой цъыс-цъысæгты изæр!.. 

Цъæхдзаст изæртæ 
91 
Фыццаг сагъæс, дæуæй хуыздæр цы райсин!.. 
Уæд та ма иу хатт рагмонцтæй нырриз! — 
«Æрфæныфæд» — мæ романтикон асин, 
«Хуыцау-уддзæф» бæрзæндтæм ыл ысхиз! 
Ыссар сæ къæс дæрддаг-дуне тыгъдонтæн, 
Зæгъ сын хæрзбонтæ уадидæгæн ды. — 
Цыма зæххонтæй ноджыдæр зæххондæр 
Ысдæ нæ ацы райгуырæн къуымты!.. 
Æрбад, ныххау æртæхудæст кæрдæгыл, 
Æрдзон фыццаг сыгъдæгдзинад æнкъар! 
Мæ уис куы баззад хосгæрсты æрдæгыл, 
Мæ фæстæ уасыд уасæгой — æнкъард... 
Быдираг у мæ зæрдыуаг, мæ хъуыды... 
Кæддæр мæ бæх фæндагрæвдзæй лæууыд. — 
Мæн ацæуын, æвæццæгæн, нæ хъуыди, 
Æвæццæгæн, æнæцæугæ нæ уыд!.. 
Цыдæр фæсмон... Ныр дæр мæ зæрдæ хæлы — 
Уæд æз кæмæйдæр бамбæхстон мæ мæт. 
Уæдыккон хъыг цæстысыгæй нызгъæлы, 
Æмæ йыл схъазы хурæрдын къæлæт... 
Дыдих зæрдæ — мæхи нымайын растыл: 
Хъæуккаг — йæ иу хай, иннæ та — æддаг. 
Фылдæр ды дæ, о Урсдоны цъæх астым, 
Кæмфæнды уон — дæуæй исын æртаг. 

92 
Цæрукъаты Алыксандр 
Хуыскъ бæлас æз — æнæ адон, цыфыддæр... 
Æрцæуæд уарын, уад-дымгæйы стыф — 
Йæ хус къалиутæ фестынц ам цъæх сыфтæр 
Æмæ фæкæнынц уддзæфмæ сыф-сыф... 
Уæлдон кæсаг æз — удисæн тыхулæфт, 
Фæлæ та фурд йæхимæ скъæфы мæн, 
Æмæ мæ уайтагъд й’ абухты тыхулæн 
Ам фестын кæны сагсуры хуызæн! 
Æрхджын быдыр, фæлмæхгæд кæмттæ, хъарут 
Мæн алцæмæйдæр, — домут мæ сымах! 
Антейау райсын уайтæккæ мæ хъару, 
Куы ’рлæууы иугæр ацы ран мæ къах! 
Фæрвбын тæгтæ, æмыр обау, уæ астæу 
Мæныл æврагъæй хуркъæвда сæлфы... 
Сымах хъуагæй Есенины хъыг-уарзтау 
Мæ рисгæ уд уæ дæлбазыр тæлфы! 
5. IV. 1973 
ЗЫМÆГОН РОМАНС 
1 
Мæ сабийы бонтæм мæ сæнтты кæсын, 
«Мæ амонд кæм баззад?» — мæхи та фæрсын. 
Нæ цардвæндаг, уайых, 
Кæм фесчъил, кæм адих?.. 
Мæ сабийы бонтæм мæ сæнтты кæсын... 

Цъæхдзаст изæртсе 93 
2 
Мит уары тъыфылæй, æрæхгæдта рындз... 
Æрыгоны азтæ мæ рæзты тæхынц: 
Нæ хъæуы цæрджытæ, 
Нæ къласы чызджытæ... 
Мит уары тъыфылæй, æрæхгæдта рындз... 
3 
Тымыгъы фæлмæй мæм цъæх уалдзæг зыны, 
Цыма та æризæр мæ рохгонд фыны — 
Уæ рудзынг, уæ рухс уат... 
Дæ дзыкку, дæ урс бант... 
Тымыгъы фæлмæй мæм цъæх уалдзæг зыны... 
4 
Хуыздæр ныв нæ фæци, о, зонын, дæу дæр, — 
Дæ хур дыл æвзонгæй нынныгуылд кæмдæр... 
Мæ фæсыкк, мæ рæдыд — 
Дæ удæн æгæр фыд... 
Хуыздæр ныв нæ фæци, о, зонын, дæу дæр... 
5 
Цъæх уалдзæг — цæстылуай — æрбайсæфт бынтон 
Фæцæуы йæ рады æнæрлæугæ бон... 
Мит уары, æмбæрзы 
Нæ тута, нæ кæрзы... 
Цъæх уалдзæг — цæстылуай — æрбайсæфт бынтон. 
3.1.1982 

94 
Цæрукъаты Алыксандр 
* * * 
Æрхауд нæ фисынæй æхсæв 
Фæстаг цъæхих лæдзæг, — 
Ныппырх. 
Арв ивы рухсдæрæй йæ хæрв, 
Сæуæхсид рагъы фæстæ — сырх... 
Нæ фæскъул дыргъталатæ — тар... 
Цæй къæрцц?.. 
Цæкуы пуциты хъазт? — 
Уый смæнг и къуыпатæн сæ цъар, 
Æмæ нытътъупп ласынц æваст... 
Сæумæ цæхæрфæлыст бæлас — 
Нæ кæрты стыр шафран фæткъуы, 
Цыма нæ къæсæрмæ æввахс 
Зæрин хур иу къахыл лæууы!.. 
30. VIII. 1982 
* * * 
Ацы боны сцъæхыл 
Рауарыд къæвда. — 
Уадз æмæ нæ зæххыл 
Арвы сой æфта. 
Фæстаг миттæ тайынц... 
Атылд хур бæстыл. 
1 Цъитидæттæ уайынц 
Хохрындзы фæхстыл. 

Цъæхдзаст изæртсе 
95 
Пысыра æмгуыппæй 
Хъæдрæбынты слæст. 
Хохрагъы уæлкъуыппæй 
Хаты быдыр цæст: 
Арф хуымгæнды тартæ... 
Уым — нæ мыггаг сагъд. 
Худгæбыл æвзартæ 
Сгæпп ласдзысты тагъд!.. 
Ног лæууы мæ зæрдыл 
Ме ’взонгад мæнæн. 
Амы хохтæссæрттыл 
Сабийæ зылдтæн... 
Кæрдæг къулмæ схылди, 
Цæгæттæм хъуызы. 
Рагдуг мæм æрзылди 
Уалдзæджы хуызы. 
4. IV. 1983 
АВГУСТ 
Дзир-дзир фæлмы — хæхтæ, 
Митзыгъæрттæ — урс... 
Дард фæндагмæ мæргътæ 
Адардтой сæ хъус. 
Ссæуы се стыф тæрфæй 
Цъуй, мырткæ — сæ бар. 
Амайынц хæлæфæй 
Фиуæмхасæн нуар. 

96 
Цæрукъаты Алыксандр 
Нал сæм хаудзæн минас 
Фурды сæр æддæ. 
Сбадынц пыхсы иуварс, 
Стæхынмæ — цæттæ... 
Даргъ æндахæй — сæрдæй 
Баззад ма фæдзæл... 
Бæлæсты сыфтæртæй 
Буртæ ис, — цъæмæл... 
Ссывд хосы мæкъуылтæ — 
Карст мæнæуы цур. 
Хурсыгъд зæхх ныскъуыдтæ. 
Доны æрх ныссур. 
Мигъ райсом — тæнæг уæфт 
Сасыджы пæр-пæр. 
Сихорыл — æгæр тæвд, 
Уазалдзæф — изæр... 
Нуры, цыхт, хуырхимæ 
Ног картоф — дæ хæрд. 
Иу мусонджы иумæ — 
Фæззæг æмæ сæрд!.. 
3. VIII. 1982 

Цъæхдзаст изæртсе 
97 
ФÆЗЗÆГ УРСДОНЫ 
Халасæвæрд — таггæрæттæ. 
Зæхгæсты обау... 
Бахызтысты галуæрдæттæ 
Адагыл уæззау... 
Хосы рæгътæ... Мигъдзæст арыхъ... 
Къутæртæ — лæзæрд... 
Хъулон-мулон стыр Сылтаныхъ, — 
Ног мæнæу — æвзæрд... 
Хуымты рæзты над фæндæгтæ... 
Хъæллæгъты сыр-сыр... 
Бур æфсиры фахсдæндæгтæ — 
Худæгау, зыхъхъыр... 
Уазал хæхты ирд цъуппытæ 
Цатыртау зынынц. 
Халыл кондау, хърихъуппытæ 
Хуссармæ тæхынц. 
1946 
* * * 
Арвгæрæтты боны фæд æмбæхсы... 
Тархъæд баззади куырмæй... 
Пирæнæй пырд мигъты ’хсæнты слæсы, 
Амбæхс-амбæхсгæнгæ, мæй. 
4 Цæрукъаты Алыксандр 

98 
Цæрукъаты Алыксандр 
Афонмæ та къæдзæхы хъæдгомæй 
Сæгуыт донбылтæм æрцыд; 
Афонмæ та цуан кæнынмæ комæй 
Хъæдбынтæм æрхъуызы сырд... 
Арвгæрæтты боны хуызтæ тайынц, 
Хæхтыл сау барæг хæты, — 
Уымæн доны хухулæджы уадындз 
Ныр зæрдæисгæ цæгъды. 
1940 
КÆСЫ МÆМ АФТÆ 
Фæйлауы ирдгæйы уылæн, 
Нæ хохыл митхъæпæн ныйирд и. 
Кæсы мæм афтæ, цыма мæн 
Æцæгдæр сфæлдыста нæ цъити. 
Мæстыгæр, сонт арсы хуызæн 
Егъау бæлæсты дымгæ стоны. 
Кæсы мæм афтæ, цыма мæн 
Ныййардта уад тызмæг фыдбоны. 
Уый скæсæн калы рухс, тæмæн, 
Хи тавынц хуссæрттæ йæ артмæ. 
Кæсы мæм афтæ, цыма мæн 
Хур фехста, судзгæ зынгау, цардмæ. 
1954 

Цъæхдзаст изæртæ 
99 
Уалдзæджы рухс бонтæ... Зæрдæ сæм райы. 
Цъиутыл дæр фырцинæй бахæцы зарын!.. 
Оххай, сæрдыгон цæхæркал къæвдайы 
Бирæ æнцондæр мæхи кæд æнкъарын! 
Фæззæджы хъулон кæрц... Зæрдæ куыд тындзы 
Хурæй мæнгæндæвд хъæдрæбынтæм, къултæм!.. 
Оххай, зымæгон хъызт мигъты бын рындзыл 
Бирæ æхцондæр куы вæййы мæ удæн!.. 
1958 
АПРЕЛЬ 
Цард та бацыд æрдзы... 
Нал у зæхх цъынæр: 
Сабухта, æмæ дзы 
Базмæлыд сывæр... 
Мигъ йæ сыг æрцагъта, 
Арв лæкъуын у, тар. 
Домд зæрдæ дæр суагъта 
Ног сæнтты æвзар... 
Рагазты хъуырдухæн — 
Маройаг, фыдох. 
Ивгъуыд бонты тухæн, 
Нæй, нæ кæны рох... 
Чи зоны, кæд искæд 
Бавзæрстон фыдбон: 

100 
Цæрукъаты Алыксандр 
Армыдзаггай, рисгæ, 
Сæрыхъуын тыдтон. 
Сау хъæды кæроны — 
Бæлæсты ’хсæн талм... 
Балæст-иу мæ роны 
Схъармы тыххæй калм... 
Чи зоны, куывтон-иу 
Ницæйы сæрæн. 
Фарны рухс куывддон-иу 
Къæхты бын — дæрæн. 
Чи зоны ’мæ худтæн, 
Афтæмæй куыдтон. 
Иуæй-иу рæстудтæн 
Се сæфт-иу уыдтон. 
Уыд мæ мидсих катай, 
Ме ’ддаг сар — фыдлаз. 
Уд-иу амард хатгай, 
Буарæй та — æгас... 
Ногуагъд цъиутау хъусын 
Ног фæндтæн сæ хъæр. 
Авдæны сæ узын 
Буцхуызæй æз дæр. 
Стыр тыхы æмуд æрдз — 
Цард-æвзæн хæссæг. 
Зæрдæ фестад удæвдз, 
Фестад риу гуымсæг! 
1971 

Цъæхдзаст азæртæ 
АЙНÆГ ХОХ 
Цъæх айнæг, бæрзондæй ныллæгмæ — дæ каст. 
Дæу саузæрдæ скодтой хæлæг æмæ маст. 
Нæй къада, æхсæрдзæн, нæ дыл хæцы мит, 
Нæ хъуысы дæ тигъæй хæххон зымы ’хситт. 
Дæ уæхскмæ нæма схызт дзæбидыр йе хъуаз, 
Хуыскъ удæй быгъдæгарм дымгæтимæ хъаз! 
Хæрзиунæг, æнæ стыф, тызмæгæй — дæ каст, 
Дæу саузæрдæ скодтой хæлæг æмæ маст... 
Дæлæуæз — быдираг хъæдæхгæд обау, — 
Зæххæмвæз къуыбыртыл — уыгæрдæны тау... 
Цы нæ дзы ис маргъæй! Уым — йе ’дзаг сырдæй! 
Æмпæр-пæр, æмызмæлд — зымæгæй, сæрдæй!.. 
Ныллæджы æлвисы йæ диссæгтæ цард. 
Дæуæн æй бæрзондыл фыны дæр нæ рард! 
1977 
ХОРЫ КЪÆВДА 
Дымгæ мигъты сцагъта, 
Дымгæ схаста сыг, — 
Уацилла æруагъта 
Урс тымбыл «цæссыг»... 
Басаст зæххы дойны, 
Елийа ныхъхъус... 
Ракалдис æмбойны 
Арвы цъæхæй рухс. 

102 
Цæрукъаты Алыксандр 
Хаугæ ’взист æртæхтæ — 
Хуры тынтыл уагъд. 
Атадысты тагъд... 
Бурхъулон æврæгътæ 
Сайы æрдз йæ уындмæ, 
Улæфын — æнцон. 
Кæс «Сосланы ’рдынмæ» — 
’Ркъæлæт арвгæрон. 
1946 
ЗÆРДÆЙЫ ФÆНДÆГТÆ 
Зæрдæйы фæндæгтæ — 
Хурнывæст сырх тæгтæ. 
Уарзт, рæстад, фыдæхы 
Барæг сыл фæтæхы. 
Цин, гуызавæ, дис дæр, 
Тас æмæ фæдисхъæр. 
Зæрдæйы фæндæгтæ — 
Удæртау сырх тæгтæ, 
Хизынц доныл, артыл, 
Судзин хидыл, кардыл. 
Се ’мдзæуæг — хъысмæтæн 
Цард æмæ мæлæтæн. 
15. IX. 1983 

Цъæхдзаст изæртæ 
103 
Тæнæг мылаз сæумæйы рухсмæ тади, 
Рæхцыд ма зæхх йæ урспакъуы фынты. — 
Ныууарыд мит, уæрагæрфæн æрбадти... 
Уыдтон: цæхгæрмæ рафæд кодтай ды. 
Уыдтон: ныззылдтæ донисæн æрхырдæм, 
Фæаууон дæ уæ сыхæгты фæскау. 
Æз та лæгæрстон хъæууынгты дæргъырдæм, 
Нæ фæдтæ фесты дзуарæвæрд сынкау. 
Цыма дыл хъавгæ бамбæлдтæн мæ армæй, 
Цыма æрдæ мæ сагъæсты æмуд... 
Фæлæ мæ тъæры ницы баззад хъармæй, — 
Æрмæст дзы — уазал, уад-дымгæйы футт... 
Кæддæр уыд уый... 
Тызмæг рæстæг мæ сæрыл 
Æгæр-мæгуыр нæ ныууагъта хъуын дæр. 
Нæ рагфембæлд мæ зæрдæйы къæсæрыл 
Зыны мысалгъæй дзуар-къахтау ныр дæр! 
25. VI. 1982 

104 
Цæрукъаты Аяыксандр 
ДЕНДЖЫЗ ÆМÆ АРВ 
(Касыда) 
Æнæзмæлгæ — денджыз, æнæстыф, быгъдæг. 
Йæ комкоммæ йе ’мгъуыз — цъæх арвы тыгъдæг. 
Рæстæгмæ уал уыдон æнцойæ зынынц... 
Нæ вæййынц æрвылбон тæмæндзæст, сыгъдæг, 
Кæрæдзимæ кодтой æнусты фыдæх, 
Æртхъирæнтæ, додой, æргомæй тызмæг. 
Дыууæйы æхсæн-иу уад сыстад æваст, 
Уæйгуыты хуызæн-иу куы систы хæцæг. 
Фыранкбарц уылæнтæ лæбурдтой хæрдмæ, 
Кæфхъуындар гуылфæнтæ æфсæрстой ныллæг. 
Зынг фæттæ-иу рахста уæлвонг рындзæй арв. 
Æнцонæй сæ ахста фыцгæ дон цæрдæг. 
Сæ тох-иу куы фæци — хæрæгсаст, æмдых. 
Ныхасæй кæрæдзи æвдæрзтой, хъæлæкк. 
Æппæлыди денджыз: «Налмасцъар — мæ бын, 
Нæ зоныс, нæ феныс мæ хæзнаты цæг. 
Кæсæгтæ — зæринсис, æвзистриу кæфтæ, 
Æхсыныс дæ мид-хъис, кæныс мæм хæлæг». 
«Æгæр хъал цæмæй дæ? — арв хъазыд. — Мæ цар — 
Хур, стъалытæ, мæйтæ, — нæ дæм дæн бæллæг». 

Цъæхдзаст изæртæ 
105 
Фæмæсты-иу денджыз: «Дæн цард раттæг æз, 
Нæй ме ’мхъару, ме ’мныфс дæ бæрны æрнæг». 
Арв худти: «Мæ тæртты зæххы къори, дæу — 
Сымахты хуызæтты дæн мемæ хæссæг. 
Нæ йæ кæнын сусæг: мæнæн нæй æмгъуыд, 
Ис мемæ æмкусæг — æппæтхал рæстæг! 
Сымахæн — бæрæг ас, æнæкæрон — мах, 
Пырх уат, йе сæрæгас, — мах — алцы кæнæг». 
Ныр базмæлыд денджыз, фæлакъон ис арв, 
Уыдзæн та загъд-ерыс, — бæлвырд у, æцæг! 
17. VI 1.1982 
МÆБÆХ 
Нæма фæбæрæг боны цъæх... 
Мæй хъæды сæр лæууы... 
Мæ саргъы бын 
Мæ хæстон бæх 
Æнæстыфæй цæуы. 
Æгуыппæг быдыр... Дард фæцыд 
Цыдæр уынæр, хъæрахст... 
Мæ фæллад бæх, 
Цы кæныс, цы, 
Цы ’рлæууыдтæ æваст? — 

106 
Цæрукъаты Алыксандр 
Æви æхсаргарды зыланг 
Æрцахста хъус? Кæцæй? — 
О, мауал тæрс, 
Нæ фыддæр знаг 
Нæ рабаддзæн мæрдтæй!.. 
Цæй, сисон ам уал дын дæ саргъ... 
Ныууыгътай ды дæхи, — 
Хæстон азты 
Æвирхъау уаргъ 
Цыма фæдæлдзæх и... 
Æмæ мын ме уæхскыл дæ сæр 
Æрæвæрдтай æнцад — 
Æфхæрд зæрдæ 
Ныррызт куыддæр, 
Мæ цæстысыг æруад. 
Мæ фæлмаст бæх, дæуæн дæр ис, 
О, зонын æй, зæрдæ! 
Æмбарын дын 
Дæ бирæ рис, 
Дæ тухитæ, бæргæ... 
Æртæхджын нæууыл хиз, æз уал 
Чысыл æрфынæй уон, — 
Сæумæцъæхæй, 
Мæ хорз æмбал, 
Нæ хъæубæстæм цæуон... 

Цъæхдзаст изæртсе 
107 
Уыдзæни стыр кад махæн уым! 
Нæ хъысмæт — иу æдзух, — 
Куы кæнæм зæхх 
Кæддæрау хуым — 
Дæуæй мын нæй фæцух! 
1954 
МÆ ЧЫСЫЛ ЗÆРВАТЫКК 
Мæ чысыл зæрватыкк, нæ уалдзæг æрзылди, 
Хуымæллæджы бæндæн нæ кауыл куы схылди. 
Мæкъуыл-æврагъ арвы бæрзæндты тæхы, 
Уым де ’мбæлттæ хъазынц æгæрон цъæхы. 
Сæ урс дæллагхъуыртæ æрттивынц нæ хурмæ... 
Уæд ссæуы дæ цъипп-цъипп сæ цъыбар-цъыбурмæ. 
Тæхынмæ фæхъавыс... Пæррæстытæ, гæпп... 
Хæдзары зæхбыныл фæцæуы дæ тъæпп. 
Дæу рудзынгыл цадæг æрæвæрын ногæй, 
Æрвон быдыр та дæм æрсиды уæлвонгæй... 
Æмæ та уæд сисыс хъуырдухæн, тæлфын, 
Дæ базырæй рудзынджы æвгтæ цæвын... 
Мæ чысыл зæрватыкк, уæлмигьты нæ тахтæ, 
Нæ дæ ахста дымгæ, нæ федтай къæвдатæ, 

108 
Цæрукъаты Алыксандр 
Нæ базыдтай тыгъдæн йæ дæргъ кæнæ уæрх... 
Мæн дæр ма дæ азар цæмæн судзы, зæгъ?.. 
Цæй тыххæй дæ ссардтон æз уыцы бон уынджы? 
Дæ саст базыримæ æвдылдтæ уым рыджы... 
Бынтондæр дæ зæнджы лыстæг æргъиу — мур, 
Уыдтæ ма хæрзлæппын, дæ дзыхгæмттæ — бур. 
Цы кодтай? Кæд исчи дæу бафхæрдта барæй: 
Фыдгуырд дæ кæд фехста лæдзæг йе къуыбарæй... 
Кæд атылд дæ уæлæ æнæрхъуыды цалх, 
Æви дыл ныллæууыд фыдгæнæджы къах?.. 
Дæ сæрды бон — хъарæг, дæ фæззæг — æнтъыснæг, 
Æнкъардæй дыл ацыд мæ къуымы дæ зымæг... 
Ды æрдзы тæхагдæр уæгъдибар хъæбул, 
Ныр джиуыс къуылыхæй, дæ базыр — зæбул... 
Мæ чысыл зæрватыкк, нæ уалдзæг æрзылди, 
Хуымæллæджы бæндæн мæ кауыл куы схылди. 
Нымбæрзта сыгхæсс мигъ ныр арвæн йæ цъæх, 
Ныхъхъус и къæвданхъæл йæхимидæг зæхх... 
Мæ чысыл зæрватыкк, дæ бырынкъ куы ’руагътай, 
Æрцъынд и дæ цæст дæр, — цæуыл у дæ катай? — 

Цъæхдзаст изæртæ 
109 
Кæд мысыс нæ хъæдбын сæууон хуры скаст, 
Дæ буц ныййарджыты æнæнцой цъæхахст... 
Дæ мад-иу йæ чысыл лæппынтæм тындзыдта 
Хæринаг уын хаста — хъæндилтæ, бындзытæ... 
Уæ царды къæсæрыл уый кодта цæрддзу, 
Æдзухдæр уæ сæрыл уый кодта цæрддзу... 
Ныр де ’мцот æмгæрттæ фæцæйтæхынц къæйттæй, 
Нæ риссы сæ зæрдæ дæ сагъæс, дæ мæтæй. 
Сæ ахстоны цинæй сын улæфт кæм ис? — 
Куы скъæфынц сæ дзыхты æлыг æмæ хъис... 
Мæ чысыл зæрватыкк, фæтар та сты хæхтæ, 
Мæ рудзынгыл уайынц къæвдайы æртæхтæ. 
Нæргæ арв æрцагъта йæ цæхæр, йæ зынг 
Æмæ дыл æруагъта йæ уазал цæссыг. 
1956 
ХЪУЫМ 
Ныллыстæг дон, æвзист æндахау, æрхы... 
Хъæд раджы ’рцагъта йе ’мбыд фист, йæ хъуын... 
Зæронд байвæды сау къæйтæ ’мæ æргъыл 
Ныссабыр и фæлмастæнгасæй хъуым. 
Мылаз уæлцъар зына-нæзына змæлы. — 
Цыма — фынæй... æнцой хъуыдыты тарф... 

110 
Цæрукъаты Алыксандр 
Бынæй дзы мигъы стыр мæкъуылгонд хæлы, 
Бынæй дзы скаст æнахуыр цъæхæй арв. 
Зынынц йæ лыстхуыр, цъалахгæд рæбынтæ, 
Æрзæбул былæй хус фæсал-кæрдæг. 
Æрттивынц тары тъепаты гуыбынтæ — 
Куы разынынц, куы амбæхсынц цæрдæг. 
Ныхъхъус и хъуым... Йæ тар зиллакк быгъдæг у, 
Æфтауы уый æвронг сагъæстыл мæн... 
Ныхъхъус и хъуым... Куыд никæд — ныр сыгъдæг у 
Йæ мынæггонд æнæзмæлгæ тæмæн! 
18. XI. 1972 
ЦÆРГÆСЫ МÆЛÆТ 
Йæ адзал — цæф маргъæн, 
Цъæл базыр, цъæл къахæн, 
Уый комы къæйдуртыл хуыссы... 
Тызмæг хохы тигъмæ, 
Быргæ-лæсгæ мигъмæ 
Æнкъардæй фæстаг хатт кæсы... 
Цъæх арв æмæ йе ’мхуыз 
Æнæкæрон денджыз — 
Йæ уды фæлæууæн, йæ цæст... 
Тæхгæ нал, фæлæ ма 
Бæрзондæй дæлæмæ 
Хи раппар, тыгъдсисæй — æрмæст! 
1978 

Цъæхдзаст изæртæ 
111 
ÆРФЫНÆЙ У 
Салдатпы фыстпæг 
Хæст фенцад... Æрбайрох æд тугтæ, æд зынтæ... 
Йæ сагъæсты зæрдæ, дзæгъæлау, фæцыд... 
Мæ цæстыты тары мæм ногæй фæзындтæ: 
Æркъул кодтай уаты; дæ цæсгом — хуыздзыд... 
Бæрæг у, дæ русыл дæ цæстысыг бахус — 
Мæтгæнгæйæ, чи зоны, абон куыдтай. 
Йе хæхтæм мæ номæй фыд хабæрттæ байхъуыст, 
Æмæ кæд дæ даргъбыд дзыккутæ тыдтай... 
Налат дымгæ сыстад, æрбалвасы фæрстæ, 
Мæ тæрныхыл суайы йæ ихкъухы дзæхст. 
Мах райсом атакæй бырсдзыстæм æд гæрзтæ, 
Æгъатырæй дарддæр мæн фехсдзæни хæст... 
Æрфынæй у — ссарай æнцой фынты амонд; 
Æнхъæлмæ кæсынæй хи ма ’фхæр æгæр... 
Мæ удæн цы ’рцыди нæ карз дугæй хайгонд, — 
Куыд хъуамæ æруадзон йæ разы мæ сæр?! 
Æрфынæй у... Искæд дæ ныллæг къæсæрыл 
Æрлæууон бæлццонау, — ис уымæн уæвæн! 
Цæрынхъуагæй м ’адзал куы ’ртыхса мæ сæрыл, — 
Мæ фæстаг тыхулæфт дæу тыххæй уыдзæн! 
1944 

112 
Цæрукъаты Ллыксандр 
ФÆХИЦÆНЫ САХАТ 
Фæззыгон бæлæсты изæрон сыр-сыр... 
Æнæнымæц хъæутæ, æгæрон быдыр. 
Бæлццонарæзт къордтæй хæстонтæ лæууынц, 
Ныртæккæ фæйнæрдæм сæхимæ цæуынц... 
Цыппар азы тухи — тызмæг масты фурд; 
Цæйбæрц диссаг федта хæцæг лæджы уд! 
Æфсæддон лымæнад — уæззау хæсты ’взæрд 
Æфсæддоны риуы — мыггагмæ æвæрд. — 
Мæлæтмæ цыдысты кæрæдзи бæсты... 
Уæлахизы кадæй уæздан хъалтæ сты! 
Зæххы къори дзурдзæн уæйгуыты цытыл — 
Фыдгулы сæр систой джебогъы фындзыл!.. 
Фæхицæны сахат æрлæууыди ныр... 
Фæндараст æрцагъта æфсæддон фæндыр. 
Хæствæллад салдаты цæстысыг æркалд, 
Æрдæгдымд тамако йæ къухæй æрхауд. 
Фырадæргæй алыгъд йæ цæсгомы хуыз — 
Фæстаджы ныхæстæ... Фæстаджы хъæбыс... 
Зæрдæйæ зæрдæмæ ныккæсæн куы нæй — 
Кæрæдзийæн загътой хæрзбонтæ зынæй... 
Æфсæддон фæндыры уынгæгхъæлæс зард 
Фæцыдис изæрыккон быдыртыл дард. 
1945 

,^*&863~'- 
Уарзт æмæ фарн 
* * * 
Æрбалæст мæйрухс рудзынгыл къæрныхау, 
Нæ кæны цух дæу де ’нцойад, дæ фынæй, 
Уый схылд дæ цонгыл, русыл, гом тæрныхыл... 
Фæндыд мæ фестын дзаг мæйæн йæ тынæй. 
Фæхизыс кауыл арт-хуры сырх хызы; 
Сыфтæр æртахти бæласæн йæ сæрæй, 
Дæ дæллагхъуыр ныллæст, æрхауд дæ дысæй... 
Фæндыд мæ фестын зилахар сыфтæрæй. 
Лæууыс æддæуæз, хъæуы фале, фахсыл, 
Ныццыдтæ æрхмæ, къутæртыл хæцгæйæ. 
Дæ сау дзыккутæй сираг уддзæф хъазы... 
Фæндыд мæ фестын сонтхела дымгæйæ. 
Сыгъдæгцæст суадонмæ тындзгæ ныккастæ, 
Нывгæдтай дзы дæ гогоны фæндонæй, 
Æмæ дæ былтæм нуазæн къоппа схастай... 
Фæндыд мæ фестын ирдтæмæн сæудонæй. 
1954 

114 
Цæрукъаты Алыксандр 
* * * 
Æрхаудтæн æз мæ зонгуытыл дæ цуры, 
Мæ цардхалæг дæлимоны рæсугъд! 
Дæуæй æрмæстдæр иунæг хорзæх курын: 
Куы суæгъд кæнис дæ цъысымæй мæ уд! 
Æрлæууыдтæн, о, де ’нæбæрæг кастæй 
Раст хъамайы цыргъ бырынкъыл цыма. 
Мæн мауал дар куывдаг нывондау бастæй, — 
Мæ удхарæй æлгъыстдæр ма цы уа?! 
Дæ сар хæссын кæлæны стыр æргъомау... 
Цæрон, мæлон — уæлдай мын нæу, æууæнд. 
Дæ дзырдтæ уадз, Бæстытыхы тæрхонау 
Мæнæн уæд та адзалхæссæг фæуæнт! 
1967 
* * * 
Ацы къахвæндаг фестæд хуры тын, — 
Ууыл, ууылты уадтæ сæрвæттæм. 
Ам дын, хъазгæйæ, иухатт дуры бын 
Æз куы бамбæхстон уæд дæ сæрбæттæн. 
Фестæд уды хос ацы къада дон, — 
Уымæй нуазгæ дæ федтон иу сæрды. 
Уæдæй абонмæ хи дзы нал надтон, 
Уыйау срæсугъд и раст мæхи зæрдæ. 

Цъæхдзаст изæртæ 
115 
Ацы уыгæрдæн фестæд дари сыф, 
Мæнæн ам быдтай иухатт дидинхуд. 
Æмæ химидæг цинæй баризын — 
Сси мæ сæнтты сæр уыцы иу минут... 
Фестæд урс хъаймагъ ацы хоры хуым, 
Демæ хур зæххыл ам фæцахуыр дæн. 
Фестæд номхæссæн ацы хохы къуым — 
Иры фидауцæн ды кæм райгуырдтæ! 
1958 
Дæуæй мын дам-думтæ дзырдтой, 
Æмæ мын уый мæ зæрдæ кайдта. 
Мæн уыцы саумылаз фыдгой 
Куырмæджы, уайых уон, фæсайдта. 
Цæуыннæ ссардтон, цæ, фæндаг 
Дæуæн æз де ’назым рæстадмæ? 
Сызгъæрин базырджын кæсаг 
Мæ къухæй агæпп ласта цадмæ... 
Быдираг дидинджыты баст 
Лæууы мæ рудзынгыл фæлурсæй... 
Кæмæндæр хурбонау — дæ каст, 
Мæнæн та баззадтæ мæйрухсæй!.. 
1955 

116 
Цæрукъаты Ллыксандр 
* * * 
Уыди мын, фурдау, арвы цъæх, 
Уым кодтон ленк, цыма кæсаг. 
Уæлмигъ — мæ бæллицты хуымзæхх, 
Мæ сæнттæ — тауинаг мыггаг. 
Æврæгътыл-иу хуыссыдтæн бон, 
Мæ къæлæт бадæн — мæй изæр... 
Æхсæв, уæлыгæсау, хызтон 
Æз стъалыдзугтæ хохы сæр... 
Цымæ цы ратахт уæд зæдау?.. 
Уæвгæйæ разынди уый зæд — 
Ды мидбыл бахудтæ рæдау 
Æмæ æрбайсæфтæ фæсвæд... 
Хæлуарæджы æндæдзгæ тын 
Мæ цæсты суй хаутыл — нывæст: 
Дæу агуырдтон уæлæрвты бын, 
Ды та — Хъæриуы бын æмбæхст. 
Дæ цæрæн — митæфцæг кæмтты... 
Кæд де ссард — ме сæфты тæрхон. 
Мæныл нæ бафтыдтæ кæд ды, 
Уæддæр мæ скодтай ныр зæххон. 
1954 

Цъæхдзаст изæртæ 
117 
Ды фарстай мæн: «Æнкъард — дæ каст. 
Зæгъ-ма, цы дыл æрцыди?» 
«Мæ дуджы никæд федтон маст...» — 
Фæлæ мын уый мæнг уыди. 
«Мыййаг, кæд искæмæн кæддæр 
Дзæбæх зæгъын нæ хъуыди...» 
«Нæ, никæй бахъуыди мæ сæр...» — 
Фæлæ мын уый мæнг уыди. 
«Кæд, амондмæ бæлгæ, дæ риу 
Хуыскъаг зæххау ныссыгъди». 
«Нæ зыдтон, уыцы риссаг циу...» — 
Фæлæ мын уый мæнг уыди. 
1955 
* * * 
Зæгъ мын ды хорз ныхас, æвзæр дæр — 
Æз æй æппæрст халау хæссон: 
Кæд амонд бавзарид мæ сæр дæр; 
Кæнæ зæрдæдзæфæй хъæрзон! 
Фæхуд йе ракæс мæм хъуынтъызæй — 
Фæндаджы равгæн мыл æфта: 
Хур хъаздзæн ирдцæстæй дæ хуызы, 
Кæнæ мæ хойдзæни къæвда! 

118 
Цæрукьаты Ллыксандр 
Æрбайс мæ... Асхой мæ — уд риза, 
Хъысмæтæй базонон мæ бон: 
Мæн арв йæ цъæх базыртыл сиса, 
Кæнæ та авддæлдзæх фæуон! 
27. X. 1973 
ЧЫЗДЖЫ САГЪÆС 
Фадауы тъæпæн — зæлдаг уыгæрдæн, 
Йæ бæрæг астæу цым бæлас зайы. 
Цы кæнон, æна, цы раны фæдæн, 
Æдзух мæ цæстыл кæйдæр ныв уайы. 
Æссивын афон нæ хъал зиууæттæн 
Фæсаходæнты къуымæл куы хастон, 
Мæхи рæузондæй цы галиу фæдæн, — 
Æвзонг фыййауы цæмæн бауарзтон! 
Уый рацыд хохæй Тырмоны ’фцæгыл, 
Тыхстæй æрлæууыд мæ тæккæ цуры. 
Æрæнцой кодта йæ бæрз лæдзæгыл, 
О, дон мын авæр, зæгъгæ, мæм дзуры. 
Цæмæн ын састон йæ къуындæг дойны? — 
Бæргæ дзы ’мбæхстон мæ сау цæстытæ. 
Йæ къухæй дурын æрхауд æмбойны 
Æмæ куы баци тæгæл сæстытæ. 

Цъæхдзаст изæртæ 
119 
Йæ царды дæргъы фæсмон фæкæна, 
Кæд къахвæндæгтæм цæмæн фæкæсын. 
Куы нал фæразын, цы кæнон, æна, 
Куы нал æй фенон — æз уымæй тæрсын... 
1948 
* * * 
Дæ нымд фæныдзæвгæ фæкасты — 
Æхцон, зæрдæагайæн тас. 
Цæуы нæ хаттæй-хатт æмдзасты 
Æмыр, æнæдзургæ ныхас. 
Мæ хъуыды — гом тыгъды æмбæрцау, 
Мæ монц дæр уый æмас хæссын. 
Æдзух цыдæр сусæг æнхъæлцау 
Дæ зæххон рацыдмæ кæсын. 
Цыма бындзарфæлдæхтæй фендæр 
Мæ уды мидконды нывæст. 
Философ, маг æмæ поэт дæр 
Дæ уындæй басгуыхин æрмæст! 
26.1.1983 
* * * 
Уыцы сау цæстыты каст 
Сусæг фатæй мæн рæхуыста. 
Уыцы бон æрцыдтæн баст 
Æз æнæуынгæ рæхыстæй. 

120 
Цæрукъаты Алыксандр 
Уыцы сау æрфгуыты конд 
Мæн нæ ныууагъта æвыдæй — 
Сгалиу уый тыххæй мæ зонд, 
Зæрдæ адзæгьæл фæлывдæй. 
Уыцы сау дзыккуты быд — 
Размæ уæхсчытыл æппæрстæй. — 
Охх, архъангонд мыл æрцыд... 
Баззадтæн дзы хурхæлвæстæй. 
1939 
МÆ САГЪÆС 
Хæцын дын дæ къухыл, 
Мæ фæстæ дæ хонын, 
Дæу ме уæхскмæ сисын, мæ уды лæууæн... 
Уый — абон æрмæстдæр, 
Тæккæ райсом, зонын, 
Уыдзынæн мæхæдæг хæссинаг дæуæн... 
Уæлæуыл мæ сагъæс: 
Мæхи разы, оххай, 
Дæ къухы куы бафтид емылыкк æфсургъ. 
Йæхи уый æд барæг 
Куы фехсид уæлхохæй, 
Куы сисид уый арвы цъæхдзаст тыгъды дугъ. 
Тымыгътæ ’мæ хурты 
Куы федтаин, уастæн, 
Цы фæндагмæ ’рхиздзæн æдæрсгæ дæ къах... 

Цъæхдзаст изæртæ 
121 
Цы уыдзæн дæ рухс дзуар, 
Цы уыдзæн дæ уарзтæн, 
Дæ хъуыды, дæ ныфсæн æфсæнриу гæнах... 
Хæцын дын дæ къухыл... 
Зæгъдзынæн рæхджы бон: 
«Куы нал дæн цæуынхъом, мæн ацы ран уадз. 
Æрвитын дын демæ 
Лæджы фарн, лæджы ном, 
Мæ фæндиаг ахæсс æнæ мæн дæ балц!» 
1967 
* * * 
Æртытау арвгæрон сырх у... 
Æхсæвæндæрг фæлыгъди зæххæй. 
Уынын: æрбакалдта дыл хур 
Сызгъæрин дон æрхуы тæбæгъæй. 
Дæхи уæ гом тыргъы æхсыс... 
Æд къæрта рахызтæ ныр уынгмæ. 
Пæрпæргæнгæ дæ зæлдаг хыз 
Дæ сæрæй сцæйисы сæудымгæ... 
Уынын: дæ цæсгом та — фæлурс... 
Фæдæ дæ зилæнтæ, дæ митæ, — 
Æрбадтæ авдæны уæлхъус, 
Сындæггай райхæлдтай дæ риутæ... 

122 
Цæрукъаты Алыксандр 
Цыма нæу а зæххон дæ фенд — 
Æцæг уæларвоны хуызæн дæ. 
Дæуæй кæд систа Рафаэль 
Йæ мадымайрæмтæ, йæ зæдтæ!.. 
Сæнттæ, фæлывд сæнттæ æрмæст... 
Дæ уд, цы зæгъын, уымæ дард у... 
Бæргæ, о, сфæлдыстаин æз 
Дæуæй бæстыфидауц мæ царды! 
1956 
БОНИВАЙÆН 
Æхсæвон тар фæсвæд, сырдау, фæхъуызы... 
Мæ фыд, ды дæ? Æви мæ цæстыл уайыс? 
Æндæргау кæд æрцыд æвдиу дæ хуызы?.. 
Хур слæгæрды — мæ лидзыс ды, нæ тайыс... 
Нæ кулдуармæ куыд февзæрдтæ мæ разы, 
Цæмæн худыс дæ мидбылты дæ фыртмæ? — 
Мæрдтæм фæдæ кæд йе ’лгъыстæй фыдазым, 
Кæд никуы ’рзынд дæ сагъæссаг мæнг цыртмæ? 
Мæ бон кæсын куы нæу дæ рухс цæсгоммæ!.. 
Хур... сивгъуыдта... Сæ сæртæ судзынц хæхтæн. 
Æрхаудтæн уадзыгæй дæ къæхты бын дæлгоммæ, 
Дæ къæхты бын, дæ аууонау, ныддæргъ дæн... 
/5>55 

Цъæхдзаст изæртæ 
123 
* * * 
Æрæгвæззæджы уазал дæтты улæфт... 
Бæгънæг хæрис хуыдымдзадмæ кæсы... 
Фыдхъуын мигъты сæлфынæггæнаг уылæн 
Куы хъæдбынты, куы къæдзæхтæм лæсы... 
Фæлæ та хатгай зилгæ тары скъуыдтæй 
Хур радары чъындыхуызæй йæ арм... 
Цæст не ’фсæды фæззыгон бон йæ уындæй, 
Буар агуры æппынæдзух йæ хъарм... 
...Нæ дыууæ дæр — нæ фæззæджы тæмæны. 
Нæ кæнæм ивгъуыд рагбонтыл æнкъард... 
Дæ алы фенд мын удæвдадз цæмæн у, 
Цæмæн кæсы уæлдай адджындæр цард? 
1954 
СЫЛГОЙМАГ ÆМÆ ПОЭТ 
Сылгоймаг загъта: «Буц хъæбул ныййардтон, — 
Мæ риуыкъæйыл дидинæг æрзад». 
Поэт дзырдта: «Ныффыстон зарæг абон, 
Кæны мын уый цæрдуд зæнæджы ад». 
Сылгоймаг загъта: «Рагацау фæкæуон — 
Мæ саби искæд бауыдзæн зынгхуыст». 
Поэт дзырдта: «Адзалы къух — æнæбон, — 
Мæ дзырд æнусон стъалы-бардзмæ схызт!» 
1959 

124 
Цæрукъаты Ллыксандр 
ÆРМÆСТДÆР ДÆУ БОН У 
X. Н. 
Зæхх, арвæн сæ чингуыты кастæн... 
Ныр дунейы сусæгтæ нал къахын. 
Æвзонгады уадбазыр азтæн 
Æрмæстдæр дæу бон у сæ раздахын! 
Мæлæтмæ куы уаид æвналæн... 
Нæ зоны йæ фыдмитæй бафсæдын. 
Æрмæстдæр дæу бон у адзалæн 
Йæ удхæссæг хъарутæ басæттын! 
Кæм баззайы цотхал æппæтæй?.. 
Нæуæвынад... йе скойæ баризын... 
Æрмæстдæр дæу бон у æвæдæй 
Мæ уырздзæф, мæ сагъæстæ бахизын! 
1971 
АРВÆРДЫН 
Сыгхæсс дымгæйы сонт сыф-сыфæн 
Цыма æппындæр нæй фæуæн... 
Æмбæрзын залмы пака сыфæй 
Дæ сæр, дæ уæхсчытæ дæуæн. 
Йæ дæларм бакодта мах къутæр... 
Дæ хъуырыл уарындон лæсы, 
Фæхæцыдтæн дæ хуылыдз къухтыл 
Æмæ дæм джихауæй кæсын... 

Цъæхдзаст изæртæ 
125 
Æз федтон диссаг ныв дæ цæсты: 
Æрцавта мигьты хуры тын... 
Фæкастæн иуварс: хуымты фæстæ 
Æркъæлæт хъулæттæ æрдын. 
Æмæ йæм раулæфыд цъити, 
Йæ фæрсты æврагъ лидзы рог. 
Кæс-ма, фæсуарын гонпойцъиу дæр 
Фæтахти заргæйæ уæлвонг. 
Мæнæуы ’фсиры дæрзæг рихи 
Нынныхст дæ къабайы, фæлæуу... 
Цæмæн тæлфыс? Кæд дын у ихæн, 
Фæлæ дын, зонын, ихæн нæу... 
Æваст кæцæй фæзынди сагъæс, 
Æви дæ хъуыды сайы дард? 
Куы цыди амыты уæззау хæст, 
Уæд дзы дæ дарæг фыд фæмард. 
Дæ фынтæй сонты дуджы тарстæ — 
Лæууыд дæ разы уыцы бон, 
Æмæ-иу ацырдæм куы кастæ, — 
Уыдтай дзы сау фæздæг, сыгъдон... 
Фæлгæсыс ацы рагъфæтæнтыл, 
Æз та дæ гагуыты уынын: 
Тæссар къæвдайы ’взист бæндæнтæ, 
Сыгсæр хуымбыдырты тæлфын, 

126 
Цæрукъаты Алыксандр 
Хæрисджын туацъæйы хъæбысы 
Быдираг цъиубалты пæррæст. 
Сæ сæрмæ — арвæрдын æвдхуызон, 
Сæ сæрмæ — хурзæрины цæст. 
1958 
ФАЗЗÆТТÆ 
Симды зарсег 
Уæ, уæлæ иу хъæдыл дыууæ балы, 
Уæдæ сæм иу дæр куыннæ ’вналы! 
Гуызмайы чызджытæ — фаззæттæ, 
Нырма сын нæма ис уарзæттæ. 
Зæгъон æй, куы нæу уæлдай хъуыддаг, 
Иуыл дзы фембæлдтæн айфыццаг. 
Йæ ном мын Зæринæ бæргæ хуынди, 
Фæлæ мыл æмбисонд цæмæ ’рцыди? 
Ызнон сæ иумæ æз ауыдтон, 
Зæринæ кæцы уыд, уый нал зыдтон. 
Бынтондæр иухуызон — дыууæ цæстау. 
Уындæй та — тасаг бæрз бæлæстау. 
Нæ иртасын иуæй сæ иннæйы, — 
Иу хатт ма куы ссарин Зæринæйы — 
Мæ лæвар сæрбæттæн бабæттид, 
Йæ хоимæ ивддзаг нал кæнид. 
1953 

Цъæхдзаст изæртæ 
127 
* * * 
Мæ зæрдыл æй дарын 
Мысайнагау раст... 
Лыстæг къæвда уарыд, 
Арв мигъдзæстæй каст. 
Мæ бал бæлас кæрты 
Цæуылдæр куыдта. 
Йæ хуылыдз сыфтæртæ 
Тых-дымгæ тыдта. 
Нæ уасæг нынхъырдтæ 
Нæ кауы рæбын. 
Нæ гæды нымпылдтæ 
Нæ къутуйы бын... 
Мæ сагъæс — дæу тыххæй... 
Фæцæйхастай дон. 
Дæу уынгмæ нæ тыргъæй 
Фæстаг бон уыдтон... 
Æнтъыснæг, тыхст сахат 
Риу басыгъд мæты... 
Цыдтæ ма фæстаг хатт 
Нæ рæзты уæд ды... 
Фæзылдтай мæм де ’ргом, 
Дæ цæстæнгас — тар... 
Уый цъусдуг кæд фегом 
Дæ зæрдæйы дуар... 

128 
Цæрукъаты Алыксандр 
Нæ дын уыд фæндиаг 
Дæ нывы фæндаг?.. 
Уыдис дæм зæгъинаг 
Кæд исты, мыййаг? 
Дæхи мын кæд хъардтай 
Æцæгæй, рæстæй?.. 
Æви мæ кæд мардтай 
Бынтондæр мæстæй?.. 
Мæ фыдбылыз, м ’амонд 
Уыдаис? Мæгъа... 
Гъе уæддæр ды абон 
Мæ сæнтты — мæ хай. 
Æрцу мæм сæудары 
Сырххъулон хызы, 
Быдираг цъæх дари 
Фæлысты фæзын! 
1966 
* * * 
«Мады къух мæрдтæй дæр æххуыс у», — 
загъта-иу мæ мад Дзугка. 
Нæ фыдæлты зæххыл кæмфæнды цæуон, 
Йе балцы фæндагыл дæрддагбæсты уон — 
Мæ ныййарæг мад мыл фæдары йæ арм: 
Фæндагсарæн райсын æз мемæ йæ къам... 
Æз райсын йæ чиныг — йæ ныхæстæй конд, — 
Кæм тæлфы йæ зæрдæ, йæ сагъæс, йæ зонд, 

Цъæхдзаст изæртæ 
129 
Йæ бирæ фыдæбон, йæ бирæ хъыгтæ, 
Йæ хурныв цæстыты æрттивгæ сыгтæ! 
Фыдгæнæджы хъомыс, хъысмæты зынад, 
Хъаймæты æрвгæлæн, тымыгъбазыр уад — 
Мæн уыдæттæй хизы ныййарæг æдзух... 
Мæрдтæй мæм æххæссы цæрдудау йæ къух! 
16.111.1981 
МАДЫ КЪУХТЫ РÆВДЫД 
О, дæ кувæндон рагæй æрæгмæ — уæлхох, 
Æз нæ зыдтон дæ фæрцы фыдбылыз, фыдох, 
Мады къухты рæвдыд, мады къухты рæвдыд. 
Мæнæн царды æдзухдæр тыхдæттæг уыдтæ, 
Ды мæм алы зынты дæр æххуысмæ цыдтæ, 
Мады къухты рæвдыд, мады къухты рæвдыд. 
Цæуынц азтæ... Сæр абон фæхалас, фæурс... 
Мæныл хур дæр æнæ дæу куы нæ кæны рухс, 
Мады къухты рæвдыд, мады къухты рæвдыд. 
Уый — æнамонд «мæнгард дæ» цы фыртæй зæгъай, 
Уымæн нал ис æнусмæ фыдыбæстæй хай, 
Мады къухты рæвдыд, мады къухты рæвдыд. 
Уый — æнамонд, дæхицæй кæй асхойай ды, 
Уый дыккаг мард кæндзæнис æлгъыстæй мæрдты, 
Мады къухты рæвдыд, мады къухты рæвдыд... 
1962 
5 Цæрукъаты Алыксандр 

130 
Цæрукъаты Ллыксандр 
* * * 
Цымæ дын цы ран и зæххы хай уæлмæрдæн?.. 
Кæдæм дæм фæцæуон, нæ зонын, мæ фыд... 
Дæ рæстады рисæй зæрдæхæлд куы фæдæн: 
Куы нæ разындаис фæлтау ды æвыд! 
Цымæ дæм хæстæгдæр, о, чи ’рбады мæргътæй, 
Цы сырды мыггаг дæм æрцæуы æввахс? 
Цы кæрдæг дыл хъазы йæ сæууон æртæхтæй, 
Цы бæлас нымбæрзы сыфтæрæй дæ раз?.. 
Куы дзыназа дымгæ, хъаймæты къæвдадон 
Дæ ингæны царæй куы тæдза, мыййаг, — 
Уый — маройгæнгæ дыл мæ цæссыг ныккалдтон. 
Кæд уымæй ныцъцъыф и дæ мæрдтæмвæндаг... 
1956 
Охх, мæ ныййарæг, цы зæгъон 
Ме ’нкъард сагъæстæй дæуæн?.. 
Æви саухъæдмæ фæтæхон, 
Йе та ме ’намонд фыдæн 
Райсон тæрхæгæй йæ хъама, 
Уымæй байгæрдон мæ риу!.. 
Зоны нын нæ рæстад Хъарман,1 
Зонынц Уаза ’мæ Хъæриу. 
1 Рагон бæлас. 

Цъæхдзаст изæртæ 
131 
Ныр цыппæрæм хатт æрфæззæг, 
Митæй хохы цъупп фæурс... 
Нæй мæ кæстæртæм фæкæсæг 
Уазал къонайы уæлхъус... 
Иунæгæй сын, о, цы кæнон?.. 
Мах мæт йе ’ппæтæй дæу у. 
Цæй, мæхиуыл уал фæкæуон, 
Стæй фæкæудзынæн дæуыл... 
Æмæ судзы мæн фыдазым 
Дзуæрттæй ралгъитгæ фыртау. 
Нал дæ сыстынæн... Дæ разы 
Æз ныгомыг дæн цыртау. 
1939 
* * * 
Агайын зæрдæйы рагон хъæдгæмттæ — 
Зæрдæ йæ мысæнты азылд: 
Сау мигъ цыма та фæскъæвда ныггæмттæ, 
Арвы рухс йе скъуыдтæй разынд... 
Дардæй ма фехъуысынц йе ’мыр гæрæхтæ, 
Дымгæтæ хъæды фæйлауынц. 
Бæлæсты сыфтæртыл ауыгъд æртæхтæ 
Зæхмæ цæхæр калгæ хауынц... 
Де ’нцой фæлæууыдтæн. Рахызтæ тыргътæм, 
Лæдзæджы къæдзыл æнцайгæ. 
Æмæ нæ кæрты нæ хуылыдз цъæх дыргътæм 
Зæрдæ ныццæйкæрзы райгæ... 

132 
Цæрукъаты Алыксандр 
Тута фæсырх, æмæ сырддон зыд цъиутæ 
Минасыл — се ’ппæтæй раздæр. 
Бабыз сæм зæххæй æхсыны йæ хъиутæ, 
Къубал сæм сивазы хъаз дæр. 
Дзурыс: «Тæхуды, ныр «Мигъдæуæн» бакув — 
Сой къæвда рацыд æнæнхъæл. 
Къадзонæг къæпийæ хъæдындзтæ арув, 
Рæбынтæн рахсæд сæ хæмпæл. 
Иу уысм ма бонхъомæй, оххай, фæстаг хатт 
Азилын уымыты бафтæд! 
Лебæда, футæг куы сбырстой парахат — 
Уыдон цыргъ æхсырфæй ракæрд! 
Хъугæн сæ бавæрин тæсчъы æнæхъур: 
Сайæн фæкуры изæрæй. 
Ацы къæвдайы бынтондæр нæ хъæдур 
Акасти кауæн йæ сæрæй... 
Уалæ ма уасæгмæ — татхатæ зджилы, 
Гугукк дæр стахти нæ хуымæй 
Дзæгъындзæг — хъилдзæуа ауæдзтыл зилы 
Уыцы хъуыддагхуыз хъæлдымæй!» 
Цардимæ, ацы фыдæлты зæххимæ 
Баст уыдтæ, ме стыр ныййарæг. 
Абон ныхъхъусын мæхæдæг мæхимæ — 
Сдæ ды мæ зарæг, мæ хъарæг! 
1979 

Цъæхдзаст изæртæ 
133 
ДÆ ДЫУУÆ КЪУХЫ 
Дæ дыууæ къухы — уæрджытыл æвæрдæй, 
Цыма хуыссынц— дыууæ куыствæллад галы. 
Æрттивынц ностæ цъарæфхæлд уæлæрттыл, 
Зыны сыл урсæй цалдæр ног тæппалы. 
Кæйдæр дзыхæй нæ аскъæфынц къафеттæ, 
Нæ судзынц уыдон алы бапъирозтæ, 
Йе джазы ’хситмæ дысон стыр кафеты 
Æвзист вилкæтæй тæбæгътæ нæ хостой. 
Нæ райхалынц æхсæв уæззау цæнгдарæн, 
Сæумæ та худыл не ’рсадзынц мæлхъы сис... 
Куыстой сæ рады абон дæр сæударæй 
Æмæ сæм ныр фынæй кæнын æрцыдис. 
Фæлæ-ма кæс сæ тæккæ бакомкоммæ 
Æндæры къухтæм ахуырст даргъ ныхтимæ — 
Куы азилынц сæ хицауы цæсгомыл, 
Куы архайынц цæйдæр къоппы тыхтимæ; 
Куы райдайынц хыртт-хыртт кæнын гæдыйау, 
Куы та дæууонтæм джихауæй ныккæсынц. 
Цыма цæмæндæр фефсæрмы сты, уыйау 
Дæууонтæ дысты сабыргай æмбæхсынц. 
— Цæмæн æмбæхсут? — хатгæ сæм æз дзурын, — 
Сымах куы стут æппæт дзæбæхтæ раттæг, 
Сымахæй аивдæр куы ницы ис уæ цуры! — 
Æмæ сæ схастон æз мæ былтæм цадæг. 

134 
Цæрукъаты Алыксандр 
Фæлæ цы ’рцыдис иннæ дыууæ къухыл, 
Фæлурс æнгуылдзтæ, уаллæттау, цы здыхсынц? 
Куы алæсынц сыхырна сау æрмкъухты, 
Куы каубыдæй сæ кæрæдзийыл стыхсынц. 
Фæкъæрцц кодтой фырхæлæгæй, фырмæстæй, 
Сæхи фæцавтой дысæлгъты тæргайау... 
... Дæ дыууæ къухы уæрджытыл æмвæрстæ 
Хуыссынц фæллад дыууæ гæрæм цъæх галау. 
1955 
УЫЦЫ ХСÆВ 
Нæ пецы сæр æхсæвсудзæн цырагъ 
Фæцæйхуыссы, 
йæ мидбынаты стъæлфы. 
Æддæ — гуыр-гуыр... 
Ныллæууыд къæвда сах, 
Нынниуы дымгæ, 
цары къуымты стæлфы. 
Нæ æргъ зæхбыныл уарыны дон смал... 
Нæ мад æвæры тæдзынджытæм къустæ, 
Хъаймæт æрвгæлæн нал æнцайы, нал, — 
Кæнынц къуырма йæ сонт цæлхъытæй хъустæ. 
Нæ хъуг ныууасы хъомдонæй уынгæг, 
Йæ рæуæд силлæг стъолы къахмæ бастæй. 
Нæ хъарм хуыссæн — уырындыхъгонд сынтæг, 
Мах, сабитæ, нынныгъуылдыстæм тарстæй. 

Цъæхдзаст изæртæ 
135 
Æмæ та ногæй — футт æмæ зыввытт, 
Нæ рудзынджы хъæдын æмбæрзæн фегом. 
Цæхæрдзых сау кæфхъуындары сыффытт, 
Фæцарæзта нæ къæсы хуылфмæ йе ’ргом... 
Мæ мад — мæнгуырнæг, 
кувгæйæ лæууыд... 
Кæмæй куырдта ныфсæвæрды фæрæз та? 
Зыдтон, нæ фыд йæ дард фæндагыл уыд, 
Æмæ йæ уый Лæгтыдзуарыл фæдзæхста. 
Нæ къул нын хоста сау мæйдары уад. 
Дзынæзта тыргъ, 
цыд бæлæстæн сæ къæс-къæс... 
Мæ цæсты баззад уыцы ’хсæв: 
нæ мад — 
Æрвæрттывды фæлурсдзæсгом, 
зæдæнгæс... 
1978 
НОГÆЙ ТА ДÆУ ТЫХХÆЙ 
Цыма кæсын та дæм æнхъæлмæ: 
Æрбадтæн дур пецы уæлхъус. 
Цыма чысыл фæкъæрцц, фæхъæрмæ 
Æддæмæ адарын мæ хъус. 
Нæ мад йæ сынтæджы рынчынæй, 
Хъæрзгæ, йæ низимæ хуыссы. 
Нæ гæды батымбыл рæбынæй, 
Нæ куыдз дæр дуары ’рдæм кæсы. 

136 
Цæрукъаты Алыксандр 
Кæсынц æнхъæлмæ ам æппæтдæр — 
Дæ худ, дæ чингуытæ, цæллас, 
Дæ хырх, дæ къухæй къуырд зæгæл дæр, 
Нæ фæскъул де ’хсынцъы бæлас. 
Ныхъхъæр, нытътъæлланг ласы уасæг, 
Нæ рæуæд дæлкъæсæр нæты. 
Тæхуды, иу фæндаггон, уазæг! — 
Мæ фыд, куы разынис уый ды?.. 
Бон хур пъæра мигъы лæгæрды, 
Æхсæв фæлмæмбæрзт арвыл — мæй... 
Æрхизынц сæрд, зымæг нæ кæрты, 
Дæуæй та иунæг хъист дæр нæй!.. 
Æз зонын, а дунетыл нал дæ — 
Сыбыры аныгуылд дæ хур. 
Рæстуды фесафæг лæгмартæ 
Æгадæй баисты куыйдур!.. 
Дæумæ æнхъæлмæгæс куыд цæрдзæн 
Дæ хистæр удæвдæрзт фæдон? 
Дæу æз цæмæй баивон — æрдзæн 
Нæу ницы сфæлдисын йæ бон! 
Æвирхъау ахæм цæф нæ зонæг 
Куыд хъуамæ бамбара кæйдæр? 
Фыддæр цы бавзæрста зæххон лæг — 
У ай сæ фыддæрты фыддæр! 
Дыууиссæдз раджы атахт азтæй... 
Нæ гæды нал цæры, нæ куыдз. 
Нæ уасæг банцади йæ уастæй... 
Мæ цæстыл саутæ ма кæсынц... 
Нæ мад, нæ сæйгæ мад, йæхæдæг 
Мæрдтæм дæм абæлццон и ныр. 
«Уым хъуамæ баиу уæм, æнæмæнг», — 

Цъæхдзаст изæртæ 
137 
Дзырдта йæ хуыссæны, мæгуыр... 
Тæхуды иу æдзæр быдыры 
Ныддар тымыгъ-уадмæ дæ риу. 
Мæ удхар сцæндтæ ис мæ хъуыры, — 
Уым хибар, иунæгæй фæниу! 
Фæниу, 
куыд хæла дур, 
куыд тоной, 
Куыд фæдой сау мæсчъытæ, æрх. 
Æмæ мæ дзынæзтмæ куыд хойой 
Кæрæдзи ацы арв, 
нæ зæхх! 
1979 
МÆ САБИЙЫ ДУГÆЙ 
Нæ уæлхъæу мæкъуылгонд егъау тулдз лæууыд... 
Мæйдар æхсæв рындзæй дæлæмæ нæ зынд. 
Нырттывта-иу сау арв, гуыргуыргæнгæ, сонт, — 
Мылазахуырст къулыл — мæ бæлас нывгонд. 
Цыма йыл йæ урсхахх тæлмзиллакк — ныхæст — 
Нывæрдта йæ афтæ йæ хуылфы мæ цæст... 
Мæ фыны дæр уыцы егъау тулдз уыдтон, 
Цæмæйдæр ын тарстæн, цыма йыл куыдтон... 
Сæумæраджы сдардта хур, хъазгæ, йæ сæр, — 
Мæ бæлас æрбаци æд уæзæг цыдæр. — 
Ныццавта бæрзондыл уый сау æхсæв арв, 
Нæ къуыбыр, йæ бынат ныддæлджинæг арф. 

138 
Цæрукъаты Алыксандр 
Кæддæры замантæ: сывæллон уыдтæн, 
Мæ фыдимæ тулдзы рæзты-иу цыдтæн... 
О, нал и нæ бæлас, мæ дарæг дæр — нал... 
Ныццавта сæ раджы фыдгæндæй адзал... 
Æрвнæрды гæрæхтæ куы ’рцахсы мæ хъус — 
Мæ цæстытыл уайы бæлас-хаххыг рухс! 
24. IX. 1983 
ДЗУАПП НÆЙ 
— Зæрин хур, кæм бабын мæ дарæг рæстæй? 
Дзуапп нæй æмæ нæй. 
— Мигъ, сау мигъ, кæм байсæфт мæ дарæг рæстæй? 
Дзуапп нæй æмæ нæй. 
— Тæрккъæвда, кæм бабын мæ дарæг рæстæй? 
Дзуапп нæй æмæ нæй. 
— Тыхдымгæ, кæм байсæфт мæ дарæг рæстæй? 
Дзуапп нæй æмæ нæй. 
— Фыдæхсæв, кæм бабын мæ дарæг рæстæй? 
Дзуапп нæй æмæ нæй. 
— Бон-райдзаст, кæм байсæфт мæ дарæг рæстæй? 
Дзуапп нæй æмæ нæй. 
— Зæхх, сау зæхх, кæм бабын мæ дарæг рæстæй? 
Дзуапп нæй æмæ нæй. 
— Арв рухсцæст, кæм байсæфт мæ дарæг рæстæй? 
Дзуапп нæй æмæ нæй. 
— О зæдтæ, кæм бабын мæ дарæг рæстæй? 
Дзуапп нæй æмæ нæй. 
— О исчи, кæм байсæфт мæ дарæг рæстæй? 
Дзуапп нæй æмæ нæй. 
13. XI1.1985 

Цъæхдзаст изæртæ 
139 
МАД 
Йæ лæгмæ ус æнхъæлмæ касти, 
Æхсæвæй-бонæй-иу куыдта. 
Æмæ ныййарæгмæ цы маст и — 
Æнахъом саби дæр зыдта. 
Цыд лæппу мадзура, тызмæгæй, 
Сыгмигъ — йæ рухс уалдзæг, йæ сæрд. 
Æдзух æм хионæй, хæстæгæй 
Æппæрстой карз фидис, æфхæрд... 
Фыды арм — цоты ныфс, мæсыг у. 
Дæ фыды иу хатт фен цæстæй! 
Куы сурс ныййарæгæн йæ дзыкку 
Æнаххос бафхæрды мæстæй. 
Кæмдæр сæ дарæг бабын хæсты, 
Цæгатаг митфæлм ын — мæрддзаг. 
Æййæфтой азтæ, сургæ, азты, 
Ныддаргъ, ныйивæзти сæ таг... 
Æнхъæлмæ касти мад йæ фыртмæ — 
Фыдгул куы ’рбабырста æваст, 
Нæ зæхх, нæ урс хæхты фæдзырдмæ 
Уæд тохмæ мадзура фæраст. 
Ныййарæг сагъæсты цъæх хуымæй 
Фæззæг кæм систа мисхал, кæм?! — 
Йæ хъæбулмæ бæлгæ, æрхуымæй 
Фæхауди рохаджы мæрдтæм... 

140 
Цæрукъаты Алыксандр 
Нæ зыдта уый: йæ лæппу разынд 
Æхсаруд тугкалæн хæсты. 
Фæлæ гъе уымæн дæр та сау сынт 
Æрхъуыд цæрæнбоны бæсты... 
Хæстæг æрлæуут саукъæй цыртмæ, 
Сылгоймаг — саударæн хызы, 
Цыма йæ лæг æмæ йæ фыртмæ 
Æнхъæлмæ абон дæр кæсы! 
1971 
МÆ ФЫДÆН 
Мæ фыд, мæ дзæгъæл сæфт, уайыс та мæ цæстыл. 
Дæ рыгæйдзаг хæдон... дæ къахдзæфтæ — уæззау. 
Фыццаг хатт быдырмæ куы фезгъорын дæ фæстæ... 
Æрбадти цъиусур дурыл, тæрфæй стахт къæзза... 
Æрхауд æврагъæй иугай урс æвзист æртæхтæ, 
Тæнæгфæлм мигъты сдæры хуры артæвзаг. 
Цæхсадта мын, кæс-ма, бæзджын кæрдæг 
мæ къæхтæ 
Мæ фындзыл — дидинджыты карз уымæл тæфаг... 
Нартхоры зæнгыл стыхсти даргъ сыфджын 
цъæх синаг, 
Гæрзæхсæн алæст, зилгæ, мæнæуы бынты... 
Вæййын, вæййын, бæргæ, цæмæйдæрты фæрсинаг, 
Фæхъавыс мын, хъæлæкк, цыдæр зæгъынмæ ды. 

Цъæхдзаст изæртæ 
141 
Фæлæ уый циу? Цыма рæуфынтæ уынын, уыйау 
Ныггом ис арвы кулдуар хъæдæй рагъы ’хсæн — 
Сосланы ’рдын бæрзонд æркъæлæт ис æддийау 
Мæлхъы къæдзилы хъулон таст систы хуызæн. 
Æмæ тæхынц йæ бынты цæргæстæ дыууæрдæм, 
Йæ мидæг дард, фæсвæд — æргъæу мæсгуыты рæгъ. 
Цыдæр монцты æрфистæг банкъардта мæ зæрдæ, 
Æлвасы мæ йæ сусæг тар къуымтæм нæ зæхх. 
— Фæхон мæ уыцы райдзаст кулдуарыл, 
фæхон мæ, — 
Лæгъстæгæнæгау курын иудадзыг дæуæй. 
Фæлгæсыс къухаууонæй къуылдымы кæронмæ, 
Мæнау дæуæн дæр бафсис уыцы нывæй нæй. 
Мæ сæрыл мын уæдмæ дæ дæрзæг арм æруагътай, 
Æркъул кодтай дæхи мæ хъусы ’рдæм бындæр. — 
— Нырма чысыл, бынтон æнæхъару дæ, — загътай, — 
Фæхондзынæн дæ, ма тыхс, ууылты уæддæр... 
Уый раджы уыд... Фæтахтысты, дымгæйау, азтæ... 
Уый раджы уыд... Дæуæй рæхджы фæцух дæн æз... 
Сыбырæй де ’рцыдмæ æнхъæлмæ цас фæкастæн, 
Фæлæ ды нал федтай дæ бинонты, дæ къæс. 
Мæ фынты-иу хызтæн рæсугъд кулдуарыл демæ, 
Куы-иу фехъал дæн, — алкæд сусæгæй куыдтон. 
Цæуыннæ мæ фæхуыдтай уыцы ног дунемæ, 
Цæмæн мæ асайдтай? — мæхинымæр дзырдтон. 

142 
Цæрукъаты Алыксандр 
Æз уыцы кулдуарыл нæ ахызтæн — уый сайд уыд... 
Уый — сабион мæнгыл сæнтты зæриндаг рухс. — 
Уый демæ баззади, зындонмæ демæ ацыд, 
Цæстысыгæй сыгъди уæдæй нырмæ мæ рус... 
Куы-иу фенын Сосланы ’рдын, дæ рæстаг удау, 
Вæййы йæ авдхуызæй рæсугъд æмæ сыгъдæг... 
Мæ цуры фестыс уæд дæ цъæх нымæтын худы, 
Мæ разæй астымты фæцæйцæуыс сындæг... 
Сæркъул мæнæуы, нартхоры сыбар-сыбуры 
Кæд де ’хситт айхъусын, дæ исдуггай хуыфын. 
Æрбахæссы мæм дымгæ фæсрагъæй дæ дзурын, 
Тæлфы дæ зæрдæ ам, нæ быдыры хуылфы. 
1955 
ФЫДÆЙ ФЫРТМÆ 
Цæнгдых, рæстаг зæрдæ, хъуыдыйæ 
Кæд уыд нæртон адæймаг цауд? 
Зæххыл, æхсарджынты куывды йæм, 
Мыййаг, мæгуырау сгуы нæ хауд!.. 
Ныхлæууæг чи разынд Батрадзæн? — 
Уый суанг хуыцæуттимæ хæцыд! 
Сослан хъару æвзарæн балцы 
Уæвгæ дæр цал хатты фæцыд! 
Борæ, Мукара уа, Челехсан — 
Уæдæ ма хъисыгдæр куыд уа! 
Кæнæ æгуыдзæгдæрæй се ’хсæн 
Кæд баззад Къандзы фырт Сæууа?.. 

Цъæхдзаст изæртæ 
143 
Ирон лæг нарты гуыппырсартæн 
Æгадмæ не ’руагъта сæ сæр. 
Кæд Ос-Бæгъатыры цыргъ кардæн 
Нæ лæууыд сау цæнгæт йе згъæр! 
Дауыт-Сослан æмæ Æлгъуызæн 
Нæ хæхты баззади сæ кой... 
Иронæй зонд дæр æмæ ’ххуыс дæр 
Нæ сыхаг адæмтæ куырдтой... 
Тæтæр-персайнæгтæн сæ гоцъеф 
Тыдта тыхджындæрты хъуыихъис. 
Фæлæ йæ иу риуыгъдæн Гоцъи 
Фæкодта й’ астæуыл æмбис! 
Аланты — не ’фсæддон фыдæлты — 
Куы бахъуыд змæст бонты æхсар, 
Сæ астæу разынди богæлттæ — 
Анбал, Идадз æмæ Еухар. 
Уыдысты Сем, Базыг, Æмбазыг!.. 
Хæххонмæ алчи уадз бæлла! — 
Æрæджы дæр та нæм куы разынд 
Хазби, Чермен æмæ Бола!.. 
Уæнгдых, рæстаг зæрдæ, хъуыдыйæ 
Нæ фæддзу не скъуырдзæн йæ къах, 
Цытджын Уæлахизы куывды йæм 
Æрхауд дзæбидыры сыкъа! 
1962 

144 
Цæрукъаты Алыксандр 
* * * 
Уыди дадайы хай хуырдзæст... 
Йæ сикъо галæй кодта хуым. 
Нартхор-иу байтыдта... æрмæст 
Нæ зад æвзары мисхал уым!.. 
Æмæ фырмæтæй сурс йæ сæр... 
Æрцыд мæныл дæр ма йæ цау: 
Мæ бæллицты мыггаг æз дæр 
Тыдтон дæ зæрдæйы хуымау. 
Фæлæ дзы цас равзæрди, цал? 
Нæдæр æгæр-мæгуыр хæмпæл. 
Цыкурайы нæмгуыты калд 
Фæци къæйнаг мæрыл дзæгъæл. 
1956 
САГЪÆС 
Мæ къабаз хуссары, фæсденджыз, риссы, 
Мæ зæрдæйы кæрдихтæ ихсийынц кæмдæр. 
Уым ме ’фсымæр хæты лæбырд сæхъисы, 
Чалмæ-хызæй æрбатухы йæ сæр. 
Нæ сау хæхтæ нæма систой сæ саутæ, 
Сæ цотмæ бæлгæ тахти сыл æнус. 
Зынджы къæрттау, ирон лæг, дард фæхаудтæ... 
Кæд, чи зоны, нæма ’рмынæг дæ рухс. 

Цъæхдзаст изæртæ 
145 
Кæд, чи зоны, æрттивынц ма дæ туджы 
Фыдызæххы æгъдæуттæ æмæ уарзт... 
Уынын дæ æз цола хæргæфсыл Турчы, 
Лæууыс Ираны стыр мæзджыты раз. 
Уынын дæ хурсыгъд Сирийæн йæ уынгты: 
Фæхæссыс де ’ккой къомситы чыргъæд... 
Æмбæрзы дымгæ пальмæджын быдырты 
Дæ араббаг бæхы сæфтæджы фæд... 
Уынын дæ Индийы — æрмахуыр сау кæлмыты 
Ды стыхтай цонгыл базары кæрон. 
Уынын дæ — дард Алжиры змис тæлмытыл. 
Дæ теуа бастад... Мысыс сатæг бон... 
Уым арв — æндæр... Бынтон æндæр у мæй дæр... 
Æндæрхуызон — нæ хурзæрины скаст. 
Нырризы де уæнг хаттæй-хатт цæмæйдæр — 
Дæ хуылфæй ссæуы рох азты цъæхахст... 
Куы стæлфы уддзæф рагон кипарисы, 
Куы ’рцахсы хъус оазисы сæр-сæр, 
Цыдæр дæ арвмæ базыртыл уæд сисы, 
Фæлæ та ’рхауы гом риуыл дæ сæр. 
Куы скъæфы уад бæласæй тынд сыфтæрты — 
Дæ мид-зæрдæйы уыдоныл кæуыс. 
Кæдæм дæ ’рфæнды атæхын, дæ сæрты 
Куы айвæзы бæлццон мæргъты рæхыс?.. 

146 
Цсерукъаты Алыксандр 
Фæнды ды бадай, заргæ, каууæрдоны, 
Фæнды кæнай сæумæрайсом ламаз, 
Йе арвæн кувай алы бæрæгбоны — 
Уыныс дæ сæнтты цъитисæр Кавказ!.. 
1957 
* * * 
Хъызт æрбаулæфы хъызтыл, 
Уазал уазалыл æфты. 
Цавæрдæр нывтæ ныффыста 
Зымæг рудзынджы æвгтыл. 
Нæу бæллиццаг, нæу хуызæнæн 
Ацы ног райсомы рад. 
Æз уынын мæ хъарм хуыссæнæй 
Кæртмæ миты зилдух уад... 
Салд къалиу, бæгъæмсар тулдзыл 
Абадт хъиуаты дзыгуыр. 
Иу дзы бахоста нæ рудзынг, 
У сырххъулæттæ йæ гуыр. 
Æз уынын: æнамонд уазæг 
Фæсдуар, роды цур, хуыссы, — 
Уый, мæгуыр, ныргъæвст нæ уасæг, 
Дысон йе стыр гопп ныссыд... 
Нæ, куы не ’ндавынц мæн уыдон... 
Иннæ райсомтæй уæлдай, 

Цъæхдзаст изæртсе 
147 
Домгæ, ацы хатт нæ куырдтон 
Буцæн дзаджджын гуылы хай. 
Мад, мæ мад, кæугæ, цыдæртæ 
Къуымы судзинæй рæхсы... 
Ехх, цæуыл риссы йæ зæрдæ? 
Цавæр сагъæстæй тыхсы?.. 
Оххай, чи зоны, уый мысы: 
Баруад сонты бон йæ уд, — 
Рухстау уалдзæджы хъæбысы 
Арвмæ уардийау нæ худт. 
Йе та йæ кæд цух нæ уадзы 
Змæст, тæссаг бонтæн сæ сар — 
Уый мæ фыд фæцыди балцы, 
Нæй дзы иу афæдз хабар... 
Йе та, чи зоны, мæ мæтæй 
Куры фидæнæй фæрнаг... 
Йе кæуы, — кæд ын нæ фæдæн 
Аккаг номы гуырд, мыййаг?.. 
Абон мын фыццаг хатт радта 
Сонтæй сагъæсы хъыг, цин!.. 
Ехх, куы схъæр кæнид йæ катай — 
— Исты ’ххуыс ын кæд фæуин!.. 
1957 

148 
Цæрукъаты Алыксандр 
ЦЫМÆ 
Цымæ цы къæвдатæ, цы хуртæ, 
Цы мит, цы дымгæты хъыхъхъаг 
Дæ размæ калдтой-иу цæлхдуртæ, 
Æхгæдтой де ’рцæуæн фæндаг? 
Цымæ цы карз æлгъыст, цы арфæ, 
Цы хин, цы æрхъуынæг, цы маст, 
Кæнæ цы гуырысхо-гуызавæ 
Дæу кодтой иудадзыг уæнгбаст? 
Кæмдæр дæ боны рухс куы ’рхуыссыд, 
Дæ зынг куы ’рттывта ма чысыл — 
Дæ зæрдæ уаздæрæн цы мысыд 
Фæстаг мылазæхгæд уысмыл? 
Æнцой дын чи уыди, æмвæрсыг, 
Ныгæнæг чи разынд æддæ? 
Мыййаг, кæд дард бæсты æдзæссыг 
Æмæ æнæ «рухсаг» фæдæ?.. 
24. XI. 1983 
* * * 
Зæгъы мын уый ирон фынджы уæлхъус: 
«Зыдтон дын хорз дæ фыды. 
Мæрдты-иу уæд, мæгуыр, йæ бадæн рухс... 
Мæ зæрдыл ма æрыфты... 

Цъæхдзаст изæртæ 
149 
Мæ цæстыл уайы мидхæсты цæхæр, — 
Дæ фыд бырста нæ разæй... 
Йæ хъысмæт æм ныллæууыди цæхгæр 
Æртын æвдæм фыдазы... 
Йæ уаз ном сраст, æрыздæхти йæ фарн, 
Ис музейы йæ къам дæр... 
Йæ бæсты цардæй хайджын уæд дæ арм, 
Дæ хъомыс ма уæд къаддæр...» 
Йæ ныхæстæм мæстæй фæтоны риу, 
Мæ зæрдæ та нырхæндæг: 
Мæ фыды марджытæй æцæгдæр иу 
У ацы лæг йæхæдæг! 
Фæндыдис æй фæкæнын бирæты бындзагъд, — 
Йæ бон æххæст уый не сси... 
Ныр алы мæй дæр ралухы æхца — 
Йæ персоналон пенси! 
1968 
* * * 
Рагон мард та скъахтой 
Иу зæронд хъæууаты... 
Сау ингæиы йе стæг 
Баруади, нырхъис. 
Разынди йæ быны 
Бирæ ’мбæхст хæзнатæ — 
Уæ, налхъуыт, сызгъзæрин, 
Уæ, налмас, æвзист! 

150 
Цæрукъаты Ллыксандр 
Чидæр, дзургæ, систа 
Сæры къуыдыр: «Мулкæй 
Не ссардта кæд йе ’фсис 
Ацы ’намонд цæст, — 
Фенут-ма йæ, ха-ха, 
Згъæлы хуыр йæ къускæй — 
Уæлмæрдты сыджытæй 
Бафсæстис æрмæст!..» 
Артæнхæлдтæ фесты 
Фырхудæгæй. Атахт 
Сæры къуыдыр зæхмæ, 
Дурдзæндмæ ныззылд. 
Айуæрстой дын се ’хсæн 
Хæзнаты уым уайтагъд. 
Бирæгътау лæбурдтой — 
Сонт æмæ фырзыд. 
Æмæ сæ дзæкъулты 
Ахастой бæстытæй, 
Дзурæг ма дзы суанг дæр 
Байдзаг кодта худ. 
Къуыдыр сæм ныджджих и 
Сау лæгæт цæстытæй, 
Бур зыхъхъыр дæндæгтæй 
Уый сæ фæдыл худт. 
1966 

Цъæхдзаст изæртæ 
151 
* * * 
Фæзæгъынц: ма уадз цух дæ фыдгулы дæ цæстæй, 
Цъысымы ма бахау дæ рохст зæрдæ, дæ рæстæй. 
Фæлæ куыд базондзынæ, дидинæджы бын 
Куы хуысса калм æмбæхстæй? 
1955 
ЗÆРОНД ЛÆГ 
Бæзитпы Саулохы’ номыл 
Йæ риуы лæджы ’хсар тымыгъ-уадау хъазыд, 
Кæддæр æм тыхгæнæг нæ лæууыди ных. 
Ныр та-ма йæм бакæс: йæ астæу æртасыд, 
Йæ къабæзтæн байсыст сæ хъару, сæ тых. 
Уый рахилы арæх сæ кулдуары дурмæ 
Лæдзæджы ’нцой, цудгæ — æнусты æмбай. 
Хырыз лæмæгъ стджытæ бæргæ тавы хурмæ, — 
Кæм ма исынц, уæвгæ, йæ хъармæй сæ хай! 
Нæ рагон бæстаг ма фæндоныл кæм тæфсы! — 
Есены мæсыгау ныхъхъуына бынтон. 
«Бæрзонд арв, æрхау мыл, — уынгæгæй ныхъхъæрзы, 
Дзыназы: — О сау хох, мæ быны ныттон...» 
Æрбайсæфы катай... Æрлæууы йæ зæрдыл 
Уæйлаг нымæт, хъама, йæ уайаг цъæх бæх. 
Æрцæуы гæрæхтæ йæ хъусы кæрæттыл, 
Цыма та цъил фесты йæ алыварс зæхх... 
1 Задалескаг, амард 150-аздзыдæй 1941 азы. 

152 
Цæрукъаты Алыксандр 
Æруадзы, æруадзы уæд уазал цæссыгтæ, 
Йæ ивгъуыды бонтæм уый свæййы бæллæг... 
Кæмæн хъара, уастæн, зæронд лæг йæ хъыгтæ — 
Кæм ма ис Дыгургомы йе ’мцахъхъæн лæг?! 
Йæ лакъон уылæнтæ нæ цух кæнынц мигъæй, 
Зыны йæм мæйдарау нæ хохбæсты къуым. 
Сæууон хур куы сцæйлæсы Урс хохы тигъæй, 
Зæронд ын фæхъары йæ сусæг хъынцъым: 
«Цæрдудтæн хæрзгæнæг ды алкæд — уæлæуыл, 
Æнæ дæу нæй цин дæр, рæсугъддзинад нæй. 
Куы разилис райсом, тæхуды, нæ хъæуыл 
Æмæ йæм куы фæуис хъæргæнæг мæнæй...» 
Æмæ та ныннæты, йæ хуылфмæ ныхъхъусы, 
Йæхимæ зæппадзау фæкæсы æдзæр. 
Йæ урс сæр ныттилы, йæ урс сæр ныуузы, 
Æвдæрзт риуæй ссæуы тыхулæфт, хæр-хæр... 
Фæлæ-ма йæм бацу, æнувыд æй бафæрс 
Йæ рагон фыдæлтæй, йæхæдæг куыд цард, — 
Йæ сæрæй фæтæхид йæ саудары сагъæс, 
Йæ цæстыты ссудзид æнахуыр зынг, арт. 
Фæдзурид дын бирæ, йæ сомыты карздæр 
Уæд суадзид сæ куывддон «Нана»-йы хæд цур. 
Фæдзурид дын бирæ, æвæдза, уæд раздæр 
Куыд æрæфтыд ацы гæмæхтæм Дыгур... 
Ды фехъусис уымæй: кæд Сары фырт раджы 
Нæ хæхтæм æркодта тыхгæнæг æфсад. — 

Цъæхдзаст изæртæ 
153 
«Гъей, Доныфарс, сбуц кæн æфсæрæг дæрддаджы; 
Задалеск, мæтыхты хæрд-нозтæй æфсад!» 
Ды фехъусис уымæй: фæскъудзиты бадти 
Фæсламаз, йæ хъæстæ лæмаргæйæ, хан, 
Хъанохъы-фырт, дам, æй æрæхста йæ фатæй — 
Йæ къухы фæмур и йæ дурын хъуывгъан... 
Ды фехъусис уымæй: хъæрæу æлдар ардæм 
Тындзыдта, йæ хъалон — лæппу кæнæ чызг, 
Æрцамадтой рагъыл фæдис-хъæрмæ адæм 
Йæ ныхмæ хъазуатæй къæдзæхдур мæсыг. 
Йæхæдæг, нæ рагон, йæ уайаг цъæх бæхыл, 
Æлвæста-иу разæй лæбурды кæддæр 
Фыдæлтæн сæ кæмтты, фыдæлтæн сæ зæххыл 
Кæм уыди йæ дуджы йæхицæй лæгдæр! 
1940 
ФÆХИЦÆНЫ РАЗМÆ 
Л. Мартиросянæн 
— Лæуу ам, Леон... Дæ къæхты бын 
Æрзоныгыл Париж... 
— Куыд цæрон ам, Ритæ, кæд мын 
Фыдæлты бæстæ ис?.. 
— Лæуу ам, Леон... О, Францы зæхх 
Дæу у æмæ йæ уарз. 
— Куыд лæууон ам, куыд лæууон, зæгъ, 
Цы фæуыдзæн Кавказ? 

154 
Цæрукьаты Алыксандр 
— Лæуу ам, нæ быдыр дын хæссы 
Йæ адджын аромат... 
— О, зон, æнхъæлмæ мæм кæсы 
Нæ митсæр Арарат. 
— Цъæх Сенæ дын — ныййарæг мад. 
Уый хъуыстгонд у дæрдтыл. 
— О, зон, мæ фыд та райгуырд дард 
Аракс-доны хæдбыл! 
Разданы доны-иу чызгæй 
Мæ мад йæхи уыдта, 
Йæ риуыл стъалыты чыртæй 
Æгънæджытæ хуыдта... 
— Лæуу ам, дæ туг, дæ амонд дæр 
Францусаг сты дæуæн. 
— Куы нæ ма райгуырдтæн, уæддæр 
Æз сомихаг уыдтæн. 
Куы нæ ма райгуырдтæн — тыхстæн 
Цыдæр æндæр тыхстæй, 
Куы федтон боны рухс — рыстæн 
Нæ фыдæлты рыстæй. 
Æмæ нæма дзырдтон дзыхæй, 
Мæн авдæн рог узта, 
Давид Сасуйнаджы тыххæй 
Мæ фыд мæнæн дзырдта. 

Цъæхдзаст изæртæ 
155 
Мæ риуы арф къуымы кæмдæр 
Куыдта Кучакы «Крунг». 
Æцæгæлон бæсты кæддæр 
Сысти фыдæлты туг... 
«Дæ сæрыхъуын — нæ хъæдты сау, — 
Уæд зарыди мæ мад, — 
Севаны арвæнгæс цъæхау — 
Дæ цæсты чысыл цад. 
Мæ къаннæг джан, ам цард мæнг у... 
Дæ цæссыг та куы ’ртагъд, — 
Севаны цадæй ма Зæнгу 
Гъе уыйау згъоры тагъд»... 
— Лæуу ам, Леон... Æви мæ уарзт 
Нæ тавта хурау дæу?! 
— Мæн бауромын, Ритæ, раст 
Мæлæты бон дæр нæу! 
Зæххыл мæ Фыдыбæсты хай — 
Мæ удæнцой мæнæн. 
Ды ма мæ фарсмæ уым куы уай, — 
Фæрæсугъддæр уыдзæн! 
Нæ хъысмæт сабибонты сиу, — 
Мæ къухты дæ хæссон! — 
Парижаг арвы бæсты-иу 
Дæ цæсгоммæ кæсон!.. 
1957 

156 
Цæрукъаты Ллыксандр 
НОГ ТА ДАРД БАЛЦМÆ - ЦÆТТÆ 
Хуыдæлты Темырсолтапæн 
Ды — уæлладжырон, æрхойнаг, 
Фидыс де ’фсæддон хæстæ. 
Дæу йæ куывдмæ хъуамæ ’рхона 
Ир уæлахизы фæстæ! 
Аргъ — нæ хистæрты ныхасæн! — 
«Сахъгуырд, кувæггагыл хæц!» 
Æмæ радæтдзысты нуазæн 
Сау бæгæныйæ дзаг кæхц. 
Ноджы февзæрдзæн дæ къухы 
Бурфых физонæджы уæхст... 
Цас уыд, цас уыди дæ тухи! — 
Зонæм, бадомдта дæ хæст! 
Иу лæг хицæнæй нæу бузнаг, — 
Демæ — мингæйттæ, æфсад... 
Тохы чи фæмарди — рухсаг, 
Уæд æнусонтæм сæ кад! 
Цæссыг ратулдзæн дæ русыл!.. 
Ехх, кæй нæ фæнды цæрын!.. 
Иу уысм ауайдзæн дæ хъусыл 
Ивгъуыд карз тохы нæрын. 
Зæрдæ кæд хъæдгом у, ностæ, 
Кæхцæй ахуыпп кæ уæддæр! 
Ды зæгъдзынæ: «Уым фæнозтон 
Æз хъыцъыдæттæ æгæр!..» 

Цъæхдзаст изæртæ 
157 
Райсдзынæ хæсæн дæхимæ 
Хъазтмæ рахæссын æгъдау. 
Æмæ даргъдзыкку чызгимæ 
Гъæйттæй скафдзынæ лæгау! 
...Абон федтон дæу хæстæгмæ, 
Зонын, уыдæттыл нæ дæ! — 
Суадтæ стыр хæстæй рæстæгмæ, 
Ног та дард балцмæ — цæттæ! 
Поезд уасы. Поезд араст... 
Дзурыс рудзынгæй: «Хæрзбон!» 
Цæй, хæххон лæппу, фæндараст, 
Дуджы намысджын хæстон! 
1944 
* * * 
н. т. 
Мæ зæрдæйы сног ис, æвзонг мæйау, ивгъуыд... 
Быдираг цъыхыры... Æрдæгнай цъынатæ... 
Лæууыдтæ æдзæмæй... Дæ дзабыр — дæхи хуыд, 
Дæхи конд — дæ гаруз, дæ къуымбил цъындатæ... 
Уымæл цæстыхаутæ, тæргайау, цы ’руагътай, 
Мæ цуры дæм катай цы ’гъдауæй фæмидæг? 
Зæхх къахфындзæй мидбынат адæргæй къахтай, 
Ныссæсти дæ быны цъæхбазыр лæджирттæг... 

158 
Цæрукъаты Алыксандр 
Сæлфынæг... Сыгуарын... Мигъ бацахста рындзтæ... 
Йæ хъуынджынриу хъæдтыл, нæ хæхтыл нындæгъта. 
Рызтысты дæ фыдхуыз, дæ фæлурс æнгуылдзтæ, 
Кæрæдзи куы здыхтой бæрз уисы уæрдæхтау... 
Мæ балцы фæндагыл нæ хъæуæй æддæуæз 
Кæрæдзимæ не ’рлæуд цæмæн уыд, цæй тыххæй — 
Куы нæ дæм-иу здæхтон, о, ме ’ргом кæддæр æз, 
Куы никуы дын фехъуыстон иу дзырд дæ дзыхæй?.. 
Ды — бирæ ныхкъуырддæр дæ чызгон æмгæрттæй, 
Тыхст заман æнæхиуон сидзæры домдта. 
Дæ хæстон фыд бабын йæ цæфты хъæдгæмттæй, 
Дæ ныййарæг мад та дæ уадзгæ ныккодта... 
Хи никуы уæндыдтæ бæрæгбонты ’вдисын, 
Дæу ничима федта чындздзон чызгау хъазты. 
Дæ иударон къаба — æмпъызтытæ, ихсыд, 
Дæ саст сæрвасæн та æрхуы телæй баст уыд... 
Дæ сагъæс, дæ сæнттæм цы рухс калди дардæй? 
Дæ фынты-иу чи сси ныфсæнцой рæстæггай?.. 
Ды араст дæ хъæумæ сæргуыбыр, æнкъардæй, 
Сылæг мигъы фæлмы ныгъуылдтæ сындæггай... 
Мæ дард балцы тадтæн дæ сусæг æлгъыстæй, 
Уад хъустыл дæ уайдзæф: «Мæ тæригъæд бафид», 
Мæ зæрдæйы цардтæ... Мæ зæрдæйæ ’рхызтæ, 
Дæ фæстæ уый айчы цъæмæл хъузгау сафтид. 

Цъæхдзаст изæртсе 
159 
Æрыздæхти, сног ис, æвзонг мæйау, ивгъуыд... 
Сыгуарынтæ фестæнт сызгъæрин къæвдатæ! 
Сæргуыбыр, æфхæрдхуыз... Дæ дзабыр — дæхи хуыд, 
Дæхи конд — дæ гаруз, дæ къуымбил цъындатæ... 
1966 
* * * 
Къæбуйы-фырт Х-æн 
Хæзна куы фестид ацы зæхх, уæд æй 
Æрбауæй кæнис цъусдугмæ дзырдæй. 
Куы фестид хоры хуым кæнæ дыргъдон, 
Уæд дзы ды скæнис арвистон, хуыдон. 
Куы фестид суадон, доны хæрдгæ таг, 
Уæд ыл ныккæнис сау емынæ, марг. 
Куы фестид йе та адæймаг — фынæй, — 
Дæ хъама скæсид йе уæны бынæй. 
1957 
Надгериты Т-æн 
Куы нæ дæ зыдтаин, Темырхъан, фæлтау, — 
Нæ дыл-иу куыдтаин, нæ дыл дарин сау. 
Дæ хуры цæст асау æвирхъау хæсты... 
Фæзыныс æгасау мæ талынг цæсты... 

160 
Цæрукъаты Ллыксандр 
Цыма та фæлæууыс мæ цурмæ æввахс, 
Мæ фарсмæ фæцæуыс, фæкæнæм ныхас... 
Дæ домбай къабæзтæ, дæ бахудт, дæ ном, 
Дæ сыгъдæг сагьæстæ — нæ Иры цæсгом... 
Куы нæ дæ зыдтаин, Темырхъан, фæлтау — 
Нæ дыл-иу куыдтаин, нæ дыл дарин сау... 
Дæ болатриу танкæй æвзæргæнæг тарст, 
Ды истай уæд знагæй нæ адæмы маст... 
Цæф сырдау нæ разæй Германы ’фсад лыгъд... 
Хæст абухта карзæй... Дæ машинæ ссыгъд... 
Куы нæ дæ зыдтаин, Темырхъан, фæлтау, — 
Нæ дыл-иу куыдтаин, нæ дыл дарин сау. 
Лæудзæни нæ зæрдыл дæ цардхъом æнгас, 
Нæ Иры фæлтæр дыл кæндзæни ныхас. 
Куы нæ дæ зыдтаин, Темырхъан, фæлтау, — 
Нæ дыл-иу куыдтаин, нæ дыл дарин сау. 
1945 

Цъæхдзаст изæртæ 
161 
* * * 
Б. Т. М. 
Мæ рагдуджы цы бонвæрнон, цы хур уыдтæ!.. 
Сындæг дымгæ, дæрддзæф зæлтæ, рæсугъд мыртæ... 
Хъæриуы сæр — къæлæсы мæй, хæрзæрыгон... 
Уад Урсдонæй дæ фæндырдзагъд изæрыгон!.. 
Фæкодта-иу сæрзилæджджын тæлфгæ удты — 
Æнæхуыссæг — нæ чызджыты, нæ лæппуты! 
Мæнмæ дæр дзы фæхæццæ ис цыдæр кæлæн, 
Налмас æхсæв уæд фестади цæхæргæлæн. 
Æз, сонт саби, лæууыдтæн-иу нæ гом тыргъты, 
Уыдтон цыма дæ фæндырзæл æрвон тыгъды. 
Мæ риуыкъæй, мæ уæрджытыл — хæрдгæ стыгтæ — 
Фæкалдысты уый стъалытау мæ цæссыгтæ... 
Уый раджы уыд... Ныр ферох дæ нæ хъæубæстæй... 
Фæцæйцæуыс нæ даргъ уынджы цъындæг цæстæй, 
Лæдзæгæнцой, гуыбыр æмæ сæнтурс дзыкку. 
Дæ ныры уынд мæ рагон цин, мæ рухс хъыг у. 
Æхсæвыгон куы рацæуын, мæ миднымæр 
Хъус ацахсы æвиппайды зæрин уынæр, — 
Уый стъалы-зæй — æвзист тæмæн æндæхтыл уагъд! 
Уый стъалыты хъуытъаз мырты — 
дæ фæндырдзагъд!.. 
Уый чи хъусы, уый чи ахсы, поэт æмæ 
Нæ кæддæры хæрзсывæллон — мæн йеддæмæ?! 
5.IV.1981 
6 Цæрукъаты Алыксаидр 

162 
Цæрукъаты Ллыксандр 
РАГОН ЛÆДЖЫ САГЪÆС 
Дæ бæллицтæ дæ зæрдæйы ныгæн, 
Æхсæвæй, бонæй — иудадзыг мæрдджын... 
Æз дæн уæлæуыл цардæгас ингæн, 
Æз дæн уæлæуыл сауæмбæрзт чырын. 
1957 
АМАЗОНКÆ 
X. Н. 
Ныр мæ улæфт нынцади... Зæххыл адæргъ дæн æз... 
Æрцу мæм, æвдадз мын — кæд дæ бамбæлд, 
дæ къухдзæф. 
Ды дæ цæсгом, дæ былтæ, о, хæстæг мæм æрхæсс, 
Ды ме уæнджы бауадз, ног мæ риугуыры уддзæф! 
Дон мын авæр дæ къухæй... О, куы ныххус мæ ком!.. 
Æз бакуырм дæн... Тагъддæр мæнæн раскъæф 
цæсты рухс! 
Æз къуырмайау — ныртæккæ, — зæл нæ ахсын æргом. 
Æрвон дзырд куы сдзурай — уæд æз нал дæн 
æмырхъус! 
Зæрдæ — афтид, пырх къона... О, уым нал ис 
æртдзых, 
Нывæр дзы зынджы къæртт æмæ бакæ йыл фу дæр. 
Æз мæ къæхтыл ма слæууон — нæй мын ахæм 
ныфсдых, 

Цъæхдзаст изæртæ 
163 
Фæлæуу мын æгъдæнцой, о, сарматты 
рæсугъддæр! 
Рæвдз мæ хъæдгом цæфтæ мын ды 
кæрдæджытæй бæтт, 
О, лечъыр мын басгуых, туг кæд нал кæлид 
дарддæр! 
Хæц, мæ бæхмæ дæр схизон, ды мæ сагъадахъ 
сдæтт, 
Мæ цъæхснаг æрдын дæр, стæй мæ цирхъ æмæ 
уарт дæр. 
Ныр ды стæры фæндæгтыл мæн-иу мауал суадз цух, 
Фыдæлты кæлæн-хинтæ сты иууыл дын зонгæ!.. 
Мæн мæлæтæй ныр хиздзæни æрмæстдæр дæ къух, 
Æмуæхск барæг, саудзыкку тызмæг амазонкæ! 
1976 

Уæлтæмæны цырагъдар 
ФÆСТАГ ХЪУЫДЫ 
Калоты Хазбийы мысынæн 
О, зонын æй, æрзылд мæ уысм, мæ сахат... 
Æрхаудзынæн уæлгоммæ дзагъырдзастæй, 
Мæ дзыхæй скæлдзæн сау тугæн йæ саха, 
Уый сцæм уыдзæн мæ хъусрæбынты ахстæй. 
Дард ацæудзысты, дард, мæ тохы ’мбæлттæ, 
Æз та кæсдзынæн тар мигътæм æдзæмæй. 
Æндзыг къухы — тынд кæрдæгæн йæ хæлттæ... 
Мæ кард дзæгъæл æппæрст — æнæ кæрддзæмæй... 
Мæ хуры хай... дæ ном нæ дзурын барæй... 
Кæддæр уыдтæ мæ сонт митæм фыдæхау. 
Кæд мын сæ ныр, фæстаджы бон, ныббарай, — 
Мæ уд дæм хъуамæ базыртыл фæтæха. 
Æхсæв дын-иу ныххойдзынæн дæ рудзынг, 
Сæумæ дын скъæфдзынæн дæ хыз дæ къухтæй. 
Мæ цæсты налхъуыт нæугæрдæгыл судздзæн, 
Æрттивдзæн дон мæ мидбылты фæхудтæй. 
Изæрон гом арв — згъæр цæгты æмбæрзтæй... 
Куы йыл уынай мæ къæдз æхсаргард састæй — 
Уæлгоммæ хуысгæ уайдзынæн дæ цæстыл 
Мæ калд туджы фæзгъæртыл дзагъырдзастæй. 

Цъæхдзаст изæртсе 
165 
Дæ мидхъуыдыты-иу дæ сæр æркъул кæн, 
Æрхæц-иу мын мæ цæстытыл дæ хъыджы. 
Æрæппар мыл дæ сау бæзджын дзыккутæ, 
Æрæхс-иу сæ дæ цæстытæн сæ сыджы. 
1956 
НИГЕРИМÆ ДЗУРГÆЙÆ 
Баззад сабидуг кæмдæр, 
Адард аргъауы хуызæн... 
Раджы фехъуыстон æз дæр 
Уæд дæ кой нæ хæхты ’хсæн. 
Де сконд зарæгмæ æдзух 
Кодтон фырцинæй кæугæ 
Æмæ йемæ систон дугъ, 
Царды арф фурдмæ тындзгæ. 
Зарæг скæнын мæ фæндыд, 
Разылд сагъæстæй мæ сæр. 
Ехх, куыд-иу бæллыдтæн, куыд, 
Æз дæу фенынмæ уæддæр! 
Сонтад атахти фынау, 
Дард — мæ хъазæнуат, мæ фæз. 
Уыцы уаз бæллиц, хуынау 
Буцæй мемæ хастон æз! 

166 
Цæрукъаты Ллыксандр 
О, æрцыдтæн дæм уæдмæ!.. 
Дæу мæ сæнтты рухс уыдтон. 
Сдзурын хъавыдтæн дæумæ — 
Сдзурын никуы сси мæ бон... 
Ой, æфсарм!.. Ныхкъуырд? Цæмæн? 
Æви ’мбæхстон-иу мæ фарст? 
Абон уый тыххæй кæд мæн 
Карздæр баууылдта мæ маст! 
Æз æрæппæрстон цæссыг 
Ныр дæ ингæны нæууыл. 
Сси мæ утæхсæн, мæ хъыг, 
Хæхты стыр поэт, дæуыл! 
Уыд дæ дзырдæлвæст хуызджын, 
Ног ыл хъардзынæн мæхи! 
Дæуæй чи нæ у хæсджын, 
Иры ахæм лæг кæм и?! 
1947 
ЗÆРОНД АРГЪУАНЫ КÆРТЫ 
Гæдиаты Секъайы мысгсейæ 
Бæлæсты астæуæй сдардта, хъуызæгау, йæ сæр. 
Нал и йæ дзæнгæрæг, — 
бæлæттæ змæлынц йæ къусчы. 
Калы цæнгæт цъуппæй рухсмæ тæмæнтæ, цæхæр... 
Цыма йæ гуыр та нымпылдис, æвдæрзгæ, 
йæ хъузджы... 

Цъæхдзаст изæртæ 
167 
Уарынты фæстæ — æнтæф бон, 
æнуд хур — хъыхъхъаг. 
Бындзыты схъиугæ тахт... 
Сайы та, сайы, къæвдамæ... 
Хæлд систы рæбынтæ — талынг, 
æмбыд хъуына, смаг, — 
Исты — 
гæды йе куыдзы мард нымбыди дзы хъуамæ. 
Рагон зæппадзгондау ацы къуым бамыр, ныхгæд, 
Бахизæн къæйтыл гæккуыритæ змæлынц, 
хæфсытæ. 
Сауджын, инæлар, орандикк — ам бирæ ныгæд; 
Майрæмыкæрчытæ — мраморы къахгæ фыстытыл. 
Авглæгъз фæлдæхт цырт — хъæрццыгъайы бадæн, 
хæрæн: 
Карчы пырх пакъуы хуылыдзæй цъæх дурыл 
нынныхæст. 
Уынгæй æрбаппаргæ стджытæй — 
рæдзæгъдтæ, гæрæн, 
Марды решеткæтæ — цухтæ, тыхрæмыгъд, 
тыхыссæст... 
Исты ам ницы у — автари фесты бынæй, 
Ингæнтæ — мидкалд, 
лæбыргæ ныфсæрстой æмбисмæ. 
Хохаг поэтæн йæ рох уæлмæрд иу зонæг нæй, 
Ардыгæй сыстад йæ уд æмæ ацыд Ганисмæ... 

168 
Цæрукъаты Алыксандр 
Æфцæгыл — 
йе стад хъæдын сæмæн, цалхы къæс-къæс, 
Хъуысы йæ улæфт, — 
æгасдæр — цыфæнды æгæстæй. 
Дзуарау — хæхбæстæн куырыхоны райгуырæн къæс, 
Зилынц уæлмигъты йæ дзырдтæ цæргæстæй... 
Атахт тæссармæ, цьæхахстгæнгæ, чъегьа — хъæлдым, 
Уый дæр, æвæццæгæн, аргъуаны кæрты цæрæг у. 
Фæдæгъд, бæрæзе дæр, къогъоты бадæн хуыдым 
Уадзынц æнуд тæф, — 
кæй уарздзæни ногæй — бæрæг у!.. 
30. V. 1982 
БЕСТАУТЫ ГЕУÆРГИМÆ 
Кæуыл фæдзæхсон 
Мæ иунæджы сæр? 
Кæдæм фæхæссон 
Мæ уынгæджы хъæр? 
Кæмæ бахъара 
Æбон лæджы мæт? 
О, чи банкъара 
Мæ фыды хъысмæт?.. 
Мæ мады хъарæг 
Кæй риу агайа? 
Мæ уынгæг зарæг 
Кæй хъусыл уайа? 

Цъæхдзаст изæртæ 169 
Мæ кæстæр хæлар 
Фæсхохаг лæппу, 
Мæ удæнцой дзуар 
Дæ уаз ном кæд у! 
Дæуæй ныфсджын дæн 
Нæ хæхты рæбын! 
Дæуæй тыхджын дæн 
Нæ цъæх арвы бын! 
Кæнын уæндон цыд 
Дæ иунæг фендæй. 
Дæу зонын номдзыд 
Æцæг поэтæй! 
Нæ адæмы уаг — 
Дæ аив конды. 
Æцæг адæймаг 
Нæ ныры бонты! 
Мæ домд зæрдæмæ 
Цы хъару дæттыс! 
Æнусбонтæм мæ 
Дæхиуыл бæттыс! 
1973 

170 
Цæрукъаты Алыксандр 
НАРОН ÆХСÆВ КЪОСТАЙЫ УÆЛСЫНТ 
Арв — дæлгоммæ 
Сау арынг... 
Нары къона — 
Саудалынг... 
Дымгæ сабыр 
Нал кæны. 
Саби райхъал 
Авдæны. 
Баруад ус 
Æгъуыссæгæй, 
Уый кæуы 
Хæкъу ырццæгæй. 
Лæг йæ тыхст, 
Йæ катайы 
Дзурын, нæтын 
Райдайы: 
«О Къоста, 
Цы лæг уыдтæ! 
Фестæм ныр 
Зæрдæскъуыдтæ!.. 
Хуры хордтой 
Хурхортæ, 
Амардтой йæ 
Удхортæ!..» 
Ниуынц 
Сау æхсæрдзæнтæ, 
Цъитийæн 
Йæ хъæпæнтæ... 
Рацæуы 

Цъæхдзаст изæртæ 
171 
Фыдохы бон, 
Хъарæг фестад 
Хохы дон. 
Бандзыг бæстыл 
Сау мылаз. 
Хойы арв 
Йæ сау хъуытаз... 
27. IV. 1981 
ÆМÆ НЫРРУХС ХÆСТОН ЛÆДЖЫ ЗÆРДÆ 
Хъазыбегты Хъазыбегæн 
Январь... 
Æризæр... 
Сау пыхцыл æврæгътæ, 
Мæйдарау, зæххы бамбæрзтой бынтон. 
Фæлмаст митимæ ставд къæвдайы ’ртæхтæ 
Лæдæрсынц арвæй... Рацæуæнтæ — дон... 
Сиренæтæ кæмдæр, дæрддзæф, дзыназынц. 
Æмыр гуыппытæ... Топпыты къæр-къæр. 
Пæррæстытæй сырхзынг нæмгуытæ хъазынц. 
Ныппырх вæййы ракетæйы цæхæр... 
Блиндаж... Хæстон — фæлмаст æмæ æгъуыссæг, 
Фæлладæй къуымы батымбыл, ныхъхъус. 
Æмæ нынкъард и, тар мигъау нынтъыснæг... 
Фæлæ уый циу?.. Цæй мыртæ ахсы хъус?.. 
Æндæр уæрмæй, зырзыргæнгæ, рæстæггай 
Æрбатæхынц гитарæйы зæлтæ, — 
Фæлидзынц дард, куы та цæуынц хæстæгæй... 

172 
Цæрукъаты Алыксандр 
Ныррухс, ныйдзылд хæцæг лæджы зæрдæ... 
Æрымысыд йæ хъисфæндыр, йæ хæдзар, 
Нæ урссæр хæхты айнæгбын кæмттæ, 
Йæ бинойнаг — йæ цардæмбал, йæ хæлар — 
Цыма фæрсы: «Мæ дарæг ныфс, кæм дæ?» 
Цыма йæ фырт сæ тыргъы рæбын хъазы, 
’Мæ мадмæ схуды къаннæг саби — сонт... 
Январь... 
Æхст минæ, ниуæгау, ныууасы... 
Йæ тымыгъ калы Хуссарбæсты фронт. 
1944 
СЫРХМÆТÆГ 
Гуытъиаты Хъазыбегæн 
Къæйдуры зыхъхъырæй 
Йæ базыртæ скалдта, 
Тæхдоны цыхцыры 
Йæ цæсгом цæхсадта. 
Фæлгæсы та арвы 
Цъæхфæдджи кæрæттыл, 
Куы скъæфы йын й ’арфæ 
Сæууон дымгæ кæмтты. 
Уый хохаг сæрвæтæн 
Йæ чызг у уынд-кондæй... 
Йæ сæрыл сæрбæттæн 
Сæуæхсид æркодта... 

Цъæхдзаст изæртæ 
173 
Цæргæ уд у, зонын, — 
Сывæллонау хъазы... 
Æз кувæгау зоныг 
Æркодтон йæ разы: 
— Зæгъ-ма мын, æрхаудтæ 
Мыййаг, кæд зынг хурæй? 
Фыййаутæн сæ арт дæ 
Кæд ацы къæйдурыл? 
Йæ зæрин сæр узгæ, 
Тæнбазыртæ сцагъта... 
— Фæрсыс мæ, уæд хъусгæ, — 
Хъырмыз дзыхæй загъта, — 
Æцæгдæр, æз арт дæн, 
Зынгæхсидав, растдæр. 
Олимп-хохæй ардæм 
Титан мæн æрхаста. 
О, туджы фæзгъæртæ 
Ныппырх вæййынц иугай... 
Амраны игæрæн — 
Йæ иу къæртт, йæ иу хай... 
Данко мæ йæ сæрмæ 
Мæйдар æхсæв систа... 
Фæтахтæн фæйнæрдæм 
Кæрдихтæ ’мæ схъистæй... 

174 
Цæрукъаты Ллыксандр 
Фæци та уæлахиз 
Мæ араугæ стъæлфæн. 
Гъе уæдæй мын нал ис 
Мынæггæнæн, сæфæн! 
— Зæгъ-ма мын, кæй монц дæ, 
Кæй рисгæ хъуыды дæ? 
Кæй сыгъдæг фæлгонц дæ, 
Кæй дудгæ хъынцъым дæ? 
— Парнасы цæхæр дæн, 
Æрврухсы æмдзæдис. 
Поэты зæрдæ дæн, — 
Æнæнцой, æнæфсис... 
Гомер мæ ныууагъта 
Уæлæуыл кæд барæй. 
Вергилий та скъахта 
Мæн, рисгæ, йæ тарæй. 
Уыдтæн Низамимæ, 
Хайямимæ цардтæн. 
Цыдис-иу мæнимæ 
Æнкъардæй Петраркæ. 
Æз — Дантейы иууыл, 
Æз — Пушкин, Шекспиры, 
Къостайы рыст риуæй 
Фæдзынæзтон Ирыл. 

Цъæхдзаст изæртæ 
175 
Цæрдуды хъуырдухæн 
Уæлдзæхæй дæлдзæхмæ... 
Есенины къухæй 
Æрхаудтæн уæд зæхмæ... 
— Зæгъ-ма мын, кæд расты 
Дæ хуызы фыдызæхх? 
Дæ искæй рыст-мастæн 
Йæ азар, йæ фыдæх? 
— Æз — тохы тырыса, 
Æз — тохы фæдисхъæр. 
Мæ цардæн йæ нысан 
Æнусон сæрибар. 
О, сахуырстæн тугæй, — 
Дæ фыды тугæй дæр... 
Фыд-заман, фыддугæй 
Нæ рæстад фæуæлдæр... 
Кæуыл цыд фыдраконд, 
Æз уыдон цырагъ дæн. 
Рæстæй калд, æнамонд 
Сырх туджы æртах дæн. 
Æз — де ’нусон хъарæг, 
Сæ марой — æндæртæн. 
Рæстæй сæфт — дæ дарæг. 
Йæ судзгæ зæрдæ дæн... 

176 
Цæрукъаты Алыксандр 
О, ахæмты иу цард 
Сæдæйæ нæу къаддæр. 
Æз уыдон рæстдзинад 
Фæхæсдзынæн дарддæр! 
Мæ уындæй хæрамæн 
Цы уайдзæн йæ цæстыл?.. 
Зыгъуыммæ фысдзармы 
Уый бады æмбæхстæй... 
Лæгмартæ æдзухдæр 
Сæ сау фæнд æлвисынц. 
Сæ тугæвдылд къухты 
Сæ кæрдзын куы сисынц... 
Æз арты цырен дæн — 
Хуысгæ дæр нæ кæнын. 
Мæн судзгæ ис фенæн 
Хæстоны ингæныл... 
Æз артхуыз сырхмæтæг, 
Йæ хъæбул дæн хурæн. 
Мæ бынат, мæ хæтæн — 
Хæмпус мæр, къæйдурыл... 
Куы астым, куы тар хъæд, 
Куы цъитимæ схизæн. 
Кæм кæрты, кæм уаты, 
Æнæдонвæд змисыл. 

Цъæхдзаст изæртæ 177 
Æз — артхуыз сырхмæтæг, 
Йæ сывæллон — хурæн. 
Мæ бынат, мæ хæтæн — 
Йæ былгæрон фурдæн... 
Дзæгæрæг быдырты, 
Цъæх денджызы фале. 
Æппæт зæххы къуымтæй 
Мæ дидинтæ скалын. 
О, зæхмæ æртахтæн 
Æд цинтæ, æд хъыгтæ, 
Æз туджы æртах дæн, 
Æз — дудгæ цæссыг дæн!.. 
1967 
СОНЕТ ДЖЫККАЙТЫ ШАМИЛЫ 
СОНЕТÆН 
Дæ сонет — раст зырнæйзылд дзаума, — къус! — 
Æрмдæсныйы æрмдзæф хæзна — мæ разы. 
Æддæг-мидæг дзы боны скаст, æрврухс, 
Зырзыргæнгæ, дзæнхъа уырынгтыл хъазы. 
Уый афтид нæу хæххон фынджы уæлхъус — 
Æлутон ронгæй а зæххы цот нуазы... 
Æмæ дзы чи фæхъæстæ вæййы цъус — 
Йæ зонд, йæ цæст æндæр тыгъдæдтæ ахсы!.. 

178 
Цæрукъаты Алыксандр 
Ныссадзы иутыл базыртæ фыццаг, 
Гъе стæй сæ сисы дæлбылæй уæлхохмæ! 
Кæй та нывзилы хъизæмæртты хъоргъмæ! 
Дæ ронг — куы удхос у, куы — хъыпы, марг! 
Хæрамы ласы сау сæфтмæ, мæрдрохмæ, 
Дæтты рæстагæн — амонд æмæ равг! 
5. II1.1980 
МÆ ТЕТРАДЫ ФЫСТЫТИМÆ НЫХАС 
Æхсæвдзу сау сынтыты урс цæргæстæ сурынц — 
Сындæггай ивылы ныр арвгæрæттæй рухс. 
Нæ хъысмæты тыххæй уын дысон-бонмæ дзурын, 
Сæркъулæй бадгæ мæнæ ме стъолы уæлхъус. 
Æмæ та дæн ныр дæр мæ хъуырдухæнты иунæг, 
Мæ сагъæсты гуылфы мыл уайтæккæ æрбон. 
Æвзæргуырдты фæндæй фæуыдаин дæлджинæг, 
Фæлæ æлгъæгтæн мемæ ницы у сæ бон! 
Æмæ цæуыннæ уон сæрыстыр æз мæхицæй! 
Ныййарджыты цытæй æдзух лæууын кæд сах! 
Рæхджы кæндзыстæм, о, нæ кæрæдзийæ хицæн! 
Æз — рохуаты дæлбыл, 
уæлæбæсты — сымах! 
Мæ домд фæллад зæрдæ ныууадздзынæн æз уемæ... 
Мæнæй дæлсыджыт, зонын, нал уыдзæн рыг дæр, — 

Цъæхдзаст изæртæ 179 
Уæ цæстытæй кæсдзынæн ацы рухс дунемæ, 
Уæ нуартæлфты — мæ бæлд, 
мæ цин æмæ хъыг дæр! 
Нæ уæм дардзысты бар фыдцæст æмæ фыдхъомыс, 
Тæхдзыстут фидæнмæ уæ хурæнгæс бæхыл... 
Æмæ уæ къæвдахсад, æврагъхъæстæ æрвон хуыз 
Тыбар-тыбур кæндзæн, уыгæрдæнау, зæххыл! 
Суанг залымы хъæлæсæй дæр Къæлелейау æддæмæ 
Кæндзыстут гæпп, уæдæ, æд фæдис-хъæр, æд худт! 
Фæлæ уæ исчи арты басудзæд — 
фæстæмæ, 
О, уе ’ртхутæгæй сыстдзæн фениксау мæ уд! 
1976 
ЗÆГЪЫ ПОЭТ 
Мæ уды цавæрдæр тых и — 
Фæйнæ æндæр уаджы æрбадын, 
Æмæ хуызвæлдæхтæй мæхи 
Фæд-фæдыл мин уавæры хатын: 
Цыма — хæрз сывæллон, æрврухс 
Мæ цæстæй иртасын фыццаг бон; 
Ныййарæг — авдæны уæлхъус, 
Кæнæ тыгъд быдыры фæндаггон; 
Цыма — зынг стъалытæ хынцæг, 
Кæнæ Цыппурс æхсæв куырысдзау; 
Хæссæг мæнджы ныхмæ æцæг, 
Æнтъæрд — мыдзырайæ цæф куыдзау; 

180 
Цæрукъаты Алыксандр 
Цыма — æвдадзы хос мæ дзырд, 
Зæды æмсæр æмæ хæйрæг дæр; 
Кæддæры схондурарм лæгсырд, 
Куы суинаг заманты цæрæг дæр; 
Цыма — зынгхуыст лæгты æмхæц, — 
Ныгæд — нæуæвынады рохаг; 
Æмгуывды — кады нуазæн, кæхц, 
Хъыджы — уынгæг хъарæг — фыдохаг; 
Цыма — æгæндæг лæнчы хъæз, 
Сындз пыхсыл — булæмæргъ æд зарæг... 
Куы суон æппæталцыдæр æз, 
Уæддæр нæ дзы уыдзæн лæгмарæг! 
24.11.1985 
ХÆЗНА 
Сисæн — сасмæндæгъд бындур: 
Змис, хылычъытæ, чъырызмæст. 
Гуымс — бæлдойæ фесхъис дур, 
Разынд саствæзæй зынджы цæст, — 
Хур дзы сцæйкæсы цыма, 
Арв йæ хæд сæрмæ — цъæх-цъæхид. 
Урс æврагътъыфыл цъына, 
Сбадт изæрвæлмыл зæрæхсид. 

Цъæхдзаст изæртсе 
181 
Мигъы сатæгсау къуымбил — 
Зилгæ уаддымы æлхуыйыл. 
Згъæртæпп — тар æхсæвы мил, 
Мæйног — стъалыты кæрийыл. 
Уым — цы нæ нывгонд, æниу! — 
Судзгæ фатæхст сах къæвдайы. 
Арт фæздæг-гуылфимæ сиу, 
Гом тыгъд денджызыл æнцайы... 
Ныр мæ серванты йæ рухс 
Басгуыхт сусæджы фæндагсар 
Æмæ ме стъолы уæлхъус 
У уæлтæмæны цырагъдар!.. 
Уазнымд, арф зæрдæйы уаг, 
О, куы баззайа æхгæдæй — 
Уыцы рох дурау, мыййаг, 
Рыджы, къæхты бын ныгæдæй!.. 
Уды мидхæзна — æмбæхст, 
Уый зынæвгъæдау фæкъахæм... 
Ды — кæд схон нуары зынгцæст, 
Стæй мæхæдæг дæр — кæд ахæм!. 
5. IV. 1985 

182 
Цæрукъаты Алыксандр 
УÆЛТÆМÆНЫ ХЪИЗÆМАР 
Нæ хох-быдыры «дзуæрттæ», 
Æрхæссут мын фæрæз, — 
Æхгæд зæрдæйы дуæрттæ 
Кæд байгом кæнин æз! 
Хур, байдзылæд дæ худтмæ 
Фæллад удæн йæ мид. 
Уым, уадтымыгъ, дæ футмæ 
Ныууарæд арфæй мит. 
О Мигъдæу-зæд, цы фæдæ, 
Æрхæсс къæвда, дæ тылф! 
Æхсæрдзæнтæй дзы дæттæ 
Куыд ракæной æмгуылф! 
О Галæгон, ды змурæй 
Дæхи ныззил æваст — 
Цæнд ихæй, митæй, дурæй 
Куыд раскъæрой зæйласт! 
Зынæвгъæдæй — цыфыддæр, 
Сæрирвæзтмæ бæллын... 
Нæ фæразын цæрын дæр, 
Нæ фæразын мæлын! 
8. XI. 1984 

Цъсехдзаст изæртæ 
183 
ДЗЫРД 
Дзырд — сагъæстæ зæгъынæн, 
Дзырды базыр — тæхынæн, 
Дзырдæй хотых — хæцынæн. 
Фæлыст ныхас — æцæг уаз, 
Йæ базырцæф — æнæ лаз, 
Тохы — нæртон цæвæнгарз. 
Ницы мæм ис, гъе уæддæр 
Æз æнхъæлын цæмæндæр: 
Мæнмæ хæзна — æппæтдæр! 
Гуыбынцыбæл — гуыдынхъус... 
Мæ удлæууæн — дзырды рухс, 
Джынассы сой, мыды къус!.. 
Нæ фыдæлты æрмдзæфæн 
Сæ таурæгъты нæй сæфæн, 
Сæ ныхас сын — цыртдзæвæн! 
Исбоны фарн — тæлусон... 
Дзырд хуримæ — æмхъузон, 
Æнæмæлгæ, æнусон! 
5. VII. 1983 

184 
Цæрукъаты Ллыксандр 
ЗЫН У МÆНÆН 
Хæзна дзырдтæй æвæрæз дæн, мæгуыр; 
Нæ мæ рауад рæсугъд монцты зæрингуырд. 
Кæфарæх фурды ауадзын æнгуыр — 
Æрмæст дзы сласын сау уытъырн йе цъингуыр. 
Сырдбадæн у нæ тар хъæды фæдджи; 
Цæгатаг рындз нæу сиуджынтæй æдзæрæг. 
Бæргæ суыны мæ аргъонахъ сычъи. — 
Æрцахсы мын рыуад рувас, æхсæрæг... 
Хæххон мæргътау — лæджы фæндтæ, сæрфат... 
Сæ тахтæй фестынц мигъты бын æрвон цъил. 
Бæргæ сæм сысты а зæххæй мæ фат — 
Æрдавы мын чысыл дзылы, сырддонцъиу... 
Титан хъуыды — уæлсапп хизæг æфсургъ. 
Æрцахсын æй... 
Куы февзидын мæ ехсæй, 
Уæд сисы знæтæй, уаддымгæйау, дугъ, — 
Фæрскъсæстытæй мæ фурды былмæ фехсы. 
Зын у мæнæн... 
О, царцаты гæрзтæ 
Хæххон дзиглойы къухæй зæхмæ ’рхауынц... 
Табуйæ баззад авд хохы фæстæ 
Ацæмæзы сæдæхъæлæсон уадындз... 
Зын у мæнæн... 
Зын у!. 
1966 

Цъæхдзаст изæртæ 
185 
МÆ ДЗЫРД - ÆДЫХ 
Мæ дзырд — æдых, 
æндæр дæм уый 
мæ утæхсæн хæссид. 
Кæм дæ, æрцу! 
О, фехъус мын 
мæ фæдисхъæр, мæ сидт. 
Цæф хæстонау 
кæм быдыры 
уæнтыл хаудæй лæууыс? 
Цы фурды был 
ды иунæгæй 
æнæбонæй кæуыс? 
Кæцы хохы 
æмыр лæгæт 
у де ’вдæрзæн хæдзар? 
Кæм тархъæды 
бæзджын къох дыл 
ныммæйдар и, ныттар? 
Кæм дæ? Æви 
нæ райгуырдтæ 
ды а зæххыл нырма? 
У дуне дын 
æнæуынгæ, 
æнæсыбыртт, къуырма? 
Æви, мыййаг, 
ды арвы бын 
ныр фæзындтæ æрмæст? 
Нæма райгом 
тæмæн рухсмæ 
дæ дидинæг — дæ цæст? 

186 
Цæрукьаты Алыксандр 
Нæма цæуыс, 
æнцойгæнгæ, 
дæ фæлмæнвад къæхтыл? 
Нæма дæ и 
кæд зонæг дæр, 
йе фиппайæг зæххыл? 
Кæнæ та ды — 
æнусæмбай, 
дæ сæрыхил — сæнтурс, 
Кæд бакуырм дæ... 
Суанг арвы нæрд 
кæд нал ахсы дæ хъус? 
Йе миназты 
хæдагъоммæ 
кæд ахуыссыд дæ зынг? 
О, де стджытæн 
кæд нал баззад 
суанг се ’ртхутæг, сæ рыг? 
Кæд дæ бæстыл — 
æрцу мæм тагъд, 
æнхъæлмæ дæм кæсын! 
Нæма дæ кæд — 
рæхджы бонты 
тымыгъ-уадау фæзын! 
Кæд авдæны 
хуыссыс нырма, — 
мæнмæ дæ фæндаг — дард, 
Дæ зæрдæйыл 
суæд рагацау 
мæ ныхæстæй уыгард! 

Цъæхдзаст изæртæ 
187 
Кæд незаман 
дæу бамбæхста 
æд сагъæстæ, æд рис, — 
Æрыгас у! 
Ды рох дугты 
дæлджинæг уæрмæй схиз! 
Мæ зæрдæйы 
цæф хъæдгæмттæн 
æвдадзы хостæ ссар! 
Уæд де ’взыстæн 
раст арвæрттывд 
йæ додой æмæ сар! 
Мæнг цæрдтытыл, 
мæнг сагъæстыл, 
цæссыгкалгæ, фæхуд! 
Æцæг дзырд зæгъ! — 
Æнусбонты 
рæстаг чи уа, рæстуд! 
1967 
* * * 
Мæ мидзæрдæйы сарæзтон хæдзар... 
Фыццаг уæладзыг — рагон дур дзæнхъатæй. 
Ныкъæтæфтыд — йæ мидкъултæ, йæ цар 
Нæ фыдæлты æхсар заманты цаутæй. 
Æргъæу къæсæр, æргъæу тарвазыл къахт 
Нæртон поэт-философты ныхæстæ... 
Нæзы цырагъ — зыхъхъырбын къусчы сагъд, 
Цæджджинаг, суанцъы — къонайæн йæ фæстæ. 

188 
Цæрукъаты Ллыксандр 
Дыккаг уæладзыг — телæлвæст бетон, 
Тæрхæг сæрмагонд — вазæтæн, сервизæн. 
Зырзырæг рухс — хæтæлæвгты, неон, 
Ис телевизор, радио, рыгисæн... 
Уым схызти чиныг чиныгыл хæрдмæ — 
Бальзак, Ремарк... Ошанинтæ, Сигбаттæ: 
Налхъуыт сервантыл — «Хъугдуцæг» æмæ 
«Зæххы фæйнæфарс зилæджы» плакаттæ. 
Ныр та сæрæй æрцамадтон æнгом 
Æртыккæгæм уæладзыгæн цæджындзтæ. 
Зæххы конды цыппар фарсмæ æргом 
Уыдзысты здæхт сæ фисынтæ, сæ рындзтæ. 
Куыд баддзæн цæсты — рагацау бæрæг, 
Бæргæ дзы æз æцæг цардæй æрцæрин! 
Æрласон хъуамæ аразæн æрмæг — 
Æвзист, алмаз уа, платинæ, сызгъæрин!.. 
Йæ тигътæм ын æрвдур фæлгонцтæ сис — 
Къоста, Шекспир, Твардовский æмæ Данте! 
Кæниккой мыл куырых дæснытæ дис — 
Уæд Донателло, ноджыма Браманте. 
Йæ царгонды тæнæг авгæй зындзæн 
Бон — хур, æхсæв та — стъалы-зæй æхсæрдзæн. 
Уæлдæфон нау — ракетæ дæм уыдзæн, 
Уæлæрвтæм тæх, дæ къухты — руль, йæ хæцæн! 
Гъе уый дын, гъе, рубин агъуыст, хæдзар! 
Фыццаг уæладзыг — дыккагæн бындурау. 

Цъæхдзаст изсертæ 
189 
Æнцайы дыккаг фыццагыл, йæ цар 
У æртыккаджы уромæг цæнддурау! 
Нæ ивгъуыд, абон, сомы дуг — æмбаст! — 
Йæ ных къуырын æз хахуыртæм æмхицæн: 
Нæй къæхтæн, гуырæн, сæрæн дæр ма раст 
Гъе уыдонау кæрæдзийæ фæхицæн! 
29. XI. 1980 
ПОЭТЫ ЦЫРТЫЛ ЭПИТАФИЙЫ БÆСТЫ 
Нæ бадын дзæнæты, нæ зилын æрвбæсты, — 
Æнæ хай — уæлзæххон фыдæбон, рыстæй. 
Цæрдзынæн мæ удæй фæлгъаугæ ныхæсты 
Мæ ацыды фæстæ гæххæттыл фыстæй. 
Цæрдзынæн æз уымæ, кæй цæст сыл æрхæца, 
Кæй хъуыдытыл, монцтыл æртыхсой фынау. 
Мæ цæссыг дзы хъуамæ къæвдайау æртæдза, 
Мæ цин дзы ныррухс уа сæухуры тынау. 
Мæн банкъарæг уайдзæн сыгъдæгдæрты ранмæ, 
Æнхъæлцау зæрдæйæ мæ фæдыл тындзгæ, 
Рæстады, æууæнчы сызгъæрин галуанмæ, 
Мæ цонгыл, мæ къухыл куырм лæгау хæцгæ... 
Æнæ искæй хъомыс — бынтон рох мæ ном, 
Дæн искæй æндæвдæй æнусты цæрдхъом! 
20.111.1983 

190 
Цæрукъаты Алыксандр 
МИКЕЛАНДЖЕЛО 
Йæ амæлæтыл 400 азы сæххæсты бонмсе 
Дзæгъæлæй урс дзæнхъа лæууыди 
Фæсвæд, цыртдзæвæны хуызæн: 
Зæххыл æй иу зонæг нæ уыди — 
Кæцæй æрæфтыди, цæмæн... 
Æхсæв йæ цуры ниудта бирæгъ, 
Æхсæв йæ уæлæ бадти уыг... 
Йæ сæрæй рох заманты бирæ 
Фæсæрфтой уаддымгæтæ рыг. 
Нывзыд хъуына нымæт йæ фæрстыл... 
Фæци йæ дуг, æркодта бон: 
Æгомыг дуримæ ныхæстыл 
Уæд схæцыд цавæрдæр бæлццон. 
Æмæ Флоренцийы цæрджытæ 
Фæрсынц кæрæдзийы: «Цы ’рцыд?» 
Фæндаггон, дард бæстæм цæуджытæ 
Æристы й ’алыварс æмбырд. 
Йæ уынд — гæвзыкк æмæ фыдцъылыз, 
Куы згъæлд æрвгъуыз цæстытæй зынг. 
Дзырдтой: «Дæлимон у, фыдбылыз», 
Дзырдтой: «Хæрзгæнæг нæм фæзынд». 
Дзырдтой, бæрæг, дам, у йæ кастæй, 
Æргом цæстфæлдахæг кæй у. 
Уæд схауд йæ сау хордзенты бастæй 
Æфсæйнаг сарт æмæ дзæбуг. 

Цъæхдзаст изæртæ 
191 
Йæ къухтæ мраморыл æруагъта, 
Сæрфы йæ цæстысыгтæ лæг. 
Уый, йе ’ргом раздахгæйæ, загъта: 
«Кæсут-ма, хорз адæм, лыстæг... 
Кæсут-ма, ацы дур куыд тæлфы, — 
Йæ мидæг адæймаг нымбæхст, 
Йæ зæрдæ абухгæ куыд цæвы!.. 
Рæхджы йæ фендзæни уæ цæст!.. 
Уыдзынæн йе сфæлдисæг — барджын! 
Мæ хъæбул уадз æмæ цæра!..» 
Йæ къух ыл ауыгъта ныр алчи, 
Бынтон æй рахуыдтой æрра... 
Æрцыд бæстыл, æцæгæй, диссаг — 
Гуырдз рахызт мраморы хуылфæй, 
Дæрддзæф хъæу, горæттæй фæдисы 
Æфсæрстой ацырдæм гуылфæй. 
Сæ разы — мадард лæппу гомæй, — 
Æнусон таурæгъты фæлгонц, 
Йæ тызмæг, йе ’рыгон цæсгомыл 
Зындис æхсар æмæ фыдмонц. 
Кæмæдæр йе ’рфгуытæй æвзиды, 
Кæйдæр ныфс йе змæлдæй сæтты. 
Хæстон тырысайау «Давиды» 
Сæ уæлных ахастой хæрдты. 

192 
Цсерукъаты Ллыксандр 
Цыма сæ стыр тохмæ фæхоны, 
Сæ разæй арвæмвæз цæуы. 
Фæлæ йын йе скæнæг зæххоны 
Хъуыды дæр ничи ’ркодта уым. 
Уый бадт мæгуыргурау, лæдæрсти 
Йæ къухтæй дуры схъистæм туг. 
Æмæ лæууыдысты æппæрстæй 
Йæ разы сарт æмæ дзæбуг. 
1964 

— ^г$$е& — 
Рох симфони 
* * * 
Нæ дунетæм ракæс мæ цæстæй, 
Мæ хъустæй æмбæхст уынæр хъус. 
Дæ хъуыды мæ сæнттыл æмхæстæй 
Фæлæууæд сæ агъуды цъус! 
Нывæрæд мæ тæхгæ сыгъдæг монц 
Дæ рæууон зæрдæйы йæ уаг! 
Æндæры цæсгомы мæ фæлгонц 
Кæд фенин уысмы бæрц, мыййаг! 
7. II 1.1983 
ФÆЛÆ ТА РАЛÆУУЫ 
ÆХСЫЗГОН ЦИНЫ РАД 
Æнæвзаг свæййын æз, къуыттыйау, хаттæй-хатт... 
Зарæг банцайы, ныхъхъус вæййы мæ уадындз... 
Фæлæ та ралæууы æхсызгон цины рад — 
Адæм мын хæзна ныхæстæ раттынц. 
Мæнæй хъуыдыйы гуырдз фæхауы хаттæй-хатт, 
Сæрымагъз — цыма æдзæрæг сау рындз. 
Фæлæ та ралæууы æхсызгон цины рад — 
Адæм мын сæ зонды суадон раттынц. 
7 Цæрукъаты Алыксандр 

194 
Цæрукъаты Ллыксандр 
Æрцæйхуыссы мæ ныфс бынтондæр хаттæй-хатт, 
Мæн мæ тыхтæ иунæгæй ныууадзынц. 
Фæлæ та ралæууы æхсызгон цины рад — 
Адæм мын сæ хъазуатдзинад раттынц. 
Мæн цалынмæ зæххыл нæма ссара мæлæт, — 
Хъуамæ дзыллæтимæ дзыллæтæн фæкусон. 
Куы мын уаид лæвæрд нæртон лæджы хъысмæт, 
Адæм мын мæ цард уæд скæниккой æнусон! 
1958 
РОХ СИМФОНИ 
Мæ хъустыл ауайы æнахуыр зæл... 
Кæцæй уа уыцы диссаджы мелоди? 
Кæддæр ныууагътон иу фæндыр дзæгъæл, 
Бынтондæр ыл æз бакодтон уæд хъоды. 
Æгас уа, уымæн нал уыдтæн æнхъæл... 
Ныр ыл цымæ кæй къух æрзылд сындæг, 
Æви йын дымгæ бавнæлдта йæ тæнтæм?.. 
Мæ цуры быдыры гæмæх быгъдæг 
Кæд фестади уыгæрдæны тъæпæнтæ, 
Æмæ дзы уддзæф алидзы фæйнæрдæм. 
Изæрсатæджы суадоны хуылфæй 
Æрыгон стъалытæ цæхæр æппарынц. 
Сæ астæу та — сырхзынг дзæмбыйау мæй, — 
Мæ кæддæры сызгъæринæфцæг уадындз 
Ныххауд бынмæ, æмæ йын сисæн нæй... 

Цъæхдзаст изæртæ 
195 
Кæцæй у уыцы зæл? Фæндырæй нæу: 
Уый — уды тугдадзин кæд ризгæ тоны, — 
Æвæццæгæн, æрымысыдтæн дæу, 
Дæ сурæт мæ кæдæмдæр дардмæ хоны... 
Уый райгас и кæддæры рох симфони. 
1957 
ÆХСÆВЫ ФÆНДЫРДЗАГЪД 
Æхсæвы судзгæ налмастæн нæй бæрц... 
Гом тыгъд — цæхæркал быдыртæ... 
Бонцъæх æнхъæлæй ныццæлхъ ласта уæрцц — 
Скалдта йæ цины зæлмыртæ... 
Сындзытыл — саскъты æнæнцой дзыр-дзыр, 
Хæфсыты аралло — тæрфы. 
Бæлæсты, къудзиты сатæг сыр-сыр, 
Рог зызын хæмпæлты стæлфы. 
Уасджыты хъи-хъы-ри, бабызты хъæр, 
Хъæубыны — хъазтæн сæ тай-тай. 
Чидæр ныхситт ласы дард ран, кæмдæр, 
Ссæуы куыдзы рæйын хатгай... 
Мæйног — сыкъа уадындз — мигъуæлных сагъд, 
Райдайы дуттытæ, уасын. 
Стъалыты ауыгъд дзæнгæрджыты цагъд, 
Нæууыл сæ тæмæнты хъазын... 

196 
Цæрукъаты Алыксандр 
Арвгæрон ивылы донгуылфау рухс, 
Иугай сырх фынчытæ ласы. 
Хурдзалх нæма стулы, — рагацау хъус 
Уый зæрин гимн-нæрын ахсы! 
2. VI. 1984 
ФÆСТАГ СОНЕТ 
Æвæццæгæн, дæлимоны æлгъыст дæн, — 
Уæдæ мын ацы хъизæмар цы у? 
Цæхгæр къæдзæхыл мин хатты æрхызтæн, 
Æгуыппæг хъæды кодтон-иу цæрддзу... 
Мæн арвгæрон йæхимæ ласта бонæй, 
Æхсæв мæ сайдта артдзæсты мæнг рухс. 
Бæрзонд мигътæй, кæнæ-иу арф дæлдонæй 
Дæ дзырд æрцахста хаттæй-хатт мæ хъус. 
Æз федтон, федтон рагфынты дæ сау цæст, 
Æртыхсти мыл дæ сау дзыкку цыма. 
Зæххыл кæм дæ? Мæ сæнтты рухс кæм бамбæхст? 
Кæд аныгуылд?.. Кæд не скасти нырма?.. 
Ныртхутæг дæн мæнг сагъæсты цъæх арты. 
Дæу агуырдтон — дæу не ссардтон мæ царды... 
1966 

Цъæхдзаст изæртæ 
197 
ДЫККАГ РАЙГУЫРД 
Фæцыд сывæллоны цъæхахст æмæ фæхъус... 
Хæстæгдæрæй — йæ худт, йæ дыгъал-дыгъул, 
дзурын... 
Цымыдисæй фæйнæрдæм адардтон мæ хъус, 
Фæйнæрдæм акастæн — нæй змæлæг кæд мæ цуры... 
Кæцæй цæуа уæдæ йæ зæрдæйы гуыпп-гуыпп? 
Фæцыд та хъæр æмæ æвиппайды фæсыпп... 
Фæлæ цы ’рцыд мæныл? — Цыма мæ арв ныццавта, 
Цыма мыл рахауд хох, фæуадзыг дæн æз афтæ. 
Мæ цæстытæ фæтар вæййынц: куы — 
’хсæв, куы — бон... 
Дæрæнгонд авджын къужау арвы цъæх ныггæмттæ... 
Цыма фæдих и зæхх, егъау денджызты дон 
Йæ былтæй ракалдис нæ сау къæдзæхтыл, кæмттыл. 
Хæтæлау барызтæн, мæ бакаст — иууыл сонт, 
Нындзыг и ме ’взаг дæр, фæдзæгъæлау мæ зонд. 
Дæлгоммæ бахаудтæн, æнцад лæууыдтæн мардау. 
Фæгæпп ластон цырен судзæг цъæх артау... 
Уынын: æндæр къæхтæ мæ рогдæрæй хæссынц, 
Уынын: æндæр къухтæ хæцынц цæхæр тæрныхыл. 
Мæ цæстытæй æндæр зынг цæстытæ кæсынц, 
Æндæр комулæфт абухы тылфау мæ дзыхæй. 
Æндæр хъустæ, æндæр æвзаг, æндæр хуыфын, 
Æндæр фыцгæ зæрдæ — мæ зæрдæйы тæлфы. 
Цы диссаг уа? Æз райгуырдтæн фæстæмæ, 
Æви æрыздæхтæн æвзонг азты бæстæмæ? 

198 
Цæрукъаты Ллыксандр 
Ныр дунемæ, сывæллонау, тындзгæ кæсын, 
Кæсы мæм дуне йæ райгæ рухс цæстытæй. 
Цыма мæ фазыл, йе мæ гуыбыныл лæсын, 
Цымæ рæдувын æз мæ авдæны бæстытæ. 
Мæ сæрмæ, арвыл, хъазы хурдзалхы тæлы. 
Æвæццæгæн, мæ цæссыг фырцинæй кæлы... 
Æууæндын ногæй дугтыл, азтыл æмæ бонтыл, 
Уынын уæ, дунетæ, уæ рагфыццагон сконды! 
1955 
МАДРИГАЛ 
Чысылæй ардæм кастæн чингуытæ æрвылбон, 
Уæд истон хай сæ диссæгтæй, сæ зондæй. 
Фæлæ уыдис æндæр чиныг... æз æй нæ уыдтон, 
Йæ сыфтæ — азтæй, рæнхъытæ та — бонтæй. — 
Уый царды чиныджы æппын кæсын нæ зыдтон... 
Æз баззадтæн бынтон æнахуыргондæй! 
1952 
АВД ЯМБЫ 
1. Даргъæрдузы къуырф 
Хуыссын дæлгоммæ райсомæй кæрдæгзад фахсыл, 
Мæ бынмæ агуатау — уыгæрдæны æрдуз, — 
Цыма æрлæууыдис мæ дзыхы тæккæ размæ 
Уый Уацамонгæ — нарты зилгæ-цæугæ къус. 
Дзæгæрæг какæттæ — йæ ронджы урс тæппузтæ, 
Мæ былтыл банкъардтон æлутон нозты ад... 

Цъæхдзаст изæртæ 
199 
Дзындзалæгæн æрхауд йæ ирд æгънæг-цæппузыр, 
Кæрвæдзы дидинæгыл мыдыбындз æрбадт... 
Ныффу мыл кæнынц уазал, митæфцæг къæдзæхтæ, 
Мæ хæдон фæсонты мæ ронбастмæ ныддымст... 
Ныхъхъæбыстæ кæнын фæнды мæн ам нæ зæххæн... 
Мæ зæрдæйы цыдæр æнахуыр цин ныххызт. 
Æнахуыр диссаг цин!.. Нæ йæ зонын зæгъын дæр... 
Дæн ардыгæй цæргæсау атæхын æввонг! 
О, Даргъæрдузы æз кæдæй нырмæ нæ уыдтæн... 
Фæстæмæ дзы куы сдæн, сывæллонау, æвзонг! 
Цымæ, цæмæн? Æви мæ сонты бонты уарзтæн 
Кæд фестадис йæ уд ам дидинджыты тæф, 
Йе ацы хуссæрттыл мæлæты бонмæ баст дæн, 
Æви кæй нозтон ронгау диссаджы уæлдæф? 
Мæ къæхтыл слæууыдтæн — ныззылдтæн арф 
æрдузмæ... 
Уæлæмæ, хаугæ-цудгæ, рагъсæрмæ лæсын — 
Цыма раст схуыпп кодтон æз Уацамонгæ къусæй, 
Мæхимæ уыйау абон расыгау кæсын... 
1958 
2. Нывналы донмæ бæрз 
Нывналы донмæ бæрз йæ саджил цонгæй, 
Цыма фæхъавы сисынмæ цыдæр. 
Мæ зæрдыл та æрбалæууыдтæ ногæй, 
Æнæраздахгæ иу хатты изæр... 

200 
Цæрукъаты Алыксандр 
Мæ зæрдыл та æрбалæууыс, мæ зынаргъ: 
Уæ разы, доны был, æхсæм нæхи... 
Фæрухс кодта дæ рудзынгæй уæ цырагъ — 
Дæ хъуырæгънæг тыбар-тыбуртæ сси. 
Фæлæ цы кæныс химидæг хъуырдухæн, 
Бынмæ цæмæн у, агургæ, дæ каст? — 
Æрхаудис уый дæ сæрвасæн дæ къухæй 
Æмæ æрбайсæфт донгæрон æваст. 
«Ныууадз, æндæр дын балхæндзынæн», — хатын... 
Ды бахудтæ цыдæр æмбæхстхуызæй: 
«Æрвылизæр цæудзыстæм иумæ ардæм, 
Æмæ йын уæд æнæ разынгæ нæй...» 
Цы фестут ныр: дæ сæрвасæн, дæхæдæг, 
Дæ хъуырæгънæджы ризгæ сусæг рухс? 
Изæрдалынгты зæрдæ кæд нырхæндæг, 
Дæу мысгæйæ, хæххон доны уæлхъус... 
Нывналы донмæ бæрз йæ саджил цонгæй... 
Æнхъæлын æй дæ хæрз халдих, мæ бон, — 
Цыма та агурыс дæ сæфт сæрвасæн ногæй, 
Фæдджитæтылдæй, къанауы кæрон. 
1958 
3. Гъе уæддæр ма дæм æнхъæлмæ кæсын 
Мæ сæрыхицау, фæтар дæ хæсты... 
Уæддæр дæ абон цæрдудæй уынын: 
Мæ фырты ’нгæс — дæ дыууæ цæсты, 
Мæ чызджы дзыкку — дæ бур сæрыхъуын. 

Цъæхдзаст изæртæ 
201 
Дæ уæзбын ныхас — мæ фырты дзурын, 
Мæ чызджы былтыл — дæ худæзмултæ... 
Æхсæвæй-бонæй вæййынц мæ цуры 
Мæ дыууæ хуры, мæ хъазæн хъултæ. 
Фæлæ мын уыдон дæуау куы не сты, 
Ды мын цы уыдтæ, уый ма мын чи уа! 
Мæ цъæхзæнг азтæ дзæгъæлсæфт фесты, — 
Фыдгул мæ боны дзæгъæл фæниуа!.. 
Кæмæ райхалон æрхуым цæстæнгас? 
Мæ бындур ныззылд, цы сæнттæ хæссын!.. 
Дæ дард ингæныл — нæудзарм, цым бæлас... 
Гъе уæддæр ма дæм æнхъæлмæ кæсын!.. 
1958 
4. Цæрддзуйæ арвыстон æз бирæ азтæ 
Цæрддзуйæ арвыстон æз бирæ азтæ... 
Ныййарæг мад, æрыздæхтæн уæддæр. 
Мæ мæтæй ды куы базæронд дæ, уастæн... 
Дæу мысгæйæ, фæхалас и мæ сæр... 
Цæмæн нæ истон рагбонты дæ уайдзæф, 
Дæ рæстад æмæ зондамынд дзырдтæ? 
Дæ азымæй мыл, зонын, исты уайдзæн, — 
Цыфæнды карз тæрхонмæ дæн цæттæ. 
Уæдæ мыл ныр цæуыннæ кæныс бустæ? 
Уæд та мын исты, исты ныхас зæгъ... 
Æрцыд дæ цæссыг гагатæй дæ рустыл — 
Цымæ цы уа: æргом цин йе фыдæх?.. 

202 
Цæрукъаты Алыксандр 
Дæ цæссыг асæрфтай... «Мæ сæфтдзаг, —дзурыс, — 
Хæстæгдæр рауай... адæмы фыддæр». 
Тъæпæн æрбадтæн зæхбыныл дæ цуры, 
Дæ хъæбысмæ æркъул кодтон мæ сæр... 
Сæрфыс та мын мæ дзыккутæ дæ армæй... 
Æрсастай мын фæнычы фых кæрдзын. 
Æдзæстхизæй мæ райгуырæн хæдзармæ 
Дæ хатырæй уæнддзынæн ныр цæуын. 
Цы ис цымæ дæ зæрдæйæ фæлмæндæр, 
Нæй барагдæр, нæй, а зæххыл дæуæй!.. 
Мæ уат изæрæй — сау уæйлаг нымæтыл, — 
Фæлæ кæм кæнын уайтæккæ фынæй?.. 
У рудзынг гом... Зыны мæм тута кæртæй, 
Дæрддзæф ныкъулы зонгæ стъалы цæст... 
Сывæллонæй цы ’нцой зыдтон кæддæрты, 
Дæ къухы ногæй бавзæрстон уый æз!.. 
1958 
5. Зонд æмæ зæрдæ 
Мæ зонд-иу худт мæ зæрдæйы кæнонтыл, 
Къуырдта йын зæрдæ уый тыххæй йæ ных — 
Куы-иу фæуæлахиз йæхæдæг зондыл, 
Куы та йыл-иу фæстæмæ зонд фæтых... 
Æрыхъуыстон: дыууæ уæйыджы тохæй 
Зæронд аргъауы сау къæдзæх ныллæгъз... 
Мæ зонд, мæ зæрдæйæ хъæрзын фыдохы, 
Сæ хъаугъа-хæстæй баихсыдтæн æз. 
1958 

Цъæхдзаст изæртæ 
203 
6, Хъуырдухæн 
Мæн, чи зоны, нæ хъуыди уыцырдæм цæуын, 
Фæлæ дæ горæт сайдта мæн йæ рухс хъæбысмæ... 
Мæн, чи зоны, нæ хъуыди фембæлын дæуыл, 
Фæлæ нæ иу ранмæ æрбахаста нæ хъысмæт. 
Дæ къух дын, оххай, æз цæмæн райстон, цæмæн? — 
Бæргæ мын нал уыди фæстæмæ афтæ суадзгæ... 
Нæ хъуыди, чи зоны, дæ цурæй здæхын мæн, 
Кæнæ та мын дзæгъæлæй уым нæ уыдтæ уадзгæ... 
1958 
7. Сонеты бæсты 
Кæддæр кæмæдæр хъисфæндыр æрæфтыди 
нæ сыхы... 
Кæм къæхты бын, кæм цары къуымы ихсыд. 
Кæд-иу æм дымгæ рагъæнмæ фæныхылдта 
къæрныхау, 
Уæд-иу ныдздзынæзтой йæ лыстæг хъистæ. 
Уæддæр йæ хицау не сси, нæ, хæзна даргæйæ, 
исджын, — 
Нæ йын уыди зæрдæ, хæрзарæхст къухтæ. 
Уæд та дзы, о, куы ’рцагьтаид, куы, иу байтаман исчи, 
Уæд уымæй сфидыдтаид цард рæсугъддæр!.. 
Ды дæр кæд уыцы хъисфæндырау рох æмæ 
дзæгъæл дæ... — 
Æз — кадæггæнæг, кæд дæ мæтæй риссын!.. 
Дæуæн нæй равдисынмæ амонд, нæ дæ 
диссаг зæлтæ, 

204 
Цæрукъаты Алыксандр 
Мæнæн нæй хъомыс бамбæлдæн дæ хъистыл. 
Æнæ кæрæдзи мах — хъыджы дыууæ цæссыгау, 
Æнæ кæрæдзи мах — мæрдрох, кæлддзаг мæсгуытау. 
1958 
* * * 
Цæнгæтуафс хæдбынты 
Цæуын та, æнцайгæ æфсæйнаг лæдзæгыл, 
Æнæсгæрст хъæдбынты; 
Кæм ахизын дæттыл, кæм айнæг æфцæгыл... 
Кæмæн æй ныхъхъарон, 
Раст хауыли сихау æлгъыстæй кæй хилын? 
Мæхи хъуамæ ссарон — 
Мæ рагбонтæй ардæм æз агурæг зилын! 
Хъус ахсы кæйдæр хъæр: 
«О, тагьддæр! Мах иумæ — æмбæлццон, æмхæтæг!» — 
Уый сидын кæцæйдæр 
Фæлмæхгæд дæрддзæфæй мæхимæ мæхæдæг! 
Кæд мидæй, æддейæ, 
Дæлдзæхæй, уæлæрвтæй æртæхы мæ азæлд? 
Уæлæрдзон дунейæ, 
Йе космосы арфæй мæ уды зынг растъæлд? 
Æмтъеры гуылфæнты, — 
Æвæццæгæн хаосы зилдухы хъазын... 
Мæн, оххай, куыд фæнды 
Уым ме ’цæг æфсургъы йæ барцæй æрцахсын! 

Цъæхдзаст изæртæ 
205 
Æрвайдæн — тæмæн ирд... 
Æмбæхст лабиринттæ йæ фæрцы куы сгарин! 
Цы диссаг æрцæуид — 
Æппынфæстаг искуы мæхи æз куы ссарин! 
Фæхуынкъ и цæнгæт уафс, 
Мæ лæдзæг æмбисмæ ныйихсыд, нырдæгау... 
Цæрдудæй — æнæ тавс, 
Æз — хурсыгъд, дымгæхус æнусон æндæргау!. 
19.Х.1981 
ФÆУАЙЫ ОСОБА МÆ ЦÆСТЫЛ 
Зæронд хъуына мæсыг — мæ разы, 
Йæ фазт риу дымгæтæн — фæрсудзæн. 
Уыгардау баззади йæ фарсыл 
Ирон сылгоймагæн йæ къухдзæф. 
Æрбадтис особа мæ цæстыл... 
Нæ уыди цард æдзух æвгъæддон! — 
Кæддæр фыдæлтыккон хæхбæсты 
Ирон сылгоймаг дæр — æфсæддон. 
Йæ хъуырыл — алхуызон фæрдгуытæ, 
Йæ къухты та хъыримаг — ифтыгъд. 
Уый амадта хæцæн мæсгуытæ 
Уæд ацы сау кæмттæн сæ тигътыл... 
Æлвæста авдæны бæттæнтæ, 
Бæхы гуыбынбос дæр æлвæста. 

206 
Цæрукъаты Алыксандр 
Фыдгулы бахъуызæн лæсæнтыл 
Уырдыгмæ хохдуртæ æппæрста. 
Зыдта кæрдзын кæнын, цыхт ахсын, 
Тыдтаид дидинæг дæр хъуамæ. 
Зыдта цæфхад садзын, хъæд ласын... 
Цъæх дурыл даудта-иу йæ хъама. 
Зыдтой бæзджын хауты æхсæнæй 
Фæхудын сатæгсау цæстытæ, 
Фæлæ мæнгвæдæджы кæсæнæй 
Зыдтой-иу дзагъул дæр, мæсты дæр... 
Йæ къухдзæф тар мæсыджы фарсыл 
Ныууагъта рагон хо — нæ коймаг... 
Йæ даргъ дзыккутимæ мæ разы 
Æрлæууыд хотыхджын сылгоймаг. 
1964 
ДÆУÆЙ ЦЫ КУРЫН 
Сау мигъ куы сысты сау рындзæй — 
Сæрттивынц саппыл суадæттæ. 
Зæрдæты дуæрттæ байтындзæм, — 
Байгом нын уой хæзнадæттау! 
Гамхуд кæд у дæ мидбылхудт, — 
Дзурдзæн дæ цæст дæ сагъæстæ. 
Хъузг зæрдæ — афтид, иууыл тутт, 
Иууыл тутт цæмæн — маргхъæстæ!.. 

Цъæхдзаст изæртæ 
207 
Равдис мысайнаг — хурвæндон, 
Де стыр сыгъдæджы уазау сæр! — 
Зæрдæйы къæсæр — кувæндон, 
Ууыл цъыфкъахæй ма бафсæр! 
Зæрдæйы мидкъуым — дзуар-уæзæг.. 
Ризы орган алтары цур. 
Ма нæм-иу су фыдсархæссæг, 
Чъизи дзыхæй дзы макуы сдзур! 
1978 
КÆМ ДÆ? 
Мифтæ нæ хæхты зыхъхъырты æмбæхстæй лæууынц, 
Аргъæуттæ, аууæттау, хилынц нæ уынгæг лæгæтты. 
Къæвдаты саукъæй мæсгуытæ æмырæй кæуынц, 
Згъæлынц зынгхурты, æгъатыр тымыгъбарц 
дымгæты. 
Таурæгътæ — арф ныгæд рохаг бынмæфсæрст 
уæлмæрдты. 
Уыдон ныййарæг — æцæгдзинад раджы, кæддæр, 
Аив сæ сагъта цыртдзæвæнтау радгай йæ фæстæ. 
Фæлæ сæ ауагъта рæстæг йæ хъоргъы кæмдæр... 
Уыцы тæхгæ ’рчъиаг!.. Нал ис йæ кой дæр, 
йæ хъæстæ, 
Гамхуд уа, арвайдæн, ноджы — 
зæриндыргъ бæлæстæ!.. 

208 
Цæрукъаты Алыкса\ 
Бамынæг нартæн сæ къона, сæ артдзæст бынтон, 
Царцаты диссæгтæй не ’рхæццæ иу улæфт, иу хъæр. 
Арвы æгæрон быдыртæм хи систам уæндон, — 
Уæвгæ нæма зонæм а зæххыл фагæй нæхи дæр! 
Бахъуыдис агурын, къахынтæ дурнуар æргъиу мæр!.. 
Фарныл æууæндын суанг сабийы рухс бонтæй æз... 
Шлиманы «Трояйы» скъахтау, ехх, Эвансы «Кноссау» 
Ме стырдæр мифæн мæ къухы куы бафтид фæрæз 
Рагон зæронды фæстагмæ æнæнхъæл фæфосау! 
Ме ссард куы сбадид хъæрмудæй нæ заманыл хорзау! 
Ивгъуыд денджызты, сурты нæ зилын, мыййаг, — 
Фидæны байбынты гæрдын сæтæлхъузджы рифтæ, 
Доны бын къæдзæхты риуыл æвæрын фæндаг, 
Тугдзых акулæ кæм бады... кæфхъуындартæ, киттæ... 
Сзын, Атлантидæ, 
Цы ран дæ, мæхи Атлантидæ?! 
11.XI. 1984 
* * * 
Мæ синтæ — зæхх, 
фæллад уæйыгау æз хуыссын уæлгоммæ; 
Мæ улæфт дымгæ у, 
мæ хуыфын — их-уады гыбар-гыбур. 
Мæ комытæф — æврагъ, 
мæ рон — «Æрфæн» кæрæй-кæронмæ, 
Мæ риуыкъæй — уæларв, 
мæ зæрдæ — судзгæ, цардфæлдисæг хур! 
1958 

Цъæхдзаст изæртæ 
209 
* * * 
Мæн цалхы иу хайыл нымадтой — 
Сæдæймаг, минæймаг лæсгæр. 
Нæ зыдтон, — уадсур бæхыл бадтæн, 
Йе кодтон уаллонау лæсгæ... 
Æдзухдæр искæйы цæстытæй 
Нæ арв, нæ хох-быдыр уыдтон. 
Цымæ æхцон цинтæ, мæстытæ, 
Кæуын дæр, худын дæр зыдтон?.. 
Рæстгæнæг, хорзæхы хъуыдыйыл 
Фæбадтæн дургомæй къуырдты. 
Æрцыдтæн дунемæ къуыттыйæ... 
Гуырцæй нæ уыдаин къуытты! 
Уæдæ, цыкурайы фæрдыгау, 
Цымæ кæм ракъахтон мæхи? 
Æнæбуар хаосæй, нæмыгау, 
Зынгкалгæ, рауагътон мæхи! 
Фыццаг хатт сыхъуысти мæ риуæй 
Цæрдуды сонт фæхъæр, фæдис. 
Æнахуыр тарстхуызæй мæхиуыл 
Фæкодтон бирæ бонты дис... 
Мæ æрмттыл поезд цыма згъордта, 
Мæ уæхскыл — горæт æмæ хъæу... 
Цъæх гам цы хъамайы фæхордта, 
Мæ хъысмæт абон афтæ нæу! 

210 
Цæрукъаты Алыксандр 
Зæххон æцæгдзинад зæгъынмæ 
Мæ ныфс — мæ рæстады æфсарм. 
Цæргæсау уæлмигъты тæхынмæ 
Æрхъуыд байтаман лæджы ’хсар! 
Цы дæн — нæма йæ хатын: уаддым 
Æви фынæй дымгæты тых? 
Æви æмбæхст, æнæсгæрст атом, 
Æви Галактикæйы тыгъд? 
1966 
* * * 
Мæхи æнахуыр хуызы федтон æз мæ фыны: 
Лæууыдтæн дурдзæндæй æнцад мысыраг сфинксау, 
Цыма уыдтæн дæлдзæх æмæ уæлдзæхæн хицау... 
Цыди тыхджын къæвда... 
Лæбырди зæхх мæ быны... 
Ныздыхсти калмау сау мигъ ме ’рфгуытыл, 
мæ сæрыл... 
Мæ уæрджытæм лæбурдта уад, хæцаг къæбысау. 
Æрвнæрд мыл даргъ архъан тыхта сырхзынг 
рæхысау. 
Мæ гом риуæн æрлæууыдтæн йæ дуркъæсæрыл... 
Фæцыд та арвы хъæр... 
Æз мидæмæ фæраст дæн, — 
Цыма ныххызтæн хъавгæ Дантейы зындонмæ, 
Ныххæццæ дæн бынмæ — мæ фæндаджы кæронмæ... 

Цъæхдзаст изæртæ 
211 
Æнусон тар æхсæв... 
Цæмæйдæр æз фæтарстæн... 
Фæстæмæ аздæхон — кæм кæсынц коммæ къæхтæ! 
Лæууон уæд та — мæ зæрдæ мын цыдæр фæхæры... 
Тæмæнтæ скалдтой къултæ цавæрдæр цæхæрæй... 
Æнахуыр диссаг: змæлынц сау къæйты рæдзæгъдтæ!.. 
Фæлдæхт дурты зыхъхъыртæй рухсы цыхцыр 
калди... 
Кæмæндæр дзы цыди йæ уынгæг хъæрзт, 
йæ хуыфын. 
О Дунесфæлдисæг, егъау тъæпæн къæйты бын 
Ныддæргъ, йæ уд исгæйæ, иу хæрз чысыл саби... 
Фæстæмæ лидзыныл куы фæдæн арф цъысымæй... 
— Æрлæуу, бецау, æрлæуу! Æрлæуу дыууæ ныхасмæ! 
Æрбацу-ма хæстæгдæр иу цъусдуг мæ размæ! — 
Уæд сдзырдта къаннæг афтæ йе ’вдæрзæн, 
йæ къуымæй. 
Æз бацыдтæн æввахс æмæ йæм хатын, дзурын: 
— Ды чи дæ, зæгъ, цæмæн дæ ахæм сау тæрхоны? 
Цæмæн сæнтыстæ ахæм сау æлгъыст фыдбоны? — 
Мæхæдæг цадæг схæцын ме ’ппæт тыхтæй дурыл. 
— Æдых, бецау, дæхи цæй тыххæй марыс хурхæй? 
Ды дæ бынтон æлгъаг — зæххон хилджыты 
цауддæр. 
Нæ зоныс мæн, — о, хъус мæм, уæдæ, хъус мæм 
дарддæр — 
Æз ацы ранмæ, зон æй, бацыдтæн дæ къухæй! 

212 
Цæрукъаты Ллыксандр 
Мæн ратыдтай кæддæр дæ зæрдæйæ, дæ зондæй, 
Ныххуыдтай мын мæ дзых, мæ цæстытæ ныббастай... 
Æлвæстцонгæй, цæрмыстыгъдæй æмæ зæнгсастæй 
Ныппæрстай мæн ды ацы сæфты хуынкъмæ сонтæй. 
Цæуыннæ рауагътай мæн хуры рухсмæ худгæ? 
Уæд та нæ уыд мæнæй сыгъдæгдæр æмæ растдæр! 
Уыдтæн æз фарн уæд та зæххыл æппæтæй раздæр, 
Уыдтæн уæд та зæгъинаг ног ныхæстæ дугæн! 
Мæкыл ам иунæг бон сæдæ азы æмбæрц уыд, 
Мæныл ам иунæг аз уыд мин азы æмдæргъæн. 
Йæ хъизæмар, йæ зын мæныл хылдысты зæххæн, 
Уæларвбæстæн йæ хъынцъым, тьизгæйæ, мæнмæ цыд. 
Дæлсыджыты хуызæн дæуæй æз рагæй рох дæн, 
Фæлæ, æууæнд, нæу тас мæнæн адзал, мæлæтæй. 
Дæхæдæг раздæр бахус дæ, кæс-ма, уæлхъæдæй; 
Ды дæ фæнык, æз та дæ разы — айнæг хох дæн! 
Æз — Прометейы туджы ’ртах, цæссыджы суадон, 
Æз — Истинæйы зынг, дæлимонты тыхсæттæг. 
Уæззау хъуынамбæрзт сау къæй стондзынæн 
мæхæдæг, 
Мæхи та хъуамæ абон адæймагæн раттон!.. 
Лæууыдтæн цавддурау... 
Мæ зонгуытыл æрхаудтæн: 
— Мæхимæ рацу, раздæх тагъддæр мæм фæстæмæ!.. 
— Æлгъаг пигмей! Уынын, æрцыдтæ мæм лæгъстæмæ, 
Фæлæ æмбар, дæу рагæй, рагæй дæр кæй нал дæн!.. 

Цъæхдзаст изсертæ 
213 
— О, раздæх мæм!.. Мæхи фæсмонгондæй æлгьитын... 
— Æгъгъæд!.. Æхсидавæн нæй бафснайæн зыгуымы, 
Нæ лæууы фурды кæф кæд смаггæнаг хуыдымы, 
Титанæн нæй цæуæн къæцæлтæй конд мæнг хидыл. 
Ныр фесæф ардыгæй æваст! 
Æз та, хъæрзгæйæ, 
Кæнон, кæнон фынæй дæхи арæзт ныккæнды. 
Уæлæуыл зулкъæй хил, æдзух мæ мыс дæ сæнтты, 
Уæлæуыл цу, сырдау дæ аууонæй тæрсгæйæ! 
Тыххæйты раирвæзтæн саудалынг лæгæтæй 
Тыхджын къæвдамæ уаддымгæйы карз 
къуыс-къуысмæ... 
Фæкастæн ма фæстæмæ дурдзæндмæ, мæ хуызмæ: 
Ныппырх и сфинкс, ныммур æрвонг зынгæн йæ 
фæттæй! 
1956 
ДÆХИМÆ СИС ЗÆРИН ТЫНЫЛ МÆН ДÆР 
Газелты алдымбыд 
1 
Æристон къускæй афтид нуазæн — къус: 
Нывæфтыд авг, рæсуг æмæ кæдзус. 
Ныккодтон дзы мæхи быркуыйæ ронг. 
Дæ был дзы атул, саход уымæй цъус, 
Мæ бардуаг кæд дæ зæрдæйы тæлфид, 
Дæ сау цæстæй мæм ферттивид сæурухс. 

214 
Цæрукьаты Алыксандр 
Дæ монцтыл дын йæ арм æруадзид Вакх, 
Сырхæврæгътæ кæд абадид дæ рус. 
Цæттæ сагъд михтыл æз æрбыдтон кау, — 
Газел... Нæ йæ ныттар кодта æнус!.. 
Æнцой æхсæв хæххон доны зæлау 
Мæ ныхæстæ æрцахсид-иу дæ хъус. 
Дæ ном дын барæй не срæдыдтæн ам!.. 
Лæууын дæ сыгъдæг раст уды уæлхъус... 
2 
Æрцавта арв тызмæг къæдзæхы фарс — 
Æмыр лæгæт уæд рудзынгау фæцъас. 
Йæ хуылфы — уазал, саудалынг мæйдар: 
Æрбадти дзы цыдæр æбæрæг тас. 
Уым зин-дæлимон бамбæхсти, — дзырдтой, — 
Æмæ йæм ничи бацæудзæн æввахс... 
Æхсæв æм мæйы худгæ тын ныххызт, — 
Уæд лæгæт фестад мидæгæй налмас. 
Йæ рухсмæ адæм ракодтой фæдис — 
Æрдзон хæзна дзы цас разынди, цас! 
...Мæ зæрдæйæн йæ къæсæрыл æрлæуу, 
Дæ къухæй сис йæ фæлмæмбæрзт мылаз. 
Мæ зæрдæйы æхгæд дуæрттыл ныххиз, 
Йæ мидхæзна йын рухс дунемæ слас! 
3 
Æрдзон уаджы дыууæ тыхы — æмдзæр, 
Сæ иугонды — æмуæз æмæ æмсæр. 
Суанг атомæй «Ахъсахътемыры» онг 
Сæ иу сæмæн у, иннæ та — лæскæр. 

Цъæхдзаст изæртæ 
215 
Æрцæуæд хæлд сæ гармонийы уаг — 
Уыдзæн бæллæх хъаймæтæй дæр фыддæр!.. 
Хъысмæтæн æз йæ тæразыл, кæс-ма, 
Æрхаудтæн зæххæн йе ’мвæзæй дæлдæр. 
Ды йе ’ннæ кæрон тæразæн æрлæуу, — 
Кæд демæ суин æмуæз æмæ æмбæр. 
Куы уаин дуар æз амонды къæсæн — 
Ды та мыл фест æхсæмæрæй къæсæр. 
Æз — цъиуахстон дзæнхъа дурты хуырыл — 
Мæ зæрдæйы дзывылдарау æрцæр. 
Æз — иу базыр, дыккаг базыр та — ды, — 
Фæтæхиккам мах Мæйæ дæр уæлдæр! 
Æз — кувæндон, дзæгъæлуагъд æмæ рох, 
Мысайнаг дзы дæ рæсугъд монц нывæр. 
Цæрыс уæларв, æргъæу мæсыг — дæ уат, 
Дæхимæ сис зæрин тыныл мæн дæр! 
4 
Ехх, Леонардойы æрмдзæфæй — фаг! 
Шекспиры стыр дзырдфæлдисы тæваг!.. 
Уæд та куы басгуыхин дæлимон — джин, 
Куы рафтин æппæтфæлгъауæг маг. 
Цъæпотæ сбæттин хурнывæзт тынтæй, 
Цъæх арвы къуым — ныв кæнынæн кæттаг. 
Уæд æрдзы хуызтæй, арвæрдынтæй æз 
Цы ахорæнтæ базмæнтин фыццаг! 
Дæ уаз фæлгонц дын сæнтауин, бæргæ, 
Дæ уаз сурæт дын саразин æрдаг: 
Нæ хурыскаст — дæ мидбылты фæхудт, 
Нæ хурныгуылд — дæ сабыр зонды уаг. 

216 
Цæрукъаты Алыксандр 
Дæ тызмæг ахаст — уазалдым Цæгат, 
Нæ Хуссар та — дæ карз монцты æртаг! 
Дæ дæллагхъуыртæ — цъитийыл сæухур, 
Дæ риутæ та нын — урс дзæнхъайы фарк. 
Æхсæвы тар — дæ сауцъыдагъ дзыкку, 
Кæд стъалытæй — налхъуыт фæрдгуыты таг. 
Сæрвасæн та дын — мæйноджы къæлæт. 
Сæууон рыгрухсæй снывæндин зæлдаг. 
Æрфæныфæды уадздзагæй дын — рон, 
Дæ ронæн та уæд — Бонвæрнон æвзаг. 
Нæ дæ мæ фын, мæ мæнг сæнтты цæрæг, — 
Ды дæ хæххон, нæ фыдæлты бæстаг... 
Дæ сурæт, ехх, нæ мын фæрæвдз æххæст — 
Цæмæйдæрты мын рауади уый хъуаг!.. 
5 
Зæрдæвæндаг — тæссаг æмæ уæззау, 
Фыдæнхъæл уд та — арвы цæф къæсау... 
Мæгуыр Фархад, Ширины уарзтæй, зон, 
Дзæгъæл уыди дæ раймонцты цъæх тау. 
Æрвон Харут, зæххон Зухра — дæ цин, — 
Гъе уымæн дæм фæфыдæх и хуыцау. 
Æнамонд Къайс, о, Лейлийы мæтæй 
Дæ сæрызонд фæдзæгъæл и, ныссау. 
Дæуæн, Юсуп, Зулейха не сси фарн, — 
Цъысымы хай дæ бакодта йæ дау. 
Æнæ Изольдæ батади Тристан, 
Æнæ Изольдæ уый фæдардта сау. 
О Таймураз, куы бауазал дæ арт, 
Фæстаг ныхас ма сфæрæзтай: «Азау!..» 

Цъæхдзаст изæртæ 
217 
Йæ топдзæфты туг хъæлæсæй куы скалд, — 
Косеры ма æрымысыд Хосдзау! 
Мæ хур, цымæ зыст денджызы ныхты 
Дæ уаддымгæ кæм ныссæтдзæн мæ нау? 
Нæ, нæ! Мæнæн Хызыры суадон фест, 
Дæ дон мын авæр удхосæн фæлтау! 
Æз — дидинæг, æнтæф боны тынджы 
Тæрк уарынау мæ къусджыты ныххау! 
Æз — хоры гага хурæндæвд къæйыл, — 
Дæхимæ райс мæн саумæрджын зæххау! 
Æз демæ суаин Есуа — Дионис, 
Æнусон æрдзæн йе ’нусон цъæхау! 
Кæд мын нæй цард — мæлæт дæр мын æри, — 
Æрмæст кæугæ мæ ингæныл æрхау! 
1970 
НЫХАС АВДÆНЫ СЫВÆЛЛОНИМÆ 
1 
Нырмæ кæм уыдтæ, раздæр мын цæуыннæ 
Æрыхъуыстай мæ сидт æмæ мæ хъаст? 
Æз дунейæ куы хъавыдтæн цæуынмæ, 
Фæзындтæ уæд æххуысгæнæг æваст. 
Мæн бауромын никæй бон уыдаид — 
Æрмæстдæр ды... ды куы раздæхтай мæн... 
Мæ циндзæссыгæй сау къæдзæх æртаид, — 
Цыхцырæг фестид цъитийы хъæпæн... 

218 
Цæрукъаты Алыксандр 
Мæ гыццыл хур, о, бахæрон дæ рын, 
Дæ фæрцы ногæй байдыдтон цæрын. 
2 
Мæ бæллицтæ цæргæбонты нæ мæлынц... 
Æз не ’нцадтæн мæ сæнттимæ зæххыл. 
Æргьæу галуантæ самадтон, — æмбæлынц 
Сæ цъуппытæ бæрзонд арвы цъæхыл. 
Фæлæ мын сæ ды бакодтай дæ аууон, 
Нæ мæм зыныс кæд а зæххæй, уæддæр, — 
Мæ зæрдæйы æргъиу мæсыг, ды абон 
Æппæтæй дæр бæрзонддæр дæ, уæлдæр! 
Мæ ныфсы сæр, мæ уд æмæ мæ цæст, 
Дæумæ хъусын, дæумæ кæсын æрмæст! 
3 
Бон зилынц арвыл урс-урсид æврæгътæ, 
Сæ бынмæ — хæхтæ, тар хъæд æмæ дон. 
Фæскъæвда зарынц цъыхырыйæ мæргътæ, 
Фæйлауы уддзæф астымты сæрддон. 
Æхсæв уæлвонгæй мæй йæ цырагъ дары, 
Æдзæм быдыры стыр обау ныхъхъус... 
Нæ фæскъонайæ цъысцъысаг ныззары. 
Нæ рæуæд мидфын батылдта йæ хъус — 
Мæ зæрдæйæ дын ацы нывтæ систон. 
Фыдыуæзæг нæ дыууæйæн — нæ исбон. 

Цъæхдзаст изæртæ 
219 
4 
Дыргъдзæхæра фæцарæзтон мæ сæнтты, 
Фæлæ мын уалдзæг не ’фтыдта сыфтæр. 
Къанау фæкъахтон ног бæлæсты ’хсæнты — 
Нæ ракалд дон хæлхæлгæнгæ уæддæр. 
Фæлæ йæм ды фæбызырттæг дæ — бæстæ 
Уæд фестади цъыбар-цъыбур, æхситт. 
Сæ къухтæ тилынц дидинæг бæлæстæ, 
Сæ быны зæхх цъæх гауызау куы сси. 
О, бауагътой дæ сонт хъæр æмæ худт 
Мæнæн мæ сæнтты царды дымгæ, уд! 
5 
Нæ-иу уыдтæн фырбуц кæнæ æгæнон, 
Æз раджы, раджы базыдтон мæ бон... 
Дæуæн ныр ам мæ хъæстытæ цы кæнон? 
Уæд та дын дзы, цæй, иу ныхас зæгъон... 
Фыды рæвдыд нæ бавзæрстон мæ царды... 
Мæ мад-иу калдта иудадзыг цæссыг. 
Мæхионтæм, мæ сабион æмгартæм 
Нæ бахъардта зын рæстæджы мæ хъыг... 
Дæ фидæны æнцойбонты, йе тохы 
Дæу-иу рæстдзинад ма ныууадзæд рохы! 

220 
Цæрукъаты Алыксандр 
6 
Дзырдбæстыты, мæ хъуыдыты, мæ монцты 
Æцæгдзинад-иу агуырдтон æдзух, — 
Бæллыдтæн æм мæ райынты, мæ гъонцты, 
Æппындæр ыл нæ хæст кодта мæ къух. 
Æмæ-иу а зæхх, хур дæр æмæ арв дæр — 
Æппæтдæр мæм æрымысгæ куы каст. 
Цард разынди мæ тарф фынтæн сæ тарфдæр. 
Фæцыд дæумæ дæ араугæ цъæхахст... 
Дæ авдæны æнцад хуыссыс мæ цуры, 
Чысыл хуыцау, æз абон демæ дзурын. 
7 
Мæнæн уæлæуыл ницы бантыст, оххай, 
Цы гæнæн ис — у зæрдæйæн уый зын. 
Ныууагътон бирæ сфæлдисинаг рохæй — 
Сæ райдайæны баисты хæрзбын... 
Дæттын дæуæн мæ базыртæ тæхынмæ, 
Цæргæсзæрдæ — æвзыгъд æмæ уæндаг. 
Цæмæ бæллыдтæн рухс дунетыл, уымæ 
Куы саразис дæхирдыгон фæндаг! 
Куы бацæуис ныфсджындæрæй мæ уды, 
Куы бацæрис тыхджындæрæй, тæхуды! 

Цъæхдзаст изæртæ 
221 
8 
Рæхджы дæ, о, фæхондзынæн мæ фæдыл, 
Мæ рагфæндæгтæ фендзынæ, мæ хур. 
Æрзилдзыстæм нæ арф кæмттыл, нæ хъæдтыл, 
Æрбаддзыстæм нæ мæсгуыты хæдцур. 
Чысыл саби æрбауайдзæн дæ размæ 
(Мæ сонты дуг... о, ма дзы тæрс: æз дæн...) 
Æмæ дæ ссайдзæн дидинæгджын фахсмæ, 
Кæсдзынæн уæм... Зæрин сыг ныл кæлдзæн. 
Ис рагбонтæн нæ балцы фæрцы ссарæн, 
Уæд фестдзынæн чысыл гаги — дæ карæн. 
9 
Дæ улæфт дын нæ тагджын быдыр хъусы, 
Кæны дын зарæг сусæгæй нæ дон. 
Дæ авдæн дын нæ хæхты дымгæ узы, 
Дæуæн куы хуыйы хурзæрин хæдон. 
Дыгоппон дæм ныууасыдис æврагъæй, 
Æрттивы дæм нæ астымты æртæх... 
Фыццаг бон ды куы рацæуай дæ къахыл — 
Цæй бæрц хæзна дын ратдзæни нæ зæхх! 
Дæуæй кæрæдзи уардитæ фæфæрсынц, 
Æнхъæлмæ дæм, æнхъæлмæ дæм куы кæсынц... 

222 
Цæрукъаты Алыксандр 
10 
Кæныс фынæй... нырма фынтæ нæ уыныс, 
Дæуæн у дуне а цъусдуг къуырма... 
Нæма зоныс, циу амонд, йе фыдбылыз, 
Циу бон, æхсæв — нæма хатыс нырма... 
Нырма дын бæстæ ног гуырдзау æргъиу у, 
Нырма дын æрдз дæхи хуызæн у сонт. 
Нæма райгуырд æнкъарæнтæ дæ риуы, 
Нæма змæлынц дæ хъуыдытæ, дæ зонд. 
Кæныс æнцад æнæмæтæй фынæй. 
Тæхуды, фест гъе ныртæккæ дæуæй. 
11 
Рæдывтон-иу фæрчытæ æз мæ удæй, 
Ныххостон-иу тымбылкъухæй мæ сæр. 
Мæ зæрдæйы нынныгæдтон цæрдудæй, 
Дзыназгæйæ, мæ бæллицтæ кæддæр. 
Зианджыны æрхуым зæрдæ у риссаг — 
Мæ «хъæбултыл» цæйбæрц фæкодтон маст!.. 
Ды уалынмæ куы фæзындтæ, о, диссаг, 
Æгас кæнын уæд байдыдтой æваст! 
Æрыгас кæнын се ’ппæты, мæ бон, 
Куы нæ баци, куы нæ баци дæ бон!.. 

Цъæхдзаст изæртæ 
223 
12 
Нæ фендзынæ æрмгуырой, фæхт, зынгдзæгъдæн, 
Цæлласæн, нæрв, цыхцырæджы сыкъа... 
Мæ мад-иу райста пирæн йе фæтдзæгъдæн, 
Мæ фыд — дзывыр, дзæккор кæнæ гæркъа. 
Самангæрдæн хæрзæрæджы куы федтон, 
Æрæджы федтон тракторы фæздæг... 
Дæуæн дæ дуг — хæрдмæ тæхæн ракетæ, 
Дæуæн дæ заман — атомы рæстæг. 
Зæххыл фыдбылыз ма сыстæд, æндæр 
Дæ цот йæ рады схиздзæнис уæлдæр! 
13 
Хæххон цæргæс йæ лæппыны бæрнæхсты 
Куы бакæны йæ дард балцы фæндаг. 
Ныууадзы тулдз æвзонг тала йæ фæстæ, 
Фæззæг нызгъалы дидинæг мыггаг... 
Мæ хъару, зонын, цадæггай кæй сысы — 
Мæ къухы ис мæлæтсæттæн фæрæз: 
Æз хъуамæ ногæй рацæуон дæ хуызы, 
Дæ хуызы фенон ног райсомтæ æз. 
Нæ ахуысдзæн, нæ ахуысдзæн мæ арт, 
Дæумæ тыхджындæр сабухдзæн мæ цард. 

224 
Цæрукъаты Алыксандр 
14 
Мæ рæзгæ уд нæ баззадис æвыдæй — 
Фæдæн æвзонгæй сагъæссаг, сæргой. 
Мæстæй мæ мардтой алы ран мæ фыдæй, 
«Ды — знаджы фырт», — мæ фæстæ-иу дзырдтой. 
Ныууагътой мæ мæ сабион хæлæрттæ, 
Нымбæхстæн-иу фæсвæд рæтты, куыдтон... 
Æмæ ингæнау батар и мæ зæрдæ, 
Æмæ нымпылдтæн химидæг бынтон... 
Нæ рæстдзинад фæуæлахиз и раджы, 
Фæлæ уæддæр кæм ма бадын мæ гаччы! 
15 
Нырмæ мæ зонд цы нæ ахста, уый ахсы, 
Мæ зæрдæмæ цыдæр уддзæф ныххызт, 
Рæдзæгъды æрдз йæ гауызтæ мæ разы, 
Рæдзæхсы хур мæ развæндаг йæ хыз. 
Кæд царды сусæг банкъардтон æххæстæй, 
Йæ зилгæ фурды аныгъуылдтæн арф. 
Цыма дæуау æз ракастæн мæ цæстæй, 
Цыма дæуау фыццаг хатт федтон арв. 
Хæссын мæ ног монц ацы стыр дунемæ. 
Мæ ног хъуыдытæ райгуырдысты демæ! 

Цъæхдзаст изæртæ 
225 
16 
Нæ хæхтæ сæ хæзна нæ зонынц сæхæдæг, — 
Нæу адæмæй алкæй бон уыдæттæ сгарын. 
Женыиенæн йæ уидаг æвдадз у, тыхдæттæг, — 
Дæсны лæгæн бантыст уый джунглийы ссарын. 
Кæс, фахсыл — джыджына, чызгай йæм йæ къухæй 
Рæвдаугæ куы ’вналы... чызгай йæм куы смуды. 
Фæткъуы бæлас дидинæг райдзæгъта пухæй, 
Мыдыбындзмæ сиды, рæдауæй йæм худы. 
Цыдæр сыгъдæг диссаг мæнмæ дæр — æмбæхст, 
О, ууыл ныдзæвын дæу бон у æрмæст! 
17 
Цæй гуыпп фæцыд, уый не ’мбарыс: статуя 
Æрхауди зæхмæ ме уæхскæй, — ныссаст. 
Ныггуыбыр дæн хæрзсабийæ, лæппуйæ — 
Нæ мын уыд уымæй фезмæлæн, йе скаст. 
Дæу дæр нæ уагъта рухс дунемæ дурлæг, 
Зылдтæ мæ туджы — хъуысти мæм дæ хъæр. 
Цыдтæ йæм сусæг карз тохы лæбурæг, 
Æппынфæстаг æй басастай уæддæр. 
Ныммур, нызгъæлæн дурæйконд пъæззы... 
Дæ цæстытæй мæм ног дуне кæсы! 
8 Цæрукъаты Алыксандр 

226 
Цæрукъаты Ллыксандр 
18 
Дæуæн цы зæгъон — никæмæн зæгъдзынæн. 
Цы дын зæгъон?.. Нырма дæ зæрдæ — сонт. 
Мæ сæнтты демæ тæхæнты тæхдзынæн, 
Дæ цæуæнты дын амондзынæн зонд. 
Мæнмæ дын ис дæ фидæнмæ фæндаггаг, 
Æрмæстдæр æй дæуæн кæнын лæвар. 
Мæ амынд дын куы нæ разына аккаг, 
Уæд-иу дæхимæ ног хъарутæ ссар. 
Кæндзæнис дыл тымыгъбон хаттæй-хатт, — 
Дæ зын сахаты дзыллæтæм æрхат. 
19 
Сыгмигъ нæма сты сау хохæн йæ рындзæй, 
Йæ зыхъхъырты тыхнæмæгау нынныхст. 
О, ма тæрс, ма, ды ме ’рфгуыты æлхынцъæй — 
Нæ дæн хæрам, фыдæхгæнæг, йе зыст... 
Уыдтæн рæстæй кæддæр йæ цагъар мастæн... 
Мæ зæрдæ фехæлд... азтæ та цæуынц. 
Ис райхалæн кæд згæ рæхысты бастæн — 
Нæ райхæлдзæнис ме ’рфгуыты æлхынцъ. 
О, ма мæм кæс æппынæдзух фæрсæгау, 
О, ма мæм кæс æппынæдзух тæрсæгау. 

Цъсехдзаст изæртсе 
227 
20 
Чысыл дæ ды, фæлæ, мæ хур, куы зонис, 
Дæ бон цæйбæрц у, цас хъару дæм ис — 
Æгас дунеты иу лæгау ныддомис, 
«Нæ хъæуы загъд, нæ хъæуы хæст», — зæгъис. 
Уадз бæлас уалдзæг ног къуыбыр æфтауа, 
Уадз зайа цъиуы ног лæппынтыл хъуын. 
Уадз мæлдзыг хила, карк йæ систæ схъауа, 
Уадз сдæра хъуг йæ рæуæды гуыбын. 
Дæ авдæны дæр бирæ у дæ бон, 
Батырадзау куы разынис нæртон! 
21 
Хур суагъта та йæ рухс тынтæ нæ хæхтыл, — 
Сæ иу уым систа кафынтæ сæумæ. 
Æрцыди кæмттыл, хъæдтыл æмæ рæгътыл, 
Æмæ æрхæццæ рудзынгыл дæумæ. 
Фыны хæрв дын дæ цæстыхаутæй систа, 
Дæ авдæныл зæлдаг хызау æртыхст, 
Æмæ дæуимæ хъазынтæ куы систа, 
Гъе стæй дын уый дæ зæрдæмæ ныххызт. 
Сызгъæрин тын дæ хæрзгæнæг фæуæд, 
Фæндæгтыл-иу дæ хæд разæй цæуæд! 

228 
Цсерукъаты Алыксандр 
22 
Мæнæн мæ цард ды сомыбон куы ’взарай, 
Куы мын кæнай дæхимидæг тæрхон — 
Дæ бар дæхи у: барай мын — нæ барай, 
Уæлдай мын нæу — цыфæнды дæр мæ хон. 
Фæлæ дæ курын: баздæх-иу мæ къаммæ, 
Мæ мæгуырау фыстытæм-иу æркæс. 
Мæ рæстдзинад мын бамбарай ды хъуамæ, 
Дæ цуры слæууон цардæгасау æз. 
О, чи зоны, рæстаг лæг мын уыдзынæ, 
О, чи зоны, ныххатыр мын кæндзынæ! 
23 
Сырдæй, бырæгæй, маргъæй дын нæ тæрсын... 
Суанг бирæгъ дæр сывæллоны рæвдауы, 
Суанг калм дæр æм фæхæцынмæ нæ лæсы, 
Кæнæ цæргæс — нæу хæст фыдгæнд æгъдауыл. 
Æлло зæгъын, фыдцæст æмæ фыдкъухæй 
Цæргæ-цæрæнбон макуы фенай тас. 
О, Уастырджи йæ урс зыгъар æфсургъыл 
Цæуæд зынты дæуæн дæ рахиз фарс. 
СЫрдæй, бырæгæй, маргъæй дын нæ тæрсын — 
Фыдцæст æмæ фыдкъухæй дæ æмбæхсын. 

Цъæхдзаст изæртæ 
229 
24 
О, ацы арв, о, ацы хæхтæ иууыл 
Дæумæ, сæ мидбыл худгæйæ, кæсынц. 
Куы разгъорай ды а зæххæн йæ риуыл, 
Фæныхсæд-иу дæ чысыл къахы сындз, 
Цæмæй ды цардæн бамбарай фыццаг хатт 
Йæ цинимæ йæ рисхæссæг хъыг дæр. 
Уынгæг ран дæ куы баййафа æвадат, 
Цæмæй бынмæ уæд ма ’руадзай дæ сæр. 
Дæ мур-сæкæр кæд де ’взагыл нæма стад... 
Хуысс уал, хуысс уал — нырма нæ зоныс маст ад. 
25 
Кæддæр мæ фыд мæн быдырмæ фæхуыдта... 
Тæмæнтæ калдта уыгæрдæн фæсуард... 
Фыццаг хатт хъуыстон, уасæгой куыд куыдта, 
Фыццаг хатт хъуыстон гоппойцъиуы зард... 
Фæзынд æддæуæз арвæрдын... Йæ бынты 
Мæн ахизын, мæн ацæуын фæндыд... 
Нæ бантыст уый... Мæн алы ’хсæв мæ фынты 
Хуыдта йæ фæстæ ууылты мæ фыд... 
Ды зон, куы хъусай уасæгойы уаст — 
Уый у мæнæн мæ рагхъынцъым, мæ маст. 

230 
Цæрукьаты Алыксандр 
26 
Дæ гуырæн бон тъыфылæй мит ныууарыд... 
Æргъæвст цъиу батахт хæдзармæ, æрбадт... 
Нæ пецы сæр куы бахъарм и — ныззарыд, 
Йæ рог гæппытæй нал кодта æнцад. 
Æвæццæгæн, дæуæн хаста йæ цинтæ, 
Дæ хуызы федта ног уалдзæджы гуырдз... 
Нæ рудзынгыл — дзыгуыр æмбырдæй цъиутæ, 
Куы йын кодтой йæ салд æвгтæ къуырцц-къуырцц... 
Уыдтæ, уыдтæ æппæтæн дæр сæ уазæг... 
Æрцыди митыл мах къонамæ уалдзæг. 
27 
Нæ фыдæлтæ — аланты цот, нæхæдæг — 
Нæ рагæттимæ иу туг æмæ стæг... 
Хъайтарты фæд зæххы цъарыл фæбæрæг — 
Сæ цард, сæ хъысмæт — карз æмæ тызмæг. 
Нæ кæнын, нæ, æндæртимæ æмхæццæ, 
Ирон лæг ма уон, уымæн нæй фæрæз. 
Мæнмæ аланты артзæрдæ фæхæццæ, 
Фыдæлты ’хсар дæумæ куы дæттын æз... 
Æмбар дæхи — дæ равзæрæн, дæ ран: 
Сæ ног æвзар, сæ къабаз дæ — алан. 

Цъæхдзаст изæртсе 
231 
28 
Куыннæ сты диссаг удивæнтæ царды! — 
Чызгайы мастæй сдзæгъæл дæн кæддæр. 
Мæ зæрдæ басыгъд судзгæ пиллон арты, 
Мæнæн зæххыл нæ фаг кодта цыдæр... 
Æнхъæлмæ-иу æндæр цæмæдæр кастæн, 
Æрмæст уый нал уыд сауæрфыг чызгай. 
Ныр йе ’цæг монцтæ банкъардтон æз уарзтæн, 
Æмæ фæци уый иууылдæр дæ хай! 
Дæуыл мæ тафсæн, о, мæ хур, мæ бон, 
Ис райдайæн, фæлæ йын нæй кæрон. 
29 
Æрзылд кæддæр уынгæджы бон нæ бæстыл — 
Бырста фыдгул, — æгъатыр уыд, хъæддаг: 
Чысыл сабиты арты гуылфы ’ппæрста, 
Джебогъæй сæ уæлвонгмæ иста знаг. 
Æвæццæгæн, дæу халдихтæ уыдысты, 
Кæд дзурын дæр нæма зыдтой æххæст. 
Бæласы къалиу — дидинæг уыдысты, 
Нæ рафтыдтой дыргъы гага æрмæст... 
Сæ коймæ-иу ды цавддурау лæудзынæ, 
Сæ коймæ-иу зæрдæрыстæй кæудзынæ. 

232 
Цæрукъаты Ллыксандр 
30 
Рафаэлы диссаджы нывтимæ 
Æз мæ рæстæг цас æрвитын, цас! — 
Æмæ «Сиксты Мадымайрæмимæ» 
Уæд фæкæнын хинымæр ныхас... 
О, фæлæ чысыл саби — Чырысти — 
Дисыл мæн цы бафтауы, цæмæн? 
Йе ’нахуыр æмбаргæ каст ныххызти 
Тынг раджы мæ зæрдæйы мæнæн. 
Де ’мдæндаджы бафæрс-иу, мæ хур, — 
Искæд мын йæ сагъæстæ фæдзур. 
31 
Хъыллистгæнгæ, дæ чысыл къухтæ ’вазыс... 
Æвзилы арв йæ тæмæнтæ дæрдтыл. 
Ды стъалытæй, ды ноггуырд мæйæ хъазыс, 
Цыма сты ауыгъд авдæны хъæдыл... 
О, стъалыты сæтæлхъузджытæ ма хон. 
Нæу ноггуырд мæй сырды дзæмбы, мыййаг... 
Куы ’рцæуа сагъæс, стыр хъуыдыты афон — 
Фæнддзæн дæ зонын дун-дунеты уаг. 
Цы уыд æввахс — фæтæхдзæни уый дард, 
Цы уыд дæрддзæф — хæстæг æй ласдзæн цард. 

Цъæхдзаст изæртæ 
233 
32 
Кæркуасæнты, кæнæ-иу боны сцъæхыл 
Бæгьæмзæнгæй фæгæпп кæнын — мæ хæс. 
Мæ фыдæн-иу саргь авæрдтон йæ бæхыл. 
Хæцыдтæн ын æгъдынцойыл дæр æз. 
Кæд мæм-иу уый тызмæг цæстытæй касти, 
Нæ-иу бахудт, нæ мын кодта хъæбыс — 
Йæ балцы-иу æдæрсгæйæ фæраст и, — 
Мæнæй йæм уыд цыдæр æнахуыр ныфс... 
Мæхæдæг ныр — фыды æфсармхæссæг. 
Ды та мæнæн — æгъдынцойыл хæцæг. 
33 
Æз-иу кæддæр мæ райцинты, мæ зынты 
Нæ равдыстон мæ мидбылхудт, мæ хъыг... 
Цы диссаг уа? — Дæ гуырæн бон фæзынди 
Мæнæн мæ сæрыл урсхилты бындзыг. 
Фæлæ мæ зæрдæ сногдæр и дæ мæтæй, 
Цæргæсау азылд гом арвы цъæхыл. 
Ныхъхъæбыс кодтон дунетæн — æппæтæн, 
Ныфсджындæрæй — мæ къахдзæфтæ зæххыл. 
Лæууын ныр демæ ног бонты къæсæрыл... 
Æрбадти чырс дæ сагъæсæй мæ сæрыл. 

234 
Цæрукъаты Алыксандр 
34 
Кæуынвæнд, оххай, ацы сахат ма скæ, 
Дæхи æнхъырдтæ байдыдтай цыма. 
Фæдзуры алчи сабиимæ хъазгæ, 
Æз та дæумæ нæма схудтæн нырма. 
Фæлмæцыс мæ, — дæ бон мæм нал у хъусын... 
Изæр у ныр... Æркаст уæлхохæй мæй. 
Æмæ дæ авдæн стъалытимæ узын, 
Кæн уал нæ хуры скæсынмæ фынæй. 
Нæма фæдæн... Нырма мæ ныхас — дард, 
Нæу уымæн фаг æгасæй дæр мæ цард. 
1962 
МÆ КУВÆНДОНЫ КЪÆСÆРЫЛ 
Гæныстоны ныфтæгау, 
Мæ уд мæ хъуырмæ ссæуы хатгай, 
Сæр байдайы дзæгъæлтæ. 
Æрбады цæстыл 
Сатæгсау мылаз. 
Ныццудын, дзойдзойгæнгæ, 
Мæ къæхты бын æз нал фæарын зæхх. 
Цыма æддæг-мидæг фæвæййынц 
Нæ тархъæдтæ, нæ хæхтæ, 
Цыдæр æрбавæййынц æваст. 
Нынкъуысы арв, 
Йæ мигътæ мыл æрхауынц, 
Æртыхсынц залиаг калмау, 

Цъæхдзаст изæртæ 
235 
Фæхæссынц хуры хурхортæ кæдæмдæр... 
Цы вæййы уый?.. 
Бæсты сæфт ралæууы? 
Хъаймæт?.. 
О сау хъуырдухæн, сау дæлимон, 
Дæ ахæсты кæцæй бахауын, кæ? 
Мæ дæлгæнд сагъæстæ, 
Мæ пæр-пæраг бæллицтæ, 
Сымах дæр фестут мын уæнгæл! 
Æрцæй мыл бадут халæтты дзыгуырау, 
Уæ сæрзилæджджын хъомпалмæ, 
Уæ удайст хъæр-цъæхахстмæ 
Фæцæйтоны мæ риу, 
Ныббады зæрдæ тугдзæм. 
Ныхæй-ныхмæ æрлæууæм 
Кæрæдзи бахæрын æввонг... 
Фæсурын уæ мæхицæй, 
Кæнæ мæхæдæг лидзын 
Цæстыæмуадгæнæг æфсургъыл, 
Куыд лыгъд кæддæр йæхи лæппынæй саг... 
Сыфтæрау фехсы зилгæдымгæ мæн, 
Мæ бæхы рохтæ феуæгъд вæййынц уæд, 
Мæ къухæй ахауы мæ ехс. 
Мæ фæндаг фесты суйтæгонд къуыбылой, 
Уый фесхъиуы хæппулты, 
Гъе стæй æрбайсæфы бынтон... 
Æвирхъау аууæттæ, 
Хæйрæджытау, 
Дыууæрдæм цоппай арвгæрæтты сисынц. 

236 
Цæрукъаты Алыксандр 
Ныннæры арв, ныццæвы арв. 
Йæ судзгæ цирхъ, 
Йæ зынг фæттæй мæ хойы, 
Ныккалы мыл йæ цæхæр. 
Фæсур вæййын, æрхауын æз уæлгоммæ, 
Мæхи ма сцæгъдын, базырсаст цæргæсау. 
Æрцахсы ма мæ хъус кæцæйдæр 
Йæ дзæгъæл уаст мæ бæхæн... 
Æрцæйфæлдæхы сау арынгау дуне. 
Æмыр зæппадзы ’хгæдæй 
Æрызайын кæмдæр. 
Ныввæййын дургом æз, 
Цыртдзæвæнау æгомыг. 
Æцæгдæр нал фæхатын, нал, 
Цы ис, цы нæй. 
Æцæгдæр нал фæиртасын æххæст 
Æцæгдзинад фынтæй — 
Уырзы ныдзæвд 
Сæнтты абузгæ ’фтауцæй... 
Æз нал фенкъарын, нал, 
Цы у æнус йе цъусдуг, — 
Дæн мард æви æгас... 
О хъизæмар, фыдохы рын, 
Дæхи мыл цал хуызы æрбахсыс 
Дзæрныхласт цъиусуры лæбурдæй! 
Æртыхсыс цал хуызы мæ сæрыл!.. 
Нывзилыс мæ зындонмæ: 
Егъау цæджджинаджы пæлхъ-пæлхъ, 
Йæ судзгæ стъæлфæнты фæйлауæн... 
Лæууын йæ сæрмæ карды комыл æз. 
Фæкъахы цæстытæ йæ саухъылма фæздæг... 

Цъæхдзаст изæртæ 
237 
Уым нæй мæнæн фæндагамонæг, нæй, 
Бедухайау, 
Нæй Беатричейы хуызæн... 
Æнæ сæрфат, 
Æнæ аудæг... 
Цы дæн, о, чи дæн æз?! 
Кæд незаманы дард цæрджытæй 
Дæн искæмæн йæ хъизæмаргæнæг уд — 
Æнæ буарæй, æнæ гуырваз, — 
Йæ къуыдыр бамбыд раджы... 
Кæд, чи зоны, кæй рад нæма ’рцыд, 
Гъе ахæм гуырдзы фидæны æвзар дæн... 
О рохуаты мæнг дуне, 
Ды дæр та мын æвзаринаг куы сдæ! 
Хæлуры цъарау батадтæн, ныруадтæн. 
Хъæндæлы саст зæнгау 
Æз дымгæмæ ныххус дæн. 
Цы ма мæ баззади — айдагъдæр цъацъа... 
Мæн афтид, гом лæгæтау 
Къуыззитт фæкæны уад. 
Сыджытбадæн — 
Раст донхæрæнæй рахаугæ сæргæхцау... 
Мæ сагъæстæ, 
Фæлыгъдтæн уæ, бæргæ, 
Фæлæ кæм и сымахæй ирвæзт! 
Мæ бон куы не сси бамбæхсын мæхицæй. 
Æз — уе сфæлдисæг, 
Раст аууонау мæ фæдыл зилут, 

238 
Цæрукъаты Ллыксандр 
Кæмдæриддæр мæ ссарут. 
Сынтытæ, сау сынтытæ, 
Игæрхортæ, цæсткъахджытæ мын нал вæййут 
сымах. 
Æнахуыр диссаг уыл æрцæуы: 
Мæ разы сабизæдтæ фестут. 
Æнæ фыдæх, идзылгæ 
Уæлхох сæрвæты райсомы æртæхау. 
Уæ базыртыл мæн рахæссут æргом, 
Уæлвонг мæ сау ингæнæй сисут. 
Уыдтæн æндæрг, 
Ныр та — цæрдуд. 
Мæ сабизæдтæ, 
Хъыртхъом мæ скæнут ногæй — 
Æрхæссут мын æвдадзы хос: 
Æнусон рис, æнусон монцты судзаг 
Нæ хæхты, денджызты быркуыдонæй рæдау, 
Дæлдзæхы къускæй, 
Уæларвбæсты къæбицæй... 
Æрбайсæфын, 
Мæхи агурæг ацæуын æмæ 
Мæхи уæ рухс цæстыты ссарын. 
Æнæ сымах нæ уынин, 
Æнæ сымах куы не слæууин мæ къæхтыл... 
Нæ уыди, никæд, уæрст 
Уынгæг, фæлæ æнхъæлцау азты 
Сымахимæ мæ комдзаг — 
Пысырайы æууæрцъы, 
Хуыскъæл, цæхæра уа, дзæрна... 
Дымгæ бонты, 

Цъæхдзаст изæртæ 
239 
Тымыгъ бонты-иу арты цур 
Æрбадтыстут бæгъæмсарæй, бæгъæмзæнгæй, 
Уæ гуыбынтæ зындысты 
Лæзæрд хæдоны скъуыдтæй. 
Æмбæрзтон уæ бызгъуыртæй 
Æз къонайы рæбын. 
Тыхтон-иу уæ джебенаты бæстон... 
Мæ дарæг не сыстут, — 
Нæ уæ домдтон уæддæр 
Æз иуæй-иу æнæбафсис уæцъæфтау, 
Нæ уæ ’рвыстон хуыснæджы 
Пайдайы сайд фæндагыл. 
Нæ уæ стыгътон дыгай цæрмттæ, мыййаг, 
Нæ уæ кодтон уæй дæр. 
Сымахæй кæд — мæ гуыбын афтид, 
Мæ зæрдæ — дзаг; 
Сымахæй ме ’рагъ — гом, 
Мæ зæрдæ та — фæлыст 
Кæд уалдзыгон бæласау. 
Куыд адджын, о, куыд хъазар 
Мæнæн вæййут, гъе афтæмæй, мæ хуртæ! 
Мæхицæй уæ 
Нæ ауæлдай кæндзынæн! 
Æвирхъау уысм! 
Æз нуарæлвæстæй, 
Мæ тугдадзинтæ — аскъуынын æввонг, 
Зырзыргæнгæ, 
Мæ зонгуытыл æрхауын, 
Мæ къухтæ сивазын хæрдмæ. 
Мæ цæстытæ 

240 
Цæрукъаты Ллыксандр 
Æгæрон саумылаз тыгъдмæ 
Бынтон дзагъырæй баззайынц мæнæн, 
Фыдхъизæмар, 
Тæригъæды æртытæ уадзгæ. 
Кæд исты ис — æз кувын уымæ, 
Кæд нæй — уæддæр æм кувын. 
Æбæрæг тых, æбæрæг бардар, — 
Мæ хуымтæ мын фыдих 
Сæ цъæх зæнгыл, о, ма фæкæнæд, ма, 
Æрхсаст æмæ æфсирдзагъд!.. 
О, зонын, ис æмгъуыд, 
Ис алцæмæн рад, афон. 
Æрхæсс мын равг, 
Пылау куыд базонон æз рагацау мæ адзал, 
Цæмæй фæстаджы бон 
Мæхи къæхтæй фæцæуон 
Нæдæр нæ аргъуаны кæртмæ, 
Нæдæр цытджынты пантеонмæ, 
Нæдæр нывæфтыд урсдзæнхъа зæппадзмæ, 
Фæлæ нæ урс хæхты лæгæтмæ 
Тыхамæлттæй фæхилон. 
Фæллад бæлццонау 
Æрхуыссон уым æнустæм 
Æвæсмонæй, æнæ зæрдæ æхсайгæ... 
О арвы рухс, 
Мæн макæд бамбæхс къуымы, 
Æмæ мын макуы ратт куырм мысты, 
Хъæды рæмпæджы цард! 
Æмæ мыл ма ’ркæн агъуд: 
Рæсугъд ахуырст кæсæнцæстытæй æз 

Цъæхдзаст изæртæ 
241 
Нæ дунемæ нæ фæлгæсон цæмæй... 
Уæ, удæнцой мын ма суæд 
Æргъæу галуанты 
Бырынцъаг пъол-паркетыл 
Хъæдабæ гауызты тыбар-тыбурæй хъазт, 
Æвзисткъух бандæтты тæмæн, 
Стæй люстрæты цæхæрмæ 
Тæнæгбыл агуывзæты дзинджы 
Сырх сæны алхуызон сæуæхсид... 
Æмæ мын ма фенын кæн макæд 
Кæйдæр былысчъил мидбылты фæхудт, 
Кæйдæр сæртæг чыр-чыр, 
Мæрдон фæлурс цæсгом, цыргъуадул, 
Зæбул бохъхъыр, дыдагъ бæрзæйтæ. 
О арвы рухс, 
Мæн ахæм ма скæ — 
Нæ зондзынæн æппын, 
Кæнæ фæкæндзынæн æз рох, 
Цы уыд цæкуы, къæлыуа, 
Хæлтъамæ, ноджы — хомыс; 
Нæ фынджы бынæй стонг гæдыйы уаст, 
Кæрдзыныл сабийы кæуын; 
Æххормаг стуры катай — 
Куыд æхсыны йæ хъиутæ, 
Сæтгæйæ кауы хус къæцæлтæ... 
О, макуы ферох уæд мæнæй, 
Фæхты куыд хостон 
Нымадæй касаджы нæмгуытæ... 
Куыд æхсыдтон 
Æз хом æфсир зымæгон. 

242 
Цæрукъаты Алыксандр 
О арвы рухс, 
Мæ къæхты бын-иу уадз фæлтау 
Къуылдых къæйдуртæй цæнд, 
Мæ ныхбынтæй куыд хъара туг! 
Сындзæрхытыл, сындзвæндæгтыл хæтон 
Фыддымгæты ныхмæ, 
Тæрккъæвда их-лæдзæгæй 
Мæ фæрстæ мын фæхойæд. 
Фæлтау мæ уадз 
Зынгæй сыгъд, скъуыд быдырты, 
Мæ уд-иу дойныйæ куыд исон. 
Фæлтау мæ уадз 
Цъыфдзаст лæнчыты — 
Хъæддаг пысыра судзæд мæн, 
Æхсынæд мæ налат къогъоты мигъвæлм. 
Фæлтау мæ уадз — 
Бæгъæввадæй хъæпæн митыл куыд сæлон! 
О зæххы фарн, 
Æфсæстгуыбын мæ ма скæ — 
Мæн ма фæцух кæн, ма, 
Æмыс æмæ хуырхæй, 
Кæрдзын æмæ дзылакъуыйы цъæхæй, — 
Кæйдæр æххормаг нал зондзынæн, нал!.. 
Мæ зæрдæйы мын мулчы саси 
Хуыфийау ма скæнæд хуынчъытæ, — 
Уæд баззадтæн æнæхуыссæг æхсæв, 
Тæнтæхаудæй куы баззадтæн уæд бон... 
Æнæмæт-иу мæ ма скæ — 
Æвзæр хайуанæй суыдзынæн фыддæр, — 
Куынæуал хъара искæй рис мæ риумæ. 

Цъæхдзаст изæртæ 
243 
Мæхи хъыгтыл дæр сисдзынæн мæ къух... 
Æмбæрзтрагъ-иу мæ ма скæ: 
Кæйдæр бæгънæгыл æз 
Кæндзынæн æлгъ, 
Мæ кæддæры хæцъилдзабыр, хæлын уафс, 
Мæ цъолоби хæлаф 
Кæудзысты ивгъуыдæй мæныл... 
О бонты фарн, 
Æз ме ’ртæ чъирийы хæссын дæ кувæндонмæ, 
Мысайнаг дзы æвæрын 
Мæ зæрдæйы сыгъдон, мæ уды ’ртхутæг, 
Мæ хæлд игæры сау кæрдих. 
Сыкъа — мæ къухы, 
Цæссыг, мæхи цæссыгæй — йе дзаг... 
Кæнын табу... 
Мæныл цы ’рцыди цымæ уæд? 
Кæддæр мæхиуыл нал кодтон æууæндгæ, 
Зылдтæн мæхи фæстæ мæхæдæг, 
Мæхи сафыныл архайдтон, бæгуы!.. 
Мæхиуыл мæ æрымысын хъуыд исты, — 
Нæ уыд мæ бон... 
Фæлæ æндæртæ 
Фæдысмудæг уæддæр зылдысты-иу мæ фæстæ. 
Цымæ цæмæн? 
Æз аххосджын, мыййаг, уыдтæн кæд уымæй, 
Фæлурсдзæсгом кæй дæн, 
Кæй хуыфыдтæн мæ тæрттæй; 
Кæй-иу уыдтæн къæдзлæдзæгау гуыбырсин, 
Гæны хæтæлау даргъ, 
Æрбафу кæ — фæхъил уыдаин уайтагъд. 

244 
Цæрукъаты Алыксандр 
О бонты фарн, 
Зæдау æдзæстхизæй æртæхæнт 
Рæстдзинад æмæ адæймаджы ’ууæнк, 
Æрцæрæнт а зæххыл кæрдæгау арæх, 
Ныххизæнт зæрдæты бынмæ, 
Нывæрæнт цæстыты сæ рухс! 
Кæд мард — мыййаг, — 
Æрыгас уæнт Чырыстийау фæстæмæ! 
О бонты фарн, 
Лæгæн, рæстаг лæгæн йæ хъизæмар, 
Фыдкъухæй йе сæфт, 
Йæ сидзæр сабиты дзыназын... 
Сæ сæфт дарæгмæ, оххай, 
Мæрдтæм фыдæх цæстæй кæсын, — 
О, макæдуал æрцæуæд уый! 
О, мауал бахъæуæд 
Æназымы тыхмард ныккæнын, 
Гъе стæй йæ бирæ, бирæ знæт азты фæстæ, 
Куы феста сау сыджыт, 
Æрæджиау йе сраст кæнын, уастæн! 
Ды макуыуал æруадз, 
Лæгмар æнæ тæрхонæй бада! 
Ды макæдуал æруадз, 
Лæгмар 
Æндæртæн лыг кæна сæ хъысмæт! 
Уынаг æмæ, дам, зонаг вæййынц адæм, 
Нæй уыдонæй æмбæхсæн, 
Нæй уыдонæн кæронмæ сайæн. 
Нæ, уыдон макуы мачи схонæд фос, 
Фæлæ сыл макуы ’рцæуæд уый дæр — 
О, макуы суæнт сæхæдæг 

Цъæхдзаст изæртæ 
245 
Æгомыг фосау! 
Фыдгæнæг сыл пъæззыйау, 
Ма, макæддæр æрбадæд. 
Сæ хæрзгæнæджы 
Ма, ма ныккæнæнт къæхты бын рыгцъæл. 
Ма, макуыуал æрцæуæд ахæм стыр фыдгæнд 
Мæ рæстæджы, 
Мæ фæстæ дæр! 
О карз хъысмæт, 
Хæрын дын ард, 
Æз не суыдзынæн никæд 
Кæйдæрты хуызæн аууонау фæдылдзу, 
Æгадæй искæмæн бындзсурæг. 
Мæ сæр хæррæгъ тасау нæ уыдзæн 
Хæппæртæ тугæнæн, бырондон!.. 
Мæхи æндæрæй н’ аивдзынæн æз. 
Цы уыдтæн, уымæй баззайдзынæн царды. 
Æмæ дæ курын, 
О, ма мын айс мæ хорзæх — 
Æнæфсисæй æз дисгæнгæ æдзух 
Нæ дунейы рæсугъддзинад куыд уынон; 
Куыд æнкъарон къæвдайы ’ртæхты кафт 
Нæ хуры даргъ зæрин æндæхтыл. 
Нæ донхæрисы ставд къуыбырæн, 
Йæ ног райхæлд сыфтæрты 
Сындæг æмæ хæкъуырцц улæфт куыд хъусон; 
Куыд хатон æз, 
Æхсæв сæ фынты хъамылтæ цы уынынц, 
Сæууон æртæх, кæугæйæ, 
Æвæндонæй куыд атæхы нæ зæххæй; 

246 
Цæрукъаты Ллыксандр 
Куыд-иу мæ кæна хæсджын 
Нæ буц хистæры нуазæн; 
Куыд нымайон цытыл 
Æз уыдонæн кæстæриуæг, лæггад... 
Æбæрæг тых, 
Дæумæ та ногæй ме ’ргом хатын, 
Мæ зонд, мæ зæрдæйы фæсарвæрттывд, 
Фæсуадтымыгъ, 
Мæ зонд, мæ зæрдæйы 
Фæсхъизæмар, фæсудхар, 
Мæ зонгуытыл лæугæйæ, 
Мæ къухтæ систон курæгау, хæрдмæ, 
Мæ цæстытæ дæм дзагъырæй кæсынц. 
1966 
монолог 
О Сфæлдисæг, 
фæхъæуы дæу æлгъитын... 
Дæ райгæ узæлд, 
де ’вирхъау æгъдау 
Цæмæн рæвдауы, мады къухтау, иуты, 
Цæмæн лæбуры иннæтæм сырдау? 
Ды сластай мæн нæуæвынады тарæй, 
Æмæ мæм дуне диссагау фæкаст... 
Дæ рард мæнæн рæдыдæй, йе та барæй — 
Æнахуыр цин, 
мæлæтдзаг тухи, маст. 
Хъысмæты гакк — 
мæ равзæрдыл, мæ гуырдзыл, 

Цъæхдзаст изæртсе 
247 
Мæ фæндагыл сындззæгæлтæ къуырдтай. 
Мæ хуызæн ма сæууон дидинæг рындзыл, 
Йæ цæссыг калгæ, ирдгæмæ куыдта... 
Зæнгсаст цæргæс 
йæ базыр хоста зæххыл, 
Йæ разы схъомпал сау халæтты зиу. 
Хæххон мæсыг 
зыхъхъыртæ сау къæдзæхыл 
Уæйыгау дардта дымгæмæ йæ риу... 
О сфæлдисæг, 
цæмæн дæн ахæм иунæг — 
Мæныл фыдазыпп, удхары хæс и... 
Лæууын, куыдзау... дæ рухс бадæнмæ ниугæ, 
Дæ хъомыс мын хъадаманау куы сси. 
Цы ’рцыд зæххыл, кæй хъомыс у, цæй азар? 
Адаммæ зин куыд æрхъуызыд фыдаз? 
Куы сау дæлимон махæн у фæндагсар, 
Куы та фæхæцы Уастырджы нæ фарс. 
Кæддæр æрхауд йæ утæхсæнты Буддæ, 
Æркъул йæ уæлхъус уадсаст кипарис... 
Дзырдта Чырысти: «Сафдзæн мæ Иудæ, — 
Мæ риуы баззад а зæххонты рис». 
Нырма æрвон æнусæмбай тæразыл — 
Æмас, æмуæз Хæрам æмæ Рæстад. 
Сæ тох Шайтан, Архангелæн — йæ карзыл, 
Сæ иуæн дæр нæма ’рхауди йæ кард. 
Цæмæн ма хъуыд хъаймæты фæстæ Нох дæр, 
Цæмæн бацайдагъ ног зæйцыл цæрын? 
Зæххон низтæн кæд фæзындзæн сæ дохтыр, 
Кæд фесæфдзæн цъæх арвы бынæй рын? 
Мæ рухс кувæндон — хорзæх æмæ фарнæй. 

248 
Цсерукъаты Алыксандр 
Фæнды, цæмæй сын мачи ара бæрц. 
Фыдгæнд — цъæх бирæгъ, саразы фысдзармæй 
Йæхицæн уый зыгьуыммæвæлдæхт кæрц... 
Тыхст бæлццæттæн мæ уд лæвæрдтон хосæн, 
Нымад та-иу зылынджыныл цыдтæн. 
Нæ равзæрстон, кæм и йæ равзæрд хорзæн, 
Кæм и йæ кæрон а зæххыл фыдæн. 
Цæмæн у афтæ? — фарстон. 
Дзуапп нæ истон, 
Кæд рагæнустæм хатыдтæн, уæддæр. 
Рæстады цирхъ... нæ-иу мæм зынд йæ фистон, 
Хæрамы калм... нæ йын ардтон йæ сæр. 
Æрцыдтæн æз цыдæр зæгъынмæ ардæм. 
Нæ фæразын... цæф домбайау хъæрзын... 
О сфæлдисæг, мæ тугбадт цæсты артæн 
Нæ ахуысдзæн хæрзæнцонæй йæ зынг! 
1966 
ФИЛОСОФИ 
Ныгъуылд быр дуне, сусæг къуымтæ хатын 
Æнæзынгæ уынæн æмæ кæсæнтæй. 
Æддагон судзгæ мигъгуылфыл æрбадын, — 
Цъæх базырджын — мæ тæхæн нау мæ сæнттæй. 
Лыстæг чырæгты мид-миды тæрфытæ, 
Æгуырахст буары азæлын — æмырхъус. 
Æддæбæсты мылазæмбæрзт æрфытæ, 
Æгæрон æрвты химæсай дыдзырухс. 

Цъæхдзаст изæртæ 
249 
Æхгæд дæрддзæг — æндонæлхъывд хуыдыджы 
Къæсæргом тыгъд куыройы цалхау зилы. 
Тъыссы мæм иу тых судзиндзæф къæртт хуынчъы, 
Мæн иннæ стъалы-денджызтæм æвзилы. 
Æххæссынц тайæг, лидзæг мил кæрæттæм 
Хъуыдыйы, зонды авнæлды бæрстытæ... 
Мæ рыгъд зæрдæйæн мидырдæм, æддæрдæм — 
Йæ микроскоп, йæ телескоп цæстытæ! 
28.11.1985 
ЭКСПРОМТ 
Зынджы муртæ уарын 
Мæ уды æртдзыхæй. 
Мæ зарæг нæ хъарын 
Кæмæндæр лæгдыхæй. 
Цытуарзон хæлæрттæ 
Нæргæ нæмттæ домынц. 
Æгæрон лæвæрттæ! — 
Чысыл хай нæ комынц... 
Цы райсын хæрзиуæг? — 
Мæнг дауты фыдты фыд. 
Æддæсон, хæрз иунæг, 
Кæркхъусты дзыхы ’фтыд... 

250 
Цæрукьаты Алыксапдр 
Бæрзонд хохыл — уахъæз, 
Сырх дидинæг — цъассы. 
Уæлайнæг цъæхснаг бæрз 
Сæууон хурмæ тасы. 
Уæларвæй-иу калдзæн 
Æвзист сыг «Æрфæн-таг». 
Кæй хъæуон, уый ссардзæн 
Мæ удмæ рæствæндаг! 
Цыргъ æфцджытыл хиздзæн 
Цыфæнды зынæй дæр. 
Хæзна къæрттау сисдзæн 
Мæн дуры хуылфæй дæр! 
1.XI 1.1979 
ФÆФÆНДЫ МÆН 
Фæфæнды мæн, уæд та куы фестин арв — 
Изæрæй — стъалыдзæст, бон — мигъбæндæнтæ. 
Мæ тæртты-иу цæргæс ныгъуылид арф, 
Мæхимæ саин алкæйдæр æд сæнттæ... 
Фæфæнды мæн, уæд та куы фестин зæхх, 
Мæ зæрды уаг — йæ хæзнаты æвæрæн. 
Мæ риуыл дарид царды æвзар цъæх, 
Фысымау уаин алы ног фæлтæрæн. 

Цъсехдзаст изæртæ 
251 
Фæфæнды мæн, уæд та куы фестин дон, 
Æрпæррæст ласин Урс хохы сынæгæй. 
Кæнин-иу удхъом быдырты сæрддон, 
Куы та-иу бадин цъайбынты сыгъдæгæй. 
Фæфæнды мæн, уæд та куы фестин зынг. 
Мæйдары мæм тындзид фæндаггон дардæй. 
Сæумæты уаин хуры зилгæ фынг, 
Йæ цæсты хъазин адæймагæн артæй. 
1953 
ЦЫМÆ МЫН ЦЫ ДЗУРЫ, 
ЦЫМÆ МЫН ЦЫ ЗÆГЪЫ 
1 
Фæцæуын сындæггай... 
Фæцæуын, хъуыдыгæнгæ, хъæдбынты æз. 
Мæ фæйнæфарс дымгæ — æнæнцой къуыс-къуыс, 
Мæ куырæты тæрттыл фæхæцы, хъырнгæ... 
Цы хъавы зæгъынмæ, 
Цымæ мын цы дзуры æнусон бæлццон? 
Цымæ йæ цы фæнды? 
Ныдзæм и, ныссабыр обауджын быдыр... 
Цæй хъæр у, цæй уынæр, 
Кæцæй уыдзæн уыцы сæмæнты къæс-къæс?.. 
Бæхы хуыррытт... Фаты дæргъвæтин æхситт... 
Цæхæркалгæ, тахъайыл карды æрдзæхст... 

252 
Цæрукъаты Ллыксандр 
Кæцæй скъæфы дымгæ 
Æгъдынцой, мæргъгæйы, дзылары зыланг, 
Цæфхады къæрццæмдзæгъд йе фосы æмбу? 
Æви уый, рыгкалгæ, 
Бырсы Македойнаг кæдæмдæр хæсты, 
Æрвгæрæтты йе ’фсад, цъæх мигъау, æрбадт... 
Йе гуннаг Атиллæ 
Фæтындзы, сæфты зынг æфтаугæ бæстыл, 
Йæ къахдзæфтæй тугвæд æхстытæй зыны... 
Æви кæд аланты 
Фæхоны æхсары йæ фæстæ Еухар, 
Тæмæнтæ куы калынц йæ уарт æмæ цирхъ. 
Кæнæ та фæраст и, 
Йæ дугъоныл хъазгæ, æмпырсты Алгъуыз, 
Цæргæсау ныппака йæ уæйлаг нымæт. 
Кæнæ уый Бæгъатыр, 
Цæг-згъæрæй æмæхгæд, тыхсæттæг тæхы, 
Йæ хотыхты уæзæй куы нызмæлы зæхх... 
Цы мын хæссы дымгæ?.. 
Бæхы уасын... уартыл уæззау цирхъы къæрцц... 
Ныгуыппæг, ныссабыр обауджын быдыр... 
2 
Æрлæууыдтæн иуран... 
Мæ къæхты бын кæрдæг — фæйлаугæ сыр-сыр, 
Лыстбазыртау къутæр йæ сыфтæр цæгъды. 
Цы мын зæгъы хъамылы хусгонд æвзаг, 
Цæмæн калы дидинæг судзгæ цæссыг? 
Цы мын дзуры къалиуты ризгæ зыр-зыр? 

Цъæхдзаст изсертæ 
253 
Æрыгас незаман 
Мæ цуры фыдфынау: 
Чингисы къæртт цæсты цыргъсудзин фæкаст... 
Хан-Батыйы хæдон — лæджы тугæй сæрст, 
Дæндæгтæ йæ риуыл — æгънæджытæн конд... 
Мæ цæстытыл уайы: 
Тимурæн сæргæхцæй — йæ уæрагыл къус, 
Бæхы æхсыд къабаз йæ разы лæууы... 
Мамайы фæсроны — гуыбынджын фæрæт, 
Йæ фарсыл — мыдзыра, йæ къухы — къæдз кард. 
Цы мын зары хъамыл? 
Цы нывæнды кæрдæджы уайсæст хъæлæс?.. 
Ныгомыг, ныссабыр обауджын быдыр... 
3 
Æрбадтæн æз лæнчы... 
Æрбадтæн, æруагътон мæ фарсыл мæхи, 
Мæ сæрмæ мæ цонгæй куы скодтон быцæу... 
Ныккастæн нæ хъæдмæ, 
Ныккастæн нæ хæхты къæпсырджын рæгъмæ — 
Ныгъуылынц хъуыдыты цæуылдæр цыма... 
Ныхъхъуыстон нæ зæхмæ, 
Мæ хъустыл æруади йæ улæфт, йæ хъæрзт, 
Фæлладау йæ комхус хъæлæсæй нæты... 
Мæ ныййарæг сау зæхх, 
Нæ фыдæлты тугæй дæ зыхъхъыртæ — дзаг, 
Нæ фыдæлты стджытæй дæ риуыл — цæидтæ, 
Сæ дудгæ цæссыгæй куы басыгътæ ды. 

254 
Цæрукъаты Ллыксандр 
О ме схæссæг сау зæхх, 
Цæф хæстонау хатгай уырауыс тыхстæй, 
Куы хатгай уæйыгау фæкæныс фынæй... 
Дæ уынæргъын ахсын, дæ зæрдæйы змæлд, 
Æмбарын, цы дзурынц дæ обæуттæ, уый, 
Æмбарын, цы зæгъы дæ тарæрфыг къох, 
Æмбарын, цы зары дæ хæрдгæхуыз дон, 
Æмбарын дæ лæгуын къæдзæхты æрхуым, 
Æмбарын, цы ’вдисы хъуынавæрд мæсыг, 
Æмбарын, цы дзуры сыгъд танчы хæррæгъ... 
Мæ фыдæлты сау зæхх, 
Дæ уæлæ зæрдæнцой æруагътон мæхи... 
Æз хъусын дæ риумæ... 
Мæ бафале, къутæрыл, цавæрдæр цъиу 
Æнæзмæлгæ бады... кæд уый дæр æцæг 
Ныхъхъуыста дæ хуылфмæ, дæ дзырдмæ мæнау... 
Мæ фыдæлты бæстæ, 
Дæу тыххæй æдзухдæр — мæ сагъæс, мæ мæт, 
Дæу тыххæй мæ цин дæр, мæ уынгæг хъынцъым, 
Дæуыл баст мæ бæллиц, мæ сæнтты æвзæн. 
Зындоны фыдбонтæ 
Нæ басастой никæд дæ фидæны ныфс, 
Хъазуаты æрвыстай дæ хуыздæр фыртты, 
Фыдгулы-иу уыдон фæкодтой сæрсаст! 
Мæ фыдæлты бæстæ, 
Дæ хъæбултæй исчи кæд дард балцы цыд — 
Фæндагсарæн хаста уырзыдзаг дæуæй. 
Дæ фæдонтæй чи здæхт цæрдудæй хъæмæ. — 
Дæлгæмттæ дыл кодта, дзыназгæ, кæугæ. 
Дæ зынгхуыст зæнæгыл 
Ныр дæр ма фæдарыс æрхæндæгæй сау, 

Цьæхдзаст изæртæ 
255 
Дæ хуылфы сын се ’ртхутæг бавæрдтай арф... 
Дæ ноггуырд цæуæтыл 
Фæкæныс æнхъæлцауæй иудадзыг цин, 
Сæ уæнгты нывæрыс хъару æмæ ныфс, 
Ды ссудзыс сæ зæрдæты уарзты цырен, 
Ныхсидыс сæ риуты та масты æфсæн! 
Мæ фыдæлты сау зæхх, 
Мæ хуыссæн дæ уæлæ — мæ мады хъæбыс, 
Мæ бадæн дæ уæлæ — мæ фыды уæхскау. 
Фæкæсы мæм афтæ, 
Цыма æз гъе ныртæккæ райгуырдтæн раст... 
Фæкæсы мæм афтæ: 
Æз мин азты демæ æмудæй цæрын, 
Дæн мин азты дæргъы дæуимæ æмбай!.. 
1959 
* * * 
Бæласæй хауд, сыфтæртау, мæйтæ 
Фæд-фæдыл ивгъуыдмæ тæхынц. 
Æвзæрст, дам, ницы ис мæлæтæн, — 
Нæ рагон хистæртæ зæгъынц. 
Мæ цард куы фескъуыид æнæвгъау, 
Уæддæр æрыздæхин мæрдтæй: 
Сæрдыгон — кæрдæгыл æртæхау, 
Зымæгон — пыхсытыл чырсæй. 
Сæударæй хургæнды æнхъызтæн 
Йæ сæрыл абадин фынкау; 

256 
Цæрукъаты Ллыксандр 
Уæд суаин сау хæхты рæхысыл 
Æрттивгæ схъиуæццаг зынгау. 
Фæхъазин Галæгоны сирды, 
Кæнин уыгæрдæнты зыр-зыр, 
Кæнæ хъуыдыдыйы æфсирты 
Æз фестин урс-урсид æхсыр. 
Фæзынин искæй мидбылхудты, 
Тæлфин сывæллоны цæсты... 
Кæсы мæм афтæ: нæй мæ удæн 
Бынтондæр фесæфæн бæстыл. 
1955 
ÆЗ 
Авдæн — зырнæйзылд, нæзыхъæдæй конд, 
Уымæн йæ худгæ чысыл саби, сонт; 
Барæг, фæндаггон, кæй фысымтæ — дард, 
Уымæн йæ фæринк, йæ алмаси кард; 
Урсхил зæронд лæг, мулк, исæй — мæгуыр, 
Уымæн йæ хæзна — йæ хъисын фæндыр. 
Арвы нымтъеры, йæ мæсты къæр-къæр, 
Уымæн йæ ферттывд, йæ судзгæ цæхæр; 
Тар мигъы згъоргæ пыхцылтæ бындзыг, 
Уымæй æртæдзгæ къæвдайы цæссыг; 
» Уалдзыгон пух зæхх, йæ саумæры нуар, 
Уымæн йæ хуымы сырхдзæмбы æвзар. 

Цъæхдзаст изæртæ 
257 
Хъæдгæрон рагон тæссаркъул къæй-цырт, 
Ууыл ныкъæтфыст зынрахатæн дзырд; 
Хæцæн, Къæззайы быдыры хуызæн, 
Уым ма — цæф хæстон йæ обæутты ’хсæн; 
Дзæуджыхъæуы бын æфсæн танктæй уарт, 
Уазном ингæнтыл æнусбонтæм арт. 
19.11.1986 
ТÆХУДЫ 
Сæударæй, бонгуырæн цъæхыл, 
Тæхуды, ставдæртах къæвдайæ 
Æрцу нæ къæдзæхриу зæххыл 
Сæх-сæхæй, раст цыма къæртайæ! 
Сыфармæй сбазырджын уæд бæрз, 
Йæ лæууæн — сау айнæджы саггом. 
Хуыскъ нæзы, хус хъамылтæ, хъæз 
Куыд бауой уддзыд æмæ цардхъом. 
Бæгъитцæст дидинæг, цъæх тау — 
Къæйастæрд хуссарæн йæ дурдзæнд. 
Фæныквæлм, сурдымы фæлтау 
Нæ быдыр алы рæзæй — хургæнд! 
Йæхи æрæхсдзæни нæ хъæд, 
Суанг ацц, фыранк, къæдздым, цъысцъысаг. 
Æрдзæй сæ алчидæр у кæд 
Æмдзæрæг махимæ, нæ сыхаг!.. 
9 Цæрукъаты Алыксаидр 

258 
Цæрукъаты Алыксандр 
Фæстæмæ мигътъыфылты сыст, 
Æрзил та урс хæхтæн сæ сæрты. 
Æркæл æхсæрдзæн-сыгæй зыст 
Бынмæ цыренуадзæг æрвнæрды! 
Гъе афтæ мин азты дæргъы 
Цæр ног дæ хъуыдыты, дæ монцты — 
Æрвон цæхæркалæг тыхы 
Æмæ зæххон фарны фæлгонцты! 
30.1.1983 
* * * 
1 
Мæ зæрдæ кæд хъæлтæ-дихтæ ныцци — 
Хъысмæт мын æй мæ цард-замантыл уары. 
Кæмдæр тæлфы мæ рагуарзтæн йæ цин, 
Сæурухсау зилы ивгъуыды цъæх тары... 
Вæййын уæлмонц йæ дидинхуыз уындæй, — 
Цыма тæхын мæ уалдзыгон бæстæмæ. 
Нæй балцы хъомыс уыцы бонтæм, нæй, — 
Æрдæгвæндагæй раздæхын фæстæмæ... 
Уæд та фæрæз, йæ ферохæн фæрæз! 
Уый, о — сæ гуырæн ме стыр мæт, мæ монцæн, 
Æмæ æхсызгон хъизæмæртты æз 
Быхсын мæ удыл рагæвæрд æфсондзæн!.. 

Цъæхдзаст изæртæ 
259 
2 
Мæ зæрдæ кæд тæгæл-дихтæ ныцци — 
Цыма дзы ахызт тигъæссад æндон фат. 
Æвдæрзынц мæ мæ ныры уарзты цин 
Æмæ мæ ныры удхары зындонуат. 
Зæнæджы фарн — мæ кувæндон мæнæн. 
Йæ быны уыцы сæфты бардуаг чи сси? — 
Мæ рæстдзинад — мысайнагæн, хуынæн, 
Кæны мын æй дæлимоны къах чъизи. 
Мæ бон нæу йемæ иу цъусдуг цæрын, 
Нæ мын ис уымæй иунæг уысм фæхицæн. 
Мæ мидбыл худын, афтæмæй фыдрын 
Мæ фæстæ зилы хъылмайау æмхицæй. 
3 
Мæ зæрдæ кæд фæзгъæр-дихтæ ныцци — 
Цыргъ хъамайы æгъатыр цæф, фыдраконд... 
Æндавы мæ мæ сомы уарзты цин, 
Æнхъæлмæ мæм кæмдæр кæсы мæ амонд. 
Кæны мæ уыцы стыр бæллиц æвзонг, 
Мæн аскъæфы уый урс æврæгъты ’хсæнты. 
Æмæ та царды арф джунглиты ног 
Йæ агурæг фæраст вæййын мæ сæнтты. 
Нæ йын хатын йæ ирд цæсгом бæлвырд... 
Æмбæхсы йæ цыдæр сусæгты агъуд. 
Уырны мæ уымæн — удæвдадз мæ дзырд, 
Мæнæн цæстырухс — йе сныхас, йæ бахудт! 
1974 

260 
Цæрукъаты Ллыксандр 
ФÆНДАГ 
Æз уарзтон фистæг балц суанг сонты бонтæй. 
Лæууы мæ зæрдыл: уæрдонвæндаг мæн 
Йæ фæстæ ссайдта хосгæрсты бæрзондмæ, 
Æмæ дзы байгом ног дуне мæнæн... 
Зындис æддæуæз иу кæрзхъæды тарæй, 
Дæлджинæгау, лæбырд фахсы лæсæн. 
Мæ къах куы ссардта уыцы дæрддзæф арæн, 
Уæддæр та байгом ног дуне мæнæн. 
Нæ фæхъуыстон уым бирæ цъиуты уастмæ... 
Уым айтынг ис егъау зæххы фæтæн. 
Æрлæууыдтæн æвзист доны хуырдзастыл, 
Æмæ та байгом ног дуне мæнæн. 
Фæлæ æмбæрстон: зæххы тымбылæгыл 
Тæх дарддæр, дарддæр уарийы хуызæн — 
Æрцыдаин фæстæты ацы хæхтæм, тæгтæм, 
Æмæ уæд нал и ног дуне мæнæн... 
Æз рахастон фæндаджы бæллиц царды, 
Мæ дард хæтæн ныр — зондады цæуæн. 
Æмæ йыл размæ цас ацæуын дарддæр, 
Гъе уый бæрц дуне ногдæр у мæнæн! 
1953 

Цъæхдзаст изæртæ 
261 
НЫВГÆНÆГ 
Сарæзта дурæй, æлыгæй, хъæдæй 
Алы цæрæгойтæ — фосæй, сырдæй, 
Адæймаг, мамма, хуызыцæуæг, зæд... 
Рохуат-ныгъуылдæй фæцарди фæсвæд. 
Мадзурагомау, хъуытыргъан, сæрхызт... 
Иухатт æм иу барæг кæрты æрхызт. 
Федта йын тыргъты йæ къухдзæф, йæ ис, 
Кодта æрмдæсныйы диссæгтыл дис. 
Алцы — йæхи халдих: саг уа, хуы дæр, 
Уымæй уæлдай ма — æнахуыр цыдæр... 
Паддзах — æвзагласт, хæмхудджын куыдзау, 
Рагон пахуымпар — æцæгдæр, хуыцау... 
Иууыл — хыгъдыл нывæст, иууыл — бæрцон.. 
Цалдæр дзы ахаста уыцы бæлццон. 
Æхсæв хи райдзæгъта — стъалыты тыгъд, 
Нывгæнæгæн та йæ хуыссæг фæлыгъд... 
Уасы йæм цыма сывылдз хæрæг — сих. — 
Рахызти гом тыргътæм æмæ фæджих: 
Уым ыл æристы йæ «зæнæг» æмбырд, 
Хъуыста сæ сыф-сыф, сæ цоппай, сæ дзырд. 
Алыгъд тæссармæ, фæуадзыг, фæсур, 
Ахауд уæлгоммæ сæ кулдуары цур... 
Райсомæй хабар фæхъæр и, фæкой, 
«Сæрра фæлдурæдджын», — сыхы дзырдтой. 
Дур, хъæд, æлыг нывты кодтой дæрæн, 
Самадтой уыцы пырхæнтæй гæрæн. 
«Рынчыны» хъилтæй ныххостой, æмæ 
Хъоргъы йæ ауагътой бастæй бынмæ... 

262 
Цæрукъаты Ллыксандр 
Уазæг — кæцондæр та ногæй фæзынд, 
Тутсæр æфхæрджытæм карзæй хæцыд: 
«Алкæмæ — иу дуне... Алчи цæры, 
Æмæ зæххы лæвар фосау хæры... 
Амæ — дыккаг дуне, уагæй — æндæр, 
Стахти йæ сыгъдæг уд махæй уæлдæр, 
Æмæ йæ бамбарын не сси уæ бон... 
Хъуамæ йæ акæнон мемæ бынтон! 
Ахуыссын кодтат йæ къонайыл арт... 
Раттут ын, курын, йæ дзæбуг, йæ сарт! 
4. V. 1983 
НÆ ХИСТÆРТÆ 
Нæ хистæр æдзæрдтæн, 
Сæрхъуызой хуыздæртæн 
Аргъ не скодтам фаг... 
Арсенæн йæ рацыд, 
Дæбейы цæстуарз дзырд, 
Куыдзæджы нымд уаг... 
Уыд Нигер нæ развæд 
Зын уайæнты алкæд 
Нæ мидуд къуымтæм. 
Къубалы-фыртæй дæр — 
Уæлмонцхаст нæ фæлтæр 
Фæдзæхстгонд рæттæм. 
Созыр, йе Фæрнион 
Кæмæнфæнды — хион, 
Æндыри, Илас, 

Цъæхдзаст изсертсе 
263 
Рад зæрдæ сæ койæ... 
Бæбуйæ, Цоцкойæ 
Зонд цас истам, цас! 
Нæ хистæртæ — кадджын, 
Нæ кæстæртæ хайджын 
Сæ хорз фæндтæй уæнт! 
Æдæрсгæ сæ фæткыл, 
Сæ рæсугъд фæндæгтыл 
Кæронмæ цæуæнт! 
3. IX. 1985 
ДЫУУÆ ИСДЖЫНЫ 
Зæдæнгæс дурныв рох зæппадзы ссардта, 
Ингæнтæ сгаргæ, иу гæбæр лæг. 
Уæйæн уый иудадзыг йæ къухы дардта, 
Фæзынд æм уалынмæ æлхæнæг: 
— Зæгъ-ма, цæй бæрц? 
— Æртæ сомы æрмæджы... 
— Айс туман, авд сомы — уæлдайæн. 
— Ныббар: уый афтæ срæтыгътон куырмæджы 
Æрмæст фæхудынæн, айуанæн... 
— Йæ фæстаг аргъ? 
— Нæу, зон, асламдæр минæй!.. 
Сæ базар уый адыл ныххицæн... 
«Фæсайдтон æй», — цырткъахæг рад фырцинæй. 
Æвæрдта мулкæй ныфс йæхицæн... 

264 
Цæрукъаты Ллыксандр 
Æрыстигъид мæрдты бирæгъ, зыдгæнæг 
Цъæх къæйы фарсæй дæр дæс цармы! 
Цы хъал у уыцы дурфæлгонц æлхæнæг: 
Æххæст рæсугъддзинад — йæ армы! 
Уый ныр, æцæг, æнæ исбонæй сфæрныг 
Дæлмæрæй рахаугæ дзæнхъайæ. 
Цыма æрбадт хуыцаудыхтæн æмвæрсыг 
Лæджы хæрзудгæнæг хæзнайæ! 
10. VII. 1985 
ÆГЪУЫССÆГ ÆХСÆВТЫ 
Уыджы уынгæг марой фескъуыд, фæхъыппæг, 
Хох-цыргъыл пиры ныр æхсæв йæ сау фист. 
Ме ’мгæрон бæстæ — æнæстыф, æгуыппæг, 
Нал хъуысы стыр уынгæй цалхы уæззау хъист... 
Уыцы æгомыг — кау, хъамылтæ, дур дæр, 
Дымгæ ныссусæг и раст цыма барæй. 
Кæрты ныууайсæст нæ мырткæйы къутæр, 
Кæрчытæн нал цæуы се змæлын царæй. 
Тары ныгъуылынц нæ цъылын, нæ фыййаг, 
Дуаргæрон дзабырты арвистон стымбыл. 
Гæды ныттæбæкк йæхицæн фæндиаг 
Къахсæрфæн цъолоби голладжы скъуыдыл. 
Не скъæт — æнæ хъох æнæ мехъ æмырæй, 
Хъуг æмæ уæныг — сæ мидфын æнцойы... 
Зилы мæныл та мæ сæнтты гуыр-гуырæй, 
Гъа-мардзæ, долапи цалдæр куыройы!.. 

Цъæхдзаст изæртæ 
265 
Сахат — цæрддзугæнæг къулыл, мæ хуызæн, 
Бонæй-æхсæвæй къæвдауысмæй, хурæй. 
Гом арвыл стъалытæн — никæд æрхуыссæн 
Се ’хсыст тæмæнæй, сæ тыбар-тыбурæй. 
Иудадзыг цъыкк-цъыкк — мæ туджы змæлд 
цонгыл, 
Дадзинты тæпп-тæпп — æхсæврухсы ризын... 
Зæххы дæлкъуымтыл, Æрфæны бæрзондыл 
Арфдæр, уæлвонгдæр мæ сагъæсты хизын. 
Судзынц мыл, золочъи-хъилы зыввыттæй 
Топпы гæрахмæ цы ’рцыди кæддæрты, — 
Цирхъы æрриуыгъдæй, фаты сыффыттæй 
Атомон бомбæйы ниудмæ кæмдæрты. 
Суинаджы адæргæй риссын рынчынау, 
Уадзынц сæ азар, сæ уæз мыл æппæтæй. 
Рагон æнаххос æдзæрдтыл — мæрдджынау, 
Узгалы сомы æртхъирæн фæсвæдæй... 
Саударæг усæн хъæбулыл — йæ хъарæг, 
Азæлы хъустыл нæ рохаг фыдбонтæй. 
Сабитæн бабын фыдкъухæй сæ дарæг, 
Уымæ кæсынц ма æнхъæлмæ зæрондæй... 
Туг-æврагъ — ивгъуыды арвы дæлбазыр, 
Туг-сæлфæн ауыгъд — кæуындзаст бæлæстыл. 
Згъæрфындз кæфхъуындары арцтигъ дзыргъа-ссыр 
Уайы сæстытæй æд æфсæр мæ цæстыл... 

266 
Цæрукъаты Ллыксандр 
Цал хатты разылди, растад фыдбылыз — 
Бафтыд-иу царды цъæх æвзар зынг-арты; 
Цал хатты ацыди марæг — фæдылхъуыз — 
Раст лæджы фæстæ хуыдалынг мæйдарты! 
Цас фæуад, цас фæкалд рондзы лæсæнтæ, 
Нал уыди цагъды мæрдты-иу ныгæнæг! 
Бирæтыл абон — хъадаман-æфсæнтæ, 
Низæй, æххормагæй сæфы сæ зæнæг!.. 
Дунеты асыл хъуыдыйæ æххæссын... 
Фидæны кулдуар æрдæггом — мæ сæрмæ... 
Ахсæв мæ уатæй æддæмæ фæлгæсын 
Иу æмæ ссæдзæм æнусы къæсæрмæ. 
Цас катай, цас æнхъæлц, мидуд гуызавæ! 
Чи ныл æмбæлдзæн — дæлимон, фæрнаг зæд? 
Хорздзинад уарæг — æрцæуæд йæ арфæ! 
Галиугæнæджы фæнд бархъомыс ма суæд! 
Махыл æвирхъауæй здысыг тымыгътæ 
Макæдуал радымæнт карз æмæ знæтæй! 
Сау хъæрццыгъайы æнгуыркъæдз дзæрныхтæ 
Ма стонæнт фарк-иу нæ зæрдæты нуæрттæй! 
Абады разæнкъар уазал æнтъыснæг 
Уды хуызивæнты алы фæрхæныл... 
Ахсæв дæр иннæ æхсæвтау — æгъуыссæг 
Иу æмæ ссæдзæм æнусы къæпхæныл. 
4. XI 1.85 

Цъæхдзаст изæртæ 
267 
* * * 
Сыкъадзæфæн у бирæ галиумæ йæ бон, 
Фæкæны уый фæснозт йæ фыдмитыл фæсмон... 
Цы ’руадзæм мах нæ сонт азты рæдыдæй, — 
Æрмæстдæр сыл зæрондæй рахæссæм тæрхон. 
1955 
Уадз бонтæ бонты уаддым бæхтау сурæнт... 
Куы ивы алцы, — дур дæр ма — йæ конд... 
Нывгæнæг æрдз нæма фæци мæ сурæт 
Нырма зæххыл йæ дæсны къухæй конд: 
Мæ сау сæрыхъуынтæ мын цъус 
Ныр ахоры уый ранæй-рæтты урс. 
1967 
* * * 
Мæ судзгæ мидтыхсæнтæ — 
Мæ зæрдæйы уæлвазыл. 
Мæ сагъæстæ, мæ сæнттæ — 
Сæ сыгъдæгыл, сæ уазыл... 
Нæ арын равг мæхицæн... 
Мæ уаргъ дывæр — фырнымдæй. 
Нæй никуы мын фæхицæн 
Мæ дудгæрис хъуыдытæй... 

268 
Цæрукъаты Ллыксандр 
Зæронды ныв — хæрзæргом: 
Æрчъийагау — мæ рустæ. 
Æрх-адæгтæ — мæ цæсгом, 
Мæ сæр — гæмæх, æрдузтæ... 
Дæн бонтимæ æмдзæрин, 
Мæн у сæ ирд, сæ таргъуыз. 
Мæ сырх сарыхъ — сæузæрин, 
Изæрхарæ — бынгауыз... 
Мæ кувæндон — æргъæу цар, 
Дзæнхъа къултæ — æгæр цъæх. — 
Мæ уæладзыг, мæ хæдзар — 
Тыгъд арв æмæ уæрæх зæхх!.. 
Нæ хох — цы урс, цы рагон! — 
Цыма æз дæн, мæхæдæг — 
Æнусбонты фæндаггон 
Æд цæрмхызын, æд лæдзæг! 
Ныр алцæуыл æххæссын 
Мæ цинтæ ’мæ мæстытæй. 
Нæ дунемæ фæлгæсын 
Философы цæстытæй. 
17.11.1980 

Цъæхдзаст изæртæ 
269 
УДФÆЛГЪАУÆН 
Цы дзырд дзы аивон, цы ма? 
Æниудæр кусынхъуаг у, уæвгæ! 
Бæлонау гæххæттæй цыма 
Пæррæст — мæ базырджын æмдзæвгæ. 
Зæрин дзырдбæстыты æлдым 
Уæд фестад мигътъыфыл — сырхгуыбын. 
Дæрдтыл æй Галæгон — тыхдым — 
Ныддымста гомтæрттæ тыгъды бын. 
Бæзджын, æмтъеры суйты тæрк, 
Уый — иууыл зилахар æгасæй. 
Йæ аууон, йе ’взидгæ æндæрг 
Фæлæсы къæдзæхтыл мылазæй. 
Уым Елйа цирхъимæ — бæрзонд, 
Æрдын, къæпп хъыримаг — йæ къухы. 
Æвирхъау карз гæрæхтæй ссонт, 
Цыргъфындз цæхæр фæттæ рæцугъы. 
Нырризы мидбынаты зæхх, 
Нынниуы ’вæзт телты дыз-дызæй. 
Æрвгæлæн фемæхсти — сæх-сæх! — 
Ныккалдис ихкъæвда, тыгъдызæй. 
Хъаймæт! Уый мæрдтæ дæр ма раст 
Куы лидзынц ингæнтæй æддæмæ. 
Æнусон дудгæ рис æваст 
Цæссыгау расаха уæдæмæ! 

270 
Цæрукъаты Алыксандр 
Æртæнæг саутъыфыл, æрцъус, 
Æрлæдæрст комы нукыл, дæгътыл. 
Арв фегом, хъæдбыдыр фæрухс, 
Рæсугъд æрдæг къæлæттæ — рæгътыл. 
Сног дуне: райдзастæй — цъæхдзыд, 
Фæцух хуыдуггæнæг æнудæй... 
Æппæт — цыдæриддæр æрцыд, 
Æз уыдон сфæлгъуыдтон мæ удæй! 
7. V. 1984 
ЦЫМА ФЫЦЦАГ ХАТТ СÆ УЫНЫН 
Фæскъæвда мигъы скъуыдтæй разынд 
Зæрин æхсад хуры тæрных. 
Нæ фалкъуыпп арвæрдын æртасыд, — 
Кæрдæгхуыз, бур къæлæттæ, сырх... 
Æмæ цы фиппайын — æнахуыр, 
Цыма фыццаг хатт сæ уынын: 
Æхсæрдзæн — айнæджы дæлкъахыр, 
Нæудзарм — нæ митхæхты рæбын; 
Хуылыдз æхсæлыйы цæссыгтæ, 
Фæстаг уæлрагъмæ стæхæг къадз; 
Нæ мæрдрох рагæтты мæсгуытæ, 
Сæркалд фыдæлтыккон зæппадз; 
Хæзнанхъæл къахинаг æрнæгыл — 
Рæхысцалх тракторты дзыгуыр; 
Антеннæ — айнæджы тæрхæгыл, 
Тыхæлвæст урс телты зыр-зыр; 

Цъæхдзаст изæртæ 
271 
Цъæх зестыл — сау сæргæхц, йæ бынмæ 
Ис стджытæ дзуарæвæрд, — нывгонд, — 
Мæлынмæ нæ, фæлæ цæрынмæ 
Уый здахы адæймаджы зонд!.. 
Кæмдæр ма арвы дард гæрæхтæ — 
Йæ хæлбурцъ абухты сæфтыл... 
Къæвдайы рухсдыппыр æртæхтæ 
Налхъуытау — хъолойы сыфтыл... 
Цы хатын — диссагау æппæтæй: 
Сæ сусæг равдисын æввонг — 
Хъæддæгты схонгуыбын фæрæтæй 
Эйнштейны формулæты онг! 
30.XI 1.1982 
МЕ РЫГОН АЗТÆ 
Абон, кæддæрау, дæ цæрæнтæм кастæн, — 
Хохаг къæс айнæгыл — сагъд... 
Ме ’рыгон азтæ, 
Мæ ’рыгон азтæ, 
Ногæй æртæхут мæм тагъд! 
Зæрдæ дæм адзæгъæл, сонт зæрдæ, уастæн... 
Хъусын дæ фæндыры цагъд... 
Ме ’рыгон азтæ, 
Ме ’рыгон азтæ, 
Ногæй æртæхут мæм тагъд! 

272 Цæрукъаты Алыксандр 
Демæ цыма та нæ рæгьтыл фæраст дæн, 
Саугарк нæ хæдцурæй стахт. 
Ме ’рыгон азтæ, 
Ме ’рыгон азтæ, 
Ногæй фæзынут мæм тагъд! 
Тонæм æрыскъæфтæ... Уаддым æрхаста 
Уарынгар арвæй æртах... 
Ме ’рыгон азтæ, 
Ме ’рыгон азтæ, 
Ногæй æртæхут мæм тагъд! 
Рагбонты сагъæс мæ дардмæ фæласта, 
Сусæгæй цæссыг æртагъд.... 
Ме ’рыгон азтæ, 
Ме ’рыгон азтæ, 
Ногæй æртæхут мæм тагъд! 
1966 
* * * 
Изæр... 
Фæсхъæу... 
Æрхуым гæдыбæлæстæ 
Лæууынц æндæргтау Урсдоны уæлхъус... 
Ыссæуы мæй — 
Кæны хуызивæн бæстæ: 
Цæгæттæ — тарбын, 
Хуссæрттæ — фæлурс... 

Цъæхдзаст изæртпæ 
273 
Æмæ сындæг 
Æнахуыр дуне гуыры — 
Æндæр дуне æд цин æмæ æд хъыг. 
Ныхъхъус и зæхх... 
Мылазасæст быдыры 
Цыдæр æнусон тарф сагъæс нындзыг... 
Æцæг цы у, 
Цы дзы ис мæнг — нæ хатын, 
Зыны мæм алцы дзирдзирæг фæлмау. 
Мæ зоныгыл егъау къуыбырыл бадын, — 
Уый — скифтæй дæр кæд рагондæр обау!.. 
Мæ мидзæрдæ, 
Мæ мидæнцой цы ’мбудын? — 
Кæд банкъарин æппæтсусæг, мыййаг! 
Нирванæйы куыд-иу аныгъуылд Буддæ, 
У ацы ’хсæв гъе уый хуызæн мæ уаг! 
Ыскасти мæй... 
Тæссар къултæ, лæнчытæ... 
Ныджджих и сфинкс — 
Уый — сау къæдзæхы рындз... 
Æмæ дæрддзæф цыдæр тæлфгæ зынджытæ 
Зæронд мæрдты дзæгъæл удтау тæхынц... 
1976 

274 
Цæрукьаты Ллыксандр 
* * * 
Æлвасы а зæхх алцы — 
Нæ хъæд, нæ хох, нæ дæтты. 
Йæхицæй сæ нæ уадзы, 
Æддæмæ сæ нæ дæтты. 
Уæддæр дзы лæг уæндонæй 
Йæхи уæлвонг нынтъухы. 
«Æрфæны» рон æнцонæй 
Йæ астæуыл æртухы... 
Фæлæ дæ хин хъæбысæй 
Нæй, сауæрфыг, фæхицæн, 
Хæлуарæджы цæсм-хызæй 
Бындзæн куыд нæй фæлидзæн! 
Дæ дзырд, дæ худт, дæ касты 
Дæ тæрхоны фыдазар: 
Æз бахаудтæн сæ ахсты, 
Адзалмæ сдæн сæ уацар. 
Дыууæ састы æрцыдтæн... 
Бынтон æви æмгъуыдмæ?.. 
Дыууæ басты æрцыдтæн — 
Нæ зæхх æмæ дæ уындмæ! 
11.1.1971 

Цъæхдзаст изæртæ 
275 
НОСТАЛЬГИ 
Мæ уалдзыгон сонтвад æгæнон дымгæтæ, 
Фæсдзæгат фæстаг мит-хъæпæны æртайын, 
Сæрдыгон æрвнæрды цæхæркал зынг фæттæ, 
Нæ гуылф дæтты ивылд, сæ абухгæ уайын; 
Мигъ — саупыхцыл, здыхсгæ, тæссарсагъд 
цæджындзау, 
Нæ рудзынгыл — ихы æгъатыр къæрццæмдзæгъд. 
Хъыхъхъаг уады ниуын æддæмæ сырд куыдзау, 
Йæ фæкуыси цары, нæ къуымты — æдзæлгъæд; 
Йæ сызгъæрин зилдух фæззыгон сыфтæрæн, 
Фыццаг халас — састзæнг æрдæгхæрд хъæллæгътыл, 
Зымæгон ныффутты фæлдзæгъдгæ фæлтæрæн, 
Бæмбæг-миты куатæ — бæгънæгуæхск къæдзæхтыл, — 
Цы фестут, цы фестут? Сымах ма кæддæрау, 
Тæхуды, куы фенин æвзонджы цæстытæй!.. 
Уыдыстут-иу мемæ æмавдæн æмдзæрау 
Уæ узæлд, уæ цинæй, уæ судзгæ мæстытæй!.. 
Мæ сагъæс, мæ катай — мæ уды уæлкъæсæр, 
Маргъ базырджын фестæд мæ царддом бæллиц-иу: 
Кæм рагдзу зæрватыкк, тымыгъсай цæргæс дæр, 
Кæм уасæгой, ноджы зырнæг æмæ митцъиу! 
21. IX. 1985 

276 
Цæрукъаты Ллыксандр 
МÆ ДÆЛИМОН 
Мæ бынатæй сыстон — мæ фæдыл цæуыс, 
Кæмфæнды æрбадон — мæ разы лæууыс. 
Хох-айнæг æрхауæд нæ астæу цæхгæр, — 
Йæ тигътыл мæм стайау æрхизыс уæддæр. 
Уад сисæд уæлмигътæм йæ зилгæ рыг-барц, — 
Фæсыффытт дзы ласыс куыд хъама, куыд арц. 
Ныззыст кæнæд денджыз — 
кæфхъуындар хъæлæс, — 
Йæ сæрты тæхынмæ ды — уари, цæргæс. 
Мæйдар æхсæв — дуне мылазæй æхгæд, — 
Кометæйау уадзыс мæнырдæм зынгвæд. 
Сырх базыртæ тилгæ, арт слæууыд уырдыг, — 
Фæцъыввытт дзы ласыс — æхсидгæ нæмыг. 
Мæ тухиты бардуаг, фыдбылыз, дæуæй 
Æгæрон тыгъды мын сæр фæтъыссæн нæй! 
5. VIII. 1982 

Цъæхдзаст изæртæ 
277 
ДУНЕЙЫ ЗМÆЛД 
Сонт, æрвон нæргæ зынгдзагъды 
Мигъты схъиуд — дæлвæд-уæлвæд. 
Дымгæ, ма бампыл дæ тахты, — 
Де сæфт ралæудзæнис уæд! 
Урс æхсæрдзæнты æрхаудæй — 
Комы азæлд æмæ хъазт. 
Къада, макуы ’рбад дæ уадæй, — 
Ма суай саухъуына, цъыфдзаст! 
Зæхх, куы нал зилис — дæхиуыл 
Нал æхсæв уынис, нал бон. 
Растид уайтæккæ дæ риуыл 
Æрдзы диссæгтæн кæрон. 
Æрвты стъалырухс идзылдæй 
Дунетæн æрривад нæй. 
Ма ’рлæуу, хурзæрин, дæ цыдæй — 
Цард нæ бахуысса цæмæй! 
Уыцы уайсурджытæн се ’мкъорд, 
Кæнæ се ’ппæты сæйраг — 
Рæстæг, ма ныууром де згъорд, 
Макуы фехæлæд дæ уаг! 
Нал дæр абухгæ тыхты къæрцц, 
Нал тæлфæгой, дон, бæлас — 
Ды куы банцаис уысмы бæрц, 
Йе цæстфæныкъуылды йас! 
27. X. 1985 

278 
Цæрукъаты Ллыксандр 
МÆ ЦÆРÆНУАТ 
Дойнаг, тыгуылдур — дæ къæсæн йæ систæ, 
Бахизæн — калмы лæсæн. 
Талынг цъысымы ныссæфтæг, нырхъис дæ 
Мумийы цармы хуызæн. 
Хонынц дæм исы, æхцайы æвæрæн, 
Уыдоны мæт дæ хæры, 
Æмæ дæ хæйрæг фыддæры фыддæрæн 
Хауæн къæхæнмæ тæры. 
Зон æй: хæлæггаг нæ мын уыдтæ рагæй... 
Галуанты райдзаст — мæ бар: 
Къултæ — янтарæй конд, ноджыма — авгæй, 
Стъалыты бадæн — йæ цар. 
Дидинвæлыст уæзæг — къæхтæн бынгауыз: 
Бурхъулон, урстæпп, сырхдзæст. 
Рудзынгæмбæрзæнты цыллæ зæлдаг хыз — 
Пиллон сæудары нывæст. 
Хур æмæ мæй мын — йæ цырæгъты равдыст, 
Скæсæн та — къона, æртдзых. 
Сарæзта уыцы нывæфтыд цъæх агъуыст 
Дунетæ раттæг сæр-тых. 
Ахсынц мæ цæстытæ гом тыгъд æгæрон 
Йе ’хсыст тæмæны тынджы. 
Дард галактикæты хъуамæ æрцæрон 
Уды фæндиаг рæхджы! 

Цъæхдзаст изæртæ 
279 
Равзил та къуымæй дæ мулчы къæссатæ, 
Амай дæ фалдзус гæрæн. 
Уалæ нæ арвæн йæ зери хæзнатæ 
Баисты иууылдæр мæн! 
13. 1. 1986 
МАТЕМАТИКОН 
Дыууæ æмæхст фаты, 
Нæй уыдонæн баиу, 
Нæ ахсынц кæрæдзи сæ тахты хæлæфæй... 
Ды фестадтæ фалдон цъæх азайы къалиу, 
Æз — ацы фарс тулдзы пырх тала æрвдзæфæй... 
Нæ хъысмæттæ не сты æмтæрхæг, æмвидыц, 
Фæйнæ раны стъæлæм æбæрæг кæмдæрты. 
Дыууæ æмраст хаххы æддæрдæм куы лидзынц, 
Иу иннæмæн никæм нæ хизы йæ сæрты. 
Йæ фæндзæм сæрсæттæн хынцинаг Евклидæн 
Нæ сарæзта, оххай, суанг номдзыд Хайям дæр. 
Нæ уыди кæд ивгъуыд, — 
Нæ нын уыдзæн фидæн, 
Нæ фæндæгтæ вæзынц фæрсæй-фæрстæм дарддæр. 
Мах — ног парадокстæ Зеноны кæлæнтæй, 
Нæй хъомыс æмудæн, 
Кæрæдзийæн ссарæн. 
Мæхи мысгæ стъалы, дæ уазал тæмæнтæй 
Кæныс мæ мæнгæндæвд мæ тыгъды æмарæн. 
8. IX. 1985 

280 
Цæрукъаты Ллыксандр 
ИСКÆД ДЫ ДÆР 
Авæр æххормаг мæгуырæн къæбæр, — 
Ахæм тыхст рæстæг куы ’рсура дæу дæр. 
Ауд рынчыныл, хъæуы йæ дæ сæр, — 
Исты рын иу бон æрцахсдзæн дæу дæр. 
Бауазæг кодтай æнафон кæйдæр, — 
Искæд фæндаггон уыдзынæ ды дæр. 
Ма бафхæр хистæры, ма зæгъ æвзæр, — 
Уыцы кар, зон æй, æййафдзæн дæу дæр. 
Раст лæгæн рахæц йæ фарс-иу цæхгæр, — 
Исчитæ чъизи куы кæной дæу дæр! 
25.X. 1985 
* * * 
Рæхджы та, рухсвæд уадзгæ, слидздзæн 
Ракетæ стъалытæм æмраст — 
Цыма мæ кæцыдæр бæллицæн 
Уындзынæн космосы йæ хъазт. 
Æлхъынцъ материйы æрфытæй 
Куы схауы атомæн йæ хъиу — 
Цыма мæ дæлæмбæхст хъуыдытæй 
Зынуаты рафæлгъауын иу. 

Цъæхдзаст изæртæ 
281 
Фæзынæд æрдзы мид-зынг нуарыл 
Теори, формулæйы ’взар — 
Цыма мæ тæлфгæ уды буарыл 
Æз ссарын диссæгты бындзар. 
6. VIII. 1984 
* * * 
Куы гæрдой дард заман фæндаг, 
Уæлмæрд-систæ куы халой, 
Æмæ дын де стджытæ, мыййаг, 
Бульдозерæй куы скалой... 
Дæ сæры сау къуыдыр — пырхæй, 
Æнæ хъуыды, æнæ монц... 
Æндæр Герасимов æргъæй 
Куы цъапп кæна дæ фæлгонц... 
Дæ тыл, зылын æфсæрты конд 
Дырыс барстæй уый сисдзæн, 
Æмæ дæ зæрдыуаг, дæ зонд 
Лæхъир сурæт æвдисдзæн. 
Хæрзнарæг, къултæрных, ныллæг, 
Гæрæм калмы цæстæнгас... 
Зæгъиккой: «Рох бонты фыдлæг, 
Рæстаг удты хъуырæйлас... 
Йæ бакаст — тугдзыхтæй фыддæр, 
Æд царм, æд хъуын ныхъуырæг... 
Зæххыл, æвæццæгæн, кæддæр 
Уый басгуыхти сæркъуырæг...» 

282 
Цæрукъаты Алыксандр 
Дæ ракъахт ахуырады — цау! 
Цы акæнис уæд та ма? 
Тыхарæзт а «зæххон Хуыцау» 
Фæстагæттæн — сæ «мамма». 
22. XI 1.1981 
НОГ ПАХУЫМПАР 
Мæн хорзæхæй цы фæци — 
Хорз фæткæн сæ æвæрын. 
Цæй, бауадзæм кæрæдзи 
Фæрнæй зæххыл фæцæрын!.. 
Сыхаг — цæджындз сыхагæн... 
Сыгъдæг, цытджын — лæджы ном!.. 
Нæ хæстæгæн, дæрддагæн 
Фæуæм дзæбæх зæгъынхъом! 
Алкæмæн хур — йæ зæрдæ, 
Цæфсæд рæсугъд бæллицтæй. 
Цæй, слас налхъуыт фæзгъæртæ 
Дæ миддуне къæбицтæй! 
Топпы хъæры бæсты нын 
Зарæд фæндыр мæлгъдзыхæй. 
Адæмы сæфт, бæсты бын 
Кæй бахъуыди, цæй тыххæй?! 
Цæрæнхос мын — дæ уаз дзырд, 
Дæ рæстаг зонд ныхсар уæд! 

Цъæхдзаст изæртæ 
283 
Кæй хуылфы ис хъæддаг сырд — 
Йæ хурхæй йæ ныммарæд! 
Зæххон лæгмæ цы рыст и — 
Йæ сæйрагдæр мæ мæтæн. 
Нæ дæн Буддæ, Чырысти, 
Йе Мæхæмæт нæ фæдæн. 
Циу «Библи», «Хъуыран» дæр? 
Мæ «чытапп» уын æндæр у. 
Æндæр йæ дуг, йæ ран дæр, — 
Зæхх-ардимæ æмсæр у! 
Ма мæ схонут æрвон уд, 
Уæлбадджытæн сæ бындар! 
Чи уæм æрцыд — ныр зонут: 
Æз ног бонты пахуымпар! 
20. IX. 1980 
ОС-БÆГЪАТЫРЫ ÆХСÆВ 
Дыккаг кæркуасæнты фæстæ 
Ныттар, ныггоби хохрындз. 
Кæлæнгæнæг зæронд усау ныр фын 
Зæлдаг æндах, дæрзæг сæхъис хæлттæй 
Йæ сау джебенатæ нывæнды, 
Æхсы сæ арф лæгæттæм, цъастæм, 
Ныннæмы галуаны хуынчъыты... 
Дыккаг кæркуасæнты фæстæ — 
Æнæнхъæл къахдзæфты сыбырттæг... 

284 
Цæрукъаты Ллыксандр 
Кæйдæр гуыбыр æндæрг цыма 
Æрбахъуызыд æввахс. 
Хæрдмæ фæхаудис Ос-Бæгъатыр, 
Ныссаст йæ быны урсæргъæу уырындыхъ. 
Лæг фелвæста йæ нывæрзæнæй цирхъ, 
Фæхæст и сонтæй цыргъаджы фындзыл, — 
Æркалди къухæй туг, — 
Нæ бамбæрста йæ рыст. 
Фæтоны риу йæ зæрдæйы гуыпп-гуыппæй... 
Фæтоны риу... 
Кæддæр-иу, о, 
Кæддæр цæмæн — æрæджы дæр ма, — знон, 
Йæ ныхмæ-иу æхсархæсты тыфылы 
Æфсæнагъуд сæдæ лæджы нæ лæууыд, 
Бæх — сагартæн, сæррæтгæнгæ, æлвæста... 
Хæстон, 
Циу тас — нæ зыдта!.. 
Цы кæны уæд байтаман ахсæв, 
Дымгæдзæф талайау цы ризы?.. 
Дыккаг кæркуасæнты фæстæ 
Зæронд мæсыджы фатæхсæн зыхъхъырæй 
Ныгуылгæ мæйы рухс тын бахызт, 
Сызгъæрин стыр хæлуарæджы хуызæн 
Ысхылди дур-къулæн йæ сиучъытæ уырынгтыл. — 
Персайнаг хъулæттæ горцъейыл 
Тæмæнтæ скалдта уарт, 
Æрттивы йе згъæр ставдцæгджын хæдон, 
Æвзист тæлм тахъайыл æрбадти. 
Йæ фарсмæ ауыгъд — сагъæдахъ, йæ фатдон... 
Ныссабыр галуан — 
Нæдæр мысты цъыс-цъыс, 

Цъæхдзаст изæртæ 
285 
Нæдæр хæлынбыттыры базырты сыффытт, 
Нæдæр уæлкъардиуæй æнкъард уыджы дзыназын. 
Дыккаг кæркусæнты фæстæ, 
Йæ зыркъафындз сырх басмахътæ — йæ къæхтыл, 
Æрбадти лæг уым рудзынджы тæрхæгыл... 
Дæлиау, комы, 
Æрыдон-сонт йæхи-иу хоста дуртыл, 
Кæфхъуындар-калмау бæстæ арыдта йæ футт, — 
Нæ цæуы ахсæв йе змæлын, йæ хъæр, 
Нындзыг цыма, ныййих и. 
Дæлиау, комы, къардиуы сынæгыл — 
Цыма тæппуд зым цъиусуры тæссæй — 
Йæхи нылхъывта Нузал... 
Æрхауд фæлурс мигъ астымтæ ’мæ рындзтыл, 
Йæ быны бамбæхст фæндæгтæн сæ сусæг, 
Æхсоннуар зæххы фарн æмæ фыдæх... 
Къуырма къæдзæхтæ зондабитау, семтау 
Лæууынц хъуыдыгæнгæ сæркъулæй, 
Сæ дзыхтæ баисты æмыр. 
Сæ сæрмæ арв — зæронд аргъуаны цар, 
Зыны дзы мæй быноз мыдадз цырагъау... 
Æнахуыр мæт, æбæрæг сар, 
Цыдæр æнæгуырваз, æнæкъæдзил хъуыды 
Æмбæхст, 
Ныгъуылд æцæджы уæлных зилы; 
Уый мард дæр нæу, æгас дæр — 
Цæргæ уды мæнг сагьæсты, фæлтæрæнты гуырдзæг... 
Тæхы, тæхы дæрдты, æнæкæрон тыгьдæджы, 
Кометæйау фæзыны, айсæфы æваст. 
Æгъуыссæг рыцарæн 
Кæмдæр йæ риуы арф къуымы тæлфы. 

286 
Цæрукъаты Алыксандр 
Тæхуды, зон, цы ’рцыди — 
Фынон дæсныйау сусæгдзинад хат, 
Стъалытæй фыст чиныгмæ кæсæгау; 
Дæ разы къамтæ ’ркал, 
Йе галы стыр уæн сдар æрврухсмæ, 
Йе армы дзуарæвæрд хæххытæй, 
Тæхуды, базон, сомыбон цы ’рцæудзæн... 
Кæддæры сахъ тырынтæн батар и сæ кой, 
Сæ утæхсæн, сæ монц, сæ хъæр сын 
Кæд саулæгæтдзых рохуаты кæфхъуындар 
Нынныхъуырдта бынтон. 
Мылаз фæлм — ивгъуыды тыгъд лæгъзыл, 
Мылаз фæлм — рæстæджы хъæбысы, 
Ау, уый æппындæр никæд ницы ссах бæстыл, 
Ау, уый æппындæр ницы ис ныртæккæ, 
Фæстаг бон дæр нæ уыдзæн?! 
Дыккаг кæркуасæнты фæстæ 
Ныссабыр чъырамад, ныггоби — 
Нæдæр мысты хыртт-хыртт, 
Нæдæр хæлынбыттыры базырты сыр-сыр, 
Нæдæр æнкъард уыджы кæуын уæлхохæй... 
Уæддæр фæсвæд цыдæр замана змæлы — 
Нæ йын ахсы æргом йæ сыбыртт хъус, 
Æрлæууыд дуары фæстæ чидæр, 
Нæ йыл хæцы йæ цæст... 
Цы цъусдуг у, цы уысм, — 
æнæбын, стæй æгæрон!.. 
Дыууæ мылаз цæстæй, 
Дыууæ цъæх агуатæй уый комкоммæ кæсы, 
Мæлæты тасæй уый æбуалгъдæр у, фыддæр!.. 
Дыккаг кæркуасæнты фæстæ 

Цъæхдзаст изсертæ 
287 
Зынгдзæгъдæнтæй — æзных æмæ æрт-дурæй 
Нæзыйы схъис, нæзыйы фастаг ссыгъта, 
Уый къусчы дурдзыхы æрсагъта цадæг, — 
Йæ зонгуытыл æрхаудис Ос-Бæгъатыр: 
«Фæндагсар, о, 
Дæ бæрнæхсты — мæ хъысмæт, 
Кæддæр дæм æй цъындыйы æз ныууагътон! 
Æмбарын æз — æрхæццæ ис мæ кæрон... 
О, курын иу хорзæх дæуæй: 
Фæуæд дын барст муртакк лæджы мысайнаг, 
Дæхимæ айс хъуытыргъаны ныхас. 
Табу, табу! 
Ды макæдуал æрсадз 
Дæ цъæх бæхæн йæ базыртæ мæ Зыгъары фæсонтыл! 
Ды макæдуал ныкъкъуыр 
Йæ сызгъæрин цæфхæдтæ ме ’фсургъы 
сæфтджытыл! 
Ды макæдуал æрбæтт 
Дæ цæхæрком æндон цирхъ раздæрау мæ фарсыл, 
Мæ сагъæдахъы мауал нывæр фат, 
Мæ къухмæ мауал ратт дæ хъамафындз мыдзыра! 
О, курын дæ, мæн ногæй фехс 
Æвирхъау сау тохы быдырмæ, — 
Мæ къухы хус хъæндæл — æхсаргарды бæсты, 
Мæ уæлæ цъолоби — схъæрæгты бæсты! 
Æрхæсс мын фарн, — 
Куыд нал фенон мæ фидары къæсæр! 
Æргом цæфæй мæ мæлæт-иу æрцæуæд! 
Мæ сæрыцъар мын растигъæд фыдгул, 
Уый срæдувæд мæ рихи, 
Мæ сæргæхцмæ фæкалæд 

288 
Цæрукъаты Ллыксандр 
Йæ лулæйы æртхутæг, 
Кæнæ дзы скæнæд нуазæн къус, куыси! 
Туг... тугсæлфынæг уайы цæстыл: 
Мæ къухæй цас бацыд мæрдтæм — 
Мæхи хал дæр, гъе, уыдон халау схауæд! 
Кæд уымæй æз æрцæуин хъахъхъæд 
Мæ хæлæрттæй — æмбæхст фыдгултæй, 
Сæ мæнг узæлдæй ссау мæ зæрдæ, 
Сæ нуазæнтæй мæ сырдвыд нуæрттæ хæлынц, 
Сæ хойрагæй мыл бафтыд емынæ, гуыбынниз!.. 
Æнæсцухæй хъуызы мæ фæстæ чидæр, 
Мæ фæрсты багæпп ласы цырд, 
Ныллæсы арф мæ къуымы, 
Цыма мæ зæрдæсæрыл слæууы — 
кард дзы атъыссынæввонг. 
Æмбарын: уый — мæхион... 
Куы ’рхуыссын æз — 
Мæ мутакайы бын цыма фæтæлфы калм... 
Мæ кæддæры фыдфынтæ 
Мæ цæстыл уайынц ногæй ныр: 
Нæрыдис арв, 
Къæвда-сахатæ алы хъылма ластой, — 
Лыгъдысты хилджытæ сæ хуынчъытæй æхсæв. 
Фынæй фыранкмæ балæст маргдæндаг гæккуыри, 
Сæумæ æрбакаст тар лæгæтмæ хур, 
Куы бахъарм хилæг, — 
Фæхæцыди фынæй фысымыл уый. 
Уынын та ногæй æз: 
Ущй Цезармæ йæ уарзондæр хæлар 
Йæ цирхъ сигæцыл дауы. 
Алгъуызмæ та йæ цумайы æххуырст 

Цъæхдзаст изсертæ 
289 
Æрбахъуызыд йæ хуыссæнмæ æд кард... 
Уый Улуг-Бекмæ кæд йæ фырт 
Сæркъуырæн фæрæт систа... 
Фæндагсар, о, зæгъ-ма, 
Кæмæй уыдзæн мæ адзал — 
Мæ хæстæгдæр æмбалæй, 
Мæхион, ме ’мтуджы цæфæй 
Æви сылгоймаджы кæлæнæй? 
Мæнæй ныфсджындæр нæй, — 
Æрлæудзынæн цæнгæтриу мин лæджы ныхмæ, 
Бæстысæримæ стох кæнин Амранау!.. 
Мæнæй æдыхдæр нæй, — 
Гадзрахатæй цæуæгæн ницы у мæ хъомыс!.. 
Æнкъары йæ мæ зæрдæ, 
Нæ йæ ахсы мæ цæст, 
Уыны мæ уый йæхæдæг, 
Æз уымæн дæн мысанау — суадздзæн мыл йæ фат, 
Стæй йе ’рдын бамбæхсдзæн æнаккаг!.. 
Æппæтыл дæр æз сисдзынæн мæ къух — 
Мæ Иры сагъæстæй фæстæмæ... 
Нæ рагæттæн зæххыцъар се стджытæй у дзаг, 
Æрбадт сæ уæлæ мæр, 
Æрзади сыл кæрдæг... 
Нæ рагæтты фæйнæрдæм уаддымгæ фæхаста. 
Суанг хур йæ зынг бæхыл кæцæй ракæны балц, 
Кæм ныххауы фæсденджыз, 
Суанг дон æнусон их кæм у, 
Нæ зæхх йæ фырхусæй кæм аскъуыд, — 
Кæмдæриддæр — нæ фыдæлты цыртытæ... 
Æвæстаг ма фæуой, 
Бынтон сæ къона ма фехæла, уастæн, 
10 Цæрукъаты Алыксандр 

290 
Цæрукъаты Ллыксандр 
Бынтон нæ ныххуысса сæ арт!..» 
Йæ фæтæн кардыл уый йæ уæрджытæй лæууы, 
Йæ аууон дур-къулыл кæны зыр-зыр егъауæй... 
Æгъуыссæг сау цæстытæ 
Кæсынц æнхъæлцау стыр зæды нывмæ: 
Уым Уастырджы уæлбæхæй 
Æрцæвы залйаджы хъæлæс. 
Фæрухс и бон... 
Фæхъуызы, лидзы арф кæмттæй фыдæхсæв. 
1973 
ЛЕОНАРДО ДА ВИНЧИЙЫ АВТОПОРТРЕТ 
Дæ сурæт — мæ разы, — 
дæ портрет — дæхи къухæй конд, 
Къуырфæг арф цæстыты 
æмоæхсы дæ хъуыды, дæ зонд... 
Дæ пыхцыл æрфгуытæ — 
хъуынтъыз мигъ — тъыфылтау тызмæг, 
Дæ мидæг — цъæх уалдзæг, — 
æдде та — тымыгъбарц зымæг... 
Дæ сурæт — мæ разы: 
æвиппайды — хаос, мæйдар, — 
Дæ цæсгом уый фестад 
æнæбын тыгъдæг æмæ тар! 
Уым сыстад уырдыгмæ 
сындæггай цæхæртæпп быдыр, — 
Уым — байвæд уæрмытæ, 
уым — стъалыты ризгæ зыр-зыр... 
Сæ сусæг хуызивдæн 
кæронмæ æмбарæн дæр нæй; 

Цъæхдзаст изсертæ 
291 
Сæ зилгæ фæндæгтæн 
цыфæндыйæ ссарæн дæр нæй! 
Дæ сурæт — мæ разы: 
бæстысæр кæнæ та зæд дæ? 
Æви ды хуыцæуттæ 
дæхæдæг фæлдисæг кæд дæ? 
Æвирхъауы демон, 
æппæтыл уæлбары æвдиу? — 
Дæлимонтæ скæнын 
дæхи бон куы вæййы æниу! 
Кæсын дæм... Нæ фæлæ 
мæнырдæм дæхæдæг кæсыс — 
Мæн мифты цæргæсау 
мæ сæнтты кæмдæрты хæссыс!.. 
О, адæймагварны 
егьаудæр, 
бæрзонддæр къæпхæн! — 
Цы дæ ды æцæгæй, 
нæй уымæн уæвгæ дæр 
зæгъæн! 
20. X. 1982 
НЫХАС МИКЕЛАНДЖЕЛОИМÆ 
Дæ уаз номæй хуыцаугонд сарæзтон æз дæр!.. 
Дæу мын мæ цæстмæ чидæртæ фæдарынц: 
Цыма лæзæрын демæ ивгъуыды кæмдæр, 
Цыма ныл мифтæ сахкъæвдайау уарынц... 

292 
Цæрукъаты Алыксандр 
Уæвгæйæ та: нæ разæй — фидæнмæ дæ тахт, — 
Нæ хатынц уый сæ мæгуираг гæвзудæй. 
Куы сæм хæццæ кæнид дæ комулæфт, уæд тагъд 
Сæ равг рæстырдæм сфæлхæтид рæсугъдæй... 
Цыппæрдзæлхыгыл бадгæ, ехсæй та æрцæв! — 
Ныззилæд цъилау уаддымгæ цъæх барцыл! 
«Изæр» æмæ «Сæумæ», стæй «Бон» æмæ 
«Æхсæв» — 
Цыппар «æфсургъы» — Медичты зæппадзыл... 
Дæ къухфæлдыст зæдтæн сæ рухсæмуад куы сиу, 
Цыппарæй ифтыгъд — рæстæджы уæрдоны... 
«Буонарроти» чи у — зонынц дæ æниу? 
Чи «сих» зæгъы, чи дæу «пират» фæхоны... 
Мæ зæринцъупп, мæ аргъуан, мигъты онг — 
дæ сæр! 
Лæууын нымдæй дæ алтарæн йæ рæбын!.. 
Æнусон тулдз бæлас, куы дыл фестин сыфтæр!.. 
Уæд та — бæлæгь, ды — стыр денджыз, æнæбын! 
18.Х.1980 
ГЕРАКЛИТЫ ÆНДÆРГ 
Уынын Гераклиты: лæдзæгыл æнцайы, 
Фæлгæсы йæ цыдмæ гуылф-донæн æдзынæг... 
Тызмæг фурдау рæстæг æнæсцухæй уайы, 
Уый — дугты æвæугæ лæдæрсæн тæдзынæг... 

Цъæхдзаст изæртæ 
293 
Æппæтдæр — æвæлхат йæ тахты, йæ ивды, 
Нæй иу уысмы радæн дыккаг хатт æрдомæн. 
Дыууæ хæрзæнгæсы нæй царды, суанг мифты — 
Нæй халдих Сократæн... Батрадзæн, Сырдонæн... 
Цæстыныкъуылд — не ’нус, нæ фæлæ — 
цыбырдæр... 
Æрæвдисы гом арв йæ къæдзгонд зынг æлæт — 
Уым ног стъалы гуыры кæддæрау гъе нырдæр, 
Æндæрæн — кæддæрау йæ кæрон, йæ мæлæт!.. 
Хъуынахæрд цыртытыл — быныхсыд нысæнттæ... 
Фæтæппæлæг удтæн сæ цоппай кæм батар? 
Кæм хаосы зилынц сæ монцтæ, сæ сæнттæ? 
Цы тых сæ ныссоны æвæдмæ, цы бардар?.. 
Кæдæм згъорынц азтæ бæгъитдуар быгъдæджы, 
Кæцæй лæсы бонты фæрдыгласт æвзист хал? 
Цы давынц зæхх, хур та æвирхъау 
дæрддзæджы, — 
Нæхи галактикæ кæм нæ мары мисхал?.. 
Эфессаг куырыхон æнцайы лæдзæгыл, 
Кæд дунейы скондыл — йæ сагъæс, йæ хъуыды: 
Йæ æцæг мæнгкъахыл, йæ мæнгкъах æцæгыл 
Йæ куырмæлхынцъ суйты, йæ бæстон тæлмбыды! 
22. IV. 1984 

294 
Цæрукъаты Алыксандр 
АНАХАРСИС ГРЕЧЪЫ 
Афины дæснытæм куырыхон ныхасыл, 
Æцæгтæ зæгъыныл, цыд ерыс, быцæу. 
Скиф рахызт: — Мæ дзырдуæфт уæ зæрин тæразыл 
Æрæвæрын аккаг сымах фарсмæ нæу... 
Уынын, цыма чидæр фæтæхы уæрдоны, — 
Нæй бози, йæ бæхтæ — чъыллипдугъ, тæлтæг. 
Æртæ бæхы уайынц — æртæ дæлимоны, — 
Уæд асхъиудтой рындзæй — ныддæрæн и лæг!.. 
Нæ хъæуы былысчъил мæ мысгæ фæлгонцыл, — 
Фыдхъиуты рæхойæн цыргъаг у — æрцын: — 
Сæ пъири, сæ уæцъæф, сæ сагæхты монцыл 
Нæ фæразынц ам дæр фæстæмæ хæцын! 
Ис алкæй цæсгомыл æмбæхсынмæ гамхуд, 
Фæливæг уæвгæйæ, фæхæрынц мæнг ард. 
Дæ хæлармæ раздæр зыхъхъырдзыхæй бахуд, — 
Фæтъысс ын æууæнкæй йæ фæсонты кард! 
Хæлæг æмæ мулчы æлгъыстаг фыдазар 
Зæрдæты ’хсæн садзы сындзхихæй æмбонд. 
Цæмæн быхсæм хурхбаст цагъайрæгтæй базар, 
Кæд адæймаг æрдзæй — æрвон цытæн конд? 
Æхсæвты-иу стъалы-хуызивæнтæм кастæн... 
Бок кодтон фæсфынты хъæрахстмæ æвронг. 
Сæ хæрвæмбæрзт иу у зылын æмæ растæн, 
Суанг райдай Олимпæй — нæ къонаты онг! 

Цъæхдзаст изæртæ 
295 
Хæрзгæнды хæрзæгæн нывондаг кæм чи сси?! 
Йæхимæ нæ алчи æркæсæд фæлтау! 
Æрыхс уал, æмдзæуин, дæ гаппар, дæ чъизи, 
Сыгъдæг къухæй дардыл сыгъдæг мыггаг тау! 
Стæм ацы тындзгæдуар уæлдунейыл уазæг, 
Æгъатыр рæстæджы тæрхонæн нæй хос. 
Харон нын рæхджы бон — бæлæгътæрæг, ласæг, 
Нæ бæллæхтæ мургай æвзардзæн Минос! 
Зондабитæй нал хъуыст сыбыртт дæр, 
уæлдай сым... 
Уæд сыстад байтаман — сæ паддзах Солон: — 
— Гынуры фырт, зонæм, ды удæй — æназым, 
Сынтыты хæлхъоймæ æрбафтæг бæлон. 
Æрбахызтæ Понтыл тымыгъдзæст цæгатæй, 
Уæ быгъдæг быдыртæ — фæсденджыз кæмдæр... 
Хæрзарæхст — цыбыр цирхъ, æрдын æмæ фатæй, 
Дæ зонды хъару та — æппæтæй уæлдæр! 
Хъуытыргъаны мидфарн мæнæн дæр — фæзминаг, 
Уынаффæйы рады вæййыс мын æмсæр. 
О, фале куы ивай хуыздæрмæ уæхи уаг, — 
Фæстæрдыгæй хъахъхъæн дæ къæбут, дæ сæр! 
Цъыхырыты астæу æхсæмæр бæласæн 
Фæрæтæй, æрвдзæфæй — кæддæриддæр тас... 
Хъысмæтимæ алкæд куырмæджы нæй хъазæн, 
Нæ зæд дæр æдзухæй кæм хæцы нæ фарс?! 

296 Цæрукъаты Ллыксандр 
Нæ къабаз-хæрæфырт, нæ «авд пахуымпарæн» 
Дæу схонымæ хъавын сæ раздзу — æрдаг! 
Дæ рæстад нæ хаты рæудымгæйау арæн, 
Фæстæдæр замантæм уый гæрды фæндаг! 
Ды — абухгæ фурды былгæрон цырагъау, 
Мæйдары цæуджытæн — фæндагсар дæ рухс... 
Тæрх сарæзтай ахæм: фынг зилы зырн цалхау, — 
Фæлгъау ыл æлыгæй рæсугъд дурын, къус! 
Нæ наутæ уромæн дывазыг къæндзы дæр 
Дæу æрхъуыдыгонд у, — дæумæ йæ уыдтам! 
Ды басгуыхтæ лечъыр: сылты низ фæцыдæр 
Уæхимæ — цæгаты, нæхимæ дæр — ам! 
Сыгъзæрин тымбыл кæхц дæумæ разылд абон, 
Ды рамбылдтай уыцы хъæзныстон, ай-гъай! 
Æртыкъахыг саджил дæуæн хъуамæ раттон, 
Æртæдæндаг старц дæр фæуыдзæн дæ хай! 
Скиф афтæ: — Дæн бузныг уæ хъазар лæвæрттæй, 
Æцæг хæзна уаид, æнусты — зынаргъ, 
Уæ ахуырад, зондад, уæ цардхъом æгъдæуттæй 
Мæ дзуарджын уæзæгмæ куы фæхæссин уаргъ! 
Солон дæр: — Дæумæ мын нæй хъусынæй бафсис... 
Таргитайы зæххæй зæронды-иу мыс! 
Æрцу мæм, æмæ дын, о скиф Анахарсис, 
Мæ цæссыгтæ калгæ, ныккæнон хъæбыс! 
18.Х. 1982 

Цъæхдзаст изæртæ 297 
СÆРГÆНДТÆ 
Разныхас 5 
Фыдыбæстæйы зарæг 
Гъе уæдæй куы зонын,Фыдыбæстæ, дæу! 7 
Мадæлон ныхас 8 
Мæнмæ ис иу бæллиц 9 
Райгуырæн къона 10 
«Æз хъæумæ нал ныфтыдтæн рагæй...» 11 
Тындзын дæм æз уæддæр 12 
Мæ рухсдæр сагъæсты гуырæн 13 
Тырмоны æфцæг 15 
Хъарманы сабиты зарæг 17 
Рагон уæлмæрдты 18 
Æцæгæлон бæсты — 
Горæтаг идилли 19 
Фыццаг зарæг 20 
Уæлладжырмæ фæндагыл 21 
Цæрукъаты мæсыг 24 
Фæззыгон идилли 26 
«Мæ фыдæлтæн сæ къæстæ...» 29 
Ирон зарæг 30 
«Нæ рагон фæлтæртæ...» 31 
Артдзæст 33 
«Сæрдыгон бæлæстæ сæрдыгон æхсæв...» 34 
Зарæг дын æрхастон 36 
Æртæхдзæст дидинсег 
«Фæстаг хатт ма ололи иу хъæр фæкодта...» 38 
Хурхæтæнты 39 

298 Цæрукъаты Ллыксандр 
Фæззыгон хъæд 40 
Цым бæлас — 
Къæвда бон 41 
«Фæливгæ цæстæй худы цад...» 44 
Хæхты уарзт 45 
«Хъуынтъыз мигътæ сæхи фæйнæрдæм исынц...» 46 
Гимн сыфтæрцъæх æмæ æрвгъуызыл 47 
«Мæ цъæх уалдзæг йæхимидæг...» 48 
Цыппар афоны 49 
Цъити 50 
«Уалдзæг базмæлыд, æвналы...» — 
«Хæххон мæсыг кæд тарст æрвдзæфтæй!..» 51 
Бæлас 52 
Æхсæвон æртæх 53 
Гимн хъилхъæдурæн 54 
Æхсæв хæхбæсты 56 
Быдираг дидинæг 57 
Рагсæууон 58 
Фæззыгон фынг 59 
Мæ бæлас 60 
«Таггæрон — тæрс бæлас...» 61 
Мæ уалдзæг, мæ фæззæг 62 
«Цы хъарм у, цы ’хсызгон...» — 
Æлгъыст дидинæг 63 
Цъæййаг райсом 64 
Нузалы 65 
Денджызы 66 
У диссагау мæ каст 68 
«Мæнæуы кæрддзыджы...» 69 
Бæласцæгъдæн 70 
«Цæргæс нæ хæхты сæрмæ — зилаг...» 72 
Хъæриу — 

Цъсехдзаст изæртæ 299 
«Мæй фæсдзæгатæй скаст...» 73 
Сæууон дидинæг 74 
«Зæронд вулканы кратер баззад гомæй...» 75 
Этюд — 
Фыццаг мит 76 
Уалдзæджы комулæфт 78 
Дыгургомы изæр 80 
Цъитийыл 81 
Хъарманы бæлас 82 
Æз уыцы рæумонцтæй цæрын ма ныр дæр 83 
Æхсæвы этюд 85 
Дард бæсты 86 
«Миты фæзгъæр цæндтæ...» 88 
Ныв 89 
«Æврагъ дымсгæ йæхи уæлвонгмæ схаста...» 90 
Зымæгон романс 92 
«Æрхауд нæ фисынæй æхсæв...» 94 
«Ацы боны сцъæхыл...» — 
Август 95 
Фæззæг Урсдоны 97 
«Арвгæрæтты боны фæд æмбæхсы...» — 
Кæсы мæм афтæ 98 
«Уалдзæджы рухс бонтæ...» 99 
Апрель — 
Айнæг хох 101 
Хоры къæвда — 
Зæрдæйы фæндæгтæ 102 
«Тæнæг мылаз сæумæйы рухсмæ тади...» 103 
Денджыз æмæ арв 104 
Мæ бæх 105 
Мæ чысыл зæрватыкк 107 
Хъу ым 109 

300 Цæрукъаты Алыксандр 
Цæргæсы мæлæт 110 
Æрфынæй у 111 
Фæхицæны сахат 112 
Уарзт æмæ фарн 
«Æрбалæст мæйрухс рудзынгыл къæрныхау...» 113 
«Æрхаудтæн æз мæ зонгуытыл дæ цуры...» 114 
«Ацы къахвæндаг фестæд хуры тын...» — 
«Дæуæй мын дам-думтæ дзырдтой...» 115 
«Уыди мын, фурдау, арвы цъæх...» 116 
«Ды фарстай мæн...» 117 
«Зæгъ мын ды хорз ныхас...» — 
Чызджы сагъæс 118 
«Дæ нымд фæныдзæвгæ фæкасты...» 119 
«Уыцы сау цæстыты каст...» — 
Мæ сагъæс 120 
«Æртытау арвгæрон сырх у...» 121 
Бонивайæн 122 
«Æрæгвæззæджы уазал дæтты улæфт...» 123 
Сылгоймаг æмæ поэт — 
Æрмæстдæр дæу бон у 124 
Арвæрдын — 
Фаззæттæ 126 
«Мæ зæрдыл æй дарын...» 127 
«Нæ фыдæлты зæххыл кæмфæнды цæуон...» 128 
Мады къухты рæвдыд 129 
«Цымæ дын цы ран и зæххы хай уæлмæрдæн?..» 130 
«Охх, мæ ныййарæг, цы зæгъон...» — 
«Агайын зæрдæйы рагон хъæдгæмттæ...» 131 
Дæ дыууæ къухы 133 
Уыцы ’хсæв 134 
Ногæй та дæу тыххæй 135 

Цъæхдзаст изæртæ 301 
Мæ сабийы дугæй 137 
Дзуапп нæй 138 
Мад 139 
Мæ фыдæн 140 
Фыдæй фыртмæ 142 
«Уыди дадайы хай хуырдзæст...» 144 
Сагьæс — 
«Хъызт æрбаулæфы хъызтыл...» 146 
Цымæ 148 
«Зæгъы мын уый ирон фынджы уæлхъус...» — 
«Рагон мард та скъахтой...» 149 
«Фæзæгъынц...» 151 
Зæронд лæг — 
Фæхицæны размæ 153 
Ног та дард балцмæ — цæттæ 156 
«Мæ зæрдæйы сног ис...» 157 
«Хæзна куы фестид ацы зæхх, уæд æй...» 159 
«Куы нæ дæ зыдтаин, Темырхъан, фæлтау...» — 
«Мæ рагдуджы цы Бонвæрнон, цы хур уыдтæ!..» 161 
Рагон лæджы сагъæс 162 
Амазонкæ — 
Уселтæмсены цырагъдар 
Фæстаг хъуыды 164 
Нигеримæ дзургæйæ 165 
Зæронд аргъуаны кæрты 166 
Бестауты Геуæргимæ 168 
Нарон æхсæв Къостайы уæлсынт 170 
Æмæ ныррухс хæстон лæджы зæрдæ 171 
Сырхмæтæг 172 
Сонет Джыккайты Шамилы сонетæн 177 
Мæ тетрады фыстытимæ ныхас 178 

302 Цæрукъаты Алыксапдр 
Зæгьы поэт 179 
Хæзна 180 
Уæлтæмæны хъизæмар 182 
Дзырд 183 
Зын у мæнæн 184 
Мæ дзырд — æдых 185 
«Мæ мидзæрдæйы сарæзтон хæдзар...» 187 
Поэты цыртыл эпитафийы бæсты 189 
Микеланджело 190 
Рох симфони 
«Нæ дунетæм ракæс мæ цæстæй...» 193 
Фæлæ та ралæууы æхсызгон цины рад — 
Рох симфони 194 
Æхсæвы фæндырдзагъд 195 
Фæстаг сонет 196 
Дыккаг райгуырд 197 
Мадригал 198 
Авд ямбы — 
« Цæнгæтуафс хæдбынты...» 204 
Фæуайы особа мæ цæстыл 205 
Дæуæй цы курын 206 
Кæм дæ? 207 
«Мæ синтæ — зæхх...» 208 
«Мæн цалхы иу хайыл нымадтой...» 209 
«Мæхи æнахуыр хуызы федтон æз мæ фыны...» 210 
Дæхимæ сис зæрин тыныл мæн дæр 213 
Ныхас авдæны сывæллонимæ 217 
Мæ кувæндоны къæсæрыл 234 
Монолог 246 
Философи 248 
Экспромт 249 

Цъæхдзаст изæртæ 303 
Фæфæнды мæн 250 
Цымæ мын цы дзуры, цымæ мын цы зæгъы 251 
« Бæласæй хауд сыфтæртау, мæйтæ...» 255 
Æз 256 
Тæхуды 257 
«Мæ зæрдæ кæд хъæлтæ-дихтæ ныцци...» 258 
Фæндаг 260 
Нывгæнæг 261 
Нæ хистæртæ 262 
Дыууæ исджыны 263 
Æгъуыссæг æхсæвты 264 
«Сыкъадзæфæн у бирæ галиумæ йæ бон...» 267 
«Уадз бонтæ бонты уаддым бæхтау сурæнт...» — 
«Мæ судзгæ мидтыхсæнтæ...» — 
Удфæлгъауæн 269 
Цыма фыццаг хатт сæ уынын 270 
Ме ’рыгон азтæ 271 
«Изæр...» 272 
«Æлвасы а зæхх алцы...» 274 
Ностальги 275 
Мæ дæлимон 276 
Дунейы змæлд 277 
Мæ цæрæнуат 278 
Математикон 279 
Искæд ды дæр 280 
«Рæхджы та, рухсвæд уадзгæ, слидздзæн...» — 
«Куы гæрдой дард заман фæндаг...» 281 
Ыог пахуымпар 282 
Ос-Бæгъатыры æхсæв 283 
Леонардо да Винчийы автопортрет 290 
Иыхас Микеланжелоимæ 291 
Гераклиты æндæрг 292 
Анахарсис Гречъы 294 

Литературно-художественноеиздание 
Царукаев Александр Ибрагимович 
Синеокие вечера 
Произведения на осетинском языке 
Составитель Техов Тамерлан Таймуразович 
^т 
«Издательство «Ир» 
Гл. редактор Т Т Техов 
Директор К. У. Таутиев 
Редактор издания 3. У Дзуиева 
Художественный редактор Н. У. Гагтоева 
Дизайн А. Ю. Габуев 
Технический редактор А. В. Ядыкина 
Оригинал-макет 3. С. Мисикова 
Подписано к печати 30.04.2020. Формат бумаги 70x100 '/зг 
Бум. офс. 80 г/м2. Гарн. шрифта «Кудряшов». 
Печать офсетная. Усл.-п.л. 12,25. Учётно-изд. л. 11,99. 
Тираж 300 экз. Изд № 4. Заказ № 289. 
Комитет по делам печати и массовых коммуникаций 
Республики Северная Осетия-Алания. 
ГУП «Издательство «Ир», 362040, г. Владикавказ, проспект Мира, 25. 
Тел. (8672) 333-199, 333-198 
е-таП: ^га’аСеНг^уапдех.ш. Интернет-сайт: 12да(еНг.ш 
Отпечатано в типографии «Лаки Пак» (ИП Шульгина Ю. Д.) 
344013, г. Ростов-на-Дону, ул. Мечникова, 112а. 


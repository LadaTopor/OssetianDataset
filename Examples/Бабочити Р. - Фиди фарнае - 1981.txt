ВАВОЧИТЙ РУСЛАН 
ФИДИ ФАРНÆ 
Æмд з æ вги тпæ 
Киунугæуадзæн «Ир» * Орджоникидзе * 1981 

840сет 
С(Осет) 
БК5 
Бабочити Р. 
Б16 Фиди фарнæ: Æмдз.— Орджонй- 
кидзе: Ир, 1981.-48 ф. 
Бабочиев Р. 0. 
Честь отцов. 
15 коп. 
70403—63 840сет 
Б М131(03)—81 37~81 С(Осет) 
© Издательство «Ир», 1981 

* * 4 
Азæлуй дигоронау мæ дзур’д, 
Мæ тог — скиф-алайнæгти тогæй. 
Нур ба дæн колхозон лæги фурт, 
Будури цæрун хуæнхаг уогæй. 
Æз — еугур советтон мæ зæрдæй, 
Бустон партион — уодигъæдæй. 
Царди ’згули мæнæн лæдæрд æй, 
Уомæн нæ фæуун æнæмæтæ... 
Мæхе нимайун косæг лæгбæл, 
Аразун коммунизми къæсæр. 
Зонун, куд хуæцгæй и цæвæгбæл, 
Еунæг хатт нæ кодтон хумæ дæр... 
Æй хъæбæр, дойнаг дорау, мæ кьох, 
Æнцæ тогдадзинттæ итинг. 
Æз хæссун кусти хуарзбæл мæ тох, 
Ес мæ зæрди соцериси зинг. 
3 

Ес мин нæ гьæубæсти хæдзар’æ, 
Нæ даруй галауанмæ æнгæс... 
Ес си цæнхæ, къæбæр, æфсарæ, 
'Ма зæгъун «ебæлагъуæ» уин :ез... 
Сабур цардбæл ковун æнæ сцохæй, 
Хуннун, ёу дзурдæй, зæнхи косæг. 
Кæнун мæ амонд мæхе къохæй,— 
Æз дæн хумæтæг советтон лæг! 
МÆ МАДÆМÆ 
...Мæ мадæ... 
Æз — дæ зæрди морæ, 
Дæ тогдадзини скъуддзагæ, 
Дæ тоги тъинг, 
Де ’хсирæй ист цихти губорæ... 
...Де ’зини сабий — 
Уинæ даргъ æхсæвти 
Кæуагæ, 
’Ма ми !нур дæр 
Идзулдцæсгом цард 
Ма ’горæ... 
Мæ мадæ... 
Æз — дæ гъар фæллад къохтæй 
Æлвист цилле 
Сау халæ. 
Кæбæлти скъундзæнæп? 
Кæд? 

Кæми? — цума ~ка ’й зонуй<\. 
...Æна, 
Нæбал дæн лагъз, 
Ме ’лхийтæ мин 
Райхалæ... 
Дæуæй уæлдай зæр’дæ 
Æхемæ неке 
Хонуй. 
...Мæ мадæ... 
Æз — дæ абони сагъæс, 
Де сони устур 
Катай. 
Дæу дæн, 
Ду дæ мæ нифс, 
Кæнун мæ цард 
Де ’уазæг. 
Ду — мæ зæнхон амонд, 
Мæ цийнади 
Адгиндæр хай. 
...Ду — ме ’нæрайдæд, 
Ме ’нæфæууогæ 
Стур кадæнгæ... 
ТÆХОДУЙТÆ 
Тæходуйтæ, дæ фæсмæрдæ 
Хуæнхти сæрмæ æностæмæ 
Сурх æстъалуйæй байзайæ, 
Ири зæнхæбæл фæстæмæ 
Орс деденæгæй æрзайæ.., 
5 

1æходуйтæ, дæ фæсмæрдæ 
Дуйней рохсмæ сауæдонæй 
Сæр-сæргæнгæ исцæйкæлæ, 
’Ма бæлццонбæл тæвдæ бони 
Харакетæй исæмбæлæ... 
Тæходуйтæ, дæ фæсмæрдæ 
Хорсугъд хумæмæ мæйр^хси 
Амонди ’ртæхæй æрхауæ, 
Æмпулд талатæ фалдзоси 
Уомæл армæй барæвдауæ... 
Тæходуйтæ, дæ фæсмæрдæ 
Фæндаг фестæ нарæг коми, 
И бæрзæндтæмæ исхезæ, 
'Ма адæми мегъæ бони 
Сау фидбилизæй бахезæ... 
Тæходуйтæ, дæ фæсмæрдæ 
А зæнхæбæл уалдзæг фестæ, 
'Ма фæххæссæ дзилли рунтæ... 
Адæнмаг е ба æ незтæ 
Феронх кæна, куд æ фунтæ. 
Тæходуйтæ... 
* * * 
Цард гъæуамæ тох уа — 
Зундити алли бони хъаугъа, 
Зæрдити буцæутæ, 
6 

Зæрдити сæститæ, 
Цийнитæ, мæститæ; 
Фæстæмæ хуæцуни’ 
'Ма размæ турнунади 
Буцæутæ! 
Мах гъæуамæ уинæн 
Нæ хъазауати цард, 
Царди ба — хъазауат! 
Зæгъæн æр’мæст уотæ: 
Кенæ — размæ, 
Кенæ — фæстæмæ — 
Дууемæй — еу! 
Кенæ — заргæ, 
Кенæ — кæугæ — 
Дууемæй еу! 
Кенæ — лæугæ, 
Кенæ — хаугæ — 
Дууемæй — еу! 
Æй цард цигги дорау — 
Кенæ фæррохс кæндзæй, 
Кенæ — æппун нæ! 
Æй цард арми ’ртъæппау — 
Ку фегъусуй идардмæ, 
Ку ба æмир æй. 
...Æма уæд нæ цигги дор 
Еу хатт, фал дессаг рохсгæнагæ! 
Нæ арми ’ртъæпп ба — 
Уæлйау игъусагæ! 
...Хъазауати æй цард, 
Царди ба — хъазауат! 
7 

* - * * 
Кæнуй мæ тог мæнæн ирайгæ, 
Бадун еу р’ауæн нæ ’й мæ бон. 
Æз нæ кæнун тæссæй ивайгæ,— 
Цæттæ райсунмæ мæ тæрхон... 
Уарзун райгурцæй сæребарæ, 
Табу ’рмæст уомæн фæззæгъун... 
Лæгæн скæндзæнæн лæги кадæ, 
Куййæн æ билтæ ниццæвун... 
Мæ хуæрзгæнæгæн дæн æрвадæ, 
Æз дæн фудгæнæгæн æзнаг. 
Козбау хуннуй мæмæ æгадæ, 
Тæппод кæсуй мæмæ илгъаг... 
Хонун хуцау æз Фидибæстæ, 
Мæхе ’нгьæлун ин æфсæддон... 
Æз цурд æрбайсдзæнæн мæ гæрзтæ, 
Уобæл ку ’ркæна тохи бон... 
Æз цард сахæттæй нæ нимайун, 
Æй цард хуарз гъуддæгтæй рæсугъд, 
Æма тух кусти нæ фæллайун, 
Кæнун мæ уарзти еугур сугъд... 
Рун, незтæ, цийнæ •— æз есун уæ, 
Есун æнæфсцуд нæдтæ! 
Æз цард сæдæ хатти цæрунмæ 
Æма мæлунмæ дæр цæттæ! 
8 

ФÆДЗÆХСТ ЗÆРДÆН 
Уо МИ11 а царди ду бухсага*, 
Уо мин гъæздуг æма рæдау. 
Дæ гъар æрхæссæ адæймагæн, 
Уомæн маци скæнæ æвгъау! 
Хай ин бакæнæ дæ табедзæй, 
Рафтауæ ин дæхецæй къæрт... 
Ду уой фидбилизæй бахезæ, 
Ду ин ма уодæисæ йе ’фхуæрд! 
Дæхе дзиллитæбæл байуарæ, 
Дæхе искæнæ син нивонд. 
Хæссæ цифæнди гъезæмарæй 
Ду адæймаги ном бæрзонд! 
Зонæ, ке тæлфи ду рæстæгмæ, 
Æма фæразæ хуарз кæнун,— 
Дуйие скодта дæ æ иуазæг, 
Ду ба разиннæ ин фусун... 
* * * 
Нæ хæццæ цæруй дууæ знаги: 
Æууæнкæ хуннуй нии сæ еу, 
Гурусхæ хонунцæ дуккаги,— 
Хуæр’унцæ сæ~ дууæ нæ реу.т. - 
Æппун нæ федаунцæ царди, 
Сæ тохи нæ зæрдæ фицуй: 
9 

Хонуй нæ гурусхæ æнкъардмæ, 
Æууæнкæ нин цийнæ хæгхуй... 
Æууа*икæп ку суæп æ цагьартæ, 
Не знаг уæд æрвадæ ’нгъæлæн... 
Гурусхæн ку ’рлæууæн æ дуармæ, 
Нс ’рвади знагау уæд цæпæн... 
Дузæрдуг фæуун уомæ гæсгæ, 
Ме ’ууæнки æз сег ивæрум... 
Мæ зæрдæ ’ма зунд еумæ фæрсгæй, 
Æууæндгæй гурусхæ кæнун... 
* * * 
Лæг гъæуама царди тонхи 
Лæги бунати бæзза, 
Фидибæсти сæрбæл тохи 
Фиди фурти ном хæсса... 
Лæг гъæуама хъазауати 
Дууæ хатти гъæйтдæр* уа, 
Йе цкйфæнди зин фадуати 
Уæлахезæмæ цæуа... 
Лæг^ гыяуама рæстдзийнадæ_ 
Кæми фæнди агора, 
Йе мæнгæттæ æцæгадæй 
Еске тæссæй ма дзора... 

Лæг гъæуама ходæ хæсгæй 
Ходи ’фсарæ лæдæра, 
Æ минкъий цард æнæ тæрсгæй 
Æфсæддонау бацæра... 
Фудæзнаг æма фудлæги 
Йе кæронмæ æстъала, 
Уойфæсте ба æнæ ’рæги 
Тугъдон лæгау рамæла... 
* * * 
'Хгæнуй сосæккæй зæрди мегъæ 
Зундæн æ развæндаг, æма 
Фæууæн нæ медуод дууæ дехи, 
Дууæ лæги фæууæн мах цума... 
Нæ зæрдæ — устур поезд а царди, 
Нæ зунд ин шлагбаум фæууй... 
Фал уæддæр и поезд æнæфæрсгæ 
Размæ æ цуди кой кæнуй... 
Æй зæрдæ ’хевæндон, æнæбæрцæ, 
Нихмæ ’рлæуун æ рази зин æй,— 
'Ма зунд дæр уой уорамгæй æ хæацзе 
Рацæйхауй адзалн билæй... 
* * * 
О сæумон рæсугъд, Бонпæрнæ, 
Ра-мин-æдтæ дæ бунат, 
П 

Æз ферттевон хуæнхти сæрмæ 
Мæ цæргæбонти еу хатт... 
Исæмбæлон фиццаг тунæй 
Уазай цъопбæл æхсицгон, 
Куд кæна ма адгин фунæй 
Сувæллонау Дигор’гом... 
Сæумæ хуарз зæгъон цъететæн, 
Хе Ирæфи æрæхснон, 
Цæргæстæмæ — «раистетæ!» — 
Сæумæцъæ\и фæдздзорон... 
Цауæйнони хъириймагæй 
Æз сикъети бахезон, 
Уæлкъæхæнæй сæ аууонмæ 
Æнæ стуфæй рахонон... 
Уасгергибæл бафæдзæхсон 
Нæ бæлццæнтти талингæй, 
Æртæ къерей æрцæйхæссон 
Бæсти фæрнæн нæ фингæй... 
Задæлески хуарз Нанайæи 
Æ лæгæтмæ никкæсон, 
Никкæнон ин фæлмæн хъури, 
Сауæдон ин æрхæссон... 
Хъанухъти уæйуг Есемæ 
Хабар хæссæг фæццæуои, 
12 

Йе стур мæсуг Донифар’си 
Ке разиндтæй æносон... 
Бабæрæг кæнон Къамати, 
Хори салаи син зæгъон, 
Дзандзирахъæн и донгони 
Æ дзиккотæ ниффасон... 
Цæй, исесæ мæ дæ размæ,— 
Хорискæсæн фæссурх æй, 
Исцæфсон æз ба дæ фарсмæ 
Уæлæ арвбæл гур-гурæй... 
...О сæумон рæсугъд Бонвæрнæ, 
Ра-мин-æдтæ дæ бунат, 
Æз ферттевон хуæнхти сæрмæ 
Арв æрттсвæгау еу хатт... 
* * * 
Кæнгæ, уæд алцидæр1 кæронмæ, 
Кенæ ихалгæ — бундзарæй! 
Дзоргæ — гъæрæй æма комкоммæ, 
Тæрсгæ — фиддæлти æфсарæй! 
Уарзгæ, уæд тæккæ рæсугъддæрти! 
Хаугæ — стур догъи уæлбæхæй! 
Хезгæ — æгас хинттæн сæ сæрти, 
Ходгæ — æд зæрдæ, кьæл-къæлæйЛ 

Найгæ, уæд дони тæккæ арфи! 
Дæтгæ, уæд берæ, еугурæй! 
Мæлгæ — гъæйт-мардзæ хъазауати! 
Нæмгæ, уæд еци хæлæфæй! 
* *' * 
Æдулитæн козбау нæ кæнинæ, 
Мæ фæндон еу цæлхъæй фæззæгъинæ, 
Нæ кастæн еске цæстæй дуйнемæ... 
Æстонгæй’ нæ цудтæн еске кувдмæ, 
Соцъа нæ кодтон еске зундмæ, 
Нæ кодтон мæнгæ кувдæн амменæ... 
Æз хецау хуцаубæл нæ нимадтом, 
Æ дзурд ин сæрбонсæн некæд дардтон, 
Къæбæр* ии некæд хастон сæхемæ... 
Мæ циййес — мæ устур гъезæмарæ, 
Давд мулкитæй не скодтон хæдзарæ, 
И гæртамтæ æмпъохгæй йе кенæ... 
Мæ къæбæр еске баси ниттолун мæ бакумдтон... 
Æма си абони цума ци рамулдтон?.. 
* * * 
Лæг гъæуама ци радта иннемæн, 
Уойбæрцæ ма й агора фæстæмæ... 

Куд нæ дæттæн æфстау кæрæдземæн,— 
Ци дæттæн, уой æрмæст æностæмæ! 
Гъæздуг дæр куд кæиæп фулдæр ратгæй, 
Фулдæр р’атгæй рæдау дæр куд кæнæн! 
Нæ хуарз бакæнд цæрæд нæ бахаггæй, 
Хуарз хуасинæ нæ лæвар уæд лæгæн! 
Куд нæ дæттæн нæ ес тæрсгæ-резгæ, 
Берæ дæтгæй нæ билтæй куд кæлæн! 
Нарти фингау куд уæн сæрæй есгæ, 
Нарти фингау бунæй ахедгæ уæн! 
* * * 
Куд кæнæи цæргæ а дуйнебæл, 
Мæлгæ дæр гъе уотæ кæнæн. 
Адзал æма цард кæрæдзебæл 
Баст æнцæ еу уоди хузæи. 
Некема фæццардæй мин анзи, 
Некема феронх æй мæлæт... 
Еци уагæвæрдбæл ар’ази 
Куд уæн ба^р^[^æндонæйг_алкæд!.. 
Куд уарзæн дуйне бæрæгбонау, 
Куд кæнæн дуйней рохсæн аргъ, 
Царди сæрбæл гъæйтдæр æфсæддоиау 
Куд цæуæн фиццаг рæнгъи мах... 

Уæд нæ цард гъæздуг æнæнезæй, 
Лдзал пæ надбæл æййафæд! 
Уæд цард нæ фиццаг уæлахезæ, 
Фæстаг — кади хæццæ мæлæт! 
• * * * 
Амонд... Ци хузæн æй? Ка ’й зонуй? 
Ци адæ фæккæнуй кенæ ба? 
Хайгин си æхе кæци хонуй, 
Е мæнæн нур комкоммæ зæгъа. 
Кæцибæл фæдздзоруй æвзæгтæй, 
Не ’гъдæуттæй кæцибæл æй хуæст? 
Кæцибæл æриæуй фæндæгтæй, 
Кæми фæууй æноси римæхст? 
...Нæййес уæмæ дзуапп мæ фарстатæн, 
Нæй уæ бон æргомæй дзурд зæгъун... 
Урз æма цæстæй ци нæ ’взарай, 
Æй уомæн дузæрдуггаг æ ун... 
...Амонд... Уæларвон стур гармони, 
Æ тергади — ефстаг лæгти хай... 
Æ бæстæ!— римæхст1?Г аууони, 
Зæнхон хуæрзтæй нæййес ин æнкъай... 
Цийнæмæ, уарзтмæ дæсни седæг, 
Æнгъæлдзау мах æ фæрци ку ан... 

Æй е царди цалх размæ зелæг, 
Е — дуйне размæ хонæг нисан. 
Дуйнетæн æй е сæ дессагдæр, 
Цæрæн уомæ бæлгæй нæ бæнттæ. 
Æй амонд цар’дæн æ фиццагдæр 
Æма æ рæсугъддæр мæнгæттæ... 
* * * 
Нæййес басæттæн нæ муггагæн, 
Махæн ниууорамæн нæйиес... 
Нæ бон — нихкъуæрд раттун æзнагæн, 
Нæ бон — размæ хонун Цæдес! 
Дзиллитæ бæттæн кæрæдзебæл, 
Уадзæн уони зæрдити нифс. 
Цæвæн цагъайрадæ дуйнебæл, 
Æносмæ сæттæн æ рæхис. 
Зæнхæбæл хæссæн рæстдзийнадæ, 
Æнсувæр косæг лæгæн зæгъæн. 
Есæн ин бæрзондмæ æ кадæ, 
Æ номæй уæлæрвти тæхæн. 
Хуæцæн сабур цардбæл æноси, 
Цæвæн æ едагæбæл тугъд, 
Сабийи хæмпос дууæ роси 
Алкæд цæмæй уонцæ рæсугъд... 
I Фиди фарнæ 

Зинтæбæл кæнæн уæлахсзæ, 
Цæуæн нæ федæнмæ æмраст. 
Кæсуй нæмæ знаг цæмæдесæй, 
Кæлуй æ хопъалæй æ маст... 
Кæнунцæ . фулдæр нæ рæнгъитæ, 
Есæн æмхузонæй нæ къах. 
Федар — нæ нисан, нæ зæрдитæ, 
Адæм, коммунисттæ ан мах! 
ЭПИТАФИ 
Иæбал дæн æз... Сау сигити — мæ бæстæ, 
Уæззау мæ цирти дор. Талингæ мæ авар. 
Дуйнети рохс нæбал уинуй мæ цæстæ, 
Æхгæд æностæмæ Барастурæн æ дуар... 
Адæм уарзтон, кодтон син æз лæггадæ, 
Сæ зик худтон мæ зин, сæ цийнæй ирæзтæн. 
Фидибæстæн не ’рхастон æз æгадæ, 
Фалæ ме '’взонги нур фæндагбæл фæммард дæн... 
Адтачн æргом, р’æстзæрдæ, æд табедзæ, 
Æз рæстдзиннадæбæл хастон цæфмæ мæ сæр... 
Ирдтон ку маст æноси еске незæй, 
Æма фæсмон уобæл нæма ’ркодтон нур дæр... 
Уарзтон æз куст. Ристæй ибæл мæ зæрдæ, 
Ауæдзи стад бæхау мæ финки исфунктæн.,, 
18 

Слæгъуз дæи нур абони мæ фæсмардæ 
Æма хабæртти сдæн кедæрти æмхузæн... 
О, æз фæддæи мс ’хæстæ фист дуйнсбæл, 
Уæлæбæл — сумах, мæ хай мæнæн—уэелмæрдтæ... 
Æхцул уотæ, корун уи, кæрæдзебæл, . 
Æнæнез уæнтæ æносмæ уæ хæдзæрттæ... 
Уарзетæ цар’д, тæрсетæ зæрдихудтæй, 
Æй цард дессаг цубур, ма кæнтæ уой иронх... 
Корун уи ’рмæст, ку уайтæ, цид, уæлмæрдти, 
Мæнбæл рохсаг зæгъгæй байвæретæ уæ къох. 
Царди нихмæ фæлмæст фæууй æгъдау дæр, 
Цалинмæ уод цæра, уæдмæ гъæуй цæрун... 
Еске кизгæ раййевдзæнæй æ саутæ, 
Е тагъд райдайдзæнæй ходун æма уарзун... 
Ме ’мбæлтти æз нæ базудтон афони, 
Æз син сæ зæрдитæ нæ равзур’стон æнхæст... 
Гъулæг мин æй, феронх си дæн æмбойни, 
Мæ ном ерунцæ мин садахъати æрмæст... 
Æрмæст мæгур мадæ, кудтитæ дæ айфопгæ, 
Æнæ расорæгæй уасуй дæ къæсмæ уг... 
Сау дарæси, дзиназгæ, дзикко тонгæ 
Кæлуй еу кæлæги дæ содзгæ цæстисуг... 
Дæ согтæ дин ка ’рбахæссуй уазали, 
Сæумæ къанауæй дин ка ’рбахæссуй и дон?.. 
19 

Даргъ æхсæвти куд фæууис æнæ ’мбалæй, 
Нана, а^рднгæй дпн ку цсци ’й мæ бон?.. 
...Нæбал дæн æз... Сау сигити — мæ бæстæ, 
Уæззау мæ цирти дор. Талингæ мæ авар... 
Дуйнети р’охс нæбал уинуй мæ цæстæ, 
Æхгæд мæнбæл Барастурæн æ дуар... 
* * * 
Нæ! Мæ цард æз бонгай нæ нимайун, 
Æз рæстæги догьæй нæ тæрсун. 
Царди кезу кадгин турусайау 
И бæрзæндти фелаугæ хæссун! 
Æз цæрун мæ фæндон, сæрсбарæй,— 
Ци фæууй, ци минкъий уа, е хуарз... 
Уæд æрмæст мæ гъуддæгти æфсарæ, 
Дзиллæ уæд æнæнез, сæрæгас! 
Æз дæттун мæ хъиамæт Фидибæстæп, 
Æ номбæл хъазауати цæрун. 
Хуарз лæгæн хуарз фæуун æй мæ цæстæ, 
«Æгас цр» иуазæгæн зæгъун... 
Ку цæун æз адæммæ æнхуси, 
Уонæбæл æз ку дæн федар цæфст! 
О, æ цард ка цæрун æндæр хузи, 
Мæлунæй ейæ тæрсуй æрмæст! 
20 

•л * * 
Фнди фариæ фпДй фæстй 
Уæлмæрдтæмæ ма цæуæд! 
Фурти намус фиди бæсти 
Лæгдзийнадæ æвдесæд! 
Фиди надбæл цъæх кæрдæгæй 
Ма фæззиннæд халæ дæр! 
Æ фурт ибæл игъæлдзæгæй 
Цæуæд размæ идарддæр! 
Фиди къæсæр, Фидибæстæ 
Уæнтæ фуртæн фур’ зинаргъ! 
Ма рагæлдзæд догъон рæстæг 
Фурти бунæй фиди саргъ! 
Фурт ма басхуайæд и къуммæ 
Фиди ’фсарæ, фиди ’гъдау! 
Царди тонхи имæ хæссуимæ 
Ма фæккæсæнтæ уæззау! 
Фиди лимæн, фиди ’мгарæ 
Ма ’суæд фуртæн идæрддаг! 
Фиди знагæн æ хæдзарæ 
Фиди фуртæн уæд æзнаг! 
ФÆЗЗÆГ 
Мах æфсес нæ бацан рæвдудæй, 
Дæуæй, нæ цъæх уалдзæг, æмбесмæ... 
21 

Мæнæ бабæй фæззæг æрцудæй 
Мæ манкъий Днгори гъæбесмæ.. 
Фа*ууорс æ.й Улзли са*р абони, 
Ес æ касти æнкъард æма зин. 
Æ бунмæ æмир нарæг коми 
Æрбадтæнцæ и мегътæ бæзгин. 
Ирæф æносон дортæ ласгæ 
Æ уазал билгæрæнттæ æхснуй, 
Æ сæрмæ халон кидæн уасгæ 
И цæхъалтæн сæ догъмæ кæсуй. 
Секери бæрзонд лæгун тегътæн 
Æзгелунцæ думгитæ сæ реу. 
Бауæри хезуй цидæр ехæн, 
Æмпулуй и бæласæбæл цъеу. 
Уæззау æруагътонцæ сæ сæртæ, 
Æй сæ гæпп каурæбунти дзæндæл,— 
Гъæдæй и фæстаг фонси къуæрттæ 
Æд халасæ здæхунцæ мæтъæл. 
Тар арвбæл зинпунцæ хъурройтæ, 
Æмбæлуй мæ зæрдæбæл сæ уаст. 
Сæ фæдбæл æд æрхун, æд гузавæ, 
Æд катЪй исдзорун: «Фæндараст...» 
22 

ПИВÆ 
(Къостай монолог) 
Некæд адтæй дæумæ рæстдзийнадæ, 
Хуарз иуаргæй кæнисæ хæран... 
Ду уисæ нецæййæгтæн æрвадæ, 
Æцæг лæгти кæнисæ зæран... 
Фæндараст-еу кодтай ду лæгмарти, 
Амудтай син къæсæртæмæ над... 
Рæстбæл тохæг кæиисæ дæс мар’ди, 
Уæлæбæл нæ уагътай ин бунат... 
Тæпподау ду фæрсæй багъузисæ, 
«Лæгау-лæгæй комкоммæ тарстæ. 
Кард уомæн æ фæсонти садзисæ, 
Ду уомæ арæсæнæй кастæ... 
Иур дæр дæ кæнон нæма уадзис, 
Нæма комис раййсвун дæ уаг... 
Нæ гъæлати хонис барæуадзæ, 
Нæ лæгдæрги кæнис кæройнаг... 
Æз дæу нæ нимайун мисхъалмæ, 
Æз дæумæ нæ ковун кедæртау... 
Къæбæргор нæ лæуун дæ колдуармæ, 
Нецæмæй дæн дæумæ æнгъæлдзау. 
Æл дач1 цардп снтСхгя арагш, 
Æз цард итигъд зæр’дæй есуи... 

Ку фæуун цийнæй хорхи уæигæ, 
О, ку ба къахæй сæрмæ ресун... 
Нæййес дæумæ ба рæстдзийнадæ, 
Æзнагау æрдзи нихмæ иæуис... 
Ду генитæй кæнис фахъæратæ, 
Хэракет æдулитæн дæттис... 
ИЗÆЙРОЙ ГЪУДИ 
Дуйней катай æма æзгули, 
Дуйней хæлхъой æма унæр,— 
Мæ уод, сæ астæуи æвдули 
Æма фæнзис уони ду дæр... 
Кæнис уодхарæ бон-изæрмæ, 
Хатгай бафтауис æхсæвæй... 
Фæстаг байзануни азарæй 
Кæнис мадзæлттæ хæлæфæй. 
Фæнзис ^лæгдæрти царди хъарæй, 
Сорис бæхгинти фестæгæй... 
Цæттæ ерисмæ лæги ’хсарæй 
Ду дæсей хæццæ еунæгæй! 
Уæддæр байзаис, ци дессаг æй, 
Ду фæстæгти ’хсæн хатгай... 
Æма разиннн дæ гъуддагæй, 
Дæ иисанæй æнирай.., 
24 

Фалæ ие ’рлæууис, æрдæг надбæл, 
Дæуæн нæ басæттуй дæ нифс, 
Æма дæ равзурст даргъ фæндагбæл 
Гъæйттæй дæ цуди кой кæнис. 
Уæддæр æууæнди дæ ниннетбæл, 
Цума уалдзæги æрцудбæл 
Æмæ цийфæнди нарæг надбæл 
Цæуис æдæрсгæ æ фæдбæл... 
Æма дæ еци тæф-хæлæфи 
Дæумæ ку ’рцæуа зæрди нез, 
Уæдта зæгъдзæнæ: «Æнæ уотæ 
Нæййес а царди уæлахез!» 
* * * 
Уæлиау дуйнети устурадæй 
Сонт кæнуй хебари лæг... 
Куд æй алке си æ бунати — 
Ари, æстъалутæ, рæстæг?.. 
Уонæн уой бæрцæ’й сæ федауцæ, 
Сæ уагæвæрд — уотæ раст, 
Æма сæ нихмæ устур гений, 
Устур зунд ку æй фæлмаст... 
Уомæн йс ’ргъудигонд машинттæ, 
Æ ракъетити тæхун 
25 

Уонæн пæ фехалдзæй сæ фæткæ 
'Ма не ссердзæнæй сæ бун... 
...Цардæн æ цалх зелуй æррæстæ, 
Кæнуй алци пурх листæг, 
Уæддæр ке ’ййевунцæ сæ бæс.тæ 
Лрв, æстъалутæ, рæстæг... 
*■ * * 
Ци’й зиндæр цума дуйиебæл, 
Алли хатт мæхе фæрсун: 
Кади хæццæ цар’д бацæрун, 
Æви кадæй рамæлун? 
Еци фарстæн дзуапп рагтун 
Нæ’й уоййасæбæл æнцон. 
Уомæ гæсгæ дувæндити 
Нæ байзадтæн ёунæг бон... 
Цæветтонг.æ, хуарз бæргæ’ицæ 
Сæ дууæ дæр, фал нæййе,— 
Зæрди фæндон раст гъуддæгтæ 
Нæ цæунцæ фæд-фæде... 
>• 
Фал еу гъуди ниффедар æй 
Сæри хъанзи æхсг фатау: 
Ка бацæруй кади хæпцæ, 
Ейа рамæлуй лæгау! 
2§ 

Цард ка рарветуй уæлдзæнти, 
’Ма тæнгути арæхстгай, 
Гъе, фæаагм:? гье ужхампти 
Æрцæй ахæссуй китай... 
Раевгъуйуй сæ хуæр’уни, 
Сæ бадаруни рæстæг 
Пъæсту уогæй царди ’ндлфгъцн, 
Сæ зæронди сунцæ лæг... 
Никкæнунцæ бухарходтæ, 
Къæдзæ лæдзæг, уорс бецъо... 
Ка исуй си синхи хестæр, 
Ка ефенди, ка молло... 
Фæссæ-фæндуй æппун неци 
Кадæй райсун и адзал,— 
Мæлæт син исуй фæстагмæ 
Хе ’сраст кæнуни мадзал... 
ЧИЛИАГИ МАСТ 
Мæ реу — цъæх арв, æ хурфи — хор— мæ зæрдæ. 
Нæйиес уомæн райдайæн, нæ кæрæнтгæ, 
Фæууй ку р’охс, фæууй си уарунбæнтгæ, 
Мæ реу — цъæх арв æд стъалугин изæртæ... 
Мæ реу — цъæх арв, гъудитæ си — цæргæстæ, 
Сæ къæхтæ баст... Ухери цард кæп>нцæ, 
Базуртæ — конд, гъе, фал уæддæр бæллунцæ... 
Хебари стахт сæ цийнæ ’ма сæ цæст.е... 
'<7 

Мæ реу — цъæх арв, сагъæстæн гъар асгъонæ, 
Сагъæстæн цирт, сагъæстæн ахæстоиæ... 
* * * 
...Ци минкъий цæрæн, уой æндиуди, 
Сæрбарæ, рæсугъд æма æргом. 
Уæд нæ гъуддаг æма нæ миути 
Устур нифс, æхсарæ, лæги ном!.. 
Куд уа нæ дзурд æма нæ фæиди 
Уæзæ, рæстадæ ’ма æгъдау, 
Куд некæд цæуæн мах аууæнтти, 
Фæрсæй гъузагæ æзнагау. 
Куд уæн нæ гъуди, нæ зæрдитæн 
Паддзах, хецау æма сæрдæр... 
Куд уа федар ’ма æнæмæлгæ 
Нæ бæрзонд исесгæ тохи зар! 
...Ци минкъий цæрæн, уой æндиуди! — 
Не ’рвадæн — къох, не знагæн — фат! 
Рæхусти фагæ нифс нæ миути 
Цит, баг*ьæуаги уæд ивæрд!.. 
АРВМÆ 
Мæ цæститæ мин искъахæ 
Дæ дессаги рæсугъд зингæй, 
Мæ зæрдæ мин исрæдовæ 
Цæргæ æма уингæ-уингæй... 
28 

Зæнхон тухтæн н/екæд састæн, 
Зæнхон мæлæт — æдухадæ’й! 
Фæлтлу мæ ду еци ’вастæй 
Рахъан кæнæ дæ карз уадæй... 
Де ’рттевагæй мæ басодзæ, 
Пиццæвæ мæ де стур хъарæй! 
Хуссæни мæ ма бауадзæ 
Мæ уод есун гъезæмарæй... 
ФИДИ ФАРНÆ 
Цардæй мæ баба æхе хъарæй, 
Дардта æ бийнонтæ туххæй. 
Дигоронау кодта гъезæмарæ, 
Ауæдзи галау исфунх æй... 
Бæлдтæй æвæлмæцгæ рохс цардмæ, 
Æвæлмæцгæ уобæл æууæндтæй. 
Сæребари сæрбæл тохи артмæ 
Керменистти рæнгъи æрлæудтæй. 
Цудæй лæгæй-лæгмæ йе зиагмæ, 
Лæгæй-лæгмæ не знаги саста 
Æма тоги аргъæй фæстагмæ 
Æ фурттæн сæребарæ ’рхаста. 
Нæуæг царди зиндæр къабæзтæмæ 
Барвæндонæй цæуидæ æд зунд. 
29 

Еузæрдондæр к’адтæй а бæстæбæл 
Уидæ уони рæнгъи æ цуд. 
. ...Бафæизтоица. са; фиди и фурГгæ 
Дзиллæн разиндтæнцæ аккаг. 
Бауарзтонцæ фæллойнæ еугурдæр, 
Æнæ рæдуд адтæй сæ фæндаг... 
Æз хъæбæр сæрустур дæн не сонæй, 
Нæ уодзæй ин ме ’хæс æнæфинст... 
Бабай бæсти æма бабæй номæй 
Æностæмæ æз дæн коммунист! 
* * * 
Нæ хуарз, нæ амонди 
Æма не стур уарзти 
Нæ нихидзиуарæ 
Зиннуй нæ бакасти... 
Рохсæй æмидолæ 
Фæуунцæ цæститæ, 
Цийнæ ба фæккæнуицæ 
Гъеуæд нæ зæрдитæ... 
Не ’рхун, нæ мæтъæли, 
Нæ содз^гæ мæстити 
Не ’нкъард ку фæззиннуй 
Æрмæст нæ цæстити... 
30 

...Сæ суг фæккалунцæ 
Махæн нæ цæститæ, 
Кæугæ ба фæккæнунцæ 
Айдагъ нæ зæр’дитæ... 
...Зæрдæ къуæтти лæг æй, 
Куд хускъæ акъаци, 
Æнцæ нæ цæститæ 
Уомæн æ тæлмаци... 
* * * 
Бæласæй уалдзæги тæмæпи 
Æрхаудтæй зæнхæмæ сифæ, 
Æрбадтæй цъæх зæлди фæлмæии. 
...Хъалдæр нæ разиндтæй нивæй... 
...Иннетæй уæлдай уотæ раги 
Æ цард цæмæн ра:кгудæй, цæ?.. 
Æви бахаудтæй донгъæуаги 
Æма нæбал кодта гæдзæ?.. 
Æви ирддæр адтæй иннетæй, 
Уогæй рæсугъддæр æ бакаст, 
Æма’й уомæ гæсгæ беретæ 
Æноси ’фхуардтонцæ тухуаст?.. 
Райгурдæй уалдзæги гъæбеси, 
Уарзгæй и цъæх æрдзæ æгæр’, 

Е рандæй хорæй æнæфсесæй, 
Мадæй куд бкйнонти кæстæр,.. 
Фæббор ун æхе нæ бауагъта,— 
Фæззæг нæ фæууидта æппун, 
Цардбæл фуни ном исивардта: 
«Мæ цард —цубур, рæсугъд фун...» 
...Лæудтæй и бæласæ кæугæй, 
Цума ин. къохтæ ку адтайдæ, 
Æ хауд сифæ уæд нæуæгæй 
Фæстæмæ æхемæ систайдæ... 
ГЪУДИ МА КÆИИС? 
И цъæх уалдзæги нæ гъæумæ, 
Гъуди ма кæнис нур дæр? 
Фудуаг сабнйау ’рцæуидæ 
Бæгъæнбад къахæй изæр... 
Сурх деденæг, еугур сифæ, 
Къахæй сæр’мæ — дзæгæрæг... 
Æ къæбæлдзуг цъæх дзиккоти 
Фæззаридæ цъæрæхснæг. 
Æ еу къохи — тумбул мæйæ, 
Иннæ къбхи ба цъæпо... 
Мæйи хузи нæ гъæубæстæ 
Ниццæгъдидæ адгии бор... 
32 

Йе хуарз адæми къеламæ, 
Нæ гъæуигæмæ худта. 
Авдæиæмæ сувæллæнтти 
Сæ медфунмæ рæвдудта... 
Уæ синхонти цъæх тутамæ 
Æрцæйхонидæ мах дæр... 
Еуварс лæугæй, æдзæстхезæ 
Не сæргъувисæ дæ сæр... 
Мæ биццеуи сонт дзубанди 
Ходæгау дæмæ кастæй, 
Мæ фудуагæй мин тæрсисæ, 
Ду ледзисæ мæ уарзтæй... 
«Мабал æрцо,— мин зæгъисæ,— 
Мабал зелæ нæ фалдзос...» 
Уотемæй дæ тутай бунмæ 
Куд расаидæ мæйрохс?.. 
...Раевгъудæнцæ и æнзтæ, 
Нур кæми дæ, нæ зонун? 
Нæбал лæууæн нур æмвæрстæ, 
Нæбал дæ кæнун тухсун... 
Фал не ’рох кæнис æвæдзи 
Уæ синхоити цъæх тута, 
Е кодта нæ бафедаун, 
Фалæ дзорун нæ зудта... 
3 Фьди фариæ 
33 

Æз нæ рартæстæн гъæубæстæй, 
И тутай бунти ’рцæун... 
Ма баййафун си иæ бæсти 
Æз уарзæпттæ æиæрун... 
Уæд нинкъард ун. Зæрдибунтæн 
Лрф мæхеми инæфун... 
Æз мæ сæнтти тутай бунмæ 
Дæ сау цæститæ уинун... 
...И цъæх ^ уалдзæги нæ гъæумæ, 
Гъуди ма кæнис ду дæр? 
Куд æрцæуидæ мæйрохси 
Бæгъæмбад къахæй изæр... 
* * * 
Кæми дæ, кæми, ци мин фæдтæ, 
Мæ уоди цийнадæ, мæ уарзт? 
Æз дии нæбал ерун дæ фæдтæ, 
Æз дин нæбал ер’ун дæ каст... 
Кæми дæ, ци идард рæсугъд бæсти, 
Ци хæстæг адгии рауæни дæ? 
Кæми 'н_цæ__дæ сау .дууæ—цæстиг 
Кæми *й нæ кæддæрн бæлдæ? 
Кæми ’нцæ дæ еци сомитæ, 
Кæми ’нцæ дæ еци билтæ? 
34 

Æви ду абони уоми дæ, 
Æппун кæми нæййе, хилтæ?.. 
Æппун кæми нæййес æфсæрмæ, 
Æгъдау, кæстæр, хестæр, ихæс... 
Гæр, ду уой æрхæсдзæнæ дæ сæрмæ? 
Иæ, уобæл нæ баууæнддзæн æз! 
Æви мæхе сайун? Раст еци, 
Раст еци рауæни дæ нур, 
Æхцайæй æидæр кæми неци 
Аргъ кæнуй а царди устур, 
Уæййаг кæми ’сунцæ и гуртæ, 
И р’еутæ, зæнгитæ æма... / 
Цума æнæгъæугæ бузуртæ, 
Цума уотид ести дзаума... 
Нæ, нæ! Цитæ дзорун мæ зусти, 
Ци ’дули гъудитæ кæнун! 
Æз дæубæл мæ катай æма тухсти 
Нур дæр фиццагау æууæндун. 
...Еумæ нæбал ан кæд абони, 
Кæд алке æхе надбæл цæуй, 
Уæддæр кæцифæнди афони 
Мæ зæрди цидæр фæккæуй’... 
Æмэ, кæмидæр дæ, амæндтæй 
Хайгин æпæбæрцæ фæууо, 

Де ’взонг рохсæйдзаг рæсугъд бæпттæй 
Æносмæ ирайгæ исуо! 
Æз ба раздæрау дæу агоргæй, 
Дæ цæститæй дуйнемæ кæсун, 
Неци коргæй æма неци дзоргæй 
Мæ зæрди дæ зæрдæ хæссун... 
’Фхуæруй дæ мæ зунд дæ рæдудæй, 
Хæссуй карз тæрхон дин æд маст... 
Зæрдæ ба уæддæр æнæнгъудæй 
Кæнуй зунди размæ дæу раст... 
* * * 
Дæ билти гъар, дæ уоди рохсдзийнадæ, 
Дæ нифс дæттагæ ирд цæсгон... 
О, нæ, мæнбæл уонæй бер’æ не ’руадæй, 
Нæ дæн «уарзтай мæ» зæгъунгъон. 
Æз ба уæддæр мæ цийнæ ’ма стур масти 
Æвгъау . нæ бакодтон дæуæн 
Мæ еунæг цард æ тæккæ хорискасти, 
Мæ зæрди арт æма тæмæн. 
Æрмæст ду уой нæ банкъардтай... Æвæдзи 
Нæ дæн уарзунмæ, нæ, хъулай... 
Æма нæ дæн де стъалути нимæдзи, 
Нæ дæн де стур арвбæл, кизгай... 
36 

О, фал уæддæр нæ гъаст кæнун хъисмæтæй, 
Мæгур не схондзæнæн мæхе,— 
Еуетæ, дан, райгурунцæ содзунмæ, 
Иннетæ — тавунмæ сæхе... 
* * * 
Æрцæйцæун дæ р’азмæ, 
Куд бæлццон донгæронмæ, 
Куд пусулмон адæймаг 
Æ рохсдæр ковæндонмæ... 
Дæ тæнзæрдæ цæстити 
Æз мæхе ниннихъолун, 
Æма уæд мæ гъудитæй, 
Мæ сагъæстæй фезол ун... 
Ку мæхе баримæхсун 
Дæ дзиккоти аууони, 
О, ку ба сувæллонау 
Бабурун раст дæ рони... 
Æз, куд дон æнæ билæй, 
Æнæ дæу нæ федаун,— 
...Рамæлун дæ билтæбæл, 
Дæ билтæбæл ’ригас ун... 
* * * 
Хъал ан аци ’хсæвæ, 
Гъæздуг æиæбæрцæ,-^ ^ 
37 

Æндзæр донгæрони 
Неке ес нæ хæццæ... 
Бунæй и цабхъалтæ 
Деси таус кæнунцæ, 
Сæ козбау билгæронæи 
Æнæнцойнæ хæссунцæ... 
Изæр дæ дзиккоти 
Бустон пиххæлеу æй, 
Мæйæ нæ . астæумæ 
Ниллæг æргæллеу æй... 
Рохс арв — нæ кегъæре 
Æма æмдзиуаргин, 
Нæ уарзт уомæ гæсгæ 
Кадгин, уотæ адгин... 
Уаза — цитгин хестæр, 
Мах ан æ кæстæртæ, 
Хаййæн æрæрвиста 
Махæн устур зæрдæ... 
Бæрзонд æстъалутæ 
Æнцæ æвдссæнтæ, 
Нæ уарзтбæл кæнæнтæ 
Æдзох Æмбесæндтæ... 
Уæлбилæ цъæх зæлдæ — 
Махæн деси бадæн, 
'-8 

Дæ гъар минкъий армæн 
Кæнун фæлмæн батæ... 
Æрюп кæрæдземæ 
Цæститæ кæсунцæ, 
Æма сæ амонди, 
Сæ цийни кæуицæ».. 
О, мах неци гъæуй, 
Цæрæн æнæ азун... 
Фæндуй нæ дуйнебæл 
Æрмæст бер’æ уарзун... 
...Адзал, нæ амонд нин 
Не ’взонги ма райсæ, 
Кæрæдземæй бафсæдæн 
Уæддæр цæстингасæй... 
* * * 
...Куд нæ бацæй нæ бон бафедун, 
Куд нæ бацæй нæ бон рæсугъд ун?.. 
Нæ зудтан кæрæдзей барæвдаун, 
Нæ кумдтан амондбæл æууæндун. 
■М а х- аггкæд^ тгæ~тæссонд~ ФясТДз и й н а д æ н 
Тарстан æскъунунæй, уæддæр, 
Нæхецæн раст цума фуддæрагæн, 
Кæрæдземæй лигъдан идарддæр. 

Нæ уарзт — нæ астæу ци маргъ цаодæй, 
Уой базур .сесæгай ииттудтан... 
I: сгур таси æрмæст ку фæттахтæй, 
Уæд ма’й æрæгиау агурдтан... 
...Фал фæстæмæ не ’рцудтæн дæ размæ,— 
Зустæй мæ бадæмдта мæ фæззæг... 
Нæ бадтæн æртиккагæн дæ фарсмæ, 
Не ’рвистон дæ рæбун мæ рæстæг. 
...И цъæх арт ниххустæй, фал цæхæртæ, 
Æ зингитæ кæнунцæ ма рохс... 
Дæ дууæ сау бидебæл мæ зæрдæ 
Ауиндзæгæй байзадæй æнос... 
* * * 
Де стур цъæх цæститæ — 
Цъæх арви бæдæлттæ... 
Сæумон хорискастæй 
Æнцæ дæ уадæлттæ... 
Дæ тарбун дзиккотæ — 
Æнтæст» и мæйдарæй, 
Мæ къахæй мæ сæрмæ 
Хурст дæн сæ алайæй:.. 
Дæ сУрх дууæ били — 
Мæ дууæ мæйрохси, 

Хайгин сæ мæнгæттæй 
Фæуун æз æноси... 
Дæ гъар фæлмæн бахудт — 
Мæ зæрди тæрхæнттæ, 
Мæ сег, мæ гурусхæн 
Хæссуй æ рæууæнттæ... 
Мæ дууæ изæди — 
Дæ уорс дууæ цонги, 
Мæн расуг кæнунцæ, 
Цума дууæ ронги... 
Дæ реути тæлфунмæ 
Донау исирайун, 
Уонæй фæлледзунмæ 
Бæргæ фæццæйгъавун... 
...Ци ма’й нург мæ нæгæ, 
Ку дæн ахæстони... 
Ледзун цъæх цæститæй 
Гъудæй æ афони... 
ДУУÆ АН... 
...Арв нинцъулдтæ ’й 
Сæданздзуд зæронд уоси цæсгомау.., 
Сау сасуги æхе батухта, 
Ехæнрезæ кæнуй. 
41 

Æпкъарун .æй мæ сæрмæ — 
Раст цума мæ рагъи 
Хæссун ехи къæртт, 
Æма цидæр уазал 
Хезуй мæ уазал зæрди... 
...Фæрсис мæ ду ба цæбæлдæрти, 
Дзорис мин цидæртæ, 
Игъосун дин дæ дзурд... 
...Нæ, æвæдзи не ’гъосун... 
Мæ фарсмæ бадис, 
Дууæ ан, 
Æдеугурæй дууæ,— 
Ду — гъар, æз — уазал. 
...А дуйне — уазал изæр’, 
И хор ранигулдæй, 
Арвæй ма байзадæй æрмæст 
Минкъий цидæр рохс къæрт... 
Е ду дæ. 
Тавис ма ду уæддæр лæги зæрдæ — 
Мæ зæрдæ, 
Дæхе асæ рохс уадзис мæ тæнреумæ... 
...Æй талингæ... 
Дууæ ан, 
Æдеугурæй дууæ,— 
Ду — гъар, æз — уазал. 
Цард фæллад рæсуд зæрдау, 
Тæлфуй нæ астæу. 
...Нæ с’æр’мæ — арв. 
Цъæх дæр æй фæххонунцæ, 
Уæд тар цæмæн æй?.. 
42 

Кæмй ’нцæ и стъалутæ — 
Уæларвон сурх астъæнттæ? 
Гæр, етæ дæр басудæнцæ? 
...Æвæдзи ес халæнт/гæ арвбæл дæр, 
Æма сæ етæ, марди цæститау, 
Искъахтонцæ... 
...Æй талингæ... 
Дууæ ан, 
Æдеугурæй дууæ,— 
Ду — гъар, æз — уазал, 
Мæ фарсмæ бадис, 
Дзорис мин цидæртæ. 
Цитæ? — Хатир... фал нæ зонун ’ма не 
Æрмæст дæ уолæвди 
Ахæссун царди мур’гæ, 
Цъæх-цъæхид тæнæг арв 
Уинун дæ гагути авгæй конд, 
Сугъзæрийнæ дзикко — бонивайæн, 
Исони хорискаст, 
Мæйрохс æрцæуйнаг æхсæвтæ... 
Царди тæф ахæссун 
Дæ фæрдуг уомæл билти, 
Дуйней адгийнадæ уинун 
Дæ уорс-уорсид, мети кузæн, усхъити... 
...Кæсун дæ цæсгоммæ 
Æма æууæндун,— 
Ке йес æстъалутæ,— 
Устурдæр, кæдзосдæр æндæр арв, 
Ке йес æстъалутæ,— 
<Æндæр, бæр’зонддæр æстъалутæ... 

...Æй талингæ... 
Дууæ ан, 
Æдеугурæй дууæ,— 
Ду — гъар, æз — уаз4л, 
Мæ фарсмæ бадис, 
Дзорис мии цидæртæ... 

СÆРГÆНДТÆ 
«Азæлуй дигоропау мæ дзурд...» ... 3 
Мæ мадæмæ . .»...._. 4 
Тæходуйтæ 5 
«Цард гъæуамæ тох уа...» 6 
«Ка?нуй мæ тог мæиæи ирайгæ...» ... 8 
Фæдзæхст зæрдæн 9 
«Иæ хæццæ цæруй дууæ знаги...» ... — 
«Лæг гъæуама царди тонхи...> . . . . 10 
«’Хгæнуй сосæккæй зæрди мегъæ...» . . II 
«О сæумон рæсугъд Боивæрнæ...» ...... 
«Кæнгæ, уæд алцидæр кæронмæ>..» ... 13 
«Æдулитæн козбау нæ кæнинæ...» . . 14 
«Лæг гъæуама ци радта иннемæн...» ... — 
«Куд кæнæи цæргæ а дуйнебæл...» . . 15 
«Амонд... Ци хузæн æй? Ка ’й зонуй?..» . . 16 
«Иæййес басæттæн нæ муггагæн...» . . . 17 
Эпитафи 18 
«Нæ! Мæ цард æз боигай нæ нимапуп...» . . 20 
«Фиди фарнæ фиди фæстс...» . . . . 21 
Фæззæг — 
Нипæ 23 
45 

Изæнрон гъуди ; 
«Уæлиау дуйнети устурадæй...» 
«Цп ’й зшгдæр цума дуйнебæл...» 
Чилиагп маст 
«...Цп мйикълй цæрæн, уой алндиудл...» 
АрЬмæ . . . 
Фиди фарнæ 
«Нæ хуарз, нæ амондй...» 
«Бæласæй уалдза-гн тæмæни...» 
Гъудн ма кæнис? 
«Кæми дæ, кæми, ци мнн фæдтæ...» 
«Дæ билти гъар, дæ уоди рохсдзийнадæ...» 
«Æрцæнцæун дæ размæ...» 
«Хъал ан аци ’хсæвæ...» 
«...Куд пæ бацæй нæ бон бафедун...» 
«Де стур цъæх цæститæ...» 
Дууæ ан... 
46 

Руслан Омарбиевич Ёабочиев 
ЧЕСТЬ ОТЦА 
Стихи на осетинском языке 
Редактор 
В. Г. М а л и е в 
Художник 
А. X. К а д и е в 
Художественный редактор 
X. Т. Сабанов 
Техническмй редактор 
А. В. Я д ы к н н а 
Корректоры . 
А. Г. Ц а р а к т и, М. Г. Гадзалова 

ИБ № 644. 
Сдано в иабор 06.06.81, Лодписано к печати 04.08,81. ЕИ01356, 
Формат бумаги 60х901/32- Бум. тип^ № I, Гарн; шрифта лите- 
ратурная. Печать высокая. Усл. п, л. 1.5 Учетно-изд. лис’тов 1,46. 
Тираж 1000 экз. Заказ № 10848, Цена 15 коп, 
Издательство «Ир» Управления по делам издатсльств. поли- 
графии и книжной торговли Совета Мииистров СО ЛССР, 
362040, г. Орджоникидзе, ул. Димитрова, 2. 
Книжная типографня Управлеиия по делам нздательств. по- 
лиграфии и книжион торговли Совета Министров СО АССР. 
г.Орджоникидзе, ул. Тельмана, 16, 


МАМСЫРАТЫ ТЕМЫРБОЛАТ 
И Р О Н 
ЗАРДЖЫТÆ 
ХУССАР ИРЫСТОНЫ РАУАГЪДАДЫ 
ЧИНГУЫТЫ СЕКТОР 
ЦХИНВАЛ — 1965 

Чиныг мыхуырмæ бсщæттæ кодта, 
разныхас æмæ йын комментаритсе 
ныффыста Н А Ф И 

НÆ ЗАРÆДЖЫ РАЙДИАН 
Цæмæй райгуыры зарæг? Бирæ дзцаппытæ 
ис. Алыхуызон сты зарджытæ, æндæр æмæ 
æндæр у сæ ратæдзæн дæр. Фæлæ ирон зар- 
джытæн сæ фылдæр æмæ сæ хуыздæр хай 
—историон-хъайтарон зарджытæ—трагикон 
цаутæй равзæргæ сты. Зæронд Иры стыр за- 
рæг стыр фыдбылыз æмæ стыр мастæй гцыр- 
дис. Зæрдыл æрлæцуынц Горькийы ныхæс- 
тæ: «Маст галы дæр булæмæргъау сза- 
рыя кæндзæн». Æмæ цæд адæймаджы та? 
Нæ хъайтарон зарджытæ се 1ппæт дæр, 
хъазуат тохы чи фæмард, уыдоныл конд сты. 
Æгæрыстæмæй, цыма зарæджы хъæргæнæг 
дæр æгъуыстаг мæрдтæ сæхæдæг уыдысты, 
афтæ нывæзтой ир сæ хæсгæмард хъæбул- 
тыл зарджытæ. 
г 

«Чи мын фæуыдзæн мæ ст/ хотæм ху- 
рæй хъæргæнæг?», «Аким бадзуры...», «Со- 
со бадзуры...» Дзурынц мæрдтæ!.. Сидынц* 
сæ тохы хабæрттæ кæнынц тугæрхæм хъæ- 
яæсæй. Сæ фæстаг фæндиæгтæ, сæ фæ- 
дзæхстытæ æфтауынц зарæджы ныхæстæм. 
Сæ тыхсты бон адзурынц сæ уарзондæр 
адæммæ: сæ ныййарджытæм, сæ хотæм. Фыд- 
мæ, æфсымæрмæ ничи дзуры. Уый, æвæц- 
цæгæн, фыццаг матриархаты традици уыд, 
фæстæдæр поэтикон зæрдæргомгæнæн ма- 
дзал сси: тохы бон удхæссæг нæмыг фыц- 
цаг хъайтары риуыл сæмбæлы, фæлæ æнц- 
сы бонмæ та мады зæрдæйы баззайы! Æмæ 
дзурын уымæ хъæуы, ныфсытæ уымæн æвæ- 
рын хъæуы—трагедийы уæз уымæй тынг- 
дæр никæмæ æрхауы. «Цин дæр ыл ма ба- 
кæн, хъыг дæр ыл ма фæкæн...» —фæдзæх- 
сы Таймураз Дзыцца — йæ мадæн. 
Туджы æрхæмтæ, топпыхосы фæздæг, 
тызмæг цæсгæмттæ, уынгæг хъæртæ æмæ 
фæринчы цъыччытæ ауайынц цæстытыл, нæ 
адæмы хъайтарон зарджыты мелодитæм 
хъусгæйæ. Тызмæг дуг, фидар адæм, тра- 
гикон цаутæ!.. Лæгдзинад тох кодта мæ- 
лæтимæ, сæрибар — топпы дзых, карды 
ком æмæ арцы фындзæй æфхæрды ныхмæ, 
4 

цагъарады ныхмæ лæджы стир нои æи* 
кады сæрыл. ’ ’ æмæ 
Зарæг æмæ хъарæг кæрæдзи ивтой. Нæ 
ивгæ нæ, æнгом быдæй, дыууæ фидап 
къухау, иу карды фистоныл хæцыдысты, —. 
фæлтæргай-фæлтæргай кæрæдзи ивтой зæр- 
•дæпы мидæг иу аджы фыцæгау кодтой 
æмæ сæ гуырди хъайтарон зарæг. Æмæ кæд 
хъарæг, иронвæндаг фыццаджы-фыццаг сыл. 
гоймæгты — ныййарæг мад æмæ саударæг 
хоты репертуар уыд, уæд зарæг та—хъайта- 
рон зарæг — нæлгоймæгты, тохвæллад лæг- 
дзинады хъæлæс уыд. 
Цыбыр дзырдæй, хъайтаоон зарæг — 
уый дæр хъарæг у, æрмæст нæлгоймаджы 
зæрдæйы, æхсонау хъæбæр зæрдæйы хъа- 
рæг. 
Кæд хъарæджы фылдæр ис комкоммæ 
рис æмæ масты кой, мард хъайтары фæс- 
тæ æнæдарæг, æнæхицау чи баззад, уыдон 
тæригъæд, цæрынхъуагæй цардæй чи ахи- 
цæн, уый æрхæндæг, уæд зарæджы та фыц- 
цаджы-фыццаг лæгдзинад æмæ хъайтарон 
сгуыхты кой ис. Уый — зарæг фæстагæт- 
тæн рæстаг тохы мæлæт ссарынмæ разыиы 
хос и, хъайтарон сгуыхтæн кадгæнæг амал, 
фыдæлты лæгдзинад фæстагæтты зæрдæиы 
э 

тауыны фæрæз. Лм хъарæг дыккаг фæл- 
тæо ц бердзейнаг трагедийы хорау, фæлæ 
æнæмæнг хъæуæг компонент. Зарæг æмæ 
хъарæгæн, лæгдзинад æмæ гуманизмæн, 
марды кад æмæ удæгæсты трагедийæн нæй. 
фæхицæн ирон зарæджы, хъайтарон зарæ- 
джы. Уымæн æмæ сæ ратæдзæн иу у: тра- 
гикон цау. Æцæг, хицæн хъайтары æвæ- 
•джиау тох æмæ трагикон мæлæт, трагикоч 
хъысмæт. 
Æмæ уæд трагикон цау æппæт адæмыл 
куы ’рцыдаид, уæд та цахæм зарæг хъуыд, 
уæд та куыд ныдздзынæзтаиккой ирок 
фæндыры хъистæ? 
Ахæм цау, ома æппæт дзыллæйы траге- 
ди, уыд нæ адæмы историйы Туркмæ фæ- 
лидзыны ьабар 1860-æм азты. 
Æртæ улæнæй ацыдысты, Кавказы цæ- 
рæг адæмтæй пысылмон диныл хæст чи 
уыд, уыдон се(мдин Туркмæ. Паддзахы хæд- 
хæцæгады æфхæрдæй лыгъдысты тмонд- 
агур». Фæлæ тæдзынæгæй цыхцырæгмæ 
бахаудтой. Фæндыд паддзахы хæдхæцæга- 
оы йе ’фхæрдæй æнæразы, тохылхæст адæ- 
мæй фервæзын æмæ йын адæмы ’хсæнмæ 
иæ фæндиаг чи фæхастаид, ахæм фæсдзæ- 
уинтæ, провокацигæнджытæ дæр ссардта. 
6 

Уыдонæй иу уыд ирон «уæздан», паддзахн 
инæлар Къцындыхаты Муссæ. Фæндыд уы- 
цы хъцыддаг Турчы хицæутты дæр, цæмæй 
сæм фылдæр уыдаид Уырысы паддзахады 
ныхмæ хæстмондаг адæм, æфхæрдæй лыгъд 
адæм. Турк æмæ Уырысы хицæуттæ та би- 
рæ æнусты кæрæдзимæ хæрам уыдысты бх- 
рæг территориалон, Ькономикон æмæ поли- 
тикон интересты фæдыл. 
Афтæмæй стыр паддзахадон провокацийы 
амæттаг фесты милиуаны ’рдæгæй фылдæр 
адæм. Иыууагътой сæ фыды уæзæг, сæ 
бæстæ, сæ адæм, сæ цардыл сæ къух сис- 
той æмæ хуыздæр æнхъæл фæцыдысты 
Туркмæ. Хуыздæр æнхъæл фыд ссардтой. 
Æнæбæстæ, æнæбар, æнæсдзырдæй цæр æцæ- 
гæлон зæххыл, æцæгæлон адæмы ’хсæн’.. 
Уый стыр трагеди уыд æппæт Кавказы 
хæххон адæмтæн, стыр зарæг, стыр хъа- 
рæджы аккаг. Æмæ уыцы зарæг æппæт 
Кавказы адæмты номæй ракодта 22—23 аз 
дзыд ирон лæппц Мамсыраты Темырболат. 
Ирон поэзийы фыццаг профессиошлон 
зарæг райгуырд адæмы национ ^™"*7 
Вамбæрста поэт Туркмæ фæлыгъд рæдыО 
^Хæр^чысыл зонæм нырма Мамсырать, 

Османы фырт Темырболаты цард æмæ сфæр- 
дыстады тыххæй. ’, 
Яæ уаияыстæй ыу — номдзыд «Сагъæс- 
тæ» — æрыздæхт фæстæмæ ИрыстонМæ 
Туркæй адæмон зарæджы хуызы æмæ йæ 
академик Всеволод Миллгр ныммыхуь\р 
кодта йæ «Ирон этюдты» 1881 азы. 
1922 азы ма ноджыдæр 10 æмдзæвгæйы 
копитæ æрбафтыдысты Ирыстонмæ, уый 
дæр хæлдтытæй, бирæ рæдыдтытимæ. 
Уый фæстæ ирон интеллигенци стыр цы- 
мыдисæй каст нæ фыццаг поэты, нæ зарæ- 
джы райдианы ныхæстæ, фæлвæрдта уы- 
мæн йæ цард æмæ йе сфæлдыстадæй ног 
исты хабæрттæ базонын. Раст зæгъгæйæ, 
абоны уонг дæр бирæ ницы бафтыд къухц. 
Ныффыстой цыбыр уацтæ Цомахъ æмæ 
Тыбылты Алыксандр. Егъау чиныг ныф- 
фыста æмæ, .ныммыхуыр кодта 1926 азы 
профессор Æлборты Барысби. Абоны уонг 
дæр, уый цы зонæнтæ æрæмбырд кодта 
нæ поэты тыххæй, уымæй дарддæр ницы 
ис нæ литературæйы. Фæстæдæр Темырбо- 
латы тыххæй арæх фыстой нæ критиктæ, 
фæлæ уæлдай ницы бафтыдтой Æлбороны 
зонæнтæм нæ дæр фактон æгъдауæй, нæ 
дæр историон-литературон æмæ эстетикон. 
8 

комментарийæ. Рæгъмæ рахæссинаг сты 
зермæст Ардасенты Хадзыбатыр æмæ Бя- 
зырты Алыксандры уацтæ. 
Цы зонæм нæ поэты тыххæй? Æрмæст 
уый, æмæ 12 аздзыдæй, 1855 азы (афтæмæй 
райгуырд 1842—1843 азты) лæвæрд æп- 
цыд Бетъырбухы кадетты корпусмæ (æф- 
.сæддон ахуыргæнæндонмæ). Уырдыгæй йæ 
рауагътой кæстæр афицерæй. (корнетæй. 
уæды чинтæм гæсгæ) Чугуевы уланты 
полкмæ службæ кæнынмæ 1860 азы, æмæ 
зефсады фæкуыста фондз азы бæрц, 
1865 азы алыгъд Туркмæ, йæ мады фæн- 
¦донæн €нæ» зæгъын йæ бон нæ бацис. Йæ 
мад та КъуындыхатыМуссæйы хо уыд. 
Туркмæ цæугæйæ, адæм. цы стыр хъи- 
зæмæрттæ бавзæрстой, Турчы зæххыл цы 
дывыдоны арты сыгъдис æрцог адæмæн. 
сæ сæр, уый куы федта, куы бавзæрста 
Темырболат’ йæхæдæг, уæд йæ къух систа. 
æфсæддон службæйыл. Нæ бацыд турксг. 
.æфсадмæ, афтæмæй та æвзонг афицерæн 
иттæг хооз фадат уыд æфсæддон карьерæ 
¦скæнынæн — йæ мады ’фсымæр Муссæ- 
паса стыр бынат ахста æфсады. 
Цæмæн афтæ бакодта, уый бæоæг у йч 
мдзæвгæтæй: йæ зæрдæ уыд Ирыстоны, 
9 

<тцркаг зæрдæ ма райс» та — йæ зæр- 
диагдæр фæдзæг.ст, йæ адæмæй æцæгæлоп 
бæстæм чи ахауд, уыдонæн. Ахæм зæрдæи- 
мæ нæ поэтæн бацæуæн нæ уыд æцæгæ- 
лон бæстæйы æфсадмæ. кæд хъæбатыр æф- 
сæддон лæг уыд, уæддæо. 
Æлборон цы æрмæджытæ æрæмбыра 
кодта, уыдонмæ гæсгæ Темырболат ус дæр 
нал æрхаста. Уый дæр уыцы царды логи- 
кæйыл баст у: æз æцæгæлон бæсты æфсад- 
мæ нæ цæуын, æз æцæгæлон бæстыл мæ 
хъæстæ нæ цадзын! Фыдуагдæр трагикок 
хъысмæт! Æппæт фыдыбæсты уарзондзи- 
надæн нывондæн æрхæссьт! Трагикон уа- 
вæры фанатикон лæгдзинад! 
Зæгъынц, йæ мæлæты уонг кодта зæххы 
куыст æмæ йæ зæрдæйы уынгæг сагъæстæ 
нывæзта ирон фæндыры хъистыл. Фидацы 
ацы ныхас дæр Темырболтты цард æмæ 
сфæлдыстады логикæйыч. 
Бæстон бæпæг нæ/ Темырбэлотæн йæ 
мæлæты аз дæр. Йæ иц æчдзæвгæЫл ис 
фыст 1898 аз. Фæлæ цы бæоæг ис. цас 
ма фæцард уый фæстæ. Æлбоооч зæгъьг 
ыард 1899 азы — Къостайы «Ирон фæн- 
дыры» рацыды аз! Символикон у иыцы шз*. 
кæд æцæг уыцы аз ацыд дунейæ Темырбо- 
10 

лат, уæд. Тениалон поэты хъæлæс æнустæл 
куы ныннæрыд Ирыстоны, уæд Темырбо- 
латы зæрдæ æнцойæ ахицæн уыдаид дуне- 
йæ. Номдзыд зарæджы хъæргæнæг баззагУ 
йæ фæдыА. 
Нæй, нырма хæръ чысыл зонæм нæ поэ- 
тæн йæ цардæл дæр, йе сфæлдыстадæй 
дæр. Ау, фынддæс æмæ’ ссæдз азы ицæндæс 
æмдзæвгæйы фыста? Дзырд дæр ыл нæй, 
стыр бынтæ ныууагътаид нæ поэт. Æязг 
кæд искуы нæ къухты бафтой, уæд нæ ра- 
зы цардæгасæй сыстдзæн стыр поэт æмæ 
стыр патриоты фæлгондз. 
Ды зæгъæн ис, ныр нæм цы иуæндæс 
æмдзæвгæйы ис, уыдонæй? Уыдон сæхæдæг 
сæхиуыл æргом æмæ бæлвырд дзурынц, 
бирæ комментари кæнын сæ нæ хгæуы. 
Поэтæн йæ фыццаг, йæ гæрдиагдæр н%- 
хас у: райгуырæн бæстæ! Æлæ. йын цыи$ 
иарзон ныхæстæ ф^кодта: «Цард н’агурæм 
дæ фæстæ»,! жЦардæн адджын ды куы 
дæ>», «Зæрдæйы рухс дæр ды куы дæ!», 
«Нæхи дæ номæй куы хæссæм!», «Удæн цдг 
дæр ды куы дæ!», «зæрдæйы уæлæ хуы& 
куы дæ!», «Дæ иу рыг дæр лæхи у!». 
Стыр трагикон æнкъарæн уыд Темыроо- 
латы зæрдæйы. Чи зоны, уый хуызæн æр- 
1Г 

*ом уарзон ныхæстæ ничи фæкодта Ирыс- 
тонæн йæ поэттæй. Иæ уавæр дæр афтæ 
амыдта. «Бæстæй скъуыд, æфхæрд лæ- 
.гæн» ницыуал баззад фыдыбæстæ мысын, 
уый уынгæг зæрдæйы уарзынæй дарддæр. 
Æцæг загъта йæхицæй Темырболат: 
Мæ уд æмæ мæ фэеллой 
Нæ адджын бæстæн нывонд у. 
Иæ уд — йæ зарæг, йæ фæллой — 
йæ зарæг, йæ намыс, йæ фдендиæгтæ, — 
¦æппæт, æппæт æрхаста нывондæн Темыр- 
болат йæ «адджын бæстæн!» 
Фыдыбæстæ уарзын æиæ мысын, цыа 
Темырболаты поэзийæн йæ астæумагъз у. 
¦Фæлæ уыцы хъуыды æмæ æнкъарæн сты 
йæ уацмысты сеппæты дæр æргом декла- 
рацийы хуызы нæ, фæлæ, фыццаджы дæр, 
эстетикон идеалы хуызы. 
Лæджы намыс, ном, кад, лæгдзинад 
¦æппæт, æппæт дæр нæ поэт бары райгуы- 
рæн бæстæйы уарзондзинады барæнæй: за- 
рæгæй сгуыхтдзинады уонг, хуымæтæджы 
¦æгъдауæй адæмæн лæггадкæныны уонг. 
Уый хъыгзæрдæйæ худы, Туркмæ фæли- 
дзæг ирæттæй чинтæ æмæ мулк чи скодта, 
æфхæрд æмæ- гæвзыкк мухаджиртыл йæхи 
12 

чи атигъ кодта, чызджытæй дзугтæ чи 
скодта, фæллойыл йæхи чи мары, куыдз 
хосыл куы хуысса, уыйау; хæрæгæн дæр- 
кад чи кæны, «сыгъзæрины уаргъ» ыл куы 
уа, уæд. Фæлæ сыл худы йæ фыдæлты^ 
Ирыстоны лæгдзинад, «æхсар æмæ рæст- 
дзинады» идеалон бæрзæндæй, уый уар- 
зондзинад æмæ ноджы хуымæтæг зæхку- 
сæджы сæрыстырдзинады бæрзæндæй. Йяг 
чинджын «æмгарæн» уый куы зæгъы: 
Куы мæ зоныс дæхæдæг, — 
Æз мæгуырæй нæ цæрын: 
Мæнæн мæ фæрæт, мæ цæвæг 
Дæтдзæн, ардзæн мæ кæрдзын. 
Хæрам у Темырболат хъæздгуытæм, чъын- 
дытæм, чиновниктæм, лæджы ном æмæ- 
лæгдзинад, мулк, сыгъзæрин, чинтæ æмæ 
гаремыл чи ивы, Иры хæрзæгъдац туркаг- 
фыдæгъдауыл чи ивы, уыдонмæ. Худы сыл: 
сатирикон дзырдæй, раст Къоста, Секъа 
æмæ Ёлбыздыхъо куыд кодтой се 1сфæл- 
дыстады, афтæ, Уæлдай æввахс у ацьс 
хъуыддаджы Секъамæ. 
Куы зæгъын, худы патриархалон лæОжы 
идеалты бæпзæндæй: лæгдзинад. гуманизм^ 
адæмуарзондзинад æмæ патриотизмы на 
15 

мæй. «Туркаг зæрдæ ма райс» дæр уымæк 
фæдзæхсы, йæ «рынчын» дæр уымæн кæ- 
цы, Ирыстоны номæй сагъæс кæнгæйæ. 
«Рынчын» Темырболатæн ныййарæг адæми 
¦символау у æмæ кæуы йæ сæфт хъæбул- 
тыл, сæ цæстмæ сын хæссы йæ ивгъуыд 
«æхсар æмæ рæстдзинад». 
Темырболат йæ идеалтæ иууыл æргом- 
дæрæй æмæ сыгъдæгдæрæй кæм æвдисы, 
уый у æмдзæвгæ «Кæмæдæр». Зонд æмæ 
ягъдау, æгады бæсты стыр зынтæ æвза- 
рын, царды аргъæй ном æмæ намыс сс$- 
рын, лæджы аккаг хъуыддæгтæй кад сс’:.- 
рын («Ды дæ митæй рæсугъд дæ») — 
ахæм у лæджы идеал Темырбэлаты поэ- 
зийы. Æмæ мæм афтæ кæсы, цыма ацы 
æмдзæвгæ Темырболат Къостайы тыххæй 
•фыста. 
Хицæнæй лæууынц Темырболаты поэзи- 
иы дыуцæ æмдзæвгæйы: «0, мæ хуыцац’» 
æмæ «Сабыр». п * 
шнтш д*„ уымæн æмбæлæм йæ уацмыР_ 
14 

Дин, хуыцау Темырболатæн «æнæдзырд- 
таг» сты. Æнæмæнг, Туркмæ кæй ацыО 
&мæ фæстæмæ кæй нал рыздæхт, уымæн 
дæр йæ аххосæгты сæйраг дин уыдаиО. 
Динылхæст лæгæн «Дæ дин дын’исынц* 
фаг уыд провокацийæн. 
Фæлæ иу хъуыддаг: «хуыцауы дуне» 
раст фæлдыст кæй нæу, хæццæ кæй у, 
адæмы цард цæхгæр контрасттæй конд кæй 
у, уый уыдта нæ поэт æмæ йыл разы нæ 
уыд. Агуырдта ирвæзæн хос æмæ йæ нæ 
ардта. Дунейы фыдæвзарæнæй афтæ тыхст 
æмæ йæ «уд мæлынмæ сразы», «рухс æм 
æппын нал цыди». 
Дин ын радта æрмæст иу «æнхъæлцау». 
иу «ныфс»: «хуыцау рæстаг у æмæ кæд æп- 
пынфæстагмæ бакæнид тæригъæд». Уый 
йæ цард, йæ поэзийы райдиан æнхъæл уыд 
нæ поэт. Фæлæ уыцы æнхъæлцауæй фыд- 
æнхъæл куы фæци, уæд ныххæцыд фатаг 
лизмыл. «Сабыр» ууыл амад у сæрæй бын- 
мæ. Кæд ын хуыцауы сфæлдисгæ дуне 
«кардæй æвзиды йæ риумæ», уæд поэт 
зæгъы фæстаг фаталистон ныфсæвæрæн: 
Фæлæ дæуæй куыд тæрсон? 
Мæнæи куы ис æнхъæлцау: 
15 

Мæнæн мæ удæн йæ тæрхон 
Раджы куы скодта мæ хуыцау. 
Темырболат æнæмæнг зыдтаид уырыссаг 
поэзи, фæлæ йæ аслæджы бонтæ Турчы ар- 
выста, пысылмон дины чингуытыл уымг 
æвæццæгæн, бæстон . фæцахуыр æмæ йæ 
хъизæмайраг цардæй рухсмæ фæндаг куьс 
нæ ардта, уæд ын фатализм, мæрдты ды- 
дзы рухсау, ныфсы хос фæци. Цæй ныфсаг 
у, фæлæ лæг былæй куы хауы, уæд сын- 
дзы къутæрыл дæр фæхæцы... Темырбо- 
латы уавæры æндæр хуыздæр ссарæн дæр 
ницы уыди. Уый дæр Темырболаты траге- 
дийы фæстиуæг у. 
Ацы аз æххæст кæны 100 азы, Темырбо- 
лат йæ адæмы национ трагедийыл цьс 
уынгæгзæрдæ зарджытæ скодта, уыдок 
райдианыл. 
Стыр мысиниг лæг у ирон национ куль- 
турæйæн Темырболат. Стыр хæс ис ирон 
интеллигенцийыл Темырболаты раз, уый 
ном æмæ сфæлдыгтад адæмы рæгъмæ æх- 
хæстæй æмæ сыгъдæгæй рахæссыны хъуыд- 
даджы. Раст зæгъгæйæ, уыцы хæсæй нырма 
хæрз чысыл . бафыстам. 
Фæлæ йын мæнæ фыццаг хатт уадзæм 
16 

хицæн чиныгæй, йæ уацмыстæй нæм цы ис. 
уыдон. Нæ зарæджы райдиан — «Ирон 
зарджытæ»! "Уадз æмæ дидинджыты дзы- 
гуырау æвæрд æрцæуæд Темырболаты ин- 
гæныл æцæгæлон бæсты, дард туркаг хъæу 
Батманташы уæлмæрды. 
Къостайы загъдау, цырагъдарæй фæхат- 
ти Темырболат йæ тдджын бæстæн» æяæ 
йæ зæрдæйы цырагъ, йæ поэзийы рухс мах- 
мæ Анатолийы сыгъд быдыртæй куыд æр- 
хæццæ, афтæ хуысгæ ^æр никуы акæн- 
дзæн, цалынмæ ирон æвзагыл дзурæг уа, 
уæдмæ. 
17 

САГЪÆСТÆ 
Дысон бонмæ бафынæй 
Ме уæнгтæ нæ куырдтой, 
Мæцæстытæ дзагъырæй 
Æрцъынд кæнын нæ куымдтой. 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
ч<Фæхуд, фæхуд дæхиуыл!» — 
Зæгъгæ, мæм бæстæ ысдзырдта, — 
«Нæл хуы схуыссыд мæ риуыл», — 
Зæгъгæ, йæхæдæг ыскуыдта. 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
-«Æз уæ саби, уæ мæллæг 
Зæрдæйы рухсæн куы хастон. 
Æз уе стæгдар, уæ хæррæгъ 
"Мæ хуылфы арф куы дардтон. 

Ныр тыхы бон æдыхæи 
Дыууæ дихы куы фестут 
Æмæ иу ран дæр мæн тыххæи 
Ысхæцынхъом куы не стут». 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
Нæ райгуырæн, нæ бæстæ, 
Цардæн адджын ды куы дæ! 
Цард н’агурæм дæ фæстæ, 
Зæрдæйы рухс дæр ды куы дæ! 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
Иттæг хорз нын ракæнис, — 
Цæттæ дын ыстæм мæлынмæ, — 
Дæхимæ нæ ку ’акæнис 
Залымимæ хæцынмæ. 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
Кæмдæриддæр, дæ цæуæт, 
Нæхи дæ номæй куы хæссæм; 
Цыфæнды тых ныл æрцæуæд — 
Æгад нæ сæрмæ нæ хæссæм.’ 

Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
Нæ райгуырæн, нæ бæстæ, 
Удæн уд дæр ды куы дæ!.. 
Цард н’агурæм дæ фæстæ, 
Зæрдæйы уæлæ хуыд куы дæ!.. 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 
Урс базыл сау цæссыг 
Тынгæй-тынгдæр куы цыдис, 
Куы нал хъæцыдтæн сагъæсыл, 
Уæд мæм кæцæйдæр æрдзырдис: 
«Уæ! Бæстæй скъуыд, æфхэЕрд лæг! 
Дæуæн куы ис æнхъæлцау, — 
Куы йæ зоныс дæхæдæг, — 
Дæ дин æмæ дæ хуыцау.» 
Иунæг хуыцау сабыр у, — 
Иу хатт махмæ дæр ракæсдзæн. 
Мæгуыры дуа хъабыл у — 
Тæригъæд нын бакæндзæн. 
Уæ! Нæ хæхтæ, нæ бæстæ, — 
Куыд ма цæрæм уæ фæстæ!.. 

ДЫУУÆ ’МБАЛЫ 
КÆСТÆР 
Ды, мæ хистæр, æнкъард дæ, 
Æгæр кæныс тынг сагъæс. 
Лæгæй бæсты куы цардтæ, 
Уæд ма радзур иу таурæгъ. 
Ныр куы бауис мæ фæндиаг, 
Уæд мын хъæрæй ныззарис, — 
Цыбыр кæнид нæ фæндаг, 
Ноджы сагъæс ныууадзис. 
ХИСТÆР 
Нал зонын чарджытæ, — 
Зæрдæ хуылфы куы бахус, 
Кæд дæ хъæуы зарджытæ, 
Уæд мæм дзæбæх æрбайхъус. 

Къордтæ, дихтæ баистæм, 
Сæфы, сæфы нæ фæстаг. 
Æрсагъæс кæн дæхæдæг: 
Чи нæ хъæрзы Сыбыры, 
Чи нæ баззад нæ бæсты. 
Ох, ме ’взаг куы бахус, 
фæлæ мыл дзурын кæм сагъуыд, 
Уым мæм дзæбæх æрбайхъус, — 
Зæронд мæнгæн нæ ралыгъд. 
Нæ расты дуг куы ’рцыди, — 
Алчи зæххыл иыддæлгом. 
Цæссыг тугæй æрцыди, 
Зæрдæ фенцъылд, ныффæлхор. 
«©, нæ хæхтæ, нæ бæстæ! — 
Нæ хистæртæ куы сдзырдтой, — 
Цард н’агурæм уæ фæстæ!» — 
Тынг сæхуыдтæг куы скуыдтой. 
«Дæ ном уарзгæйæ дзурдзыстæм, 
Дæуæн, нæ уарзвн, нæ бæстæ! 
Хуыцауæй дæ курдзыстæм, 
Цалынмæ уа нæ хъæстæ. 
Цард н ’агурæм нæхицæи, 
Дæ иу рыг дæр нæхи у, 

Нæй дын махæй Ф«"«*н’7 
Дæуæн дæ фидар нæ риу у.» 
Цæй, дардыл цы дзурæм: 
Иæ ис æмæ нæ бæстæ 
Мах Залымæн ныууагътам, 
Рахастам ма нæ сæртæ. 
Не знаг цыди нæ фæстæ, 
Раст нæ наумæ куы тардта. 
Уый, хуыцауæй æдæрсгæ, 
Мах наумæ куы калдта. 
Нау сыстад, арасти. 
Бадæн, лæууæн чи ардта! 
Чн на? быны амарди, 
Чи нæ донмæ куы хаудта. 
Мад нал ардта йæ фырты, 
Кæрæдзише дзынæзтой. 
Иу къорд та дæ нæ быиы 
Хуыцауы хæс лæвæрдтой. 
Иу бон иау бабастой, 
Аргъæвтой нæ бæлæгъæй. 
Ызмисмæ нæ акалдтой 
Æнæхицау, дзæгъæлæй. 

Уыцы ран зынæй кæй фецтам, 
Уыдон се ’ппæг чи мысы... 
Мингæттæй-иу ныгæдтам 
Æнæмæрддзаг, ызмисы. 
Бон-иу хурмæ сæфтыстæм, 
Æхсæв та-иу уазалмæ. 
Райсом та-иу цыдыстæм 
Бæгъæввадæй дард ран.мæ 
Ыстонг æмæ бæгънæгæй 
Зæрдæ хуылфы ныфтыди. 
Иæ цард ысси кæрдæгæй, — 
Хæринаг ма кæм уыди!.. 
Ноджы ниудтой сабитæ, 
Туркæн сæ-иу лæвæрдтам. 
Чи ма хаста йæ саби? 
Кæй-иу уынджы æппæрстам, 
Чи-иу ыстонгæй марди... 
О, мæ кæстæр, мæ зæрдæ! 
Низмæ та мæ куы ’рхуыдтай, — 
Мæ удæн та йæ цæфтæ 
Ды дæ ныхтæй куы ’ртыдтай... 

Ныхас куыддæр фæлыг и, 
Бæрзæй æрхауд йæ риуыл. 
Цæссыг тугæй æрцыди, 
Лæг нал хæцыд йæхиуыл. 
26 

МЕ ’МГАРМÆ 
О, ме ’мгар, мæ уарзон! 
Ме ’фсымæр дæ куы хуыдтон. 
Нæ цардаис, базон, 
Æнæ дæу цæрын нæ зыдтон. 
Мæ фос, мæ цин, мæ рис дæр 
Дæуæй хицæн нæ дардтон. 
Бауырнæд дæ, мæхи сæр 
Æз дæуиас нæ уарзтон. 
Фæлæ куыддæр фæхицæн 
Махæн нæ цард иу ранæй, 
Афтæ тæрсын дæхицæн 
Ды байдыдтай де ’мгарæй. 
Ныр мæ дæ уарзон ныууагъта, 
Уый зæрдæйæ нæ уыди. 
Сæрæй, мæ дарæс куы сайдта, 
Сæрæй, мæ сагъæс мæнг уыди. 

Уæддæр мæ уарзон ахастон, 
Цудгæ миййаг нæ кæны. 
Æрмæст мæ къодах рахастон, 
Мæ уд демæ куы цæры. 
Æргом зæгъын, базон æй, 
Ныр мæ ласыс дæхи дард. 
Æвæццæгæн, д’амондæй 
Тынг дæ зæрдæ фæфидар. 
Бамбæрстон æз дæ ниат, 
Дæ цин ысхызт уæлæмæ. 
Ды—стыр хицау, æз—чысыл, 
Нал мæ хæссыс дæ сæрмæ. 
Куы та зæгъыс: «Хъаджджын у, — 
Йæ тыхст та мын куы дзура. 
Мухаджир лæг ахуыр у, — 
Фос мæ миййаг куы кура. 
Дæ зонд ма кал дзæгъæлы, 
Мæнæн мæ ниат æргом у* 
Мæ уд авмæ мæ фæллой ’ 
Нæ адджын бæстæн нывонд у 

Куы мæ зоиыс дæхæдæг, — 
Æз мæгуырæй нæ цæрын: 
Мæнæн мæ фæрæт, мæ цæвæг 
Дæтдзæн, ардзæн мæ кæрдзын. 
» 

ЧЪЫНДЫ ЛÆГ 
Ды исимæ мæгуыр дæ, 
Тæригъгед дын фæкæнын. 
Лæгмæ ма уæд дæ зæрдæ, — 
Æргом дын æй хъæр кæнын. 
Рагъ ыскодтай дæ хорæй, 
Ды йæ уæлæ куы хуыссыс, 
Нæ йæм уадзыс дæ фосы, 
Хæргæ дæр æй нæ кæныс. 
Ды дунейыл æцæгæй 
Ыстыр азапп куы фидыс. 
Ыстонг æмæ бæгънæгæй 
Ды дæ бонтæ куы ’рвитыс. 
Дæ хæринаг æдæрсгæ 
Дæ гуыбынмæ нæ цыди. 
Гомæй хæссыс дæ фæрстæ, 
Хурмæ дæ риу ныссыгъди. 

Æхсæв зæрдыл бон дары. 
Сойæдзагæй дæ кæрц у. 
Уæддæр зæгъыс ды арæх: 
«Дзæгъæл фæлхас цæмæн у?» 
Дæ хæдонæн йæ хъуымац 
Базонынæк нал бæззы. 
Худ бæрзæйыл æрдыдагъ, 
Кæрæдзийыл нал хæцы. 
Дæ фос ысси дæ дзыуар, 
Дæ хæстæджы кал зыдтай. 
Рассыдтай сыл дæ дыуар. 
Дæ зæнæджы асырдтай. 
Дæуæн, гормон, дæ цардмæ 
Дæ зæнæг дæр нæ бæллынц. 
Бæллынц уыдон дæ мардмæ, 
Хуыцауæй йæ агурынц. 
Уæд цы кæныс дæ исæй? 
Сагъæс ма ’ркæн дæхæдæг: 
Æнæ арфæ-иу ыстæй 
Куыд сæ хæрдзæн дæ зæнæг. 
Æппынфæстаг тарф рынæй, 
Дæ ристæй хъæрздзынæ. 

Дæ цæстытæ дзагъырæй, 
Ды тыхстæй мæлдзынæ. 
Нал дæм уыдзæн фæкæсæг, 
Баззайдзынæ дзæгъæл ды. 
Къуымты зилдзæн дæ зæнæг, 
Агурдзысты дæгъæлтæ. 
32 

А М О Н Д 
Махмæ уыди иу голлаг, 
Кæд ма лæууы дæ зæрдыл, 
Гæмттæ уыди æгасæй, 
Зæрдæ рысти йэе хглдыл. 
Хæлд голладжы иу нæмыг 
Нæ дзы лæууыд æппындæр, 
Ныр æй хонын байдыдтой 
Нæ голджытæн сæ хуыздæр. 
Диссаг ысты нæ дзыллæ, 
Сæ зонды цæст нæ уыны: 
Кæй сисынц уæларвмæ, 
Кæй æркæнынц сæ быны. 
Рæстыл к’ уаид сæ тæрхон, 
Уæд ыл хъыг та чи кæны. 
Голлаг махæн нæхи у, 
Рæстæй йæхи чи ’фхзеры. 
3* 
33 

Ныр дæ курын æз, мæ хур, 
Æркæс-ма йæм, хуыздæр у? 
Кæд ыл мæ зонд рæдийы 
34 

X Æ Р Æ Г 
Дæ саргъ куы уаид сыгъзæрин, 
Лыг куы уаиккой дæ хъустæ, 
Бæх дæ уæддæр нæ хонин. 
Дæ уад æмæ дæ цыдæй 
Диссаг ма кæс дæхимæ. 
Дæ дугъ вæййы хæрджытæм, — 
Нæ фæразыс бæхтимæ. 
Фæлтау ныууадз дæ дзырдтаг, 
Дзæгъæл ныхас цæмæн у? 
Радт ын, гормбн, йæ фæндаг, — 
Хæрæг йæ саргъæй бæрæг у. 

РЫНЧЫН ÆМÆ РЫНЧЫНФÆРСÆГ 
РЫНЧЫНФÆРСÆГ 
Куы сдæ, Осман, фыдмæллæг, 
Хъæрзгæ дæ бонтæ куы ’рвитыс, 
Мæ ззердж дыл куы риссы. 
Хуыз дæ, туг дæ нал баззад, 
Цæуыс адзалмæ хæстæгдæр. 
Бонæй-бонмæ дæ хъару 
Бæлвырд кæны мæллæгдæр. 
Мæ зæрдæ дыл куы худы, 
Е-ууæй, гормон, фæтарстæ? 
Ды ном æмæ кадимæ 
Дæ заманы куы цардтæ. 
Дæ ном чысыл куынæ уыд, 
Арвы цæлхъау куы хъуысти. 
36 

Дæ тых æмæ де ’хсарæй 
Æгас дуне куы рызти. 
Чысыл ысхæц дæхиуыл, — 
Гормон, дæ уд фæцæуы. 
Уæлдай тæрсын æххуыс нæу,— 
Мзелæтæн дар лæг хъæуы! 
Р Ы Н Ч Ы Н 
О, мæ хъан, мæ уарзон, 
Æрбабад ма хæстæгдæр. 
Фыццаг бамбар мæ низы, — 
Уайдзæф ракæн фхст^дæр. 
Тæхуды ’мæ ды иу хатт, 
Мæ зæрдæмæ куы ’ркæсис. 
Тæригъæд мын фæкæнкс. 
Куыдтæ бацис мæ фвллой, 
Цы ми кæнынц м?? з??н??г, — 
Ды дæ цæстæй куы фенис, — 
Мемæ кæуис дæхæдæг. 
Хъал ныхас цæмæн V? 
Фæлтау дæ хьус æрбадар, — 
37 

Байгом кæнон дæ разы 
Мæ зæрдæйæн йæ дыуар. 
Мæнæн мæ ном, дæ загъдау, 
Арвы цæлхъау куы хъуысги. 
Мзе тых æмæ ме ’хсарæй 
Æгас дуне куы рызти. 
Æхсар æмæ рæстдзинад 
Æз мæ къухы куы дардтон. 
Æз ме стыр мулк, мæ фæллой 
Афтæмæйты куы ссардтон. 
Мæнæн -мæ -ниат хуыцау уыд. 
Хорз ракæн адæмæн! — 
Мæнæн, мæ хур, æгъдау уыд. 
Фæлæ, мæ хур, ц’ахъаз у?.. 
Фыд зæнæг мын рацыди. 
Низджын ысдæн сæ низæй, 
Мæстæй мæ хуылф басыгъди. 
Дзугтæ скодтой чызджытæй. 
Цард риуы бафынæй. 
АФт*» ’рвитынц с» бочтæ 
Худын æмæ хъазынæй. 

Сæ мулк, се ’хсар, сæ намыс 
Æргом ысси хæрзмæллæг, 
Уæддæр фæсмон нæ кæнынц 
Мæнæн, мæ хур, мæ зæнæг. 
Сæфты зондыл рацыди, — 
Сагъæс размæ нæ кæнынц. 
Сæ хæдзары уынаффæ 
Кæрæдзийæн уæй кæнынц. 
Се ’хсæн хæрæг куы фенол 
Сыгъзæрины уаргъимæ, 
Уæд ын йæ ном аивынц, 
Арвитынц æй кадимæ. 
Ыстæй ноджы мæ фæстаг 
Тынг æнæфсарм, фæлывд у. 
Ма мын аппар мæ ныхас, 
Бауырнæд дæ, бæлвырд у. 
«Мæнæ хæлы мæ хæдзар!.» — 
Кæугæ дзурдзæн мæ зæнæг. 
Йæ уæрджытæ хойдзæни, 
Уый æруыдзæн хæрзмæллæг. 
Ма дæ уырнæд йæ дзырдтæ, 
Мæнгæй йæхи æфхæры. 

Давын æмæ хæрынмæ 
Лæ дæндæгтæ цыргъ кæны. 
Демæ худгæ дзурдзæни, 
Ысуыдзæни хæрз лымæн. 
Зæрдæ зæгъдзæн мидæгæй: 
Амæн нал и мæ хуызæн. 
Худгæ йæхи æвдисы, — 
Зæрдæ сау у мидæгæй. 
Хи дзы хъæуы хъахъхъæнын, — 
Куыдзау, хæцы сусæгæй. 
Цæй, дардыл цы дзурзем, 
Самовд фенцъылд, гсасти. 
Сæ иар кæлы сæ уæлæ! — 
Сæ фыд цотыл рахатти. 
Кæфтæ æмæ кæсæгтæ 
Уыдоны цард куы кæнынц. 
Уыдон дæр ма, мæ фырттау, 
Кæрæдзи фыд куы хæрынц. 

Еныр мге фыд бамбыди, 
Уый байдыдта мæрдысмаг. 
Мзе къабæзтæ халæттзен 
Ныр уал фесты хæлæфаг. 
Ныр цæргæстæ, уаритæ 
Тæхынц мæнæн мæ сæрмæ, 
Бахæрынмæ цæрдудæй 
Кæсынц мæнмæ æнхъæлмæ. 
Ныр мын мæ низ бамбæрстай. 
Мæ хъан, мæ хур, æнхъæл д 
Сæрæй дæуæн куы схуылыд? 
Дæ цæсты бын кæлмæрзæн?.. 

АВДÆНЫ ЗАРД 
Ахуысс, ахуысс æнцад хуыстæй^ 
Цалынмæ маст дæ зæрдыл нæи. 
Æз дæ хæссын хэелар куыстæй,^ 
Ныр уал мæ туг мæ риуæй дæй. 
Æнæбæстæ, æнæхицау, — 
Ды кæ зоныс, кæм ыстхм; 
Нæ хорздзинад æнæмбæрстæй 
Мах дзæгъæлдзу каей сыстæм. 
Неннæ дих та сæ паддзахæй 
Иттæг тыхст лзы куы вæййынц. 
Сæ дин, сæ бæсгæ, се ’гъдауæй 
Уыдон хицæн куы кæнынц. 
Дæ дин дæ бæстæ, де ’гъдауыл 
Иттæг тынгæй куы дзурай, 
Дæ худинаг, де ’гадыл 
Адзал лæварæн куыд курай. 

Туркаг зæрдæ ма раксай, — 
Дæ туджы ’ртах кавказаг. 
Махыл дæ зæрдæ ма худæд, — 
Нал дын ыстæм ахъазаг. 

КÆ МÆД Æ Р 
Удæн рæсугъд цы зоны, 
Аргъ ын хъæуы йæ митæн. 
Дидинæг дæр йæ боны 
Алыхуызæн æрттивы. 
Фæлæ бирæ н’ахæссы, 
Тагъд фехæлы, фесæфы. 
Уад æй ’видауцмæ ахæссы. 
Аргъ ын æппын нал вæййы. 
Уымæн йæ бæлас—æнæфау. 
Уый кадджын у нæ цæсты. 
Дидинæджы æнæвгъау, 
Азæй-азмæ куы дæтты. 
Ды дæ митæй рæсугъд дæ, 
Ноджы ма уындæй хайджын дæ. 
Дæ зонд æмæ де ’гъдауæй 
Ды мæ цæсты кадджын дæ. 

Æз дын дæхи нæ зонык, 
Дæ коймæ дын аргъ кæнын. 
Цæрыны бæсты æгадæй, 
Ыстыр зынтæ куы кæныс. 
Ды балхæдтай дæ цардæй, 
Сæрæй, дæ мулк —дæ намыс! 

С А Б Ы Р 
Уаты бадтæн иунæгæй, 
Арв хьæрæй нæрыди. ^ 
Зæрдæ рысти мидæгæй, 
Сæр уæрджытыл лæууыди. 
Бæстæ семæ куы хастой 
Уарын, дымгæ, æдзынæг. 
Хъæрæй зæрдæ куы састой, — 
Уæнгтæн с^ тых æрмынæг. 
Зæрдæйы сагъæс бацыди, 
Уд мæлынмæ ысразы. 
Рухс æм æппын нал цыди, 
Нал фæрæзта йæ уаргъы. 
0, нæ дуне! Дынджыр дæ. 
Ды нæ ’дзухæй куы ласыс: 
Кæм нæ къултыл хойдзынæ, 
Кæм нæ хурмæ куы тавыс. 

Кæм нæм уарзгæ куы худыс, 
Ласдзынæ мæ дæхимæ, 
Куы мын кардæй куы ’взидыс 
Мæнæн, гормон, мæ риумæ. 
Фæлæ дæуæй куыд тæрсон?! 
Мæнæн куы ис æнхъæлцау: 
Мæнæн мæ удæн йæ тæрхон 
Раджы куы скодта мæ хуыцау. 

ФИППАИНÆГТÆ 
Мамсыраты Темырболаты æмдзæвгæтæ* 
мыхуыр цæуынц ацы рауагъды ахæм æрмæ- 
джыты бындурыл: 
«Сагъæстæ» нст у Всеволод Миллеры 
лубликацнйæ, йæ «Ирон этюдты» цы текст 
мыхуыр æрцыд, уымæй. 
Иннæ æмдзæвгæтæ се ’ппæт дæр мыхуыр 
цæуынц, Цæгат Ирыстоны зонад-иртасæг 
зтаституты литературон архивы цы къух- 
фыст копи ис, уымæ гæсгæ. 
Уыцы копи фæзынд афтæ: 1922 азы Дзæу- 
джыхъæумæ æрцыд Темырболаты мады 
’фсымæр Къуындыхаты Муссæйы фырт Бе- 
чырбн (Бекирбей Самн). Уый уыд Мæскуы- 
йы Турчы дипломатон миссийы сконды, Со- 
ветон хнцауадимæ Турчы ахастыты фæдыл 
тæрхоны. Дзæуджыхъæумæ уый æрласта 
Темырболаты уацмыстæй цалдæры копитæ 
48 

машинкæйыл французаг дамгъæтæй мы- 
хуыргондæй. ы 
Дзæуджыхъæуы уæд зонадон институт 
нæма уыд, фæлæ куыста ирон истопиоч- 
филологон æхсæнад. Уьшы ’хсæнады сæргь 
лæууыд Æлборты Барысбн. Уый ракуырдта 
Къуыидыхайы фыртæй, цæмæй сын æмлзæв- 
гæтæй копитæ сисыны бар радтаид. Копи- 
исæг уыд Хъаныхъуаты ’Иналыхъ. Систа 
дыууæ копийы æмæ дзы иу Æлборы фырт- 
мæ баззад. 
Афтæмæй ныртæккæ Æлбороны копийæ 
дарддæр ннцы ’рмæг ис, поэты уаимысты 
бæлвырд текст цæй бындурыл рафæлгъуы- 
дæуа, ахæм. 
Раст зæгъгæйæ, уыцы копийы дæр текст- 
. тæ сты хæлд. Ома барæй нæ, фæлæ, копи- 
исджытæм филологон цæттæдзинад кæй нæ 
уыд, уый аххосæй. Фыццаг сæ фехæлдта, 
французаг машинкæйыл сæ чи мыхуыр 
кодта, уый, стæй та дыккаг копиисæг Хъа- 
ныхъуаты Иналыхъ. Къухæй ист копнйы 
рæдыдтытæ, раст кæй нæ бакаст, ахæм бы- 
нæттæ — бирæ. 
Æз бафæлвæрдтон уыдонæи иуæи-иу 
бынæттæ сраст кæнын. Нæ зонын, цас мын 
бантыст, фæлæ цæмæй Ииалыхъы рæдыдты- 
4* 4& 

тæм ног хæлд бынæттæ ма бафтауои, уын 
тыххæй, цы бынæттæ раивтон, уыдон сеп- 
пæт дæр нысангонд сты фиппаинæгты. Ома 
æмных цæуынц дыууæ тексты: Иналыхъмæ 
куыд фыст у æмæ мæнмæ гæсгæ растдæр 
куыц у, уый. Уымæй дарддæр ма фиппан- 
иæгты дзурын, мæ вариант мæм растдæр 
цæмæи кæсы, уый дæр. 
Иналыхъы копи фыст у, революцийы ра.з- 
мæ цы нрон алфааит уыд, ууыл. Æдæппæг 
58 тетрады фæрстæй. 
Фьшцаг фарсыл фыст ис: «Ирон зарджы- 
тæ. Ныффыста Мамсыраты Темыоболат. 
Турчы, Анатолнйы, Батманташ. 1868—1898 
«зты». 
Ирок зарджытæ! Ацы ном машинкæйы 
мыхуыргæнæг не рымысыааид. Афтæ мæм 
кæсы, æмæ поэтæн йæхи сæвæргæ ном уы- 
дзæн. Фыццаг ирон поэт йæ уацмыстæ æнæ- 
мæнг афтæ кæй схуыдтанд, уымæн ис фи- 
дао мидлогикон мидис. 
Национ культурæ аразын чи райдайьь 
уыдонæн фыццаджы-фыццаг сæ зæрдывæй- 
иы сæ адæмы ном скадджын кæнын. Гъе, 
уыи охыл сæ зæрдæйы скъуыддзæгтæ—се 
уацмыстæ рахонынц сæ адæмы буц номæй. 
кауæд сæ адæмы культурæйы кадджындæо 
тоадицийы номæй. ’ 
50 

Шевченко иæ фыццаг чиныг рахуыдта 
«Кобзарь», ома фæндырдзæгъдæг. Къоста— 
«Ирон фæндыр», Секъа — «Ирон Фиййау» 
аемæ «Куырм фæндырдзæгъдæг», Темыр- 
чэолат та—«Ирон зарджытæ». 
«Ирон зарджытæ»! Поэт баиу кодта йа$ 
адæмы сæрыстыр ном—Ирон!—æмæ йæ 
адæмы поэзийы бæрзонд иугæнæг ном 
Зарæг! Ахæм хъуыдыйыл амад у Къостайы 
¦чиныджы ном дæр—Ирон æмæ фæндыр, 
зарæг. Ома нæ национ культурæйæн йæ 
рæзты райдиая йæ тырысайыл фыст уыдис 
лыууæ дзырды: ирон æмæ зарæг! Уый уыд 
иæ хуыздæр фысджыты уацмысты идейок- 
эстетикон пафос революцийы агъоммæ. 
Секъа «Ирон фиййау» кæй зæгъы, уый дис- 
<:аг нæу: йæ поэзийы сæйраг геройы но** 
фæбæлвырддæр кодта, æндæр уыи дæр уы- 
цы тырысайы бын лæууы. 
«Ирон зарджытæ!» Ацы ном, мæ хъуы- 
дыйæ, тынг хорз фидауы Темырболаты æм- 
дзæвгæтыл æмæ сæ уыцы номæй мыхуы? 
Инашхъы копийы æмдзя?вгæтæ кæрæдзи 
трæдыл сты æвæрд афтæ: «О, мæ хуьшау!», 
«Амонд», «Дыууæ ’мбалы», «Ме мгармæ^ 
«Авдæны зард», «Чъынды лæг», «Рынчын- 
5! 

фæрсæг», «Рынчын», «Кæмæдæр», «Сæри- 
бар» æмæ «Хæрæг». Номхыгъды иуæндæс 
æмдзæвгæйы ис, фæлæ æцæгæй дæс уац- 
мысы сты. «Рынчынфæрсæг» æмæ «Рынчын» 
иу æмдзæвгæ сты, æмæ йæ ацы рауагъды 
хонæм «Рынчын æмæ рынчынфæрсæг». Æм- 
дзæвгæ фыст у диалоджы хуызы: рынчын- 
фæрсæджы уайдзæфтæ æмæ рынчыны 
дзуапп. Ахæм формæйыл амад у «Дыууæ 
’мбалы» дæр: кæстæр фæрсы, хистæр дзуапп 
дæтты. 
Иналыхъы копийы æмдзæвгæты равæо- 
дæн ницы мидлогикæ ис. Хицæн чиныджы 
уагъд кæй цæуынц ныр, уымæ гæсгæ æз 
бафæлвæрдтон уыдон тематнкон къордтыл 
радих кæнын æмæ сын сæ мидисы фæдфæ^ 
дылондзинады логикæ сæргом кæнын. 
Мæнмæ гæсгæ, раст уыдзæн, Темырбола- 
ты чиныг йæ номдзыд «Сагъæстæй» рай- 
дайын. Уъщы трагикон сагъæстæй райдыд- 
та Темырболатæн йæхи сфæлдыстад дæр- 
æмæ ирон профессионалон поэзи æмткæй 
сисгæйæ дæр. 
Дарддæр—уыцы трагедийыл баст «Дыууæ 
*мбалы» сагъæстæ. Дыууæ æмдзæвгæйы 
дæо кæрæдзийыл фидар баст сты. 
Поэтæн йæ зæрдæрис куы фæсабырдæр, 
52 

раигуырæн бæстæйæ фæхицæны рисыл хъæ- 
Цын куы райдыдта, уæд ын æнæ сдзушæ 
нæ уыд æцæгæлон адæмы ’хсæн æрцог ч* 
джы—мухаджиры хъысмæтыл. Темырболат 
фыссы «ие мгармæ», фыссы, æцæгæлон 
зæххыл дæр æрцог адæмы хъысмæт æн- 
дæр æмæ æндæр кæй у, ууыл. Иутæ ферох 
кодтой сæ бæстæ, сæ адæмы ном æмæ лæг- 
дзинад, кæйдæр зæххыл сæхи чинтыл æмæ 
. мулкыл марæг скодтой. 
Поэт хъыгзæрдæ у уыцы хъуыддагæй. 
Хæрамæй дзуры уыцы «ирæттыл». Афтæмæй 
райгуырдысты йæ зæрдæйы: «Ме ’мгар- 
мæ», «Чъынды лæг», «Амонд», «Хæрæг». 
Уыцы тематикон циклæн йæ кæрон æз æвæ- 
рын «Рынчын æмæ рынчынфæрсæг». Ацы 
æмдзæвгæйæ æппæт хъуыддæгтыл дæр цæ- 
уы дзырд, тæрхон. Стæй тæрхоны сæйраг 
критери та у фыдыбæстæйы—РГрыстоны ном 
æмæ кад, уый хъысмæт. Афтæмæй ацы æм- 
дзæвгæйыл фæуд кæныиц поэты сагъæстæ 
Туркмæ фæлидзæг, уым æрцæрæг ирæттыл, 
«Авдæны зард»—уый та поэты фæдзæхст 
æцæгæлон зæххыл рæзæг ФæлтæРæн; *"• 
стæрты хъыгзæрдæйæ критикæ ш« 
поэт рахызт авдæнхъом сабиты фæдзæхсын- 
мæ. 
53 

Ахæм у «Кæмæдæр» æмдзæвгæ дæр. Ам 
дæрпоэт йæ идеалтæ дзуры. Адæймаг 
æцæг лæг цæмæй у, уый дзы æвдисы. 
Æппæты кæронæй æз æвæрын æмдзæв- 
гæ «Сабыр». Уый у дины философийы бын- 
дурыл амад, поэты цæстæнгасты иу мини- 
уæг æвдисы. 
Афтæ мæм кæсы, цыма ахæм хуызь? 
æвæрдæй æмдзæвгæты фæдфæдылондзина- • 
дæн ис мидлогикæ. 
Æппæт ацы фарстытыл ныхас бахъуыд 
æрмæстдæр уый тыххæй, æмæ Темырбола- 
ты æмдзæвга&тæ иронау хицæн чиныгæй: 
уагъд цæуынц фыццаг хатт. Амæй размæ 
мыхуыр уыдысты хицæнтæй ирон литера- 
турæйы хрестоматиты. 
Æцæг, уырыссагау, тæлмацæй рацыдрлстьг 
1947 азы Хуссар Ирыстоны. Ратæлмац сæ 
кодта Е. Гегелашвили, разныхас сын ныфг 
фыста Бязырты Алыксандр. 
Дæлдæр алы æмдзæвгæйæн дæр лæвæрд 
дæуы конкретон комментари, разныхасы 
дзырд кæуыл нæ уыд, ахæм зонæнтæ. 
54 

1- Сагъæстæ 
Мыхуыр цæуы Миллеры публикацпм* 
гæсгæ. Кæс: «Осетинские этюды» Часг 
первая (осетинские тексты) Всеволода 
Миллера. Москва, 1881, 104—107 фæрстæ. 
Миллер «Сагъæстæ» ныммыхуыр кодтх 
адæмон зарæджы хуызы. Фæлæ уæддæт) 
рахатыд, ахæм текст адæмон зарджытæй 
бæрæгбæлвырд кæй хицæн кæны нæ аи- 
вадон миниуджытæй: ома поэты инднвиду- 
алон фыст кæй у, стæй йæ аивдзинадæн 
бæрзонддæр кæй лæууы адæмон зарджы- 
тæй. Уый фыста йæ фнппаинаджы «Сагъæ- 
сты» тыххæй: «Продукт нового, более ху- 
дожественного творчества». (Этюды, 13 
фарс). Ноджы фыста, зæгъгæ, мæ къухы 
уыд æвзæр текст: «Я имел под рукою 
довольно плохой список, который помог 
мне разбирать г. Кокиев» (уый дæр уым). 
Фæстæдæр Æлбортьг Барысби ныффыста 
стыо куыст Мамсыраты Темырболаты^тых- 
хæй, «Первый осетинский поэт Темироолат 
Османовнч Мамсуров. Владикявказ. 1926 г.». 
Уым «Сагъæсты» тыххæй фыста, зæгъгæ, 
уацмыс адæмы *хсæн ахæлиу зарæджы х^г- 
55 

зы æмæ йын бнрæ варпанттæ ис, фæлае 
«сеппæтæй æххæстдæр у йæ мидисмæ гæс- 
гæ, Миллер йæ «Ирон этюдты» цы вариант 
ныммыхуыр кодта Саламты М. фыстмæ 
гæсгæ, уый. Саламы фырт зарæджы текст 
йæхæдæг та ныффыста, Донайы хæсты цы 
ирон хæстонтæ уыд, уыдонæй» (фарс 23). 
Йæ ныхасмзе ма Æлборон бафтыдта: «уым 
дæр» (ома Миллеры публикацийы—Н. Дж.) 
тексты бирæ бынæттæ сты хæлд» (фарс 29). 
Æцæгдæр, Миллеры тексты хæлд бынæт- 
тæ дзæзгар ис. 
Фыццаджыдæр, хæлд у уацмысы компо- 
зпцч. Æз бафæлвæрдтон уый рарасткæньш. 
Уацмысы композици у ахæм. Авторæн 
йæхицæй цæуæг тексты Фæлгæты конд сты 
диалогтæ: 1. Райгуырæн бæстæ æмæ адæмы 
’хсæн. 2. Поэт æмæ кæцæйдæр æрдзурæджы 
’хсæн. 
Миллер.ы» т-ексты ацы. дыууæ диалоджы 
текст у хæццæ. Æз æй равæрдтон афтæ. 
1. Фьщцаг строфæ—авторы бацæуæн ныхас 
æмæ рефрен. 2. Дыккаг строфæ—райгуырæн 
зæххы ныхæстæ авторы комментаритимæ, 
стæй рефрен. 3. Райгуырæн зæххы уайдзæ- 
фы монолог—дыууæ строфæйы, сæ (Ьæдыл 
рефреи. Се ’хсæн рефренæн иæй бынат. 
56 

Уыи хъарæджы ныхасау у æмæ йын æрмæст 
«у рефрен хъæуы, хъарæджы ныхæсты иу 
фæлтæрæн сæ фæдыл устыты хоры «е-е> 
куыд цæуы, афтæ. 4. Адæмы дзуапп рай- 
гуырæн зæххæн — иыппар строфæйы, уы- 
донæй фыццаг æмæ фæстаг сты иухуызон» 
чысыл ивдтытæй дарддæр, ома цæгау арæзт 
композици кæй хонынц, уый. Ам алы строфæ 
дæр у хъарæджы хицæн фæлтæрау, æмæ 
дзы алкæй фæстæ дæр хъуамæ уа рефрен, 
адæмы хоры базард, хъарæджы «е-е». 
5. Авторы реакцм утæппæт сагъæсты ссад- 
вæдыл («урс базыл сау цæссыг тынгæй- 
тынгдæр куы цыдис») æмæ кæцæйдæр 
¦ныфсдæттæг хъæлæс. Ам дæр рефрен нал 
фидауы. Ныфсы ныхæстæм адзвмы хъарæг 
хъуамæ фæхъус уа. 6. Авторы кæронбæттæн- 
тæн—ныфсы ныхæстæй ныфс бавæрын, 
зæрдæйæн чысыл æнцой радтын. Æмæ ма 
-фæстаг хатт адæмы æнусмæйы масты темæ 
иу хатт хъуамæ азæла. Хъусæм та рефрен, 
хоры ныхæстæ: 
Уæ! Нæ бæстæ, нæ хæхтæ,- 
Куыд ма цæрæм уæ фæстæ!.. 
Афтæмæй уацмыс у æнæхъæн музыкалои 
57 

композици, вазыгджын, фæлæ фндар поэ- 
тикон логикæйы бындурыл амад. Темыр- 
болат иттæг дæсны поэт уыд æмæ, йге- 
текст кæд йæхи хуызæн нал у, уæддæр йæ- 
сæйраг миниуджытæ бæрæг бæлвырдæй. 
зынынц. Æз æрмæст уыцы мнниуджыты 
бындурыл фæкодтон мæ къух тексты ком- 
позицимæ. 
Мæ хуылфы арф куы дардтон... Миллер- 
мæ у «Мзе хуылфы куы дардтон». Дзырд. 
«арф» бафтыдтон рæнхъы музыкалондзинад 
рараст кæнынæн, йæ мидисы ныхмæ дæр< 
нæ цæуы. 
Цард н’ агурæм дæ фæстæ... Миллермæ- 
у «Цард нæ курæм дæ фæстæ» E-æм стро- 
фæйы). Мæнмæ гæсгæ, уый у, Саламьг 
фырты къухфыст æвзаргæйæ, Миллер æма?- 
Кокиты С. кæй æруагътой, ахæм оæдыд 
Формулæ «Цард н’^гурæм дæ фæстæ» у 
Темырболаты уарзон тезис. Цыппар хат- 
ты æмбæлы йæ тексты. Ам дæр афтæ у„ 
æнæмæнг, æрмæст «н’ агурæм» къухфыстьг 
æнцон бæкæсæн у «нæ курæм», дыгуро.т 
здæхтæй уæлдайдæр (г-к). 
Удæн уд дæр ды куы дæ... Миллермæ у: 
«Уыдон уд дæр ды куы дæ». Миллер ьЬг 
комментари кæны: ома зæххы хъæбулты. 
58 

адæмы уд. Ау, адæм сæхæдæг куь. дзч’пЫЧ„ 
сæ бæстæм, уæд сæхи «УДОн» хонынц* н"а" 
уæд ахæм хуызы хъуамæ «уыдон»’фыст 
уыдаид. *ЫС1 
ггаг нæу, ам дæр Миллер æмæ 
Кокииы фырт нæ равзæрстой Саламы фыр- 
ты къухфыст æмæ «æ» фенхъæлдтой «о». 
Ирон къухфысты ацы дыууæ дамгъæйы 
тынг æмхуызæттæ сты. Афтæмæй иу дам- 
гъæ аивдæй фехæлд рæнхъы поэтикон аив- 
дзинад: «метафорæ «удæн уд», «уды уд» 
(душа души) фестад хуымæтæг информа- 
ци—«уыдон уд». 
Зæрдæйы уæлæ хуыд куы дæ... Миллер- 
мæ у афтæ: «Зæрдæйæн йæ уæлæ хуыд ды 
дæ». Ам рифмæ «ды куы дæ» æнæмæнг 
домы «хуыд куы дæ». Нæ фидауы ам «Зæг»- 
дæйæн йæ у^лæ» дæр. «Зæрдæйы уæлæ» 
хъуамæ уа Темырболаты поэтикæмæ гæс- 
гæ. Афтæмæй рауад «Зæрдæйы уæлæ хуыг 
куы дæ». 
Куы нал хъæцыдтæн сагъæсыл... Миллер- 
мæ V афтæ: «Мæ зæрдæ нæ уромы ацы 
хъыг». Рæнхъ Саламы фырты къухфьюты 
нæ уыд æмæ йæ бафтыдта Кокииы фырт. 
Æз æй раивтон текстмæ æввахсдæр рæнхъ- 
«Т Фæлæ уый дæр, кæй зæгъын æи хъæ- 
уы, Темырболаты текст нæу. 59 

Уæд мæм кæцæйдæр æрдзырдис... Мпл- 
лермæ у «уæд æм». Уый раст нæу, иоэт 
¦йæхи номæй дзуры æмæ * хъуамæ «уæд 
мæм» уа. 
Мæгуыры дуа хъабыл у... Миллермæ у 
«Мæгуырæн йæ дуа хъабыл^ у». Ам дæр 
«инверси» тыхгæнгæ у, Темырболаты поэти- 
кæйы тынг стæм хатт вæййы, рæнхъы му- 
.зыкалон ритм дæр халы. Баивтон æй хуы- 
мæтæг адæмон формæйæ. 
Дуа—арабаг дзырд: куывд. Мæгуыры 
.дуа—мæгуыры куывд. 
Хъабыл—арабаг дзырд: æнцон æххæст- 
гæнæн, æууæнчы аккаг. Хуссар Иры йæ 
.дзурынц гуырдзиаг здæхтæй хъабул(и), 
т)ма разы. Хъабул дæн—разы дæн (дæ 
«уывдыл), мæ зæрдæмæ цæуы. Ам: мæгуы- 
ры дуа хъабыл у—мæгуыры куывд хъуысаг 
"У (хуьщаумæ). " . 
Залым—арабаг дзырд: æфхæрæг тыхгæ- 
гнæг, тиран. Ам: паддзах. 
2. Д ы у у æ ’м б а л ы 
Мыхуыр цæуы Иналыхъы копимæ гæсгæ. 
Æмдзæвгæйы кæрон фыст ис. «Мамсыраты 
Темырболат, 1867 аз, Турчы, Анатолийы, 
€0 

Батманташ». Уыи, чи зоны, йæ ныффысты 
аз у, чн зоны, поэт йæ уацмыстæ сыгьдат 
куы рафыста, уый амоны. Ахæм фыст ма 
ис æмдзæвгæ «Хæрæджы» кæрон дæр æмæ 
уый æфтауы уыцы хъуыдыйыл. 
Æмдзæвгæйы тексты хæлд бынæттæ 
дзæвгар ис. Зæгъæм, дыууæ раны фондз- 
рæнхъон строфæтæ, кæд сын цыппæргай 
рæнхъытæй æнцонæй саразæн ис, уæддæр. 
Афтæ зыны, цыма копиисджытæ рафыстой 
рагондæр, æххæст фæуд чи нæма уыд,. 
ахæм вариант. Нæу уырнинаг хистæры иы- 
хасы райдианы рифмæ «зарджытæ-зарджы- 
тæ» кæй ис, уый дæр. Уæлдандæр та æн- 
цон баивæн у æндæр дзырдæй. Зæгъæм^ 
кадджытæ. Кæстæр дзы «радзур иу тау- 
рæгъ» домы. 
Къордтæ, дихтæ баистæм... Иналыхъьг 
копийы V «Къæрдтæ, днхтæ». Рæдыд копи- 
исæгæй кæй цæуы, уый бæрæг у, æмæ йæ 
бараст кодтон. 
Фæлæ мыл дзурын кæм сагъуыд... Ина- 
лыхъы копийы «сагъыд» фыст у. Баивто» 
æй нырыккон литературон формæ «сагъ- 
уыд»-æй, фæлæ гæнæн ис æмæ Темырбмиг 
Аыстаид «сагъыд», рифмæмæ дæр уыды 
формæ æввахсдæр лæууы. 
61 

Мах Залымæн ныууагътам... Залым нæ 
тюэт хоны Уæрæсейы паддзахы. 
Аргъæвтой нæ бæлæгъæй... Иналыхъы 
копийы у «бæлæгъты», фæлæ «бæлæгъæй» 
иуæй рифмæмæ æввахсдæр у, иннæмæй та 
земдзæвгæйы эмоцион мидисмæ дæр. Иу 
бæлæгъæй утæппæт адæмы æргъæв, уый 
тиæстæймарæны, фыдæбоны хос у. Грам- 
матикон стилстикæйы дæр афтæ хъуамæ 
уа, иууон нымæцы. Зæгъæм, фæхастой сæ 
~хостæ æргъомæй, сис фæамадтой къухæй, 
нæ уыны цæстæй, ссад фæхаста къусæй 
æмæ а. д. 
Уыдон сеппæт чи мысы... Иналыхъы 
копийы у «чи зоны». Уымæй иуæй рифмæ 
хæлы, иннæмæй логикæ нæй дыууæ 
рæнхъы: «зынæй кæй федтам, уыдон чи 
зоны». Ау, зын чи бедта, бавзæрста, уый 
йæ куыд нæ зоны? «Чи мысы»—уый æндæр 
^сабар у, нæ йæ фæнды сæ мысын, зын ын 
у ивгъуыд фыдæвзарæн сног кæнын. Риф- 
тмæ та бæрæг-бæлвырд домьт «чи мысы». 
Æнæмæоддзаг, ызмисы... Копийы у «ыз- 
мисæй». Рæдыд у æнæмæнг. «Ныгæдтам сæ 
ызмæсæй» нæу раст грамматикон формæ. 
Хьæуы «ызмисы». Афтæ амоны, копиисæг 
цы рифмæ ныффыста, уый дæр. 
«2 

Зæрдæ хуылфы ныфтыди... Копийы фыст 
у «цæфтыди», стæй чысыл дæлдæр «Тур- 
кæн цæ-иу...» Чи зоны уыцы æиæраст фор- 
мæ Темьфболатæн йæхицæй цæуы. Фæлæ 
.дызæрдыггаг у уыцы æрыгои диалектои 
формæ XIX æнусы фынцаг æрдæджы 
дзырдыздæхты. Цыма йæ копиисæг бахас- 
та текстмæ, афтæ мæм кæсы. 
Мæ удæн та йæ цæфтæ... Копийы фыст у 
«йæ цъыфтæ». Рæдыд кæй у, уый дзырд- 
таг нæу. «Уды цъыфтæ», «цъыфтæ æртыд- 
тай»—бынтон æнæсæрфат дзырдæлхынцъы- 
тæ! «Уды цæфтæ»—тыхджын позтикон ме- 
тафорæ. 
3. М е ’м г а р м æ 
Мыхуыр цæуы Иналыхъы копимæ гæсгæ. 
Мæ цардаис, базон, 
Æнæдæу цæрын нæ зыдтон. 
Ацы рæнхъытæ æнæмæнг хæлд сты, кæ- 
рæдзийыл нæ хæцынц, фæлæ сын копнмæ 
тæсгæ æндæр хуызы бакæсæн нæи. Чизон« 
уыдаид афтæ: 
63 

Мæ царды ис, ды базрн, 
Æнлдæу хжрьш нæ зыдтон. 
М* фос, мæ цин, мæ рйс дæр... Иналы- 
хъы копийы у «мæ цин, мæ сусæг». 
Уыцы дзырд халы рифмæ, стæй нымады 
логикæ домы, «цинæн» ныхмæвæрд мидис 
кæмæн уа, ахæм дзырд. Уый та у рис. 
Ныр мæ дæ уарзон ныууагъта... Копийы 
у «дæ уарзын ныууагътай». Хъуамæ «уар- 
зон» уа. Дæлдæр поэт фыссы «уæддæр мæ 
уарзон ахастон». «Дæ уарзон» мæ «ныу- 
уагъта», уæддæр æз «мæ уарзон» ахастон. 
Дæ уарзондзинад мæ ныууагъта, æз мæ 
уарзондзинад дарддæр ахастон—зæгъик- 
кам ныр.. Темырболаты дзырдуаты «дзи- 
над» нæма ис уарзоныл бастæй. 
Мухаджир—æрцог лæг, æцæгæлон бæс- 
тæм фæлидзæг. 
Ниат—арабаг дзырд: фæндиаг, нысан, 
бæллиц. 
Дæ з<жд ма кал дзæгъæлы... Иналыхъы 
копийы у «ма кæн дзæгъæл ды». Афтæ 
дзурæн нæй иронау: дæ зонд дзæгъæл ма 
кæн. «Ма кал дзæгъæлы» иуæй æмбæрст у„ 
иннæмæй рифмæ кæны. 
64 

Копийы ма æмдзæвтæйы кæрои йс ахаш 
хæццæ дзырдтæ: 
«Æз ныфахсдзынæн йæ мьктаг 
Санибайы уарзын 
Е ног дииæй йæ хъуыддаг. 
Адон æнæмæнг æндæр уацмысы хæлд 
скъуыддзæгтæ сты, æмæ сын ацы æмдэæв- 
гæимæ ницы ис иумиагæй. Æрмæст уый 
дæр æвдисы, нæ поэтæн ма æндæр æмдзæз- 
гæтæ дæр кæй ис. 
4. Ч ъ ы н д ы л æ г 
Мыхуыр цæуы Иналыхъы копимæ гæсгæ. 
Хурмæ дæ риу ныссыгъди... Копийы у 
«басыгъди», фæлæ ахæм формæйы дзырд у 
эмоцийæ нейгралон, текст та домы дзыр- 
дæй сатирикон ахорæн. Поэты тексты æнæ« 
мæнг уыдаид «ныссыгъди». 
Æхсæв зæрдыл бон дары... Копийы у 
«зæрдæйыл». Ахæм формæйы дзырды ис 
уæлдай уæнг æмæ халы рæнхъы рнтмикон 
цыд. Дзьщды формæ «зæрдыл» нс Темыр- 
болаты инйæ текстты дæр: «Кæд ма лæууы 
дæ зæрдыл». Рæнхъ йæхæдæг у афористеж 
бацæуæн строфæмæ. Бон йæ зæрдыл ф«- 
Б* ® 

дары æхсæв, ома талынгæи кæй рацыд. 
уый. Фæлæ чъынды хъæзныгæй рох у мæ- 
гуырты хъысмæт, йæ раздæры хъысмæт, 
«йе ’хсæв». Хъуаг чи æййафы^ уый хынцын 
йæ «зæрдыл нæ дары». Кæд йæ кæрц дæр 
сойæдзагæй хæссы, уæддæр дзуры: «Дзæ- 
гъæл фæлхас цæмæн у?» 
Агурдзысты дæгъæлтæ... Копийы у «дæ 
дæгъæлтæ». «Дæ» уæлдай уæнг у, халы 
ритм æмæ йæ ауагътон. 
Азапп — арабаг дзырд, фыдæвзарæн. 
5. Л м о н д. 
Мыхуыр цæуы Иналыхъы копимæ гæсгæ. 
Копиисæг нæ равзæрста æртыккаг рæнхъы 
райдиан æмæ кæройнаг рæнхъ. Æртыккаг 
рæнхъы ныффыста «лæууыди æгасæй». 
Афтæ мæм кæсы, цыма йæ мидисыл «лæу- 
уыди» нæ фидауы Мæ хъуыдыйæ, ам æм- 
дзæвгæйы логикæ домы: æвзæр, скъуыдтæ 
уыди æгасæй. Æз дзы сарæзтон: Гæмттæ 
уыди æгасæй. 
Æвæццæгæн, Иналыхъмæ латинаг Д" 
фæкасти ,1" хуызæн. 
Дыккаг строфæйы æртыккаг рæнхъ ко- 
^б 

йиисæгмæ у афтæ фыст: «ныр æи халы„ 
баидыдтои». Дызæрдыггаг „æуР, *м æн* 
мæнг «хонын» кæй уыд поэты текстьг Хæлд 
æмæ æвзæр уыд голлаг, фæлæ йæ ннп 
хонын байдыдтой нæ голджытæн сæ хуьп 
дæр». ’"* 
Æртыккаг строфæйы дыккаг рæнхъ Ина- 
лыхъ бакаст афтæ: «Сæ зонд цæст нæ уы- 
ны». Уый «къуырма» текст у. Поэт уай- 
дзæф кæны: адæм сæ зондæй нæ равза- 
рынц,^ кад кæнын кæмæн хъæуы, уый. Ар- 
дыгæй—Сæ зонды цæст нæ уыны». «Зонды 
цæст»—уый хуымæтæджы поэтикон мета- 
форæ у. Ныр дæр ирон поэзийы арæх фем- 
бæлæм: зæрдæдзæстæй уыны. Дзырдæн, 
Плиты Грисы «Салдат»-ы «хъуыдытæ æмæ 
зонд» куы худынц «æнæбон буарыл», куы- 
иу «фæппæррæст ластой, урс-урсид бæлæт- 
тау, æмæ дунейыл ратæх-батæх кодтой, рæст- 
дзинады фæдисæттау». Метафорæйы бын- 
ДУР иу у, æрмæст Грисæн вазыгджындæр 
у, Темырболатæн—хуымæтæгдæр. Дыууæтæ 
дæр цæуынц адæмон метафорон хъуыдыкæ- 
нынадæй. Зæгъæм: йæ зæрдæйыл хъустæ 
нæй. 
67 

6. X æ р æ г 
Мыхуыр цæуы Иналыхъы копимæ гæсгæ. 
Фыццаг строфæйы цыппæрæм рæнхъ копи- 
исæг нæ равзæрста. Æрмæст ын йæ кæрон 
бакаст афтæ «...дæ митæ». Уый дæр текс- 
тыл нæ бады æмæ йæ ауагътон. 
Нæ фæразыс бæхтимæ... Иналыхъы ко- 
пийы у «Нæ бафæрæзтай бæхтимæ». «Ба- 
фæрæзтай» халы рæнхъ. Мивдисæг «вæй- 
йы» («дæ дугъ вæййы хæрджытæм») дæр 
домы «фæразыс». Бæхтимæ нæ фæразыс, 
æмæ дæ дугъ хæрджытæм уымæн вæййьг. 
Æмдзæвгæйы кæрон ис фыст: «Мамсыраты 
Темырболат, Турчьг, Батманташьг, Анато- 
лийьг. 1898 аз». Уьгй, чи зоньг, æмдзæвгæ- 
йы фыстьг аз амоны кæнæ та къухфыст 
æмбырдгонды фæудьг аз. 
7. Рынчын æмæ рынчынфæрсæг 
Мыхуыр цæуьг Иналыхъы копимæ гæсгæ. 
Тæппытæй нысангонд рæнхъытæ æмæ стро- 
фæ не стьг текстьг. Рæнхъытæ фыццаг кошг- 
исæг рауагъта, строфæ Иналыхъ фæл- 
вæрдта бакæсын, фæлæ йьгн ницьг рауад. 
Равзæрста æрмæст ахæм ныхæстæ: 
Ыстæй ноджы тыхимæ 
68 

УыЙ æмæ тасы бын 
Тайы, ризы • . . . . 
Цард риуы бафынæй... Копийы у «Царды 
риуыл бафынæй». Ахæм хуызы æмдзæвгæ- 
йы хъуыдыйыл ничердæм æмбæлы. Раст- 
дæр мæм кæсы «Цард риуы бафынæй». Га- 
ремтæ—чызджытæй дзугтс?. чи кæны, уыдон 
риуы цард бафынæй, зæгъгæ, фидауы 
«рынчыны» хъуыдыйыл. 
Уыдоны цард куы кæнынц... Копийы у 
«Доны цард...» Уый бæлвырд рæдыд у, 
«уыдоны» хъуамæ уа æнæмæнг, дыккаг 
рæнхъ дæр афтæ амоны. 
Мæ хъан, мæ хур. æнхъæл дæн... Тексты 
дыууæ раны æмбæлы «мæ хъан» («0, мæ 
хъан, мæ уарзон») æмæ дыууæ ран дæр 
копийы фыст у «мегкан» кæнæ «макан». 
Æлборты Барысби йæ кæсы «ме ’мгар». 
Дыккаг «м», «г» æмæ «р» не сты къухфы- 
сты. Бæрæгæй зыны «макан», «мæ кан». 
Мæнмæ гæсгæ у «мæ хъан». Контекст дæр 
афтæ амоны. 
8. Авдæны зард 
Мыхуыр цæуы Иналыхъы копимæ гæсгæ. 
Текст æнæмæнг бирæ рæтты хæлд у. иы- 
69 

Дæр рауагъд æрцыд дЫккаг^ æмæ аертыккаг 
строфæты ’хсæн. Хæлд у æмдзæвгæйы кæ- 
ройнаг строфæ дæр. 
Ды нæ зоныс, кæм ыстæм... Копийы фыст 
у: «Ды нæ зоныс, мах кæм ыстæм». Дзырд 
«мах», уæлдай онг уæвгæй, халы рæнхъы 
ритмикон цыд, йæ мидисмæ та йын æфтау- 
гæ ницы кæны æмæ йæ нæ бахастон сæйраг 
текстмæ. 
Кæройнаг строфæйы фыццаг дыууæ 
рæнхъы копийы сты афтæ: 
Дæ туджы ’ртах кавказаг, 
Æнахъомæй туркаг зæрдæ ма райсай. 
Ам «æнахъомæй» уæлдай дзырд у. Цып- 
пар уæнджы уæлдай иу рæнхъы, уый нæ 
уыдаид поэты тексты, ницы хуызы. Цыдæр 
схæццæ кодта копиисæг. Фыццаг рæнхъ 
дыккаг кæй у, уый та бæлвырд у рифмæ- 
гæнæг рæнхъæй. Æз сын сæ бынæттæ ба- 
ивтон æмæ дзырд «æнахъомæй» ауагътон. 
Уый поэты текст сраст кæныи нæу. Уæд- 
дæр тексты цыдæр кæй нæ фаг кæны, уый 
бæрæг у. Фæлæ уымæн срастгаьнæн нæй, 
цалынмæ текстты оригиналтæ нæ къухы 
бафтрй, уæдмæ. 
70 

9. Кæмæдæо 
Мыхуыр цæуы Иналыхъьт копимæ гæсгæ 
Копиисæг фæгтаг æхсæз рæнхъы иумæ ныф- 
фыста, фæлæ бæрæг у, уыдон дыууæ стро- 
фæйы кæй сты, фæлæ фыццагæн йе ’рдæг 
(дыууæ рæнхъы) ам кæй не сты. Банысан 
сæ кодтон тæппытæй. 
Тексты хæлд бынæттæ æнæмæнг ис, фæ- 
лæ сын сраст гæнæн нæй, цалынмæ поэты 
къухфыстытæ фæзыной, уæдмæ. 
Цымыдисаг у: кæмæ дзуры поэт йе 
’мдзæвгæйы? Туркаг ирон нæ уыдаид, уæд 
æй Темырболат зыдтаид æнæмæнг. Уый та 
йæ адресатæй афтæ зæгъы: 
Æз дын дæхи нæ зоныи, 
Дæ коймæ дын аргъ кæнын. 
Кæд миййаг уыцы койтæ Ирыстонæй цы- 
дысты Тсмырболатмæ? «Бæстæй скъуыл. 
æфхæрд лæг» æнæмæнг цымыдис уыданд 
цыфæнды «коймæ» дæр Ирыстонæй. Æмæ 
йæм уæд кæй хорзы кой ныхъуыстаид? Чн 
уыдаид ахæм койы аккаг, Темырболат аф- 
тæ кæмæй загътаид: «æгадæй цæрыны бæс- 
ты стыр зынтæ кæныс», «Дæ цардæи оал- 
71 

хæдтай дæ мулк—дæ намыс»? Æмæ но- 
джы «дæ зонд æмæ де ’гъдауæй ды мæ цæс- 
ты кадджын дæ», «Дæ митæй рæсугъд дæ 
ноджы уыдонæй дæр хайджын дæ!» 
Нæ дæ зонын, фæлæ «уындæй хайджын 
дæ?» Æвæццæгæн федта уыцы лæгæн йæ 
сурæт! 
Кæд миййаг Къостайы кой фехъуыста 
Анатолимæ йæ уарзон Ирыстонæй Темыр- 
болат? Кæд æм миййаг Къостайы къам, 
Санаты нывисæджы конд, фæхаэццæ? 
Темырболаты тыххæй зонæнтæ Æлборы 
фырт уымæй куы ’мбырд кодта дыууис- 
сæдз азы размæ, æвæццæгæн, исты хуызы 
баст уыд Турчы цæрæг ирон адæмймæ. 
Æмæ уæд диссаг нæу, Къостайы къам 
æмæ йæ кой кæй фæхæццæ сты Темырбо- 
латмæ, уый. 
Уый æз æнæисты документалон бындурæй 
дзурын, фæлæ фарст цымыдисаг у. 
10. Сабыо 
Мыхуыр цæуы Иналыхъы: копимая гæсгæ. 
ацы æмдзæвгаёйау æнæлаз. копи никæмæн 
ис иннæтæй. 
72 

Куы мын кардæй æвзидыс... Копийы у 
«куы мæм»... Стилистикон æгьдауæй æнæ- 
фаудæр у «куы мын», фæлæ гæнæнис æмæ 
поэты къухфысты дæр уа «куы мæм...» 
Æмæ уæд мæ корректив ахаудзæн йæхк 
гъæдæй. 

СÆИРÆГТÆ 
Нæ зарæджы райдиан 3 
Сагъæстæ 19 
Дыууæ ’мбалы 22 
Ме ’мгармæ 27 
Чъынды лæг 30 
Амонд 33 
Хæрæг 35 
Рынчын æмæ рынчынфæрсæг ... 36 
Аадæны зард 4-? 
Кæмæдæр 44 
Сабыр 46 
Фипнаинæгтæ 48 

ТЕМИРБОЛАТ ОСМАНОВИЧ 
МАМСУРОВ 
ОСЕТИНСКИЕ ПЕСНИ 
(на осстинском языке) 
Книжный сектор Юго-Осетинского 
издательства 
Цхинвали — 1965 
Редактор И. К. Плиев 
Художник А. Д. Ванеев. 
Техредактор Н. С. Сиукаев 
Корректор Д. С. Кумаритова 
Сдано в набор 22. II. 1965 г. Подписано к 
печати 9. VII. 1965 г. Заказ № 767. Формат 
бумаги 84x1081/64 см. Изд листов 2. Печат. 
листов 2. ЭТ 00288. Тираж 1500 экз. 
Цсна 22 коп. 
Цхинвальская типография Главполнграф- 
прома, г. Цхинвали, ул. Московская, 5. 


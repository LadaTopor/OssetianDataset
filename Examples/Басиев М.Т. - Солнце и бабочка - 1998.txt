(0даситы Жысост 
ÆМДЗÆВГÆТÆ 
лжшнаг чеояамлт <7здъ 
^1^ 
Дзæуджыхъæу «Ир» 1998 

84 Осет. 
Б27 
ЙймЙХ&^^ 
ВАСИТЫ МЫСОСТ 
"^К’ФФ^^^ 
Б 4803500202- 11 
М 131(03)- 97 
Басиев М. Т., 1998 
1 Чеджемты Г. 3., оформление 1998 

Мæнæ та ралæууыд 
Уалдзыгон бон, 
Цъититы рæбынæй 
Фемæхсти дон. 
Митимæ атади 
Тæрхъусы фæд... 
Мæргъты ног зарджытæм 
Райхъал и хъæд. 
Зымæджы уазалæй 
Фервæзти зæхх. 
Ранæй-ран хуссæртты 
Сæрвæт фæцъæх. 
Быдырæй райхъуысти 
Тракторы зард... 
Рæвдз гутон ферттывта, — 
Нал у æнкъард... 
Аныгъуылд сау мæры 
Ног цагъд æфсæн. 
Райгæ фæллойæ, дам, 
Нал и тæрсæн! 
Гутоны хæдфæстæ 
Ауæдзы уæд 
Уайтагъд фæзынди 
Мæнæн дæр мæ фæд... 
3 

Æрыскъæф, æххæстæй Дæ уындмæ мæ цуры 
Нæма дæ цæттæ! Ныррухс вæййы бон! 
Уæддæр дæм æркæлынц Æз дæр дæм фæкæсын 
Мæ комы дæттæ!.. Зæрдæйы фæндон! 
Фæзæгъын: цæй, тагъддæр 
Ды арæгъæд у! 
Сырхфарсæй дæ фёна 
Нанайы лæппу! 
4®&ь 
Ног уард митæй сарæзтой 
Лæппутæ хæдзар. 
Мит — йæ къултæ, мит — йæ бын, 
Ноджы мит йæ цар... 
Митын хæдзар сабитæм 
Тынг рæсугъд фæкаст 
Æмæ ныр æппæтæй дæр 
Уымæ уыд сæ каст! 
Фæлæ хур æркаст, æмæ 
Хæдзар атади... 
Митдон кæртæй кулдуарыл 
Уынгмæ ракалди... 
Сабитæ кæрæдзимæ 
Бакастысты уæд... 
Зæххыл, дам, нæ хæдзарæн 
Аззади йæ фæд... 

Уæлыгæс дзегæйы тынг бирæ уарзта, 
Йемæ-иу хъазыд. 
Гокоты æхсæн æй 
Буцдæрæн хаста, 
Йемæ-иу хъазыд. 
Уæлыгæс дзегæйæн зарджытæ кодта, 
Йемæ-иу хъазыд. 
Уый-иу 
Æнæ дзегæ 
Сихор нæ хордта... 
Йемæ-иу хъазыд. 
Уадысты бонтæ дæр, хур дæр-иу касти... 
Сфыдуаг и дзегæ! 
Уæлыгæс хизæнты 
Дзегæйæ тарсти, 
Нал хъазыд йемæ!.. 
5 

Æрвон ыстъалы — 
Æвзист Бонвæрнон, 
Æхсæв бæлццонæн 
Фæндагамонæг! 
Мæнæн мæ чиныг — 
Æппынæдзухæй 
Мæ зондамонæг! 
Хæххон дидинæг, 
Нæ Иры хæхтæ, 
Æгæрон сæрвæт, 
Цъæхгауыз рæгътæ! 
Мæ гыццыл чиныг, 
Мæнæн ыссыгъта 
Мæ развæндагыл 
Æвзист цырæгътæ!.. 
г^СЗлк 
Уæлхох сæрвæтæй 
Бабайы хъæлæс 
Мæ хъустыл уайы... 
Уымæн æдзухæй 
Йæ фосы дзугмæ 
Йæ зæрдæ райы... 
Æвæццæгæн та 
Гъеныр дæр уырдæм 
Фæуайы заргæ. 
Йæхи гокотæн 
Дзæбæхдæр хизæн 
К1æны æвзаргæ... 
Нæ хæхбæстæйы 
Хуыздæр цъæх фæзты 
Æппæтæй зоны 
Æмæ йæ фосы 
Сæууон æртæхыл 
Ныр уырдæм хоны. 
Æз ын хъæбынтæ 
Мæ ног хызыны 
Хæсдзынæн хъармæй. 
Мæ Баба дæр сæ 
Хæрдзæни мемæ 
Зæрдæхæларæй... 
6 

Сæууон æртæхыл 
Мæ фосы фæдыл 
Фæуайын заргæ... 
Æз сын фæлваргæ 
Хæххон хизæнтæ 
Кæнын æвзаргæ... 
Цæмæй мын уыдон 
Уæлхох сæрвæты 
Æфсæстæй хъазой! 
Мæн та æппæтæй 
Хæлар зæрдæтæй 
Фылдæр куыд уарзой!.. 
7 

Гыццыл гино пецы сæрæй Цон, æмæ йæм æз фæсидон 
Мадмæ дысон уасыд... Мидæмæ, мæ цурмæ! 
Афонмæ, дам, ног уард митыл Райсом та йæхæдæг, хъазгæ 
Тæрхъус, мæгуыр, басыд... Азгъордзæни хурмæ... 
...Фæлæ сæм нæ фæзынд тæрхъус, 
Хъал уыд уый йæ кæрцæй!.. 
Афтæмæй йыл мит ныууарыд 
Раст йæхи æмбæрцæй!.. 
Гыццыл мыст къæбицмæ дысон фæзынд 
Аивæй минас кæнынмæ... 
Раздæр уал арынджы къуымты æрзылд, 
Уым, дам, ис алцы хæрынмæ... 
Фæлæ йæ ауыдта гинойы цæст, 
Мауал дав, зæгъгæ, дзы домдта. 
Гъестæй йыл дзæмбытæй уайтагъд фæхæст 
Æмæ йæ адджынæн хордта... 
Уый, дам, кæннæуæд фыдбылыз уыди 
Алкæд Нанайы къæбицæн! 
Хионау хæдзары къуымты зылди, 
Ссывта мæ хæйттæ йæхицæн!.. 

Цъæх бирæгъмæ кæстæр саби 
Рамæсты ... 
Уый, дам, уæрыккæн йæ мады 
Ахæссы... 
Æмæ уæд мæ гыццыл уæрыкк 
Иунæгæй 
Аззайы нæ фосы æхсæн 
СИДЗÆРÆЙ. 
Цæсты сыгтæ-иу йæ мадыл 
Фезгъалы... 
Бирæ зынтæ мын, мæгуырæг, 
Февзары. 
Ныр тызмæг цæстæй кæсдзыиæн 
Бирæгъмæ! 
Уæтæрмæ йæ нал уадздзынæн 
Мидæмæ! 
9 

Гæлæбу дымгæйæ 
Абон нæ тарст. 
Хур æм рæвдаугæйæ 
Арвæй æркаст... 
Æмæ йæ хъарм тынтыл 
Систа хæрдмæ! 
Загъта йын: базыртыл 
Ратæх мæнмæ! 
Рахæсс мæм уалдзæгæй 
Хабæрттæ цырд! 
Стыр зæххон уазæгæй 
Фехъусон дзырд!.. 

Мæ цурмæ, о тæрхъус, æруай. 
Хæстæг мæм дыргъдоны æрцæр! 
Æви бынтон фæдæ тæргай? — 
Гъе уымæн амбæхсыс дæ сæр... 
Уæд та уал фенынмæ, æрмæст 
Мæнмæ ды мауал у хæрам! 
Дæ уындæй бафсæда мæ цæст. 
Гъе стæй ма сисдзыстæм нæ къам!. 
нф&ж 
Нæртон фæлтæртæ, 
Нæ буц кæстæртæ, - 
Мæ зæрдæдарæн! 
Æз уæ æмбарын, 
Æмæ фæзарын 
Дзæбæх уæ кадæн... 
Сымах фыдæлтау 
Ыстут æд æгъдау 
Хæххон цæргæстæ! 
Ныр дæр уæ номæй 
Ныббуц æргомæй 
Нæ Иры бæстæ!.. 
Мæнæн, дам, уыдон 
Вæййынц æрвылбон 
Мæ хъарм хъæбысы. 
Æмæ сæ уымæн 
Æхсæв дæр, бон дæр 
Мæ зæрдæ мысы!.. 
11 

Гыццыл цъæх заз бæлас хъæды кæрон 
Хибарæй уæлкъуыбыр зади. 
Тæрхъус æй бауарзта æмæ йæм бон 
Хъазынмæ цингæнгæ уади. 
Расæрфта йын-иу йæ миттæ бæстон 
Хиконд цъылыны кæронæй. 
Загъта-иу: зæрдæйы хъарм дæм хæссон 
Буцæй, сыгъдæгæй, уæндонæй... 
Уадз æмæ рæзай мæ фæндиаг ды, 
Ма тæрсай сау тызмæг мигътæй! 
Арвыл куы сæмбæлис, уый мæ фæнды 
Тагъддæр, дæ цардбæллон хихтæй... 
Фæлæ йын дымгæ йæ уарзон зазы 
Дысон бындзарæй ыстыдта... 
Æмæ... ныр...тæрхъус йæ цуры хъæрзы... 
Ноджы фыртыхстæй ыскуыдта... 
12 

Сæгуыты лæппын йæ мады фæстæ 
Сæууон æртæхыл æрбацæйуади... 
Æвæццæгæн та хæххон цæргæсау 
Бæрзонд цъититæм йæ зæрдæ ради... 
Æз æм фæсвæдæй мæ зæрдæйы фаг 
Æрттивгæ хурмæ дзæбæх фæкастæн, 
Мæ бæрз лæдзæгыл йæ цæст куы ’рхæца 
Мæхинымæры уымæй дæр тарстæн. 
Тæхуды, зæгъын, ныр уымæ бауай, 
Æмæ йын бирæ гагатæ авæр! 
Бæргæ йын зæгъин: мæ гыццыл уарзон,- 
Мæ адджын хæйттæ мæ къухæй ахæр!.. 
Фæлæ кæсгæ дæр мæнырдæм райгæ 
Мæ гыццыл хæлар нæ æрбакодта! 
Æрмæст уæлхохмæ йæ мады фæстя 
Йæ сæрæй хъазгæ дзæбæх 
13 

Бабыз узгæ-узгæ Гыццыл саби дын æй 
Кæртмæ разгъордта, Ауыдта æмæ 
Æмæ хъазгæ, райгæ Бабызы йæ разæй 
Митæй ахордта... Асырдта хъæмæ! 
Мауал, дам, хæр митæй, 
Рисдзæни дæ хъуыр! 
Мах нана дæ митæй 
Сфæлмæцыд, мæгуыр!.. 
,<&&ж 
Фырнæрдæй æмдымбыл у арсы лæппын, 
Мыд æмæ æхсырæй йæ хæссы йæ мад. 
Дымгæйау сæрибарæй уарзы тæлфын, 
Æппындæр бынаты нæ бады æнцад! 
Кæм бæласмæ хизы йæ мады фæдыл, 
Кæм ратулы кæрдæгыл рагъæй бынмæ! 
Дызæрдыг фæкæны йæ мады фæндыл! 
Йæхи зондыл уайы, нæ хъусы дзырдмæ! 
Æрмæст æй куы баййæфта бæласыл уад, 
Æмæ йæ куы систа бæрзæндты, тыххæй, — 
Уæд фембæрста фыдуаг, куыд зынаргъ у мад! 
Æвæццæгæн, дам, у мæ митæй фæллад! 
14 

Мæ сæныкк мæнимæ 
Нæ кæны æнкъард. 
Йæ зæрдæмæ бацыд 
Мæ уадындзы зард... 
Æмæ та гъеуымæн 
Æруади ныр дæр, 
Цæмæй мæм фæхъуса 
Ызнонæй фылдæр... 
Æрмæст мæм ысдзурын 
Нæ зоны, мæгуыр. 
Мæнæн, дам, ныхасмæ 
Æхгæд у мæ хъуыр. 
Дæуæн та дæ уадындз 
Нæ зоны фæллад! 
Æз бамбæрстон уымæй 
Ныр зарджыты ад! 
15 

Къада куырой фæривад, 
Хъæр кæны: фæдис! 
Рахæссут мын ыссинаг! 
Сырх мæнæу кæм ис?! 
Бавгæнут мыл голлагæй 
Чъирийæгтæ, цæй! 
Науæд æз куыстмондагæй 
Зардзынæн хъæрæй!.. 
,*&&>•> 
Фæткъуы, сырхфарс фæткъуы 
Бæласæй каст. 
Хур æмæ дымгæйæ 
Фæткъуы нæ тарст. 
Дымгæ йын сусæгæй 
Зарыд æдзух. 
Хуры рæвдыдæй дæр 
Никуы уыд цух: 
Бон æм изæры онг 
'Вæзта йæ тын... 
Мæй та йæ хæд сæрты 
Уарзта хæтын... 
Абон æм Ленæ дæр 
Бауад æмæ 
Бæласы къалиумæ 
Скасти хаёрдмæ... 
Уайтагъд æруадысты 
Комыдæттæ... 
Ахæмц кæнынмæ дæр 
Дзых уыд цæттæ! 
Фæткъуы дын ферттывта, 
Базмæлыдис, 
Раст цыма дзурыныл 
Ахуыр уыдис. 
Уалынмæ дымгæ дæр 
Февзæрд æваст... 
Ардыдау дыргъдонмæ 
Заргæ фæраст. 
Бæласы уигъынмæ 
Февнæлдта цырд! 
Фæткъуы дын портийау 
Зæхмæ æртылд... 
Ленæ йæ фелвæста, 
Бахудт æмæ 
Цингæнгæ азгъордта 
Уадау хъæмæ!.. 
16 

Рувасмæ халон 
Мæсты у рагæй... 
Æмæ йæм уымæн 
Кæсы æнкъардæй... 
Нæ дзы рох кæны 
Иæ цыхт æппындæр! 
Куыд, дам, ма уæнды 
Мæнæй тæлфын дæр? 
Ныр дæр мæм дæлæ 
Йæ дзых æрыгом... 
Æвæццæгæн, у 
Бынтон æдзæсгом! 
Уæддæр æмбарæд 
Хуыздæр йæ бадæн! 
Æз ныр фыццагау 
Æдылы нал дæн! 
2 Хур æмæ гаглхбу 
17 

Малусæг феуæгъд йæ фынтæй, 
Атад йæ алыфарс мит. 
Хур æй рæвдауы йæ тынтæй, 
Нал кæны дымгæ æхситт... 
Сауцъиу æй ауыдта дардæй 
Æмæ йæм базарыди: 
— Малусæг, ма кæс æнкъардæй! 
Уалдзæг нын ралæууыди... 
Уый нæм æрбакасти райгæ, 
Уый нæ-иу хъомыл кæндзæн... 
Иумæ нын айрæзут маймæ, — 
Афтæ нын буцæй зæгъдзæн! 
нф&ж 
Уæлæ та фарнимæ 
Ракасти мæй, 
Цингæнгæ, рухсимæ 
Мигъты бынæй. 
Æз мæ уисын бæхæй 
Рахызтæн ызнон. 
Æмæ йæм ысдзырдтон: 
— Цæй, уæдæ, хæрзбон! 
Иуыл мæ рудзынгмæ 
Скодта йæ каст, 
Æмæ уæд хъазæгау 
Фестæм æмдзаст! 
0, æрмæст æнæ мæн 
Ма нынкъард у, ма! 
Зон, мæнæн мæ зæрдæ 
Демæ и нырма! 
Хорз нæм куыннæ фæкаст 
Ахæм æмбæлд? 
Уый куы у зæрдæты 
Арф ран æвæрд!.. 
Скъолайæ фæсахуыр 
Уайдзынæн дæумæ! 
Иумæ та нæ кæрты 
Ахъазæм, зæгъгæ! 
18 

Хин рувас бирæгъмæ 
Тынг мæсты кодта... 
Уый, дам, цæрæнбонты 
Давæггаг хордта... 
Иу дзырдæй, бирæгъы 
Уынд ын фæмаст и... 
Фæлæ йæхи фæдтæм 
Никуы æркасти! 
Ферох дзы, тæрхъустæй 
Цалы ысмарзта! 
Уымæй йæхи уды 
Никуы æрфарста!.. 
19 

Сау сæныкк бауад Дзыццайы фæстæ 
Къæбицмæ цингæнгæ бонæй. 
Ноджы уый никæмæй кæны тæрсгæ, 
Скæсы мæм хъазæгау гонæй... 
Ам, дам, Дзыццайæн æвæрæнтæ ис, 
Фенын сæ алыбон радæй! 
Дзыхмæ дзы былтæй кæйдæриддæр сис, — 
Зæрдæ ыскафы йæ адæй!.. 
Уырдæм-иу мемæ фæуайы Дзыцца, 
Бирæ у, бирæ, йæ бæркад! 
Афтæ нæ сæныкк йæ мадæн дзырдта, 
Уым, дам, фæуадзын мæ фæллад... 
20 

Дымгæ фенцади 
Згъорын, кафынæй.. 
Розæ дидинæг 
Кæрты афынæй. 
Уымæ бонвæрнон 
Ракаст хъæлдзæгæй. 
Ноджы ферттывта 
Арвыл худгæ мæй... 
Дымгæ фенцади 
Згъорын, кафынæй. 
Розæ дидинæг 
Кæрты афынæй... 
Саби розæмæ 
Касти рудзынгæй... 
Гъестæй адджынæн 
Базыл афынæй... 
Абеты чиныг 
Æнкъардæй бады 
Мæнæн мæ цуры. 
Æз æй куы райсын 
Мæ дыууæ къухмæ, — 
Уæд мæ фæкуры: 
— Мæ дамгъæтæ мын 
Кæрæй-кæронмæ 
Дзæбæхдæр базон, 
Кæннæуæд хурмæ 
Бынтон иунæгæй 
Æз дæр куыд бадон? 
Мæн тынг æрфæнды 
Дæуимæ дзурын 
Æхсæвæй-бонæй! 
Фæлæ æппындæр 
Никуыма федтай 
Мæ сыфтæ гомæй! 
Мæ абетæй дæ, 
Мæ чысыл хæлар, 
Нæ кæнын хъулон... 
Кæсын сæ базон, 
Æмæ дæуимæ 
Мæ фаг фæдзурон... 
Мæ сагъæстæ-иу 
Кæрæй-кæронмæ 
Дæуæн фæкæнон, 
Æмæ мæнимæ 
Ды дæр ысдзурай, 
Нанайы бæлон! 
21 

Аргъау 
Сæныкк æмæ далыс 
Тынг лымæн уыдысты: 
Сæрвæты æрвылбон 
Иумæ уыд сæ хъазт 
Уыдон-иу æвастæй 
Тар хъæдмæ цыдысты, 
Уым сæм кæрдæг ноджы 
Адджындæр фæкаст. 
Семæ-иу ызгъордтой 
Тæрхъусы лæппынтæ, 
Сæгуытимæ та сын 
Иу фæндаг уыди. 
Хорз сæм-иу зындысты 
Цъититы рæбынтæ, 
Рог дымгæ сæ фæстæ 
Буцдæрæн зылди... 
Уæлыгæс дæр абон 
Хинымæр ыскатай, 
Уæдæ мын цы фесты 
Ме ’рдхæрдтæ, зæгъгæ... 
Афонмæ кæд бирæгъ 
Ахордта сæ иуы, 
Иннæ та фыртæссæй 
Кæд кæны кæугæ... 
Цон, зæгъын, ныртæккæ 
Сæныккæн зæгъдзынæн, — 
Тар хъæдмæ куыннæуал 
Авæрой сæ къах! 
Науæд сæм фыдбылыз 
Искæцæй фæзындзæн, 
Æмæ уæд æппындæр 
Нал бафæрсдзæн мах!.. 
... Уалынмæ æз федтон: 
Сæныкк æмæ далыс 
Февзæрдысты ногæй 
Тар хъæды кæрон! 
Ам, дам, нын уыдзæни 
Стыр кад æмæ намыс, 
Æрдзы хъарм хъæбысы 
Арвитдзыстæм бон... 
0, фæлæ сæм рувас 
Рауади кæцæйдæр, 
Бакасти, гъестæй сæм 
Балæууыд æввахс: 
—Æз сымах фæхонын 
Рувæстæн сæ хæстæг... 
Уымæн-иу фæхæцын 
Алкæм дæр уæ фарс, — 
Зæгъгæ, дзых куыд фегом 
Сæныччы бæрзæймæ, 
Афтæ йыл æруагътон 
Бæрз лæдзæг æз дæр! 
Сырд ныхъхъæрзыд цæфтæй, 
Фездæхти фæстæмæ, 
Катайгæнгæ пыхсы 
Амбæхста йæ сæр!.. 
22 

Дыууæ лымæны та 
Уадысты мæ фæдыл 
Тарстхуызæй, уæнгмардæй, 
Уæтæры кæронмæ. 
Чи зоны, сæ рæдыд 
Бамбæрстой, æмæ-иу 
Хъусдзысты лæмбынæг 
Сæрвæты мæнмæ!.. 

СÆРГÆНДТÆ 
Сагъæстæ 3 
Уæлыгæс æмæ æрыскъæф 4 
Митын хæдзар — 
Дзегæ фæфыдуаг 5 
Мæ зондамонæг 6, 
Мæ хъустыл уайы — 
Фыййауы зæрдæ 7 
Хъæдгæсы хæдзары 8 
Мыст æмæ гино — 
Саби æмæ бирæгъ 9 
Хур æмæ гæлæбу 10 
Гыццыл лæппуйы сагъæс 11 
Нæртонтæ . ’. — 
Заз бæлас иунæгæй зади 12 
Лæппу федта 13 
Æдылы бабыз 14 
Арсы фыдуаг лæппын — 
Мæ уадындзы зард 15 
Фæривад 16 
Фæткъуы æмæ гыццыл чызг — 
Æмæ та Крыловы халон 17 
Малусæг æмæ сауцъиу 18 
Æмдзаст . > — 
Хæрзбон — 
Рувас æмæ бирæгъ 19 
Дзыццайы сæныкк 20 
Дидинæг 21 
Мæ чиныг — 
Уæлыгæс дзырдта нанайæн 22 
24 


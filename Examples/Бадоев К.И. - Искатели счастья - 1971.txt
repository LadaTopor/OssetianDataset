РОМАН 
ЧИНЫГУАДЗÆН „ИР" 
ОРДЖОНИКИДЗЕ*1972 

С(Осет.) 
Бæдоаты ХÆ* 
Б—15 
Амондагурджытæ. Орджоникидзе. «ИР», 1972. 
260с. 
Бадоев К. 
Искатели счастья. Роман. 
7—3—3 
19-М-72 

I 
Къалагоммæ 
1 
Темболат хъуыдытæгæнгæ цыди горæтмæ. Цæмæн æм 
сидынц обкоммæ? Уымæй дæр фыццаг секретармæ. 
Исты ахæм бæрнон куысты разамонæг куы уаид, 
уæд уым диссагæй цы ис? Парти дзуапп агуры йæ бæр- 
нон кусджытæй. Фæлæ хуымæтæджы инженер-геолог. 
Уартæ кæмдæр Уæлладжыры комы хæхты зилы хæзнатæ 
агурæг. Иу чысыл партийы раздзог... «Мæ куысты исты 
хъуагдзинæдтæ куы уаид, уæд мæм æй нæ куыстады ра- 
замонджытæ дæр бауæндиккой. Уæдæ фронт дæр арды- 
гæй дард у, партизанты сæр ам ницæмæнуал хъæуы... 
3 

Цы уа уæддæр?.. Исты хахуыртæ мыл мачи ныххах кæ- 
нæд?» — уыцы хъуыдытæ сæрæй нæ цух кæнынц. 
Фондзыссæдз хаттæй къаддæр нæ бафарста йæхи, ца- 
лынмæ Садонæй горæтмæ цыди, уæдмæ, фæлæ ницы бæл- 
вырд дзуапп ссардта. 
Кабинеты дуарыл куы бахызт Темболат, уæд секре- 
тарь Сæрæбийы фырт Мамсыр йæ размæ рахызт стъолы 
цурæй. Иæ къух ын райста æмæ йæ иу-цасдæр не 
суагъта: 
— Æгас цу, æгас! Куыдтæ дæ?.. Куыд сты дæ хъуыд- 
дæгтæ?.. 
Мамсыры рагæй нæ зоиы Темболат. Зджыды кусын 
куы райдыдта, уæд ыл фембæлд фыццаг хатт. Уый уыди 
хæсты тæккæ размæ. Садопы куыстуæтты партион акти- 
вы æмбырды доклад кодта. Хицæн шахтæты æмæ бригад- 
ты куысты хъæнтæ æмæ æнтыстдзинæдтыл куы дзырдта 
докладгæнæг, обкомы фыццаг секретарь, уæд æм куыд 
æдзынæг хъуыстой иууылдæр, уый ма абон дæр йæ зæр- 
дыл лæууы Темболатæн Иæ фарсмæ чи бадт, иу ахæм 
зонгæ та йын йæ хъусы афтæ дзырдта: «Амæй ницы аир- 
вæздзæн, ма тæрс... Дæу нæма абæрæг кодта дæ куы- 
сты?..» 
Темболаты геологты къорды никуыма уыди Мамсыр. 
Ныхасмæ дæр ыл нæма фембæлд уæды онг. Фæлæ йын 
йæ кой хъуыста: «Карз, фæлæ цæстуарзон лæг у». Афтæ 
дзы дзырдтой иууылдæр. 
Уалынмæ йæм уыцы миниуджытæ йæхæдæг дæр ба- 
фиппайдта, хæсты бонты сæм партизанты къордмæ куы 
бацыди, уæд. Ныр ыл мæнæ дыккаг хатт фембæлд^ лæ- 
гæй-лæгмæ ныхасмæ. 
Асæй — рæстæмбис, хæрзконд æмæ хæрзуынд лæппу- 
лæг. Раст зæгъын хъæуы, латпу дæр уыйас нал у. Æмбис 
кары бацыд. Фæлæ куыд хæрзæлвæст, стæй ногдаст у, 
уымæ гæсгæ йæ азтæй æрыгондæр зыны обкомы секре- 
тарь. Иæ цæстытæй худы кæмæй фæзæгъынц, ахæм. Пар- 
тизанты куы уыдысты, уыцы бонты дзы афтæ дзырдтой, 
Мамсыр, дам, йæ дарæс йæ уæлæйæ нæма раласта, не- 
мыц ардæм куы ’рбахæстæг сты, уæдæй нырмæ. Фынæй 
дæр, дам, бадгæйæ фæкæны. Уымæ гæсгæ ныр Темболат- 
мæ афтæ фæкаст, цыма уæды хуызæн ныр дæр йæ дарæс 
нæ ласы æхсæвæй-бонæй. Раст ыл уæды хуызæн — кæр- 
дæгхуыз æфсæддон хæдон æмæ галифе хæлаф. Æцæг йæ 
къæхтыл уæд уыди уæззау ’æфсæддои цъфыхъьЯтар .цъьт- 
4 

фæй амæстæй, ныр та — кавказаг рог цырыхъытæ сыгъ- 
дæг сæрфтæй айдæнау æрттивынц, йæ дарæс — итувæр- 
дæй. 
Ныр бадынц геолог æмæ обкомы секретарь кæрæ- 
дзийы комкоммæ стъолы раз. Хъуыддаджы ныхас кæ- 
иынц. 
— ...Афтæ, гъе, уæдæ! Хæрзбон зæгъ Зджыдæн æмæ— 
Къалагоммæ! 
— Æмæ Зджыды нал хъæуын? Нырма ныр куы рай- 
дыдта æрзæт дæттын,— дисхуызæй бафарста Темболат 
секретары. 
— Гъемæ тынг хорз у. Æрзæт дæттын байдыдта. Ныр 
дзы æнæ дæу дæр кусдзысты. Ды та ног æрзæтгуырæнтæ 
ссар. Зджыды сæ куыд ссардтай, афтæ ныр та Къалаго- 
мы... Геолоджы хъуыддаг нæ зоныс? 
Секретарь æм цæмæ фæсидт, уый йæ куы бауырныдта, 
уæд Темболат цæуылдæр аджих. Хорз æм нæ фæкасти 
Мамсыры фæндон. Иæ цæстытыл ауадысты, Зджыды 
кусгæйæ цы фыдæбæттæ бавзæрста, уыдон. 
Уæд дæр раст афтæ рауад йæ хъуыддаг... 
...Институты фæстæ йæ Уралмæ куы арвыстой, уæд ци- 
нæй мæлгæ сразы. «Ирыстоны хæхты дæр ис уæвгæ ахæм 
куыстытæ. Æмæ уыдон баййафдзынæн. Никуыдæм мын 
аирвæздзысты. Æндæр рæттæ дæр фенон. Уым куыд 
кусынц, уый дæр базонон. Иæ бæстыхъæд, йæ адæм... 
Стæй уæд — бон цæуы æмæ фарн хæссы. Уыйас дæр кус 
æмæ кус, мæнæй уый?»—хъуыды кодта уæд æрыгои 
тсолог. 
Дугъон бæх уайынмæ куыд смондаг уа йæ барæджы 
бын, афтæ Темболат дæр срог и Уралы коймæ Даргъ- 
хъæдджын дзæбуг йæ къухы, мæскуы хызын йе ’фцæджы 
ауыгъд, афтæмæй дард бæстаг хæхты куыд зилы, уыцы 
нывтæ йæ цæстытыл уадысты, цалынмæ араст, уæдмæ. 
Стæй йæ поезд куы скъæфта æгæрон быдырты, хъæдты 
æмæ хæхты æхсæнты æнахуыр бæстæмæ, уæд дæр йæ сæ- 
рæй нæ цух кодта ног куыст, ног бæстæ. Æмæ æцæгдæр. 
Иæ сæнттæ йæ нæ фæсайдтой. Æвæджиау хорз куыста 
æнæмæт, æнæмастæй. 
Фæлæ йын бирæ нæ ахаста уыцы куыст. Афæдзæй чы- 
сыл фылдæр. 
Иу бон Темболятмæ Мæскуымæ фæсидтысты. Геолог- 
ты сæйраг уыиаффæдоны нын гæххæтт йæ къуЧты фæ- 
5 

сагътой æмæ загътой: «Дæ райгуырæн бæстæйæ дæ агу~ 
рынц æмæ уырдæм афæндараст у! Уым æхсызгондæр> 
хъæуыс...» 
Рагои зарæджы ныхæстау — хъыг дæр ыи нæ уыди 
уыцы хабар, цин дæр ыл ницы ахæм бакодта. Стæй уæд 
йæхицæн зæрдæ авæрдта: «Уым дæр ис ахæм хæзнатæ... 
Æгайтма искуы амæй æхсызгондæр хъæуын. Ноджы мæ 
райгуырæн хæхты. Аргъ мын кæнынц, кæй æхсæн рай- 
гуырдтæн, уыцы адæм». 
Афтæ фæстæмæ Ирыстоны æрбалæууыд. 
Ныр ын куыд дзуры мæнæ ацы партион бæрнон кусæг, 
афтæ йын дзырдтой уæд та Садоны æрзæткъахæнты ра- 
замонджытæ: «Электроцинкæн» æрзæт фаг нæй... Стыр 
къуылымпытимæ кусы... Бæстæйы алы рæттæй йын ла- 
сæм хомаг... Уæддæр завод «æххормаг» æййафы. Афтæ- 
мæй та нæхи хæхтæй фылдæр никуы ис ахæм æрзæт. 
Æцæг сæ ссарын хъæуы уыцы хæзна æвæрæнты æмæ сын 
сæ дуæрттæ байтындзын... Гъемæ дæ цæнгтæ арф ба- 
тул...». 
Куыд ын загътой рагацау, афтæ æцæгдæр æнцон нæ 
уыди уыцы куыст. Уралæй бирæ зындæр. Ног ран... Ног 
адæм... Ног уавæрты... Ноджы ма адæмæн дæр æмæ куы- 
стæн дæр йæхæдæг бæрнон, дзуапдæттæг — партийы ра- 
замонæг... Бон-изæрмæ йæ фæрссаг хъуыдытæм не 
’вдæлд, фæлæ-иу æхсæв йæ хуыссæнуаты арæх æрæмы- 
сыд, Уралы куыд куыста, уый. 
Фæлæ уæддæр геолоджы куыст... Ирон æмбисонды 
хуызæн: «Цуанон цы къуылдым нæ басгары, уый сырд- 
джындæр хоны». Уый геологыл ноджы хуыздæр фидауы, 
æвæдза. Бон-изæрмæ цы ком, цы дагъ нæ басгардзæн!.. 
Цал дуры æркъупп кæндзæн йæ дзæбугæй!.. Афтæмæй 
йæ хызыны иу дуры къæртт дæр куынæ æрхæсса изæры, 
уæддæр фæллад æмæ фæсмон нæ зоны... Дыккаг райсом 
та ноджы раздæр сыстдзæн. Ноджы рæвдздæр ацæудзæн 
йæ куыстмæ. Зæрдиагдæрæй архайдзæн. Цæмæй дарддæр 
ахæццæ уа. Цæмæй фылдæр къуылдымтæ æмæ фылдæр 
къуымтæ басгара. Уадз æмæ уад къуыззитт кæнæд кæмт- 
ты — геолог æм йæ уæхск сараздзæн, афтæмæй размæ 
цæудзæн, йæ нысаимæ тырнгæйæ. Уадз^ æмæ уарын нык- 
калæд, арв æмæ зæхх кæрæдзи куыд хойой — геолог уæд- 
дæр йæ хæдзармæ нæ лидздзæн, лæгæт ссардзæн, кæнæ 
искуы къæдзæхы аууон афæстиат уыдзæн. Цалынмæ 
къæвда фæсабыр уа, уæдмæ. Стæй та ногæй йæ куыстмæ. 
6 

Миты гæлæбутæ дæр, æвæццæгæн, геологæй раздæр ни- 
кæуыл абадынц хæхты. 
Афтæ-иу хъуыды кодта Темболат уыцы бонты: «Мах 
уыдон агурæм, уыдон та, æвæццæгæн, мах... Нæ-æ, ссар- 
дзыстæм сæ! Дæ фыдгулы уды æмгъуыд уæдмæ куы уа- 
ид... Чи цы агура, уый йын æнæ ссаргæ нæй, куы фæ- 
зæгъынц». 
Фæлæ, куыд æнхъæл уыди, афтæ тагъд не ’рхæццæ уы- 
цы фарны бон. Бирæ къахы дарæс раивтой Темболат 
æмæ йе ’мбæлттæ, бирæ æндон бырæуттæ баихсыд сæ 
къухты хæхты «хуылфыдзаумæттæ» сгаргæйæ, цалынмæ 
шахтæаразджытæн нæ загътой: «Мæнæ ам сты хæзна- 
гуырæнтæ. Ам æрцаразут шахтæ!..» 
Никуы дзы ферох уыдзысты Зджыды фыдæбæттæ. 
Зæххы бын хæзнатæ агурын — цъындæгæй-мындæгæй 
хъазтæй уæлдай нæу. Кæнæ дзы исты ссардзынæ, кæнæ 
нæ. Бæргæ, алы хатт-иу куы фæрæстмæ уаид геологæн йæ 
хъуыддаг. Уæд-иу арфæйаг уаид æдзухдæр. Науæд та дæ 
фыдæбæттæ—дон хиды бынты... Зджыды кусын куы рай- 
дыдта, уæд æм рагацау æртхъирæнгæнджытæ дæр уыдис, 
æхцатæ дзæгъæлы доны калыс, æндæр ам ницы ссардзы- 
иæ, зæгъгæ. Уыдон та йын цы загътаиккой, хæзна дзы 
куынæ разындаид, уæд?.. Ныр та ногæй ахæм æнæбæрæг 
куыстмæ... 
— Æвæццæгæн, мæ куыст уæ зæрдæмæ нæ цæуы 
Зджыды,— йæ цæстытæ стъолæй уæлæмæ нæ систа, аф- 
тæмæй загъта геолог. Иæ хъуыдытæ сæмхæццæ сты, фæ- 
лæ каеронмæ нæма алыг^сты йæ сæры. 
— Цæуы! Дæ куыст нæ зæрдæмæ кæй цæуы, æрвитгæ 
дæр дæ уымæн кæмæн Къалагоммæ. 
— ...Зджыды цоппайы фæстæ, зæгъын, дыууæ боны 
æнæмæтæй акусдзынæн,— йæхинымæр дзурæгау та ба- 
хъуыр-хъуыр кодта Темболат æмæ секретармæ лæгъстæ- 
йаджы цæстæй скасти. 
Куы фемдзаст сты, уæд секретармæ Темболаты дæргъ- 
æлвæс цæсгом фæкасти ноджы даргъдæр, йæ цъæх цæ- 
стытæ та — тархуыз, йæ зæрдæ йыл фæхудти. Тæппуд 
лæджы ныхæстæ. «Ау, коммунист куы дæ, гормон, ахуыр- 
гонд лæг. Уæдæ знаджы ныхмæ тыфылты дæр куы фæдæ, 
уæд куысты зындзинадæй куыд тæрсыс!?» — ахъуыды 
кодта Мамсыр. Æргомæй йын нæ бауайдзæф кодта. Фæ- 
лæ йын райдыдта зæрдиагдæрæй дзурын, куыд æй бам- 
бара, афтæ: 
7 

— Ды куыд æнхъæл дæ, ахæм æнæзонгæ ран дæр нæу 
Къалагом. Æрмæст комы номæй дæр бæрæг у — къала, 
зды, цинк дзы кæй ис æнæгуырысхо. Нæ фыдæлтæ йыл 
ахæм ном хуымæтæджы нæ сæвæрдтой... Раджы йæ 
сгæрстой фæсарæйнаг капиталисттæ. Нæхи советон экспе- 
;»ицигæ дæр дзы иу æмæ дыууæ хатты нæ уыдысты... Мæ- 
нæ-ма ардæм кæс— Æмæ йæ цуры стъолыл цы папкæтæ 
уыди, уыдонæй иу райста.— Ацы ран сты, раздæр Къала- 
гоммæ цы экспедицитæ цыди, уыдонæй цалдæры къухæй 
фыст хатдзæгтæ. 
Æхсæнмæ-æхсæнты дзы цыдæртæ акасти, стæй йæ ба- 
дæнæй фестад секретарь. Уæззау къахдзæфтæй бацыд, 
йæ фæстæ къуымы цы чысыл стъол лæууыд, уый цурмæ. 
Цыма барæй сындæг кæны, Темболат йæ хъуыдытæ хуыз- 
дæр рамбырд кæна, зæгъгæ, уый хуызæн. Стъолыл му- 
зейы стенды хуызæн рæнхъ-рæнхъ æвæрд уыдысты бирæ 
алыхуызон дуры къæрттытæ. Мамсыр дзы иу систа æмæ 
йæ Темболатмæ æвдисы: 
— Уыныс? Ацы дур дæр Къалагомæй хаст у. Цæсты 
гагуыйау дзы здыйы цæппузыртæ куыд æрттивынц!.. 
Темболатæн уыцы ныхæстæй дæр ницы ахæм бахъæл- 
дзæг йæ зæрдæ. Фæлæ геолоджы къухтæ сæхæдæг сæхи 
баивæзтой дурмæ... Æцæг дæр диссаджы хъæздыг у алы- 
хуызон æрзæтæй. 
— Ам канд зды нæй,— фæхъæлдзæгдæрхуыз Тембо- 
латы цæсгом. 
— Зонын æй,— загъта секретарь.— Æфсæйнаг, æр- 
хуы дæр... Фæлæ мах ныртæккæ уыдоныл не стæм. Мах 
зды æмæ цинк хъæуы. «Электроцинк» цы уавæры ис хо- 
маджы тыххæй, уый зоныс? 
— Зонын,— загъта Темболат ноджы сабырдæрæй, 
цæуылдæр хъуыдыгæнгæйæ. Иæ ныхас уыди цавæрдæр 
фæллад лæджы дзырды хуызæн, фæлæ чыфсхаст. 
— Мæнмæ гæсгæ йæ æххæст нæ зоныс. Уæд афтæ 
джихтæ нæ кæнис. Æнцон куыст нæ агурис. Ног куысты 
цы зындзинæдтæ уыдзæн, уыдонæй рагацау нæ тæрсис... 
Цинк æмæ зды цы сты ныртæккæ нæ бæстæйæн, ууыл 
гхъуыды хъæуы... 
Ууыл та куыннæ хъуыды кодта Темболат. Фæлæ сек- 
ретары ныхæстæ æмæ йæм цы дуры къæрттытæ æвдыста, 
уыдоны уындæй геолог йæ хъуыдыты Къалагомы балæу- 
уыд. 
Лæг иуæй-иу хатт ахæм уавæры бахауы æмæ раст 
8 

фын уынæгау йæ цæстытыл ауайы бирæ диссаджы ныв- 
тæ. Ахæм сахат скодта мæнæ ныр Темболатыл дæр. 
Цыма раст уым схъомыл, уыйау фестад арф уынгæг 
комы... Арвыл æндзæвгæ къæдзæхтæ сæ урс сæртимæ... 
Уæртæ сæ лæбырд фæхстæ... Сæ фæйнæ фарс — нæу- 
дзарм зæххы гæппæлтæй, хъулон-мулон гауызтау, æртти- 
вынц хæххон дидинджытæ. Пыхцыл бæласы къудзитæ 
змæлынц уады улæфтæй... Уæлæ иу ахæм къохы сæрмæ 
та гуыры сатæг суадон æмæ хæлхæлгæнгæ згъоры къулыл 
уырдыгмæ. Дуртыл гæппытæгæнгæ тагъд кæны коммæ. 
Ие ’взист пырхæнтæ хурмæ куыд æрттивынц, уыцы иыв 
дæр ма йæ цæстытыл ауад. Хъусы йын йæ зарæг дæр. Цы- 
ма афтæ зæгъы: «Рацу, фæллад геолог, мæ разы а’бад, 
баулæф, дæ ком ранхъæвз уазал донæй...» Æмæ фæцæуы 
Темболат йе ’мбæлттимæ уыцы комы фæлгæсгæ. Сæ арф 
сагъæстимæ. Чи сты уыцы æмбæлттæ, уый дæр нæ зоны. 
Фæцæуынц æнцадгай, мадзурайæ, геологтæ куыд фæцæ- 
уынц сæ куысты сахат, афтæ. Цыма сæм къæдзæхты бы- 
нæй хæзнаты улæфт райхъуысдзæн æмæ уымæ -аёнхъæл- 
мæ кæсынц, уыйау. 
— Сармадзаны гæрæхтæ махмæ нал хъуысынц, уый 
бæлвырд у. Хæст адарди ардыгæй. Фæлæ бынтон нæ фæ- 
ци — знаг мард нæма у,— дзуры дарддæр Мамсыр.— Æз 
æмæ ды, стæй ма бирæ мах хуызæттæ фронты не стæм, 
уымæн æмæ хæцæг æфсадæн хæцæнгарз, нæмгуытæ хъæ- 
уы. Дарæс, хæринаг сын хъæуы... Уыдон ам цæттæ кæны- 
нæй фронты хæцынæй та æнцондæр кæцы у? 
Темболатмæ уыцы ныхæстæ уыйбæрц нæ хъардтой. 
.Хæстмæ йæ цæуылнæ акодтой, уый йæхæдæг дæр зыдта. 
Уæдæ геолоджы куыст фронты хæцæг æфсæддоны хъуыд- 
дагæй æнцондæр кæй у, уый дæр цы дзырддаг у? Фæлæ 
дисы бацыд Темболат, Мамсыр геолог куы нæ у, уæд аф- 
тæ биноныг куыд зоны, геологийы æвзаг? Куыд раст хат- 
дзæгтæ кæны геологты фыстытæм гæсгæ? Кæнæ куыд 
хорз иртасы, дуры къæртты цавæр æрзæтты хуызтæ зы- 
ны, уый?.. 
Геолог ныр обкомы секретары цæстытæм касти ком- 
коммæ, салдат йæ командиры цæстытæм куыд фæкæсы, 
афтæ. Дзурæджы цæсгом куыд хъулæттæ кæны, уымæ 
гæсгæ Темболат базыдта, Мамсыр кæй рамæсты, уый. 
Ныртæккæ, æвæццæгæн, тымыгътæ калын райдайдзæн. 
Цы бынаты бады, уымæ гæсгæ йæ бон у æмæ йын хъуа- 
мæ дзæбæх бауайдзæфтæ кæна. 
9 

Фæлæ уый, кæд цы-фæнды мæсты у, уæддæр дзуры 
хиуылхæцгæ. 
Темболат Мамсыры фæстаг ныхæстæ йæхицæн уай- 
дзæфмæ бамбæрста. «Æ? æмæ ды фронты не стæм»,— 
уый мæн тыххæй зæгъы. Кæнæ: «Зындæр кæм у? Ам æви 
фронты?» Мæхи куынæ атлиф кодтон хæстæй, уæд мæм 
ахæм уайдзæф цæмæн хауы?» 
Уыцы сагъæстæи дæр та йæ раздæры хъуыдытæ цы- 
дæр æрбаисты. Æрбайрох дзы, геолог кæй у, уый дæр. 
Цыдæр æрбаци, ныртæккæ йæ сæнтты цы комы фестад, 
уый дæр йе ’мбæхст хæзнагуырæнтимæ. Ныр та йæхи 
ауыдта айдæнмæ кæсæгау æфсæддон фæлысты. Фестад 
фронты... Хæцæн фидæрттæ... Топпы æмæ сармадзаны гæ- 
рæхтæ... Хæдтæхджыты ниуын... Туджы зæйтæ... Мæрд- 
тæ.... 
Рамæсты. Фæлæ секретармæ гæсгæ уый дæр йæхи 
урæдта. Сонт ныхæстæй йæхи хъахъхъæдта. 
— Уæдæмæ афтæ нæ! — фæхъæлдзæгхуыз Темболат, 
йæ бынатæй фестад æмæ лæугæйæ райдыдта:— Зджыды 
хæхтæ басгарыны тыххæй мæ нæ баурæдтат хæстмæ ацæ- 
уынæй? Ныр хæзнатæ ссардтам æмæ мæн ауадзут, ме 
’мбæлттæ кæм хæцыиц, уырдæм. 
— Сбад уал,— загъта Мамсыр æмæ йын бандонмæ 
ацамыдта.— Тæргай? Коммунистæн уый гæнæн нæй. 
Коммунистæн йæхицæй фæстæмæ ма хицау у парти. 
— Нæ, мæ фыдыстæн! Уымæ мын æй ма бамбар,— 
æмæ фæстæмæ йæхи æруагъта йæ бандоныл.— Уый æз 
нымайыи мæ коммунистон хæсыл... Чи зоны, зæгъæм, лæ- 
гæн цард бацайдагъ. Нæ байзæддаг фæлтæрæй мæ исчи 
куы фæрса, радзур-ма, немыцаг фашисттæ нæ бæстæмæ 
•куы æрбабырстой, уæд сæ куыд ныппырх кодтат, зæгъгæ, 
уæд сын цы зæгъдзынæн æз та? Хæхты цъассыты æрзæты 
муртæ агуырдтон, зæгъгæ, сын раппæлдзынæн мæхицæй? 
— Фыццаджыдæр дын уый зæгъын, æмæ куы ба- 
хъуыдтæ, уæд дæумæ дæр бауæндыдыстæм. Уæд неппæт 
дæр хæцыдыстæм. Ныр та хохмæ ацæуын хъæуы хæзнатæ 
агурæг Логикæ.— Бахудти секретарь.—Бахъахъхъæдтай 
сæ, кæй кой кæнæм уыцы хæзнагуырæнты? Цу, ныр сыи 
æххæст сæ дуар байгом кæи. Царды сæраппонд. Иæ бай- 
зæддаджы амондæн. Фашистты та æнæ дæу дæр фæуы- 
дзысты Дыккагæй та, фашистты марæнгард у, ды «æр- 
зæты муртæ» кæй хоныс, уый. Æмæ йæ тагъддæр раттын 
хъæуы хæцæг æфсады къухмæ. Уым неппæтмæ дæр 
10 

’æнхъæлмæ таесынц. Æз æмæ ды та мæнæ æнæпайда ны- 
.хæстыл рæстæг сафæм... Афтæ у æви нæ, æмбал геолог?! 
Ацы фæстаг ныхæстæм гæсгæ Темболаты сæры фев- 
зæрд бынтон ног хъуыдытæ. «Ныр, цымæ, секретары 
загъдау, рæстæг зынаргъ куы у, уæд æй дзæгъæлы цæмæи 
сафын?» 
Ногæй та йæ бынатæй сыстад æмæ загъта рапорт дæт- 
тæгау цыбырæй: 
— Раст у! Каей дзурыс, уыдоныл дыккаг зын зæгъæн 
у. Разы дæн. Цы кæнгæ мын у дарддæр? 
Уæд секретарь дæр сыстад æмæ йын худгæйæ йæ къух 
райста. 
— Уый æндæр хъуыддаг у. Дарддæр цы кæнын хъæуы, 
ууыл бафидаудзыстæм. Ныр дын цы кæнгæ у, уымæй 
мæ фæрсыс. Кусгæ! Кусгæ нæ, фæлæ тох! Дæлæ фронты 
не ’мбæлттæ куыд тох кæнынц, раст афтæ. Æнцон куыс- 
ты кой ма кæн. Нырма раджы у... Гъе афтæмæй фæнда- 
раст! — æмæ йæм йæ къух радаргъ кодта.— Дæхицæн 
равзар æмбæлттæ, кусæнгарз... Цы æмæ дæ цавæр ку- 
сæнгарз хъæудзæн, уыдон уæхæдæг алыг кæндзыстут уæ 
тресты. Мах та райкоммæ бадзурдзыстæм, æмæ уæм кус- 
джытæй фæкæсдзысты. Къæбæр уал иукъорд боны фаг 
уемæ аласут. Уым ницы ссардзыстут. Тыхст сты бынæт- 
тон цæрджытæ сæхæдæг дæр. 
Хæрзбон куы загъта, уæддæр ма секретарь йæ фæдыл 
дзырдта- 
— Исты æххуыс дæ куы хъæуа, уæд дын ацы хæдзар- 
мæ фæндаг амонын нæ хъæуы. 
Обкомæй Тресты хæдзармæ цалынмæ цыди, уæдмæ 
дæр та хъуыдыты аныгъуылд Темболат. Ардæм цæугæйæ 
куыд хъуыды кодта, афтæ. Æцæг ныр,.кæдæм цæуы æмæ 
иæмæн, уый базыдта. Цы йæ хъæудзæн йæ ног куысты, 
уыдоныл йæхæдæг йæхиимæ уынаффæгæнгæ цыди. 
«Æппæты фыццаг—адæм. Сæйрагдæр кусæг адæм уым 
ссарын хъæудзæн, æвæццæгæн, бынаты. Уый бæлвырд у. 
Куыст нæма зондзысты. Æмæ сæ ахуыр кæндзыстæм, æн- 
дæр цы гæнæн ис? Техникæйæ нæм исты уыдзæн. Иу-дыу- 
уæ дæсны хохкъахæджы. Уæзласæн машинæ æмæ шофыр. 
Æидæр машинæты кой нæма кæнын. Ацæуæм æмæ уал 
фенæм. Фæлæ æнæ уыдон къахдзæф акæнæн дæр нæй 
ацы куысты... Стæй уыдонæн хæрипаг та? Уый куы фæ- 
цæйрох кодта. Иууылдæр сæ ардыгæй кæнæ Садонæй 
ласын хъæудзæн. Иу къуырийы фаг — карточкæтæм гæс- 
11 

гæ цас æмбæлы, уыйбæрц. Фæлæ нæм бæрæг чи нæма у, 
уымы цæрджытæй кæй райсдзыстæм, уыдон та цы хæр- 
дзысты? Уыдонæн дæр, æвæццæгæн, авансæй райсын 
хъæудзæн иу къуыриваг. Æндæр ницы, фæлæ дæс-фынд- 
дæс адæймагæн. Райсын хъæуы, зæгъгæ, уый ныхасæй 
æнцон у. Фæлæ сыл архайгæ та чи кæндзæн? Ныртæк- 
кæ хæринаг удхос у. Алы комдзаг дæр нымайын хъæуы. 
Кæнæ уал фыццагдæр бонты кусæнгарзæй цы хъæудзæн: 
дзæбугтæ, къахæнтæ, белтæ... Иу дыууæ уал тачкæтæ, 
иучысыл халæн æрмæг... Æмæ уый та куыд аласдзынæн 
адæмимæ? Цæй, уый уал фæлæудзæн. Æвиппайды нæ 
хæхтæ рæмудзын кæд нæма бахъæуид. Фæлæ уыдонæн 
дæр хицау хъæуы. Цалынмæ мæм къæбицдартæ æмæ бух- 
галтертæ уа, уæдмæ цырд кæсын хъæудзæн, цæмæй дзы 
мацы фесæфа. Уæлдайдæр хойрæгтæй. Иу дзæбæх 
хæдзардзин лæг мæ куы уаид. Завхоз æй схоидзынæн. 
Ахæм кусæг хъуамæ штатмæ гæсгæ æмбæла... Уыдон иу- 
уылдæр ацы дыууæ-æртæ боны сбæрæг хъæуы». 
Иæхинымæр йæ цæст ахаста, Садоны æмæ Зджыды 
кæй зыдта ахæм кусджытæй, уыдоныл. Уый дæр хорз уа- 
ид... Уый дæр... «О, цас ис хорз кусджытæ... Ехх, уыдонæй 
ракæн, цас дæ фæнды, уыйбæрц. Кусæнгарзæй сæ сифтонг 
кæн. Техникæйæ, æндæрæй. Уæд бæрæг уаид. Чи зоны, ам 
дыкк.аг Садон разына... Нæ, фæстиат нал хъæуы. Тагъд- 
дæр, тагъддæр! Уым бæрæг уыдзæн...» 
Йæ хъуыдытæ фескъуыдысты Темболатæн, тресты 
къæсæрыл куы бахызт, уæд. 
2 
Уалдзыгон райсом æрдз уæлдай. райдзастдæр вæййы 
нæ горæтгæрон. Уæлæ-ма скæс, нæртон хæхтæн се ’нусон 
урс сæртыл сæууон хуры тынтæ куыд хъазынц! Сæ бын- 
мæ дардыл сæхи айтыгътой нæудзарм уæлвæзтæ. Æмвæ- 
тæнæгæй æмбæрзт сты сусхъæд, тæрс æмæ фатхъæд бæ- 
лæстæй, нæрæгастæу гуырвидауц кæй хонынц, ахæм чыз- 
джыты хуызæн, симгæ æрхæццæ сты уæрæх дæлвæзтæм. 
Кæсыс, сæ зымæгон саутæ систой уыдон дæр æмæ сæхи 
æнæвгъау фæлындынц уалдзыгон цъæх дарæсæй. Хъæды 
астæуты чысыл æмæ стыр æрдузты, фæсвæндæгты зæх- 
хæй йæ цъæх судзинтæ сдардта кæрдæг. Хуры хъарммæ 
æддæмæ раивылдысты адæм — чи тезгъомæ, чи йæ цæ- 
12 

хæрадоны змæлы. Мæргътæ ратахтысты сæ бынæттæй. 
Хилджытæ райхъал сты... Бæстæ иууылдæр — змæлд, 
зард, уынæр... 
Горæтæй рахызт уæзласæн машинæ. 
Уымæл зæххыл машинæтæ куы фæтылдысты, уæд 
цæлхвæдтæ хурмæ сæрттывтой æфсæнвæндаджы рельсы- 
ты хуызæн. Æмæ згъоры уыцы лæгъз фæндагыл нæ бæлц- 
цæтты хæдтулгæ уæрдон дæр. Иæ мидæг цыдæр уæзæгты 
сæр бады цыппар лæджы. Се ’ргæмттæ фæстæмæ, се 
’фцæггæттæ хæрдмæ фæлдæхт, афтæмæй ныгъуылдæй ба- 
дынц. 
Уалдзæг у. Сæ хъарм дарæс раластой уынджы цæу- 
джытæ. Фæлæ гом машинæйы бадгæйæ дымгæ адæйма- 
гæн йе уæнгты иннæрдæм хизы. 
Бар-æнæбары дæр фæндаггоны цæст куы иу, куы ин- 
нæ ран ацахсы танкæйы кæнæ машинæйы сæстытæ, æф- 
сæдты æмбæхсæн фидæртты хæлдтытæ, хæцæн дзы- 
хъытæ... 
— Уæртæ уыцы лæнчы та ныгæд сты, фашисттæй ар- 
дыгæй чи нал аирвæзт, уыдоны мæрдтæ,— ацамыдта 
Темболат Дзантейæн, фыццагдæр цы хъæуæй ауадысты, 
уый фале иу ран фæсвæндагмæ. 
Ноджыдæр ма иучысыл куы ауадысты, уæд та йын 
афтæ: 
— Мæнæ ам та — сæ техникæйы «уæлмæрдтæ»... 
Хъæды дæлвæз цъыхырыйы астæу иу стыр æрдузы, 
æфсæйнаджы хæррæгътæ кæм фелхæнынц, уыцы кæрты 
хуызæн рæдзæгъдтæй лæууынц немыцы танктæ æмæ сар- 
мадзанты, автомобилты æмæ хæдтæхджыты «стæгдартæ». 
’Хæсты бонты ам чи ныппырх æмæ басыгъд, уыдон иу ран- 
мæ æрæмбырдчындæуыд. 
Æрæджы ацы рæтты хæст кæй уыди, уый зæрдыл 
лæууынгæнæг æнкъард нывтæ. Уæддæр зæрдæрухсæй 
цæуынц ацы бæлццæттæ. Уымæн сын ахъаз у фыцца- 
цжыдæр уый, æмæ ацы зæххыл æнæуынон хæст нал ис. 
Знагæн ацы ран бæрзæйсæттæн цæф фæкодтой советон 
æфсæдтæ æмæ йыл фæстæмæ лидзынмæ къæхтæ базад. 
Иннæмæй та цæуынц, адæмæн цардыхос чи уыдзæн, 
ахæм ног куыстмæ — хæхты хæзнатæ агурæг. Стæй уал- 
дзæг у царды нысан. 
Гуыффæйы бадджытæ цыдæр хъæлдзæг ныхæстæ 
кæнынц — рæстæг æрвитæн хабæрттæ. Рæстæгæй-рæстæг- 
мæ цæуылдæр хъæрæй ныххудынц. Шофыры фарсмæ кæ- 
13 

бинæйы бады бæлццæтты хисдæр Темболат. Æдзухд&р 
р>дзынгæй æддæмæ кæсы. Чи зоны, цæуыл хъуыды 
кæны? 
Ацы рæтты цæугæйæ Темболат цы æрæмыса, уый 
йын ис. Бæгуыдæр! Мæнæ та йæ цæстытыл ауадысты иу- 
хатты «балцытæ». Ам, немыцы чъылдыммæ партизанæй 
куыд хатти, уыцы цаутæ. 
Уæддæр æй обком æрбарвыста ардæм. Ацу æмæ, дам, 
дæ фыдæлты комы цæрджытимæ партизанты куыст сара- 
зут знаджы чъылдыммæ. Ды, дам, цæуæнтæ дæр зоныс 
æмæ адæмы дæр. Гъемæ... 
...Темболат бадти хæстон штабы. Ацы комы уыди уый. 
Æфс-ецдон хæс æххæст кæнынмæ арастæввонгæй. Æн- 
хъæлмæ ма касти, йемæ йыи кæй æрвитынмæ хъавынц, 
уыцы æмбалмæ. 
Æрбацыд æфсæддон дарæсы хæрзконд лæппулæг. 
Темболатимæ куы фемдзаст сты, уæд цæстæнгасæй са- 
лам радтой. Кæрæдзи базыдтой. Иæ коймаг— Таймураз. 
Афицерæн куыд æмбæлы, афтæ æрбацæуæг салам радта 
штабы хицауæн, уый фæстæ райста Темболаты къух 
дæр. Стæй та уæд ногæй баздæхт штабы хицаумæ æмæ 
йын цыбырæй загъта: 
— Цæмæн хъæуын, уымæ цæттæ дæн... Цæфы фæс- 
тæ мæ отпуск нæма фæци. Амæй уæдмæ уын кæд истæ- 
мæн бæздзынæн, уæд мæ уæхиуыл нымайут! 
— Хъуыддаг цæттæ у,— бакаст Темболат штабы кус- 
джытæм.— Мæн хуыздæр æмбал нæ хъæуы. 
Дыууæ боны ма бафæстиат сты, цалынмæ сын опера- 
тивон хайады кусджытæ ацы хъуыддаджы фæдыл «лек- 
цитæ» кастысты, фæндаджы гæххæттытæ сын цæттæ код- 
той, цалынмæ сæхи «бæлццон» дарæсы сфæлыстой, уæд- 
мæ. «Мыййаг куы бахауæм — советон æфсадæй ралыгъ- 
дыстæм. Мæнæ нæ документтæ...» 
— Уæ сæйрагдæр хæс у,— загътой сын штабы, куы 
срæвдз сты, уæд,— немыцмæ ис иу сармадзаны мыггаг, 
минæтæй дзы æхсынц. Сæхæдæг æй «Ванюшæ» хонынц, 
æвæццæгæн, мах «Катюшæмæ» гæсгæ. Цал сты уыцы 
«Ванюшæтæ», стæй сын кæм лæууынц, æхсгæ куынæ кæ- 
нынц, уыцы рæстæг? Уымæй дарддæр — цас æфсад ис 
Комгæроны?.. Æрвылбон цас æфсæдтæ аивгъуыйы го- 
рæтырдæм?.. Иу дзырдæй, дæхæдæг сгарæг куы дæ,— ба- 
каст Таймуразмæ,— уæ цæст цыдæриддæр æрцахса, уы- 
донæй алцыдæр... 
14 

Уыйфæстæ штабмæ фæдзырдтой дыууæ афицермæ 
æмæ сын загътой: 
— Адоны фронты фале фæкæнут (уый — Темболат 
æмæ Таймуразы). Немыцмæ «уазæгуаты». 
Афицертæ хъуыддаг зыдтой æмæ сæ ракодтой семæ. 
Фронтыл æнцондæр ахизæн кæм уыдзæн фалæмæ, уыр- 
дæм. 
Уыди Джиоргуыба æхсæв. Талынг, сабыр æхсæв. 
Мит уарыд ставд тъыфылтæй. Фронт хæстæг кæй у, уый 
бæрæг уыд: искæцæй иу-дыууæ гæрахы фæцæуы — тæр- 
сæн гæрæхты хуызæн. Æмæ та бæстæ ныссабыр вæййы. 
Цæуынц хъæдбынты дыууæ афицеры, сæ фæдыл 
абырæгхуыз дыууæ адæймаджы. Цæуынц æнцадгай, цуа- 
нон сырдмæ куы фæиæйхъуыза, уый хуызæн æнæ уæл- 
дай сыбырттæй, сæ къахдзæфтæ нымайгæ. Ахæм æхсæв 
хъæдбыны, ноджы ма нарæг комы, уæлдай талынгдæр 
вæййы. Уæддæр цæуынц: дыууæ афицеры разæй, дыууæ 
«абырæджы»— сæ фæдыл. Цæуыйц, цæуынц, фæлæ бæ- 
стæм нæ хæццæ кæнынц, рагон уыци-уыцийы хуызæн. 
Бафæлладысты. 
— Иу дзырдæй, кæм стæм, уымæн ницыуал зонæм. 
Фæндаг фæрæдыдыстæм,— загъта афицертæй иу. 
— Гъемæ уын уæ фæллойæн хуыцау баххуыс кæнæд,— 
загъта сын Темболат.— Мах ацы комы цы къуым, цы 
дзыхъ нæ зонæм, цы бæласы рæзты дзы нæ ауадыстæм, 
ахæм нæй. Ссардзыстæм нæхæдæг немыцмæ фæндаг. Сы- 
мах ам бадут, цалынмæ сбон уа, уæдмæ. Науæд уæхæ- 
дæг дæр фронты фалемæ арæдидзыстут. — Æмæ ацыды- 
сты сæхæдæг дыууæйæ. 
Немыц кæй бацахстой, уыцы ирон хъæуты цæрджы- 
тæ хæхтæм кæй баивгъуыдтой, уый хорз зыдтой знæгтæ. 
Хъæдбынты æмæ хæхты дыдæгътæй фронты сæрты фæ- 
стæмæ сæ чъылдыммæ куыд æрбахъуызынц, ууыл дæр 
ацахуыр сты. 
Тæссаг æрбацæуæнтæм немыц «Ванюшæты» дзыхтæ 
сарæзтой æмæ уырдæм гæрах кодтой. Сывæллæттæ 
цъындæгæй-мындæгæй куы фæхъазынц: кæуыл ауайа — 
мæ хъуыддаг ма уæд, зæгъгæ, уый хуызæн. Гъемæ Тем- 
болатитæ сæхицæн æдасдæрæн цы «дуар» равзæрстой 
фронты сæрты ахизынæн, уым æдзухæй дæр минæты арт 
сыгъди «Ванюшæйы» гæрæхтæй. 
Фæлæ фæстæмæ здæхæн нæй. Æфсæддон хæс æххæст- 
гæнгæ у. 
15 

Бирæ фæхуыссыдысты донхæрд къардиуы рæбын. Сæ 
сæрты тахтысты цæхæркалгæ удхæсджытæ. Сæ хæд- 
фæстæ ис сау хъæд, разæй та — дон. Иæ сæрты ахизын 
хъæуы. Доны фале хохы фахс — сау хъæд. Немыц 
тынг тæрсынц, уырдыгæй партизантæ сæ чъылдыммæ 
куы ’рбахъуызой, уымæй æмæ йæ уымæ гæсгæ миномет- 
ты цæхæрæй сæхгæнынмæ хъæвынц. 
Сгарджыты баирвæзын хъæуы æрмæст доны сæрты 
фаллаг фарсмæ, хохы дыдæгъты уазæг сæхи бакæнын, 
стæй уыйас дæр сафæнт немыц сæ нæмгуытæ. Хохы фæр- 
стæ сæ бауромдзысты. 
«Иугæйттæй балидзын хъæуы, гæрахæй гæрахы æх- 
сæнты»,— бауынаффæ кодтой къардиуы бадджытæ кæ- 
рæдзи хъусы дзургæйæ. Разæй балыгъд Таймураз. Нæ 
йæ æрцахста нæмыг. Къæдзæхы бын иу лæгæтмæ баир- 
ьæзт. Йæ фæдыл — Темболат. Уый дæр йе ’мбалыл сæм- 
бæлд. 
Уыцы артдзæстæй куы аирвæзтысты, уæд комкоммæ 
фæхæрд кодтой фахсыл. Æрмæстдæр хохаг лæджы къах 
арæхсы ахæм фæндæгтыл цæуынмæ. Иу бæласыл хæц- 
гæйæ иннæмæ, иу дурæй иннæмæ хизгæйæ схæццæ сты 
рагъмæ. 
Ам фронт дæр нæй æмæ æфсæддон дæр. Ардæм немы- 
цаг салдатæн кæд бирæгътæ йæ мард схæссой. Æрмæст 
прожекторы рухсытæ искæдæй-искæдмæ кæд ферттивынц 
ардæм. Æмæ та уæд «хъæды уазджытæ» дæр бæлæсты 
аууон алæууынц. 
Хæрдмæ куыд ссыдысты, афтæ фахсыл дæлæмæ дæр 
æрцыдысты — бæлæсты æнцæйтты, дуртыл хизгæ, асинты 
къæпхæнтыл цæуæгау. 
Бон æрбарухс. Сау хъæды дымæгмæ иу къуылдымæй 
хъæумæ æркастысты дыууæ лæджы. Кæртыты ис стæм 
змæлджытæ. 
Сæумæрайсом хæдзары дуар байгом æмæ чидæр ми- 
дæмæ æрбахызт. Æнæхойгæйæ, æнæфæрсгæйæ. Хæдзары 
хицау, зæронд лæг, фынæй нæ уыд. Уæлгоммæ хуыссыд, 
цæуыл хъуыды кодта, чи зоны. Цæуыл сагъæс кодтаид, 
уый та йын нæ уыд мыййаг. Æгас хæдзары дзаг бинон- 
тæй иу йæ цуры нал аззад. Иæ дыууæ фырты — хæсты. 
Рагæй сæ хабар нæй. Цы фесты афонмæ? Æфсин, сæ 
чындз æмæ йæ дыууæ сывæллоны алыгъДысты хохмæ, 
хæст куы ’рбаввахс, уæд. Сæ хæдзар барæй æдзæрæг- 
хуыз скодтой. Цыма дзы зæронд лæг æдзухдæр иунæгæй 
16 

цæры, уый хуызæн. Гъемæ ахæм лæг цы хъуамæ кæна 
уаты? 
— Кæцы дæ, кæ? — йæ хуыссæны цырд абадт, афтæ- 
мæй йæ афарста. Агъуыст ма уыди талынг æмæ чи æр- 
бацыд, уый нæ зынди. 
— Темболат дæн æз. Исчи дæм ис мыййаг? — загъта 
æрбацæуæг сабырæй. Уыцы фарстæй йын бамбарын код- 
та, сусæгæй кæй æрбацыди, уый. 
Зæронд лæг уыди Темболаты æрвад. Бамбæрста, æна- 
фоны уазæг ам цæй фæдыл сæмбæлдаид, уый. Уæлдай 
фæрстытыл не схæцыд, фæлæ цырд фестад æмæ йæ да- 
рæс кæнынмæ фæци. Æрмæст æй афарста: 
— Демæ ма исчи ис? 
— Ис, фæлæ уый ам нæй... Тагъддæр мын адзур, цы 
хабæрттæ уæм ис? 
Зæронд лæг йе ’рвады хорз зыдта. Уæддæр цы бæрæг 
ис?.. Иæ зæрдæ æваст сгуыпп-гуыпп ласта. Фæлæ хъуы- 
зæгау кæй æрбацыд йе ’рвады хæдзармæ, йе’мбалы кæм- 
дæр æмбæхстæй кæй ныууагъта, уый тыххæй йæ гуырыс- 
ходзинад æрбайсæфт æмæ йын тагъд-тагъд адзырдта, 
сусæг хъæлæсæй: 
— Немыц ныртæккæ ам не сты, кæд дысон æнафоны 
нал æрбацыдысты, уæд. Бирæйæ сты Комгæроны. Штаб 
дæр сын ис уым. Иннæтæ горæты ’рдæм аивгъуыдтой. 
Æвæццæгæн, амæй фалæмæ хъæуты дæр сты... 
Темболат зыдта, зæронд лæг зæрдиагæй кæй дзуры. 
Бауырныдтой йæ йæ ныхæстæ дæр. Уæддæр æм цæмæн- 
дæр афтæ фæкаст, цыма йæм йе ’рвад æнæууæнк каст 
кæны. Æмæ йæ ракъахынвæнд скодта. 
— Куыд дæм дæ зæрдæ дзуры, нæхионты дæр федтай, 
адоны дæр, исты ма сын нæ бон бауыдзæн, æви нæхи 
дзæгъæлы хурхæй марæм? 
«Гъе, гъе, нæ ахуыргонд коммунист дæр цудын бай- 
дыдта»,— загъта фысым йæхинымæр. Æмæ йæ уæд йæ- 
хæдæг дæр къахын байдыдта: 
— О, афтæ чи хъуыды кæны, ахæмтæ дæр ис. Æрæ- 
джы дæр адонмæ сæхи къахæй æрбацыдысты дыууæйæ. 
Нæхи æфсадæй ралыгъдысты æмæ иу-цасдæр æмбæхстæй 
фæцардысты. Ныр хъæд партизантæй куы байдзаг, уæд 
немыцмæ сæхи радтой. 
— Æрбалыгъдысты, зæгъыс? Æмæ ныр цы фесты? 
Ницы сын кодтой? 
— Ницы... Æрра сты? Замманай кусджытæ сын. 
2 Амондагурджытæ 
17 

Къанæуттæ сын къахынц, партизантæ ахсынмæ цæуынц. 
Арахъ дæр, дам, фæныуазынц иумæ... — фысым йæ уа- 
зæгмæ хинæйдзаг каст бакодта æмæ йын афтæ:— Кæд 
мыййаг сымахæн дæр уæ зæрды ахæм фæнд ис, уæд дын 
æз чегъырейæн нæ бæззын. Ам ис ахæм пъæлицай. Уый 
уæ бахæццæ кæндзæн комендантмæ. 
Темболат бамбæрста, йе ’рвад зæрдиагæй мæсты кæй 
байдыдта æмæ йын уæд æргомæй загъта: 
— Мах пъæлицайтæ æмæ коменданттæ куы хъæуик- 
кой, уæд æз дæумæ не ’рбацыдаин. Кæд мын баххуыс дæ 
бон исты бауыдзæн ацы тыхгæнджыты ныхмæ, уæд кæрæ- 
дзи бамбарæм. Зæгъ-ма мын æргом, цы цæстæй кæсыс 
ме ’рбацыдмæ?.. Ай дын мæ фыды къух æмæ дæ бауыр- 
нæд, де ’рвад дæр йæ удæгасæй немыцаг æфсондзмæ йæ 
бæрзæй кæй нæ бадардзæн. Кæд уыцы дыууæ лæджы, 
стæй ма æндæр исчитæ дæр немыцыл сæхи бафæдзæх- 
стой, уæд бавзарæнт афтæ. Мах та тох кæнæм сæ ныхмæ. 
Иумæ! — Æмæ йæм бадаргъ кодта йæ къух. 
— Уый æндæр хъуыддаг у,— загъта зæронд дæр æмæ 
йын зæрдиагæй йæ къух æрæлхъывта.— Афтæ ма чысыл 
абадæм. — (Уæды онг ын сбад нæ загъта. Кæнæ дзы рох 
фæци, кæнæ йыл нæма баууæндыд). Æмæ йæ йæ къухыл 
хæцгæйæ тъахтины размæ бакодта. Æрбадтысты.—Ахæм 
æнæууæнк фæрстытæ дæ кæй акодтон, уый дæм дис ма 
фæкæсæд, ме ’фсымæр. Къоста дæр куы загъта, æрцæ- 
уæг хæддзуйæ æлдар макуы скæн, зæгъгæ. Адон та æр- 
мæст хæддзу не сты, фæлæ — тыхгæнджытæ. Афтæмæй, 
нæхионтæй сæ быны чи атылди, ахæмтæ дæр ис. Уæдæ... 
Мæсыг, дам, йæхи дурæй хæлы. Гъемæ, зæгъын, ды дæр 
ме ’нæзонгæ нæ дæ, фæлæ уæддæр ахæм тæссаг сахат 
ноджы хуыздæр базонын ницы кæны... Хуыцауы номæй 
дын ард хæрын, адон цы зæххыл ацæуой сæ чъизи къа- 
хæй, уым кæрдæг нал æрзайдзæн... Ныр мæхи цæстæй цы 
федтон, уый дын радзурон. Куыддæр æрбахæццæ сты ацы 
хъæрццыгъатæ, афтæ нæ хъæуæй иумæ бадзырдтой. 
Дрис, зæгъгæ, Цæройтæй, хъæуыхицау дæ æвæрæм, зæгъ- 
гæ. Уый та цæмæн? Йæ хорздзинад ын цæмæй бæзыдтой, 
æнхъæлыс? Кæддæр æй нæхионтæ афхæрдтытæ кодтой 
налогтæ, цыдæртæй. Кулачы ном ыл авæрдтой, колхозтæ 
аразыны заман. Гъемæ æнхъæл уыдысты, советон хица- 
уадмæ мæсты уыдзæн, зæгъгæ. Хæрамзæрдæ чи дары хи- 
цауадмæ, сæхицæн ахæм хъузæттæ агурынц. Уæдæ куыд? 
Зонгæ дæр æй куыд тагъд бакодтой, уый диссаг у. Фæ- 
18 

лæ сын нæ бакуымдта. Æз ахæм æхсæны куысты никуы 
уыдтæн, зæгъгæ, ауæлгоммæ. Мемæ та хорз цæры уыцы 
Дрис, æмæ мын æргом загъта: «Æз мæ адæмыл гадзыра- 
хатæй цалынмæ цæуон, уæдмæ сæ хæдзæрттæ куынæ сса- 
риккой!» Фæлæ йæ адон ууыл кæм уагътой? Фыццаг ын 
зæрдæтæ æвæрдтой, царв æмæ мыдæй дæ хæсдзыстæм, 
зæгъгæ. Сызгъæринæй йын гæнæхтæ ацамаинаг уыдысты. 
Куы ницы ком лæвæрдта, уæд та йæм æртхъирæнтæ рай- 
дыдтой. Уый дæр, мæгуыр, йæ с&рæн цы хуыздæр зыдта, 
уый бакодта — хъæдмæ йæхи айста. Хъæды чи цæры, уы- 
дон та немыцæн цытæ кæнынц, уый зоныс дæхæдæг. 
Адон дæр дын иу æхсæв хæстæгдæр хъæутыл разылдысты 
æмæ, йæ бинонтæй партизантимæ ис, зæгъгæ, кæй зыд- 
той, ахæмтæй цалдæр лæджы æрцахстой æмæ сæ уæртæ 
хъæды рæбын агæрах кодтой. Цæмæй хъæдмæ лидзын 
мачиуал уæнда. Уыдонимæфæци Дрисы сылгоймаг дæр. 
Мæгуыр, сабыр адæймаг, йæ æртæ æнахъом сывæллоны 
уынджы къæйыл баззадысты... Гъе, афтæтæ, гъе, ме’фсы- 
мæр! Кæнæ дæлæ Дудары райс,— дзуры дарддæр фы- 
сым.— Мæгуыр фæллойгæнæгæй схъомыл. Уалынмæ йын 
цыппар хорз фырты рахъомыл, сæ иуæй иннæ кусагдæр. 
Замманай цæрæнтæ сарæзтой агуыридурæй, горæтаг 
хæдзæртты хуызæн. Ацы хæст куы ралæууыд, уæд уыдон 
дæр ацыдысты, уæдæ цы уыдаид. Уыцы хабар дæр базыд- 
той немыц. Æмæ йын уый тыххæй йæ хæдзæртты сæртæ 
æрыхæлдтой, сæ хъæдæрмæг нæ фидæрттæ аразынæн 
хъæуы, зæгъгæ. Æмæ сæ аластой кæдæмдæр. Кæд сæ ар- 
тагæн басыгътой, уæддæр бæрæг нæй. Тæхуды, ныр уыцы 
кæрт дæхи цæстæй куы фенис. Ныххынджылæггаг æй 
кодтой æгасæй. Лæг дæр, мæгуыр, ницæмæн уал бæззы. 
Иæ фырттæй дыууæйы мард сыхъуысти, иннæтæ дæр цы 
уыдзысты, цы бæрæг ис? Иннæмæй — йæ кæрт. 
Уыцы ныхæстæм Темболат хъуыста лæугæйæ, къах- 
дзæфгай дуармæ рахæццæ. Тагъд кæны, уый цы бамба- 
рын хъуыд фысымæн, æмæ йæ уромгæ нал, фæлæ йын 
цæугæ-цæуын дзырдта: 
— Хуыцау сыл йæ бæллæх сæвæрæд, ацы уавæрмæ 
нæ чи æртардта. Уыййедтæмæ дæу хуызæн уазæджы æр- 
дæбонсарæй хус ныхæстыл дар... Уæдæ уæм цы фæнд ис 
ныр? Кæцырдæм уæ фæндаг дарут? 
— Ардæм кæм æрбацыдыстæм, уым нæ фæнд бæрæг 
у: не знæгтæ кæмыты сты æмæ цы архайынц, уыдæттæ 
базонын хъæуы. Стæй уæд — фæстæмæ. 
19 

Цы базонын фæнды Темболаты, уыдон ма йын 
адзырдта дуары дур лæугæйæ. Райсом кæм сæмбæлдзы- 
сты, уый тыххæй баныхас кодгой æмæ хæрзбон загътой. 
— «Ванюшæтæ» кæй хоныс, уыдон та сты Комгæроны. 
Ма дæ ферох уæд, уæртæ зараг Боцийы куы зоныс — уый 
кæрты. Æцæг цал сты, уый дын бæлвырд нæ зæгъдзынæн. 
Бирæ сæ хонынц,— дзырдта фысым йæ уазæгæн цæугæ- 
цæуыны. 
Агъуысты дуарыл хизгæ нæ, фæлæ йæ фазыл бырæгау 
рацыд Темболат, йæ гуыбыныл абырыд кæрты дæр кæ- 
рæйкæронмæ; кауы рæбынты — цæхæрадонмæ, уырды- 
гæй — хъæугæронмæ, йе ’мбал цы пыхсы бадтис, уырдæм. 
— Боныцъæхыл æрдæгобауы фарсмæ даргъ къу- 
дзийы бын,— загъта Темболат, дæлгоммæ хуысгæйæ 
æмæ дарддæр абырыди. 
— Хорз. Боныцъæхыл æрдæгобауы фæрсмæ, даргъ 
къудзийы бын сæмбæлдзыстæм,— дзуапп ын радта йæ 
фысым дæр. 
...Боныцъæхыл æрдæгобауы фарсмæ даргъ къудзийы 
бынмæ ничи æрбацыди. Хъæуы алы хæдзары дæр немы- 
цаг æфсæдтæ æрынцадысты æмæ æддæмæ ракæсын ни- 
чиуал бауæндыд. 
Фæлæ уыцы бон хъæугæрон немыцаг æфсæдтыл фæд- 
фæдыл æрцыди дыууæ фыдбылызы. Раст сихор афон уы- 
даид, афтæ паддзахы фæндагыл немыцаг машинæйы æр- 
бацæйцыд 15 æфсæддоны бæрц æд хæцæнгæрзтæ. Уæл- 
мæрдты размæ куы æрбахæццæ сты, уæд сыл дыууæ грæ- 
наты баппæрстæуыд. Машинæ тæгæлтæй фæтахт, лæгтæ 
та мард фесты. Уымæй сахаты æрдæг нæма рацыд, афтæ 
Комгæронæй дыууæ лæджы мотоциклетыл æрбахæццæ 
сты. Мæрдты раз фæурæдтой сæ машинæ. Куыддæр зæх- 
мæ æргæппытæ ластой, афтæ уыдоны къæхты бын дæр 
гранат ныххуыфыд. Къахгай æмæ сæ къухгай бакодта, 
æрмæст сæ мотоциклет йæ бынаты лæугæйæ баззад. Ни- 
цы йын уыд. 
Уыцы минут уæлмæрдты кæрон уырдыг алæууыдысты 
дыууæ лæджы. Фæйнæрдæм афæлгæсыдысты, стæй цал- 
дæр гæппæн мæрдты цур февзæрыдысгы. Темболат хъæ- 
рæй загъта, цыма йæ немыцаг мæрдтæ фехъусдзысты 
æмæ йын йæ ныхæстæ дæр бамбардзысты, уый хуызæн: 
— Гъе, уый уын нæ мадæлтæ æмæ нæ хоты цæссы- 
джы аргъмæ... Кæд ма дзы бынат ис мæрдты, уæд ноджы 
дæлдæр ныххаут. Нæ сывæллæтты тæригъæдæй. Рæс- 
20 

тæй цы бирæ адæмы туг ныккалдтат, уыдонæн фæлдыст 
фæут. 
Иæхæдæг мотоциклы къухтæм февнæлдта æмæ йæ 
къахæй штивдзгонд æрриуыгъта. Машинæйы бынæй фæз- 
дæг акалди. Мотор скуыста. 
— Абад, мауал лæууæм! Нæ. амонд нæ кæдæм фæ- 
хæсса — уырдæм. 
Таймураз абадт Темболаты фæсарц. Машинæ фез- 
мæлыд. Иæ фæстæ рыгæй мигъы фæлм сбадт фæндаджы 
сæрмæ. 
Иу-цасдæр куы ауад, уæд азылд фæсвæдмæ. Пыхсы 
фæныгъуылд. Ныллæг цалхджын машинæйæн йæ бон 
цас уыд æвæд пыхсыты цæуын? Иу къудзийы бын æй аф- 
снайдтой. «Чи зоны, искуы ма бахъæуа».Сæхæдæг сæхи 
цъыхырыйы уазæг бакодтой. Ууылты хъæдмæ æнцонæй 
бахизæн ис фистæг лæгæн. 
Шофыр раджы бафиппайдта, Темболат йæ сагъæсты 
куыд аныгъуылд, уый. Фæлæ йæ нæ хъыгдардта. Уалын- 
мæ... Мæнæ иу хатт йæ цæсгом цæуылдæр фæтар, хъæуы 
рæзты куы фæцæйцыдысты, уæд. Иæхи йæм нал баурæд- 
та уæд Дзанте: 
— Цæуыл хъуыды кæныс, Темболат? Ахсæв фæнда- 
гыл нæ баззайдзыстæм, ма тæрс. Хур ма уыдзæн, афтæ 
дæ æз дæ фыдæлты комы сæмбæлын кæндзынæн. 
— Уæртæ уыныс уыцы сыгъд кæрт? — ацамыдта йын 
кабинæйы гом рудзынгæй хъæугæронмæ хæстæг. 
Шофыр акасти, Темболат ын кæдæм ацамыдта, уыр- 
дæм. 
Сыгъд хæдзæрттæ æмæ саратæ чысыл нæ федта, æр- 
дæбонсарæй цы хъæуты сæрты рахызтысты, уыдоны. Ацы 
хъæуы дæр. «Ай-гъай, ды хæсты нæ уыдтæ æмæ дæм дис- 
саг кæсы ацы иугай сыгъд хæдзæртты уынд»,— йæ зæр- 
дæ йæм сдзырдта Дзантемæ. Фæлæ йын Темболат кæй 
ацамыдта, уымæ куы фæкомкоммæ, уæд та ногæй йæ цæ- 
стыты раз фестадысты, хæсты быдыры даргъ фæндæгтыл 
цæугæйæ, кæй федта, сау æвзалы чи фестад, уыцы бирæ 
горæттæ æмæ хъæутæ, хæдзæрттæ æмæ заводтæ, скъола- 
тæ æмæ клубтæ... Уыцы азты сыл цыма йæ цæст сахуыр 
æмæ сæ ницæмæуал дардта, афтæ йæм каст. Æвæццæ- 
гæн, йæхи сармадзаны нæмгуытæй дæр чысыл нæ ба- 
сыгъд ахæм хæдзæрттæ. Хæстæй куы рауæгъд æмæ йæ 
цæфты хъæдгæмттæ куы байгас сты, уæддæр ма йын уы- 
цы низтæ æдзух йæ зæрдæ агайынц. Айрох дзы вæййынц 
21 

æрмæст йуцъусдуг, йæ машинæйы моторы зарьШМае хъус- 
гæйæ. 
Фæлæ ацы сыгъд кæрт куы ауыдта, уæд та йæ хъуы- 
дытæ фæтар сты Дзантейæн дæр. Уæлмæрдты уынд æн- 
къарддæр цæмæй зына, уый тыххæй нывгæнджытæ дæр 
афтæ сахорынц сæ нывтæ: æхсæвы талынджы тыгъд бы- 
дыры сатæг сау цыртытæ — дæргътæ æмæ цыбыртæ, сæ 
сæрмæ та — æхсырфы састы хуызæн — æрдæг мæй... Гъе, 
ахæм æнкъардæй йæм фæзынд иу уысмы бæрц Комгæро- 
ны хъæуы уыцы сыгъд кæрт дæр, йæ даргь тохына сæгæй- 
дзагæй, æрдæг сыгъд къултæ æмæ алайæ сауамæст тулдз: 
цæджындзтæ — дæргътæ æмæ цыбыртæ. Кæрты астæу, 
сармадзаны нæмгуытæ кæй скъахтой, ахæм дзыхъыты — 
хъуына доны мæлттæ... Афтæмæй уалдзыгон хур алы ран. 
дæр йæ зæлдаг тынтæ уæфта. 
— ...Мæхи аххос у ацы кæрты сыгъд. Чи зоны, мах 
не ’фсæдтæн куынæ фехъусын кодтаиккам, ацы кæрты не- 
мыц сæ «ванюшæтæ» æмбæхсынц, зæгъгæ, уæд арты хай 
нæ бауыдаид знаджы сармадзантимæ мæгуыр лæджы 
хæдзар дæр.— Æмæ та арф ныуулæфыд Темболат. 
— Æмæ уым ды цы аххосджын дæ? Хæст хæст у. 
Адæм дæр дзы судзынц æмæ хæдзæрттæ дæр,— зæрдæ 
йын авæрдта Дзанте. 
— ...Уый афтæ у, фæлæ... 
Къалагоммæ куы аздæхтысты, уæд исдугмæ цыдысты 
хъæдбынты. Фæлмæн æмæ уымæл, дондзаст æмæ цъыма- 
рабынтæ. Ацы комы æрæджы цалх нал атылд. Æвæццæ- 
гæн, æфсад ардыгæй куы ацыдысты, уæдæй нырмæ. Кæд 
ма дзы фистæг лæг ацæуы, кæнæ хæрæг уаргъимæ. Æмæ 
уый тыххæй хъæдбыны фæндаг дæр æвæд у. Фароны 
дзыхъытæ ма дзы бæрæг дарынц ц&лхвæдты. Митдæттæ 
сæ æрæмбырд æмæ цæссыджы хуызæн рæсугæй лæу- 
уынц. Ныр сыл Дзанте æнæвгъау йæ машинæ скъæры; 
цæлхытæ дзыхъмæ ныттулынц, фæстæмæ куы сцæй- 
хизынц, уæд та моторы æрдиаг комы нæргæ ацæуы. 
Иу ран цæлхытæ цъыфдзасты куы аныгъуылдысты, уæд 
гуыффæ йæ «гуыбын» зæххыл ахафта. Машинæ ныл- 
лæууыд. 
Шофыр цырд æргæпп ласта зæхмæ. Дзуццæджы 
абадт æмæ йæ машинæйы бынмæ бакаст. 
— Гъемæ алæбон æгас цæут, Ставд-Дуртæй уазджы- 
тæ! Æрхæццæ стæм, рахизут,— скасти гуыффæйы бад- 
джытæм. Уыдои дæр сæхи æркалдтой зæхмæ. 
22 

Цы кæнгæ сын у, ууыл сæ бирæ уынаффæ на ба- 
хъуыди. 
Нырма æвæллад сты. Донхæрд æрх—хæстæг. Дур дзы 
арæх. Æрбадавтой сæ хъæбысты дзæгтæ. Цæлхыты бын 
сæ ныккалдтой, дзыхъыты. Моторы æрдиагта райхъуысг 
ноджы тынгдæр. Цæлхытæ базмæлыдысты. Фæсте ма йыл 
лæгтæ дæр куы схæцыдысты, уæд цъыфдзастæй сбырыд, 
хъæрзгæ æмæ уынæргъгæ. 
Машинæ куы фæуæлбыл цъыфдзастæй, уæд сеппæт- 
дæр схор-хор кодтой фырцинæй. Бахъæлдзæг сты. Тембо- 
латмæ та афтæ фæкаст, цыма йæ зæрдæйы дуар фегом 
æмæ йæ хуылфмæ æвиппайды цавæрдæр цины рухс ба- 
калд. Фæлæ уый æцæг рухс уыди — хуры рухс. 
Цæвиттон, комы куы æрбараст сты, уæд хуры цæст 
къуылдымы аууон фæци æмæ фæндаггæттæм нал зынди. 
Цалынмæ сæ машинæимæ архайдтой, уæдмæ уæлдæр 
ссыди æмæ та сæм æркасти. Бæлæсты гæзæмæ сыфты æх- 
сæнты адæмы цæсгæмттыл ногæй ахъазыд хъарм хуры 
рухс. Афтæ канд Темболатмæ нæ фæкаст. Сеппæты зæр- 
дæтæ дæр арæвдыдта уыцы хуры фæзынд. Æмæ ныр 
адæм сæ цоппайæ куы фæсабыр сты, æрмæст уæд бам- 
бæрстой æрдзы улæфт: дзæбæх сæм æрбайхъуыст доны 
сыф-сыф æмæ мæргъты зарджытæ. Сæ цуры иу бæласы 
сæрæй та разарыд гакк-гукк æмæ уый иннæты зарæг фæ- 
бынæй кодта. Йæ удæй бацыди уыцы æвæлмон цъиу, цы- 
ма сеппæтæй дæсныдæр у зарынмæ, кæнæ фæндаггæтты 
истæмæй фæрсынмæ хъавы. «Гакк-гукк!.. гакк-гукк!..» 
Уæд æй бæлццæтты кæсдæр Мурат сфæзмыдта, Тем- 
болат æй куыннæ фехъуыстаид, афтæ: 
— Уæ чызджы мын раттут!.. Уæ чызджы мын рат- 
тут!.. 
Бирæ цæуын нæ хъæуы хъæдбынты ахæм фæндагыл. 
Цæуджытæ цъыфы цæмæй абæгъдулæг кæной, æрмæст 
уый фаг. Дарддæр та донхæрд æрхыты сæрты, хохы фæр- 
стыл хæрдмæ, кæм—уырдыгмæ калмы хуызæн къæдз- 
мæдз фæндагыл.... 
Фæндаг!.. Æдзух дон рахæр-бахæр кæм кæны, миты 
æмæ хуыры зæйтæ кæм лæсынц, уым цæй фæндаг уы- 
дзæн? Цу, цæуæн кæм арыс, ууылты. Дæ цæстытæ æмæ 
дæ къухты хорзæхдæуæд! Æмæ скъæры Дзаите дæр йæ 
«ЗИС». Уæлæ бадджытæ фидар хæцынц сæ фæйнæ къу- 
хæй гуыффæйы фæрстыл. Се ’фсæртæ кæрæдзимæ æнгом 
иылхъывтой, се ’взæгтыл дæндагæй куы фæхæцой, уымæй 
23 

тæрсгæйæ. Афтæмæй сæ сæртæй дыууæрдæм хецъро кæ- 
нынц. 
Алы шофыр ахæм рæтты нæ ацæудзæн. Фæлæ 
Дзантейы зонынц. Дыууадæс азы дыууæрдæм фæкодта 
Уæлладжыры комы уæзласæн машинæйыл. Æмæ цы 
къуым, цы дагъæй, цы къуыппæй нæ ракаст Садоны æмæ 
Зджыды æрзæткъахæнты! Цалынмæ хæстмæ нæ ацыд. 
Ныр фæстæмæ машинæйыл куы сбадт, уæд та араст ног 
фæндæгтыл, ног коммæ. 
Цæуынц дарддæр... Мæнæ иу фæзилæнæй разынд дыу- 
уæ лæджы. Мидæгæй рацæуынц. Фистæгæй. Кæрæдзи- 
уыл бации кодтой фæидаггæттимæ, цыма фæйнæ азы 
æдзæрæг бæстæйы цæуынц, уый хуызæн. Сæ хабæрттæ 
адзырдтой — чи кæдæм æмæ цæмæн цæуы, уыдæттæ. 
Куы араст сты, уæд ма сæ шофыр афарста: 
— Фæндаг куыд у? Комы ацæуæн ис æви нæ? 
— Ацæуæн дзы ис, æцæг фистæгæй. Фæлæ машинæ- 
йæ...— сæ сæртæ катайгæнæджы хуызæн батылдтой. 
— Уæдæ дзы нæ ацæудзыстæм, зæгъут? — сæ фæстæ 
ма адзырдта фæндаггæттæй иу — Иван Сергеевич — 
къорды геолог: 
— Цытæ дзурут, цы? Мах дзы фистæгæй тыххæй куы 
рацыдыстæм... 
Иууылдæр сæхи нæхъусæг скодтой. Фæлæ Иван Сер- 
геевич кабинæмæ æргуыбыр кодта æмæ Темболатмæ 
дзуры: 
— Хъусыс, Темболат Бесланович, цы зæгъынц, уымæ? 
— Нæ хъусын, — загъта Темболат. — Ды дæр сæ 
куынæ хъусис, уæд хуыздæр уаид. Цы æрцыд, уый фед- 
там, цы æрцæудзæн, уый дæр та фендзыстæм.* Цæуын 
хъæуы. 
Уый дæр ницыуал сдзырдта. Фæлæ йæхинымæр дис 
кодта: цы ныфсæй цæуынц, фæндаг кæм нæй, уыцы ко- 
мы? 
— Кæд нæ амонд уа, уæд ма «Мæсчъы доны» сæрты 
«Ленины хид» æнæхъæн уыдзæн,— дзырдта Темболат. 
— Æмæ уый та кæм ис? — афарста йæ цымыдисхуы- 
зæй шофыр. 
— Ныртæккæ йæм бахæццæ уыдзыстæм. 
...Стыр комы галиу фахс иу ран фæсаджил. Фæндагма* 
æрцыд нарæг ком. Бирæ суадæттæ баиу сты нарæг мæс- 
чъы æмæ сæ рауад къада куыройы фаг дон. Комы дæл- 
вæзты цы фæндаг цæуы, уый сæрты йæхицæн фæд айгæр- 
24 

ста Стырдонмæ. Йæ сæрты хид, стъарапилы стæвдæн 
хъæдтæй конд. Ууыл дæр цалхы фæд нæ зыны. 
Дзанте баурæдта йæ цуры. 
— Бакæс-ма йæм дзæбæх. Бауромдзæн нæ? — æр^ 
дзырдта йæм Темболат. 
Дзанте хидмæ нæма бакаст, афтæ фæкомкоммæ доны 
был стыр фæрв бæласмæ. Иæ фарсыл — фæйнæджы 
лыггаг зæгæлтæй фидаргонд. Иæ фыст дзæбæх нал зын- 
ди, фæлæ дзы бакæсæн уыди: 
«Ацы хид арæзт у Ленины рухсаджы номыл». 
— Мæнæ, гъе, Ленины хид! — сцин кодта Дзанте æмæ 
йæ астæумæ бауад. Æрæвзæрста йыл йæ уæз — не змæ- 
лы. Иæ бынмæ дæр ын бакаст — фидар зыны... Хъуамæ 
баурома. 
Темболат кабинæйæ рахызт æмæ дзырдта иннæтæн 
хиды хабар. 
— Ленин куы амард, уыцы бонты нæ адæм иууыл- 
дæр хъыг кодтой фæтæджь! зианьГл. Иæ рухс ном цæмæй 
макуы ферох уа, уый тыххæй алы ком, алы хъæуы дæр 
арæзтой мадзæлттæ, нæ фыдæлты æгъдæуттæм гæсгæ: чи 
уагъта йæ номыл дугъ, чи йын сагъта фæндаджы был 
цырт, чи кодта хæринаг. Комгæроны цæрджытæ та сарæз- 
той ацы хид. Æмæ цавæр ран уыди ам, уый зонут? — 
дзырдта дарддæр Темболат.— Стыр тухитæ æвзæрстой 
мæгуыр хохаг адæм сæ хайуантимæ ацы комы цæугæйæ. 
Мæсчъы дон-иу ацы цъымара зæххыты куы анхъæвзта, 
уæд ма-иу хохæгтæ æрмæст хæрæджы уаргъыл хастой сæ 
хоры муртæ. Зымæг-иу куы сабузта, уæд та ма-иу æр- 
мæст мæргътæ тахтысты йæ сæрты... Цас æнцондзинад 
федтой хохæгтæ ацы хидæй, цал фæндаггоны загътой Ле- 
нинæн рухсаг ацы хидыл цæугæйæ?! 
— Æмæ уæдæй нырмæ лæууы? — афарста йæ 
Дзанте. 
— Куы фæцæй хæлы, уæд та йæм базилынц. Уыныс, 
хæсты заман фæндæгтæ куыд ныззаууат сты? Уæддæр 
ацы хид бахъахъхъæдтой. 
Фыццаг стыр фæлтæрæн скодтой, «Æфтауцгæнæн 
хæрд» кæй хонынц, уым. Айнæг къæдзæхы рæбынты до- 
ны былты бацыд нарæг фæндаг. Фыдæй-фыртмæ йыл 
хохæгтæ цыдысты галуæрдæттæй, фистæгæй, бæхтыл... 
Цал уæрдоны æмæ цал галы ахаудаид ардыгæй дæлæ 
коммæ, чи зоны. Хæсты бонты йæ фæуæрæхдæр чынди 
æмæ дзы машинæтæ цæуын байдыдтой. Æндæр бацæуæн 
25 

никæуылты ис ацы коммæ. Гъемæ дын уæле къæдзæхæй 
дынджыр дур куы расæттид. Æппынкъаддæр уæзласæн 
машинæйы йас. Раст уыцы ранмæ æрхауд æмæ ацæуæн 
бацахста. Уый уыдаид хæрз æрæджы. Æвæццæгæн, ды- 
сон. Йæ лæсæнтæ ма уымæл уыдысты. 
Дзанте баурæдта. Сеппæт дæр рахызтысты. Тарæр- 
фыгæй йæм ракæс-бакæс кæнынц. Иæ алфæмбылæйтты 
азилынц. Иæ сæрмæ дæр схизынц. Цы бакæнын хъæуы, 
уый тыххæй ничи ницы зæгъы. Æрмæст фæрссаг ныхæстæ 
кæнынц, хъуыддагæн пайда чи нæу, ахæмтæ: «Хæрзаг 
гуыпп фæкодта». «Зæхх йæ быны куыннæ ныттыдта!.,» 
«Цымæ цæмæй расастаид»?.. «Фæндаджы бæрæг астæу 
куыд абадт, цыма йæ барæй сæвæрдæуыд»... 
Дур фæндагæй аппарын хъæуы. Фæлæ куыд? Гъе, уый 
кæй нæ зыдтой, уый тыххæй ничи ницы дзырдта. Алкæ- 
мæ дæр сæ, æвæццæгæн, исты фæнд уыди йæхинымæр. 
Фæлæ иу иннæмæ æнхъæлмæ каст, хуыздæр исты зæгъын- 
мæ. 
— Цæй, куыд кæнæм?— сдзырдта æппынфæстаг Тем- 
болат. Иууылдæр уый уынаффæмæ æнхъæлмæ кæй кæ- 
сынц, уый æмбæрста къорды сæргълæууæг æмæ сæ уый 
тыххæй бафарста. 
— Æз цæттæ дæн дарддæр цæуынмæ,— æппæты ра- 
зæй йæ фæндон загъта шофыр æмæ йæ ныхæстыл йæ- 
хæдæг бахудт. 
*— Æз та цæттæ дæн ацы дурыл мæ тых æвзарынмæ, 
— загъта Мурат æмæ йæм зæрдиаг кæстыт.æ æркодта, 
цыма уадгалд бæлас уыны, уый хуызæн.— Нæ нын ба* 
комдзæн? 
— Мæнæ Цъæхилы бафæрс. Уый хохсæттæг мастер 
куы у... Куыд дæм кæсы, Цъæхил,— баздæхт æм йæхæ- 
дæг.— Ахæм дур никуы асастай? 
— Дæ фыдгулæй уал куы амæлид! 
— Аммоналæй æхсгæйæ, æвæццæгæн? — афтыдта ма 
мастеры ныхæстæм Иван Сергеевич. 
— Аммоналæй кæй асæттон, уый та мæхи æфсон цы 
кæнон? Уæдæмæ дзæбуг æмæ мæцъисæй. 
— Зынæй, — йæ сæр батылдта геолог. Иæ къах ыл 
æрæвæрдта æмæ йæм афтæмæй кæсы. 
— Алчи дæр уæ йæ фæндон загъта мæнæй фæстæмæ. 
Æз дæр разы дæн, бавналын æм хъæуы чи зæгъы, уыдо- 
нимæ. Æмæ ма уæдæ каст цæмæ у? Бон махмæ куынæ 
кæсдзæн, —алыг кодта къорды сæргълæууæг. 
26 

— Ныртæккæ,— загъта Мурат æмæ сгæпп ласта ма- 
шинæмæ. 
Дзæбугтæ, цурчытæ æмæ мæцъисты гыбар-гыбур ссы- 
ди дуртыл. 
— Раст зæгъын хъæуы, аммонал дзы бавæр, æрмæст 
иу-дæс килограммы, уæд тагъддæр уаид къухæй сæтты- 
нæй,— загъта ма æрæджиау геолог, цыма йæ гуырысхо 
иыхæстæй йæхи раст кæны, уый хуызæн.— Науæд. Бон 
бирæ нал у. 
Дзæбугты хойын, æфсæйнаджы зæлланг, хъæрæй ны- 
хас, хъæлдзæг худт айхъуыст сабыр комы. 
Фыццаг райдыдта дзæбугæй хойын Цъæхил. Æмæ ин- 
иæтæн дæр амыдта. Зæххæй иртæст кæцы ран уа, уыцы 
кæрон цæвын хъæуы. Афтæмæй кæс, æмæ дурæй дын- 
джыр къæртт расæтты. Иннæтæ йын æфсæйнаг мæцъис- 
тæ йæ быны фæцавтой æмæ йæ былмæ бафæлдæхтой. Уы- 
цы бæрзонд къардиуæй куы асхъиудта, уæд йæ размæ 
цы фæци —дурæй, пыхсæй — йемæ сæ айста æмæ гыбар- 
гыбургæнгæ доны смидæг. 
Куыст рæвдз цыди, цалынмæ дзы, зæххыл чи не ’ндзæ- 
вы, ахæм зæбул тигътæ уыди, уæдмæ. Стæй сын уæд ком 
нал лæвæрдта. Уый Дзанте куы федта, уæд бацыди æмæ 
йæ кабинæйы бандоны быиæй систа данкърат. Сеппæт- 
дæр ыл бацин кодтой. 
Данкъраты уæхск къахырмæ фæцарæзта шофыр. Фи- 
дар ыл куы фæхæст, уæд æй здухын байдыдта. Дур баз- 
мæлыд. Зæххæй фæхицæн. Æнцадгай уæлæмæ цæуы йæ 
иу æрдæг. Дзæвгар зыхъыр куы фæзынд йæ быны, уæд 
дзы иннæтæ дæргъæццон дуры къæртт атъыстой. Дан- 
кърат куы 'руагъта,уæд дуры иу кæрон хъенæй аззад. 
Дынджыр дзæбугтæй йыл куы ралæууыдысты, уæд дыу- 
уæ дихы фæци. 
— Ныр сæ мæхи бар уадзут,— загъта шофыр хъæл- 
дзæгæй. 
Цалхыл тухæн рæхысы кæрон дзы иуыл афидар код- 
та, йæ иннæ кæрон та йын машинæйыл абаста, æмæ йæ 
сыдзмыдзы раласта фæсвæ^мæ. Стæй та иннæйы. 
— Ура-а! — комы айзæлыд хъæлдзæг хъæр. 
Фæндаг байгом. 
Цалынмæ уыцы фыдæбоны дурыл архайдтой, уæдмæ 
хур дæр йæ бынаты кæм лæууыд, фæлæ фæндаггæттæм 
нал зынди. Æрмæст ма йын йæ рухсы тынтæ уыдтой сæ 
сзермæ йннæрдыгæй фарс хъæды рагъыл. 
27 

— Бирæ ма нæ хъæуы?— афарста уыцы сахат чидæр 
Темболаты. 
— Горæтæй куы нымайæм, уæд — æмбисæй къаддæр. 
Комы фæндаг хицæнæй куы райсæм, уæд та æрмæст йе 
’ртыццаг хай фæсте аззад, дыууæ уыйасы ма нæ цæуын 
хъæуы. 
— Уæдæ ахсæв нæ бахæццæ уыдзыстæм, нæ? — са- 
гъæсхуызæй афарста Иван Сергеевич. 
— Æз æмæ дæуæн та цы уæлдай у? Геолог æмæ цуа- 
нон иухуызон сты: кæм сыл баизæр уа, уым — се ’хсæв- 
уат,— дзуапп ын радта Темболат, машинæмæ куы сцæй- 
хызт, уæд.— Фæлæ мæнæ адон,— ацамыдта иннæтæм,— 
иу ран цæрын ахуыр сты, «нанайы лæппутæ»... Æмæ 
куыд уыдзысты, нæ зонын. 
Темболат хъазгæйæ кæй дзырдта, уый иууылдæр æм- 
бæрстой. Иван Сергеевич дæр уæд уымæй фæныфсхаст, 
(æви йæ ныхæстæй фефсæрмы) æмæ иннæтæн зæрдæтæ 
æвæрынмæ фæци. 
— Уыдон дæр геологтимæ кæм кусынц, уым уадз æмæ 
ахуыр кæной. Иронау афтæ куы фæзæгъынц: «Кæй уæр- 
доны бадай, уый зарæг кæнын хъæуы». Геологтæ куыд 
цæрынц, уый базонæнт... 
Дзанте рулыл фидар хæцы æмæ та йæ машинæ скъæ- 
ры размæ. Дзыхъытæ æмæ къуыппытæ фæсте зайынц, 
хæрдты уынæргъгæ лæсы, уырдгуыты æнæулæфгæйæ 
згьоры машинæ — адæмы дарддæр ласы. 
Темболаты хъуыдыты бафтыдта сæ фыццаг архайд 
дур сæттыныл. Хорз лæппутæ йæм фæкастысты. Цы загъ- 
дæуа Цъæхилæй? О, уый хохы риуыл схъомыл. Рагæй йæ 
зоны Темболат. Æмæ йæ тыххæй исæгау уымæн ракуырд- 
та Садонæй... Кæнæ Мурат. Уый дЗæбæх нæ зоны. Фæлæ 
гайлаг родæй бæрæг у, фæзæгъынц. Абон йæхи хорз рав- 
дыста. Ноджы куыд хъæлдзæг у! 
Ахъуыды кодта йæ геологыл дæр. «Кусгæ хорз бакод- 
та уый дæр абон, растзæгъын хъæуы. Фæлæ дзы цыдæр 
тæппуд ныхæстæ сирвæзы. Иæхиуыл йæ зæрдæ нæ дары, 
æви йе ’мбæлттыл? Мах куысты тæппуд нæ бæззы. Фæлæ 
хъуамæ ма уа ахæм. Æнахуыр ран, æнахуыр адæм...» 
Иван Сергеевич Краснов у æрыгон инженер-геолог. 
Иучысыл йемæ дæр акуыста, практикæйы уæвгæйæ. Æмæ 
йын æй трестæй куы лæвæрдтой, уæд сразы æнæ уæлдай 
ныхасæй... Бæрæг уыдзæн—нæ размæ тохы быдыр... 
Уыцы хъуыдытæй рахызт сæ фæндаджы сагъæсмæ. 
28 

«Бынатмæ нал бахæццæ уыдзыстæм рухсæй, уый бæрæг 
у. Ацы фыдвæндæгтыл талынджы дæр куыд цæудзы- 
стæм?» 
— «Цыртыты уæлбылмæ» куы бахæццæ уаиккам, уæд 
ахсæв уым баззаиккам,— йæ фæнд хъæрæй загъта шо- 
фырæи.— Уым дзæбæх нæудзарм фæз у. Суг дæр дзы ис, 
стæй хорз суадон... 
— Гъе, гъе,— загъта Дзанте, — рагон хосдзауты цы 
калм фæцагъта, уымæ уазæгуаты. 
— Хосдзаутæ цы калмæй амардысты, уый йæхæдæг 
раздæр сæ аджы йæхи сфыхта... Стæй тауырæгъты куыд 
дзурынц, æцæг афтæ уыди æви нæ, ацу æмæ йæ сбæрæг 
кæн. 
Ацы комы йæхæдæг никуы уыди Дзанте. «Цыртыты 
уæлбыл» кæй хонынц, уымæи дæр æрмæст йæ кой фехъуы- 
ста, аргъауы хуызæн. Цавæрдæр дыууæ æфсымæры, дам, 
ацы комы хос карстой. Сæ мусонг уыди Стырдоны былыл 
иу райдзаст фæзы, хос та карстой уæлдæр рагъыл. Иу- 
бон куы уыди, уæд сæхицæн хæринаг сфыхтой, сæхæдæг 
сæ куыстмæ ацыдысты, сæ аг та уæларт ныууагътой. 
Уыйфæстæ дзы куы ахордтой, уæд дзыхъмард фесты дыу- 
уæйæ дæр. Уалынмæ сын сæ хо кæрдзын рахаста хъæ- 
уæй. Куьшнæ фæтарстаид уыцы царæфтыды хабарæй. 
Стæй сын сæ хæринаг сæ разы æрдæг хæрдæй куы федта, 
уæд ын æй цы базонын хъуыди, цыдæр марджы хъæстæ 
кæй фесты. Аджы хъæрмхуыпп куы сызмæста, уæд дзы 
разынд дынджыр калм. Сылгоймаг йæ зæрдæйы рыстæй 
хуыздæр ницыуал æрхъуыды кодта, уыцы хъæрмхуыппæй 
ахордта æмæ æрбамард уыцы сахат... 
Абон дæр ма уыцы ран, доны бæрзонд былыл, æртæ 
цырты фæрсæй-фæрстæм сагъдæй лæууынц. Иæ ран та 
йын хонынц «Цыртыты уæлбыл». 
Сæ ныхас кæронмæ нæ ахæццæ калм æмæ хосдзауты 
тыххæй, афтæ Дзанте иу ран доны был машинæ бау- 
рæдта. 
— Фаллаг фарсмæ ахизын хъæуы. Кæуылты хуыз- 
дæр уыдзæн, уый фенæм,— æмæ кабинæйæ цæрдæг æр- 
гæпп ласта. Уæлæмæ суади доны былтыл. Фæзылди фæ- 
стæмæ, донмæ кæсгæ.— Мæнæ ауылты бавзарæм,— аца- 
мыдта иу ранмæ.—Ам дон дыууæ дихæй кæлы æмæ хъуа- 
мæ арф ма уа. 
Изæрмилтæ дзæбæх фæзындысты боныл, Дзанте йæ 
машинæ доцы был куы баурæдта, уæд. Гуырысхойаг нал 
29 

у, æхсæв йæ кæнон кæй райдыдта. Доныл дæр изæры сау 
æндæрг йæхи асæрфта. Иæ хæл-хæл дæр цыма фæтагъд- 
дæр, стæй доны бынæй та хъуысы дурты гыбар-гыбур. 
Уымæ гæсгæ фæндаггæттæм йæ ахаст фæкасти тызмæг- 
дæр. Æмæ сæ алкæйы зæрдæйыл дæр атыхсти цавæрдæр 
æбæрæг æнтъыснæгдзинад. 
Иу къабазыл ахызти æнæкъуылымпыйæ. Дыууæ до- 
ны æхсæн астымыл дæр дзæбæх бауад. Дыккаг къабазы 
^уыддæр бахызт, афтæ раззаг цæлхытæ æваст ныггуыпп 
ластой. Доны хæдбыл къуырф разынди. Изæрдалынг шо- 
фыры цæст фæсайдта. Машинæ йæ бырынкъ доны фæ- 
ца.вта æмæ дуртыл æрынцад, цæлхытæ къуырфы бынмæ 
нæма ныххæццæ сты, ауыгъды хуызæнæй аззадысты. 
Æнæнхъæлæджы машинæ афтæ куы ’рцавта, уæд 
Темболат размæ фæцудыдта æмæ йæ сæр авгыл сæм- 
бæлд. Авджы тæгæлтæ донмæ æрызгъæлдысты. Темболат 
йæ ныхмæ февнæлдта. Къухы бынæй хъарм туг æрлæ- 
дæрст. 
Тынг къуындæг ран сæ æрцахста фыдбылыз. Нæ ка- 
бинæйæ æддæмæ рахизæн ис, нæ йæм мидæмæ бавналæн. 
Мотор ахуыссыд. Машинæйæн йæ раззаг æрдæг доны 
баззад, фæстаг та — хуыскъыл. 
Дзанте Темболаты цæф федта спичкæйы рухсæй. 
— Тæрсгæ ма кæн! Чысыл фæцъæррæмыхст, æндæр 
ын ницы уыд. Ныртæккæ йæ абæтдзыстæм. 
— Тæрсгæ та уанцон нæу. Иугай гæрæхтæй?.. Фæлæ 
нæ машинæ... 
Дзанте кабинæйы рудзынгæй йæ сæр радардта æмæ 
уæллæгтæм сдзырдта: 
— Æриут-ма бинт æмæ йод, кæд уæлæнгай сты, уæд... 
Аптечкæ уыди Красновы чумæданы. Уый шофырмæ 
æрлæвæрдта бинты тыхтон æмæ йоды авг. Дзанте рæвдз 
абаста цæф — фæлтæрдджын фелсырæй цы кæныс! Стæй 
уæд райдыдта сæ фæндаджы кой. 
Кабинæйы дуар байгом кодта æмæ цыдæр мадзалтæй 
моторы сæрмæ бахызт. Бæлвырддæр куы федта йæ ма- 
шинæйы уавæр, уæд йе ’мбæрц уырдыг слæууыд æмæ йе 
’мбæлттæм дзуры: 
— Рахизут уал! Баулæфут айхуызæн сыгъдæг уæл- 
дæфмæ. 
Уæд Мурат æнæ айтæ-уыйтæ ныззарыд: 
— Гъей, Хазби, дыууæ доны астæу... 
— Ныхъхъус у, цаей!..—басхууста йæ Цъфхил. 
30 

— Хуыцау мæ амарæд, кæд ацы лæппу зондхъуаг 
нæу,— загъта тынг мæстыйæ Иван Сергеевич.— Цы ба- 
кæнæм, ууыл сагъæс хъæуы, ай та ма зарыны мæт ис. 
Рахызтысты иууылдæр машинæйæ. Дзанте моторæй 
кабинæйы сæрмæ схызт, уырдыгæй гуыффæмæ, гуыффæ- 
йæ — зæхмæ. Доны хæдбыл слæууыдысты, чи та дзуццæ- 
джы æрбадти æмæ кæсынц сæ машинæмæ. Изæрдалын- 
джы сæм афтæ зындис: дон цæлхытыл йæхи ахæм мæсты- 
йæ цæвы, цыма йæ æнæмæнг афæлдахынмæ хъавы. 
Бирæ дзурой, гыццыл дзурой — райсоммæ йын ни- 
цы сараздзысты. 
Темболат ма афæнд кодта, ацæуон æмæ райсом ра- 
джымæ галтæ ракæнон мидæг хъæутæй искæцæй, зæгъ- 
гæ. Фæлæ йæ кой дæр не суагътой. «Амæй райсоммæ 
æгас... Кæд исты æрхъуыды кæниккам...» 
Фæндагыл баззайдзысты, уый куы базыдтой, уæд Тем- 
болат йæхинымæр сугджын ран æхсæвиуат бакæнынмæ 
хъавыд. Фæлæ Дзаите уымæй дарддæр уынаг разынд. 
Цалынмæ дур сæттыныл фæстиат кодтой абон, уæдмæ 
уый цалдæр хъæбысы дзаг хус сугтæ æруыгъта атагъа- 
йы æмæ сæ машинæйы сæвæрдта. «Фæндагыл алцы дæр 
хорз у». Æмæ ныр уыцы сугтæй артмæ бадын диссаджы 
æхсызгон уыди сеппæтæн дæр. 
Дардмæ хъуысынц сугты сонт къæрццытæ. Ногбоны 
арты хуызæн. Æцæг йæ сæрты хъæлдзæг сывæллæттау 
гæппытæй нæ хъазынц. Сæ цæсгæмттыл хъазы арты рухс 
æмæ сæ кæны æмхуызон цæрдхуыз, æвæлмас — сæ ба- 
кают, цыма æппындæр фæллад не сты, фæлæ афтæ сæ 
зæрдæйы дзæбæхæн бадынц. 
Æфсæддон котелоччы цы цай сфыхтой уыцы артыл, 
уый алайы ад кодта, фæлæ уæддæр æлутоны хуызæн зæр- 
дыл æмбæлди, хус дзул æмæ уазал консервты фæстæ. 
...Райсомæй боныцъæх арвыл куы фæбæрæг, уæд Тем- 
болат фестад. Иæхи арæвдз кодта цæуынмæ. Ие ’мбæлт- 
тæм дзуры: 
— Æз цæуын. Фысыммæ кæмæ цæуæм, уыдон нын 
галтæ куыннæ ратдзысты? Ау, афтæ æнæуæздан сты, сæ 
уазджытæ искуы фæндагыл баззайой, уый сæ сæрмæ æр- 
хæсдзысты? — Иæхæдæг сæ сугты æхсæнæй иу къалиу 
систа, лæдзæгæн чи сбæздзæн, ахæм.— Сымах уал хуыс- 
сут, цалынмæ уæм хур æрбакæса, уæдмæ. Уæдмæ уæм æз 
дæр зындзынæн. Лæгдыхæй йын нæ бон ницы бауыдзæн. 
Иннæтæ фæхуыссыдысты æцæг стыр аходæнтæм. Ко- 
31 

мы къуыззитт кодта уалдзыгон рог уад. Æмæ кæй фæн- 
дыд æхсæвхуыссæн хъарм голлагæй сбырын! 
Хуыссынц, кæрæдзимæ æнгом, афтæмæй уынаффæ 
байдыдтой, сæ машииæ куыд фервæзын кæной доны уа- 
иарæй, ууыл. Темболаты æрцыдмæ. Алчидæр йæ фæндон 
дзырдта: 
— Фæстаг цæлхыты бын скъахын хъæуы. Уыдон дæр 
раззаг цæлхыты æмвæз куы æрныллæг уой, уæд мотор 
уæлдæр ссæудзæн æмæ донæй схицæн уыдзæн. 
— Доны бацæуын хъæуы, æндæр гæнæн нæй. Разæй 
кæм æрынцад, уый куы асыгъдæг кæнæм, уæд ын галтæй 
аласæн уыдзæн размæ... 
Иван Сергеевич иннæтæй раздæр сыстад. Доны был- 
ты хæрдмæ ацыд — уый дæр мадзал агуырдта сæ фæнда- 
джы фæрæвдзæн. Иæхинымæр куы скарста, цы йæ зæрды 
ис, уый, уæд иннæтæм дæр бадзырдта: 
— Тынг æнцон мадзал ис, нæ машинæ цæмæй раир- 
вæза, уымæн. Нæ къах дæр не схуылыдз уыдзæн. Галты 
сæр дæр нæ нал бахъæудзæн. 
Æмæ сын радзырдта, куыдæй, уый. 
Дон йæ тых сарæзта, машинæ кæм ныххауд, уыцы 
былмæ. Æмæ дзы ахæм къуырф дæр уымæн скъахта. 
Уырдыгæй сæдæ метры уæлдæр уыцы был чысыл куы 
акъахай, дон кæдæм цæвы, уыцырдæм, уæд ын фæндаг 
фегом уыдзæн йæ фарсмæ зæронд донхæрдмæ. Дон 
ууылты куы акæла, уæд машинæ хуыскъыл аззай- 
дзæн. 
Хæххон дæтты ахаст чи зыдта, уыдонмæ цæттæ 
хъуыддаг фæкасти геолоджы фæндон. Къахæнтæ æмæ 
мæцъистæй февнæлдтой. Белтæй уæгъд хуыр акалдтой 
уæлбылмæ. Стæй дон уыцырдæм куы фæуырдыг, уæд æй 
йæхæдæг сахатмæ ахордта. 
Машинæ, æцæгдæр, хуыскъыл аззад. Уый фæстæ ма 
хуыскъдоны замманай балергæсæгтæ дæр æрцахстой. 
Уæдмæ хур дæр йæ куыст кодта. Арвы астæумæ схæц- 
цæ- Хæхты аууонæй сзынди. Коммæ æркаст. Фæндаггæт- 
ты райгонд зæрдæтыл ма хуры рухс дæр куы сæмбæлд, 
уæд ноджы фæхъæлдзæгдæр сты. Мурат та ногæй ныц- 
цæлхъ ласта... «Фæндаггонæй, бынатонæй...» Ацы хатт 
æй ничиуал бахъыгдардта. Иннæтæ дæр ма йæ алфæм- 
былай æрбалæууыдысты æмæ йын хъæлæсыдзагæй ба- 
хъырныдтой. Æххуыс сын кодтой сæууон доны уылæнтæ 
дæр сæ хæл-хæлæй. Иван Сергеевич нæ зарыд. Ирон за- 
32 

рæг нæ зыдта. Мураты дæр зондхъуаг нал схуыдта. Зæр- 
диагæй сæм хъуыста æмæ йæ мидбылты худт. 
Не ’вдæлди зарынмæ Дзантейы дæр. Уый та йæ мо- 
торимæ архайдта. Уæдмæ Темболат дыууæ цæды галти- 
мæ æрбахæццæ, сæ хицæуттæ дæр семæ. Фæлæ нал ба- 
хъуыдысты. 
Изæрæй, адæм цырæгътæ куы ссыгътой, уыцы афон 
бахæццæ сты Былыхъæумæ. 
3 
— Гъæйтт-мардзæ, Дзанте, дæ бæхмæ дзæбæх бав- 
зыстытæ кæн! Бирæ нæ нал хъæуы. Фæстаг хæрд-ма, 
æмæ бынаты стæм. 
Афтæ зæрдæтæ авæрдта Темболат шофырæн. Фæлæ 
дзургæ та кодта сеппæтæн дæр. Иæхи фысымы хуызæн 
дардта, куыд мидæгдæр хæццæ кодтой, афтæ. Уымæн 
æмæ адонæй ацы комы никуыма ничи уыди. Темболат 
та цалдæр хатты. Ацы хъæуы дæр сæмбæлд кæд- 
дæр. Æмæ фысымы хуызæн ныфсджын дзыхæй уымæн 
дзуры. 
Дзанте йæхæдæг дæр бæргæ уыдта, бирæ сæ кæй нал 
хъæуы, уый. Фæлæ йæ «бæх», ехсы æвзыстæй чи тæрсы, 
ахæм нæу. Уæддæр æм æвзыста. 
— Но-о, дæ рауæйгæнæгæй фæхъæуай! — загъта шо- 
фыр æмæ та рулыл æрхæцыди. 
Моторы тыр-тыр айхъуысти уæрæх комы дардыл. 
Æхсæвдалынджы размæ айгæрста сæнтрухс уадздзаг, 
прожекторы рухсы хуызæн. Уæлбылæй райхъуыст куый- 
ты рæйын. 
Машинæ схæрд кодта æрхы фарсыл тæссар фæнда- 
гыл. Иннæтæ йæ фæйнæфарс бацыдысты. Сæ иугай 
къухтæй гуыффæйыл ныххæцыдысты. Сæхи зæрдæйæ 
машинæйæн æххуыс кæнынц. Афтæмæй та сæ алчидæр 
йæ къæхтыл тыххæй лæууы. Цыдысты æрмæст машинæ- 
йы æнцæйтты. Уынæргъгæ, йæ цæлхытæй цъыф лæгæрд- 
гæ сфардæг фæстаг хæрды. Баурæдта Былыхъæуы кæ- 
ронæй цæрæг хæдзары дуармæ. 
— Федтат, бынаты уастырджи фæндаджы уастыр- 
джийæ цас лæгдæр у. Дзæбæх нын куы феххуыс кодта,— 
загъта Темболат æцæгхуызæй йæ къухы цъыфтæ гуыф- 
фæйы фарсыл хафгæйæ. 
3 Амондагурджытæ 
33 

— Уастæн нæ тæригъæд бафидæнт сæ дыууæ дæр. 
Кæд сæ бон исты у, уæд нæ цæуыл тухæнæй марынц? — 
бахъуыр-хъуыр кодта Дзанте æмæ кабииæйы дуарæй 
йæ сæр радардта. Дарддæр кæдæм цæуын хъæуы, уы- 
мæн дзуапмæ æнхъæлмæ касти. 
Темболат та фæстæмæ шофыры фарсмæ сбадт æмæ 
йын бацамыдта, хъæусоветы хæдзармæ кæцырдæм цæ- 
уын хъæуы, уый. 
Хъæусоветы дуарыл уыди гуыдыр æвæрд.Хъахъхъæ- 
нæг дæр дзы нæ разынд. Иу сыхаг лæджы райхъал код- 
той йæ фынæйæ æмæ сын уый загъта; «Хъæусовет дзы 
æппындæр нал ис ныр цалдæр къуырийы. Æгас комы ма 
баззад фылдæр-фылдæр дыууиссæдз хæдзары бæрц. 
Иннæтæ алыгъдысты быдырмæ... Хъæусоветы хæдзары 
æхсæвгæс вæййы цавæрдæр зæронд лæг. Фæлæ уый да’.р 
ам хæстæг никуы ис, цыма фæзыхъæумæ ацыди. Уым’ 
цæры». 
— Каемæ уæ цы уынаффæ ис? Ацы хæдзары йедтæ- 
мæ ахсæв кæм бафысым кæнæм, æз уый нæ зонын. 
— Иу дзырдæй, тæдзынæгæй-цыхцырæгмæ, — та- 
лынджы кæйдæр ныхас райхъуыст. 
— Кæд ды нæ зоныс, уæд мах та — уæлдайдæр... 
— Æмæ йын кæд хицау нæй ацы хæдзарæн, уæд дзы 
кæй фæрсæм? Бацæуæм æмæ дзы æрфысым кæнæм, 
стæй бон цæуы æмæ фарн хæссы. 
— Уый афтæ бæргæ у, фæлæ гуыдыр нæ уадзы ми- 
дæмæ... 
Цалынмæ уыцы ныхæстæ кодтой, уæдмæ шофыр 
спичкæйы рухсæй фæракæс-бакæс кодта гуыдырмæ. 
— Кæд мæм райсом дзырд никæмæй æрхаудзæн, 
уæд æй æз ныртæккæ байгом кæндзынæн. Зæгæлæй 
кæй нæ бакæнон æз, ахæм гуыдыр нæй. 
— Агъуыст къахджытæй ма у? — афарста йæ Цъæ- 
хил хъазгæмхасæн. 
— Нæ, мæ куысты дæсныйад ахæм у. 
Стæй та спичкæйы рухсæй йæ бадæны бын мигæ- 
нæнты æхсæн зæгæл рацагуырдта. 
Цалдæр минутмæ дуар байгом. Талынджы къуырц- 
цытæгæнгæ, сæ дзаумæттæ мидæмæ хастой фæндаггæт- 
тæ. Фæзынди сæм цырагъы рухс’дæр. Темболатæн зынд- 
гонд уыди, геолоджы фæндагыл цы бахъæудзæни, уы- 
дæттæй алцы дæр. Æмæ цалдæр мыдадзын цырагъы 
кæмдæр атъыста дзаумæтты æхсæн. 
34 

Цырагъы мынæг рухсмæ агъуысты къуымты куы ра- 
зылдысты, уæд дзы федтой дыууæ зæронд стъолы, цал- 
дæр бандоиы хæррæгъы — чи æнæкъах, чи æнæбын, гæх- 
хæтты пырхæитæ... 
Иудадзыг сыгъдæджытæй нæ уыди, раст зæгъын 
хъæуы, æдзæрæг бæстыхай. Уæдæ дзы арт дæр кæдæй 
нæ уыди, чи зоны. Иæ уазалы тæф былтæ ныццавта, ду- 
ар куы фегом, уæд. 
Фæлæ уыдæттæ зынгæ дæр никæмæ кодтой уыцы са- 
хат. Сæхи стыр амондджын хуыдтой, ахæм ранмæ кæй 
бафтыдысты, уымæй дæр. Дысоны æхсæв бон-изæрмæ сæ 
цæстытыл уади. «Хæргæ æмæ хуысгæ!» — ууыл уыди сæ 
алкæй сагъæс дæр. 
Геологтæ сæ хуыссæн голджытæ кæддæриддæр æмæ 
кæмдæриддæр семæ ласынц. Хус къæбæр æмæ уазал 
ахуыйæнæн та сæ хордзентæй фæцухгæнæн нæй. Дæргъ- 
вæтин рæстæг адæмæй иппæрдæй куы баззайой, ахæм 
бонтæй фæстæмæ уый хонынц сæ хъæздыгдзинад. Цы- 
фæнды зын фадæтты дæр адæймаг хæрдцух æмæ хуыс- 
сæгхъуаг куынæ уа, уæд куыстмæ йæ зæрдæ райдзæни. 
Уæд зындзинæдтæн быхсын йæ бон у. Агъуысты пец 
дæр уыди. Хъуамæ судза. Зымæг-зымæджы дæргъы дзы 
арт куыннæ кодтаиккой! 
Фæлæ уыцы буц митæ ныртæккæ никæй хъуыдысты. 
Дыууæ лæгæн кæсаджы консервы къопп. Дзул — кæй 
цас хъæуы, уыйбæрц. «Абон уын æнæ карточкæйæ», — 
загъта сын Темболат, хъазгæйæ æви зæрдиагæй — бæрæг 
нæ уыд. 
Фæсхæрд сын цы гæнгæ у, ууыл уынаффæ хæссын нæ 
бахъуыд. 
Темболат бакæстытæ кодта стъолтæм. Уыдон ныхæй- 
ныхмæ авæр, уæд æвзæр тъахтин нæ уаид, бæргæ. Æцæг 
ам йæхи йедтæмæ куы ничи уаид, уæд. Фæлæ иннæтæ цы 
зæгьдзысты? Æвæццæгæн, уыдоны дæр афтæ фæнды 
ацы стъолты уындæй. Ахæм «сынтæгмæ» схиз æмæ 
уым дæ голладжы ныббыр, уæд æвзæр нæ уаид. Фæ- 
лæ иу адæймаджы фаг йедтæмæ нæ уыдысты дыууæ 
стъолы. Æмæ уый тыххæй йæ фæнд хъæрæй ничи 
загъта. 
Сеппæт дæр пъолыл фæрсæй-фæрстæм схуыссыдыс- 
ты мидæггаг уаты. Дыууæ стъолы та дуармæ быцæу сæ- 
вæрдтой: куыд вæййы, цы вæййы... Къæбæрты тæфмæ 
кунгдз дæр æрбацæуы хæдзармæ. 
35 

Сæ голджыты куыддæр фæныгъуылдысты, афтæ 
агъуыстæй райхъуыст «хырхæйфадджыты» уынæр. Фæл- 
лад фæндаггæттæ афыиæй сты. 
Цы афон уыди, уый дæр нæ зыдта Темболат, куы 
райхъал, уæд. Иæ цæстытæй ракæсын кæй нæ фæрæзта, 
уымæ гæсгæ йæм афтæ касти, цыма бирæ нæ афынæй. 
Уыцы сахат уасджытæ кæй уасыдысты, уымæ гæсгæ та 
йæм фæкаст боны хуызæн. Бафæндыд æй спичкæйы рух- 
сæй сахатмæ æркæсын. Фæлæ не ссыгъта. Иннæтæ куы 
райхъал уой, уымæй тæрсгæйæ. Стæй йæхæдæг дæр куы- 
нæ схъæлдзæг уыдаид, уый йæ фæндыд. Хуыссæг ма йæ 
ахста тынг. Æмæ æнцадгай иннæ фарсмæ æрзылди. Иæ 
цæстытæ цъынд афтæмæй æнæзмæлгæйæ хуыссыди. Ни- 
цæуыл хъуыды кодта. Фæлæ зæрдæйы сагъæстæ куы 
цæлхынцъ вæййынц, уæд фæрсгæ нæ кæныни. Сæрмæ 
æваст бырынц сæхæдæг. 
Темболат зонгæ дæр нæ бакодта, йæ хуыссæг куыд 
алыгъд, уый. Цæстытæ дæр æваст байгом сты сæхæдæг. 
Кæсын дæр ын зын нал уыди. Рудзынгмæ скæсы — та- 
лынг. Æддæмæ айхъусы — æмæ бæстæ сабыр. Уасджы- 
тæ дæр банцадысты сæ уасынæй. Æрмæст хъуысы ко- 
мæй æнæнцой доиы хæл-хæл. 
— Чи зоны, фыццаг кæркуасæн у. Æмбисæхсæв. Бон- 
мæ ма бирæ ис. Фæлæ уæддæр сбон уыдзæн. Дæ фыд- 
гулы уды æмгъуыд уæдмæ куы уаид.— Иæ сахатмæ æр- 
кæсын дæр уымæн нæ бауæндыд, кæд фæстæмæ бафы- 
нæй уаид æмæ райсом æвæлладæй, уæнгрогæй æрлæууид 
йæ ног куыстыл... «Кусгæ иæ, фæлæ тох!» — йæ зæрдыл 
æрбалæууыдысты Мамсыры ныхæстæ. 
Æрбайрох дзы, голладжы мидæг кæй хуыссы дард 
комы, æдзæрæг хæдзары, уый. Цыма обкомы секретары 
стъолы фарсмæ бады, уыйау йæхинымæр Мамсыримæ 
ныхæстыл схæцыд: «Гъе æмæ хорз! Зæрдæйæ мæ фæнды 
тох кæнын, а комы зды æмæ цинк тагъддæр ссарын. 
Фæлæ куыд? Цæмæй? Исчи мын цæттæйæ кæд дары 
кусæнгæрзтæ горæты кæнæ Садоны, уæддæр сæ ласгæ 
та куыд æрбакæндзынæн? Ам лæг куы амæла, уæд ын 
кæд йæ мард халон ахæсса быдырмæ... Ардæм цы 
фæндæгтыл фæцыдыстæм, ууылты цы ’рбаласæн ис?.. 
Æвæццæгæн, уал фæндæгтæ аразынæй райдайын 
хъæуы... Фæндæгтæ аразæг бригад, дам, уыдаиккам! 
Афтæмæй та геологты парти хуыйнæм, Фондз лæгæй 
парти»... 
36 

Цалынмæ Темболат йæхинымæр уыцы уынаффæтæ 
нывæзта, уæдмæ ма цалдæр хатты йæ хъустыл ауад 
уасджыты уасын. Цалдæр хатты æрзылди иу фарсæй 
иннæмæ. Йæ цæстытæ дæр бацъынд кæньт. Ракæсы. 
Уæддæр рудзынгæй рухс нæма зыны. Кæд ма бафынæй 
уаид, уæддæр йæ фæйнæварс дыууæ фыдæнæнгæнæгау 
хуыр-хуыр кæиынц. Цыма нардуатæй райстой уыцы 
куыст, уыйау æй сæ иу иинæмæй даргъдæр ауадзы, стæй 
та радыгай фæллад галы улæфт байдайынц. 
Темболат сыстад æмæ æддæмæ рацыд. Талынг уатæй 
куы рахызт, уæд æм арв бахудти йæ цæхæр цæстытæй. 
Цыма хуры рухсмæ ракаст, уыйау йæ цæстытæ ацъынд 
сты. Тыргъы алæууыд. Байхъуыста. Бæстæ уыди сабыр. 
Цъититæй уырдыгмæ дымдта сæууон уадымс æмæ доны 
уынæр йемæ хаста. 
Темболат уæлæмæ скасти. Арвыл мигъы цъупп ни- 
куы зыны. Стъалытæ кæрæдзимæ ныкъулæгау тыбар- 
тыбур кæнынц. Се ’хсæнæй цæхæры цæстау æрттивы 
Бонвæрнон. «Чысыл суади,— цыма искæимæ дзуры, 
уыйау загъта Темболат.— Бон у ныр». Сахатмæ æркаст. 
Цыппармæ хæстæг. Быдырæй ка^сгæйæ, æвæццæгæн, 
сæуæхсиды рухс фæбæрæг скæсæны. Фæлæ ам къæдзæх- 
тæй нæ зыны. 
Лæууы Темболат дард хæххон хъæуы, æнахуыр 
кæрты. Æрдзы сабыр улæфт æм хъуысы цавæрдæр 
æнкъард мелодийы хуызæнæй. Ахæм уавæры фыццаг 
хатт нæ сæмбæлд фæлтæрд геолог. Уæддæр мæнæ 
ныр йæ зæрдæ цæмæндæр æваст сриссы. Цæмæи цы- 
мæ? Фырцинæй æви истæй тæссæй? Дзæбæх æй нæ 
иртасы. 
Тыргъæй кæртмæ æрхызти. Иæ алфæмбылай дард 
кæмдæр зыны хæхтæй арæзт сатæгсау быру. Æрмæст ар- 
вы рæбын бæрæг дарынц хæхтьг цъуппытæ. «Цымæ нын 
цы зæгъдзыстут, мæнæ æгомыг къæдзæхтæ? Рæдау ’ра- 
зындзыстут æви чъынди? Уæ ахаст тызмæг у æви хæлар- 
зæрдæ?» — йæхинымæр иыхæстæ кæлы хæхты тар хъæ- 
бысмæ кæсгæйæ. 
Уыцы хъуыдытимæ фæстæмæ агъуыстмæ æрбацыд. 
Ие ’мбæлттæ ма уæддæр хуыррыттæй фынæй кæнынц. 
«Тæхудиаг, æпæмæт фæсивæд...» 
— Гъей, хырхæй фаст нæма фестут, æви?.. Иннæр- 
дæм-ма азил,— басхуыста сæ иуы. Стæй та иннæйы.— 
Цавæр хуыр-хуыр кæнут? Æгас ком куы æрыхъал... 
37 

Иннæрдæм куы æрзылдысты, уæд æцæгдæр фенца- 
дысты. Темболат йæ голлаг систа æмæ иннæ къуымы 
æрхуыссыд. Фæлæ нал бафынæй. Хуыссы уæлгоммæ, 
сæгæйдзаг цармæ кæсгæйæ. 
Фехъал сты иннæтæ дæр дуары хойынмæ. Агъуыст 
уыди рухс. Иæ уыид разынд хæддзу уазджытæм. Кæд- 
дæр чъырæй цагъд чи уыди, ахæм къултыл — кæмдæр- 
ты гæххæттытæ ныхæст. Арæх сæ зæгæлтæ къуырд — 
рагъæнтæ. Цары фæйнæджытæ сæгæй æрттивынц. Пе- 
цыл рагæй нал андзæвыд сылгоймаджы æлыгæйдзаг 
къух æмæ чъырæйцæгъдæн цъылын. Уæддæр дзы чидæр 
арт кодта, æвæццæгæн, æмæ, къæйы зыхъыртæй фæздæг 
цæмæй ма кæла, уый тыххæй бæзджын æмбæрзт уыди 
фæныкæй. Пецы чи нал цыд, уыцы фæнык æддæмæ ра- 
калдæуыд æмæ зæххы пырхытæй уыди. 
Дуарыл тыхджын æрбахæцыдæуыд æмæ стъолты 
гыбар-гыбур ссыд. Куынæ байгом, уæд та йæ ноджыдæр 
ныххостæуыд. 
— Чи стут ам? Бакæнут-ма дуар! 
Темболат фестад. Стъолтæ иуварс айста æмæ дуар 
æрбайгом. 
Мидæмæ æрбахызт ацæргæ лæг, зæрондгомау цине- 
лы, ронбæгъдæй, нæхимæ уæлдзарм худы, йæ кæрæттæ 
сгæмæх сты, йæ къæхтыл — адаргæ æфсæддон цыры- 
хъытæ. Цæсгом — саударæджы хуызæн æнæдаст, кæддæр 
цыбыр æлвыд чи уыд, уыцы рихитæ фындзы бын халас 
дардтой. Иæ къухы дыууæхстон цуанон топп. 
— Чи стут, æмæ ам цы агурут?— бафарста сæ но- 
джы тызмæгдæрхуызæй къæсæрыл лæууæг. 
— Фыццаджыдæр уал уазæгæн æгасцуай зæгъын 
æмбæлы. Стæй йæ уæд бафæрс, чи у, уымæй. Уæ фы- 
дæлтæ-иу афтæ кодтой, æнхъæлдæн,— ауайдзæф ын 
кодта Темболат. 
— Дæ фыдæлтæ рухсаг, дæхæдæг мын бæзз! — фæ- 
хъæлдзæгдæр лæг.— Уый раст у. Фæлæ нæ фыдæлтæн 
сæ дуæрттæ чи саста, уый уазæг никуы хуыдтой: «Æв- 
зыстæн — къупп!» — ахæм уыд сæ закъон. Сымах, 
куыд кæсын, афтæмæй тыхгæнæг не стут... 
Æдде машинæ куы федта, уæд уымæй та куыннæ ба- 
зыдта, фæндаггон адæм кæй сты, уый. Фæлæ ацы хæ- 
дзарæн хицау кæй у, уый базонын кæныны тыххæй йæхи 
тызмæгхуызæй равдисынмæ хъавыд. 
Темболаты уайдзæфæй фæфæлмæн. 
38 

— Гъемæ уæдæ хеллеу, олд мен!* Æгас цæут, чи- 
дæриддæр стут! — йæ къух бадаргъ кодта Темболатмæ. 
Стæй сеппæты къухтæ дæр райста. — Фæрсæг сонт у, 
фæзæгъынц. Фæлæ лæгæн æнæ фæрсгæ нæй. Мæ куыст 
ахæм у. Ацы бæстыхæйттæн æз сæ хицау дæн. Бахатыр 
кæнут, хицау, зæгъгæ, уый æгæр стыр ныхас у—сæ хъахъ- 
хъæнæг, иу дзырдæй. Уæвгæ та сын ныртæккæ мæнæй 
хицаудæр нæй.— Тагъд-тагъд, æнæулæфгæйæ дзуры, 
цæмæй йæ ма бауромой.— Суанг ма æгас комы дæр мæ- 
нæй стырдæр хицау нæй. Æцæг афтæ у, баууæндут мыл. 
Нал дæр дзы хъæусовет ис, нал скъола, нал цæрæг, мæнæ 
ма дзы мæ хуызæн æгуыдзæггæ баззадысты, иукъорд хæ- 
дзары. Иннæтæ быдырмæ алыгъдысты. Нæ колхоз дæр 
нын семæ ахастой æд-фос, æд-кусæнгарз... Мах дæр та нæ- 
хи хуызæн мæгуыр колхоз сарæзтам, бæргæ. Фæлæ мæгуы- 
рæн йæ ном дæр йæ уæлæ ис... Мæнæн дæр мæ бинонтæ 
мæгуыр цард сæ сæрмæ нал хастой æмæ хъæздыг цард- 
агур быдырмæ алыгъдысты. Æз та ам баззадтæн. Ацы 
бæстыхæйттæн гæсæй. Æвзæр бынылзад у, зæгъгæ, нæ 
фæзæгъынц?.. Гъемæ уæ куы ’рбаййæфтон, уæд уæ 
куыннæ бафæрсон, и?.. Æз быдырмæ нæ акуымдтон. 
Мæ мард ма, зæгъын, зæрондæй кæдæм хæссон? Ныр 
дæр мæ хæдзар бæрæггæнæг ауадтæн, æндæр æдзухдæр 
ам вæййын. Мæ мард фенут, кæд æцæг нæ зæгъын... 
«Æвæццæгæн, кæимæ дзура, уый йын нал ис, æмæ ныр 
йæ мондæгтæ уадзы»,— ахъуыды кодта Темболат, йæ 
ныхасæн кæрон куы нæ уал уыдис, уæд, 
— Раст кæныс, раст,— загъта йын Темболат, ныхас 
зæгъын йæ къухы куы бафтыд, уæд.— Мах стæм хицауа- 
дæй æрвыст адæм. Ацы хæхтæ басгарынмæ. Кæд дзы ис- 
ты хæзнатæ ис — зды, цинкæ æмæ æндæр ахæмтæ, уæд 
сæ ссарын хъæуы. 
— Гъемæ тынг хорз у. Хеллеу! 
— А-гъа, хъеллау кæй кæнæм, уый куыд тагъд базыд- 
та ацы хъæмприхи,— райхъуыст Мураты ныхас къуы- 
мæй, дзурæг æй куыннæ фехъуыстаид, афтæ. 
Фæлæ зæронд лæг разынд, лæппу куыд æнхъæл уы- 
ди, уымæй къæрцхъусдæр. Айхъуыста уыцы ныхæстæ 
æмæ сын дзуапп дæр авæрдта: 
— Бахатыр кæнут, æз хъеллауы кой нæ кæнын. Уый 
афтæ... Иугай англисаг ныхæстæ базыдтон Амырычы 
* Англисагау: æгас цу, мæ хæлар! 
39 

æмæ мæ сирвæзынц. Уыдон уарзои ныхæстæ сты, мæ хур. 
0, æмæ... кæд исты ис, зæгъгæ, уый та цы хоныс? — ба- 
здæхт ногæй Темболатмæ.— Хуыцауы æууæнкæй уае 
бауырнæд, ацы хæхтæ сты,— йæ къух ахаста йæ алфæм- 
былай хæхтыл,— хæзнайы къæбиц. Зды уа, цинк, къала. 
Æмæ дзы цынæ ис? Æфсæйнаг, æрхуы, æвзалы. Суанг 
ма дзы сызгъæрии дæр ис. Уæдæ?.. Уæ, мæ уд уæ 
фæхъау фæуа! Ай цæй хорз уазджытæ стут. Æз та уыл 
бустæ кæнын æрдæбонсарæй. Мæ хæсгæ мард... Уай- 
тагъддæр сын дзырдтон, мæ бинонтæй зæгъын. Ма кæ- 
нут, кæдæм, зæгъыц, лидзут? Фæлæ нæй- Æвæццæгæн, 
лæг куы фæзæронд вæййы, уæд афтæ. æнхъæлынц æмæ 
æппындæр ницыуал æмбары. Æз æй зонгæ кодтон, æмæ 
уымæн нæ акуымдтон. Багъæц, кæддæра а дыууæ боны 
фæстæмæ лидзын нæ байдаиккой... Æмæ æндæр не стут, 
æви? Хъуамæ ма уæ кусджытæ дæр хъæудзæн. 
— Куыннæ, куыннæ! — ныхасы бон та йæ фæци Тем- 
болаты дæр.— Кусджытæ нæ бирæ хъæудзæн... 
— Уый тыххæй уæ сæр дæр ма аныхут,— ногæй та 
ныхас айста йæхимæ хæдзары хицау.— Амы адæм ку- 
сын уарзынц. Æцæг дзы ныртæккæ ам бирæ нал ис. 
Æмæ лидзгæ цæмæн акодтой, æнхъæлыс? Кæд æндæр 
ран куыстæй бафсæдиккой. Ныр сæ фæстæмæ ардæм 
хъæуы, ма тæрс. Куыддæр базоной, хæхты хæзнатæ къа- 
хынц, зæгъгæ, афтæ сæ фæд-фæд ам æрбалæудзысты. 
Зонынц ахæм куыстытæ. Амæй размæ дæр-иу арæх æр- 
бацыди, сымах хуызæн хæзна агуырджытæ æмæ-иу уы- 
донимæ къахтой къанæуттæ, дзыхъытæ... Æз мæхæдæг 
дæр бирæ фæкуыстон хохкъахæгæй. Амырычы. Фæлæ 
ныр мæ къамтæ æрæвæрдтон. Æхсæвгæсæн йедтæмæ ни- 
цæмæнуал бæззын,— цæуылдæр фæсмонгæнæгау арф 
ныуулæфыд. 
Бамбæрстой, Америчы койæ лæг афтæ цæмæн улæфы, 
уый æмæ йын Темболат йæ хъуыдытæ æндæрырдæм 
фездæхта. 
— Цæй, афтæ бакæнæм,— хæстæг æм бацыд Тембо- 
лат,— æмæ уал кæрæдзи базонæм... Бафæрсын аипп ма 
уæд, дæ ном цы хуыйны? 
— Мæ ном — Гæбæти. 
— Уæдæ мæн та Темболат хонынц. 
— Гъемæ хеллеу! Амондимæ цæр... 
— Хъеллау у, сæрбихъуырой — нæ зонын. Мæн аф- 
тæ хонынц гыццылæй нырмæ. 
40 

— Нæ, уый арфæйы ныхас у англисагау, бахатыр 
кæн. 
— Гъемæ фод афтæ дæр. Фæлæ, зæгъын, ды — фы- 
сым, мах — уазджытæ, æмæ кæрæдзи нæмттæ дæр нæма 
базыдтам, афтæмæй æгæр бирæ дзурæм. 
Уæдмæ иннæтæ сæ хуыссæнтæ систой æмæ сæ иу 
къуымы æрæфснайдтой. Фысыммæ хъусын сæм нал цы- 
ди — дарддæры царды уынаффæтæм бавнæлдтой. Чи- 
дæр пецмæ бакасти: арт кæнынæн бæззы æви нæ? Иннæ- 
тæ сугтæ æмæ арты кой кæнынц. Дон цæм æрбахæссой, 
хæринаг цæм скæной, уыдæттæ агурынц сæ дзаумæтты 
æхсæн. 
Гæбæти уый куы федта, уæд фембæрста, фæндаггон 
адæмы ма æндæр исты хъуыддæгтæ дæр кæй уыдзæн, 
æвдæлон ныхæстæм хъусынæй уæлдай. Тыргъмæ рахызт 
ныхæстæгæнгæ æмæ ма Темболаты афарста. 
— Æмæ уæдæ куыд, Темболат, дарддæр уæм цы уы- 
наффæ ис? Ам баззайын уæ зæрды ис, æви æндæр ран 
искуы æрбынат кæндзыстут? Æз дæр уын фысымæн ба- 
бæздзынæн. Ме ’взæр къуымтæ уæ фæхъау. Æцæг къæ- 
бæргæнæгæй æз дæр сымахæй рæвдздæр нæ дæн. Хæ- 
дзары æфсин куынæ уа, уæд... 
— Бузныг... Фендзыстæм. Нырма уал ам нæ зæрды 
баззайын ис... Æцæг нын кæд ды бар дæттыс, уæд.— 
Йæ зæрдæ йын алхæдта уыцы ныхасæй.— Ды дæр та 
нæм-иу фæзын. А комы «бынаты хицау» кæм дæ, уым 
демæ дæр исты ауынаффæтæ кæнæм. 
Гæбæти хæрзбон нæ загъта, афтæмæй .фæрасти йæ- 
хицæй стыр разыйæ. 
Фæндаггæттæн пецы уындæй сæ зæрдæ ницы баради. 
Кæрты астæу къæйдуртæй агуат ацарæзтой, сæ фæндаг- 
гон хус сугтæй дзы арт бандзæрстой æмæ та йыл сæ- 
гæйдзаг котелоччы цай бавæрдтой. Цалынмæ уый фы- 
ца, уæдмæ та, уаты цы стъолтæ уыди, уыдонæй иуыл га- 
зет æрытыдтой æмæ йыл сæ бæрæчет æвæрынц. 
Раст сæм уыцы сахат фæстæмæ фæзынд Гæбæти дæр. 
Иæ иу къухы — графин, йæ хъуыры сыкъа сагъдæй, 
иннæйы — хъæдын тæбæгъ, нартхоры кæрдзыны сæстытæ 
дзы, йæ тæф кæлгæ, уыцы сахат пецæй кæй райстæуыд, 
ахæм æмæ хъæбæр цыхты кæрстытæ. 
— Уазæг цæттæ, фысым æдзæттæ,— фæзæгъынц,— 
æддозæй дзургæ æрбацæуы Гæбæти.— Мæхимæ ницы ис 
æмæ уыи цы гæды ныхæстыл схæцон. Фæлæ адæм хорз 
41 

сты. Мæнæ сæ иу хæдзарæй æрбадавтон. Ахæм æмæ ахæм 
уазджытæ, зæгъын! Æгас комы уазджытæ. Гъемæ сæ 
хæдзары цæттæйæ цы баййæфтон, уый уын нæ бахæлæг 
кодтой,— æмæ сæ стъолыл æрæвæрдта. — Ахæрут. Лæг 
зæрдæйæ цы къæбæр радты, уый фарсыл хорз хæцы. 
Сеппæт дæр ын раарфæ кодтой æмæ йын йæхи дæр сæ 
фынгмæ æрбахуыдтой. 
Мурат графин райста æмæ дзы сыкъайы рауагъта. 
Авæрдта йæ Гæбæтимæ. Йæхицæй хисдæр дзы нæй, уый 
зыдта, æмæ йæм хатын нæ бахъуыд. 
Сæ комы зæдтæ æмæ дауджытæй кæй зыдта — сæ 
алкæйы ном дæр ссардта, сеппæтыл даер бафæдзæхста 
зынаргъ уазджыты. Скъоладзау йæ урок æнæ чиныгмæ 
кæсгæйæ тагъд-тагъд куы дзура, уыйау нæ кувæгæн дæр 
йæ дзыхы хорз бадтысты йæ ныхæстæ. Иууылдæр æм 
джихæй баззадысты, уыйбæрц æнæкъуылымпыйæ дзу- 
рынмæ та куыд арæхсы, зæгъгæ. Фæстагмæ Темболатмæ 
баздæхт: 
— Куыд кæсын, афтæмæй ды уæ къорды хисдæр 
дæ — карæй дæр æмæ хъуыддаджы дæр. Дæумæ дзурын 
уеппæты номæй. Нæ хæхты цы хæзнатæ агурут, уыдон 
куы ссарат, уæд уый у адæмы амонд. Иу дзырдæй, амонд 
агурджытæ стут æмæ тагъддæр уæ къухы куыд бафта 
уыцы амонд, ахæм хъару уын хуыцау раттæд. 
Æххормаг лæг хъæлдзæг никуы вæййы. Хъарм нарт- 
хоры кæрдзын æмæ хъæбæр цыхт æвзæр не сты аходæ- 
ны хæрдæн. Уыимæ ма фæйнæ сыкъайы куы анызтой, 
уæд зынгæ фæрæвдздæр сты. Сæ зæрдæтæ æгасæй дæр 
райхæлдысты кæрæдзимæ. 
Цалынмæ геологтæ уырдыг лæугæйæ аходæн хорд- 
той, уæдмæ сын Гæбæти дзырдта сæ комы царды ха- 
бæрттæ. Цы иугай хæдзæрттæ ма баззад æгас комы, уы- 
дон та фæсгæмæ колхоз кæй сарæзтой. 
— «Мæгуырты колхоз» æй хонæм нæхæдæг дæр, уы- 
мæн æмæ йын æцæг колхоз схонæн дæр нæма ис,— 
дзырдта Гæбæти.— Нæ нæм кусæнгарз фаг ис, нæ ку- 
сæг фос. Дыууæ цæды галтæ æмæ цалдæр дзыбыры ны- 
ры рæстæджы кусæнгарзыл нымайгæ сты? 
Базыдта уазджытæн сæхи хабæрттæ дæр. Тæккæ 
абон дæр бавналинаг сты куыстмæ. Араздзысты уал фæн- 
дæгтæ. Стæй сæм адæм куы фæфылдæр уа, уæд, хæзна- 
тæ кæм æнхъæл сты, уымыты къахдзысты къанæуттæ, 
штольнæтæ гæрддзысты, бырæуттæ зилдзысты... 
42 

Уæззауыл нымад кæй у сæ куыст, уымæ гæсгæ сын 
дæтдзысты æппæты фылдæр дзулы æмæ хойраджы кар- 
точкæтæ. Уыцы хъуыддæгтæ дæр базыдта Гæбæти, ца- 
лынмæ аходæн хордтой, уæдмæ. Стæй уæд цæуынмæ 
фæци, цыма искæдæм æхсызгон хъуыддагмæ тындзы, 
уый хуызæн. 
Æмæ æцæгдæр тагъд кодта. Уыцы бон æгас комы 
цæрæг адæм кæмдæриддæр зыдта,— сеппæтыл дæр 
азылд Гæбæти. Геологтæ кæй æрбацыдысты, уыцы ха- 
бар уайтагъд айхъуысти. Алкæмæн дæр дзырдта, цыма 
йЫн исчи уыцы хъуыддаг йæ бар бакодта, уый хуызæн: 
«Кусджытæ сæ бирæ хъæуы. Кæд дæ æхца баку- 
сын фæнды, уæд дын тынг хорз фадат ис дæ хæдзары 
дуармæ. Мах та Амырыкмæ цыдыстæм ахæм куысты- 
тæм». 
Гæбæти афтæ хъуыддагхуызæй зылди адæмыл, аф- 
тæ зæрдиагæй сæ хуыдта куыстмæ, хæхтæ къахын ахæм 
арфæйаг æмæ æхцаджын куыстыл нымадта, æмæ йæм 
чи байхъуыстаид, уый загътаид: «Ацы лæг куыстмонда- 
гæй цъæх арт уадзы æмæ, уый тыххæй геологты куыст 
тагъддæр цæмæй райдайа, ууыл йæ быцъынæг скъуыны». 
Фæлæ Гæбæтимæ дæр уыди йæхи фæндтæ. О, куыст 
тагъддæр куы рапарахат уаид, уый йæ фæнды. Æцæг 
уымæн нæ, æмæ уый дæр къахæн æмæ бел райса. Уæвгæ 
уый тыххæй дæр йæхицæй арæх феппæлы, æмæ йын æй 
адæм афтæмæ дæр æмбæрстой: «Ам Амырычы хуызæн 
куыст куы уаид, уæд æз царв æмæ мыды ленк кæнин, 
стæй ма сымах дæр сахуыр кæнин хохкъахæджы дæс- 
ныйадыл... Æз уым куыд цардтæн, уый зонут? Æрмæст 
мæ костюм дæр хохаг лæджы хæдзарæй зынаргъдæр уы- 
ди»... Æмæ-иу æфсонмæ-æфсонты йæ риуы дзыппæй гæх- 
хæттьГ бæзджын тыхтæй сласта йæ хуызист: къордæй 
иумæ, америкаг костюмты, галстуктæ æмæ сыл шляпæ* 
тæ, сеппæтæн дæр сæ рихитæ схъæл здыхтæй. 
Гæбæти раджы афтыди хохæй. Японы хæсты фæстæ 
йæ мады æфсымæрæн Харбины уыди ресторан. Иузама- 
ны ардæм ссыди æмæ йæ хæрæфырты йемæ акодта, чи- 
ныджы йæ сахуыр кæндзынæн æмæ хохаг саукуыстæй 
фервæздзæн, зæгъгæ, уыцы дзырдæй. Уæд Гæбæтийыл 
цыди дыууадæс азы. 
Куыддæр ныццыдысты, афтæ йæ къухнайы кусæг 
усыл бафæдзæхста: «Ацы лæппуйы бон дæ бæсты кусы- 
ныл æфтау, изæр та йæ чиныджы кæсын ахуыр кæн». 
43 

Ус ахуыргæнæг мыййаг нæ уыд. Æрмæст дамгъæтæ 
базыдга æмæ уый руаджы кæсын, фыссын сахуыр. Иæ- 
хæдæг цы зыдта, ууыл ахуыр кодта дыууæ азы дæргъы 
Гæбæтийы дæр. .Уый хыгъд дыууæ азы пенси исæгау 
мызд фæиста. Йæ бæсты картæфтæ стигъын, тæбæгътæ 
æхсын, дон хæссын — цыдæриддæр ын кусинаг уыди— 
Гæбæтийæн цума кодта. Куыдфæстæмæ лæппу æмбарын 
байдыдта, дзæгъæлы кæй кусы уыцы усы бæсты, уый. 
Фæлæ цы йæ бон уыди? Иуахæмы сæ хицауæн куы загъ- 
та, йæ мады æфсымæрæн, уæд æй уый бусты бын фæкдд- 
та: «Хохы та цы бакуыстаис афонмæ? Ам та дæ гуы- 
бын—дзаг, де рагъ — æмбæрзт. Чиныджы дæр ма ба- 
зыдтай...» 
Уымæй раст дзырдта: хæрдхъуаг дæр нæ уыд æмæ 
бæгънæг дæр. Æцæг, чиныджы фыццаг мæй цы базыд- 
та, уымæй дарддæр нал ахæццæ. «Ахуыргæнæг» йæхæ- 
дæг цы иæ зыдта, уый лæппуйæн куыд бацамыдтаид? 
Гæбæти йæ мады æфсымæрæй æви «ахуыргæнæ- 
гæй» — тынгдæр кæмæ мæсты кодта, уый бæрæг нæ уыд. 
Æмæ уыцы «скъолайæ» алидзынæн æфсон агурын бай- 
дыдта. 
...Ресторанмæ арæх цыдысты иу зæронд булкъон йæ 
чызгимæ. Чызг-иу алы хатт дæр йæ хъæбысы æрбахаста 
иу гыццыл къæбыла, гæдыйы лæппыны йас, фæлæ цæр- 
дæг. Иæ бæрзæй æмæ йæ къæдзилы кæрон — хъуынджын, 
домбайы лæппыны хуызæн, йæ гуыр та æлвыд. Хæры- 
ныл-иу куы æрбадтысты, уæд-иу йæ къæбылайæн дæр 
хицæн тæбæгъ ракуырдта чызг æмæ йын-иу уым стъолы 
бын катлеты кæнæ дзидзайы комдзæгтæ æвæрдта. Гæбæ- 
ти уый уыдта æмæ чызгмæ мæстæй сыгъди, йæ къæбыла- 
мæ та йын хæлæг кодта, æгуыстæй йын ахæм буц цард 
кæй ис, уый тыххæй. 
Иубон къæбыла йæ хицауы разæй рацыди, зæхмæ 
смудгæ, æмæ, залæй къухнамæ цы дуар уыди, уым сми- 
дæг. Гæбæти дуар ахгæдта. Куы ничи йæ федта, уæд йæ 
зæрдыл æрбалæууыд æбуалгъ ми. Къæбылайы йæ цур- 
мæ басайдта. Рацах’ста йæ. Дзидзатæ кæм фыхтысты, 
уыцы аджы сæр фелвæста æмæ йæ уым цæсхуыста. 
Къæбыла хъыпп дæр нал сфæрæзта, афтæмæй цыдæр 
фæци. 
Фыд æмæ чызг хæрд куы фесты, æрмæст уæд бафип- 
пайдтой, сæ къæбыла сæ цуры кæй нал ис. Ракæс-бакæс 
систой залы къуымты. Куы никуы зынди, уæд æддæмæ 
44 

згъорынмæ фесты. Гæбæти сæм йæ цæст дардта æмæ 
уайтагъд чызджы æрдиаг йæ хъустыл ауад. Æидæр 
сын ницыуал базыдта. 
Уыцы бон æрмæст изæрæй хæринаггæнджытæ сæ 
аджы ссардтой къæбылайы мард, лæгуынæй. Кæйдæр кæ- 
фы фых скодта, афтæмæй. Æрмæст цыппарæй куыстой 
къухнайы æмæ сæ иу дæр нæ федта, æнæргæвст «кусæрт- 
таг» сæ агмæ куыд бафтыд, уый. 
Уыцы фыдми сæ чи бакодта, уый кæй нæ зыдтой, уы- 
мæ гæсгæ алчи дæр йæхицæн тæрсгæйæ, иумæ бадзырд- 
той æмæ хъуыддаг æддæмæ нæ райхъуыст. 
Æрмæст æй рестораны хицау базыдта. Хицæнтæй сæ 
алкæимæ дæр куы фæныхас кодта, уæд аххос тынгдæр 
хаудта йæ хæрæфыртмæ. 
«Ай мæ исты фыдбылызы æфтаудзæн»,— загъта лæг 
æмæ йæ уырдыгæй ракодта. Уыйфæстæ та йæ сæвæрдта, 
хойрæгтæ чи цæттæ кодта ресторанæн, уыцы агентæн 
æххуысгæнæгæй. 
Бонтæ цыдысты. Гæбæти фæхъомыл. «Æхсæрдæсæм 
аздзыд — лæджы бындзæфхад». Уыцы агентимæ алы 
горæтты æмæ хъæуты зилгæйæ бонæй-бонмæ фылдæр 
кодтой йæ зонгæтæ. Уыдонæй хъуыста бирæ пайдайаг 
куыстыты койтæ. Афтæмæй иузаман ныууагъта йæ мады 
æфсымæры ресторан. Иæхицæн ссардта пайдайагдæр 
куыст: йæ ног хæлæрттæй дыууæимæ спъирт æлхæдтой 
сусæгæйæмæ йæ дардкæдæмдæр ластой — фыццаг бæх- 
тыл, стæй та куыйты дзоныгътыл. Дыууæ къуыримæ-иу 
бахæццæ сты, тайгайы хъæдты сызгъæрин кæм къахтой, 
ахæм ранмæ. Æмæ нозт уæй кодтой æнгуырстуанæй 
сызгъæрины мисхалтыл. Раст зæгъын хъæуы, пайда дзы 
хорз цыди Гæбæтийы дзыпмæ. Фæлæ уыди зын æмæ 
тæссаг куыст. Цы сахат æмæ кæцы ран сæ размæ бабад- 
дзысты стигъджытæ æмæ сæ кæм сбæгънæг кæндзысты, 
уый бæрæг нæ уыдй. Уымæй-иу куы аирвæзтысты, уæд- 
дæр æхцайæ йæхимæ ницы зади фæстæмæ фæкастмæ. 
Кæимæ куыста, уыдонæп ма ноджыдæр уыди бирæ 
ахæм æмгæрттæ æмæ æдзухæй дæр нуазыны æмæ хæ- 
рыны куыст кодтой. Æмæ Гæбæтийæн дæр уыдонимæ 
æнæ «симгæ» цы хос уыди. 
Иæ зæрдæмæ нæ фæцыд ацы куыст дæр. 
Иубон йæ мады æфсымæрмæ уазæгуаты баййæфта 
нæхимæ ирон лæппутæ. Цыдысты АмерикМæ æхца ку- 
сынмæ. Куыд дзырдтой, афтæмæй дзы иу-дыууæ азмæ 
45 

кæфойыдзаг сызгъæрин æхца бакусæн ис. Бацыбæл код- 
той лæппуйы дæр. Фæндаггагыл æй тыхсыи нæ бахъуыд. 
Раст уыцы бон «спъиртты балцæй» æрхæццæ. Дзæбæх 
æхца æрхаста æмæ нызт нæма фесты. Иæхи арæвдз код- 
та æсддæсаздзыд хохаг лæпиу æмæ уыдонимæ фæраст 
дард балцы. 
Бирæ нæ бафæрæзта Америчы дæр. Ныллæууыдысты 
хохкъахыны куысты. Дæхи ныггуыбыр кæн æмæ æнæ- 
стасгæйæ кус бон-изæрмæ къахæн æмæ белæй, кæнæ 
лæгуæрдоны ивтыгъдæй. Хохаг цардимæ абаргæйæ йын 
ам цæмæйдæрты хуыздæр уыди — йæ хæрд, йæ дарæсы 
хъуыддаг. Дзæбæх мызд-иу райста йæ къухмæ, фæлæ 
уымæй дæр йæ дзыппы ницы зади. «Æгуыстæй куы аз- 
зайон, уæд цы хæрдзынæн?» Уый тæссæй кусджытæй ал- 
чидæр æмризæджы рызти. Уый фаг дæр æм не ’мбырд 
кодта Гæбæтимæ йæ уæззау куыстæй. Афтæмæй та Аме- 
рикмæ куы цыди, уæд æм уыди ахæм фæндтæ: «Бирæ 
сызгъæрин æхцатæ куы схæссон Ирыстонмæ, уæд хохы 
байгом кæндзынæн стыр дукани æмæ ракурдзынæн, нæ 
комы æппæты рæсугъддæр æмæ хъæздыг хæдзары чызг». 
Фæлæ йын уымæй кæй ницы рауайдзæн, уый куы базыдта, 
уæд та уырдыгæй дæр фæстæмæ радымдта. 
Ссыди Ирыстонмæ. Æрцарди Фæзыхъæуы, йæ фыды 
хæдзары, йæ дыууæ æфсымæримæ. 
Исдугмæ йыл цин кодтой хионæй, æддагонæй. Дар- 
дæй æрцæуæг бæлццоныл куыд фæцин кæнынц, афтæ. Фæ- 
лæ йæ дзыппæй уæлæмæ куы ницы иста сæ америкдзау, 
уæд æм æфсымæртæ зулцæстæй кæсын байдыдтой. Но- 
джы ма хæдзары куыстмæ дæр ницы йе ’ргом здæхта 
(Горæтты ацахуыр...) 
Иу афæдз дæр æххæст нæ абадт, афтæ райдыдта Гер- 
маны хæст. Уырдæм акодтой Гæбæтийы дæр æмæ суанг 
кæронмæ уым фæци. 
Хæсты фæстæ уыциу растæй хохмæ æрцыд. Иæ фы- 
ды хæдзарæй йæм цы хай цыди, уый райста, цыдæр 
къуымтæ барæвдз кодта йæхицæн æмæ ацæргæ лæппу- 
йæ ус æрхаста. 
Уæдæй фæстæмæ уым цæргæйæ баззад. «Никуыдæм- 
уал ацыд йæ райгуырæн комæй. Фæлæ дзы хохаг хæдзар- 
дзин лæг нæ рауад. Уымæн æмæ хæдзары куыст никуы 
кодта. Æмæ ныр куы хъæуы фосæн гæсæй бацæуы, куы 
æхсæвгæс алæууы, куы зæхгæс. Афтæмæй аивгъуыдтой 
йæ царды фылдæр бонтæ. 
46 

Адæм быдырмæ лидзыныл куы ныллæууыдысты, уæд 
сæ алкæмæн дæр йæ ныхас уыди: «Ам куыст фаг нæй 
æмæ нæ бинонты цæмæй дарæм?» Уæд Гæбæти та афтæ 
хъуыды кодта: «Ам цы куыстытæ ис, æз уыдонæн куы 
ницы фæразын, уæд ма, фылдæр куыстмæ кæдæм ли- 
дзынц, уым цы кæндзынæн?» 
Хæусоветы сæрдар та уыцы бонты æхсæвы хæдзæрт- 
тæн гæс агуырдта. Гæбæти лидзыныл гуырысхо кæны, 
уый куы фехъуыста, уæд ын бакой кодта: «Быдырмæ нæ 
лидзыс, зæгъгæ, фехъуыстон. Уæд нæ хæдзæрттæн хорз 
хицау уаис». Барæй йын загъта «хицау», ахæм стыр 
дзырдтæ кæй уарзы Гæбæти, уый зыдта. «Æмæ цы кæ- 
ны. Кæд хъæуы, уæд баззайдзынæн. Уæдæ сæ дзæгъæлы 
дæр кæм ныууадздзыстут?» — йæхи сагъæсгæнæг акодта. 
Цы куыст уарзта, ахæмыл фæхæст. Бирæ мыздæй йын 
зæрдæ нæ бавæрдта, фæлæ уæддæр хъуыддаджы бæрны 
бацыд. 
Ныр сæ комы æнæнхъæлæджы геологтæ куы фæзын- 
дысты, уæд æвæццæгæн, Гæбæтийæ æхсызгондæр никæ- 
мæн уыд уыцы хабар. Гæбæти Америчы цы хъаруимæ 
уыди, уый хуызæн ныр ам чи куса, уыдон йæхи загъдау, 
царв æмæ мыды ленк кæндзысты. Гæбæтимæ уыцы ныфс 
нал ис. Фæлæ йæм æхсæвгæсы кæнæ æндæр ахæм исты 
рог куысты бынат куыннæ æрхаудзæн? Ахæм куыстытæ 
цы сты æмæ сæм цæмæ æнхъæлмæ кæсын хъæуы, уый 
та амы цæрджытæй Гæбæтийы хуызæн ничи зоны. Ома 
куы рапарахат уой, уæд дзы уый дæр истæмæйты цæр- 
дзæн. Бæх кæм стулы, уым дæр ма æрду аззайы, фæ- 
зæгъынц. Æмæ, гъе, уыцы æнхъæлцауæй цингæнгæ зыл- 
ди адæмыл. 

II 
Фыццаг 
къахдзæфтæ 
1 
Æртæ боиы рацыди Темболат æмæ йе ’мбæлттыл ацы 
комы. Фондз лæгыл ма бафтыд дыууæ уыйасы. 
Парти схонæн дæр сын уаид. Фæлæ дзы нырма куы- 
сты иу дæр йæхи нæ ныффыста. Гæбæти кæй æрхуыд- 
та «феххуыс кæнынмæ», ахæмтæ сты. Иу дзырдæй, нæ- 
химæ зиууæтты хуызæн цæуынц геологтимæ кусынмæ. 
Нырма уал фæндæгтæ аразынмæ. Геологты бинонтыл 
нымад нæма сты. 
Темболат бæргæ архайдта, сæ партийы хыгъды ис- 
кæйты нæмттæ куы ныффыссид, ууыл. Уæд адæмæн мызд 
фидид. Стæй сын къæбæр дæттынæн æфсон уаид. Науæд 
семæ кæй æрбаластой, уыцы дзултæ голладжы схъуына 
уыдзысты, афтæмæй адæм та иууылдæр хæринаг хъуаг 
сты. Æмæ сæ алкæимæ дæр хибарæй дзырдта, уый тых- 
хæй. 
Иуахæмы, аулæфын æмæ тамако адымынмæ куы æр- 
бадтысты, уæд сын цыбыр æмбырд дæр ацарæзта. 
— Афтæ æнхъæл ма ут, æмæ мах хохы сыгъдæг 
уæлдæфмæ нæхи аирхæфсынмæ æрбацыдыстæм. Н#! 
Цалынмæ, ацы хæхтæ цы зæгъинаг сты, уый базонæм, 
уæдмæ сæ змæнтдзыстæм. Æмæ æрбалæуут сымах дæр 
нæ фарсмæ! — дзырдта сын Темболат. 
Алкæй дæр куыннæ фæндыдаид ахæм мæгуыр рæ- 
стæг æхца бакусын, уæлдайдæр та карточкæтæм гæсгæ 
дзул, хойраг исын. Фыццаг заманы-иу-зын уыди æви æн- 
цон, уæддæр галуæрдæтты кæнæ хæрджытыл уаргъæй 
хастой быдырæй хор. Фæлæ ацы хæсты рæстæг та æккойæ 
48 

чысыл куынæ фæхастой быдырæй хуыскъæл æмæ нартхо- 
ры муртæ. цæмæй сæ бинонтæ сыдæй ма амæлой. 
Сæ алчн дæр æргом зæгъын кæй нæ уæндыд, уыцы 
хъуыдытæ сеппæты бæсты загъта Гæбæти: 
— Адонæй алчидæр афтæ хъуыды кæны, Темболат: 
«Мæнæй цæй геолог ис? Цалынмæ колхозы куыстытæ 
райдайой, уæдмæ уал мæпæ фæидæгтæ аразынмæ фæкæ- 
сон æз дæр»... Фæлæ нæ колхозы куыстмæ дæр тынг рай- 
гæ не стæм. Ныр алы ран дæр трактортæ æмæ комбайн- 
тæй кусынц. Мах та уæлæ уыцы стыр хъугом,— ацамыд- 
та Былыхъæуы ’рдæм,— белтæй скъахтам. Къусбары 
куывды бæгæныйæн хоры тæппытыл куы зилай хæдзар- 
гай, уый хуызæн æгас комы цæрджытæй армыдзаггай 
тауинаг ракуырдтам. Алы хæдзарæй фæйнæ роды æрæм- 
бырд кодтам. Уый та иæ фермæ уыдзæн. Паддзахад нын 
æфстау æхца радта мин фысы балхæнынæн. Гъе уый 
дын нæ колхозы исбон. Уæддæр дзы кусæм. Зæхкусæг 
зæхмæ æнхъæлмæ кæсгæйæ цæры. Сымах куыст та, 
куыд зæгъыс, афтæ мыггагмæ куы уаид æмæ дæ рынтæ 
куы бахæрин. Фæлæ, чи зоны, куыд уыдзæн, цы уыдзæн? 
Алчи дæр ууыл хъуыды кæны... Сымах хуызæн хæзна- 
агурджытæ ацы комы чысыл нæ уыди хæсты размæ. 
Суанг паддзахы заман дæр. Фæлæ цы? Ракæс-бакæс-иу 
фæкодтой, цыдæр дуры муртæ-иу æрæмбырд кодтой. Иу- 
дыууæ маейы дæргъы-иу амы цæрджытæй мызд дæр 
кæмæндæрты бафыстой. Стæй та-иу афардæг сты. 
Сæ зæрдæты дуæрттæ байгом сты Гæбæтийы ныхæс- 
ты фæстæ сеппæтæн дæр. Уыцы изæр геологты партимæ 
куыстмæ бацæуыны тыххæй курдиатгæ балæвæрдтой 
фондз лæджы. Райсомы, куыстмæ цæуыны размæ, та 
Темболат сеппæтæн дæр радта карточкæтæ, стæй дзул. 
Уыйразмæ цы æртæ боны фæкуыстой, уый дæр сын ба- 
нымадта. 
— Ацы комы, куыд æмбæлы, ахæм фæидæгтæкуы кæ- 
нæм, уæддзы милуаптæ æхца хъæуы, мин — кусджытæ, 
дæсгай трактортæ, бульдозертæ, æмæ æндæр машинæ- 
тæ... Уый дæр уыдзæн. Тагъд. Фæлæ уал æм мах уæлæн- 
гæйтты азилæм, ацæуæн дзы куыд уа, афтæ. Паддзахад 
нын ацы фæндæгтæ аразынæн капекк дæр нæ радта ныр- 
ма,— дзырдта ноджыдæр Темболат йе ’мбæлттæн. 
Паддзахад æмæ æхцайы кой сын уымæн скодта гео- 
логты сæргълæууæг, æмæ зыдта, комы фæндаг бынæт- 
тон цæрæг адæмы дæр тынг æхсызгон кæй хъæуы. 
4 Амопдагурджыт* 
49 

Æмæ æцæгдæр, искæмæн кусæджы хуызæн нæ уыди 
сæ архайд. Иæхиуыл ничи ауæрста. Рæвдз, æнæсайд. Би- 
рæ дзы никуы фæстиат кодтой. Кæм чысыл акъахыи 
хъуыди, кæм дзыхъыты хуыр бакалын, стыр дуртæ фæс- 
вæндæгтæм атулын... Афтæмæй размæ цыдысты. 
Æрмæст «Æфтауцгæнæн рагъыл» афтæ тагъд ауа- 
йæн нæ уыди. Уьшы ран * исдугмæ хæрдмæ фæцæуы 
гакъон-макъон фæндаг, стæй та — уырдыгмæ. Цалынмæ 
ма комы æфсæдтæ уыдысты, уæдмæ йæм уыдои сæ 
цæст дардтой æмæ æнæбары бæззыди цæуынæн. Уый- 
фæстæ йæм кæсæг нал фæци, уæлдайдæр ма цæрæг адæ- 
мæн сæ фылдæр хохæй куы ралыгъди, уæдæй фæстæмæ. 
Æмæ æгасæй ныззаууат. Ранæй-рæтты дзы фæндаг бæ- 
рæг дæр нал уыди. Æрмæст ма уæлæ кæмдæр къултыл 
зындысты, зæрватыччыты æрдæгхæлд ахсдæтты хуызæн, 
фæндагæй ма æнæхъæн цы гæппæлтæ аззад, уыдон. Ныр 
адонмæ уыцы фæндаг саразынæн нæ дæр фæрæзтæ ис, 
нæ тыхтæ, нæ — рæстæг. Æмæ уал рæгъты фæндаг ныу- 
уагътой. Æндæр ран дзы ацæуæн ис æрмæст йæ бынты 
дон-дон. 
Фæлæ куыд? Ацæуæн дзы ис æви нæ? Уый тыххæй 
доны бахизын æмæ дзы иудзæвгар ауайын хъæуы фис- 
тæгæй. Цас кусинаг дзы ис, стæй дæле йе схизæн куыд 
у, уый базоныны тыххæй. 
Сегасдæр сæ дзабыртæ ласынмæ фесты. Темболат 
дæр. Фæлæ сæ Гæбæти баурæдта: 
— Доны был чи цæры, уый йын йæ ивылæн хуыздæр 
зоны. Мæн бауадзут. 
Иæ цырыхъытæ феппæрста, цинелы фæдджитæ астæ- 
уыл æнгом æрбатыхта æмæ йæ фадгуытæ бæрзонд 
стылдта. 
Уыди райдзаст уалдзыгон бои. Сихормæ хæстæг. Арф 
коммæ хуры цæст куы ’рбазыны, уыцы афон. Боныхъæд 
æмæ рæстæгмæ гæсгæ хъарм афон у. Фæлæ ныр æнæ- 
хъæн къуыри комы цъититæй æнцадгай дымы хæххонуад, 
æмæ уый тыххæй уæнгтæ стырзæрдæ нæма сты хъарм 
дарæсыл. Цæугæ доны бахизын та æппындæр нæ уарзы 
буар. 
Гæбæти йæ къухы райста стыр лæдзæг. Раздæр уал 
уый атъыста доны, цыма арфæй сгарыны тыххæй нæ, 
фæлæ йын лæдзæгæй йæ уазал бæрæг кæны, уый хуызæн. 
Иæ къах доныл куыддæр андзæвыд, афтæ лæджы буар 
акъуызыртæ карчы буары хуызæн. Доны куы бахызт, 
50 

уæд та йæ заенгтæ сырх-сырхид афæлдæхтысты хъазы 
къæхты хуызæн. Фæлæ цыма æппындæр ницы банкъард- 
та, уыйау йæхи дардта иннæты цæстмæ. 
Тæнæгдæр кæм зынди, уымыты цыди уырдыгмæ, йæ 
фæйнæфæрсты донмæ æмæ доны былтæм кæсгæйæ. Иу- 
чысыл куы ауад, уæд къудзиты аууон фæци. 
Йе ’мбæлттæ цалынмæ тамако дымдтой, иу-цасдæр 
рæстæгсафæн иыхæстæ кодтой, уæдмæ сæм Гæбæти дæр 
фæстæмæ йæ фæд-фæд сыздæхти. Æмæ сын радзырдта 
æнахуыр хабар: 
— Кæй уырны, уый бауырнæд, кæй нæ уырны, уы- 
мæн та бар йæхи. Æз кæфхъуындар æрцахстон дæлæ 
доны был. Уымæй дæр хуыскьыл... Айбæрц базæронд 
дæн, бæстæтыл фæхаттæн æмæ ахæм никуыма федтон. 
Йæ хуылфы кæд ис... арахъ. Цæссыджы хуызæн «стад» 
арахъ,— дзырдта зæрдиагхуызæй, æнæхудгæйæ Гæбæ- 
ти. — Иунæгæй йæм мæ ныфс нæ бахастон, стыр у. Стæй 
йæ доны хæрдмæ хæссын хъæуы. Уыййедтæмæ ныртæккæ 
фæндагсар Уастырджийы зарæг ныккодтаиккам. 
— Иæ тæккæ æвдæлон ныхæстæм та бахæццæ,— 
райхъуыст кæйдæр уайдзæфы ныхас. 
Фæлæ йæ бакастмæ гæсгæ, цыма æцæг анызта, уый 
хуызæи зынди. Мурат ма йæм арахъы тæф дæр бафип- 
пайдта: барæй йæм хæстæгдæр балæууыд, йæ цæстытæ 
уыцы худæндзастæй куы æрттывтой, уæд. 
— Кæд уæ нæ уырны, уæд тагъддæр февналæм. Мæ- 
нæ донмæ ныххизæн къардиу куы акъахæм, уæд маши- 
нæ йæ тæккæ цурмæ бацæудзæн. Донæй фæстæмæ схи- 
зыны тыххæй дæр акъахын хъæуьг иучысыл. Стæй дзы 
уæд машинæ фæстæмæ æнцонæй разилдзæн. 
Сахаты фæстæ æцæгдæр Дзанте йæ машинæ дон-дон 
уырдыгмæ скъæрдта. Иæ фарсмæ фæндагамонæгæн бад- 
ти Гæбæти. Гуыффæйы — фæндаг аразджытæ. Иучысыл 
куы ауадысты, уæд ын Гæбæти ацамыдта былмæ хæстæг, 
кæм бауромын хъæуы, уырдæм. Хуыскъмæ æргæппытæ 
кодтой. Гæбæти сæ разæй бацыд æмæ æрлæууыдысты 
дурты æхсæн цавæрдæр боцкъайы алфæмбылай. 
— Хэллеу, олд меи! — загъта Гæбæти, æмæ сын аца- 
мыдта «кæфхъуындармæ». 
Дынджыр дурты астæу, цыма йæ уым исчи барæй 
бафснайдта — бедрайы æмбæр боцкъа, йæ хъуыр хъæ- 
дын къæбæлæй фидар æхгæд. Гæбæти йæм февнæлдта, 
иу дуры сæрмæ йæ фергъæвта æмæ йын йæ хъуыр фе- 
51 

гфм кодта. Арахъы тæф ракалд боцкъайæ. Чидæр æм 
бадардта йæ кружкæ. Гæбæти боцкъа фæкъул кодта 
æмæ дзы пæрпæргæнгæ ракалди цæсеыджы хуызæн бадт 
арахъ. 
Йæ арахъ ардæм æфснайынмæ чи æрбахастаид? 
Ууыл æрæфтыдтой уыцы сахат ныхас. 
Коймæгтæ йæ уайтагъддæр базыдтой — «мæгуыр 
Хъуыдийы кувииаг арахъ». 
Хъуыди Мæздæгмæ раджы алыгъд Былыхъæуæй. 
Фæлæ-иу алы аз дæр ардæм — йæ фыдæлты «Хуыцауы 
дзуармæ» куывды цыди. Фарон дæр та ссыд. Бæхуæр- 
доны. «Æфтауцгæнæи рагъы» фæндагыл схæрд кодта, 
æндæр кæуылты ацыдаид? Цыдæр амалтæй æмбисы онг 
схæццæ. Фæстæмæ раздæхынмæ бæргæ х.ъавыд, фæлæ 
уыцы нарæг гакъон-макъонты афтæ æнцон разилæн кæм 
уыди бæх æмæ уæрдонæн? Гъемæ уыцы бæрзондæй ра- 
тахтысты æд кувинæгтæ. Иæ амондæн йæхæдæг йæ бæ- 
хы рохыл хæцыд æмæ уым лæугæйæ аззад. Бæх æмæ 
кусæрттаг бирæгъты хæринаг фесты. Къæбæртæ æмæ 
нозтытæ доны хай баисты. Мæгуыр лæг ма йæхæдæг 
æрдиаггæигæ ссыдис дзуармæ афтид къухæй. Боцкъайы, 
æвæццæгæн, дон ратылдта æмæ йæ ацы ран дурты æх- 
сæн бафспайдта. Ахæм хъæбæр нозт скодта мæздæггаг 
йæ фыдæлты дзуарæн, æмæ йыл зымæджы уазал дæр нæ 
фæтых. 
Цы сæ бон уыди фæндаг аразджытæн? Фæтæригъæд 
кодтой куывддзауæн пæ зианты тыххæй. Æмæ йын йæхи 
арахъæй скуывтой, цæмæй йыи хуыцау баххуыс кæна 
тагъддæр бæх æмæ уæрдон ссарынæн. 
— Ацы арахъ æмæ йæ иннæ кувинæгтæ та кæмæ 
фæхæццæ сты, уыдонæн хæлар уæнт,— загътой фæндаг 
гразджытæ æмæ дзы фæйнæ банызтон. 
Бон-изæрмæ сын Гæбæти фæдзырдта, ацы «Æфтауц- 
гæнæн рагъы» фæндагæи фыдæй-фыртмæ сæ комы цæр- 
джытæ хъалон куыд фæфыстой сæ кусæг фосæй æмæ< сæ 
удтæй дæр, уыцы хабæрттæ. 
Куыд æнхъæл уыдысты, уымæй æицоидæрæй ахызты- 
сты «Æфтауцгæнæн рагъы» бынты фæндаг аразджытæ. 
Бирæйы фаг нæ уыд, дон-дон цы фæндаг скодтой, уый. 
«Цалынмæ дон ивыла, уæдмæйы фаг». Фæлæ уал ыл цæ- 
уæн ис уæддæр. Куыст райдайынæн цы хъæуы, уыцы 
æрмæг уал æрбамидæг кæндзысты. Стæй уæд рæстæг 
æмæ фадæттæ зæгъдзысты, дарддæр цы кæнгæу, уый»,— 
52 

хъуыды кодта Темболат. Уыцы фæнд «мæгуырты кол- 
хозы» зæрдæмæ дæр цыди. Комы фæндаг куынæ уа, 
уæд хохаг колхозæн дæр цæрæн нæй. Сæхи бон та йын 
иунæгæй ницы у. Уымæ гæсгæ раздæр иугай колхозонтæ 
сæхи зондæй цыдысты геологтæн æххуыс кæнынмæ. Æр- 
мæст фæндæгтæ аразыны куыстыты. Æнæ мыздæй. Уа- 
лынмæ хъуыддаджы бацыд колхозы правлени. Геолог- 
тæм куысты чи нæ ныллæууыд, уыцы колхозонтæн прав- 
лени фыста фæллойбонтæ. 
Афтæмæй къуыримæ комы дымæгмæ рахæццæ сты 
фæндаг аразджытæ. 
Краснов уыцы бон фæндæгтæ аразынмæ нæ ацыд. 
Уый та, куыд хисдæр геолог, атезгъо кодта сæ «хæсты 
быдырыл» афæлгæсынмæ. Уымæн дæр колхозонтæй æм- 
бал разынди, зиууоны номыл хæзнатæ агуырынмæ фæн- 
даг амонæг чи цыдаид йемæ ахæм. Уый уыд колхозы 
родгæс Ханаты Габо. 
Гæбæти уымæн дæр фехъусын кодта хæзнаагурджыты 
æрбацыды хабар, изæры йæ родтæ бынатмæ куы 
æрæскъæрдта, уæд. 
— Иæ дын загътон!— фырцинæй сонт хъæр фæкодта 
Габо, партийы сæргълæууæгæй Темболат æрбацыд, уый 
йын куы радзырдта, уæд. 
— Хэллеу!.. Цы мын загътай?— фæджих и Гæбæти. 
— Нæ, дæуæн нæ... Гого мæ зæрдыл æрбалæууыд. 
Айфыццаг нæм ныхас рауад, нæ хæхты хæзнатæм искуы 
кусынмæ бавналдзысты æви нæ, уый тыххæй... 
Æмæ йын тагъд-тагъд адзырдта, иухатт Уæлладжы- 
ры комæй æфцæгыл æртæ барæджы æрхизгæ куыд фед- 
та æмæ дзы Темболаты куыд базыдта, уыцы хабар. 
— Нæ дын загътон, Гого, Темболат ам хуымæтæджы 
нæ фæзындаид, зæгъгæ,— дзуры Габо ноджы хъæрдæ- 
рæй, йæ цæсгом цæлхыдзаг мæйы хуызæн ныррухс, цы- 
ма Гогойы уыны æмæ йемæ ныхас кæны, уый хуызæн. 
— Уастырджистæн, цыма мын æй исчи мæ хъусы 
дзырдта, тагъд æй ардæм хъæуы, зæгъгæ, афтæ йæ зыд- 
тон, геологтæ кæй æрбацæудзысты... Гъей-джиди, ныр Го- 
щ ам куы уаид! 
— Сем дæ æмæ Сем... 
— ...Афтæмæй йæ ныхасмæ дæр нæ федтон. Зæгъгæ 
53 

дæр мын ничи ницы кодта. Ныр федтай... Гъей, паддзаха* 
ды куы бафæнда... Гъы, æмæ цы йæ зæрды ис ныр Тембо- 
латæн?..— гæркъæрагфестад уыцы хабарæй родгæс. Гæ- 
бæтийы былтæ фезмæлынц, дзырд йæхимæ куы айсид, 
уымæ бахъав-бахъав кæны. Фæлæ уый йæ къухы не ’фты. 
Арæх нæ фембæлы Гæбæти, дзурынæй йыл чи фæуæла- 
хиз уа, ахæм лæгыл. 
— Кусын сæ зæрды ис, кусын!..— дзуапп ын авæрд- 
та йæ фарстæн. Иу дзырдæй, фæндаггон геологтæ нæ, 
фæлæ ныридæгæн бынæттоныл сæхи нымайынц. Цæвит- 
тоны хъуыддагæй, ам æрцæрын сæ зæрды ис, ам! Æмæ 
афтæмæй кусын. Мæнæ лæг йæхи хæдзары куыд фæку- 
сы, афтæ. Йæ тых ма йæхимæ кæмæн ис, афтæмæй ку- 
сын кæй фæнды, уымæн, хуыцауæй мыл баууæнд, хуыз- 
дæр фадат никуыуал æрцæудзæн... Дæуæн нæ зонын, 
кæд низæй æфхæрд дæ, уæддæр нырма дæ хъару дæхи- 
мæ ис. Фæлæ æз мæ тыхтæ уым ныууагътон æгасæй,— 
йæ къухæй дард кæдæмдæр ацамыдта æмæ æнкъардæй 
сулæфыд. 
Æмæ та райдыдта, мин хатты дзы кæй фехъуыста 
Габо, уыцы хабæрттæ: Америчы куыд тыхкуыст кодтой, 
æхца дзы куыд бирæ æфтыд къухы, фæлæ дзы фæстæмæ 
фæкастмæ дзыппы куынницы зади... 
— Ам та афтæ уыдзæни. Алчи йæхи хæдзары цæр- 
дзæн æмæ, кæй куса, уый дæр йæхи уыдзæн,— ууыл фæ- 
ци Гæбæти йæ ныхас æмæ хæрз изæр загъта Габойæн. 
Иу-цасдæр ма родгæс йæхинымæр ции кодта, цы ха- 
бар фехъуыста, ууыл. Иæ цæстытыл ауад Мызур. О, о, 
цæй Мызур у, уый! Никуы дзы ферох уыдзæн. 
Хæтæнты хæтæглæгæй не схъомыл Габо. Иунæг хатт 
горæты уыди, гыццылæй рынчындоны куы хуыссыд, уæд, 
иу хатт та — Мызурыбын, йе ’мгаримæ сиахсыцыды. 
Æмæ ма абон дæр йæ цæстытыл уайы уыцы диссаджы 
Мызур. Нарæг ком у, уæддæр иууылдæр цъæхсæрты 
æмæ уæладзгуыты цæрынц йæ адæм. Сæнар дзы ничи 
судзы — суг æмæ æвзалы, фæтæгены бæсты—электрбн 
цырæгътæ æхсæвæй-бонæй радиомæ хъусынц. Æмæ дзы 
цынæ ис хорзæй? Сæ уынгтæ æмæ комы фæндаг афтæ 
лæгъз сты æмæ сыл айк атулдзæн. Сыгъдæг, рухс. Иу 
дзырдæй, уæлæуыл дзæнæт. Сосейæ-иу арæх хъуыста, 
махмæ дæр дыккаг Мызур уыдзæн, зæгъгæ. «Гъемæ ацы 
уæрæх комы дæр электрон цырæгътæ куы ссудзой, уæд, 
талынг арвыл стъалытæ куыд æрттивынц, афтæ дардмæ 
54 

зындзæн Къалагом дæр. Мах дæр рухсы цæрдзыстæм 
æмæ лæгъзыл цæудзыстæм...» 
Уыцы сагъæстимæ йæ фос æфснайд фæцис Габо. Сæ 
дуæртты æхгæд ма сын иу хатт асгæрста, цæуылдæр 
ахъуыды кодта йæ мидбынаты лæугæйæ, стæй рацыди. 
Бон-изæрмæ фосы фæдыл чи цæуы, ууыл бон куыд 
даргъ вæййы, уый фыййау æмæ хъомгæс йедтæмæ ничи 
зоны. Ахæм фæлладæй хæдзар ссарынæй æмæ дæ хуыс: 
сæнуаты дæхи ауадзынæй æхсызгондæр та цы ис! Уæд- 
дæр уыцы изæр Габо йæ куыстæй сæхимæ нæ ацыд. 
Стыр хъуыддагхуызæй хъæусоветы хæдзары балæууыд. 
«Мæхи цæстæй сæ фенон... Мæхи хъустæй сæ фехъусон, 
кæддæра цытæ дзурынц... Кæд та адон дæр кусынмæ 
нæ, фæлæ бæрæггæнæг æрбацыдысты?» 
Æнахуыр адæмы раз цы æфсонæй балæудзæн, ууыл 
хъуыдытæгæнгæ цыди Габо. Фæлæ йæ æфсон агурын 
нæ бахъуыд. Уым æнæ уый дæр адæмæй йедзаг уыди, 
кæддæр-иу хъæусоветмæ хъуыддаджы фæдыл куыд цы- 
дысты, афтæ та æрæмбырд сты ныр дæр. Уым уыди æх- 
сæвгæс Гæбæти йæхæдæг дæр, хабар кæмæй фехъуыста, 
уый, колхозы сæрдар Гого, сæ колхозонтæй бирæ чидæр- 
тæ, Сæлимæт æмæ ма ноджыдæр цалдæр сылгоймаджы. 
Уымæ гæсгæ Габойы æрбацыд цыма æппындæр ничи 
бафиппайдта, афтæ рауад. 
Сæ ныхæстæй Габо бамбæрста: райсом цæуинаг сты 
комы фæндаг аразынмæ. Куыд дзырдтой, уымæ гæсгæ 
сæ уынаффæ уыди, фыццаг заманы-иу рæстæгæй-рæстæг- 
мæ сæ комы фæндæгтæ аразынмæ хæдзарæн лæгæй куыд 
цыдысты, афтæ: алчи йæхи бел æмæ къахæнимæ, йæ- 
хи къæбæры æвджид. 
Сæ уынаффæ куы алыг, уæддæр ма адæм къордгæйт- 
тæй кæрты лæууыдысты. Чи фæрссаг ныхас кæны, цы 
хабæрттæ, цы ’ндæртæ, чи га — æрдæбонсарæй цæуыл 
дзырдтой, уый койтæ. Тамако чи дымдта — сеппæт дæр 
сæ ссыгътой æмæ сæ фæздæг уæларвмæ уадзынц. Габо- 
мæ хардзау касти — ахæм хорз æхсæны хъуыддаджы 
дæ фæллойæ ма феххуыс кæн... 
Темболат (уый Габо рагæй зоны) цæуылдæр зæр- 
диаг ныхас кæны иу уырыссаг лæппулæгимæ, йæ фындз 
æнахуыр гуыбыр, цæргæсы бырынчъы хуызæн, сæгъ- 
дзаст, хæрзконд, фæныкхуыз костюмы, хæлафы фад- 
гуыта» — кусæн цырыхъыты хъусты тъыст. Куыд базыд- 
та, афтæмæй уый та уыди партийы сæйраг геолог. Иу- 
55 

хатт Темболат адæммæ раздæхт æмæ сæ хъæрæй ба- 
фарста: 
— Мæнæ нæ сæйраг геолог та райсом хæхтыл ази- 
лынмæ хъавы, кæм кусдзыстæм, уыцы рæттæ абæрæг 
кæнын. Исчи уæ уыимæ куы ацæуид, уæд æвзæр нæ 
уаид. Фæндæгтæ дзæбæх чи зоны, ахæм. 
— Уый уын мæ уды бар! — фæцырд æм ис Габо, 
цыма æрдæбонсарæй уыцы фарстмæ æнхъæлмæ кас- 
ти. — Кæдæмдæриддæр æй фæнды, фæхæццæ йæ кæи- 
дзынæн. 
— Ды дæр цæуылнæ... Фæлæ дæ фос... Нæ фермæ дæ 
бæрны куы ис, — загъта Гого къуызгæ ныхасæй. Стæй 
цæуылдæр ахъуыды кодта æмæ, йæхицæн ныхæстæгæ- 
нæгау дарддæр дзырдта: —Ам Сосейæ хуыздæр бæргæ 
ничи уаид. Фæлæ уымæй ныртæккæ пайда нæй. 
— Цæуылнæ? — афарста йæ Темболат. 
— Рынчын у... 
Стæй уæддæр Габойæ хуыздæр никæйы ссардтой, 
уымæн æмæ геолог кæдæм цæуынмæ хъавы, уый дæр йæ 
родтæ уым фæхизы. 
тС’ 77 *Л* 
Сойы хуызæн!кæй фæхонынц хохы, ахæм уалдзыгон 
райсом. Хур къæдзæхы аууонæй суади æмæ йæ тынтæ 
хъазынц хохы фæхстыл æмæ къæдзæхты гæмæх тигъ- 
тыл. Уæлдæф йемæ хæссы уымæл фæсалы æмæ цъæх 
кæрдæджы тæф хæццæйæ. Хуры хъарм кæмæ бахъард- 
та, уыцы цъиутæ цалдæр æвзагæй зарынц алы тигъ- 
тæй. 
Хуссарыхъæуæй рацыд родты дзуг. Хуры тынтæ кæм 
батавтой, уыцы фахсыл хизгæ апырх сты афæдздзыд 
родтæ. Сæхи сарæзтой «Хæмпæлджын адагмæ». 
Сæ фæстæ дардгомау зыны дыууæ лæджы. Иуæн 
дзы йæ фæсрон даргъ хъæдджын дзæбуг тъыст, йæ 
уæхскыл хызын ауыгъд, йæ къухы та цавæрдæр гæххæтт 
тыгъдæй. Иннæ йæ фарсмæ цæуы даргъ лæдзæгыл æн- 
цайгæ. Гæххæтмæ æркæсынц, стæй та ныллæууынц æмæ 
уæлвæзтæм кæдæмдæрты дæр афæлгæсынц. Афтæмæй 
æнцадгай размæ цæуынц... 
Родтæ сæ адард сты. Цыма æппындæр уыцы фосмæ 
ницы бар дарынц, афтæ фенхъæлдтаид дардæй æрба- 
56 

кæсæг. Фæлæ адон родтæм дæр сæ цæст дарынц, сæ 
гæххæтты цы нысангонд бынæттæ ис, уыдон дæр агу- 
рынц зæрдаивæй. Уымæн æмæ сæ иу геолог —Иваи 
Сергеевич Краснов, цæуы йæ сомбоны куысты бынæт- 
тæ фенынмæ, иннæ та — колхозы родгæс Ханаты Габо, 
йæфос дæр хизы, геологæн та фæндаг амоны, йæ кар- 
тæйы цы бæрæггæнæнтæ ис, уыдонмæ кæуылты бацæуын 
хъæуы, уый. 
Фыццаг фæхæрдгæнæны Иван Сергеевич ныллæу- 
уыд. Къæдзæхы фарсмæ кæсыныл фæци. 
— Уыныс, ацы ран къæдзæхы дуртæ сæхи хуызæн 
не сты, — загъта геолог Габойæн, куыд зыдта, афтæ 
хуымæтæг дзырдтæй, къухты æххуысæй амонгæйæ, цæ- 
мæй ирон колхозон уырыссаг геолоджы ныхæстæ бам- 
бара. 
Къæдзæхы скъуыдтæй фæхъардта, æвæццæгæн, неза- 
манæй нырмæ цавæрдæр змæст дон æмæ дуртæ схъу- 
лон сты. Мæнæ згæхаерд тасмачъийыл куы ’руара æмæ 
уырдыгæй згæ дон к-вултыл куы фæлæсæнтæ кæна, уый 
хуызæн бур ахуырст уыдысты," къæдзæхы дуртæ скъуыд- 
ты фæйнæ фæрсты. 
— Ахуыргæндтæ куыд сбæрæг кодтой, афтæмæй ацы 
хохы бын кæмдæр ис æфсæйнаджы æрзæт, — дзуры гео- 
лог. — Скъуыдтæй æддæмæ куы рахъары æмæ уæлдæ- 
фыл куы сæмбæлы, уæд дзы сондон рахицæн вæййы... 
Мæнæ ацы дуртæ сондонæй афтæ сбур сты. Уымæй мах 
зонæм, ацы ран кæй ис æфсæйнаджы æрзæт. Уыимæ та 
кæддæриддæр вæййынц цинк, зды, æрхуы, æвзист... 
Хохы скъуыдтæй сондон хуылыдзæй кæм хъара æмæ 
мæнæ афтæ кæм ахора, уым мах агурæм цинк æмæ 
зды... 
Уыцы сахатæй фæстæмæ Габойæн зынгæ фæфылдæр 
сты йæ геологон «зонындзинæдтæ». 
Кæддæр бельгийæгтæ кæй скъахтой, иуахæм дзыхъ- 
мæ куы бахæццæ сты, уæд Габо базыдта, уый дæр згæ 
донæй ахуырст дуртæм гæсгæ агуырд кæй уыди. Геолог 
ныххызт рагон дзыхъмæ æмæ йæм уыцы цымыдисæй 
ракæс-бакæс кæны: кæм уыд йæ райдайæн, кæцырдæм 
у йæ арæзт, цас у йæ арф, йæ уæрх... Рауын-бауын дзы 
кодта уæгъд дуртæ, дзæбугæй сæ саста. 
Габо дæлæмæ нæ ныххызт, фæлæ йæм уæлбыл лæу- 
гæйæ каст. Хæмпус фæткъуыйы фарс уæлхъæдæй цъиу- 
тæ куы бахæрой æмæ уый дызгъуынæнгас куы бауа, 
57 

уый хуызæн ацы дзыхъæн дæр йæ былтæ сæхимидæг 
нызгъæлдысты. Фæсарæйнаг капиталистты къахдзæфтæ 
рæстæг балæгъзытæ кодта æмæ дзы мæгуырау кæрдæ- 
джы хæлттæ зади куыдфæстæмæ. 
Бон-изæрмæ фæзылдысты сондоны фæдтæ агурæг 
рæгъты æмæ дыдæгъты. Иæ къухы цы гæххæтмæ касти, 
уым-иу рæстæгæй-рæстæгмæ кърандасæй бæрæггæнæн 
стъæлфытæ авæрдта. Æмæ та-иу уæд йæхинымæр дзу- 
рæгау загъта: 
— Ам къанау къахын хъæудзæн... Ам дæр... 
Габо зыдта, геологтæ къæдзæхты фæхстыл æмæ 
рæгътыл къанæуттæ цæмæн фæкъахынц, уый. Æмæ йæ 
уæлдай фæрстытæй нæ хъыгдардта. 
Изæры куы раздæхтысты, уæдмæ родтæ дæр сæ 
ахуыр фæндагыл фæстæмæ æрцыдысты. Райсомæй кæм 
фæхицæн сты сæ хицауæй, раст та уыцы ран фæстæмæ 
баиу сты. Хъæумæ йæ фос йæ разæй æрыскъæрдта Габо. 
Геолог та йæ хызыны æрхаста хæзнахъæстæ дуртæ. 
2 
«Ам Сосейæ хуыздæр ничи уаид»... Уыцы ныхæстæ 
Темболат куы фехъуыста колхозы сæрдарæй, уæд æм 
йæ зæрдæ ахсайдта. «Цæмæй хорз уаид?.. Базонын æй 
хъæуы». 
Уыцы изæр дзы Гæбæтийы бафарста: 
— Сосе чи у, зæгъыс?.. Былыхъæуккаг у. Иæхицæн 
мæгуыр кусæг лæг. Уыди кæддæр кусæг, фæллойуарзаг 
æмæ кæрдзындæттон. Фæлæ ныр ницыуал, мæгуыр. Иæ 
сæрæн нал у. Нæфæразгæ хæссы фылдæр. Ныртæккæ 
дæр рынчын у... 
Гæбæти фыццаг скойæ дæр бамбæрста, Сосейы цæ- 
мæн фæрсдзæн геологты хицау, уый. Æмæ дзурынмæ 
фæци: 
— Сымах куыстæн Сосейы хуызæн лæг ацы зылды 
нæ разындзæн. Ома — цæнгдыхæй ахæм домбай нал у. 
Хохкъахæгæн уын нæ бæззы. Фæлæ цы комы æмæ цы 
къуыппыл нæ ауад, æвæццæгæн, ахæм ам нæй. Цуанон 
лæгæй схъомыл æмæ базæронд. Иу цыбыр ныхасæй, фæ- 
сарæйнаг æмæ нæхи бæстаг геологтæй дæр, паддзахы 
заманы æмæ советон геологтæй дæр ацы комы чи уыди— 
Сосе дзы кæй разæй нæ ацыди, ахæм бирæ нæ уыди.. 
58 

Уымæ гæсгæ æнæгуырысхойæ зæгъæн ис: нæ хæхты хæз- 
нагуырæнтæ кæм агургæ сты, уыдои Сосейæ хуыздæр 
ничи зоны. 
Цалынмæ иумæ фембæлдысты, уæдглæ ма Темболат 
Сосейы тыххæй базыдта; чиныджы никуы сахуыр кодта, 
афтæмæй йæ ном æмæ мыггаг фыссын зоны, уырыссаг 
æвзагыл дзуры æнæ тæлмацы æххуысæй. 
Раст зæгъын хъæуы, сæ комы скъола уыди уæды 
рæстæджы дæр, аргъуаны скъола. Æртæ азы дзы ахуыр 
хъуыди. Фæлæ Сосейы уым сахуыры амонд дæр нæ 
фæци. Йæ фыд уыди хуымæтæджы мæгуыр цуанон. 
Фондз чызджы æмæ йын иу лæппу рацыд. Æмæ сæ цæ- 
мæй хастаид? Сосе йæ иунæг лæппу — куыддæр 
фæхъомыл, афтæ йæ радта иу фосджынмæ уæлыгæсæй. 
Чызджытæ сæ мадимæ кодтой хæдзары æмæ быдыры 
куыстытæ. Фыд та цыди цуаны. Сосе куы фæсæрæндæр, 
уæд æй фыд йемæ цуаны кæнын байдыдта. «Уадз æмæ 
сахуыр уа. Æз бирæйы фаг нал дæн. Æмæ уæд йæ- 
хи цæмæй дардзæн? Уæлыгæсæй цуан пайдайагдæр 
куыст у». 
Сосейы скъоламæ арвитыны тыххæй-иу ныхас куы 
рацыд, уæд та-иу афтæ дзырдта зæронд: «Æз дæр æмæ 
мæ фыд дæр скъолайы никуы бакастыстæм, уæддæр цар- 
дыстæм, нæ бинонты дардтам. Сырд амарынæн скъола- 
йы бакаст нæ хъæуы. Мæнæ мæнмæ кæсæд æмæ йын уый 
цуаны скъола». 
Афтæмæй Сосе ссис æцæгдæр дæсны цуанон. Цуанон 
лæгæй хуыздæр та хæхты фæндæгтæ чи зоны? Æмæ-иу 
сæ коммæ геологтæ куы æрбацыдысты, уæд-иу Сосейы 
бацагуырдтой. 
...Куыд æнхъæл уыди Темболат, ахæм рынчынæй нæ 
баййæфта Сосейы. Цыдæриддæр у, уæддæр хуысгæ нæ 
кæны. 
Иæ кæрты лæууы, цыма уазæджы æрбацыдмæ æн- 
хъæлмæ кæсы, исчи йæм æрбацæуинаг у, æви нæ. Ми- 
дæгæй бадынæй куы сфæлмæцыд, уæд боны хъарммæ 
ракаст. Иæ кæртыл йæ цæст ахаста, хъæуы сæрмæ нæу- 
дзарм уæлвæзтæм скаст. Ноджы уæлдæр цъитиджын 
бæрзæндтæм куы схæццæ, уæд йе ’фцæджы ауыгъд би- 
нокль йæ цæстытæм схаста, æмæ æврæгъты бын цыдæр 
агуры. Æнцадгай йæ сæр азилы иуырдæм, иннæр- 
дæм, бьшдæр æй æруадзы, стæй та фæстæмæ — уæ- 
лæмæ... 
59 

Цы агуры, цымæ, зæронд лæг уыцы дард айнæг къæ- 
дзæхты тигътыл æмæ дыдæ^ъты?.. Чи зоны, исты æхсыз- 
гон цаутæ мысы йæ цуаны бонтæй æмæ йæ фæнды дар- 
дæй ма иу хатт фенын уыцы зонгæ бынæттæ. Чи зоны, 
дзæбидырты лæзгъæргæнæн бынæттæ кæм зыдта, уы- 
донмæ скæсын æй æрфæндыд, кæд дзы мыййаг дардмæ 
уæддæр фенид хæхты хъал сырдты, Науæд та, кæддæр 
геологтимæ кæмыты хатти, уыцы къæдз-мæдз фæндæг- 
тæ йæ зæрдыл æрлæууыдысты... Чи зоны... 
Иæ хъуыдытæ йын фескъуыдта дуары хойын. 
Сосеты кæрты дуарыл æнахуыр лæг куы æрбахызт, 
уæд ын æй цы базонын хъуыди, ай геологты хисдæр 
йедтæмæ кæй ничи уыдзæн. Темболат куыд фехъуыста 
Сосейы кой, афтæ Сосе та — Темболаты кой. Иæ ном 
дæр ма йын базыдта фæсаууонмæ. 
Рагон зонгæты хуызæн кæрæдзиуыл бацин кодтой. 
Афтæ зæрдиагæй йæ фенынмæ кæмæн бæллыд Тембо- 
лат цалдæр боны, уыцы Сосе ныр мæнæ йæ цуры лæу* 
уы. Азтæ йыл сæ уæз æруагътой æмæ ныр зыны ныл- 
лæггомау, тæнтъихæг лæгæй. «Хохаг тыхкуыст æмæ 
сырдты фæдыл бирæ тухитæй фæцудыдта»,—загъта 
йæхинымæр Темболат. Афтæмæй ма йыл уæддæр хорз 
фидауы йе ’мпъызт, хæрзæхсад куырæт. Иæ къæхтыл — 
фæсмынхъус дзабыртæ, йæ сæрыл, хурмæ чи сивта, 
ахæм ирон нымæт худ. Бакастæй йæ азтæй карджын- 
дæр зыны; цæстытæн нырма сæ рагон цæхæр æрттивы 
æмæ худæндзастæй æгасцуай зæгъынц æнахуыр уазæ- 
гæн. Ие схъæл рихитæ æмæ цыбырæлвыд боцъо — æр- 
дæг халас. 
...Бады Темболат Сосейы хæдзары ирон фынджы 
уæлхъус. Аив нæу, æвæдза, уазæгæн искæйы къуымтæм 
цымыдисæй кæсын. Фæлæ æнахуыр агъуыстмæ куы ба- 
цæуай, уæд лæджы йæ цæстытæ нæ фæрсынц — сæхæ- 
дæг æваст афæлгæсынц æмæ фенынц алцыдæр. Æдде 
йæм æнæуынд фæкаст ныллæг æмæ тъæпæнсæр хæдзар,— 
йæ къултæ хохаг къæйдурæй амад, æнæсæрст, дыууæ 
гыццыл рудзынджы дзы, — мидæгæй уыди бирæ рай- 
дзастдæр. Стыргомау бæстыхай. Зæхбын, фæлæ лæгъз 
сæрст æмæ сыгъдæг марзт, йæ къултæ — чъырæй ног 
цагъд. Дуарæн рахизырдыгæй къулы рæбын — хуымæ- 
тæджы æфсæйнаг сынтæг, цъæхахуырст, бирæ хуыссæн- 
тæ æфснайд дзы, сыгъдæг хъæццулæй æмбæрзт, дыууæ 
базы дзы сæнтурс цъæрттимæ. Йæ ныхмæ — рагон -бæр- 
60 

зонд скъапп, суанг цары онг. Къулы рæбын даргъ бан- 
дон æвæрд, мæнæ йыл Темболат æмæ фысым бадынц, 
йæ разы — дпргъ стъол, йæ тигътæ кæмæн баихсыды- 
сты, ахæм клееикæпæ æмбæрзт. 
Иæ фысым цуаион кæй у, уый ам дæр бафиппайдта 
уазæг: скъаппы фарсмæ къулыл ауыгъд цуанон топп, 
стæй дзæбидыры дыууæ дынджыр сыкъайы. 
— Дæуæн амонын нæ хъæуы, ие ’рбацыды сæр æмæ 
нæ куыст цы уыдзæни, уыдæттæ,—дзырдта уазæг йæ 
фысымæн. — Иу дзырдæй, мæнæ сымах, ома цуанæттæй 
зæгъын, сырдæн йæ фæд куыд агурут, мах дæр афтæ. 
Хæзнатæн уал сæ фæд агурæм, стæй та уæд, æгас чи 
уа, уыдон сæм кусынмæ бавналдзысты. 
Сосейы ныхæстæм куы байхъуыста Темболат, уæд 
ноджы тынгдæр смондаг куыстмæ. Уыцы сахат дæр 
араст уыдаид зæрондимæ хæзиагуырæн бынæт.тæ агу- 
рæг. Фæлæ * «нæй дурæй — хъæбæрдæр» фæзæгъынц. 
Нал у Сосе ахæм хъаруны хицау. Æниу æй ацы чысыл 
ницæйаг низтæ куынæ хъыгдариккой, уæд та зæронд 
цуанон йæ фыццаджы гæрзтæ бæргæ æрбабæттид. 
Уæддæр Темболат зæрдиагæй хъуыста Сосейы ра- 
гон æмæ æрыгон тауырæгътæм. Уый дæр сæ афтæ мон- 
дагæй мысыди. Цыма та иыртæккæ араст уыдзæн уыцы 
цæуæнтæм. Иæ низ дæр дзы æрбайрох. 
— Раджы уыди уый, паддзахы заман, — дзырдта 
Сосе. — Нæ коммæ æрбацыди цавæрдæр æнахуыр уазæг. 
Фæсарæйнаг æй хуыдтон. Нæдæр иронау дзырдта, нæ- 
дæр уырыссагау. Адæмимæ ныхас кодта тæлмацгæнæ- 
джы руаджы. Иухатт, «ныхасы» адæмимæ лæугæйæ, 
сисы дуртæм ацамыдта æмæ цыдæртæ ралæхурдта 
йæхи æвзагыл. Тæлмацгæнæг ын йæ ныхæстæ бамбарын 
кодта: «Диссаджы адæм, дам, стут, — зæгъы уазæг,— 
сызгъæринæй, дам, гæрæнтæ æмæ агъуысты къултæ 
амайут. Уæ бон у, æмæ, дам, миллионертæ дæр суаик- 
кат». Æз уыцы сахат хъазыдтæн мæхи цахъæи лæппути- 
мæ чысыл æддæдæр æмæ уазæджы ныхæстæ фехъуыс- 
тон. Фæлæ цæмæи афгæ загъта, уый нæ бамбæрстон. 
Æвæццæгæи æн хисдæртæ дæр сеппæт нæ бамбæрстой. 
Кæд исчитæ зыдта, уыцы фæсарæйнаг кæцырдæм кæрдо 
цæгъды, уый, уæддæр сæ нæ уырныдта: мæгуыр хохаг 
лæг милуанты хицау кæд суыдзæи? Уалынмæ фæхъомыл 
дæн, цуаны цæуын бапдыдтоп. Боп-изæрмæ сырдты фæ- 
дыл зылдтæн. Мемæ-иу æрхастон дуры къæрттытæ. Хис- 
61 

дæрты куыд уыдтон, афтæ сæ сæнарæй артыл тайын 
кодтон нæ хъæрмхуыпфыцæн аджы, стæйтадзы нæмгуы- 
тæ уагътон. Уыцы дуртæ дæр уыдысты, фæсарæйнаг аф- 
тæ кæмæй загъта, сызгъæринæй гæрæнтæ аразут, зæгъ- 
гæ, уыдоны хуызæн. Уалынмæ сæ мæхæдæг зды тайын 
кæныи куы байдыдтон, уæд æй бамбæрстон, афтæ цæмæн 
дзырдта, уый. Уыцы хæзнаджын дуртæ заводы пецы ста- 
йын кæн дынджыр цуайнаджы, уæд дзы цас зды æрæв- 
зæрид! Æмæ уый сызгъæрин нæу? Уыдон милуантæ не 
сты?.. Уыйфæстæ дæр ма цалдæр хатты фæзынди уыцы 
сызгъæрин дурты койгæнæг йæ чегъыреимæ. Кодта-иу 
шахтæты, фабрикæты кой, миллионертæ куыд суыдзыс- 
ты... Адæмы æххуырста, дзыхъытæ йын къахтой. Цы- 
дæртæ агуырдта сæ фæстæ... Иу изæр мæ фыдимæ бад- 
тысты мæнæ ацы хæдзары æмæ та цæуылдæр æхсызгон 
ныхас æрæфтыдта. Æз дæр сæм хъуыстон. «Зоныс,— 
æваст фæгæпп ласта иухатт йæ бынатæй уыцы лæг,— 
æз æмæ ды миллионертæ суыдзыстæм, афтæ куы бакæ- 
нæм, уæд!» Уыйфæстæ куыд базыдтон, афтæмæй уый мæ 
фыды ардыдта, цæмæй комы цæрджытæ сæ зæххытæ ра- 
уæй кæной, уый дзы уæд райдаид хæзнакъахæнтæ ара- 
зын. Фæлæ хуыцау бавдæлд æмæ дын хæст куы рауа- 
дзид. 
— Адæм дæр куыннæ, фæлæ уыцы фæсарæйнаг 
тынгдæр æнхъæлмæ касти, хæст кæд фæуыдзæн, уымæ. 
Фæлæ тагъд нæ фæци хæст. Уæрæсейы кусæг адæм сæ 
паддзахы раппæрстой йæ бынатæй. Стæй уæд револю- 
ци æрцыди... уыйфæстæ ма афтæ дзырдтой: миллионер 
суынмæ чи хъавыд, уымæн, дам, революцийы гæрæхтæй 
йæ сæр йæ кой фæци æмæ сæхимæ фæцæйлыгъд. Куыд- 
дæр науы сбадти, афтæ, дам, йæ зæрдæ аскъуыд æмæ 
амард... Стæй кæм, зæгъын! Ахæм фæндтæй бавдæлон 
у! — худти Сосе. 
— Уæдæ-æ! Гъе ахæм уыди заман, — загъта Тембо- 
лат. — Ныр адæм сты сæ хæзнатæн сæхæдæг хицау, 
аргъ дæр сын кæндзысты сæхæдæг. Сымах кæмæдæр æн- 
хъæлмæ кастыстут баххуьгсмæ, уыцы чидæртæ та сымах 
кæбицмæ бакæс-бакæс кодтой, гæды фиумæ куы хъуыза, 
уый хуызæн. Цард скъола у... 
— О, уымæй раст зæгъыс, — сразы йемæ Сосе. — 
Цард скъола дæр у, стæй тох дæр, мæнæ хъæбысхæсты 
хуызæн... Уыцы капиталисттæй зæгъын. Иу цæсгомы хи- 
цау уыдон уыдысты, иннæ ма... Кæд æгæр нæ фæлмæ- 
62 

цыс, уæд ма дын иу ахæм хабар радзурин фыццаджы 
цардæй. 
— Дæ хорзæхæй. Æз дæм зæрдиагæй хъусыи. 
Æмæ та Сосе райдыдта: 
— Уый дæр паддзахы заман уыд. Нæ коммæ та æр- 
бацыд иу фæсарæйнаг, нæ зонын — англисаг уыди æви 
бельгийаг, æцæг уырыссагау хорз зыдта. Фысыммæ уы- 
ди махмæ. Иу ирон та йын уыди чегъыре. Райсомæй-иу 
раджы ацыдысты йæ чегъыреимæ æмæ кæмтты цъассы- 
ты зылдысты, цыма нæ хæхты уындæй не ’фсæдынц, уый 
хуызæн. Иемæ-иу æрхаста цавæрдæр дуры къæрттытæ, 
мæнæ сымах кæй агурут, æвæццæгæн, ахæмтæ. Чысыл- 
гомау асыччыты сæ æфсайдта. Тынг хъæлдзæг дардта 
йæхи. Æвæццæгæл, йæ хъуыддагæй йæ зæрдæ ради. 
Дыууæ бонæй дыууæ бонмæ уæрыкк æргæвста. Зæрæд- 
ты дæр-иу æрбахуыдта. Иæхæдæг та бирæгъæй уæлдай 
нæ уыди хæрынмæ. Иубон куы уыд, уæд ын нæ фыд аф- 
тæ зæгъы: «Бафæрсын аипп ма уæд, хорз уазæг, фæлæ 
ацы дуртæй цы кæныс?» — цыма æцæгдæр нæ зыдта 
цавæр дуртæ сты, уый. Уый дын уыцы мæнгард худт ба- 
кодта æмæ йын æнæрвæссонхуызæй афтæ зæгъы: «Уы- 
дон цы сты, уый ам сымахæй ай-гъай ничи зоны. Уæ- 
рæсейы дæр сæ нæ зонынц». Æмæ та йæ ныхæстыл йæ- 
хæдæг бахудт, стæй уæд цавæрдæр зарæджы ныхæстæ 
бахъуыр-хъуыр кодта сæхирдыгонау. Уыцы стыр ныхæс- 
тæ хорз нæ фæкастысты мæ фыдмæ æмæ сæ радзырдта 
Ныхасы адæмæн. Хъæубæстæн сæ маст рафыхти. «Ацы 
æцæгæлонмæ ничи кæсы? Ау, мах куыннæ зонæм, нæ 
хæхты цы ис, уый? Æндæр ницы, фæлæ дзы дзæбидыр- 
марæн нæмгуытæ дæр никуы уагътам!»—ахæм ныхæс- 
тæ райдыдтой фæйнæрдыгæй. 
Хъуыды ма кæнын, иу фаллагкоймаг, æрæджы амар- 
ди, мæгуырæг, рухсаг уæд. Донайы хæсты дæр уыди. 
Хæд-зонд æмæ дзырддзæугæ лæг æгас комы. Æмæ уый 
афтæ дзырдта уыцы фæсарæйнæгты тыххæй: «Æз сæ 
зонын, адон æхца мондагæй марды хурх дæр бахæр- 
дзысты. Холыйы тæфмæ алы кæмттæй æххормаг би- 
рæгътæ куы æрæмбырд уой, уыйау адон дæр. Æмæ мый- 
йаг куынæ бафидауой нæ хæхты хæзнатыл, уæд сын 
хæстмæ дæр асайдзæн... Уыдон сæ дзыппыты кой кæ- 
нынц, мах та дзы царæфтыд фæуыдзыстæм». Дыккаг бон 
æм бадзырдтой Ныхасмæ уыцы хъæлдзæг фæсарæйнаг- 
мæ æмæ йын æргом загътой: «Афтæ æмæ афтæ. Уазæг- 
63 

хорыл нæ ма банымай, фæлæ дзæбæхæй дæ хæдзар куы 
бацагурис, уæд хорз уаид... Нæ дур дæр нæхи хъæуы 
æмæ нæ сыджыт дæр». Лæг ахæм дзуапп фехъусын æн- 
хъæл нæ уыди æмæ исдугмæ джихæй баззад. Иæ рухс 
цæсгом æвиппайды фæиычы хуызæн атар. Стæй сын 
уæд лæгъстæмæ фæци: «Уæ дуртæм æмæ уæ зæххытæм 
дæр уын иицы бар дарын. Мæн цы хъæуы, уый ис зæх- 
хæн йæ хуылфы. Æмæ уын æй лæвар дæр нæ курын. 
Цы æмбæла, уымæй ма уын уæлдай бафиддзынæн». 
«Мах нæ хуылфыдзаумæттæ нæ уæй кæнæм», — уыцы 
ныхæстæй йæ афæндараст кодтой фæсарæйнаг уазæ- 
джы. 
Æнафонмæ бафæстиат Темболат Сосейы хæдзары. 
Базыдта йын йæ бинонты хабæрттæ дæр. Дæс азы раз- 
мæ амард йæ бииойнаг. Дыууæ æнахъом сывæллоны 
баззадысты фыды æвджид. Лæг æндæр бинонты нал 
бацагуырдта. Иæхи нывондæн æрхаста йæ иунæг лæп- 
пу æмæ чызджы адæмы рæнхъы ракæныны сæраппонд. 
Фæлæ уыдоны дæр ницы амонд фæци. Лæппу æфсадмæ 
куыддæр ацыди, афтæ хæст райдыдта. Иæ чызг ахуы- 
рыл йæхи бæргæ хъардта. Инженер суын æй фæндыди. 
Фæлæ йæ мад куы амард, уыйфæстæ хæдзары куысты- 
ты бын фæци... Чи зоны, æрдæгвæндагыл нæ баззадаид, 
фæлæ йыл иу æрра бирæгъ сагъуыди æмæ йæ нал ныу- 
уагъта: аскъæфта йæ. Йæхи дзы бæргæ байста. Фæлæ 
уыцы фыдбылызæй йæ сыгъдæг цæсгомыл мил абадти. 
Иæ ахуырæй дæр ницыуал рауад, йæ амонд дæр фе- 
сæфт. 
Темболат чызджы хабæрттæ куы базыдта, уæд дзы 
йæ цæст нал иста, касти йын йæ алы фезмæлдмæ, йæ 
цæстæнгасмæ. Тæригъæд ын кодта. Цалынмæ цæуынмæ 
сыстад, уæдмæ йæ ницæмæй бафарста. Стæй йын уæд 
йæ фыдмæ баздæхт: 
— Дæ чызджы амонд сæфтыл дзæгъæлы нымайыс. 
Нырма æрыгон у, цард та разæй ис. Куы йæ фæнда — 
баййафдзæн æй... Цы куыстыл хæст у ныртæккæ? 
— Хохаг хæдзары цы куыст вæййы? Цалынмæ нæм 
колхоз уыди, уæдмæ уым дæр куыста. Мæнæ... цы йæ 
хонынц?.. Бонтæ фыссæгæй, иу дзырдæй. Ныр дæр та 
колхоз сарæзтам, зæгъынц. Æмæ уым дæр вæййы, ис- 
ты куы фæкусынц, уæд. Нæ зоныи, цы дзы архайынц... 
— Чиныгæй та цас зоныс? — афарста Минтæйæн 
йæхи. 
64 

— Æхсæз къласы нæхи скъолайы фæдæн, дыууæ 
та — горæты изæрон скъолайы, — дзуапп ратта чызг, 
æмæ йе ’нгас фæхъæлдзæгдæр. 
— Горæты дæр ахуыр кодтай? 
Чызг фефсæрмы уыцы æнæнхъæлæджы фарстæй. 
Æмæ йын æвиппайды дзуапп нæ ратта. Иæ цæсгом куыд 
асырх, уый Темболат бафиппайдта. 
Йæ бæсты фыд загъта: 
— Мæнæ уыцы æнамонды къухæй куы раирвæзт, 
уæд горæты баззад. Милицæйы разæй хохмæ нал рауæн- 
дыд цæуын. Уым ын куыст радтой. Гъемæ уæд бон — 
кусгæ, изæр та — ахуыр. Йæхи бæргæ хъардта, мæгуыр, 
фæлæ ницы... Ацы æнамонд хæст нæ байсæфта. 
Зæронд лæджы зæрдæ æрбауынгæг хæсты койæ. Тем- 
болат уый куы федта, уæд ма йæ дзыхы цы ’рбабадт, 
уый сдзырдта: 
— Уый хорз... — æцæг æвиппайды зын бамбарæн 
уыди, хорз цы хуыдта, уый. 
Стæй та чызгмæ баздæхт æмæ йæ бафарста: 
— Геологты партийы кусын дæ нæ бафæндид? 
— Фæндгæ та цæуылнæ... Фæлæ дзы сылгоймагæн 
цы куыст уыдзæн?—Минтæ къæхты бынæй ныуулæфыд 
æмæ йæхинымæр дзурæгау загъта: 
— Æвæццæгæн, уыцы лæджы дæр не ’намондæн æр- 
цахстой, уыййедтæмæ. 
Темболат фехъуыста ацы ныхæстæ дæр. Кæртмæ куы 
рахызтысты, уæд ын йæ фыды афарста: 
— Кæмæй зæгъы афтæ та? Кæй æрцахстой. 
— А-а... уый?.. Цæвиттон, дардыл хабар у. Фæлæ 
иухатт ам индженертæ уыди. Иу-дыууадæс азы размæ. 
Мæнæ сымах хуызæн хæзнасгарджытæ. Фысыммæ та 
мах хæдзары уыдысты. Сæ хисдæр Сандро хуынди. 
Ирон. Уæд ма чызг гыццыл уыди. Скъоламæ цыди. Гъе- 
мæ сывæллон, æвæццæгæн, дзæбæх ахуыр кодта. Æмæ 
уыйадыл Сандроимæ схæлар сты. Æдзух ын-иу йæ урок- 
тæ амыдта. Зæрдæтæ йын æвæрдта, ам каст куы фæ- 
уай, уæд-иу мæнмæ рацу æмæ дæ æз институтмæ бакæн- 
дзынæн ахуырмæ, зæгъгæ. Иæ адрис дæр ын радта. Мæ- 
нæн дæр-иу зæрдиагæй дзырдта, ма-иу æй бакъуылым- 
пы кæн, рарвит-иу æй, зæгъгæ. Фæлæ цæй ахуыр æмæ 
цæй институт? Иæ мад куы амард, уæд хæдзаргæсæй 
баззад. Уыйфæстæ чызг уыцы бæллæхы куы бахауд 
æмæ уый фæдыл горæтмæ куы афтыд, уæд йæ рагон 
5 Ам#нд»гурджытæ 65 

хаелар индженер йæ зæрдыл æрлæууыд. Агуырдта йæ, 
æвæццæгæн, фæрсгæ фæрсгæ. Æмæ афтæмæй базыдта, 
æрцахстой, дам, æй, знаг кæй рааынд, уый тыххæй. 
Æцæг уыд, мæнг — хуыцау йæ зонæг... Гъемæ ма ныр 
дæр арæх æрлæууы, мæгуыр, йæ зæрдыл уыцы Сандро. 
Цыма йæ куынæ æрцахстаиккой, уæд æцæг дæр индже- 
нер суыдаид, афтæ йæм кæсы... 
Æндæр æйг ницæмæй уал бафарста Темболат Санд- 
ройы тыххæй. Хæрзæхсæв ын загъта. Æцæг фæндагыл 
йæхинымæр хъуыдытæгæнгæ цыди, цыма йын йæ кой фе- 
хъуыста уыцы геологæн, æви йæ зонгæ дæр кодта, афтæ 
йæм касти. Иæ зæрдыл æрбалæууыд Сосейы чызг дæр. 
Æрыгон уæвгæйæ йæм æгæр æнкъард фæкаст. «Кæд 
йæхæдæг дæр йæ амонд сæфтыл нымайы, йæ фыды хуы- 
зæн? — цыма искæимæ дзуры, уыйау йæхицæн ныхæс- 
тæгæнгæ цæуы Темболат. — Иæ фæзылд æмæ йæ фев- 
нæлд, йæ дзыхы иыхас — бæззынц. Фæлæ цыма йæ зæр- 
дæмæ рухсы цъыртт никæцæй кæсы, афтæ у йе ’нгас... 
Æниу кæд скъæфты фæци, уæд хъæлдзæг дæр цæмæй 
уа? Ирон чызгæн уый æгæр стыр ба^ллæх у, æвæдза. 
Æви æцæгдæр йæ хъысмæт уыцы Сандройы æрцахстимæ 
бæтты? Цæмæн хъуамæ?» 
3 
Уалдзæгæй суанг сæрды æмбисмæ Къалагомы уæр- 
доны цалх нал атылди. Фæзынди ма дзы-иу стæм хатт 
фистæг цæуæг, искуы-иухатт — барæг. Уый бæсты дзы 
ныр арæхдæр цæуын байдыдта Дзантейы машинæ. Стæй 
æндæр уæзласæн машинæтæ дæр. Комы ног цард ба- 
змæлыд. 
Дзантейы базыдтой Комгæроны хъæуы цæрджытæй 
бирæтæ. Иуырдæм æмæ иннæрдæм цæугæйæ дæр æнæ 
фæуромгæ нæ фæвæййы йæ машинæ искæйы дуармæ. 
Кæнæ та ныхасы бадджыты раз. Кæм йæхицæн дон ра- 
давын кæны, кæм йæ тамако асудзынæн — зынг. Алæу- 
уынæн æфсон нæ хъæуы? Науæд та æнæ исты æфсонæй 
дæр. Афтæ, йæ зонгæимæ аныхас кæнынмæ. Фыццаг йæ 
моторы капот сыгом кæны, цыдæртæ дзы ацархайы. 
Стæй «—цы хабæрттæ, цы ’ндæртæ?» 
— Куыд у, Дзанте, хохы? Æппын дзы иу шахтæ ку- 
сын нæма байдыдта? 
— Нæма... Фæлæ тагъд байдайдзысты. 
66 

— Каем уыдтæ?.. Цы ласыс?.. 
Кæд машинæйы гуыффæйы уæзæгтæ æддæмæ зы- 
ной — аразæйнаг хъæдæрмæг, фæйнæджытæ, уæд сæм 
йæ сæрæй ацамондзæн æмæ зæгъдзæн: «Нæ уыныс?» 
Æмбæрзт куы вæййынц йæ ласинæгтæ, уæд та сæ раны- 
майы: кусджытæн хæринаг... ссад... аммонал... ахæм 
æмæ ахæм кусæнгарз... Иу дзырдæй, шофырмæ сусæг- 
гаг ницы уыди йæ цымыдис зонгæтæй. 
Се ’хсæны рауайы мæнæ ахæм ныхас дæр: 
— Куыд зыны, афтæмæй ацы хатт афтидармæй раз- 
дæхинаг нал сты геологтæ Къалагомæй. 
— Цытæ дзурут? Куыд кусынц, уый зонут? Æхсæ- 
вæй-бонæй æнцой нæ зонынц. Кусджытæ — сменæгай. 
Фæлæ Темболат æмæ хистæр геолог хуысгæ кæд фæкæ- 
нынц, нæ зонын, мæ фыдыстæн. 
— Кусджытæ дзы бирæ ис? 
— Бирæ. Фæлæ ма дзы иу уыйас куы уаид, уæддæр 
фаг нæ уаиккой... Æниу сымах ам цы бадут, ацы æх- 
хормаг заман? Цавæр паек дæттынц кусæгæн, уый зо- 
нут?.. Стæй æхца — хорз. 
— Бæргæ... Фæлæ... Колхоз... — сæхи бакъултæ кæ- 
нынц комгæройнаг колхозонтæ. 
Дзанте æдзух дыууæрдæм кæны йæ машинæйыл — 
Къалагомæй Дзæуджыхъæуы æмæ Садоны æхсæн. Æмæ 
канд йæхæдæг нæ, фæлæ йæ бирæ зонгæты дæр «фиди- 
уæг хъæр кæныныл бафтыдта: «Нæ фехъуыстон мачи 
зæгъæд, Къалагомы стыр куыстытæ цæуы хæхты хæзна- 
тæ агурыныл. Хорз куыст ссарæн дзы ис, йæ сæрæн чи 
у, уымæн». 
...Дзанте йæ машинæйы, кусæнгæрзтæ æмæ иннæ уæ- 
зæгты сæрыл, Къалагоммæ ласын байдыдта адæм. 
Фæзынди комы уæрдонджын цæуджытæ дæр. Уый, 
цалдæр мæйы размæ ардыгæй чи алыгъди, уыцы бинон- 
тæ фæстæмæ сæ райгуырæн коммæ цæуынц. «Чидæр, 
дам, арсæн йæхи уыдта, афтæмæй ма йын йæ фæд 
агуырдта. Амонд йæхæдæг нæ кæртмæ æрбацыди, мах 
та йæ агурæг кæмдæрты зилæм». Афтæ хъуыды кодтой, 
быдырæй фæстæмæ Къалагеммæ чи лыгъди, уыцы адæм. 
. «Фидауæн фæзы» цъæх-цъæхидæй фæйлауынц уал- 
дзыгæнд хортæ. Уæлдæр, Былыхъæумæ хæстæг та, кар- 
тоф дзæбæх суади зæххæй æмæ йæ рæнхъытæ дардмæ 
бæрæг дарынц. 
Комы фыццагдæр цы уæрдонджынтæ æрбацыд, уыдон 
67 

сеппæт нæма зыдтой, сæ фæстæ хохы чи баззад, уыдон та 
ног колхоз кæй сарæзтой, уый. Æмæ иу уæрдонæй иннæ- 
мæ хъуысти ахæм ныхас: 
— Афтæ нæ дзырдтой, хохы зæххытæ зæрæстонæй 
баззадысты? 
— Адæм змæлæг кæм уа, уым зæххæн зæрæстонæй тас 
нæу. 
— Сæ бакаст хорз у. Хоруациллайыл фæдзæхст 
уæнт... 
Кæд афтæ дзырдтой, уæддæр æрæджыйы онг хохы 
чи царди, уымæ цъæх хоры æмæ картофы рæнхъыты уынд 
цас диссаг фæкастаид? Æцæг дис цæуыл бакодтой, уый 
уыди дарддæр. 
Былыхъæумæ фæзилæны фале — Хуссарыхъæу. Иæ 
сæрмæ хохы фахсæй сæм фыццагдæр цы «суанг» разынд, 
уымæн йæ дæлвæзтæ æгасæй дæр уыдысты къанау къæх- 
тытæ. Бындæр, хъæуы сæрмæ хæстæг та иу хуынкъæй 
æддæмæ ракалдæуыд хохы «хуылфыдзауматæ». Йæ разы 
ком сæхгæдта цъæх дурты цæндæй. 
— Гъе, гъе, Хадзырæт! Диссаг уæлæ уый у, æндæр 
нæ хъугæмтты фыдæй-фыртмæ дæр уыдтам хоры хуым- 
тæ, — дзырдта иу уæрдонджын иннæмæ. 
— Хуыцауы бафæндæд, адæмы амонд дзы куыд ра- 
зына, — хъуысти уæрдæттæй ахæм ныхæстæ, сæ комы 
хæхтæ уыцы хуызæнæй куы ауыдтой, уæд. 
Былыхъæумæ фæзилæны раззаг уæрдоны бадæг йæ 
бæх фæурæдта. Цалынмæ ма сæм Хуссары «суанг» зы- 
ны, уæдмæ дзæбæхдæр фена, цы дзы архайынц, уый. 
Фæндаггæттæй алчи дæр йæ мидбынаты разылд, æмæ 
къухаууонæй бирæ фæкаст уырдæм. 
Хадзырæт уыцы ран уæрдæтты æхсæнæй йæ бæх ра- 
зылдта æмæ уый та уыцырдæм араст — йæхи Хуссары- 
хъæумæ. 
О, куыннæ у диссаг! Дæ райгуырæн хъæуы алфæм- 
былай ахæм ног куыстытæ. Фæлæ сæ зæронд лæг уынгæ 
дæр нæ кæны. Уыцы зыдæй кæсы æрмæст хъæутæм. Цы- 
ма сæ рагæй нал федта, уыйау сæ йæ цæстытæ ратонын 
нал комынц. Иæ зæрдæ йын цыдæр нылхъывта æмæ ныр- 
тæккæ дæр йæ куыстæй банцайдзæн, афтæ йæм кæсы. 
Стæй куыннæ! Гыццылæй базæрондмæ кæуыл сахуыр, 
уыцы хохаг хъæутæ сæхи хуызæн нал сты. 
Мæнæ фæцæуы Фæзыхъæуы уынгты. Ам дæр афтæ у, 
Уæртæ иуварс аззад Былыхъæу æмæ уьш дæр раууатæй 
68 

зыны. Уæлæ йæхи райгуырæн Хуссарыхъæу дæр афтæ. 
Дзæбæх æм зындысты фæндагмæ сæ хъæуы тъæпæнсæр 
хæдзæрттæ. Фыццаг-иу хохаг къæйдуртæй амад къулты 
æмæ быруты æхсæнæй урс-урсид дардтой цæрæн хæ- 
дзæртты къултæ. Иуæй-иуты дуармæ бæрзæндты касты- 
сты чындздзон чызджы хуызæн гуырвидауц гæдыбæлæс- 
тæ. Ныр дæр ма уым куы уаиккой уыцы бæлæстæ, уæд 
ацы сахат сæ сыфтыл изæры хуры тынтæ хъазиккой, 
цьша сæ исчи сырх дарийæ сфæлыста, уый хуызæн зы- 
никккой. Ацы афон-иу кæртыты фæстæ сау хъæды хуы- 
зæн цъæх дардтой дыргъдæттæ. Хæстæгдæр сæм бацу, 
уæд та къалиутæ æртасыдысты дыргъты уæзæй. Бирæ 
кæмдæрты уыди йæ цæргæ-цæрæнбонты Хадзырæт — 
нæхимæ быдыры хъæуты, фæсхохы, суанг Гуырдзыйы 
æмæ Кæсæджы дæр. Уæддæр ацы комы хуызæн хæрзад 
дыргътæ никуы бахордта. . 
Ныр афтæ нал у Хадзырæтæн йæ райгуырæн комы 
хъæуты уынд. Цæй аххосæй, уый зæронд лæг хорз зо- 
ны æмæ йæ зæрдæ дæр уымæн риссы. Хæсты бæллæхтæ 
сты уыдон дæр. Ком æфсадæй æмæ лидзæг адæмæй куы 
байдзаг, уæд сæ артагæн басыгътой. Адæмæн сæ сæр сæ 
кой куы ссис, уæд ма райсомыл чи хъуыды кодта. Суг 
æмæ сæнар кæм уыди уыцы æппæт адæмы фаг. Æмæ 
сæ басыгътой. Уыйфæстæ хохæгтæ быдырмæ алыгъды- 
сты æмæ кæртытæ æдзæрæгæй баззадысты. Сæ хæ- 
дзæртты чъырæй цагъд сын уарынтæ цæхсадтой. Æр- 
мæст ма дзы æртæ хæдзары урс æрттивынц, цæрæг ма 
кæм баззад, ахæмтæ. 
Хъæуæй йæ цæстытæ схаста бæрзонддæр, уæлвæз- 
тæм. Дзæбæх æм зыны: рындзыл цы къанау къахтæуы, 
уырдыгæй хæрдмæ тæхынц дуры къæрттытæ сыджыти- 
мæ, цыма дзы тарст халæттæ стæхы, уый хуызæи, æмæ 
фахсыл дæлæмæ тулынц, цалынмæ сæ цæст уыны, уæд- 
мæ. Арсы хуынчъы хуызæн чи уыди (штольнæ йæ хо- 
нынц хохкъахджытæ, уый зоны Хадзырæт), уырдыгæй 
та уыцы цъæх дуры къæрттытæ æддæмæ ласынц ды- 
къухыг лæгуæрдæттæй. 
«Куыд дæм кæсы, Хадзырæт, исты бакæндзыстæм 
хохы дуртæ уæлæ афтæ лæгуæрдонæй ласынæн? — йæ- 
хæдæг йæхицæн ныхæстæ кæны. — Цыма паровозтæ 
кæнæ трактортæ сты?.. Уæвгæ дзывыры къухтыл хæ- 
цын чи сахуыр, уыцы цæнгтæ лæгуæрдоны къухтæ дæр 
бауромдзысты. Науæд æккойæ чысыл фæхастам нæ хъу- 
69 

гæмттæй дур?» Æмæ «Фидауæн фæзы» дуры цæндтæ 
йæ цæстытыл ауадысты. 
Иу азы дæргъы цард цал ивды акодта ацы комы? 
Исдугмæ хæцæг æфсадæй йе ’дзаг уыди. Цæрæг адæ- 
мæй дæр чи ацыд партизантæм, чи фæндæгтæ хъахъ- 
хъæдта рæгътыл æмæ кæмтты (дзæгъæл цæуæгæй фыл- 
дæр цы вæййы ахæм змæст рæстæг), чи колхозы фæл- 
лой хъахъхъæдта ныхилæгæй, чи æфсæддон уазджытæн 
йæ хæдзарц къæбæр цæттæ кодта... Хæсты кой ма 
дардæй куы хъуысти, уæд та мыды къусджы хуызæн 
колхоз сыстад æмæ хохæй быдырмæ ралыгъд. Ком си- 
дзæрхуызæй аззад. Цы иугай цæрджытæ ма дзы уыди, 
уыдон та фæстæмæ «мæгуыр» колхоз сарæзтой æмæ цы- 
дæртæ змæлыдысты, рынчын фæстинонæй лæдзæджы æн- 
царйтты кæртмæ куы рацæуа æмæ æнæбары истытæ куы 
змæла, дзæгъæл бадтæй дзæгъæл куыст хуыздæр, зæгъ- 
гæ, уый хуызæн. 
Ныр та комы фæзынд бынтон æндæр адæм. Адон 
дæр сæхи хонынц хæцæг æфсад, æнусты фидар къæ- 
дзæхтæ басæттыны фæнд чи скодта æмæ уым адæмы 
амонд ссарынмæ чи хъавы, ахæм æфсад. Æцæг адонæн 
сæ хæцæнгæрзтæ æндæр сты: бел æмæ къахæн, бырау 
æмæ дзæбуг, спичкæ æмæ динамит, домбай цæнгтæ æмæ 
тачкæ... Адонæй адæм дардмæ нæ лидзынц, фæлæ сыл 
алырдыгæй æмбырд кæнынц, мыдыбындзытæ адджинаг- 
мæ дардæй куыд тæхынц, афтæ. Чи фистæгæй, чи Дзан- 
тейы машинæйы уæзæгты сæр бадгæйæ цыдысты Къа- 
лагоммæ алы хъæутæй кусæг адæм. 
Минтæ æфсæрмыгæнаг чызг фæкаст Темболатмæ. 
Æнæхъæн боны æрдæг фæбадтысты Сосеимæ, Минтæ 
дæр сæ цуры уыди, фæлæ йæ дзыхы ныхас цы хуызæн 
у, уый йын дзæбæх нæ раиртæста. Æфсæрмхуызæй дзы 
цалдæр ныхасы сирвæзт, цыма уайсадæг чындз у. 
Ныр мæнæ бынтон æндæр Минтæ! Бады геологты 
партийы сæргълæууæгимæ æмæ хъуыддаджы ныхас кæ- 
нынц. Æнæкъуызгæйæ дзуры, цыма йæ рагон зонгæмæ 
æрбацыди куыстагур, уый хуызæн. 
— Дæ ныхасмæ гæсгæ уæм æрбацыдтæн. Кæд уын 
исты куыстæн бабæздзынæн, уæд... — загъта Минтæ, сæ 
саламы ныхæстæ куы ахицæн сты, уæд. 
Темболат æм æцæг æнхъæлмæ касти. Куыст дæр ын 
ссардта йæхинымæр. Æмæ йын ныр æхсызгон уыди чыз- 
джы фенд. Иæ зæрдæмæ фæцыди, афтæ уæндонæй кæй 
70 

райдыдта йæ ныхас, уый дæр. «Сарæхсдзæн», — скарста 
Темболат. 
— Мах ныртæккæ æхсызгон хъæуы хыгъдхæссæг. 
Адæм нæм бабирæ æмæ сæ алкæмæн хицæнæй йæ фæл- 
лой фыссын хъæуы. Ды уыцы ран æвзæр нæ сарæхсис 
мæнмæ гæсгæ... 
Зæгъынмæ йын хъавыди, колхозы дæр куы куыстай 
хыгъдхæссæгæй, зæгъгæ. Фæлæ уал ын барæй йæхи 
афарста: 
— Искуы уыдтæ ахæм куысты? 
— Никуы, — цæхгæр дзуапп авæрдта Минтæ. 
— Уæдæ мæн сайгæ кодтой, колхозы хыгъдхæссæ’гæй 
куыста, зæгъгæ? 
— А-а... уый?.. Иу заман нæ бригады фæллой хын- 
цæг фæрынчын æмæ мæ бар бакодтой йæ куыст. Гъемæ- 
иу, чи цы бакуыста, уый ныффыстон гæххæттыл... Хæс- 
ты заман та мын колхозы къæбиц дæр мæ бар ныууагъ- 
той. Фæлæ сымах куысты... — йæхи бакъултæ кодта 
чызг. 
Темболатæн уыцы дзуапп дæр йæ зæрдæмæ фæцыд. 
«Бæрæг у, бонзонгæ чызг». 
Къалагомы цæрджытæй геологтæм æппæты разæй 
куыстмæ чи бацыд, уыдонæй иу уыди Минтæ, Алаты 
Сосейы чызг. 
Уыцы бонты быдыры хъæутæй æрбацыди цалдæр 
лæппуйы, райкомтæй лæвæрд гæххæттытимæ. Минтæ 
куысты куы ныллæууыд, уымæй цалдæр боны фæстæ- 
дæр та æрбацыд райкомы кусæг йæхæдæг æмæ фæском- 
цæдисонтæн æмбырд сарæзта. 
— Æртæ фæскомцæдисоны кæм уа, уым хъуамæ 
сæхицæн организаци саразой. Сымах та ныр дæс баис- 
тут. Æмæ уæхицæн раздзæуæг равзарут. 
Сеппæт дæр саккаг кодтой уыцы бынатмæ Минтæ- 
йы. Уымæн ссардтой цалдæр æфсоны: «иуæй бынæттон 
дæ, иннæмæй — чиныджы неппæтæй рæвдздæр. Сæйраг- 
дæр та уый у, æмæ ды горæты хуыйæн фабрикæйы ор- 
ганизацийы куыстимæ зонгæ дæ. Уымæ гæсгæ ам дæр 
афтæ саразын дæ бон бауыдзæн». Æмæ йæ æмхъæлæ- 
сæй равзæрстой. 
«Фæскомцæдисон куыстæн дæр дын ацы ран хуыз- 
дæр фадат уыдзæн: алкæйы дæр уындзынæ йæ куысты 
уæлхъус æмæ, чи куыд куса, уый зондзынæ», — йæ зæр- 
дæ ма йын уыцы ныхæстæй дæр алхæдтой. 
71 

Кусы Минтæ хыгъдхæссæгæй. Куыд ын амонынц, аф- 
тæ архайы. Зынæй дзы ницы ис. Арæхсгæ дæр кæны. 
Фæлæ уæддæр нæ бауарзта Минтæ ахæм «æнцон» куыст. 
Цæмæндæр йæ зæрдыл æрлæууыд, скъоламæ ма куы 
цыд, уæд йæ чиныджы кæй бакаст, уыцы уырыссаг æм- 
бисонд: бындз, дам, галы сыкъайыл бадти æмæ йæхи- 
цæй æппæлыди, æз дæр хуым кæнын, зæгъгæ. Уыйау æз 
дæр. «Адæм кусынц, хохы риу бырауæй хуынчъытæ кæ- 
нынц, динамит дзы нæмынц æмæ йыл арт æндзарынц... 
Бел æмæ къахæнæй зæхх фæйлауынц, тачкæтæй йæ ла- 
сынц... Æмæ æз дæр куы дзурин, хохы хæзнатæ агурæ- 
гæй кусын, зæгъгæ... Дзодзе йæ цæрæнбонты кæмæ фæ- 
бæллыд, уыцы куыст райдыдта нæ комы, йæ чызг та 
кæйдæр цæттæ фæллæйттæ гæххæттыл фыссы æмæ уый 
дæр йæхи тауырæгъы бындзы хуызæн хуымгæнæгыл 
нымайы... Нæ, уый мæнæн æгъгъæд нæу», — алыг кодта 
иу бон Сосейы чызг, бирæ сагъæсты фæстæ. Ныууагъта 
уыцы куыст æмæ уый дæр бел райста. 
Уыцы бонты æртæтигъон писмомæ æнхъæлмæ кæм 
нæ кастысты, ахæм хæдзар никуы уыди нæ хохы, нæ бы- 
дыры. Æнхъæлмæ кастысты Сосе æмæ Минтæ дæр. 
Майрæм иу дард горæты æфсæддон скъолайы ахуыр 
кæны. Фæлæ писмотæ арæх æрвиты. Тæккæ знон дæр 
дзы райстой. Зæрдæлæууæн писмо сæм сæрвыста. Дзæ- 
бæх, æнæниз у. Иæ ахуыр хорз цæуы. Тагъд афицер уы- 
дзæнис... Уæд ма ай та кæмæй у? Ахæм хæстæг ын куы 
ничи ис Минтæйæн фронты, писмо йæм чи сæрвита. Аф- 
тæ хъуыдытæгæнгæ рауад постхæссæгмæ, дуарæй сæм 
куы ’рбадзырдта, уæд. 
Тагъд-тагъд æй райхæлдта. Хъавгæ, куыннæ ас- 
къуына, афтæ. Иæ райдайæн нæ, фæлæ йын раздæр йæ 
кæронмæ æркасти. «Бечырби». 
Фыццаг йæ цæстытæ атартæ сты, уыцы ныхас куы 
ауыдтой, уæд. Стæй, цыма йе уæнгтæ сæ бастæй фе- 
уæгъд сты — æнцонæй сулæфыд. Иæ тугдадзинтæ стæпп- 
тæпп кодтой, цыма йæ туг ныронг лæугæ кодта æмæ 
ацы хабарæй фезмæлыд. Цæсгом фæрухс и, тар мигъты 
бынæй хуры цæст куы разына, æмæ йæ рухс быдыртыл 
куы ахъаза, уый хуызæн. Цæстытæ æмæ былтæ базмæ- 
лыдысты. Æнцадгай сдзырдта, цыма искæмæн æппæлы, 
уый хуызæн: 
— Уайтагъддæр мæ зæрдæ базыдта, æндæр никæ- 
мæй уыдзæн, уый. 
72 

Стæй йæ уæд акаст кæрты дуармæ, уыцы минут йæ 
разы ничи уыд, фæлæ йæхæдæг уыдта, айдæнмæ кæсæ- 
гау, йæ цæсгом куыд хъулæттæ кæны, уый. 
Ракæс-бакæс акодта. Цымæ йæ исчи федта æви нæ? 
Стæй писмо йæ армытъæпæны æрбалхъывта æмæ ми- 
дæмæ цæуынмæ фæци. Минтæйы цæстыты раз цы ныв- 
тæ февзæрд, уыдон кинойы æвдисгæйæ, уæд æнæхъæн 
сеансæй фылдæр уыдысты: Бечырби куыд уыди æмæ цы 
уыди фыццаг, кæм ис æмæ куыд у ныртæккæ? Уыдæт- 
тæй уæлдай ма йæхинымæр атæрхон кодта: схъæр æй 
кæна æви нæ, кæйдæр лæппуйæ писмо кæй райста, 
уый? 
Фæлæ уыцы бонты писмойæн æмбæхсæн нæ уыди. 
Адæм сæ тыхст æмæ сæ бæлццæтты мæтæй кæрæдзи- 
йæн тугхæстæджытæ систы. Иуы циныл иууылдæр цин 
кодтой, иннæйы хъыгыл — хъыг иумæ. Писмо йæхимæ 
нæма схæццæ, афтæ йæ хъæуы æмбис базыдтой, Минтæ- 
мæ дæр æфсадæй писмо ис, зæгъгæ. Æмæ чызг сæ хæ- 
дзары къæсæрыл нæма бахызт, афтæ кæрты дуарæй йæ 
фæдыл æрбадзырдæуыд: 
— Кыс, кыс! 
Минтæ цъилау фæзылд йæ мидбынаты. Дæлæсыхаг 
ус. «Уымæн дæр, мæгуыр, йæ лæппу хæсты ис». 
— Минтæ, мæ хур! Писмо кæмæй райстай, кæ? Цы- 
тæ фыссынц, мæ къона? Истытæ ма мын адзур... 
Чызджы зæрдæ исдугмæ ныссæххæтт ласта. Рауади 
йæм. Цалынмæ йæ цурмæ цыди, уæдмæ цалдæр уынаф- 
фæйы фæлыг кодта йæ сæры: Зæгъа æви нæ, писмо кæ- 
мæй райста, уый? Стæй йæ цурмæ куы бахæццæ, уæд 
æй йæ зæрдæ нал бакуымдта бамбæхсын. Æппæлæгау 
æм равдыста йæ писмо æмæ йын æнæ къæмдзæстыг 
хуызæй загъта, кæмæй у, уый. Цы фыссы, уый дæр ын 
радзырдта. Æцæг фæстаг дыууæ ныхасы кой не скодта. 
Мидæмæ куы бацыд, уæд æй Сосейæн дæр афтæ ра- 
дзырдта. Иæ фыдæй дæр иæ бамбæхста, «кæйдæр лæп- 
пу» йæм цы фыссы, уый. 
Бечырбийы фыд Хадзырæт куыддæр быдырæй æрба- 
лыгъд, афтæ фыццаджыдæр Сосейы бабæрæг кодта. 
Цыма йе ’мгармæ рынчынфæрсæг бауад, уый хуызæн. 
Афтæмæй та, йæ роны цы писмо уыди, уымæй куы аппæ- 
лыдаид, уый йæ тынг фæндыди. 
Кæрæдзийы хабæрттæй куы афарстой, уæд сын 
адзырдта йæ фырты писмойы хабар. 
73 

— Нæ лæппуйæ писмо райстон, ардæм куы цыдтæн, 
уымæй дыууæ боны раздæр... Гъемæ фыссы, — чызгмæ 
хæлар цæстæнгасæй бакаст.—Минтæйы номыл дæр, 
дам, арвыстон писмо. Куыдтæ сты, цымæ, мæ зæрдæ, 
дам, æхсайы.. Дæу дæр фæрсы, Сосе. 
— Хуыцау æй хорзæй бафæрсæд. 
— Гъы, æмæ дзы райстай, дадайы хур, æцæг æви 
мæ сайгæ кæны? — бафарста Минтæйы.' 
— Райстон,—загъта Минтæ.—Æмæ равдыста йæ 
писмо. 
— Хорз уæдæ, дада дæ рынтæ бахæра. Ныффысс æм 
ды дæр... Рынчындоны хуыссыд, мæгуыр, æнæхъæн мæ- 
йæ фылдæр. Афтæмæй нæм никуы ницы ныффыста. Чы- 
сыл цæф, дам, уыдтæн. Тагъд нæхимæ ссæуинаг у... 
Фæлæ гыццыл цæфæй мæй куыд фæхуыссыдаид, н, 
Сосе? 
— Хуыцауы уазæг уæд. Æгайтма сæрæгас у. Ссæуи- 
наг кæм у, уым дзæбæх у, æвæццæгæн. 
Хадзырæт Сосеимæ кæй ныхæстæ кæны, уый дæр 
дзы айрох вæййы æмæ та Минтæмæ бакæсы цæсты- 
зулæй. Цыма йæ абон фыццаг хатт уыны, уыйау æм кæ- 
сынæй нал æфсæды. «Акæсæд ма исчи ацы къулыбад- 
джытæм. Кæрæдзимæ писмотæ куыд фыссынц æнæ- 
фсарм... Æвæццæгæн, сæ зæрды исты ис... Хин æмæ кæ- 
лæн сты ныры фæсивæд... Ахæм чындзаг... Афтæмæй 
йæ алы бон уьшын. Лæппу дæр нæ рæдийы, æвæдза», — 
уыцы сагъæстæ йæ сæры зилдух кодтой зæронд лæгæн. 
Минтæ Бечырбийæ фыццаг хатт писмо куы райста, 
уæдæй нырмæ рацыд дыууæ азæй фылдæр. Дзуапп ын 
нæ ратта уæд. Уæддæр æм лæппу не смæсты. Агургæ дзы 
нæ кодта дзуапп æмæ йæм уымæ гæсгæ æнхъæлмæ дæр 
нæ касти. Раст зæгъын хъæуы, фæндгæ йæ кодта, иу- 
дыууæ ныхасы йæм куы афыстаид, уый. Цы^фæнды дæр. 
Уæддæр Минтæйæн йæхи къухы фыст. дамгъæтæ бакæ- 
сид. Скъолайы йемæ чи ахуыр кодта æмæ æдзух иумæ 
кæимæ хъазыдысты, уыцы уарзон æмгары фыст йæхи 
цæстæй фенын кæй нæ бафæнддзæн уал азы фæстæ! 
Уæд ма Бечырби æфсады службæ кодта салдатæй, 
Ирыстонмæ хæстæг иу горæты. Ныр æм дыккаг писмо 
та сæрвыста дард хæсты быдырæй. Бечырби фехъусын 
кодта, фашисттæ Советон Æфсады разæй куыд ли- 
дзынц, мысты хуынкъ туманæй куыд агурынц, уыдæттæ. 
Иæ фысты кæрон та йын бамбарын кодта: «...Нæ зонын, 
74 

кæцырдæм мын бамбардзынæ мæ хъуыдытæ. Фæлæ мæ 
зæрдæ дæумæ æхсайы. Хæст дæ Дзæуджыхъæуы кæй 
æрæййæфта, уый зонын. Дæхи зæрдæ де ’вдисæн, дæ пис- 
мотæй — нæ. Уайдзæфы æлхыскъмæ мын ма бамбар мæ 
зæрдæбын ныхæстæ. Уыйфæстæ фронт Ирыстонмæ куы 
схæццæ, уæд кæдæм ныффыстаин, уый нал зыдтон, фæ- 
лæ уæддæр мæ зæрдæ демæ дзырдта. Фæстæдæр базыд- 
тон, горæтæй куы алыгъдтæ, уæд Былыхъæуы цæргæйæ 
кæй баззадтæ. Ныр мæ зæрдæ дарын, аЦы писмо кæй 
райсдзынæ, ууыл. Ноджы ма мæ уыриы, ацы хатт мæм 
дзуапп дæр кæй ныффысдзынæ... Куынæ ныффыссай, 
уæддæр дæм нæ фæхæрам уыдзынæн. Ды ирон чызг дæ, 
æз та — нрон лæппу. Писмо фыссыны æвзæрдзинадæй 
ницы ис, фæлæ нырма загъта-багъта бирæ вæййы уый 
фæдыл. Цæй, фенынмæ уал. Æз мæ зæрдæ дарын, тагъд 
кæй фендзыстæм æмæ уæд...» 
Ууыл фескъуыд писмо. Дарддæр ма дзы уыди æр- 
мæст иунæг ныхас «Бечырби». 
«Æмæ уæд цы?» — ссæдз хатты загъта чызг йæхи- 
нымæр. Ссæдз алыхуызон дзуаппы йын æрхъуыды код- 
та. Фæлæ дзы уæлæмæ иу дæр не сдзырдта. Стæй Бе- 
чырбийы писмойы уыцы «æмæ уæд»-ы кой дæр никæ- 
мæн скодта. Хибарæй сыл тæрхæттæ кодта. Чызг сусæг 
тæрхæттæ куыд фæкæны, лæипуйы дæлгоммæ ныхæстыл, 
афтæ. 
Уæддæр æм ацы хатт писмо ныффыста, Бечырбийæн 
йæхи писмойæ даргъдæр. Дыууæ изæры фæбадт. Хъуы- 
ды фылдæр кодта, фысгæ къаддæр. Бирæ ног хабæрттæ 
хъуамæ базона Бечырби сæ комы цардæй Минтæйы 
писмойæ. 
Чызг йæ писмойы бафæрсынмæ хъавыд, уыцы зы- 
нæмбарæн «æмæ уæд...» цы амоны, зæгъгæ, фæлæ нæ 
бауæндыд. Иæ бирæ хабæрттæ фыст куы фæци, уæд æм 
йæ писмойы кæрон афыста; «Ардæм дæ зæрдæ ма ’хса- 
йæд. Дзæбæхæй сæххæст кæн дæ кадджын хæс, афтæ- 
мæй тагъддæр сæмбæл дæ райгуырæн хæдзарыл, дæ 
мад æмæ дæ фыды фæндиаг, стæй... мæ фæндиаг». Зыр- 
зыргæнгæ къухæй афыста Минтæ дæр ацы фæстаг дыу- 
уæ ныхасы. Ома сæ ды дæр, куыд дæ фæнды, афтæ 
æмбар ацы дыууæ ныхасы. 
Хадзырæт æмæ Минтæ хæсты бонты иумæ колхозы 
къæбицгæс фесты иу-цасдæр. Сæ хæс кæронмæ хорз 
сæххæст кодтой. Колхозы хойрæгтæ бахъахъхъæдтой 
75 

хæлæттагæй уыцы тыхст рæстæг. Сæрдары гæххæтты- 
тæм гæсгæ дзы лæвæрдтой æфсæдтæн, æххормаг æмæ 
лыгъд адæмæн. 
Уалынмæ æфсæдтæ аивгъуыдтой се стæры фæнда- 
гыл. Хæстæй лидзæг адæм аздæхтысты фæстæмæ сæ 
хæдзæрттæм. Колхозы разамонджыты равдæлд царды 
уынаффæтæм. 
Минтæ горæтмæ нал ацыд. Мæстæймæлгæ баззад хо- 
хы. Иæ рынчын фыды куыд ныууагътаид иунæгæй? 
Сосейы рынчын ахаста дæргъвæтин. Цалынмæ комы 
æфсæддон рынчындон уыди, уæдмæ йæм уырдыгæй дох- 
тыртæ цыдысты. Хостæ йын лæвæрдтой, уколтæ йын 
кодтой... Иузаман йæ тæвд фæкъаддæр. Уынгмæ-иу ра- 
каст. Уæддæр йæ сæрæн нал кодта. Зæрдæ хæринаг 
нал агуырдта. Лæг тади боиæй-бонмæ. Дохтыртæ куыд 
дзырдтой, афтæмæй зæронд лæг хæрдхъуаг æмæ хуыс- 
сæгхъуагæй слæмæгъ. Уазал дзы бацыд æмæ йæ рагон 
æндыснæг стыхджын. Куыдфæстæмæ зæрдæмæ бахызт. 
Æмæ уыцы мæллæгæй зын сдзæбæхгæнæн у. 
Хадзырæт-иу арæх æрбауад уымæй фæстæмæ дæр йе 
’мгар рынчынмæ бæрæггæнæг. Фæдзырдта йын-иу сæ 
комы æмæ бæстæйы хабæрттæ. 
Хæст Кавказы хæхтæй адард. Гитлеры æфсæдты фæс- 
тæмæ сæ фæф-фæд фæтæрынц нæхионтæ. Уыдон Сосе- 
йæн дæр зæронд цаутæ сты. Фæлæ алы цæуæгмæ дæр 
уый æнхъæлмæ касти ног хабæрттæм. 
5 
Иу райсом Темболат адæмæн загъта, къанторы раз- 
мæ куы æрæмбырд сты иаряд райсынмæ, уæд: 
— Электростанцæ нæм уыдзæн. Садонæй компрессор 
æмæ дизель-машинæ æрбаласдзынæн а-дыууæ боны. 
Гъемæ шурфы бырау дзæбугæй хойыны бæсты перфора- 
тæрæй куы хуынкъ кæнæм, уæд уæм куыд кæсы? — ба- 
фарста хохкъахджытьь 
— Тынг хорз уаид* æндæр нæм куыд кæсы! — бацин 
кодтой адæм. 
— О, уый афтæ бæргæ у. Фæлæ дизелæн телтæ куы- 
нæ анывæндæм, уæд афтæмæй куыд?.. Зæххы телыхъæд- 
тæ ныссадзын хъæуы. 
Иууылдæр æй бамбæрстой, сæ хицау та кæцырдæм 
76 

кæрдо цæгъды, уый: хуыцаубонмæ та сын куыст цæттæ 
кæны. 
— Гъемæ зиу саразæм, æндæр ма йыл дардыл цы 
тауырæгътæ хæссæм? — бахудтысты чидæртæ. — Кæм 
æмæ сæ куыд садзын хъæуы, уый нын зæгъут, æмæ те- 
лыхъæдтæ садзын мах бар фæуæд. Иу хуыцаубонæй 
фылдæр ын бахъæудзæн? — загъта кусджытæн сеппæты 
бæсты Цъæхил. — Телтæ та сыл электриктæ ныттындз- 
дзысты, кæд нæм ахæм исчи ис, уæд. Æндæр ма йын 
исты хъæуы? — ахæм дзуапп ын радта уыцы фарс- 
тæн. 
— Хъæуы,— загъта Темболат.—Телыхъæдтæ ма нæ 
хъæуы. Хъæдæрмæг нæм кæй нал ис, уый нæ уынут? 
Хъæдæрмæг сæм кæй нал ис, уый куыннæ уыдтой 
сеппæт дæр. Хъæдæрмæгæй цухтæ кæй æййафынц, уый 
аххосæй арæхдæр сæ куыст кæй ницæмæй къуылымпы 
кæны, уый зыдтой иууылдæр. Афтæмæй та алы хатт дæр 
сæ къухы стыр вынтæй æфтыд. Уымæ гæсгæ, хохаг лæг 
йæ кадавар хоры муртæ куыд фæстауæрц фæкæны, аф- 
тæ хардз кодтой алы хъæды лыггаг дæр. Аразæнтæн 
цы сæвæрой, уый куынæуал уа, уымæй тæрсгæйæ. Ныр 
ма сæм чи ис, уыдон дæр цыбыр лыгтæ сты, аразæнты 
бæрц. Телыхъæдтæн нæ бæззынц. 
— Ацы куыст нæ пъланы нæй,—дзырдта сын Тем- 
болат, — Трестæй нын компрессор нæма радтой. Нæй 
сæм, æмæ уымæн. Фæл^е Садоны разамонджытимæ ба- 
дзырдтон æмæ нын уыдон сæ зæронд компрессор æмæ 
иу ахæм дизель дæттынц... 
— Хъæздыджы фынгæй мæгуырæн къæбæртæ дæр 
хорз, — чидæр æм афтыдта ахæм хъазæн ныхас. 
— О, вæййы афтæ дæр. Æххормаг заман искæйы 
фынгæй ист къæбæртæй дæр стонг арвитæн ис, — æнæ- 
бары бахудт Темболат æмæ дарддæр йæ ныхас кодта: — 
Чысыл сæ бацалцæг хъæуы, æмæ уал уæд кусдзысты 
махæн. Фæскуыст сæм чи базилдзæн, ахæм хæлæрттæ 
дæр мын ис уым. Уыдон мын зæрдæ бавæрдтой æмæ сыл 
афонмæ кусынц. Тагъд рæвдз уыдзысты... Фæлæ нын 
трест телыхъæдтæ нæма ратдзæн. Куыд стæм у ныртæк- 
кæ хъæдæрмæг, уый нæ зонут?.. Гъемæ нæхæдæг нæхи- 
мидæг кæд исты æрхъуыды кæниккам, уый тыххæй уæ 
фæрсын. 
Хъуыды кæнын дзы бирæ нæ хъуыд. Хъæдæрмæг 
хъæдæй ласгæ у. Ацы комы хъæдмæ та æвналыны дзырд 
77 

нæй. Æндæр сын кæй никæцæй самал кæнæн ис, уый 
зыдтой сеппæт дæр. Фæлæ ма уæддæр афтæ фæсномыг 
ныхæстæй кæрæдзи разæнгард кодтой... Хъæд давынмæ. 
Паддзахадæй. 
...Хуыцаубоны куыстмæ ничи цыди, афтæмæй кус- 
джытæ боныцъæхтыл къанторы размæ æмбырд байдыд- 
той. Иæ хæдзары фæрæт æмæ бæндæн кæмæн уыди — 
сеппæт дæр сæ рахастой. Дзантейы машинæ дæр уæд- 
мæ цæттæ уыди. Сбадтысты дзы æмæ комы дæлæмæ 
афардæг сты. 
— Æвæццæгæн та фæндаг аразынмæ... — дзырдтой 
адæм, афтæ раджы кæдæм ацыдаиккой, зæгъгæ, кæрæ- 
дзи куы фарстой, уæд. 
Машинæ баурæдта «Æфтауцгæнæн рагъы» рæбын. 
Адæм рахызтысты. Сæ фæрæттимæ, æфсæдты къорд ата- 
кæйы куы цæуа, уыйау фахсыл сивгъуыдтой хæрдмæ. 
Æцæг æнæ уынæрæй. Дзанте йæ машинæ фæсвæдмæ 
атардта æмæ йæ æдас ран баурæдта. *Стæй йæхæдæг 
дæр хъæддзауты фæдыл ссыди. 
Æндæр хатт, æвæццæгæн, уый ничи бафиппайдтаид, 
фæлæ ныр кæрæдзимæ дæр хъæрæй дзурын нæ уæн- 
дынц, цыма сæм алы бæласы аууонæй дæр хъæдгæс 
кæсы.' Сæ фæрæтты цæф та хъуысы топпы гæрахау. 
Сусæгæй ныхас кæнæн ис, фæлæ фæрæт сусæгæй 
бæлас нæ кæрды. Æмæ уымæй тыхсынц ацы æвирхъау 
хъæддзаутæ. Телыхъæдæгтæ давынц, хъæдгæсы сусæ- 
гæй. 
Чи сæ фæрæтæй — хæрзарæхст, чи та йæ фыццаг 
хатт райста йæ къухмæ, бæлас калыны номыл. Сеппæт- 
дæр лæг-сыфцæй ласынц. Фæлæ уыцы куыстмæ дæр 
арæхсын хъæуы. Цыппар лæджы дæр сæхи «сивтын- 
дзынц» иу бæласыл. 
Дзанте сæм куы бакаст, уæд ахъуыды кодта. Фæ- 
зынд æм рационализацион фæндон. Æнæ дзургæйæ фæ- 
раст йæ машинæмæ. Уыцы сахат фæстæмæ æрбалæууыд, 
йæ хъæбысы цалдæр бæндæны схаста. 
Æмбæлттæ бамбæрстой, Дзантейы зæрды цы ис, уый. 
Дыууæ бæндæны йе ставд кæроныл абаста иу хъæдæн, 
дыгæйттæй йæ фæйнæфарс балæууыдысты æмæ йæ бæн- 
дæнты кæрæттæй цыппар уæхскыл ацауыгътой. Иæ сæр 
ауыгъд, къæдзил зæххыл хæрхæргæнгæйæ, афтæмæй 
уайтагъд фæуæле. Рагъæй уырдыгмæ æнцон у: чысыл 
æй фесхой, уыййедтæмæ йæхæдæг комы балæудзæн. Аф- 
78 

тæмæй 15 лæджы фæссихормæ фæйнæ цыппар хъæды 
æрæфтауц кодтой, машинæ бацæуæн кæдæм уыд, ахæм 
фæзмæ. 
Минтæ хохкъахæгæй куы бацыд, уæд ын ахæм дзур- 
джытæ уыди: «Хох къахын уæззау куыст у. Нæлгоймаг 
недтæмæ дзы ничи бафæраздзæн». Уæддæр никæмæ бай- 
хъуыста. Афтæ ныфсджынæй кæм бацыд, уым ныр йæхи 
иннæты цæсты куыд бафтауа? Æцæг ацы хатт лæгтимæ 
хъæдмæ нæ ацыд. Ома, уый чызджы куыст нæу, зæгъгæ, 
уый тыххæй нæ. Хъæдмæ цæуыныл дæр ахуыр у Минтæ. 
Сосеимæ чысыл нæ фæцыд суг æмæ уис ласынмæ. Фыд 
кæнгæ, уый та сæ-иу уæрдоны размæ хæсгæ. Сæ хæдза- 
рæй уый дæр хъæды куыстмæ рацыди. Фæлæ йæ Тембо- 
лат баурæдта: 
— Ды ам лæуу. Нæ хъæддзаутæ абон тынг бафæл- 
лайдзысты. Се ’рцыдмæ сын исты хъарм хæринаг сцæт- 
тæ хъæуы. 
Минтæ исдугмæ джихæй лæууыди, цыма хицауы ны- 
хæстæ нæ хъусы, уый хуызæн. 
— Куы ницы дзурыс, Минтæ? Æви дæ нæ фæнды? 
— О... Цæуылнæ! Кæд хъæуы, уæд... — загъта чызг. 
Темболат бамбæрста, уыцы фæкъуызыд Минтæйæн 
нæфæндондзинады охыл кæй нæу. Иæ конд афтæ у. Куы 
йæ базыдта, уыцы бонæй фæстæмæ йæм хаты уыцы ми- 
ниуæг—æнкъарддзинад, джихтæ. «Абон ын исты бах- 
хуыс кæнын хъæуы. Æмæ йын уæд та исты мæ бон у». 
Минтæ баззад уыцы бон хæринаггæнæгæй._ 
Хъæддзауты карточкæтæм гæсгæ йын завхоз радта 
дзидза æмæ ма æндæр цы хъæуы сихорæн, уыцы хой- 
рæгтæ. 
Геологтæ хъæдмæ цæмæн ацыдысты, уый уыцы бон 
цæрджытыл айхъуыст. Æмæ цæуылнæ бацин кодтаиккой! 
Кæдæй-уæдæй уыдонæн дæр сæ комы электрон цырæгъ- 
ты рухс ферттивдзæн! 
Минтæ ам цæмæн баззад, уый дæр базыдтой. Фыц- 
цаг сыхæгтæ, стæй уæд хъæуы устытæ дæр. Раздæр кæй 
фæнд уыди, уый ничи базыдта абоны онг дæр. Фæлæ 
цалынмæ хъæдæй фæстæмæ здæхтысты, уæдмæ сын 
сцæттæ зиууæтты фынг. Сæлимæт æмæ ма дыууæ хъæук- 
каг сылгоймаджы Минтæйæн æххуысгæнæг фæлæууы- 
дысты. Чидæртæ сæхицæй гуымбылтæ æрбадавтой. Ссад 
сын Темболат радтын кодта завхозæн сæхи къæбицæй. 
Æмæ стъолыл фæлмæн цыхтæй уæливыхтæ дæр уыди. 
79 

Ноджы ма чи æрбахаста бæгæны, чи авджыдзаг. Афтæ- 
мæй æнæнхъæлæджы замманайы фынг арæвдз. 
Хъæддзаутæ сæ куыст куы фесты, уæд машинæйы 
гуыффæйы цалдæр хъæды авæрдтой, сæхæдæг сæ сæ- 
рыл сбадтысты разозгомау, цæмæй гуыффæйæ даргъдæр 
чи у, уыцы хъæдтæ фæстæмæ æгæр уæз ма кæной. Æмæ 
заргæ æрфардæг сты, хур ма бирæ уыди, афтæ. 
Се ’рцыдмæ геологты партийы разамонджытæ та 
уынаффæ кодтой, цæмæй дизель хуыздæр ран сæвæрой, 
æмæ тых раттой сæ куыстытæй фылдæр рæттæм, сæ цæ- 
рæнтæм дæр рухс бауадзой. 
— Телыхъæдтæ куы ныссадзæм, уæд электрон тых 
ауадзæн ис, Хуссарыхъæуы бын цы штольнæ къахæм, 
уырдæм, стæй Стырдоны был кæй райдайдзыстæм, уы- 
цы быраузилæны цурмæ дæр,— дзырдта Темболат йæ 
фæндтæ йе ’мбæлттæн. 
...Зиууæтты фынг тасгæ нæ кодта бæрæчеттæй, фæлæ 
йын заманмæ гæсгæ хъæздыг фынгыл банымайæн уыди: 
алкæйы раз дæр макъаронтæ æмæ картофæй басы къус, 
йæ сæрыл сойы цæппузыртæ дæр æрттывта, цыппар лæ- 
гæн тæбæгъы дзаг дзидза æмæ картофтæ лывзæгондæй. 
Хъæдындзтимæ сæ сцырдтой æмæ сæ тæф фындзыхуын- 
чъытæй агайдта. Ноджы фынг æгасæй кæмæй сфидыдта, 
уыцы уæливыхтæ æртыгæйттæй тæбæгъты æвæрдæй. 
Бæгæны, арахъ... Æхсæнмæ-æхсæнты ма дзы цалдæр 
къоппы кæсаджы консервтæ дæр уыди. 
Минтæ йæ тæккæ тæмæны куы уыдис, уæд Гæбæти 
хъæддзаутæн сæ хъусы бацагъта: 
— Куыд æнхъæл стут, уæ хъæддзаума ахсæв æдде 
куы баззайой, уæд сын ницы тас у? 
— Цæмæн? — бадис кодтой чидæртæ. 
— Хъæдгæс сæ ссардзæн, æмæ сыл уæд дæ къух 
ауигъ. 
Темболатæн дæр, раст зæгъын хъæуы, уый йæ хъуы- 
дыйы нæ уыди. Лæг давыныл ахуыр куынæ уа... Æмæ 
сразы йемæ. Фынгыл бадджытæ фæцыбыр кодтой сæ 
гаджидæуттæ. 
Уыцы буц фынгыл геологтимæ бадти колхозы сæр- 
дар Гого дæр. Уый дæр хорз зыдта, сусæгæй конд хъæд- 
дзаума æхсæвыгон ласгæ кæй уыдысты. Æмæ рагацау 
колхозы галтæ—цыппар цæды, сцæттæ кодта æхсæв- 
дзумæ, алы цæдимæ дæр — дыууæ лæджы. 
Дыккаг райсом адæм куы сыстадысты, уæд федтой: 
80 

Фæзыхъæуæй Хуссарыхъæуы бынмæ фæндаджы иувæрс- 
ты æппæрст уыди телыхъæдтæ. Иннæрдæм та — Стыр- 
донырдæм, суанг фæзилæны онг. 
Æхсæвы уыцы фæлладæй сæ хъæддзаума ласыныл 
чи тагъд кодта, уыдонæн сæ тас хуымæтæджы нæ уыди. 
Боны æрдæгкъахт куы фесты сæ дзыхъытæ, уæд хъæд- 
гæс тæргæ-бæхыл сæ уæлхъус æрбалæууыд. 
Цыма фырфæлладæй дзурын дæр йæ бон нал у, уы- 
йау сæ цуры баурæдта. Æгæрыстæмæй сын салам дæр 
нæ радта. Иæ бæх, ныллæггомау хæрзхаст аласа, уыди 
фæлладхуыз, йæ хид æфтаугæйы бынæй рахъардта, 
афтæмæй фынчы пуртитæй бадти йæ фæрстæ æмæ ра- 
гъыл, цыма ныртæккæ дугъæй æрхæццæ. Тыхулæфтæй 
йæ фæрстæ дыууæрдæм кодтой, куырдадзы куынцы хуы- 
зæн. 
Цалынмæ, цæмæй райдайа, ууыл хъуыды кодта 
хъæдгæс, уæдмæ Гæбæти йæ цуры балæууыд. Уый йæ 
зоны, ацы комы хъæдгæсæй куы кусы, уæдæй нырмæ 
æмæ йын англисагау салам ратта: 
— Хеллеу, олд мен! 
Уæд хъæдгæс дæр, саламæн дзуапп раттыны бæсты, 
арф ныууылæфыд æмæ загъта: 
— Хуыцау уын æй ма ныббарæд, цы бакуыстат ай? 
— Царды куыст, царды куыст, Забе. Нæ уыныс? — 
цыма хъæдгæс цæуыл хъыг кæны, Гæбæти уый нæ бам- 
бæрста, афтæ йыл æндæр ныхæстæ ныккалдта. — Хуы- 
цауæй дæ бауырнæд, хъуыддæгтæ афтæ хорз цæуынц, 
æмæ... Иу дзырдæй, куыд дыи зæгъон... Уыныс, ам уæ- 
лæмæ телыхъæдтæ ныссадздзыстæм, — ацамыдта Хусса- 
ры штольнæмæ. — Стæй та ам æддæмæ — Стырдоны 
былты. Гъемæ, иу цыбыр дзырдæй, хуыцау дын хорз ра- 
кæна Мызуры хуызæн мах ком дæр ныррухс уыдзæн. 
— О, уый хорз у, фæлæ... 
— Фæлæ цы? — йæ ныхас та йын фæурæдта Гæбæ- 
ти. — Ома, æнæ галæй кæвдæстæ быйут зæгъынмæ хъа- 
выс?.. Тыхсгæ ма кæн. Абон æхсæвыцæстæй Темболат 
йæхæдæг ацыд. Садонæй нын дæттынц дизель æмæ ком- 
прессор. Зæрондгомау сты, фæлæ сæ афонмæ сцалцæг 
кодтой. Изæрмæ ам уыдзысты... 
— Уыдæттæ иууылдæр хорз сты, фæлæ, зæгъын, 
хъæд... 
— Хъæд дæр уал нын фаг уыдзæн, — абадти та Гæ- 
бæти йæ хъуыры æмæ йæ дарддæр сдзурын нал бауагъ- 
6 Амондагурджытæ 
81 

та. — Ед у... Афтæ чысыл машинæ. Нырма уал компрес- 
сор скусын кæндзæн, иучысыл рухс ратдзæн... Стæй уы- 
цы къæдзæхы бырау дзæбугæй хойын æнцон у, æнхъæ- 
лыс? Фæлтау æм перфоратор фæцараз, кънопкæ фел- 
хъив æмæ—тыр-тр-р, зæгъгæ, куы ныззара, уæд æндон 
бырау хохы æнцонæй балæсдзæн, калм йæ хуынчъы куы 
фæцæйбыра, уый хуызæн. Амырычы куыд у, уый зо- 
ныс?.. 
Исдугмæ йæм хъæдгæс хъуыста, кæд искуы йæ ны- 
хас фæуид, зæгъгæ. Фæлæ та Америкмæ куы ахæццæ, 
уæд æм йæхи нал баурæдта: 
— Æз дæ уыдæттæй нæ фæрсын, фæлæ хъæд цæ- 
мæн ныццагътат? 
— Хъæд зæгъыс? — дисгæнгæ йæ афарста Гæбæти, 
цыма, цы ’рцыд, уымæн ницы зоны. 
— О, паддзахады тобæгонд хъæд ныццагътат... 
— Тобæгонд хъæд, зæгъыс? 
— ...Æнæ билетæй... Бынæй фæд куы федтон, уæд- 
дæр мæ нæма уырныдта. Хуыцаубоны, зæгъын, давынмæ 
чи рацæудзæн. Æмæ мæхицæн æнцойбон скодтон. Уый- 
бæрц зиан дзы уыдзæн, уый æнхъæл та чи уыд!.. Уа- 
лынмæ уæлæмæ куы ссыдтæн, уæд мæ сæрыхъуын арц 
сбадт. Æгас тъæпæн куы ныххафтат... Ахæм тала бæ- 
лæстæ акал! — ацамыдта, сæ цуры зæххы фæлдæхтæй 
цы телыхъæдаг æрмæг уыди, уыдонмæ. 
— Уæууа! Хорз куынæ бакодтой, уæдæ. Æз семæ нæ 
уыдтæн. Адон та" æнæзонгæ адæм сты’. Æмæ цæмæй зо- 
нынц, хъодыгонд хъæд кæцы у æмæ кæцы нæу. Фæрæ- 
дыдысты, иу дзырдæй, æмæ сын бахатыр хъæуы. 
Хъæдгæс ын ныронг хисдæр у, зæгъгæ, барста йæ 
бирæ ныхас, ныр æм рамæсты: 
— Ау, уый цавæр рæдыд у?! Искæцы къардиумæ 
куыннæ барæдыдысты æмæ былæй куыннæ ахаудтой? 
Ацы æвзаргæ талатæй алкæйы размæ куыд барæдыды- 
сты æмæ сæ куыд фæкалдтой?.. 
Барæг йæ бæхæй æрхызт. Иæ фарсыл ауыгъд хы- 
зынæй тетрад æмæ кърандас систа. Иу стыр дурыл 
æрынцад — стъолы бæсты, æмæ протокол фыссыныл ба- 
лæууыд. 
Цалынмæ Гæбæти барæджы ныхæстыл дардта, уæд- 
мæ иннæтæ сæ удæй бацыдысты къахыныл. Цыма уыдон 
дæр не ’мбарынц, хъæдгæсы æрбацыд цæй фæдыл у, 
уый, — кæсгæ дæр æм нæ кæнынц. Стæй куы базыдтой, 
82 

Гæбæтийы «дипломатом» ныхæстæй ницы рауад, зæгъ- 
гæ, уæд иууылдæр сæ куыст ныууагътой æмæ сæ цур- 
мæ æрбацыдысты. 
Хъæдгæсимæ быцæуæй кæй ницы рауайдзæн, уый сæ 
алчи дæр зыдта. Æмæ йын лæгъстæтыл фесты. 
— Иарæби, нæхи хъæдзæрттæм сæ куынæ аластам. 
Мæнæ куы сты. Куы йæ зыдтаиккам, уæд æвастæй ни- 
цæмæ бавнæлдтаиккам. Гъемæ йæ мауал дзырддаг кæн, 
дæ хорзæхæй... Уалыимæ Темболат йæхæдæг æрбацæу- 
дзæн æмæ хъуыддаг равзардзыстут. 
— Тæрхондон æй равзардзæн.Мæнæн ахæм хъуыд- 
дæгтæ хатыр кæнын мæ бон нæу, — дзырдта фысгæ фыс- 
сыны хъæдгæс. —Мæ фыды хъæд нæу. 
— Гъемæ дæуæн дæр уый загъдæуа, гормон. Мах 
дæр сæ паддзахады хъуыддагæн ракодтам, — ныхас та 
йæхимæ айста Гæбæти. — Уый Америчы куы уаид, уæд... 
Ам та иууылдæр нæхи советон хицауады куы сты — 
хъæд дæр æмæ хæхтæ дæр... Мах цы куыст кæнæм, уый 
зоныс? Зды агурæм, гормон, нæ хæхты, зды! Зды та цæ- 
мæн хъæуы, уый дæр зоныс, зæгъгæ, аипп ма уæд. Зна- 
джы марынæн... Хæсты дын ничи ис? — афарста йæ 
æвиппайды. 
— Хæсты кæмæн ничи ис, ахæм бинонтæ дæр ма 
разындзæн?.. Мæ дыууæ кæсдæр æфсымæры уым сты. 
Иуæй та дзы азымæджы сау гæххæтт райстам. 
— Гъемæ дæ куыд фæнды уæдæ? Кæдмæ исдзыстæм 
сау гæххæттытæ хæстæй? Фæуын æй хъæуы тагъддæр 
уыцы уæгъуырсыдз Гитлеры. Ды та цалдæр бæласы 
тыххæй дзурыс. 
Хъæдгæс йæ фыссыны куыст кæны, цыма Гæбæти 
уыимæ нæ дзуры, фыст.куы фæци, уæд сæ бафарста: 
— Хисдæр уæ чи у? Мæнæ ацы гæххæтты йæ къух 
бафыссæд. 
— Цавæр гæххæтт у? — цымыдисхуызæй йæ афарс- 
та Гæбæти. 
— Протокол... Æвастæй паддзахады хъæд кæй ныц- 
цагътат, уый тыххæй. 
— Цæгъдгæ йæ нæ ныккодтам. Телыхъæдтæ дзы 
акалдтам, — чидæр йæ дзырд æрбаппæрста. 
— Уый уæлдай нæу. 
— Темболат у неппæты хицау, — загъта Гæбæти.— 
Æмæ ныртæккæ ам нæй. Сæйраг геолог ма нæм ис, æмæ 
уый дæр уæлæ аивгъуыдта. Геолоджы хъуыддаг нæ зо- 
83 

ныс? Изæрæй раздæр никуы æрцæуы. — Йæхæдæг зав- 
хоз кæй у Гæбæти, уый кой не скодта. — Стæй дзы къух 
æвæрын дæр цæмæн хъæуы? Цы ракодтам, уый мæнæ 
ис, æмбæхст нæу, мыййаг. Неппæты дæр æвдисæнтæй 
ныффысс. Ницы фæуыдзысты хъæддзаума. 
— О, æмæ уæд та, кæй ницы фæуыдзысты, ууыл 
æрæвæр дæ къух. 
— Мæ къух?.. Хеллеу!.. Æз фыссын нæ зонын, кæд 
дзы мæнæ адонæй исчи æрæвæра, — бакасти иннæтæм. 
Фæлæ уыдонæй дæр йæ къух æрæвæрыныл ничи сра- 
зы. Сæ нæмттæ æмæ мыггæгтæ йын загътой. Фæлæ йæ 
къух ничи бафыста протоколы. 
6 
Телыхъæдтæ куы сагътой, уыцы бон дæр Хуссары 
штольнæйы гъæйттæй куыст цыди. Фæлæ хохкъахджы- 
тæ бахæццæ сты æвзæр ранмæ æмæ сæ уый размæ нал 
ауагъта. Штольнæйы «царæй» æмæ къултæй дон мызти. 
Донуромæн дарæс æмæ, уымæл ран чи бæззы, ахæм ха- 
лæн æрмæгæй дæр рæвдз не сты. Уымæ гæсгæ алы фехст 
æмæ забой расыгъдæг кæнын къухы стыр зынтæй æфты. 
Темболат иу боны æмгъуыдæй Садонмæ ацыди ди- 
зель-машинæ ласынмæ. Къахджытæн бацамыдта, йе 
’рбацыдмæ уал ацы штольнæйы цы бакусын хъæуы, уы- 
дæттæ. \ 
Темболат куыд нымадта, афтæмæй сæм æртæ-цып- 
пар бонмæ электрон ток уыдзæн æмæ йæ перфораторæй 
æнцондæрæй хуынчъытæ кæндзысты. Кæд ма сæбахъæуа 
иу кæнæ дыууæ хатты дзæбуг æмæ цæнгдыхæй хох 
хуынкъ кæнын. 
Фæлæ æхсæвы уынаффæтæ алы хатт бон афтæ нæ 
рауайынц. Темболат æмбойны нæ раздæхт йæ балцæй. 
Компрессор рæвдзæй баййæфта, фæлæ ма дизельмæ цы- 
дæртæ азилын хъуыди. Кæм винт, кæм гайкæ цалынмæ 
агуырдтой, уæдмæ дыууæ боны агæпп ластой. 
Къалагомы хохкъахджытæ дæр дзæгъæлы кæм бад- 
таиккой. Уæгъд хуырæй цыдæриддæр ссардтой, уый æд- 
дæмæ раластой. Дондзон фæндæгтæ ныссыгъдæг кодтой, 
дон æддæмæ куыд згъора. Байгæрстой та шпуртæ дæр, 
аммонал — бавæрын æввонг. Темболаты æрбацыдмæ 
Мурат цæттæ байдыдта æхсынмæ. Суанг ма шнуртæ 
дæр ныллыгтæ кодта. 
84 

Темболат нæма зынд æмæ Мурат йæхæдæг æхсын- 
вæнд скодта. «Науæд мыл дзæгьæл бадтæй къозотæ ра- 
зайдзæн», — дзырдта йе ’мбæлттæн. Цъæхил сразы Му- 
раты фæндыл. Изæры прораб уыцы фæндон загъта 
Иван Сергеевичæн. Фæлæ уый не сразы йемæ. 
— Нырма мах нæ зонæм, Мурат куыд арæхсы 
уый,— загъта Иван Сергеевич. — Садоны дыууæ мæйы 
курсытæ фæци æмæ цы? Нæ, нæ, мæ хæлар! Цалынмæ 
Темболат йæхæдæг фена, куыд бацæттæ кодта æхсынмæ, 
уый, уæдмæ уыцы хъуыддагыл не сразы уыдзынæн. 
Уæвгæ геолоджы зонд æнæуи дæр зыдтой: дырыс 
адæймаг у. Закъоны куыддæриддæр фыст ис,.уымæй иу 
къахдзæф ахизын никæцырдæм уæнды. 
Райсомæй геолог аивгъуыдта дард участок сгарын- 
мæ. Хохкъахджытæ сæ куыстмæ рацыдысты Хуссары 
штольнæмæ. 
Мурат куынæ фехстаид, уæд дзы иннæтæн дæр ку- 
синаг нæ уыд. Уымæ гæсгæ уыцы райсом æнæгуырысхо- 
йæ рараст æхсынмæ. Аммонал бавæрдта шпуры. Патро- 
нæй, капсулæй, шнурæй — иууылдæр ын цæттæ уыды- 
сты. Шнурты кæрæттæ рахаста хус ранмæ æмæ сæ уым 
фæрсæй-фæрстæм æрæвæрдта, кæй сæ куыд раздæр æх- 
сын хъæуы, уымæ гæсгæ. Иу хатт ма цырагъы рухсæй 
акаст йæ алфæмбылæйттæм, хъæрæй бафарста: «Хæстæг 
ма исчи ис æви нæй?» — Стæй уæд карбиткæ йæ чъыл- 
дыммæ иу къускауы бавæрдта æмæ шнуртыл æндзарын 
байдыдта радыгай. Æдæппæт уыдысты дæс. Фондзыл 
дзы куы бандзæрста, уæд карбиткæйы йæ рæбынкъæ- 
дзæй фесхуыста æмæ йæ бынатæй рахауд. Ахуыссыд. 
Æвæццæгæн æй ризгæ къухæй тагъд-тагъд дзæбæх не 
’рæвæрдта. Лæппу талынджы йæ цырагъ агурыныл 
фæци. 
Уæдмæ шнуртæ судзгæ фæцæуынц. Уый куы ауыдта 
Мурат, уæд фыртарстæй йæ мидбынаты цъилау ныз- 
зылди. Размæ багæпп ласта: асурид судзгæ артыты æмæ 
сæ фæлыгтæ кæнид. Фæлæ цæмæй? Стæй ма кæд? Бай- 
рæджы! Уæртæ фондз синаджы цæхæр калгæ размæ 
фæлидзынц. Ныртæккæ дæр бандзæвдзысты, къæдзæх 
срæмудзыны тых кæмæ ис, уыцы халæн æрмæгыл. Æмæ 
уæд... 
Лæппу бамбæрста, цы рæдыд æруагъта, уымæн 
срастгæнæн кæй нал ис. Æмæ лизьшмæ фæцис. Фыр- 
тарстæй стæй шнуры сыгъды тæфæй йæ улæфт фенуди. 
85 

Æмæ æрдæг фæндагыл ахауд. «Бабын дæн!» — сдзырд- 
та ма йæхинымæр. Бамбæрста, цы бæллæхы бахауд, 
уый æмæ ма йæ фазыл æддæмæ бырыныл архайдта. 
Æмбисмæ куы рахæццæ, уæд ныннæрыд фыццаг гæрах. 
Мурат дæлгоммæ фæтъæпæн зæххыл. Хох кæм фехæлд, 
уырдыгæй йæм чысыл дуры къæрттытæ æрбасхъиудта, 
чысыл цæфтæ æмæ цъæрæмыхстытæ фæци. 
Тынг фæтарстысты иууылдæр. Цъæхил раздæр йæ- 
хинымæр Иван Сергеевичыл худти. «Дæхимæ ахæм бæр- 
нондзинад цæмæн исыс?» — цалдæр хатты йæ сфæзмыд- 
та йæхинымæр. Ныр ма йæм фæсмон бæргæ æрхъардта, 
кæй йæм нæ байхъуыста, уый тыххæй. 
Фæлæ фæсмонæй хъуыддагæн пайда нæй. Æгайтма 
лæг æнæфыдбылызæй баззад. Æмхуызонæй рæвдз фев- 
нæлдтой забой сыгъдæг кæнынмæ. Уæле сыл дон кæй 
мизы, уый дæр сæ ферох. Зиууæттау æвнæлдтой. Му- 
ратыл дæр цыма æппындæр ницы æрцыд, уыйау йæхæ- 
дæг дæр бавнæлдта — тачкæтæ скъæфта иу иннæйы фæ- 
дыл. 
Æнæхстæй чи баззад, уыцы шнуртæ куы ракъахтой, 
уæд та адæмы æддæмæ рарвыста. «Донласт хуылыдзæй 
нал тæрсы», — загъта. Æмæ уыдоныл дæр бандзæрста. 
Иæхицæй хъал уыд, æви фыртарстæй — йæ дзыхæй 
ныхас нал хауд. Æрмæст ын йæ тачкæ чи ’вгæдта, 
уымæ-иу æхсгæ ныхас баппдерста: «Тагъддæр, тагъд- 
дæр!» 
— Уыцы «тагъд» дæ нæ сæфта, цы? — афтæ сдзырд- 
та иу хатт Цъæхил. 
Æндæр æм ничи ницы дзырдта. Иннæтæ дæр уæлдай 
ныхас нæ кодтой. Тагъд архайдтой, цыма сæ исчи куы 
’рбаййафа, уымæй тæрсынц. 
Иугæр йæ хæс кæронмæ куы сæххæст Муратæн, ин- 
нæтæ дæр куы фехста, уæд цыма йе ’ккойæ уæззау 
уаргъ æрхауд, уыйау бахудт æмæ загъта: 
— Уæллæй, мæрдтæ мæ иæ бауагътой сæхимæ. Уы- 
цы æнарæхстæй, дам, нæ ам фæцæгъддзынæ. 
Мурат фыццаг хатт фехста æнæ искæй æххуысæй. 
Æмæ уыцы сахат басаст йæ рæдыдыл. 
Фæлæ ма ууыл йе ’мбæлттæй чидæр афтыдта: «Цы- 
ма сыкъадзæф уыди. Æгæр хъæбатырæй цыди æхсын- 
мæ», — дзырдта Мураты фæсаууон иннæтæн. 
Уыцы гуырысхо дзæгъæлы нæ уыд. Раст зæгъын 
хъæуы, йæ куысты йæ никуы ничи федта нозтджынæй. 
86 

Фæлæ нозтмæ æгæр æмхиц кæй у, уый бирæтæ зыдтой. 
Æмæ йын æй ныр æргом загътой. Æрмæст сæхи ми- 
дæг. Бартхъирæн æм кодтой, æддæмæ куыннæ райхъуы- 
са, афтæ. 
Афонæй фæстæдæр бафæстиат сты уыцы бон, фæлæ 
сæ куысты бынат райсоммæ сыгъдæгæй ныууагътой. Цы 
’рцыди Хуссар штольнæйы, уый дæр дичи базыдта. 
# # # 
Хъæдгæс ацыд къуырийы размæ. Ныр та геологтæм 
фæзынди районы милицæйæ лæг, хъæд æвастæй кæй 
ныццагътой, ууыл слест кæнынмæ. Кæй æрластой, уыцы 
хъæдты слестгæнæг федта зæххы сагъдæй. Уыди сыл 
телтæ тыгъд. Дыууæ комы астæу Фæзыхъæуы дизель- 
мотор тыр-тырæй зарыд, йæ тыхæй та компрессар 
куыста. 
Хъæдгæсы протоколы цы фыст уыди, уымæй уæлдай 
милицæйæ æрвыст лæг дæр ногæй ницы базыдта. 
Аххос иууылдæр йæхимæ айста Темболат. 
— Зонын æй, давын хорз нæу. Мæхæдæг нæ уыдтæн 
хъæды. Æрвитгæ сæ æз акодтон. Нæ куыст цас фæ- 
рæвдздæр уыдзæн, уый куы базыдтон, уæд æй дав- 
дыл нæ банымадтон. Ирон æмбисондау—«йæ дзы- 
хæй цы комдзаг æрхауд, уый — йæ хъæбысмæ». Компрес- 
сор кæй срæвдз, уымæй куыст цас фæтагъддæр, уый 
зоныс?.. 
Æмæ куыддæриддæр уыди хъуыддаг, афтæ йын æй 
радзырдта. Цал бæласы акалдтой, уый дæр ын загъта. 
Фарст фæци слестгæнæг, йæ гæххæттытæ бафснайд- 
та. Иæ бынатæй нæма сыстад, афтæмæй ма Темболатиг 
мæ ныхæстыл афæстиат. 
— Чи зоны, ды раст дæ. Алчидæр, йæхимæ растдæр 
куыд кæсы, афтæ куы кæна, уæд иумæйаг æгъдау сæ- 
вæрæн нæй. Гъе, уымæ гæсгæ дæ адæмон тæрхондоны 
раз дзуапп дæттын бахъæудзæн. 
Раст мæйы фæстæ æцæгдæр, Къалагомы геологты 
партийы сæргълæууæг Темболат тæрхондонæй пъавес- 
кæ райста. Фæсидтысты йын æрмæст йæхимæ. 
Тæрхоны бонмæ трест дæр æрбарвыста æхсæна- 
дон сæрылдзурæг, сæ кусæджы æфхæрдæй бахъахъхъæ- 
ныны тыххæй —тресты сæйраг инженеры. 
87 

Уый уыди, куыстадты алы ран дæр сæ афæдзы æрдæ- 
джы æнтыстдзинæдтæ куы нымадтой, уыцы бонты. Æх- 
сæнадон сæрылхæцæг тæрхоны лæгтæн бирæ фæдзырд- 
та Темболаты хорз куысты тыххæй. Зынвадæтты архай- 
гæйæ иннæ партитæй фылдæр проценттæй кæй сæххæст 
кодта йæ пълан Темболаты геологон парти. Телыхъæд- 
тæ куы ныссагътой æмæ зæххы бын механизмтæ куы 
скуыстой, уæдæй фæстæмæ фæллойы æнтыстдзинад фæ- 
ци æртæ хатты фылдæр. Ленины фыстытæй ма цитатæ 
дæр æрхаста, фæллойы æнтыстдзинад коммунизмы фæ- 
уæлахизæн цас ахъаз у, уый тыххæй. 
Тæрхондоны ма уыди, уголовон хъуыддагæй фæстæ- 
мæ, хъæдты хицауады хъаст дæр. 
Тресты æрвыст лæг разы уыди зиантæ сæхимæ рай- 
сыныл. Æцæг йæ фæстаг ныхасы уый ракуырдта тæр- 
хондонæй, цæмæй сæ банымайой, базары аргъыл нæ, фæ- 
лæ паддзахадон æргътæм гæсгæ, стæй сын сæ хорз 
кусæгæн ахæстоны фæбадыны тæрхон ма скæной. 
Цалынмæ иннæ уаты тæрхон рахæссыныл бадтысты, 
уæдмæ Темболат йæ сагъæсты обкомы секретары каби- 
неты фестад. Иæ зæрдыл та æрбалæууыдысты обкомы 
секретары ныхæстæ: «Мах æххуыс дæ куы бахъæуа, уæд 
дын ардæм фæндаг амонын нæ хъæуы». Цымæ цæуыл- 
нæ цыди обкоммæ паддзахады хъæдæй давыны бæсты? 
Чи зоны, уыдонæй куы куырдтаид, уæд ын бар радтаик- 
кой. Ныр тæрхондоны æууæлтæм куыд байхъуыста, аф- 
тæмæй æппынкъаддæр дыууæ азы æмгъуыдмæ ахæстон- 
мæ фæцæуы. Æмæ йæхинымæр писмойы ныхæстæ цæт- 
тæ кодта обкомы секретарь Мамсырмæ. 
Тæрхондон рахаста ахæм уынаффæ: паддзахады 
хъæд ахæм æбуалгъ цагъд ныккæныны тыххæй Къала- 
гомы геологты партийы сæргълæууæг Уалиаты Тембо- 
латæн тæрхонгонд æрцæуæд — уголовон кодексы (ахæм 
æмæ ахæм статьятæм гæсгæ) дыууæ азы ахæстоны фæ- 
бадын... Фæлæ йæ рæдыдыл æргом кæй басаст слесты 
рæстæджы дæр æмæ тæрхондоны раз дæр, йæ хæдзары 
хъуыддаджы тыххæй нæ, фæлæ паддзахадæн пайда чи 
фæци, ахæм хъуыддагæн сæ кæй спайда кодта, уый 
тыххæй йын уыцы æмгъуыд нымад уæд... дзырдæй тæр- 
хоныл. Бæлæстæ та паддзахады æргътæм гæсгæ фиддон 
сты трестæн. 
Ууыл ахицæн «Æфтауцгæнæн рагъы» хъæды цагъд 
æмæ телыхъæдты хъуыддаг. 
88 

7 
Темболат Хуссары штольнæйæ æддæмæ нал цыди. 
Кæм райдыдтой, уыдонæй амæй æнхъæлцаудæр ран 
нæй. Компрессор дзы куы скуыста, уæд та сæ хъуыддæг- 
тæ ноджы фæрæвдздæр сты. Фæлæ та сæ размæ 
февзæрд ног цæлхдур: аразæнтæ цæмæй æвæрой, уый 
нал и. 
...Дыууæ боны фæкуыстой аразæнхъуагæй. Исдугмæ 
иу цухæй æвæрдтой аразæнтæ. Зæрдæдаргæ кæм уыди, 
уым та-иу дыууæ цухы дæр фæуагътой. Стæй та æнгом 
æвæрд кæм уыдысты аразæнтæ, уырдыгæй фæистой æх- 
сæнмæ-æхсæнты. Стæй фыццаг фидæрттæй дæр райси- 
наг ницыуал уыди. 
Уыцы æхсæв æнафоны дæр ма къанторы бадтысты 
партийы сæргълæууæг Темболат, геолог Краснов, хох- 
куысты мастер Цъæхил, завхоз Гæбæти æмæ ма иннæ- 
тæй дæр чидæртæ. Фæтæгены цырагъы рухсмæ кæрæдзи 
чысылтæ уыдтой, афтæмæй бирæ куы фæбадтысты, уæд 
алыг кодтой: «Цом та райсом дæр Хуссары штольнæ- 
мæ. Уым бæрæг уыдзæн... Чи зоны, афонмæ дæр маши- 
нæ æрбацæуы, хъæдæрмæгæй йе дзагæй...» 
Райсомы фыццаг сменæимæ рацыдысты партийы ра- 
замонджытæ сеппæт дæр. Афæлвæрдтой æнæ аразæн- 
тæй. Размæ нал къахтой, фæлæ... хæрдмæ. Ноджы мæ- 
лæты хырыз разынд уыцы ран хох. Æхсын дæр æй нæ 
хъæуы. Куыддæр ыл перфоратор бандзæвы, афтæ дур- 
æлыг къæйтæй æрызгъæлы æмæ апырх вæййынц. Къа- 
хæнтæй йæ агайынц æмæ тæнæг къæйтæ дæлæмæ згъæ- 
лынц. Иннæтæ йæ рæвдз æвгæнынц тачкæты æмæ йæ 
æддæмæ ласынц. Кæд дзы искуы фидар къæдзæхыл 
сæмбæликкам, зæгъгæ, йæ къахынц хæрдмæ. 
Бæрзонд схæццæ уæлæмæ штольнæйы «цар» уыцы 
ран. Уæддæр згъæлд æмæ згъæлд. Штольнæ нæ, фæлæ 
дзы цавæрдæр талынг агъуыст рауад. 
Иннæ бонтæй хъауджыдæр сæ куыстæй рацыдысты 
бынтон фæлладхуызæй, уæнгмардæй. Афтæмæй боны 
кæронм« дæр æххæст нæ бакуыстой. Суанг изæрмæ 
дуртыл фæбадтысты штольнæйæ рахизæны. Тæрхон 
æрæфтыдтой, дарддæр цы кæной, ууыл. Абондæргъы 
цæуыл дзырдтой, знон æмæ æндæрæбон цæуыл хъуыды 
кодтой, ныр дæр уый у сæ ныхасаг: хъæдæрмæг хъæуы 
аразæнтæн. Алчи дæр сæ зыдта, ногæй кæй ницы зæгъ- 
89 

дзæн, уый. Уæддæр дзырдтой ууыл. Æдзухдæр коммæ 
кастысты, кæд мыййаг хъæдласæг машинæ æрбацæуы, 
зæгъгæ. Иуы дæр сæ йæ къах нæ хаста хъæумæ. Æмæ 
куыд ацæуой? Ацы ранæй здыйы «тæф» сæ фындзыл 
уайы æмæ йын ныууадзæн нæй, цалынмæ йын йæ бæ- 
рæг базоной, уæдмæ. 
— Тагъддæры тыххæй ма нæхи машинæ дæр арвыс- 
там, уыййедтæмæ раст обкоммæ фæцæуин мæхæдæг. 
Æндæр ай циу?.. — джихтæгæнгæ дзуры Темболат. — 
Æниу ныр обкоммæ бацæуынæн цæсгом дæр хъæуы. 
Уартæ «Æфтауцгæнæн рагъыл» хъæд уæ разы, зæгъгæ, 
мын мæ цæстмæ бадардзысты айфыццаджы телыхъæд- 
ты хабар. 
Фæстагмæ геолог йæ фæндон загъта: 
— Ам рæстæг дзæгъæлы сафæм, бавналын уал нæ 
хъæуы къанæуттæ къахынмæ. 
— Дзæгъæл бадтæй дзæгъæл куыст хуыздæр у, зæ- 
гъынмæ хъавыс, æвæццæгæн? — уайдзæфгæнæгау æй 
бафарста Темболат. 
— Цæмæн у дзæгъæл куыст. Уæлæ ныр дæр нæ къа- 
хынц, æмæ дзæгъæл куыст кæнынц? Нырма нæ ацы 
фæхстыл æмæ рæгътыл къанæуттæ къахын чысыл хъæ- 
уы? Ацы комы сгаринаг бынæттæ бирæ ис нырма. 
— Уый æз дæр зонын. Фæлæ уал ацы штольнæ кæ- 
ронмæ ахæццæ хъæуы. Нæ фыццаг штольнæйы цы ис, 
уый бæлвырддæр базонæм. Науæд нæм мæлæты бирæ 
тыхтæ куынæ ис... Ацы хæхты, цинк æмæ здыйы фæд 
кæм зыны, ахæм басгаринаг рæттæ чысыл нæй. Алы 
ран дæр иу кубометр куы къахæм, уæддæр сыл тагъд 
зылд нæ фæуыдзыстæм. 
Баталынг сыл штольнæйы раз. Темболат уыцы бон 
сæхимæ цæуыны кой нæ кодта. Æмæ иннæтæ дæр уымæ 
гæсгæ бадтысты. Адæймаг уæззау куысты фæстæ стын- 
мæ куыд зивæг байдайы, афтæ бамбарæн уыди Тембо- 
латы дæр. Æцæгæй та йе ’мбæлттæм афтæ касти, цыма 
йын уæлдай нæу, ам штольнæйы баззайа æви йæ фатер- 
мæ хуыссынмæ ацæуа. 
Æрыгон хохкъахæг Бечырби уый бафиппайдта æмæ 
йын афтæ бакодта: 
— Цом уал, Темболат, махмæ. Фæлладæй ма арды- 
гæй Былыхъæумæ цы цоппай кæныс? 
Темболат, цыма уыцы ныхасмæ æнхъæлмæ касти, 
уыйау фæхъæлдзæг. 
90 

— Æмæ æвзæр у, æихъæлыс, дæ фæнд? Хадзырæ- 
тимæ уæддæр фæбадон. 
Æмæ Бечырбиимæ баздæхт Хуссарыхъæумæ. Иннæ- 
тæ дæр уæд фæраст сты сæхимæ. 
* * * 
Бечырби æрæджы æрбацыд геологты партимæ ку- 
сынмæ. Растдæр зæгъгæйæ та йæ æрбакодта йæ фыд 
Хадзырæт. 
Цæвиттон, Гæлуаты Хадзырæт дæр хохæй быдырмæ 
ралыгъд. Бирæты хуызæн фæстæмæ фæкæс-фæкæсгæн- 
гæ. Иæ фыдæлты ингæнтæ дзæгъæлæй ныууадзын æм 
зын касти. Уалынмæ куы фехъуыста, сæ комы геологтæ 
кусын райдыдтой, зæгъгæ, уæд’сеппæты разæй фæстæ- 
мæ æрбаздæхт. 
Цыма иудадзыг цæрынмæ нæ лыгъди быдырмæ, фæ- 
лæ — рæстæгмæ, уыйау йæ бæстыхæйттæй ницы фе- 
хæлдта. Æрмæст сын сæ дзаума раивадæг кодта, уый 
дæр, æхсызгондæр æй цы хъуыди, уыдон. Иннæтæ уал 
уым ныууагъта æмæ дуæртты зæгæлтæ ныкъкъуырдта. 
Ныр æрбацыд æмæ йæ цæттæ къуымты æрцард. 
Дыккаг бон зæронд лæг геологты партийы хисдæрмæ 
ныццыд Былыхъæумæ. Хадзырæт загъта: 
— Кусджытæ уæ нæ хъæуы мыййаг?.. Мах æрæджы 
æрбалыгъдыстæм быдырæй фæстæмæ... Уæлæ Хуссары 
цæрæм. Æмæ, нæ зоныс, ралидз-балидзгæнæг лæг... 
Æгуыстæй куыд? 
Æгæр дардыл куы дзырдта, уæд æй. Темболат ба- 
урæдта: 
— Куыстмæ цæуынмæ хъавыс, зæронд лæг? 
— Нæ, нæ. Иу æвзæр лæппу нæм ис æмæ кусынмон- 
дагæй цъæх арт уадзы. 
— Æмæ кæм ис? 
— Нæхимæ... Ед у... Хæсты уыди уый дæр. Æмæ ин- 
валид фæци’с. Иæ галиу къахæй чысыл къуылых цæуы... 
Кусынмæ йæ ницы хъыгдары. 
— Уыйзс дæр кусæд. Федтай, уæ хъæуы сæрмæ хо- 
хы гуыбын куыд байгæрстам?.. 
— Куыннæ, куыннæ, дæ рын бахæрон! Уæ цæрæн- 
бон бирæ. Ам ма уæ разæй дæр бирæ хæттыты уыдысты 
индженертæ. Фæлæ сæ лæджы æмбæрц дзыхъ никуы 
91 

ничи скъахта. Æрмæст зæххæй уæлæмæ чи зынди, уы- 
цы дуры къæрттытæ хастой. Кæддæр бельгиæгтæ кæй 
скъахтой, уыцы рагон дзыхъытæ рауын-бауын кодтой... 
Нæ фыд-иу афтæ дзырдта... 
— Дæ фыд рухсаг уæд, фæлæ дæ фырты райсом рар- 
вит. 
— Æмæ уæлæ нæ цуры нæ кусут? Уырдæм æй æр- 
бакæндзынæн. 
— Гъемæ хорз. 
Хадзырæт уыцы бон йæ лæппуимæ æрбацыд штоль- 
нæмæ. 
Уæдæй абонмæ Бечырби дæр кусы геологты парти- 
йы. Фыццаг хохкъахæгæй. Уыйфæстæ та йæ динамит 
æхсæг сæвæрдтой. 
Хадзырæт царди Стыр æрхмæ хæстæг иу лæгъз фæ- 
зы. Куыд дзурынц, афтæмæй Хадзырæт у йæ фыдæл- 
тæй цыппæрæм фæлтæр, ацы бынаты чи царди, уыдо- 
нæй. Æппæты разæй ам чи æрынцади, уыдон дзы бирæ 
стыр дуртæ атылдтой æмæ сæ былæй аппæрстой, бирæ 
хуыр дзы фæуыгътой. Æккойæ йæм фæхастой сау мæр, 
фыдæй фыртмæ дзы фæкалдтой фаджыс. Афтæмæй дзы 
сарæзтой æмбисонды дыргъдон æмæ кæрт. 
Кæддæр сырх ахуырст чи уыд, ахæм дывæрсон фæй- 
нæг дуарыл бацыдысты мидæмæ. Хохаг фадæттæм гæс- 
гæ йын стыр кæрт схонæн ис. Фæлæ йæ фылдæр æр- 
дæг у къæйдуртæй амад гæрæнæй хицæнгонд æмæ дзы 
дыргъбæлæстæ сагъд. Æхсæнмæ-æхсæнты — æрдæг- 
хуыскъ, кæнæ бæласцухтæ. Бæрæг у, дыргъдоныл азтæ 
кæй рауад æмæ фыдбонтæ кæй федта. 
Кæрты рæбынæй — тъæпæнсæр ныллæг хæдзæрттæ 
æмæ сара. Сарайæ хæдзары æхсæн — кулдуар, ууылты 
чъылдыммæ ахизынц. Хæдзæртты фæстæ — фосы скъæт- 
тæ, бонхæрæнтæ, мус... 
Кæртæй сарамæ бацу, уырдыгæй та бахиз агъуыс- 
тыты размæ зæхбын тыргъмæ. Тыргъæи алы уатмæ 
дæр — хицæн дуар. 
Темболат куыддæр сарамæ йæ къах бавæрдта, афтæ 
йæ былтыл ауад хъыхъхъаг сæнары смаг, стæй хохаг 
хос æмæ зыгуымы тæф. Сæнары смагмæ смудын цас 
адджын у, уый алчи дæр зоны. Афтæмæй та Тембола- 
тæн уыцы сахат цæмæндæр æхсызгон уыди. Иæ цæсты- 
тыл ауадысты йæ сабийы бонтæ. Ахæм сæрдыгон изæр- 
иу, йæ мад цалынмæ скъæты хъуццытæ дыгъта, уæдмæ 
92 

Темболат та хъарм æхсырмæ æнхъæлмæ кæсгæйæ сæ 
тыргъы æркув-æркув кодта... Тæхудиаг сабийы бонтæ! 
Ахæм æнæмæтæй ма ацæр... 
Хадзырæты бинонтæ æнæнхъæлæджы уазæгыл тынг 
бацин кодтой. Цæхх, кæрдзыи уазæгæн æнæвгъау æрæ- 
вæрдтой. Уæддæр ма дзы æфсæрмы кодтой: 
— Бахатыр кæн, хорз уынинаг уазæг бæргæ дæ... 
Фæлæ дыууæрдæм схауæццаг стæм. Уыййедтæмæ... 
— Уыййедтæмæ ма мын цы уæ зæрды ис? Уæ гал 
ма мын кæд аргæвдат... 
— Гал дæр цæуылнæ! Уæдæ ма хуыздæр кæмæн 
аргæвддзыстæм? Сымах хуызæн уазджытæ коммæ куы 
’рбацæуа, уæд сыи гал аргæвдын дæр æмбæлы. Хисты- 
тæн куы æргæвдæм. Кæнæ мæнæ нæ лæвархор дзуæрт- 
тæн цас галтæ æмæ фыстæ фергæвстам фыдæй-фыртмæ. 
Æмæ нын уæддæр куы никуы ницы феххуыс сты. Сы- 
мах та «е ’нхъæлцау стут... Нæ амонд уæ къухы ис... 
Темболат исдугмæ фефсæрмы, æфсин фынгтæ ара- 
зыныл куы балæууыд, уæд. Хатыртæ сæ куырдта, кæй 
сæ батыхсын кодта, уый тыххæй. Фæлæ зæронд лæджы 
ныхæстæм хъусыныл куы фæци, уæд дзы ферох, уазæг- 
уаты кæй ис, уый дæр. Айрох дзы сты абондæргъыйы 
маст æмæ фыдæбæттæ. Иæ цæсгом фæрухсдæр. 
— Уæллаг сын ма уæд, мах чи схæтæгхуаг кодта, — 
дзырдта Хадзырæт. — Æнцон у, дæ рагон цæрæн бына- 
тæй сыст æмæ да-алæ быдырмæ алидз? Стæй та, уым дæ 
бын дæр ма бахъарм кæн, афтæмæй — фæстæмæ... Æмæ 
цæй фæдыл? Цæрæнхостæ нæ цуры сты, сызгъæринтыл 
нæ къæхтæй цæуæм, афтæмæй ма кæдæмдæр цардагур 
лидзæм. Æмæ ныл рагон æмбисонд æрцыд: гуымыдза, 
дам, сыкъатæ агурæг ацыди æмæ ма йæ хъустæ дæр 
ахаудысты. Мах дæр ардыгæй цæттæ колхозæй ацы- 
дыстæм хъæздыгдæр цард агурæг. НьГр мæнæ мæнмæ 
нæ кæсыс? Мæ къухтæ мæ дæлæрмтты бафснайдтон, аф- 
тæмæй æрбацыдтæн. 
Фысым æмæ уазæгæн æртыкъахыг ирон фынджы 
уæлхъус ацайдагъ хъуыддаджы ныхас. Хадзырæт цы- 
дæр æнæрвæссон хуызæй дзуæрттæ æмæ хистыты кой 
куы скодта, уæд æм Темболаты зæрдæ фехсайдта. 
«Дарддæр æй базонын хъæуы, дзуæртты тыххæй йæм 
цы зонд ис, уый». Æмæ йæм зæрдиагæй хъуыста. Ха- 
дзырæт та дзырдта дарддæр: 
— Адæм, дæ рын бахæрон, сæ зæрдæ дарынц, сы- 
93 

махыл. Уæдæ ам цæмæн æрбалæууыдыстæм быдырæй 
фæстæмæ?.. Æз мæхи зонынхъом куы фæдæн, уæдæй 
нырмæ ацы комы чи нæ уыди иæ хæхты хæзнатæ агу- 
рæг: англисæгтæ, французæгтæ, бельгиæгтæ, уырыс- 
сæгтæ, зæгъай... Уæдæ паддзахы куы аивтой, уæдæй 
нырмæ дæр чысыл нæ фæцыдысты ардæм. Фæлæ сæ 
мæнæ сымах хуызæн дзыхъы арф никуы ничи ныб- 
бырыд. 
— Гъемæ мах ныббырыдыстæм хуынчъы æмæ дзы 
хурхæй мæлæм, — сдзырдта Темболат хъазгæмхасæн, 
зæгъгæ та кодта, æцæг цы уыди, уый. 
— Æнцон нæу хох къахын. Уый раст у. Фæлæ æн- 
цон нæу уæливых хæрын дæр. Уæлдайдæр фæлмæн 
цыхтæй дзаджджын уæливых, царв ыл бирæ куы вæй- 
йы, уæд. Уайтагъд дзы алгъæд вæййы адæймаг. Уæд- 
дæр уæливых æвзæр у, зæгъгæ, ничи зæгъдзæн. Афтæ 
уæ куыст дæр. Æнæ зынæй хорздзинад ссарæн нæй, дæ 
рын бахæрон. 
— Нæ мæ бамбæрстай, Хадзырæт. Æз зын уый нæ 
хонын, æмæ хæхтæ кæй къахæм. Кусджытæ нæм фаг 
нæй, иннæ ахæм — кусæнгарз, машинæтæ... Кæнæ хорз 
хæринæгтæ, хуыссæнтæ. Уыдон иууылдæр куыннæ хъæ- 
уынц кусæг лæджы? Уыдон уыдзысты. Цалынмæ нæма 
сты, уæдмæ уал сын лæг фæраздзæн. Фæлæ исты аххо- 
сæй куыст куы ныллæууа бынтондæр, уæд уымæн та 
цы чындæуа? Цы-фæнды зынтæй дæр куыст чысылгай 
размæ куы цæуа, уæд зæрдæ хъæлдзæг у, фæллад ни- 
цæмæ дары. Фæлæ ныр махæн цы кæнын кæныс? Нæ 
куыст ныллæууыд бынтондæр. Цæй тыххæй, æнхъæлыс? 
Цалдæр хъæды лыггаджы тыххæй. Аразæнтæ цæмæй 
скæнæм, уый нæм нал ис. Штольнæйы та, дæ фæдыл 
аразæнтæ куы нæ æвæрай, уæд дыл хох æркæлдзæн... 
Фæдис хъæр кæнæм ардыгæй, нæ иунæг машинæ дæр 
арвыстам. Фæлæ хъæд ласæг нæй... Гъемæ абондæргъы 
мæстæй судзæм. Æмбисбонмæ дзæгъæлы фæкуыстам. 
Æнæ аразæнтæй кæд иучысыл уæддæр бакъахиккам, 
зæгъгæ, афæлвæрдтам. Фæлæ фæлмæн къæдзæх згъæлы 
æмæ згъæлы. Æмæ нæ мидбынаты цоппаи кæнæм. Куыд 
дæм кæсы: дзаджджын уæливыхтæ хæрынæй дзæгъæлы 
бадынæй кæцы æнцондæр у? 
Хадзырæт æвиппайды дзуапп нæ ратта. Иуцъусдуг 
æнæдзургæйæ алæууыдысты æмæ афтæ: 
— Фынгмæ æвнал, Темболат, афтæмæй дзурæм. 
94 

Къæбæр уазал кæны... — æмæ йæхæдæг раздæр æрæв- 
нæлдта. 
Ахордтой. Фæйнæ анызтой. Стæй уæд йæ уазæджы 
фарстæн дзуапп радта фысым: 
— Уымæй раст зæгъыс, Темболат. Де ’хсызгон ку- 
синаджы цур лæуу, афтæмæй йæм бавналын дæ бон ма 
уæд, уый кусæг лæгæн ахæстоны бадынæй уæлдай нæу... 
Иухатт быдыры хуым бакодтам... Хъæдгæроны зæххыл, 
Хетæджы къохмæ хæстæг. Уæд колхозтæ нæма уыди. 
Иу изæр нæ хуымæй куы рараст стæм, уæд мæ уæрдо- 
ны рæтæнагъд ныкъкъæрцц ласта. Дæ хæрамы зæрдæ 
уый бакæнæд, мæ зæрдæ цы бакодта уыцы сахат. Цы 
гæнæн ма мын уыд: суадз дæ бæх æмæ дæ уæрдон бы- 
дыры астæу ныууадз... Цалынмæ рахъуыды-бахъуыды 
кодтам, — нæ хисдæр лæппуимæ уыдыстæм, быдыры 
цæры ныртæккæ дæр, — уæдмæ адæм аивгъуыдтой 
хъæумæ. Хур дæр аныгуылд. Куыд зын мын уыдаид, 
уый бамбар: иумæ хорæн давынæй дæр тас уыди, стæй 
мын райсоммæ дæр чи раттаид æцæгæлон хъæуы рæтæ- 
нагъд? Мæ нартхор та тонинаг. Мит æй цы сахат æрæм- 
бæрздзæн, уый бæрæг нæй. Ныр мæ тæккæ цур замма- 
найы хъæд. Хетæджы къох. Фæлæ йæм бавналын чи 
уæнды? Адæммæ байхъус, уæд цы хуызæн бæллæхтæ не 
эрцыди. Хетæджы къохæй иу къæцæл дæр чи рахаста, 
уыдоныл? Мидæгæй дзы уыйас дæр хæр — æхсæр уа, 
тæрс, фæткъуы, кæрдо. Арт дæр дзы бандзар... Фæлæ 
æддæмæ? Абабау!.. Иухатт, дам, иу æрыдойнаг лæппу, 
горæты чи ахуыр кодта, ахæм, уым уыди æмæ дзы уис ра- 
лыг кодта æмæ йæ рахаста. Цалынмæ, дам, лæппу уыр- 
дыгæй сæхимæ цыди, уæдмæ сæрра. Куыддæр сæ кæрт- 
мæ бахызт, афтæ, дам, сарайæ фæрæт радавта, йæ хойы 
рацахста æмæ йæ лыстæг скарста. Фыдджын, фыдджын, 
сыхæгтæ, зæгъгæ, дам-иу куы ныхъхъæр ласта... Раст 
зæгъын хъæуы, уыцы ныхæстыл æууæндгæ дæр кодтон. 
Фæлæ тыхст лæг ныфсхаст вæййы. «Цæй, Хетæджы 
дзуæрттæ, кæд искуы искæмæн баххуыс уæ зæрды ис, 
уæд ма мæнæй тыхстдæр чи уыдзæн?» — скуывтон мæ- 
хинымæр æмæ йæм бацыдтæн. Хъама мæм уыди цыр- 
гъагæй. Дыууæ ставдгомау михы ракодтон, ивазны 
дæргъæнтæ. Рæтæнагъд кæм фæхъæн, уым сæ дыууæр- 
дыгæй сæвæрдтон æмæ сæ бозийæ ныббастам. 
Æхсæвæрафон æрхæццæ стæм нæ фысыммæ. Фæлæ 
никæмæн ницы загътон. Лæппуйæн дæр бафæдзæхстон. 
95 

Хъоды мыл бакодтаиккой адæм, стæй мæ уырдыгæй фæ- 
тардтаиккой... Куы ницы мæ бахъыгдардтой Хетæджы 
зæдтæ, уæд дыккаг бон мемæ фæрæт рахастон. Хъуы- 
зæгау бацыдтæн къохмæ æмæ дзы хорз сывылдз рæтæ- 
нагъдаг ракалдтон. Аивæй йæ рахастон, изæры талынг- 
мæ бафæстиат дæн мæ хуымы æмæ рæтæнагъд хъæумæ 
æрластон. Мæ фысымы та асайдтон, уæлæ зæгъын, фæн- 
дагыл хъæддзаутæй балхæдтон. Абоны онг, куыд уыныс, 
æрра дæр не сдæн æмæ марæг дæр. 
Темболат хъусы йæ фысымы ныхæстæм æмæ йæ ри- 
хи здухы: «Ай, мæн чи хъæуы, уыцы хабар мын куы 
дзуры». 
— Гъы, æмæ уымæй цы зæгъынмæ хъавыс, Хадзы- 
рæт? — бафарста йæ Темболат. — Мах дæр уырдæм фæ- 
цæуæм аразæйнæгтæм?.. 
— Цæмæн уым? Уæлæ уæ тæккæ фарсмæ замманай 
бæрз бæлæстæ. Нæ бæззынц уыдон аразæйнæгтæн? — 
зæронд лæг йæ рихитæ адаудта, цыма йемæ быцæумæ 
йæхи цæттæ кæны, уыйау. 
— Уыцы бæлæстæ бæргæ зонæм, — баурæдта йын 
йæ ныхас Темболат. 
— Багъæц, æмбарын дæ! Ома, уыдон кувæндоны бæ- 
лæстæ сты æмæ сæм æвналæн нæй, зæгъыс? Ды дзуæрт- 
тæм цы цæстæй кæсыс, уый нæ зонын. Фæлæ сæм æз 
кæсын, цы сты, уыцы цæстæй... Фæнды дæ базонын, уæ- 
лæ уыцы къох хуыцауы кувæндон’ куыд ссис, уый? Фы- 
дæлтæ афтæ дзырдтой уый тыххæй. Ацы комы адæм 
куы нæма царди, уæд дзы зæд дæр ничи зыдта æмæ 
кувæндон дæр. Æппæты разæй, дам, ардæм æрбафтыди 
Дыгургомæй цавæрдæр цуанон. Кæсы æмæ мæнæ ацы 
хуссар фахсыл (уыйфæстæ йæ Хуссарыхъæу дæр уы- 
мæн схуыдтой) æвæджиау хъугом хуымгæндæн, хæр- 
зад суадон, фосы хизæнтæ, уыгæрдæнтæ. Хъæд бирæ нæ 
уыди. Æрмæст уæлæ ададжы фæйнæварс зади дзæбæх 
хъæд. Куы дзы æрцардысты адæм, уæд хъæды иу кæрон 
радих кодтой æмæ дзы æрхъуын ныссагътой. Уыцы хай 
цагъд куы фесты, уæд та дарддæр ныссагътой се 
’рхъуын. Афтæмæй-афтæмæй хъæд скуынæг. Иу чысыл 
къох ма дзы куы баззад, уæд æрхъуын уырдыгæй нал 
сластой, æмæ бæлæстæм æвналæг нал фæци. Куыдфæс- 
тæмæ бæлæсты бынмæ адæм кувынмæ цæуын байдыд- 
той, калæн кæмæн нæй, уыдонмæ хуыцауæй цыдæр тæ- 
ваг ис, зæгъгæ. Ныртæккæ дæр ма йæ бирæтæ хонынц 
96 

уый тыххæй «Æрхъуыны хъæд»... Гъе, афтæ-иу исты æф- 
сæнттæй райгуырдысты кувæндæттæ. 
— Æмæ адæм кæд уый зонынц, уæд сын афтæ зæр- 
диагæй цæмæн кувынц? — къахæгау æй фæрсы Тембо- 
лат. 
— Гъе уымæн дын дзуапп нæ ратдзынæн... Сеппæт 
кæд зæрдæйæ не 'уУæнДынД дзуæрттыл, уæддæр сæм 
куывды цæуынц, нывæндтæ дæр æргæвдынц. Æцæг цы 
у, уый дын мæхи тыххæй зæгъдзынæн. Адæм куыд цæ- 
уынц, æз дæр афтæ цæуын уæлæ уыцы хуыцауы дзуары 
бынмæ. Кусарт дæр акæнын, мæ хæдзары дæр скæнын 
æртæ чъирийы. Ома, дзуæрттæм истæмæ æнхъæлмæ кæ- 
сын æмæ уый тыххæй — нæ. Афтæ фыдæлтæй цы æрæй- 
йæфтам, уый аппарын нæм зын кæсы. Стæй куывды ба- 
дын дæр чи нæ уарзы, уый амæлæд. Кæддæра исчи 
амæлид? Фæминас кæнæм, фæзарæм. Фæсивæд фæка- 
фынц... Дзуæрттæ æмæ бæрæгбæтты æфсонæй куынæ 
хæриккам, уæд хохаг лæг йæ бинонты кæд бафсадид? 
— Зæдтæ æмæ дауджыты тыххæй кæй дзурыс, уый, 
æвæццæгæн, раст у. Фæлæ нæ ныхас райдыдта аразæй- 
наг хъæдæрмæджы фæдыл. Кæм æй ссарæм? — бафарс- 
та зæрдиагæй Темболат. 
— Æз дын куы загътон: уæлæ уæ тæккæ раз. Æнæ- 
хъæн ададжы цы хъæд зади, уый нæ фыдæлтæ ныццагъ- 
той хъайвантæн, æндзæлмттæн æмæ сугæн. Мæхъитæ 
дзы фæбыдтой. Уæд дзы дзуар дæр нæ уыд æмæ хъæд- 
гæс дæр. Æрхъуын уыди йæ гæс, адæм сæхæдæг кæй 
ныссагътой, уыцы даргъ хъил йæ урс сæрбæттæнимæ. 
Ныр ма дзы цы бæлæстæ баззад кувæндоны номыл, уы- 
донæн дæр сæ хицау сты адæм сæхæдæг. Мæнмæ афтæ 
кæсы. 
— Дзырдæн баззад, адæмы зæрдæмæ цы нæ цæуы, 
уый хуыцауы зæрдæмæ дæр нæ цæуы, зæгъгæ. 
— Куыд дын зæгъон?.. Адæм фыдæй-фыртмæ цæмæ 
бæллыдысты, сымах ныртæккæ уыцы куыст кæнут. Æмæ 
цæмæй рæвдз цæуа, уый тыххæй ницы бахæлæг кæн- 
дзысты. Хохаг лæгæн зæхх куыд зынаргъ уыди, уый 
зоныс? Ныр кæсыс? Быдыры зæххытæ ныууагътам æмæ 
уæ фæстæ ам æрбамидæг стæм. Цæмæн? Нæ зæрдæ да- 
рæм, нæ хæхты хæзнатæн сæ дуæрттæ байгом кæндзыс- 
тут æмæ хохаг лæг йæ амонд ссардзæн. Гъе, уыцы цæс- 
тæй акæсгæйæ, йæ фæстаг хæдон дæр ничи бавгъау 
кæндзæн ацы хъуыддагæн. Фæлæ уый зæгъæн нæй ку- 
7 Амондагурджытæ 
97 

вæйдоны тыххæй. Æргом куы ницы зæгъой, уæддæр ал- 
чи йæ фæрæт нæ сисдзæн æмæ йæ кувæндоны бæласы 
нæ ныссадздзæн... Гъеныр дæ æз мæнæ нæ ардауын. Фæ- 
лæ мын мæхицæй куы зæгъис, рацу немæ кувæндоны 
бæлæстæ калынмæ, зæгъгæ, уæд зынæй сразы уаин. Цæ- 
мæн? Уымæн æмæ æз зæронд дæн. Æмæ мын никæйы 
зæрдæмæ фæцæудзæн. Мæнæ нæ лæппуйæ цы зæгъыс, 
уый хицæн хъуыддаг у, — ацамыдта сæ цуры Бечыр- 
бимæ. — Фæсивæдæй иу-дыууæ лæппумæ бадзур. Æнæ 
хъæр, æнæ уынæрæй ацæут æмæ дзы ракæнут. Иу-дыу- 
уæ бæласы ма дзы куы баззайа, уæд кувæндоны фаг 
сты. Адæмæн æхсызгон нæ уыдзæн, раст зæгъын хъæуы, 
фæлæ ам хæзнакъахæнтæ куы срæвдз уа, уæд дзуæртты 
сæр никæйуал хъæудзæн. 
— Цом, Бечырби, райсом хъæдмæ?..—загъта Тем- 
болат. — Цы уа, уый уæд! 
— Æз разы дæн, кæдæмдæриддæр зæгъай, уырдæм. 
Темболат æрæгмæ бафынæй. Ныфсджынæй бæргæ 
загъта Бечырбийæн, цом райсом кувæндоны бæлæстæ 
калынмæ, зæгъгæ, фæлæ æдас нæу. Ацы ран хъæбатыр- 
дзинадæй ницы бакæнæн ис. Ахæм хъуыддаджы иунæг 
рæдыд къахдзæф дæр афтæ ныссуйтæ кæндзæн хъуыд- 
даг æмæ уыйфæстæ æнцонтæй сраст кæнын нал баком- 
дзæн. 
Райсомæй раджы фестад. Фысымтæ ма иууылдæр 
хуысгæ кодтой, Хадзырæтæй фæстæмæ. Хæрынмæ дæр 
нал фæлæууыд. Рацыд. Хадзырæтæн ма загъта: 
— Бечырби мæм ам æнхъæлмæ кæсæд. Фæрæт æмæ 
бæндæн сцæттæ кæнæд. Галтæ дæр уый раскъæрдзæн. 
Цалынмæ уырдыгæй Былыхъæумæ цыди, уæдмæ дæр 
уыцы сагъæс йæ сæрæй нæ фæцух. «Куыд уыдзæн, цы 
уыдзæн?» Кæуыл æмбæлд, уыдонæй ныхасмæ æрлæу- 
уын дæр никæмæ уæндыд. Цæугæ-цæуыны сын æхсгæ 
салам лæвæрдта æмæ йæ цыды кой кодта. Афтæ йæм 
касти, цыма йын алчи дæр йæ фæнд зоны æмæ йæ йæ- 
хинымæр æлгъиты. 
* * * 
Хур раджы скасти, фæлæ Былыхъæумæ нæма æрба- 
зынд къæдзæхы аууонæй. Ие ’рбазынын афон куы ссис, 
уæд та комы ныллæг мигъ æрбабырста æмæ бæстæ æга- 
сæй нытталынг. 
98 

Хуссары штольнæйы фыццаг сменæйы кусджытæ æр- 
тæйæ, семæ партийы сæргълæууæг æмæ хистæр геолог, 
афтæмæй сивгъуыдтой сæ штольнæйы рæзты уæлæмæ. 
Къæдз-мæдз къахвæндагыл кæрæдзи фæдыл ныххал 
сты. Цыдысты сабыргай, хъуызæгау. Алкæмæн дæр сæ 
йæ фæсрон — фæрæт тъыст, йæ цонгыл — бæндæны 
тыхтон. Æрдæг фæндагыл семæ баиу Бечырби дæр. Уы- 
мæ дæр — фæрæт æмæ бæндæн, йæ разæй та скъæры 
дыууæ галы æфсондзимæ. 
Кувæндоны къохы цурмæ куы схæццæ сты, уæд ныл- 
лæууыдысты. Фæстæмæ ракастысты. Бынæй ком мигъæй 
æхгæд, куыд æй ныууагътой, афтæ. Сæ сæрмæ арв та — 
сыгъдæг. Сæууон хуры тынтæ хъазынц къæдзæхты 
фæрстыл, бæрз бæлæсты цъуппытыл. 
— Гъæйтт мардзæ, лæппутæ, февналут! Хуыцау нын 
йæхæдæг æххуыс кæны. Уынут, куыд бамбæрзта хъæу- 
ты, — загъта Темболат. 
Цыма нардуатæй балæууыдысты, йæ бæлас раздæр 
чи акала, зæгъгæ, уыйау февнæлдтой цыппар хохкъа- 
хæджы бæлæстæ калынмæ. Æхсныфтæ фæйнæрдæм 
тахтысты тарст цъиутау. Цалдæр минутмæ цыппар хъал 
бæрзы æрфæлдæхтысты кæрæдзи фæдыл. Стæй та но- 
джыдæр... 
Цалынмæ хъæддзаутæ бæлæстæ калдтой, уæдмæ Тем- 
болат æмæ хисдæр геолог та метрæй барстой алы бæла- 
сы дæр: нымадтой, цал дæргъмæ æмæ цал цæхгæрмæйы 
фаг уыдзæн. Бæлæстæн сæ хихтæ куыд æхсæстой, афтæ 
сæ дыгæйттæ æмæ æртыгæйттæ галты æфсондзыл бас- 
той, Бечырби та сæ сыфцæй дæлæмæ ласта, штольнæйы 
цурмæ. 
— Хъæдцæгъдын хох къахынæй æнцондæр куыст 
нæу, æвæдза, — загъта Цъæхил, фæстаг бæлас куы 
акалдта, уæд æмæ йæ хæдоны дысæй цæсты къуырфытæ 
сæрфыныл балæууыд. — Дон фестадтæн! 
— Ды дон зæгъыс, фæлæ ма мæнæ мæ хъустæм æр- 
бакæс, куыд ныррæсыдысты, — йæ хъусыл фæхæцыд 
иннæ бæласкалæг. 
— Мæнæн дæр, — загъта æртыккаг дæр. 
Уыди фæссихор. Цыппæрæм сахат. Дыккаг сменæ 
схæццæ йæ куыстмæ. Знонæй уæлдай дзы ницы кусинаг 
уыдзæн, уый зыдтой. Уæддæр ссыдысты. Иу дæр сæ нæ 
байрæджы кодта. «Куыд вæййы, цы вæййы? Каед дысон 
09 

æрбаластой хъæддзаума?» — алчи дæр сæ афтæ хъуы- 
ды кодта. 
Фæлæ... мæнæ диссаг. Штольнæйы цур ног конд 
хъæдтæ. Нæхимæ бæрз бæлæстæ кæмдæр акалдæуыд. 
Кæм? Уый дæр зын базонæн нæу. Сæ фæд амоны уæлæ 
дзуары къохмæ... Чи сæ акалдта?.. Уалæ уыдон дæр æр- 
цæуынц... А-а, нæхионтæ. Галты фæдыл бастæй æрла- 
сынц ноджыдæр... 
Фæстаг сыфцимæ æрцыдысты хъæддзаутæ иууылдæр. 
Сæ фæрæттæ сæ къухты. 
Штольнæйы раз ацарæзтой чысыл митинг. 
— Нæ хъуыддаг фæрæвдз и, æмбæлттæ, — загъта 
партийы сæргълæууæг. — Раст зæгъын хъæуы, иуыл 
хорз мадзал не ссардтам. Фæлæ нын æндæр гæнæн нæ 
уыд. Стæй нын бирæйы фаг дæр не сты ацы цалдæр 
бæласы. Æрмæст абон цæмæй -нæ фæбадæм, уый фаг... 
Ныр бавналæм. Знон цы фехæлдтам, уый уæддæр са- 
разæм... Сымах та ацæут æмæ баулæфут.— загъта хъæд- 
дзаутæн. — Æцæг уæ фæрсæг куы уа ацы бæлæсты 
акалды тыххæй, уæд-иу быцæуыл мачи схæцæд. Нæ 
дзуапп иу куыд уа, афтæ. 
— Зонгæ дæр уæ ничи бакодта, — загътой ног ссæу- 
джытæ. 
— Кад нæ нырма ничи базыдта, уæддæр нæ базон- 
дзысты. Сæ кувæндоны бæлæстæ уым куынæуал уой, 
уæд ма сын æй цы зонын хъæудзæн. 
Фæлæ сæхимæ ничи рацыд. Фыццаг сменæ дæр. Бæ- 
лæстæ калыныл æмæ се ’рæфтауц кæныныл цы бафæс- 
тиат сты, уый куыстыл нæ нымадтой. Æмæ иумæ фев- 
нæлдтой. 
Хуссары фахсæй райхъуыст фæрæт æмæ хырхы уы- 
нæр, цыма дзы рацъæттæ хæдзар аразынмæ бавнæлд- 
той, уый хуызæн. Хохкъахæгæй, браузилæгæй, инже- 
нерæй, хицауæй — сеппæт дæр æмхуызон æвнæлдтой. 
Аразæнтæ сæвæрдтой сæ бынаты. Фæлæ ацы ран се 
штольнæйы «цар» æгæр бæрзонд схæццæ. Аразæнты 
уæлхъæдтæй уæлæмæ ма дзы уыди хохаг хæдзары зæх- 
хæй цармæйы йас тыгъдад. Уыцы бæрзондæй йыл куы 
’ркæла хох, уæд уый цавæр аразæн бауромдзæн? Æмæ 
ма уæлхъæдты сæрыл самадтой суджы лыггæгтæ, къæй- 
дуртæ хъеитæ-ментæй, цæмæй уæлдæр ссæуой, æмæ 
уæле цы ’рхауа, уымæн йæ уæз аразæнтыл ма 
’рцæуа. 
100 

Рæстæг ма сын баззад сæйраг куыстмæ бавналынæн. 
Хохы бын штольнæмæ баулæфыд тыхдæттæг компрес- 
сор. Æппæты разæй базмæлыд, цыма йæ фынæйæ рай- 
хъал, уый хуызæн, кæттаг шланг: æнцадгай сдымсти, 
стæй дзы сыфсыфгæнгæ ракалд æлхъывд уæлдæф. Цъæ- 
хил йæ къухмæ райста перфоратор. Æндон бырау хохы 
риуыл куы скафыд, уæд йæ хъæрæй хъустæ ахгæдтой. 
Дурæлыг къæдзæхы риуыл фæрсæй-фæрстæм фæзынд, 
калмы хуынчъыты хуызæн, тымбыл зиллæччытæ. Иууыл- 
дæр скастысты, дуртæ кæцæй æрхаудтой, уырдæм. 
Знон афтæ бæрзонд кæй скъахтой, уыцы «цармæ». 
Цыма дзы дарддæр æрхауынхъус ницыуал у. Ногæй 
та скуыста хуынкъгæнæн машинæ. Перфораторы гуыв- 
гуыв амынæг къæйдурты гыбар-гыбурæй. Уæле та æрыз- 
гъæлдысты дуртæ. Стæй та — ноджыдæр. Иууылдæр 
фæстæмæ ралыгъдысты. Æрмæст ма Тембол æмæ Цъæ- 
хил аззадысты забойы. Нал рауæндыдысты ног æвæрд 
аразæнты бынты ралидзын. Аразæнтæ баурæдтой. 
Фæлæ сыл æрцыди æндæр сайд. Уæле кæвдæсгонд 
куы айдзаг дуртæй, уæд размæ фесхуыстой æмæ æрлæ- 
бырдысты. Дыууæ лæгыл æнæнхъæлæджы æркалд дур- 
ты зæй. Темболат фæцарæхст æмæ йæхи къæдзæхыл 
аныхæста. Дуртæ ма æрхаудысты æрмæст йæ зæнг- 
тыл. Фæлæ фæлтæрдджын хохкъахæг йæхи нал ба- 
хъахъхъæдта. Тигъджын дур йæ сæрыл æруади æмæ 
нымæт худы бын акъобола. Æндæр сæ никæмæн ницы 
уыд. 
— Нæ, цыдæриддæр у, Темболат Бесланович, за- 
къон закъон у, — загъта сæйраг г’еолог, сæхимæ куы 
рараст сты, уæд.—Æдасдзинады техникæйы закъонтæ 
куыд амонынц, афтæ кусын хъæуы. Науæд искæуыл ис- 
ты куы ’рцæуа, уæд дзы æппæты фыццаг аххосджын уы- 
дзыстæм æз æмæ ды. 
— Гъемæ мьш æрхæсс уæдæ мæнæ ацы нымæт худты 
бæсты, — ацамыдта лæппуты сæртæм, — згъæрæй кас- 
кæтæ æмæ уæд нæ сæртæ æдас уыдзысты. 
— Æз афтæ хъуыды кæнын: закъон закъон у, æмæ 
кæд æмбæлы каскæтæ — æри мын. Кæд æмбæлы хох 
къахгæйæ аразæнтæ æвæрын — æри мын хъæдæрмæг. 
Æмæ мæ уæд куыст дæр дом. 
Темболат æм ницыуал сдзырдта уыцы ныхæстæм, 
цыма сæ нæ фехъуыста, уый хуызæн. Огæй кусджытæй 
Куы фæхицæи сты, уæд ын хибарæй загъта: 
101 

— Раст дæр дæ, раст дæр нæ дæ, Иван Сергеевич. 
Ныр, цæвиттон, дæлæ фронты дæр афтæ куы дзырдта- 
иккой: салдатæн уыйас паек, ахæм æмæ ахæм дарæс, 
хæцæнгарз æмбæлы. Æри мын уыдон æмæ цæуын хæ- 
цынмæ. Уæд афтæмæй куыд фæуæлахиз уыдаиккам? Дæ 
хъуыдытæ сты, аипп ма уæд, Чеховы геройы ныхæсты 
хуызæн: «Мыййаг исты куы ’рцæуа». Хъуыддаг фæрæв- 
дзы тыххæй хъуамæ æз æмæ ды дæр нæхимæ исты бæр- 
иондзинад райсæм. Разамонджыты ном ныл кæм ис, 
уым та хъуамæ хъуыддаг дæр саразæм, нæ дæле чи ис, 
уыдоны дæр бахъахъхъæнæм фыдбылызæй. 
Хицауимæ сразы геолог æви нæ, уый бæрæг нал 
бамбарын кодта, афтæ цыдæр мæтхуызæй комы дæлæ- 
мæ кæсыныл фæци. 
Темболат дæр æй бафиппайдта æмæ уый дæр къух- 
аууонæй акаст уыцырдæм. 
— Цавæрдæр барæг тагъд кæны хохмæ,—сдзырд- 
та раздæр Темболат. — Хорз хабархæссæг æй хуыцау 
фæкæнæд... 
Цыма сæ барæг дæр бамбæрста, кæсынц æм уый — 
йæ бæхмæ ноджыдæр бавзыста. Хайуан дæр сæпп-сæп- 
пæй уади йæ барæджы бын, стæй та — цапуалæй. Рыг 
йæ фæстæ сыстад мигъау. 
Геологтæ сæ цыд фæтагъддæр кодтой. Барæджы 
æрыййæфтой Былыхъæумæ фæзилæны. 
Барæг йæ уад фæсабырдæр кодта, фистæг фæн- 
даггæтты куы ауыдта, уæд æмæ сæм сывæллонау 
бахудт. 
Темболатитæ дæр уæд æнцонæй сулæфыдысты. Æхсыз- 
гон уацхæссæг кæй у, уый базыдтой. 
— Хæст фæци, мæ хæрзæггурæггаг сымахмæ!.. Гит- 
лер — капут, нæ фехъуыстон мачи зæгъæд, — сфæзмыд- 
та, немыцæгтæн сæхицæй кæй фехъуыста, уыцы ны- 
хæстæ. 
Темболат æмæ Краснов фæуыргъуыйау сты æнæн- 
хъæлæджы æхсызгон хабарæй. Барæг сæ цуры куы фæ- 
урæдта, уæд сын тагъд-тагъд адзырдта: — Ничи мæ 
рарвыста мæн. Мæхи зондæй рацыдтæи... Абондæргъы 
радиойæ цалдæр хатты фехъуыстон ацы хабар... Адæ- 
мы цинæн кæрон нал ис. Чи’худгæ кæны, чи—кæугæ. 
Фырцинæй дæр кæуынц. Цæуон æмæ, зæгъын, нæ хохаг 
æфсымæртæн ацы æхсызгон хабар фехъусын кæнон. 
102 

Æмæ колхозы бæхыл сбадтæн æвастæй. Цæй, æз дард- 
дæр цæуын, Былыхъæуæн сымах фехъусын кæндзыстут. 
Геологтæ исдугмæ сагъдауæй аззадысты. 
Чи зоны, фæгуырысхо йыл уыдаиккой, кæд гæды ны- 
хас у, зæгъгæ. Фæлæ амæй размæ цы хабæрттæ хъуыс- 
той, уымæ гæсгæ хæст Берлинмæ бахæццæ æмæ бирæ 
кæй иал ахæсдзæн, уый бæрæг уыд. 

ш 
Хъысмæт 
1 
Уыцы бон Темболат йæ цæст нал иста Минтæйæ. 
Хæринаг кæныныл кæимæ архайы, уыцы устыты 
раз — нырма сывæллон. Афтæмæй уыдон сты хъæл- 
дзæг, Минтæ та æдзух уыцы æнтъыснæгхуыз у. 
Зиууæтты сихор раджы сцæттæ. Уæддæр ма хур 
бирæ уыди. 
Темболат Минтæмæ фæдзырдта къантормæ, цыма 
йæ стыр хъуыддаджы бахъуыд, уый хуызæн. 
Иæхæдæг разæй бацыди. Рæбынæй æрбадт йæ ку- 
сæн стъолы цур. Минтæйæн дæр бандонмæ ацамыдта. 
— Сбад-ма, æмæ дæ цæмæй фæрсон, уый мын ра- 
дзур. Æцæг — æргом. Сосейы ныхæстæй бамбæрстон, 
цы бæллæх дыл æрцыди, уый. Хорз нæу, кæй зæгъын æй 
хъæуы. Фæлæ дæ фыд куыд загъта, дæхæдæг дæр дæ 
амонд кæд афтæ сæфтыл нымайыс; уæд уый раст нæу. 
Æдзух дæхимæ хъусыс. Цæмæн? Нырма дæ царды бон- 
тæ æмæ дæ фæндæгтæ разæй сты... 
Темболаты зæрдæбын ныхæстæй чызджы хъуыр ах- 
гæдта. Стæй куы ’рсабыр, уæд ,ын йæ хабæрттæ ра- 
дзырдта. 
ТГ *Л* ’Л* 
...Минтæ йæ сæрæй йæ къæхты бынмæ аныгъуылд 
хæдзары куыстыты. Хъуццытæ дæр дыгъта æмæ хъуы- 
лыг дæр цагъта, кæрдзын дæр кодта æмæ гæрстæ дæр 
æхсадта. Быдыры куыстытæм дæр ма-иу ауад Сосеимæ. 
Сидзæр чызг куыд вæййы, афтæ. 
104 

«Мæгуырæг, Минтæ, фыркуыстæй рæз нал схæс- 
дзæн», — дзырдтой хъæуы устытæ. 
Минтæ хъасты кæрон дæр никуыма æрлæууыд, афтæ 
йæ бауарзта сæ хъæуккаг лæппу Дудар. Карæй Мин- 
тæйæ дыууæ хатты хисдæр уыд. Дудар уыди сохъыр, 
къуылых. 
1920 азы, Советон хицаудзинад куы ’рфидар, уыцы 
бонты былыхъæуккæгтæ бафиппайдтой, Дудар арæх 
кæй абалц кæны хохæй быдырмæ. Уым диссагæй цы 
уыди, цыма комы æфсæн дуар байгом, уыйау уыцы бон- 
ты адæм æдæрсгæ цæуын байдыдтой хохæй быдырмæ — 
алчи йæ хæстæджыты фенынмæ, йæ хæдзары хъуыддæг- 
ты фæдыл... 
Дудар та-иу быдырæй куы ’рбацыди, уæд афтæ 
дзырдта йе ’мгæрттæн: «Мах дæр цæрæм — хъизæмар 
кæнæм. Быдыры цæрджытæй цы зæгъыс, уый зæгъ. Фос 
дæм уæлдай куы уа, суанг карк æмæ айчы онг, — ахæс 
сæ дæ тæккæ раз горæтмæ æмæ сæ.стыр аргъыл ауæй 
кæн. Цы дæ хъæуа, уый та æнцонæй балхæн... Æз бы- 
дыры мæхицæн бынат агурын... Ныр ме ’фсымæртæ хæ- 
дзары змæлынхъом сты. Æз та уал цæуын ардыгæй. 
Кæд мæ бон бауа, уæд милицæйы ныллæудзынæн. Æн- 
дæр куы ницы уа, уæд та уал искæмæ æххуырсты дæр 
бацæудзынæн. Уæддæр уал быдыры цæрдзынæн, горæт- 
мæ хæстæг...» 
Дзургæ афтæ кодта Дудар, йæ фæнд та æндæр уыди. 
Иæхи хуызæн магусайæ цæлуарзаг чи уыд, ахæм 
лæппутæм рагæй хæлæг байдыдта йæ мадырвадæлтæм 
уæвгæйæ. Гъемæ йын уыдон дзырдтой ныр: «Хуыздæр 
ма дæ цы хъæуы? Йæ сæрæн чи у, уыдон хæрæджы 
куыст сæ сæрмæ нал хæссынц. Уыдон хъæдмæ аивтой 
сæ цæрæн бынат. Бон-изæрмæ хуыссынц сатæджы, изæр 
та — куыстмæ. Уый дæр æнцон куыст. Йæ балцы чи ба- 
фæстиат уа, уыцы хъæддзау кæнæ базарæй цæуæг фæн- 
даггонæн йæ бæх дæр, йе ’хца дæр æмæ йæ дарæсы 
дзæбæх дæр дæу». 
Дудар хъуыста уыцы ныхæстæм тынг зæрдиагæй. 
Стæй сæ бафарста цыдæр сагъæсхуызæй: «Æмæ зы- 
мæджы та цы фæуыдзысты?» «Ардыгæй зымæгмæ — 
æгас. Зымæгæй дарддæр нæ ахæсдзысты, ма тæрс, адон 
дæр та... Хъæдмæ чи алыгъд æмæ уым адæм кæуыл æм- 
бырд кæнынц, уыдон дæр æгуыдзæг лæппутæ кæй нæ 
уыдзысты, уый дæ бауырнæд. Уанийы-фырт, Ганыккойы- 
105 

фырт, Левченко, Руденко... Цас сты, уый зоныс? Бул- 
къонæй дæлдæр сæ иу дæр нæу. Цинæймæлгæ нæ сæ 
кæцыдæриддæр райсдзæн йæ къордмæ. Уыдоны хъарм 
бынæтты мæт ис, фæлæ ирои æмбисонд нæ зоныс? Фы- 
рытæ, дам, хæцгæ куы кæнынц, уæд далыстæ та хи- 
зынмæ февналынц. Дынджыртæ куы хæцой сæхицæн 
бæрзонд бынæттæ бацахсыныл, уæд мах та нæ дзыппы- 
тæ дзаг кæндзыстæм». 
Афтæ йын бамбарын кодтой йе ’мзæрдион æмгæрт- 
тæ, цавæр пайдайаг хъуыддагмæ йæ хонынц, уый. 
Уыйфæстæ Дудар дыууæ быдираг лæппуимæ бафы- 
сым кодта Ганыккойы-фырты абырджыты къорды. 
Иу райсом раджы Дудар æмæ йæ дыууæ ног æмба- 
лы, талынг ма уыди, афтæ рацыдысты Комгæроны хъæ- 
уæй. Æнæуынæрæй фæмидæг сты хъæдбыны. Дыууæ 
лæппуйæ иу уыди фæндагамонæг. 
«Ныхы æрдуз» кæй хуыдтой Дудары дыууæ æмба- 
лы, уыцы нарæг æмæ пыхсджыи комы мидæмæ цæуын 
байдыдтой. Дзæбæх куы срухс и, уæд Дударæн фенцон- 
дæр, ныр мын тас нал у, зæгъгæ. Уалынмæ сонт хъæр 
йæ хъустыл ауад: «Кæцытæ стут?» Дудар хæрдмæ фес- 
хъиудта, цыма йæ къахы зæгæл суади. Фæндагамонæг 
ын дзуапп авæрдта: «Нæхионтæ!.. Уый æз дæн». (Æмæ 
йын йæ ном загъта). 
Аныхæстæ кодтой, тамако адымдтой иумæ. Стæй 
хъахъхъæнæг йæ бынаты баззад, Дударитæ комы дард- 
дæр ацыдысты. 
Хур дзæвгар суади, афтæ иу лæгæты размæ бахæц- 
цæ сты. Иæ разы змæлыди адæм: чи йæ хæцæнгæрзтимæ 
архайы, чи йæ^ дарæсмæ ракæс-бакæс кæны. Сæ фыл- 
дæр тамако дымыиц æмæ сæ фæздæг сæ сæрмæ леик 
кæны уæлдæфы. Цыдæр хъæлдзæг ныхас кæныиц, ных- 
худынц. 
Лæгæты цæрæг фысымтæ бацин кодтой сæ ног уаз- 
джытыл. 
Дудар æртæ боны никуыдæм ацыди йæ ног фысым- 
уатæй: ног царды уагыл уал æй ахуыр кодтой. Алцыдæр 
æм хорз фæкаст, æцæг йæ зæрдæмæ тынг нæ фæцыди, 
хæринаг кæныныл æй кæй бафтыдтой, уый. «Ай мæ 
куыст нæу. Лæгдзинад кæм æвдисын хъæуы, дзыпмæ 
капек кæцæй хаудзæн, уырдæм мæ тагъддæр куы ауа- 
дзиккой, уыййедтæмæ», — хъуыды кодта Дудар. 
Æмæ æцæгдæр. Фыццаг бон куы ацыди йæ ног 
106 

«куыстмæ», уæд «лæгдзинад» равдисыны фадат фæци 
Дударæн. 
...Бады Дудар иу æмбалимæ хъæды дымæгмæ, стыр 
фæндаджы был. Фос фæкæныны хæс сыл нæ уыди. Уы- 
дысты æрмæст æхсæвгæстæ; хъахъхъæдтой сæ бынатмæ 
бацæуæн фæндаг. 
Аходæн афон ссис. Хурмæ скæс-скæс кæнынц дыууæ 
хъахъхъæнæджы. Сæ раивын афон у, фæлæ сæм куыд 
æрæгмæ цæуынц? Уалыимæ кæсынц, æмæ дын уæртæ 
паддзахы фæндагыл фæзынди дыууæ сылгоймаджы. Сæ- 
хицæн рæстæгсафæн ныхæстæгæнгæ цæуынц, æвæццæ- 
гæн. Сæ фæсонæрхæджы дæр нæ уыди, фæсвæндаг къу- 
дзиты аууонæй сæм цыппар цæхæрцæсты кæй кæсы æмæ 
сын сæ хъысмæтыл кæй тæрхон кæиынц. 
— Цымæ сæм иицы уа — æхца кæнæ дзæбæх дарæ- 
сæй? — афарста Дудар йе ’мбалы. 
— Хуыцау æй зоны... Фæлæ сæм исты куы уа, уæд- 
дæр махæн уый гæнæн нæй ныртæккæ. Æфсæддон æгъ- 
даумæ гæсгæ мах хъахъхъæнæг лæууæм. 
Уæд арвы ферттывды хуызæн Дудары сæры февзæрд 
æндæр хъуыды. 
— Уæд та цы, уый зоныс? — басхуыста йе ’мбалы 
рæмбыныкъæдзæй. — Дæуæн нæ зонын, фæлæ мæнæн 
хæринаг кæнынæй æнаддæр куыстытæй ницы ис... Ныр 
уæртæ уыцы дзæгъæлдзу устыты акæн нæ бынатмæ, уæд 
нын хæринаг нæ кæниккой? 
— Æвзæр бæргæ нæ уаид, — йæ мидбылты бахудт 
иннæдæр. 
— Цыма уырыссæгтæ сты?.. Мæнмæ гæсгæ барвæн- 
дрнæй дæр сразы уыдзысты, дзæбæх æфтиагæй сын зæр- 
дæ куы бавæрæм, уæд. 
Цалынмæ устытæ сæ размæ æрхæццæ сты, уæдмæ 
фæзындысты хъахъхъæнджыты ивджытæ дæр. Тагъд- 
тагъд сын адзырдтой сæ диссаджы фæнд æмæ сæ афарс- 
той, нæ бынатмæ ахæм къæбæргæнджытæ куы схонæм, 
уæд хицаумæ куыд фæкæсдзæн? 
Се ’мбæлттæ исдугмæ сæ мидбылты бахудтысты, 
стæй сæхи бакъултæ кодтой æмæ сын радтой ахæм æнæ- 
бæрæг дзуапп: 
— Æмæ-гъа... Б.авзарут, 
Дудар æмæ йе ’мбал устыты фæдыл фæраст сты. Бай- 
йæфтой сæ, афæрстытæ сæ кодтой: кæцон сты, кæдæм 
цæуынц... 
107 

Устытæ уыдысты уырыссæгтæ, фæлæ иронау дзæбæх 
дзырдтой. Ирон хъæуты рагæй чи цæры, ахæмтæ. Куыст- 
агур азылдысты фæсвæд хъæуты, ницы ссардтой æмæ 
фæстæмæ цæуынц горæтмæ. 
— Уæдæ уын махмæ замманайы куыст, — загътой 
сын абырджытæ. — Уæртæ чысыл фалдæр комы уис 
æмæ мих цæгъдæм, Терчы былтæ ауазынæн. Хæринаг- 
гæнджытæ нæ хъæуы дыууæ къуырийы æмгъуыдмæ. 
Паддзахад нын хорз æхца фиды нæ куыстæн. Уæ зæр- 
дæхудты нæ бацæудзыстæм. 
Устытæ фæтарстысты æнæнхъæлæджы «хæрзгæн- 
джытæй». Уый фæбæрæг сæ цæстæнгасыл,фæлæ æргом 
ницы загътой. Æфсоны фæрстытæ сæ акодтой: цы сын 
фиддзысты, кæм цæрдзысты æмæ æндæртæ. Стæй сын 
уæд загътой: 
— Нæхимæ уал афæрсæм. Æмæ уæм зындзыстæм. 
— Нæ, цомут æмæ уал фенут. Кæд уæ зæрдæмæ цæ- 
уа куыст, уæд бафидаудзыстæм. Науæд мах æндæртæ 
агурын хъæуы, — стæвди Дудар. 
Иуы цонгмæ бавнæлдта, йе ’мбал иннæмæ æмæ сыл 
ахæцыдысты: 
— Цомут-ма, уæртæ уыцы бæласы разæй зыны нæ 
бынат. Кæд уæ зæрдæмæ нæ цæуа, уæд-иу фæндараст 
фæут. 
Схъуырдухæн сты. Раст уыцы сахат, цыма уæлар- 
вæй æрхауд, уыйау фæндагыл февзæрд тачанкæ, бæлц- 
цонарæзт фæсивæд дзы. Фæурæдтой. Тарст сылгоймæг- 
тæ сæ куы ауыдтой, уæд æмдзыхæй ныцъцъæхахст лас- 
той: 
— Хуыцауы хатырæй, фервæзын нæ кæнут! 
Рæстæг тæссаг кæй уыди, уымæ гæсгæ бæлццæттæй 
иуæй-иутæ уыдысты æд гæрзтæ. Фæлæ устытимæ хъæ- 
бысхæсты чи бацыд, .уыдон ронбæгъд кæй уыдыс- 
ты, уымæ гæсгæ сыл нæ фæгуырысхо сты. Фæхуыдтой 
сæ, чъизи ми сæ зæрды кæмæн ис, ахæм хæлд адæй- 
мæгтæ. 
— Гъæ, мæнæ худинаггæнджытæ! Устытыл уæ хъару 
æвзарут? 
Рацахстой сæ æмæ фæлдахгæ над фæкодтой дыууæ 
абырæгæн. 
Уыцы ран сæ æрдæгмардæй ныууагътой, сæхæдæг 
ацыдысты сæ фæндагыл, устыты дæр арвыстой сæ фæн- 
дагыл. Куыддæр тачанкæ фæаууон, афтæ дыууæ мæ- 
108 

лæтдзагæй иу цудтытæгæнгæ сыстад æмæ йе ’мбæлттæм 
баирвæзт. Фæлæ Дудар цæуынæн нал уыди. 
Уыцы ран ыл сæ хъæуккаг дыууæ лæджы æрбафты- 
дысты æмæ йæ сæхимæ æрбаластой уæззау цæфтæй. 
Сæ бинонтæ дзырдтой: быдырæй æрбацæйцыд æмæ 
йæ фæндагыл цавæрдæр абырджытæ фæнадтой. Адæм 
та цъиутау уасыдысты, Дудар кæм уыди æмæ йыл цы 
’рцыди, уый фæдыл. 
Цавæрдæр хъæдгæмттæм зилæг ын йæ цæфтæ фæ- 
баста цыдæр кæрдæджы хостæй æмæ байгас сты. 
Уæдæй нырмæ йæ иу цæстæй нал уыны, къуылых 
цæуы. 
Ууыл рацыди фынддæс азмæ æввахс. Дударæн йæ 
дыууæ кæсдæр æфсымæры бахъомыл сты. Сæ хисдæр 
сын бар радта æмæ бинонтæ æрхастой. Сывæллæттæ 
сын рацыд. Дударæн-иу ус ракурыны тыххæй куы загъ- 
той йе ’мгæрттæ, уæд-иу йæ дзуапп уыди: «Нырма нæма 
райгуырди мæ зæды хай». 
Уымæй размæ дæр, йæхимæ хорз чи зилы, уыцы лæп- 
путæй нæ уыд Дудар. Ацы фыдбылыз ыл куы ’рцыд, 
уæдæй фæстæмæ та бынтондæр йæхи æруагъта. Сауда- 
рæджы хуызæн æдзух цыди æнæдастæй, æнæхсад, æнæ- 
мпъызтытæй. «Иæ конд—æлгъыст, йæ уынд—хæйрæг»,— 
ахæмтæй фæзæгъынц чызджытæ. Фæлæ Дудармæ дæр 
уыди йæхи хъуыдытæ, сагъæстæ æмæ фæндтæ. «Махæн 
чындзæхсæв скæн, кæд æппындæр ус нæ курыс, уæд- 
дæр». Уыцы ныхæстыл хъуыды кæнгæйæ иу æмæ дыууæ 
хатты не сбон йæ хуыссæны Дудахъхъаты усгур лæппу 
Дударыл. «Сымах чындзæхсæв бахæрыны мæт ис, фæлæ 
мæн та ус хъæуы. Ус нæ, фæлæ чызг. Дыууиссæдз аз- 
мæ хæстæг дыл цæуæд æмæ, сылгоймаг цы ад кæны, 
уый ма зон... Ай цард нæу! Ссарын æй хъæуы». 
Æмæ агуырдта йæхинымæр. Фæрсгæ дæр кодта. 
Бирæ дзæбæх чызджытæ зыдта хохы, быдыры. Цал 
æмæ цал чызджы равзæрста, фæлæ сæ ничи æмбæлди йæ 
зæрдæйыл. Æрмæст иунæг райгуырди ахæм. Сæхи хъаё- 
уы. Сосейы чызг. Раджы йæбафиппайдта Дудар. Фæлæ 
æгæр æрыгон уыди. Æниу æрыгон кæй у, уый Дудары 
мур дæр ницы хъыгдары. Зæронд бирæгъ уæрыччы фыд 
нæ уарзы? Фæлæ куы нæ бакома... Стæй та-иу уæд йæ- 
хицæн ныфсытæ æвæрынмæ фæци: «Комгæ дæр цæуыл- 
нæ бакæндзæн? Кæд æрыгон у, уæддæр зæронд усы 
109 

хуызæнæй цæуы. Кæй хъæуы уыцы хуызæнæй? Мæнæн 
та, æвæдза, æвзæр нæ уаид. Куыддæр æй æрхæссин, аф- 
тæ байуарин нæ бинонтæй. Афон у. Ыауæд нæ чындзы- 
тæ æнæуый дæр æдзух уарыны зарджытæ кæнынц. Нал 
фæразыи уыдоны хъуыр-хъуырмæ хъусынæй. Æмæ мæ 
уæд хæдзар кæнын хъæуы. Агургæ æмæ æнæаргæ æф- 
син уаид Минтæ. Сосейы хæдзар авджын къусы хуызæ- 
нæй куы дары! Стæй... йæ дыууæ сау цæсты... Сырх 
фæткъуыйы фарсы хуызæн рустæ... Ех-х!» 
Æмæ иуахæмы минæвар барвыста. Фыццаг уал чыз- 
гæн йæхимæ. Цы зонд æм ис, уый базона. Стæй уæд 
хисдæрты бар бакæндзæн хъуыддаг. 
Минтæйы нæ бауырныдта. «Æвæццæгæн мæ исчи 
хъазы». 
Уалынмæ та дыккаг хатт. 
— Лæг дæм æнхъæлмæ куы кæсы, уæд цы ныхъхъус 
дæ? Кæнæ «нæ», кæнæ «о». Афтæ вæййы, — дзырдта 
йын минæвар, сыхæгты чындз, Дудары æмхæрæфырт.— 
Абадгæ лæппу у, зæгъгæ, йæм кæд уыцы фау хæссыс... 
Æмæ дæ цæмæн хъæуынц ныртæккæйы къуыдиппытæ? 
Уыдонæй кæй ахуыры мæт ис, чи æфсадмæ цæуы, чи 
та горæтмæ йæ хъус дары... Ды та мæгуыр чызг дæ, 
æмæ дæ хæдзар хъæуы. Кæдмæ баддзынæ дæ фыдæн 
хæдзаргæсæй? Кæд ыл йæ сахъатдзинæдты тыххæй фау 
æвæрыс, уæд дын комкоммæ зæгъын: æдылы ма у! Иæ 
цæст дæр æмæ йæ йæ къах дæр кусынæн ницы хъыгда- 
рынц. Нырыонг тухи æмæ фыдæбоны йедтæмæ ницы ма 
федтай. Ам та дын æнæмаст æмæ хъæздыг цард уы- 
дзæн. 
Минтæ афтæ хъуыды кодта: «Цымæ дæуæй де ’рбар- 
витæгæй æдылыдæр чи у?» Куы фæци минæвар йæ ны- 
хæстæ, уæд ын загъта: 
— Дæ хæс сæххæст кодтай, æмæ бузныг... Зæгъ де 
’мхæрæфыртæн: мойгæнæг чызг нæ дæн æмæ йæхицæн 
æндæр бацагурæд... Иæхи æмхуызон. 
Æрæджиау ма фæсмон фæкодта, фæстаг ныхас мын 
фидисы хуызæн рауади, зæгъгæ. Фæлæ топп куы фех- 
сай, уæд ын йæ нæмыг æрцахсæн нал ис. 
Чызгæй йæ бон куы базыдта Дудар, уæд та сусæг 
минæвар барвыста фыдмæ. Сосемæ дæр диссаг фæкаст 
уыцы хабар. Фæлæ мæгуыр лæг стыр ныхæстыл не схæ- 
цыд: «Чызджы зонд уал базонæд. Нæ зонут, ныртæккæ 
чызг куыд курынц, уый?» «Æмæ цы кæны? Фыд афтæ 
110 

кæм зæгъы, уым ын йæ чызджы æз мæхæдæг бафæрс- 
дзынæн», — загъта Дудар. 
Иу бон хибар ран йæ размæ фæци, цыма йыл æнæн- 
хъæлæджы фембæлд, уый хуызæн, æмæ йæ фæурæдта: 
— Чызг! Дæхи æнамонд цæмæн кæныс? Æхсины 
цард мæм кæндзынæ... — æндæр ма йын цы зæгъа, уы- 
мæ нал сарæхст. 
Минтæ йæм тарæрфыгæй скаст. Арахъы тæф ын йæ 
былтæ ныццавта, цыма йæ цуры боцкъайы хъуыр фе- 
гом, уый хуызæн. 
Фыццаг хатт уыны Дудары афтæ булкъдастæй. Иæ 
русыл сæрдасæнæй ног лыг, гæххæтты мур ыл куыд 
аныхæста, афтæ дзы туг рахъардта. Иæ уæлæ ног хуыд 
куырæтгонд хæдон сау сгæлладæй, æдде йыл ирон æв- 
загджын рон æнгом баст,. ирон тынæй галифе хæлаф 
ыл, сæракæй хæдбынтæ, йæ сæрыл урс нымæтхуд. «Нæ 
усгур йæхи рацарæзта», — загъта Минтæ йæхинымæр 
æмæ йæ худæг тыххæи баурæдта. Иæ фарстæн ын дзуапп 
раттыныл йæ цæст нæ фæныкъуылдта: 
— Æмæ уыцы фæнд дæхи сæрæй скарстай? Уæ би- 
нонты дæр бафарстай? 
— Æз цы кæнын, уый æрмæст мæхи сæрæй... Нæ 
амонд иумæ кæй у, уый мæнæн гуырысхойаг никуы уы- 
ди. Ныронг дæр дæумæ æнхъæлмæ кастæн, — загъта 
фæлмæн æмæ лæгъстиагхуызæй. 
— Æмæ мæ уæд хонгæ та куыд кæндзынæ: дæ чызг 
æви дæ ус? — уыцы дæрзæг ныхæстæ ма йæм баппæрста 
Минтæ æмæ фæрасти. 
— Дæуæй мæнæй фæсмон чи фæкæна, уый бæрæг 
уыдзæн, — айхъуыста ма чызг йæ фæстæ. Фæлæ сын 
дзуапп нал ратта. 
«Гъы, куыд мæ тæрсын кæны? Тæхудиаг нæу, йæхимæ 
афтæ хорз чи кæсы». Ахæм хъуыдытæгæнгæ цыди Мин- 
тæ сæхимæ. Фæндыд æй Дудары ныхæстыл хъæлæсыдза- 
гæй худын. Адæм æй иууылдæр куыд хъуыстаиккой, 
афтæ. 
Уалынмæ йыл уæд æртæфстысты «усгуры» ныхæстæ. 
Уыциу растæй сæ хæдзармæ бацыд, йæ дзабыртæ 
раласта æмæ тъахтинмæ схызт. Иæ зæнгтæ йæ хъæбы- 
сы æрбакодта, сæр уæрджытыл æруагъта, цыма стыр 
куыстæй бафæллад, уыйау. Афтæмæй фæбадт иудзæв- 
гар. 
Ныронг ын чызгау никуыма бантыст уарзондзинадыл 
Ш 

ахъуыды кæнын. Искуы дзæбæх лæппу ис, нæй, уыдæт- 
тæм никуы равдæлд Минтæйы. «Цымæ чындзы цæмæн 
ацæуынц? — йæхицæн ныхæстæ кæны. — Æвæццæгæн, 
афтæ æмбæлы... Æмæ уæд хъуамæ æз дæр ацæуон?.. 
Дудармæ?.. Цæмæн Дудармæ?.. Æмæ мæ куынæ фæнда, 
уæд та?.. Емынæйы къæртт!» 
Уыцы сахат ахъуыды кодта Минтæ, лæппутæй иутæ 
дзæбæхдæр кæй вæййынц, иннæтæ та... Нæ хом, нæ фых. 
Йæ зæрдыл æрбалæууыдысты йе скъолайы бонтæ. Уæд 
æппæты фылдæр уарзта Бечырбиимæ хъазын. Цымæ 
цæмæн? Йæ зæрдæйы къуым ын кæмдæр цыдæр схъы- 
дзы кодта, цыма дзы исты сызмæлыд Бечырбийы коймæ. 
Минтæ скъоламæ куынæуал цыди, уæддæр ма-иу ацы 
лæппуйы уындæй йæ зæрдæ тæрсæгау срысти. Фæстаг 
хатт ма куы фембæлдысты, уæд сæ дыууæ дæр хъыгтыл 
схæцыдысты, Минтæ йæ ахуыр кæй ныууагъта, арæх 
кæй нал уынынц кæрæдзи... 
Иæ хъустыл уайы Бечырбийы зæрдæагайæг хъæлæс. 
«Гъемæ кæд афтæ у, —йæ ныхас кæны дарддæр йæхи- 
цæн, — кæд чындзы æнæцæугæ нæй, уæд æз Бечырби- 
мæ цæуылнæ цæуын? Гыццылæй йæ куыд бирæ уарзтон. 
Иыр дæр ма йæ афтæ уарзын. Фæлæ йæ æфсадмæ акод- 
той. Дудармæ та æндæр исчи ацæуæд. Æвæццæгæн, уый 
дæр искæмæ хорз кæсдзæн...» 
Æвиппайды йæ ныхæстæй фефсæрмы, цыма йæм ис- 
чи хъуыста, уый хуызæн: «Хорз, мæ зæрдæмæ цæуы Бе- 
чырби. Фæлæ йæ кæд æз нæ хъæуын, уæд та?.. — Цæ- 
мæндæр уыцы ныхæстæй фæтарсти. Иæ зæрдыл æрба- 
лæууыд, Дударимæ цы ныхас кодтой, уый. — Уый мæм 
æртхъирæн кодта, æвæццæгæн»... — Иæ сæрыл схæцыд, 
афтæмæй хъæрæй загъта: 
— Нæ, нæ! Уый раст нæу. Бечырби ам куы уаид, 
уæд æй бæгуыдæр хъæуин. Æз æй куыд уарзтон, уый 
дæр мæ афтæ уарзта. 
Ацы фæстаг ныхæстæй йæ зæрдæ æрбауынгæг æмæ 
хæкъуырццæй кæуын байдыдта. 
Раст уыцы сахат Сосе дуарæй æрбахызт. Минтæ- 
йæн йæ зæрдæ ныссæххæтт ласта фыды уындæй. Æмæ 
йæ кæуын цыдæр æрбаци. Иæ бынатæй дæр иæ фезмæ- 
лыд. Æрбацæуæгмæ аивæй скасти æмæ йæ сæр фæстæ- 
мæ æруагъта. Фыд базыдта, йæ чызг кæугæ кæй кодта, 
уый. Сосе хæдзармæ бацæуа, æмæ Минтæ сынтæгæй ма 
рахиза... 
112 

— Цы кæныс, чызг? Тъахтиныл куы бадыс, уымæй 
дæр тымбыл къахæй? — афарста йæ къахæгау. 
— Ницы, бафæлладтæн, — загъта, йæ сæрыл не схæ- 
цыд, афтæмæй. 
«Зонын дæ, цæмæй бафæлладтæ» — загъта йæхины- 
мæр Сосе æмæ къæхты бынæй ныуулæфыд. 
Сосе базыдта, Дудахъхъатæ йын йæ чызджы зæрдæ 
дæр кæй асгæрстой, уый. Сапон ахаста æмæ кæртмæ ра- 
хызт. Цалынмæ йæхи æхсадта, уæдмæ дæр ма Дудари- 
мæ хъуыр.-хъуыр кодта. «Хуыцау дыл йæ бæллæх сæвæ- 
ра, мæнгард. Ничи йæм кæсы! Æз, дам, тыхджын дæн, 
къабазджын, æмæ алцы дæр мæ бон у... Омæ, гъа, хуы- 
цау нал и, адæмы æфсæрмæй нал тæрсыс, фæлæ хица- 
уадæй та куыд уæндыс, сывæллонмæ цæуыл ныууырдыг 
дæ? Фыдæн ын куы бæззыс, ард дæ хæдзары ба- 
цæуа!» 
Цалынмæ фыд фæстæмæ цыд, уæдмæ Минтæ йæ цæс- 
тытæ асæрфта æмæ йын хæринаг æвæрыныл балæууыд. 
Мастимæ тынг æнцонæй нæ цæуы къæбæр хъуыры. 
Фæлæ уæддæр хæры æмæ хъуыды кæны: бафæрсид æй, 
Дудахъхъатæн цы дзуапп радта, уымæй? Нагъ, нæ йæ 
бафарста. «Цы-фæнды дзуапп сын куы ратта Минтæ, 
уæддæр уыцы зæронд абырæгæн мæнмæ чызг нæй». 
2 
Быдыры ма адæймаджы аууон телыхъæды дæргъæн 
куы вæййы, уыцы афон Былыхъæуы хур нал фæкæсы. 
Урс хохы цъуппы аууон фæвæййы. Быдыры хур куы 
аныгуылы, уæд хохы та талынггæрæттæ вæййы. 
Уыди иу ахæм изæр. Адæм кæртытæй æмæ уынгтæй 
хæдзæрттæм куы баивылдысты, уыцы афон Дудар йæ 
сыхагмæ бадзырдта: 
— Цом, афон у... 
Сыхагæн хъуыддаг зындгонд уыди, цæттæйæ йæм 
рауади æмæ йемæ фæраст. 
— Иннæтæ кæм сты? — цæугæ-цæуын ма йæ афарста. 
— Уыдон нæм афонмæ æнхъæлмæ кæсынц «Уастыр- 
джийы» бын, — ацамыдта йын Дудар хъæуы сæрмæ. 
Сæ къæхты уынæр куыннæ хъуыса, иу куыдз дæр 
сыл куыннæ срæйа, афтæмæй сæхи сарæзтой хъæугæ- 
ронмæ. Рагон грекъаг уæлмæрдтæ кæй хонынц, уыдоны 
иувæрсты сивгъуыдтой хъæды ’рдæм. 
8 Амондагурджытæ 
113 

«Уастырджийы» кувæндон бæласы бын баиу сты 
цыппар бæлццоны. 
Дудар йæ хордзенæй систа гоцъоби æмæ сыкъа. Хор- 
дзеныл æрæвæрдта æртæ чъирийы. Йæ алфæмбылай 
цъæх кæрдæгыл тъæпæн æрбадтысты цыппарæй. Сыкъа- 
йы дзаг арахъ рауагъта æмæ йæ хисдæрмæ авæрдта. 
— Цæй, сыгъдæг Уастырджи! Дæ бынæй раст кæнæм 
æмæ нын зæрдиаг фæндараст зæгъ. Фæндаггон адæмæй 
хуыздæр балцы кæй арвыстай, уый æмбал мах дæр фæ- 
кæн, — загъта цыбырæй æмæ кувæггаг Дудармæ авæрд- 
та. 
Дзаг сыкъа къухæй-къухмæ тагъд-тагъд цыди. Го- 
цъоби куы равдæлон, уæд сыстадысты, сеппæт дæр тулдз 
бæласмæ скастысты, цыма сæм Уастырджи уырдыгæй 
хъусы, æмæ йæм сæ тæрттæ сцагътой: 
— У-у, сызгъæрин Уастырджи! Нæ рахиз фарс цæ- 
уæг фæу! 
Æмæ араст сты. 
Цалынмæ Дудар æмæ йе ’мбæлттæ Уастырджийыл 
сæхи фæдзæхстой, уæдмæ æхсæв дæр куыста уыдоны 
пайдайæн. Хæхты урс худтæ йæ сау базыры бын æр- 
кодта. Цыдæр фесты арвыл æндзæвгæ къæдзæхтæ, арф 
уынгæг кæмттæ, сыфтæрджын хъæдтæ æмæ кæрдинаг 
уыгæрдæнтæ: бæстыл æгæрон сау пæлæз æртыдæуыд. 
Хæххон мæйдар æхсæв куыд вæййы, афтæ. Куы иу, 
куы иннæ ранæй стæхы æрттиваг хъæндил æмæ уыцы 
талынджы фæзыны, къæдзилджын стъалы арвыл куы 
фæцæйтæхы, уый хуызæн. Рæстæгæй-рæстæгмæ кæмтты 
æмæ фæзтыл рахъазы хæххон уады улæфт. Æмæ уæд 
райхъуысы бæлæсты сыфтæрты сусу-бусу. Кæмдæр ра- 
гъæй хъуысы уыджы æнкъард зарæг. Æндæр сыбыртт 
никæцæй цæуы. 
Бæлццæттæ фæстæмæ Былыхъæумæ куы бахызтысты, 
уæд кæйдæр къæрцхъус куыдз срæйдта. Уый хынцмæ — 
иннæ. Уалынмæ цалдæр баисты. Æнафоны бæлццæттæ 
бахæццæ сты Сосейы дуармæ. 
Дудар æмæ йæ дыууæ. æмбалы сисы аууонмæ сæхи 
байстой. Цыппæрæм (уый ацы хъæуы ничи зоны, быди- 
раг у) зæххæй дур снста æмæ Сосейы дуар æдæрсгæ 
ныххоста. 
Сабыр уæлдæфы уыцы дуары хост айхъуысти арвы 
нæрыны хуызæн æмæ комы нæргæ афардæг. Бæстæ æм- 
бу ссис. 
114 

Уадз æмæ рæйæнт! Дуар хойæг сæ цыма æппындæр 
нæ хъусы, йæхи афтæ дары. Уый дæр фæдисон у. 
Сосе дуары хойынмæ фсхъал. Байхъуыста. Куыйт* 
æгæр куы рæйдтой, уæд фестад. Лæг йæ куырæт уæхс- 
чытыл баппæрста æмæ æддæмæ рауад. 
— Кæцы дæ уый? — афарста Сосе. 
— Тыхст фæндаггон дæн. Кæд дын зын нæ уыдзæн, 
уæд мæм иу ныхасмæ куы ракæсис. 
Сос^ дуар фегом кодта æмæ уазæгмæ æдзынæг ба- 
каст. 
— Нæ мæ базондзынæ. Иикуы мæ федтаис. Баха- 
тыр кæн, æнафоны дæ кæй сыстын кодтон... Быдырæй 
æрбацæйцыдыстæм æмæ нын хуыснæджытæ нæ бæхтæ 
байстой. Ме ’мбал мæлæтдзаг цæфæй дæлæ комы баз- 
зад. Афонмæ дæр цы фæци, нæ зонын. Ацы хъæуы йæ 
каистæ цæрынц, Дриатæй, Зауырбег æй хоны. Фæлæ æз 
иæ зонын, кæм цæры, уый. Кæд дын зын нæ уыдзæн, 
уæд мемæ рауай æмæ мын уыцы хæдзар ацамон, — 
тагъд-тагъд дзырдта æнафоны уазæг. 
— Куыннæ йæ зонын? Дард нæ цæры... Æнæ фыдбы- 
лыз ут, — загъта Сосе. Иæ куырæты дысты йæ цæнгтæ 
атъыста, цæугæ цæуыны æгънæджытæ æвæры, афтæмæй 
йæ уазæгимæ фæраст. 
Иу чысыл куы ауадысты, уæд уазæг, цыма æнæбары 
уыди, уыйау зæронд лæгмæ йæ къах фæцарæзта. Сосе- 
йæн дæлгоммæ йæ тъæпп фæцыди. Уазæг æй йæ быны 
анорста. Цæсты фæныкъуылдмæ йын фындзы кæлмæр- 
зæн йæ дзыхы афсæрста. Иу хъæры бон дæр æй нал 
фæци. Йæ къухтæ йын фæстæмæ абаста æмæ йæ кæй- 
дæр сисы рæбынмæ батылдта, картофы голладжы хуы- 
зæн. 
Уæдмæ Дударитæ гомдуар агъуысты фæмидæг сты, 
фынæй чызджы йæ хъæццулы атыхтой, уымæн дæр йæ 
дзыхæмæйæ къухтæ абастой æмæйæ рафардæг ластой. 
Дударæн «йæ зæды хай» йæ къухы куы бафтыд, уæд 
сæ хæдзары бамидæг. Уым сæм ивтыгъд уæрдон æн- 
хъæлмæ каст. Абадтысты дзы æмæ Дзуары æфцæгыл 
Фаллаг коммæ ахызтысты. 
Райсомæй Сосейы ссардтой уынджы, сисы рæбын 
марды хуызæнæй. Иæ цæсгом — цъæх-цъæхид, мæнг 
улæфт ма кодта, йæ æфсæртæ бандзыг сты. Цасдæр рæс- 
тæг дзурын дæр не сфæрæзта. 
Цы ’рцыди, уымæн ничи ницы зыдта. Сосе йæхæдæг 
115 

дæр нæ зыдта, ахæм æбуалгъ ми йын цæмæн бачындæ- 
уыд, уый. 
Дыууæ сыхаджы йе ’нцой бацыдысты æмæ йæ сæ 
хæдзармæ бахæццæ кодтой. Сæ хæдзары дуæрттæ тыгъд 
гомæй куы ’рбаййæфта, йæ чызджы хуыссæн та — афти- 
дæй æрмæст уæд бамбæрста, цы бæллæх æрцыд, уый. 
Агъуыстæй фæстæмæ кæрты астæумæ разгъордта 
æмæ нырднаг кодта: 
— Дудар мын мæ хæдзар байхæлдта! Фæдис, хорз 
аДæм! 
Сыхбæстæ хабар бамбæрстой. Фæлæ сæ кæмæн цы 
йæ бон уыди? Сосейæн дзы йе ’фсымæр, кæнæ йе ’рвад 
ничи уыд. Фæдисы цæуыны фæид дæр сæ ничи кодта. 
Кæдæм? Дударæй чи нæ тæрсы. Æвзæры бон бирæ у, 
фæзæгъынц. Æрмæст æфхæрд лæджы сабыр кодтой, 
зæрдæтæ йын æвæрдтой. 
Уыцы сахат Дудар та бадти Фаллаг комы йæ хæс- 
тæджытæм «йæ амондимæ». Хицæн уаты, дуарæхгæдæй. 
Минтæ куыдта хæкъуырццæгæй. Дудар та, цыма Хъар- 
сы фидар басаста, уыйау йæ уæлахиздзинадæй уыди сæ- 
рыстыр. Бухъзæрдæйæ йæ уацайраджы цур бадт, дзырд- 
та æмæ дзырдта ривад куыройау: 
— Хъал ныхас хъæдбыны дæр нæ фидауы. Дзæбæ- 
хæй дæ куы агуырдтон. Уæд дæ цæмæн хъуыдысты уы- 
цы стыр ныхæстæ? «Йæхи хуызæн ссарæд». Ды мæнæй 
хъауджыдæр уæлбикъон дæ? Æви цæмæй хъал дæ? 
Зæгъ-ма! Гъеныр дæ бауырныдта, мæ чызг нæ, фæлæ 
мæ бинойнаг кæй дæ, уый?.. 
Минтæ йæ сæр йæ хъæбысмæ æруагъта, афтæмæй 
футт-футтæй кæуы. Фæстаг ныхæстæ куы айхъуыста, 
уæд æм йæхи нал баурæдта, фæтъæнг ыл кодта: 
— Никуы уыдтæн æмæ нæ уыдзынæн дæ бинойнаг! 
Кæд дæ къæбут дæ цæстытæй фендзынæ, уæД~ Минтæйы 
та—дæ усæй! — йæ хуыссæнæй рагæпп ласта. 
Дудар йæ бандонæй фестад æмæ йæхи иуварс ап- 
пæрста. Иæхицæн цæвынæй фæтарст. 
— Æнхъæлдæн, сылыстæджы æфсон хæйрæг мæ хай 
фæци, — загъта хъæрæй.—Дысон-бонмæ иу уаты кæи- 
мæ дæ, уый дæ лæг нæма хоныс æви?—сдзырдта но- 
джы хъæрдæрæй æмæ сылгоймаджы уæхсчытæ ацахс- 
та. Схъуырдухæн сты. 
Дуары æдде гæппæввонгæй чи лæууыд, уыдон уаты 
æрбамидæг сты. Баиргъæвтой сæ. 
116 

Æхсæв-бонмæ фæабугътой æхгæддуарæй. Бон-изæр- 
мæ та адæм Минтæмæ цыдысты. «Дыууæ мыггаджы 
фыдбылызы ма бафтау... Дæ масты фæдыл ма ацу... 
Уæд та амардтæ æндæр ма дзы исты ис?» — дзырдтой 
йын Дудары хæрзгæнджытæ. Фæлæ уыцы ныхæстæй 
Минтæмæ ницы хъардта. 
Хатæг цыдысты комы æвзаргæ лæгтæ Сосемæ дæр. 
Бафидауыны тыххæй дзы дзырд агуырдтой. Фæлæ сæ 
уый дæр иу дзуаппимæ æрвыста: 
— Æз цалынмæ мæ чызджы дзыхы ныхас фехъу- 
сон, уæдмæ уын ницы зæгъдзынæн. 
Сосе афтæ дзырдта тынгдæр адæмы æфсæрмæй. 
Мыййаг исчи куы фенхъæл уа, домбай хæдзар Сосейы 
былтæ айсæрстой æмæ сын йæ сидзæр чызджы уæй кæ- 
ны, зæгъгæ. Æцæгæй та йæ фæндыд, йæ чызг куы сразы 
уаид Дударимæ бацæрыныл, уый. Цы ’рцыд, уымæн раз- 
дахæн нал ис. Скъæфт чызгæй чызг нал рауайдзæн. Уæ- 
дæ тыххæй дæр ницы йæ бон у. Дударæн—саджы хуы- 
сæн æфсымæртæ, стыр мыггаг. Сосе та — иунæг, Былы- 
хъæуы йын нæ æрвад ис, нæ хæстæг. 
Афтæмæй аивгъуыдта æнæхъæн къуыри. Сосе бы- 
дырмæ дæр нæ арвыста йе ’рвадæлтæм ацы бæллæхы 
хабары тыххæй. Фыдбылызæй тæрсгæйæ. Фæлæ ахæм 
хабар тагъд хъуысы. Уыдон æй сæхæдæг фехъуыстой. 
3 
Иу изæр Дæргъæвсы æрфысым кодтой быдираг æна- 
хуыр уазджытæ: æртæ барæджы милицæйы дарæсы, 
дыууæ та нæхимæ бæлццонарæзтæй. Сеппæт дæр уыды- 
сты гæрзифтонг. 
Дудар йе скъæфджытимæ æмæ йæ «зæды хаимæ» æм- 
бæхсти ацы комы цъитийы рæбын бæрзонд айиæджы 
фахсыл, фылдæр бонты æмæ æхсæвты æврæгътæй æм- 
бæрзт чи вæййы, ахæм чысыл хъæуы. Иæ зæрдæ дардта, 
Сосейы фæдыл уырдæм лæбурæг кæй ничи бацæудзæн, 
ууыл. Фæлæ уæддæр æдас нæ уыди. Æмæ йæ хъус дард- 
та алырдæм дæр. 
Быдырæй хохмæ, стæй хохæй быдырмæ хабар æрæг- 
мæ хъуысы. Фæлæ йæхимидæг цы-фæнды фæсвæд 
къуыммæ дæр — радиойæ цы кæныс? Иу цы фехъуса, 
117 

уый уыцы сахат æгас комыл айхъуысдзæн. Цымыдис 
сты хохы цæрджытæ. 
Быдираг уазджытæ сæ фысымимæ кæрæдзи цы ха- 
бæрттæ, цы ’ндæртæй фарст нæма фесты, уæдмæ Дуда- 
ры хъустæм бахæццæ, комы милицæйы фæзынд. Цы ба- 
зонын æй хъуыд, уыдон скъæфджыты кæй агурынц. 
Минтæйыл кæйдæр даргъгомау къаба æмæ хауджын 
цыллæ кæлмæрзæн, йæ къæхтыл дæр кæйдæр туфлийы 
зæрæдтæ. Изæрмилтæ куы фæци, уæд æй уыцы хуызæ- 
нæй ракодтой йæ ног «цæгатæй». Цæмæй уæлдай къуы- 
лымпытæ ма кæна ацы тæссаг сахат, уый тыххæй йын 
Дудар загъта: 
— Кæд дæ афтæ нæ фæнды, уæд цом, фæстæмæ дæ 
дæ хæдзарыл сæмбæлын кæнон. 
Афтæ загъта йæ фысымтæн дæр æмæ рацыдысты. 
Минтæйы тынг иæ бауырныдта, сæхимæ цæуы, уый. 
Фæлæ цыди семæ. Æндæр цы йæ бон уыди. Цалдæр æф- 
цæджы сæрты куы рахызтысты æмæ Арвыкомы лæгъз 
фæндагмæ куы ’рхæццæ сты, æрмæст уæд бамбæрста 
чызг, йæ бæллæхтæ кæй нæма фесты. 
Дыууæ барæджы Терчы доны тæнæг ран рацагуырд- 
той æмæ уайтагъд фаллаг фарс фесты. 
Мннтæ гæды хъæдау рызти, сæ хæдзарæй дарддæр 
куы цыдысты, уæд. Ацы стыр доны фале куы фесты, уæд 
та йæ бауадзыгмæ бирæ нал хъуыди, кæдæм æй хæс- 
сынц, уый тæссæй. Фæлæ Дудары цæстытытабафиппайд- 
та цины цæхæртæ. «Æвæццæгæн, æдас ранмæ æрбаир- 
вæзт. Уæд бынтондæр бабын дæн», — ахъуыды кодта 
Минтæ. 
Боныцъæхтыл бафысым кодтой Дудары -мæхъæлон 
æрдхорд Джемалдинмæ. 
Мæхъæлон æгъдаумæ гæсгæ Джемалдин бацин кодта 
йæ уазджытыл. Æнæ уæлдай фæрстытæй дæр бамбæрс- 
та, йæ ирон æрдхорд æм уыцы афон цæй фæдыл сæм- 
бæлд, уый. Æнафоны уазджытæн тæккæ хуыздæр æгас- 
цуай уыдаид сæ фæллад суадзын. Æмæ ууыл батагъд 
кодта фысым. 
Джемалдинмæ хорз нæ фæкаст, йæ хойаджы кæугæ 
кæй федта, уый. Бæлвырд куы базыдта, Дудар йæ уса- 
джы æвæндонæй рахаста уый, уæд загъта: 
— Цалынмæ мæхæдæг Минтæйæ разыйы ныхас фе- 
хъусон, уæдмæ йыл мæ хæдзары тых нæй... Мæ уазæг у. 
Æмæ Минтæйæн хуыссæн бакæнын кодта йæ сылгой- 
118 

магимæ иу уаты, Дудар æмæ йе ’мбæлттæн та — иннæ 
уаты, йæхи раз. 
Схуыссыдысты, фæлæ сæ фынæй ничи баци. Срухс и. 
Уыцы бон изæрмæ Джемалдин бирæ фæныхас код- 
та Минтæимæ. Дудары цур æмæ хибарæй дæр. Дже- 
малдин иронау зыдта, æмæ сын тæлмац нæ хъуыди. Ни- 
цы дзуапп ын радта скъæфт чызг. 
— Никуы сразы уыдзынæн Дударимæ бацæрыныл. 
Фæлтау мæ амар. Гъа, мæ къубал мыи ралыг кæн, — 
йæ сæр хæстæг байвæзта чызг мæхъæлон лæгмæ. 
Дыккаг æхсæв дæр Джемалдин Дудары иæ бауагъ- 
та, Минтæ кæм хуыссыд, уыцы уатмæ. 
— Уæллæй биллæй, бахатыр кæн, Дудар — загъта 
йын цæхгæр. — Мæхæдæг æз дæу нæ бауадздзынæн кæй- 
дæр чызджы раз схуыссын. Паддзахы заман куы уыди, 
уæд молло нечех фыста мæхъæлон æгъдаумæ гæсгæ. 
Ныр та пирсидатл загс фыссы. Афтæ кæд нæй, уæд мæ 
хæдзары æнæгъдау хъуыддаг нæй... Хорз нæ зæгъы 
мæхæдæг? — баздæхти иннæтæм дæр. 
Цы йæ бон уыд Дударæн, уазæг—фыс, фысым — 
бирæгъ. Æмæ та схуыссыдысты дысоны хуызæн хицæн 
уæтты. 
Минтæйæн стыр ныфсы хос фæцис, Джемалдин æм 
Дудары хæстæг кæй нæ уагъта, уый. Æмæ ацы æхсæв 
æдасæй йæ гæрзтæ раласта афтæмæй схуыссыд. 
•* ж * 
Уыди фыццаг фынафон. Бæстæ ныссабыр. Куыдзы 
рæйын дæр никæцæй цыд. Иу рудзынгæй дæр æддæмæ 
рухсы цъыртт нæ калди. 
Джемалдины хæдзары, цæхæрадоны ’рдæм цы рудз- 
гуытæ уыд, уыдонæй иу байгом. Æиæ хъист, æнæ уынæ- 
рæй. Æнцадгай дзы адæймаг рахызт. Урс дарæсты. 
Цæхæрадоны бæрзонд цъæх нартхæртты æхсæн фæны- 
гъуылд. Джемалдины хæдзары чи хуыссыд — бинонтæй, 
уазæгæй — иууылдæр тарф фынæй уыдысты. 
Бон æрбарухс, афтæ фехъал æфсин. Сæ уазæг чызг 
йæ хуыссæны куынæуал уыди, уæд исдугмæ джихæй аз- 
зад. «Кæд æй йæ лæг мæ цурæй адавта, уæд мæ худи- 
наджы дуг æрцыд... Æвæццæгæн, йæхи хъуыдыйы æд- 
дæмæ акаст... Чи зоны ног чындзау уынгтæ мæрзынмæ 
119 

сыстад афтæ раджы...» — Уыцы хъуыдытæ йæ сæры фев- 
зæрдысты æмæ алыгъдысты иунæг цæсты фæныкъуылд- 
мæ. Стæй уæд фестад, йæ гæрзтæ акодта æмæ æддæмæ 
рауад. 
Дуары хъæр куы фæцыд, уæд ракаст Джемалдин 
дæр. 
— Нæ чындз кæдæмдæр рауад æмæ йæ нæ базыд- 
тон, — тарстхуызæй адзырдта ус йæ лæгæн. 
— Æри дæ къух, кæд æй нæ базыдтай, уæд! — ра- 
фыхти лæг. — Æддæмæ ницы рацыди. Æз дысон-бон- 
мæ мæ сæр базмæ не ’руагътон... Ахæм æхсæв исчи 
хуысгæ кæны?.. Куыд бафынæй дæ?.. Дела нагъал шун 
талат, хо!* 
Уыцы ныхæстæм Дудар æмæ йæ дыууæ.æмбалы дæр 
рагæппытæ ластой, цыма æппындæр хуысгæ нæ кодтой, ’ 
фæлæ фæдисы хъæрмæ æнхъæлмæ кастысты, уыйау сæ 
дйрæс — сæ уæлæ. 
...Æнæзонгæ хъæуæй æнахуыр адæймаг куы рахызт, 
уæд иу ран æрлæууыд æмæ æрвгæрæттыл йæ цæст 
ахаста. Да-алæ иу ран арвыл бады сæуæхсиды хуызæн 
рухсы тæлм. «Уый æнæмæнг горæты цырæгъты рухс 
у», — ахъуыды кодта Минтæ æмæ, уыцырдæм цы фæн- 
даг цыди, уымæй никæдæмуал фæзылд. Фæстæмæ нæ 
касти. Æрмæстдæр — размæ. Цыди тагъд къахдзæф- 
тæй. Цыма йæм хæрз хæстæгæй зынди уыцы рухс, афтæ 
йæм фæкаст, фæлæ мæлæты даргъ разынди фæндаг. 
Æхсæв та — цыбыр. Уайтагъд сæуæхсиды рухс фæбæ- 
рæг арвыл. Æвæццæгæн, Минтæйы хуызæтты тыххæй 
баззад ныхасы дæр: мæгуыр лæгæн, дам, йе ’хсæв дæр 
цыбыр у. 
«Тагъддæр горæтмæ! Горæты ис советон кусджытæ... 
Коммунисттæ... Милицæ... Дядя Сашæ дæр ма хъуамæ 
æгас уыдзæн. Ссардзынæн æй æнæмæнг». 
Талынджы цæугæйæ адæймаг фылдæр йæ развæндаг- 
мæ фæкæсы, йæ къах кæм æрæвæра, уымæ. Цæмæй 
дзыхъы ма ныххауа, мацæуыл фæкæла. Фæлæ Минтæ 
æрмæст размæ йæ ных сарæзта. Алы сыбыртт, бæлæсты 
æмæ нартхæртты сыфты сыбар-сыбур æм касти кæйдæр 
къæхты уынæры хуызæн, цыма йæ фæсте исчи суры, 
уыйау. Суанг ма йæхи къæхты уынæрæй дæр хатгай 
фестъæлфы. Афтæмæй иу хатт йæ къах дурыл скъуырд- 
* Хуыцауы налат фæу, хъуыддаг фесæфтай ды! 
120 

та æмæ йæ цыппарыл абырыд. Йæ амондæн уæрдонвæн- 
дагæй иуварс цыд æмæ кæрдæгыл ахауди, уыййедтæмæ 
рыгæй маймули фестадаид. Иæ рæмбынкъæдзы царм 
арæмыхст. Уый дæр уыцы сахат нæ базыдта Минтæ, 
цалынмæ йæ туг цонгыл не ’рлæсæн кодта, уæдмæ. Иæ 
чъылдыммæ хурыскæсæны сæуыхсид куыд ссыгъди, 
уый дæр нæ базыдта. Уæд горæтæн йæ рухс цыдæр фæ- 
ци, фæлæ æрбазынд йæхæдæг. 
* * * 
Горæт райхъал. Адæм базмæлыдысты. Алчи йæ хæ- 
дзары змæлдтытæ кæны. Уынгты фæзынд фыццаг цæу- 
джытæ. 
Уыцы афон горæты кæройнаг уынджы скæсæнырды- 
гæй бараст æнахуыр фæндаггон. (Уый уыди Минтæ). 
Чызджы зæрдæ ныссæххæтт ласта. Бæгъæввад æмæ бæ- 
гъæмсарæй кæй фæцæуы горæты уынгты, кæд уый тых- 
хæй? Нæ, уый дзы ферох. Адæмы уындæй йæ зæрдæ уæ- 
рыккау скафыд. 
Фæурæдта, фыццагдæр кæмæ бахæццæ, уыцы цæ- 
уæджы. 
— Бахатыр кæн, хорз лæг, ам милицæ кæм ис, уый 
мын нæ бацамондзынæ? — фарста Минтæ уырыссагау, 
куыд зыдта, афтæ. Йе ’фсæрты къæрцц-къæрцц лæгмæ 
фехъуысти, цыма уазалæй ризы, уый хуызæн. Афтæмæй 
та сылгоймаг уыди хидæйдзаг. 
Исдугмæ лæг джихæй баззад æнахуыр адæймаджы 
уындæй. Мæрдтæйдзæуæг кæй фæхонынц, ахæм йæ ну- 
ры лæууы. Дыууæ даргъ дзыккуйы уæхсчыты сæрты 
размæ æппæрстæй, сæр пыхцыл. Цæсгом — мæрдонхуыз. 
Бæгъæввад къæхтыл туджы пырхæнтæ ныхъхъæбæр сты 
рыгимæ. Хъаз митыл куы лæууа, уыйау куы йæ иу къа- 
хыл алæууы, куы иннæуыл. Лæг æнæуæлдай ныхасаш 
дæр базыдта, ацы сылгоймаг цыдæр бæллæхы кæй ба- 
хаудта. 
— Бахатыр кæн, чызг. Чи дæ, кæцон дæ, уымæй дæ 
нæ фæрсын, фæлæ тыхст ран кæй дæ, уый уынын. Афтæ- 
мæй горæты уынгты ацæуын аив нæу. Цом нæ хæдзармæ 
æмæ дæ уæлæ исты скæн. Хæстæг цæрын, — йæ къухæй 
ацамыдта фæстæмæ. 
121 

Минтæйæн уыцы буц ныхæстæй йæ зæрдæ æрбауын- 
гæг æмæ йæхимæ æркаст, цыма нырмæ нæ зыдта, ца- 
вæр фыдзарцы æрбацыд горæтмæ, уый. Æнæ уæлдай 
иыхасæй йемæ фæраст. 
Лæг уырдыгæй йемæ фæстæмæ раздæхти. Минтæ йын 
йæхи растгæнæгау бамбарын кодта, чи у æмæ йыл цы 
’рцыди, ардæм куыдæй æрбафтыд, уыдæттæ/ 
Иу кæрты фæмидæг сты. Фысым йæ бинойнагæн цы- 
бырæй адзырдта, цæмæн æрбаздæхт, уый. 
Минтæ уырыссагау иуыл рæвдз нæ уыди, фæлæ дыу- 
уæ сылгоймаджы уыцы сахат кæрæдзи бамбæрстой. Йæ 
чызджы къабатæй йын авæрдта, цъындатæ, туфлитæ... 
Минтæ йæхи ахсадта, йæ сæр афаста æмæ арæвдз и. 
Цай ма йын ацымын кодта рæдау æфсин, æмæ дыууæ- 
йæ фæраст сты милицæмæ. 
Уæдмæ уынгтæ адæмæй æмызмæлд систы. Чызджы 
цæстытыл ауад ацы адæмы æхсæн цы хуызæнæй уыда- 
ид уый, æмæ æфсæрмæй йæ цæсгом ссыгъди. 
Иу дуарæй фæмидæг сты стыргомау уаты. Баком- 
коммæ рæбынæй стъолы раз бады иу лæг, милицæйы 
дарæсы. Кæдæмдæр телефонæй дзуры. Иæ цæстытæ — 
сырх, тых каст кæны. Бæрæг уыд, хуыссæгхъуаг кæй 
сты. Иæ разы стъолыл æрхутæгдоны бапъирозы дымæн- 
тæй йе дзаг. 
Минтæ дуарæй куы бахызт, милицæйы дарæсы лæг 
куы федта, уæд фыццаг йе уæнгтæ срызтысты, хæ- 
къуырццæггæнæгау сфæлтæрдта. Исдугмæ йе ’фсæртæ 
дæр фæзылынтæ сты. Стæй хъæрæй ныккуыдта. Ус æй 
сабыр кæньшмæ фæци: «Лæджы телефонæй дзурын ба- 
уадз». Фæлæ чызг йæхи уромын иал фæрæзта. 
Телефоны хицау чызгмæ.сдзырдта: 
— Цы ’рцыди?.. Дæ кæуын уал фæуадз. 
Уый уыди горæты милицæйы радгæс. Иннæтæн нæ- 
ма райдыдта сæ кусгæ бон. Иунæг стъол æмæ цалдæр 
бандоны йедтæмæ агъуысты ницы уыд æмæ Минтæмæ 
фæкаст æвирхъау стыр уат. Хохаг кæрты йас. 
— Хæстæгдæр ма рацу. Цы хабар уæм ис, уый-ма 
радзурут, — загъта милицæйы радгæс. 
Ус ын радзырдта се ’рбацыды сæр. 
Милицæйы радгæсæн ма, æвæццæгæн, йæ сæры уы- 
дысты, телефонæй цæй тыххæй дзырдта, уыцы хъуыды- 
тæ æмæ йæм, цыма ницы ахæм зæрдиагæй хъуыста: йе 
стъолы лагъзы цыдæр агуырдта, дзурæгмæ нæ касти. 
122 

—...æмæ дысон æмбисæхсæв ралыгъд мæхъæлон хæ- 
дзарæй, —дзырдта Минтæйы æмбал. 
Лæг йе стъолы лагъз фæуагъта, йæ дыууае къухæй 
стъолыл фæхæцыд, цыма фестынмæ хъавы, уый хуызæп 
æмæ тарстхуызæй дзурæгмæ скасти. 
— Куыд, куыд? Кæцæй ралыгъди, зæгъыс?.. Дæхæ- 
дæг ма радзур, чызг, цы дыл æрцыди, кæцæй ралыгъд- 
тæ, цæмæн? 
Милицæйы кусæг ирон у, уый куы базыдта Минтæ, 
уæд йæхæдæг райдыдта дзурын. Лæг æм хъуыста æмæ- 
иу рæстæгæй-рæстæгмæ сдзырдта: 
— Г-гъа... 
Куы фæци чызг йæ ныхас, уæд телефоны хæтæл сис- 
та, байхъуыста, æмæ загъта: 
— Æри ма мын хицауы... Хицау дæ? Уый дæм рад- 
гæс Хетæг дзуры. Æвирхъау хабар. Мæнæ мæ цуры 
бады, скъæфтæй чи ралыгъд, ахæм чызг. Дæхæдæг йе- 
мæ нæ аныхас кæидзынæ?.. Хорз. Ныртæккæ... 
Сылгоймаджы ном, мыггаг, æмæ йын йæ адрис 
афыста. 
— Ды уал ацу уæхимæ. Куы бахъæуай, уæд та дæм 
фæдзурдзыстæм. 
— Æз тагъд никæдæм кæнын. Фæлæудзынæн уал. 
Чызгæн ам зонгæ нæй æмæ цы фæуыдзæн? Мæ уазæг 
у, — загъта сылгоймаг. 
— Бузныг дæ уæздандзинадæй, — загъта милицæйы 
кусæг. — Фæлæ йын дæ хæдзар æдас ран нæ уыдзæн, 
æвæццæгæн. 
Ууыл сразы сты дыууæ сылгоймаджы дæр. Æмæ кæ- 
рæдзийæи хæрзбон загътой. 
— Æз ма дæ абæрæг кæндзынæн. — Æмæ рацыди. 
4 
Джемалдин уыди мæрдджыны хуызæн. Иæхимæ гæс- 
гæ та мæрдджынæй фыддæр. Мард ыл куы ’рцыдаид, 
уæд æм хъæубæстæ, йæ хæстæджытæ хъыг кæнынмæ 
цыдаиккой. Ныр та йæм цæмæ цæудзысты? Уайдзæф- 
тæм?.. «Гъе уæууæй, Джемалдин, фæлтау дæ мард куы 
айхъуыстаид! — йæ сæр тымбыл къухæй ныххоста. — 
Дæ уазæг дæ хæдзарæй фесæфæд æхсæвæй райсоммæ... 
Æгас хъулгьа цæуыл худой, уый сын ис». 
123 

Исдугмæ сусæг фæдисы азылдысты сыхæгтыл, хъæу- 
гæрæтты, фæлæ никуы æмæ ницы. 
Уæд кæрæдзийæн уайдзæфтæм фесты Дударимæ. 
Джемалдин Дудары азымы бадарыны тыххæй æфсæнт- 
тæ агуырдта, фæлæ йæхинымæр та аххосджыныл ны- 
мадта йæхи. Джемалдины уазæг уыди Дудар дæр æмæ 
йе скъæфт чызг дæр. Хъуамæ сæ бахъахъхъæдтаид цы- 
фæндыйæ дæр. 
— Цæмæн мæ хъуыдысты дæ нечехтæ æмæ дæ загс- 
тæ?—уайдзæф ын кодта Дудар. — Бауагътаис мæ æмæ 
æз мæхæдæг йемæ загс ныффыстаин. Ныр марадз дæ 
молло æмæ дæ пирсидатлмæ бадзур æмæ йæ уыдон сса- 
рæнт. 
Кæд дзургæ афтæ кодта, уæддæр йæхи аххос дæр 
зыдта: куыд бафынæй æнæмæтæй? 
Цыдæриддæр уыди, уæддæр Дудар йæ мæхъæлон 
æрдхордæн уазал хæрзбон загъта. Хæрзбон, зæгъгæ, 
фæдисы цæуын æфсон тæргайы хуызæнæй фæраст йе 
’мбæлттимæ. 
Фæлæ кæдæм фæдисы? «Уæд та ма йæ раздæр куы 
базыдтаиккам, талынгæй... Кæд нæхирдæм цæуыныл 
фæуа, уæд ын тас нæу — ссардзыстæм æй. Кæд горæты 
’рдæм ныхъхъуыды кæна, уæд фесæфтыстæм. Уæд ма 
йæ фæдыл дæр цæмæ цæуæм? Нæхи къахæй къæппæг- 
мæ?.. Афонмæ милицæ уынаффæ кæнынц... Фæлтау нæ 
фæд-фæд фæстæмæ — нæхимæ». 
Æмæ ацыдысты. 
Уыцы сахат милицæ та рараст сты Минтæйы амынд 
хæдзармæ. ...Джемалдины милицæ баййæфтой йæ хæ- 
дзары. Иæ цæстытæ æгасæй мидæмæ бахаудтой, цæс- 
гом — фæлурс. Стыр бухайраг худ сæрыл арф конд. 
Гæнæн куы уыдаид, уæд дзы, æвæццæгæн, йæ цæсгом 
иууылдæр бамбæрзид. 
— Кæм сты дæ уазджытæ? — бафарстой йæ комком- 
мæ, цыма сæм амæй размæ дæр кой уыди уыцы уаз- 
джыты тыххæй, уый хуызæн. 
— Ацыдысты сæ хæдзармæ, — ахæм дзуапп сын рад- 
та Джемалдин, цыма æппындæр ницы æрцыди. 
Уыцы ныхасыл баууæндыдысты, уæддæр ма хæдза- 
ры баджигул кодтой. Федтой, кæм хуыссыди чызг, кæ- 
уылты рацыд, уыдæттæ. Стæй Джемалдины горæтмæ ра- 
кодтой: «Цалынмæ хъуыддаг бæлвырд кæна, уæдмæ»,— 
загътой йын. Рахастой, Минтæйы уæлæдарæсæй ма уым 
124 

цы ссардтой, уыдон, афтæмæй фæраст сты кæуылты сын 
ацæуын æнхъæл уыдысты, ууылты сæ фæдыл. 
Милицæйы къорды хисдæр уыди, дыууæ боны разма* 
Дудары фæдыл Дæргъæвсы комы чи зылди, уый. Æмæ 
та йæм фæстæмæ уырдæм бацыд. 
Хъæугай басгæрста æгас ксм, æрфысым кодта Дуда- 
рæн йæхи хæдзары дæр. Фæлæ скъæфджыты нæ арынц. 
Уынæг дæр сæ нæ фæци. 
Уалынмæ рабæрæг: иу абырæг дæр нæ æмæ иу дæр. 
Хицауадæй не ’мбæхстысты Дудар æмæ йе ’мбæлттæ. 
Адæммæ сæ цæсгом равдисын нал уæндыдысты. «Хæрæг 
ихыл куы баззайа, уый уагъд æй ныккодта Минтæ»,— 
уыцы ныхæстæ адæмы худынимæ йæ хъустыл уадысты 
Дударæн хъалæй дæр æмæ фынæйæ дæр. 
Уалынмæ куы базыдтой, милицæ дæр та сæ фæдыл 
зилынц, зæгъгæ, уæд бауынаффæ кодтой: «Нæхæдæг 
куы бацæуæм милицæмæ, уæд рогдæр ауайдзæн нæ 
хъуыддаг». 
Æмæ дыккаг бон горæты балæууыдысты. Милицæмæ 
бацыдысты. Æмæ сын Дудар загъта: 
— Чызг раскъæфтам æмæ иын ралыгъди... Кæд æй 
нæ фæнды, бар йæхи... Цæрæд йæ хæдзары... Кæд истæ- 
мæй фæрæдыдыстæм, уæд аххосджын дæн мæхæдæг... 
Адон зылын не сты, — йæ сæрæй ацамыдта йе ’мбæлт- 
тæм. 
Милицæйы радгæс ахæстоны бакодта се ’ртæйы дæр, 
«цалынмæ хъуыддаг бæлвырд кæна, уæдмæ». 
5 
Милицæйы хицау бирæ фæхъуыста Минтæмæ. Фæс- 
тагмæ йæ бафарста: 
— Куыд дæ фæнды: уæхимæ дæ ахæццæ кæнæм æви 
дын ам зонгæ ис? 
Минтæ стъæлфæгау фæкодта сæхимæйы койæ. Хи- 
цау фембæрста, чызг цæмæй тæрсы, уый æмæ йæ дзу- 
рын нал суагъта, афтæмæй йыи зæрдæтæ æвæрыныл 
фæци: 
— Уымæй мауал тæрс. Уый мах бар уадз ныр. 
Минтæ уæддæр ницы дзырдта. Цæуылдæр гуырысхо 
кæны. Цæмæйдæр тæрсы... Æви истæмæй бафæрсинаг у? 
Фæлæ нæ уæнды. Æппынфæстаг загъта: 
125 

— Ам мын зонгæ ис. Иæ адрис мæм уыди, фæлæ 
мын фесæфт. 
— Иæ ном æмæ йæ мыггаг ын зоныс? Уæд æй мах 
ссардзыстæм. Кæнæ кæм кусы, уый дæр нæ зоныс? 
— Кусгæ Садоны «кодта уæд, цæргæ та — ам, инже- 
нер у. Мæнæ хæхты хæзнатæ чи агуры, ахæм. Æз æй 
дядя Сашæ хуыдтон, иннæтæ та — Сандро Сосламбеко- 
вич... 
Хицау æм къахæджы цæстæй бакасти, уыцы ном куы 
загъта, уæд, йе ’рфгуытæ фелхынцъ сты, афтæмæй цæ- 
уылдæр ахъуыды кодта. Чызгмæ дæр хъуыста, ноджы- 
дæр ма истытæ куы загътаид уыцы «дядя Сашæйы» 
тыххæй, уый йæ фæндыд, æвæццæгæн. Фæлæ Минтæ аен- 
дæр ницы зыдта. 
— Æмæ дын цы бавæййы уыцы дядя Сашæ? — ба- 
фарста йæ ноджыдæр. 
Миитæ фæхъæлдзæгдæр, хицау æм зæрдиагæй хъу- 
сы, уый куы федта, уæд. 
— Хæстæг мын ницы у, фæлæ хæхты хæзнатæ агу- 
рæг куы уыдысты, уæд махмæ цардысты... 
— Æмæ?.. 
— Æмæ мын уæд йæ адрис радта. Уæхимæ, дам, 
каст куы фæуай, уæд, дам, дæ æз «Цветметмæ» айсын 
кæндзынæн... 
Ацы ныхæстæм та йæ зæрдæ æрбауынгæг, æмæ йæ 
хъуыр ахгæдта. Иæ сæр дæлæмæ æруагъта æмæ ницы- 
уал дзырдта. Хицау уый куы федта, уæд æй афарста: 
— Æмæ кæугæ та цæуыл кæныс? 
Чызг иудзæвгар ницы сдзырдта, стæй уæд дзуапп 
радта фарстæн: 
— Кæугæ — мæхиуыл. Куыдтæ рауад мæ цард?.. 
Нæхи скъола дæр нæ фæдæн æмæ иу дæр... Ныр ма Сан- 
дройы уæддæр куы ссарин. Кæд ма уый руаджы... 
Уæдæ йæ нал ссардзынæ, зæгъгæ, йын сцæйдзырдта, 
фæлæ йæхиуыл фæхæцыд. Æмæ йын хиуылхæцгæйæ 
загъта: 
— Уый кой мауал кæн, нал æй фендзынæ... 
— Уæууа! Мæлгæ ма акæнæд! — тарст хуызæй 
сдзырдта Минтæ. 
— Фыддæр... Сандро чи уыд, уый зоныс? — бафарс- 
та йæ æмæ йæ фарстæн йæхæдæг дзуапп ратта: — Хæз- 
натæ агурæг нæ, фæлæ æмбæхсæг. Знаг. Иу дзырдæй, 
адæмы знаг. 
126 

Минтæ джихæй баззад. Рахъыг кæнын дæр нæ ба- 
уæндыд. Ахæм ахстытыл хъыг кæнын кæй не ’мбæлы, 
уый зыдта. Фæлæ... йæ сывæллоны бонты йæхицæн мæс- 
гуытæ кæй ныфсæй амадта, уыцы Сандро ныр зиаг ра- 
зынд. 
— Æз ныртæккæ бадзурдзынæн, æцæгæй дын чи 
баххуыс кæндзæн, уыдонимæ, — загъта милицæйы* хицау 
æмæ телефоны хæтæл систа. 
Каеимæдæр бирæ фæдзырдтой. Уырыссагау дзырдтой, 
фæлæ Минтæйы кой кæнынц, чызг уый æмбæрста. 
Уалынмæ хицауы цур иу æрыгон сылгоймаг æрба- 
лæууыд. 
— Мæнæ ацы чызджы обкоммæ бахæццæ кæн... О, 
фæскомцæдисы обкоммæ. 
Кæмæ уый ном дæр ын загъта, фæлæ йæ Минтæ нæ 
фехъуыста. 
Цалынмæ цыдысты, уæдмæ Минтæйы сæрæй не сцух 
Сандро. «Ау, уый та куыд? Ахæм зондджын лæг. Куыд 
зæрдиагæй агуырдта хæхты хæзнатæ... Ай та йæ «хæз- 
натæ æмбæхсæг» схуыдта. Нæ, нæ! Мæн уый никуы ба- 
уырндзæн...» 
Сылгоймаг зыдта ацы чызгыл цы ’рцыди, уый. Чи- 
иыджы кæсæгау ын йæ цæсгомыл уыдта йæ сагъæстæ. 
Æмæ йæ истæуылты цæмæй аирхæфса, уый тыххæй йæ 
афарста: 
— Горæты арæх вæййыс? 
— Иу хатт ма дзы уыдтæн.— Æмæ йæ фæлтау уынгæ 
дæр куы нæ фæкодтаин, — дзуапп ын радта æмæ къæх- 
ты бынæй ныуулæфыд. 
Фыццаг хатт горæты уыди фондз азы размæ. Уæд 
йæ мад хуыссыди рынчындоны. Иæ фыдимæ йæм рын- 
чынфæрсæг æрцыдысты. Уыцы бон фæстæмæ аздæхты- 
сты. Æмæ дзы цы федта? Иæ цæссыгæй йæхи æхсадта 
æмæ горæтмæ кæсыныл уыди? 
— Ныр дæр та, æвæццæгæн, дæхæдæг зоныс, цы 
хуызæнæй æрбафтыдтæн горæтмæ, уый...—Æмæ йæхи- 
мæ æркасти, цыма уыцы арæзт горæтаг сылгоймагимæ 
цæуынæй æфсæрмы кæны, уыйау. 
Чызджы ныхæстæй сылгоймаг фефсæрмы. Иæ рис- 
саг хъæдгом ын фæцагайдта. 
— Ницы кæны, —зæрдæтæ йын авæрдта сылгой- 
маг. — Цæрæг адæймагæн æнæ истытæ æвзаргæ нæй. 
Чи зоны, хуыздæрæн дын фæуа ацы æрцыд... Мæнæ ныр- 
127 

тæккæ кæдæм цæуæм, уым дын баххуыс кæндзысты. 
Дæхи цахъæн лæппутæ æмæ чызджытæ дзы кусы. Фæс- 
комцæдисонтæ. Куы дæ фæнда, уæд ам искуыдæм 
куыстмæ бацæудзынæ. Ахуырмæ дæр цæудзынæ. Тæр- 
сын нæ хъæуы, нырма æрыгон дæ! 
Бахæццæ сты обкомы хæдзармæ. 
Уыцы рæвдауæн ныхæстæм Минтæйы зæрдыл йæ 
мад æрбалæууыд. Йæ хъуыр ахгæдта. Уæлæмæ иицыуал 
сдзырдта, фæлæ та йæхинымæр загъта (цал æмæ цал 
хатты!): «Кæд искуы амæндтæ дæттæг хуыцау ис, 
уæд дæлæмæ æрхауæд, мæнæн ахæм хъысмæт чи рад- 
та». 
Зын касти Минтæмæ æнахуырæй горæты баззайын. 
Куырм гал цъыфдзасты куы смидæг уа, уыйау талынг 
хохаг чызг стыр горæты куы фестад, уæд цы хъуамæ 
кодтаид? 
Фæлæ куыд æнхъæл уыд, ахæм æнамонд нæ разынд. 
Уыцы бон æрцарди Минтæ æмдзæрæны. 
...Бады хуыйæн фабрикæйы директоры кабинеты хо- 
хаг чызг. Иæ мады цахъæнмæ хæстæг сылгоймаг ын 
фæлмæн ныхас кæны йæ дарддæры царды тыххæй, 
мады ныхæстау зæрдыл æмбæлдысты. 
— Цæрдзынæ дæхи æмгар чызджытимæ. Уæ хæс 
уыдзæн æрмæст дæр ахуыр æмæ кусгæ. Æхсæз мæймæ 
уæ хъуамæ рауайа дæсны хуыйджытæ. Цалынмæ ахуыр 
кæнат, уæдмæ цæрдзыстут паддзахы хардзæй. Уый фæс- 
тæ — кусгæ. 
Разы уыди Минтæ горæты йæ цардæй, йæ куыстæй, 
йæ ахуырæй. Раздæр куыд æнхъæл уыди, ахæм тæсса- 
гæй дзы ницы уыд. Æрмæст-иу искуы-иу хатт, йе ’мбæлт- 
тæй куы фæхибар, уæд ыл-иу æрхæндæг атыхсти. Уый 
фыццаг бонты, цалынмæ йæ ног æмбæлтты цардæй цæ- 
рын нæ байдыдта, уæдмæ. 
Иу бон йе ’мбал чызджытæй иуы къухы федта ца- 
вæрдæр чысыл сырх чиныг. Чызг кæсы йæ сырх чиныг- 
мæ æмæ йе ’мбæлттæн цавæрдæр уæнгон фиддонты кой 
кæны. 
Сæ ныхасæй Минтæ базыдта, чызджытæ фæскомцæ- 
дисы уæнгтæ кæй сты. Тыиг сæм бахæлæг кодта уый 
тыххæй. Чызджытæ йæ бафиппайдтой. 
— Ды фæскомцæдисон нæ дæ? — афарста йæ иу. 
— Нæ дæн, фæлæ... 
— Фæлæ цы? Нæ дæ фæнды махимæ? 
128 

— Уæ билетты уындæй мæ зæрдыл цы ’рбалæууыд, 
уый зонут?.. Нахимæ хохы балæууыдтæн. 
Æмæ сын радзырдта ахæм хабар: 
— Иухатт махыл скодта тыхст бон. Мæ мад уæд 
æгас нал уыди, ме ’фсымæр — æфсады, мæ фыд та раст 
хуым кæрдын афон рынчын фæцис. Хæдзары уæз иу- 
уылдæр мæныл æрæнцад. Уæд дын иу хуыцаубоны нæ 
хъæуы фæскомцæдисонтæ райсомæй раджы нæ дуармæ 
æрбалæууыдысты, æд цæвджытæ. Афтæ æмæ, дам, аф- 
тæ, хос ныггæрдæг уын нæй уый зонæм, æмæ уын фех- 
хуыс нæ зæрды ис. Уымæй ма æхсызгондæр хабар цы 
уыдаид! Цалынмæ нæ уыгæрдæн карстæй федтон, уæд- 
мæ йæ нæ фыдæн дæр нæ загътон. Рагацау ын, зæгъын, 
йæ зæрдæ цы ’лхæнон? Фæлæ йын изæры куы радзырд- 
тон, нæ хос карст фæци, зæгъгæ, уæд, уый бахъуыды 
кæнут, зæронд лæг фырцинæй йæ цæссыгтæ нал баурæд- 
та. Иæ низ дæр дзы цьта айрох. Уый фæстæ ма нын 
æй ссивгæ дæр бакодтой... Уæдæй нырмæ фæскомцæди- 
сонæй домбайдæр æмæ зæрдæджындæр адæймаг мæ 
цæсты нæй. Æй-джиди, уыдонæй фест, зæгъгæ-иу ныт- 
тæхуды кодтон. Æппæты домбайдæр æмæ хуыздæр кæй 
хуыдта, уыцы фæсивæды организацийы куы ныллæууыд 
Минтæ, уæдæй фæстæмæ та-иу арæх æрæмысыд уыцы 
бон. 
Уæвгæ йын бирæ мысинæгтæ ис Минтæйæн йæ го- 
рæтаг цардæй. Æниу уыцы æртæтигъон писмо та? 
...Иухатт куыстæй куы ’рбацыди, уæд æм йе ’мбæлт- 
тæ дуары цурмæ рауадысты. 
— Æркаф æмæ дын писмо!—февдыста йæм чыз- 
джытæй иу писмо æмæ йæ фæстæмæ амбæхста. 
— Æри-ма, кæмæй у? — сцин кодта Минтæ. 
— Иæ, лæвар дæтгæ нæу. Скаф! 
— Кафыныл ахуыр кæныны бон мæ никуы фæци 
æмæ нæ зонын, — загъта æнкъардæй. Уæддæр æрхъæц- 
мæ нал хъæцыд писмо фенынмæ. Ноджы ма йæ цæст 
ацахста чызджы къухмæ æртæтигъон писмо. Ахæмтæ 
æрмæст æфсадæй фервитынц. Кæмæй уа? 
— Куыд зоныс, афтæ... Науæд æй абон нæ бакæсдзы- 
нæ, — æндæр ком нæ лæвæрдтой чызджытæ. 
Иæ бон куынæуал уыди æнхъæлмæ кæсын, уæд йæ 
къухтæ бæрзонд фелвæста æмæ уаты къуымты разылд. 
Стæй чызджы раз йæ къæхтæ æртъæпп ласта пъолыл 
æмæ йыл ныттыхсти. 
9 Амоидагурджыт* 
129 

— Æри, мауал мæ удхарæй мар! 
Уæд ын радта писмо. 
Цымыдис чызджытæ кастысты, Минтæ зырзыргæнгæ 
къухтæй писмо куыд хæлдта, уымæ. 
— Бечырби! — сирвæзт дзы хъæрæй æрмæст уыцы 
ныхас. Минтæ рудзынгмæ хæстæгдæр бауад, тарвазыл 
йæ уæхскæй банцад æмæ йæ афтæмæй акаст. 
Писмо уыди иунæг тетрады сыфыл, кърандасæй 
фыст. Фæлæ Минтæмæ куыд фæкаст, афтæмæй дзы уы- 
ди даргъ хъуыдытæ. Бечырби хъыг кодта, Минтæйыл 
ахæм æбуалгъ æфхæрд кæй æрцыди, уый тыххæй. Æмæ 
йын зæрдæтæ æвæрдта. «...Æз зонын, цы дыл æрцыд 
æмæ цæуыл ахицæн, уыдон бæлвырд, — фыста Бечыр- 
би. —Ныр мын æхсызгон у, дæхимæ хъусыныл кæй нæ 
фæдæ, фæлæ цардмæ хæстæгдæр кæй балæууыдтæ... Дис 
дæм ма фæкæсæд, дæ хъуыддæгтæ дын афтæ бæлвырд 
кæй зонын, уый. Нæ комы хабæрттæ мæм иууылдæр 
афтæ хъуысынц». 
Иæ писмойы кæрон та афтæ фæци: «Хъуыды-ма кæ- 
ныс Былыхъæуы скъола? Иумæ-иу куыд хъазыдыстæм... 
Æй-джиди, ахæм бон ма!..» 
Иæ фæсонæрхæджы дæр чи нæ уыд Минтæйæн, ахæм 
хабар. Комкоммæ нæ ныффыста Бечырби «уарзын дæ», 
кæнæ æндæр исты ахæм, чызджы къахæн ныхæстæй. 
Æгæр-мæгуыр дзы фæстæмæ дзуапп ныффыссын дæр нæ 
бацагуырдта. 
Минтæ-иу алы хатт дæр хъуыдыты аныгъуылд: «Цы- 
мæ йæ цæмæн сусæг кæны, мæ адрис мын куыд ссардта, 
уый?» Халонæй дзæгъæлы зæгъынц, йæ уæны кæсы, 
зæгъгæ. Уыцы ном чызгыл хуыздæр фидауы. Цалынмæ 
Бечырбийæ ацы писмо нæ райста, уæдмæ дæр Минтæ- 
йæн æдзух йæ хъусты зыланг кодтой йе скъоладзау æм- 
бал лæппуйы ныхæстæ: «Иумæ та хъазиккам». Дудар 
æм скъæфынæй æртхъирæн куы кодта, уæддæр афтæ 
дзырдта: «Бечырби ам куы уаид, уæд мæм нæ бауæн- 
дид». Цæмæн цымæ? 

IV 
«Хæйрæджыты 
ком» 
1 
Тресты сæргълæууæг Зауыр Сандройæн йæхи нæ- 
ма федта, афтæ йын бакаст йæ курдиат. Цавæр- 
дæр зæронд геолог æм фыссы, куыстмæ йæ цæмæй 
райса, уый тыххæй. 
«Фæлæуу, фæлæуу!.. Сандро... О, куыста нæ хæхты 
ахæм геолог», — хъуыдыты аныхъуылд хицау. 
Зауыр Сандройы зыдта æрмæст фæсаууонмæ. Фæлæ 
йын сæмбæлд йæ фыстытыл. Къухфыстæй цы гæххæтты- 
тæ ныууагъта, нæ хæхты хæзнатæ агургæйæ, уымæ гæсгæ 
йæ зыдта дæсны инженер-геологæй. Фæлæ, куыд фе- 
хъуыста, уымæ гæсгæ политикон æгъдауæй æнæууæнк 
разынди. Æмæ йæ 1937 азы æрцахстой. 
Ныр мæнæ йæ цуры лæууы бæрзондгомау тæнтъи- 
хæг арæзт лæг. Æмбискарæй асдæр. Фæстиноны хуы- 
зæн — мæллæг. Иæ цъæх цæстытæ сæ арф къуырфытæй 
æнтъыснæгæй кæсынц. Уый æрбацыди йæ курдиаты фæ- 
дыл. Тресты сæргълæууæджы цæстытыл уыцы сахат 
Сандро ауади дыууæ адæймаджы хуызы: дæсны спе- 
циалист æмæ, уымæ гæсгæ — уарзон адæймаг, иннæ— 
адæмы знаг, æлгъаг. АфæЪтаг æндæрг йæ сæры нæ феЬ- 
зæрди, зæгъгæ, уæд æм Зауыр фестадаид, йæ размæ ра- 
уадаид æмæ йын йæ къух нылхъывтаид йæ дыууæ къу- 
хы æхсæн. Чи зоны, йæ хъæбысы дæр æй акодтаид, æмæ 
йын худгæ-худыны адзырдтаид: «Рагæй дæм æнхъæлмæ 
кастыстæм. Куыд æрæгмæ нæм фæзындтæ?» Æнæзонгæ 
адæймагæн умдон цæстмæхъус митæ схонæн дæр ис. 
131 

Фæлæ хæларзæрдæйы хицау, фæсаууонмæ хорз кусæгæй 
кæй зона, ууыл бæгуыдæр бацин кæндзæн афтæ. 
Ныр ын тресты хицау æрмæст былтæй «æгасцуай» 
загъта. Стæй йæ сæрæй бандонмæ ацамыдта: 
— Сбад æмæ радзур. Куыд сты дæ хъуыддæгтæ? 
«Цæй хъуыддæгтæй мæ фæрсы? Цæмæй та мын ба- 
зыдта ай дæр мæ хъуыддæгтæ? Æз æй куы никуы фед- 
тон... Фысгæ дæр æм ахæмæй куы ницы ныккодтон», — 
ахъуыды кодта Сандро. 
— Ницы мын у... Бузныг... Мæ зонгæ куысты ма, зæ- 
гъын, иучысыл афæлварин... Æмæ уæм курдиат æрбалæ- 
вæрдтон. Æвæццæгæн æй бакастæ, — къæмдзæстыгхуы- 
зæй йын дзуапп радта. 
— Диссаг дæм ма фæкæсæнд, æргом дæ кæй фæр- 
сын, уый. Æз дæ фæсаууонмæ зонын. Кæм уыдтæ, уый 
дæр фехъуыстон. Æмæ дæ уымæн фæрсын «дæ хъуыд- 
дæгтæй»... Æхсызгон мын у, фæстæмæ дын дæ уарзон 
куыстмæ раздæхыны фадат кæй фæци, уый... Куыст дæ 
уыйбæрц дæр хъæуæд. Нæ хæхты хъæздыгдзинад ды 
мæнæй хуыздæр зоныс... Ахицæн уым дæ «службæ»? — 
афарста йæ ноджы æргомдæр. 
«Службæ... Æз цанæбары службæ кодтон, уанæбары 
фæкæуæд дæ фыдгул», — загъта та йæхинымæр. Фæлæ 
йын хицауы цæстуарзон ныхæстæ йæ зæрдæ фæфæлмæн 
кодтой æмæ йæ дзыппæй систа йæ иннæ гæххæттытæ 
— Мæнæ дын уый мæ «уæзданы гæххæтт». (Ахстæй 
куы суæгъд, уæд ын цы æвдисæндар радтой, уый афтæ 
хуыдта йæхæдæг). Мæнæ уый та, фæстагдæр кæм куыс- 
тон, уырдыгæй лæвæрд,—æмæ йын дыууæ гæххæтты 
йæ къухмæ радта. 
Фыццаг гæххæтты, «суæгъд», зæгъгæ, уыцы ныхас 
йæ цæст куы ацахста, уæд æй æрæвæрдта стъолыл. 
Дарддæр æй нал бакаст. Дыккагмæ, «характеристикæ», 
зæгъгæ, фыст кæм уыди, уымæ фылдæр фæкаст. «Фондз 
азы бакуыста Дард Скæсæн æрзæткъахæн комбинаты 
хисдæр геологæй. Иæхи равдыста дæсны æмæ зæрдиаг 
кусæгæй...» 
Уыцы ныхæстæ цалдæр касты бакодта. Уæддæр ма 
гæххæттæй йæ цæстытæ нæ иста. Кæд уырдæм кастн, 
уæддæр йæ зæрдæ уыцы сахат кæдæмдæр афардæг. Иæ 
цæстытыл ауад 1937 аз. Бæстыл «знаг» æмæ «ахсты» 
кой йедтæмæ ницы хъуысти. Уæд ма йæхæдæг студент 
уыди. Ахуыр кодта Мæскуыйы Хæххон академийы æр- 
132 

тыккаг курсы. Иу бон сæхицæй писмо райста. Иæ фыды 
æфсымæры йын æрцахстой. Дыккаг бон та йæм парт- 
бюромæ фæсидтысты. 
— Дæ фыды æфсымæр ахст кæй у, уый зоныс? —’ба- 
фарста йæ партбюройы секретарь. 
— Зонын, — зынæй дзы райхъуысти уыцы ныхас. 
— Æмæ знаг кæй уыдис, уый дæр зыдтай? 
— Уый нæ зыдтон... Зæронд партизан уыди... Пар- 
тион кусæг... Фæлæ, æвæццæгæн, ныр... 
— Мæнæ дын гæххæтт, æмæ ныртæккæ ныффыс, дæ 
фыды æфсымæрмæ цы цæстæй кæсыс, уый тыххæй... 
Изæры дын бюройы дæ хъуыддагмæ кæсдзыстæм.— 
Æмæ йæм сыгъдæг гæххæтт ралæвæрдта. 
Бирæ хъуыды кæнын æй нæ бахъуыди, адæмы знæг- 
ты тыххæй гæххæтты цы ныхæстæ ныффыссын хъæуы, 
ууыл. 
...«Советон хицауады æмæ Коммунистон партийы 
хъуыддагыл гадзырахатæй чи цæуы, уыдонæн — мæлæт!.. 
Дзырд дæттын, амæй фæстæмæ дæр ахæм зондыл фида- 
рæй кæй лæудзынæн...» 
Уæдæй фæстæмæ дæр арæх ахъуыды кæны Зауыр, 
цымæ цы знаггад ракодта йæ фыды æфсымæр, цæмæн 
фесæфти? Фæлæ бафæрсын никуы никæй бауæндыд. 
Æгайтма йыл баууæндыдысты æмæ йæ партийæ нæ ап- 
пæрстой, стæй йæ Академийы ныууагътой. Ныр дæр та 
мæнæ ацы æфхæрд лæджы уындмæ бар-æнæбары йæ 
зæрдыл æрбалæууыд йæ фыды æфсымæр: «Кæд ай дæр 
ахæм «знаг» уыди?» 
— Хорз, тынг хорз, — загъта æппынфæстаг Зауыр.— 
Стыр куыст цæуы ныртæккæ Къалагомы зды æмæ цинк 
ссарыны тыххæй. Разы дæ уыцы партимæ ацæуыныл? 
Сандройæн уæлдай нæ уыди, кæдæмдæриддæр æй 
арвыстаиккой. Бирæ нæ бакуыста ацы комы. Æрмæст 
дзы иунæг сæрд уыди ахуыргæидты экспедицийы, 15 азы 
размæ. Ныр дзы кæд геологты парти кусы, уæд ма йæ 
уымæй хуыздæр цы хъæуы? Æмæ æнæ уæлдай ныхасæй 
сразы. 
Хицау ын дыууæ гæххæтты фæстæмæ йæ къухмæ 
радта, йæ курдиаты тигъыл та йын афыста: «Кадрты 
хайадмæ. Райсут æй Къалагомы партимæ участочы гео- 
логæй». 
Кадрты хайады кусæг, æвæлмонарæзт лæппулæг, 
бирæ нæ баурæдта Сандройы. Иу анкет æмæ цыбыр ав- 
133 

тобиографи йын ныффыссын кодта æмæ йын йæ пас- 
порт айста. Стæй йæ бафарста: 
— Фысым дын ис ам, горæты? 
— Фысым нæй,— йæ цæсгом асырх æмæ мæсты худт 
бакодта йæ мидбылты: — Уæвгæ та мын куыннæ ис, фæ- 
лæ мæ дæ разы уыцы парспорт нæ уадзы горæты баз- 
зайын. 
Лæг хъуыддаг фембæрста æмæ йæ къухы Сандройы 
паспортмæ æркаст. 
— О, хæдæгай... — Цæуылдæр ахъуыды кодта æмæ 
йын афтæ: — Гъемæ йæ æз мæнæ мæ сейфы нывæрдзы- 
нæн æмæ уым лæууæд. Цом æмæ ахсæв мæнмæ бахуысс. 
Уым дæ паспортæй ничи бафæрсдзæн. 
Сандройæн хуыздæр гæнæн нæ уыд æмæ сразы. 
* * * 
Æхсæв-бонмæ фынтæ уыдта æви утæппæт цаутæ йæ 
цæстытыл уадысты, уый бæлвырд нæ базыдта (Зандро. 
Æцæг æм сæрдыгон æхсæв диссаджы даргъ фæкаст. 
Фестад «Æфсæндуары комы». 
...Барджытæ хъæуæй рахызтысты. Иучысыл ауады- 
сты донхæрд æрхы. Стæй сæ бæхтæ цæхгæр фæзылды- 
сты æмæ уæлбылмæ схызтысты. Фæхæрд кодтой рахи- 
зырдыгæй иу нарæг комы. Сосе йæ хоны «Æфсæндуры 
ком». Налат бындзыты хур æртавта æмæ уыдон дæр 
«хизынмæ» ратахтысты. Бæхтæм зыдæй лæбурынц, туа- 
сы хуызæн цыргъ бырынчъытæй сын сæ буар хуынчъы- 
тæ кæнынц, цæстытæм лæбурынц. Æгомыг хайуантæ сæ 
къæдзилтæ æмæ сæ сæртæ тилынц, сæ идæтты згъæл- 
лаггæмттæй дзыгъал-мыгъулгæнгæ размæ бырсынц, сæ 
цæфхæдтæй дуртыл къуырцц кæнынц. 
Разæй цæуы Сосе, Сандро æмæ дыууæ барæджы — 
йæ фæстæ, Сæ фæндагамонæг рохтыл æнгом хæцы йæ- 
химæ, дугъы бадæджы хуызæн къæхтæй фидар æрбал- 
хъывта бæхы фæрстæ. Фæлæ бæрæг у: йæ фæтæн уæхс- 
чытæ размæ фæгуыбыргонд сты, цыма йæ бæхæй фæс- 
тæмæ рахауынæй тæрсы æмæ уый тыххæй барæй йæхи 
афтæ дары. 
«Чи зоны, ацы хæххон фæндæгтыл хæрдты æмæ 
увфдгуыты цæугæйæ афтæ сахуыр, Ни зоны, æмæ царды 
134 

уæзæй фæгуыбыр», — хъуыды кæны Сандро Сосемæ 
гæсгæйæ. 
Зæронд лæг схонæн нæма ис Сосейы. Фæлæ йæ Санд- 
ро бафиппайдта: йæ карæй зыны бирæ хисдæрхуыз. Хо- 
хаг зын куыст æмæ мæгуыр цард ыл фæзындысты. Иæ 
хурсыгъд цæсгомыл æнцъылдтæ бадын байдыдтой хур- 
мæ фых фæткъуыйы фарсы хуызæн. Æвæццæгæн, кæд- 
дæр сæууон стъалытау æхсæв дæр æрттивгæ чи кодта, 
уыцы цæстытæ æнтъыснæг каст кæнынц, зына-нæ зына 
цъындхуызæй, цыма лæг æдзухæйдæр арф сагъæсты ис, 
уый хуызæн. 
Фæлæ бæхмæ сгæпп ласын, фистæгæй азгъорын кæм 
бахъæуы нырма йæм хæлæг кæны Сандро. 
Мæнæ Сосе йæ бæхæй рог æргæпп ласта. Æмæ дзу- 
ры йе ’мбæлттæн: 
— Ай та уын «Æфсæндуры ком»... Уæлæ уый та, 
кæддæр бельгийæгтæ кæй скъахтой, уыцы рохуаты къа- 
нау, — ацамыдта сын сæ бакомкоммæ нæудзарм хохы 
фахсмæ. — Исты дзы ссардтой æви нæ, уый тыххæй уын 
ницы зæгъдзынæн. Фæлæ, нæ фыдæлтæ куыд зыдтой, 
афтæмæй ацы комы канд зды нæй, фæлæ æфсæйнаджы 
æрзæт дæр. Ахæм ном дæр, æвæццæгæн, уымæн сæвæрд- 
той комыл. Бельгийæгтæ дæр хуымæтæджы нæ фæйлыд- 
той ам хæхтæ. 
«Æфсæндуры комы» сагъæстæй куы феуæгъд Сан- 
дро, уæд та «Хæйрæджыты комы» фестад. Уырдæм ын 
Сосе нæ акуымдта фæндагамонæгæй, хæйрæджыты ба- 
дæн у, зæгъгæ. Афтæмæй та, æвæццæгæн, уымæй æрзæт- 
джындæр ран нæй ацы комы. Уый Сандро йе ’мбæлтти- 
мæ базыдта фынддæс азы размæ. Æмæ та ныр иу хат- 
ты хуызæн ныхас æрæфтыдта йæхинымæр Сосеимæ. 
(Æниу ма Сосе æгас у æви нал, уый дæр нæ зоны). 
«Хæйрæджыты комы» — хæйрæг нæ, фæлæ хорз æрзæт 
кæй ис, ууыл æй æууæндын кæны. 
Стæй Сосейæ рахызт йæ хъуыдыты Минтæмæ. «Цы- 
мæ уый та цы фæци? Инженер ссис æви нæ?» 
Бон куыддæриддæр æрбарухс и, афтæ йæ уæздан 
фысымæн хæрзрайсом загъта. 
2 
Хуссары штольнæ кæронмæ фæцæйхæццæ кодта. Цы 
зды æмæ цинчы фæдтæ дзы ардтой, уыдон иууылдæр 
135 

зындысты дурæлыджы æхсæнты. Уыцы хабар гуырыс- 
хойы бафтыдта æппæт специалистты дæр. Геологтæ 
арæх нæ сæмбæлынц, дурæлыджы чи разыны, ахæм æр- 
зæтгуырæнтыл. Уымæ гæсгæ, дурæлыг кæм ис, уый æр- 
зæтджыи раныл нæ нымайынц. Уый иу. Дыккагæй та, 
куыдфæстæмæ уыцы дурæлыгæй бахызтысты чыс-хох- 
мæ. Æмæ уæд зды æмæ цинчы фæд бынтондæр сæфын 
байдыдта. Уымæ гæсгæ штольнæ дарддæр къахынæй 
пайдамæ æнхъæлмæ кæсæн нал уыди. Хæзнаджын тæл- 
мытæ кæцырдæм амыдтой зæххы бын, уыцырдыгæй ис- 
куы фалдæр бырауæй ныззилын хъæуы. 
Хæзнасгарджытæ сагъæсы бацыдысты. «Ау, нæ фы- 
дæбонæй ницы рауад? Дзæгъæлы байгæрстам хохы гуы- 
бын уыйбæрц? — хъуыр-хъуыр кодтой иууылдæр, фæлæ 
сын сæ раздзог зæрдæтæ авæрдта: 
— Уæдæ куыд æнхъæл стут? Зæххы бын цы хæзна- 
тæ ис, уыдон агуринаг куынæ уаиккой, уæд ардæм гео- 
логты парти не ’рбарвыстаид паддзахад. Шахтертæ æр- 
бацыдаиккой, хæзнаджын ран æрдæууыдаиккой, йæ дуар 
ын райтыгътаиккой æмæ—хæзнатæ æвгæн... Фæлæ аф- 
тæ нæ вæййы. Азилын хъæуы, ацагурын. Уый та æнæ фы- 
дæбонæй къухы не ’фты. Кæм дзы уæлдай куыст бахъæ- 
уы, кæм уæлдай хардз. Уæддæр, чи цы агура, уый йын 
æнæ ссаргæ нæй, фæзæгъынц. 
Темболатæн æнæ афтæ дзургæ нæ уыди, йæ дæле чи 
кусы, уыдонæн. Æниу, кæй дзырдта, уый æцæгæй. Иæ- 
хæдæг сæ йæ куысты бавзæрста. Уæддæр йæхи зæрдæ 
дæр рухсдæр нæ уыди ацы æнæпайда куыстæй. Ног ран 
та агурын хъæуы. Ног куысты бындур æрæвæрынæн 
хъæуы æндæр ран. 
«Фæлæ кæм? Иван Сергеевич цы бынæттæ амоны, 
уыдоныл дæр зæрдæ дарæн тынг нæй. Куыд зыны, аф- 
тæмæй ацы комы хæхтæ иууылдæр сты дурæлыгæй амад. 
Æмæ кæд ахæм ран æцæг цинкæ æмæ зды нæ вæййы, 
уæд та?» 
Ацы сагъæстæ партийы сæргълæууæджы æнцой нал 
уагътой. Æхсæв ын йæ хуыссæг фæсырдтой, бон дæр 
сæрæй нæ хизынц. 
«Зæронд Сосеимæ ма аныхас хъæуы. Уый бирæ фæ- 
хатт сгарæг экспедицитимæ... Кæддæр Сандроимæ кæ- 
дæм нæ бауæндыд, уыцы «Хæйрæджыты комы» бавзар- 
гæйæ, уæд куыд уаид?» 
«Хæйрæджыты комы» тауырæгъ Темболат йæхæдæг 
136 

иу æмæ дыууæ хатты нæ фехъуыста. Ныр дæр та бады 
мæнæ æмæ Сосемæ хъусы. 
— Раджы уыди уый. Æвæццæгæн, Къалагомы æп- 
пæты фыццаг адæм куы æрцардысты, уыцы заман. Иу 
цуаноныл, дам, фæндагыл банафон. Цуанон лæгыл та 
кæм баизæр уа, уым — йæ фысым. Уыцы ран уыди стыр 
агуатгонд тæрф. Бынæй — цъыхыры. Стыр æрдузты 
цъæх кæрдæг — астæумæ. Се ’хсæнты сæрсæргæнгæ 
згъоры уазал суадон. Йæ алфæмбылай хæрдмæ фæцы- 
дысты сау хæхтæ æмæ арвмæ хæстæг баиу сты митсæр 
хæхтимæ. Къæдзæхы бынæй суадон кæм гуыры, уыцы 
ран æрбадти цуанон æхсæвиуат бакæнынмæ. Куы ’рта- 
лынг, уæд кæсы, æмæ уæртæ чысыл фалдæр арт судзы. 
«Мæ хуызæн кæуыл баизæр, ахæм цуанон. Цон æм, æмæ 
амæй бонмæ иумæ фæбаддзыстæм», — бацин кодта. 
Сыстад æмæ арасти уырдæм. Чысыл куы ауади, уæд 
кæсы, æмæ арт цыдæр фæци. Кæцæй зынд, уырдæм куы 
бахæццæ, уæд дзы арт дæр иæй æмæ фæнык дæр. «Ай 
цы уа?» — дисы бацыд цуанон. Цалынмæ ууыл хъуыды- 
тæ кодта, уæдмæ та уæртæ æндæр ран ссыгъди, æрдæ- 
боны арты хуызæн. Афтæ дæр ма йæм фæкасти, цыма 
арты алфæмбылай змæлджытæ федта. Уырдæм дæр та 
куы бацыд, — цæй арт æмæ цæй фæздæг? «Хæйрæджы- 
тæ!» — ныссæххæтт ласта йæ зæрдæ. Цуанон афтæ фæ- 
тарсти хæйрæджытæй, æмæ æвиппайды йæ буар дон 
фестад. Бауадзыгмæ йæ бирæ нал хъуыд. Йæ зæрдæйы 
ныфс æмæ йе уæнгты хъару цыдæр фесты... «Цæуын 
хъæуы ацы æнамонд бынатæй», — загъта йæхицæн. Иæ- 
хи фæхъæбатыр кодта, йæ фæндаг хуыцауыл афæдзæхс- 
та æмæ лидзæг фæци. Иæ зæнгтæ дыдæгътæгæнгæ иу- 
чысыл куы рауади, уæд та йæ размæ ноджыдæр фæ- 
зынди арты хуызæн цавæрдæр рухс. Фæстæмæ разылд 
æмæ уым дæр афтæ: къудзиты æхсæн кæцæйдæр æм 
ферттывтой арты æвзæгтæ. Уæд кæсгæ никæдæмуал, 
фæлæ йæ цæстытæ зæхмæ ныццавта æмæ зæрдаивæй 
йæхи сарæзта фæндагмæ. Афтæ йæм касти, цыма йæ 
алфæмбылай æгасæй пиллон фестади хæйрæджыты æр- 
тытæй. Бæстæ æмбу ссис. Иæ хъустыл уади зарын, фæн- 
дырæй цагъд æмæ къæрццæмдзæгъд, кафты уынæр... 
«Хæйрæджытæ!» — загъта та йæхинымæр. Фæкæсын 
дæр никæдæмуал уæнды, мыййаг искæйы куы фенон 
хæстæгмæ æмæ йæм исты куы сдзурон, зæгъгæ. 
Уыцы цуаноиы хабар айхъуыст æгас комы. Куыд 
137 

дзырдтой, афтæмæй уый фæстæ дæр ма, хæйрæджытæ 
кæй нæ уырныдтой, ахæмтæй чидæртæ бафæлвæрдтой æх- 
сæвыгон уырдæм бацæуын. Фæлæ, дам, уыдон дæр ли- 
дзæг фесты хæйрæджыты æртытæй. Уæдæй фæстæмæ ацы 
фæсвæд тæрфмæ цуаны цæуын ничиуал уæндыд. Нæдæр 
дзы фос хызтой, нæ йын йæ кæрдæг кæрдын уæндыды- 
сты. Иæ ном дæр «Хæйрæджыты комæй» уымæн баззад 
абоны онг. 
Уыцы хабар Темболат Сосейæ дæр куы фехъуыста, 
уæд æй йæхинымæр баууæндын кæныныл афæлвæрдта, 
хæйрæджытæ дзы кæй нæй, уый тыххæй. 
— Чи зоны, цавæрдæр атмосферон газтæ баиу сты 
уæлдæфимæ æмæ талынджы арты хуызæн рухсæй зын- 
дысты... Чи зоны, хуымæтæджы æрттиваг хъæндилтæ 
уыдаиккой. Уыгæрдæнты æхсæвыгон арæх фæтæхы 
ахæм хъæндилтæ, — дзырдта Темболат. 
— Ды кæмæй зæгъыс, ахæм газтæ æмæ хъæндилтæ 
дæр, чи зоны, вæййы. Фæлæ ам æз мæхи цæстытæй фед- 
тон хæйрæджытæ... Иуахæмы мæныл дæр баталынг и 
сырдты фæдыл хæтгæйæ. Уыцы коммæ хæстæг. Уæд æз 
дæр уыцы суадоны цурмæ цæуынвæнд скодтон æхсæви- 
уат бакæнынмæ. Цы уа, уый уæд, зæгъын. Куы баввахс 
дæн, уæд чындзхæсджыты зарыны хуызæн мæ хъустыл 
ауад. Былæй куы ныккастæн, уæд ауыдтон: къудзиты 
фæстæ арт сыгъди, йæ алфæмбылай та мæм дзæбæх зын- 
дысты адæм, цыма «чепена» кафынц, кæнæ æрвдзавдыл 
«цоппай» кæнынц, уыйау змæлыдысты. Уый куы ауыд- 
тон, уæд хъæуы æрбалæууыдтæн. Уæдæй фæстæмæ йе 
’мгæрæтты дæр нал ауадтæн «Хæйрæджыты комæн». 
Не сразы дæн æз иу хатт Сандроимæ дæр уыцы коммæ 
ацæуыныл,—дзырдта Сосе. — Фæлæ Сандро æмæ йе 
’мбæлттæ уæддæр сæхæдæг бацыдысты, æнæ фæндага- 
монæгæй. Куыд бамбæрстон, афтæмæй — хæзнаагурæг 
нæ. Тынгдæр сæ сцырен кодта цымыдисдзинад. Фæлæ 
геологты цæстытæ сæ фыццаг ахуырæй ам агуырдтой 
æндæр цыдæртæ. Семæ æрхастой æрзæтджын дуры 
къæрттытæ. Æмæ зæрдиагæй дзырдтой, ам, дам, агурын 
хъæудзæн цинкæ æмæ зды. 
Сосейы ныхæстæ бынтон дызæрдыджы бафтыдтой 
Темболаты. Æхсæвы куы схуыссыд, уæддæр йæ сæрæй 
нæ хызтысты зæронд лæджы хабæрттæ. 
«Ау, Сандро куы ацыди æнæ чегъырейæ, уæд мах 
138 

чи нæ уадзы?» —загъта йæхинымæр æмæ тагъдгомау 
рабадт йæ хуыссæны. 
Иучысыл абадт дæргъкъахæй йæ хуыссæны. Стæй 
та фæстæмæ базыл йæ сæр æруагъта. Иæ цæстытæ ба- 
цъынд кæны. Фæлвары фынæйыл. Фæлæ хуыссæг æмгæ- 
рон нæ цæуы. 
«Уæвгæ Сандройæн цы уыди уæд? Уый æрбацыди 
ахуырадон экспедициимæ. Цы федта æмæ цы базыдта, 
уыдон гæххæттыл ныффыста. Чи зоны, куынæ фесæф- 
таид, уæд ма ноджыдæр æрбацыдаид, «Хæйрæджыты 
комы» цы бафиппайдта, уый бæстондæр басгарынмæ. 
Кæнæ та æндæр парти æрбарвыстаиккой уыцы экспеди- 
цийы фыстытæм гæсгæ. Фæлæ мах бæрджытæ кæнынмæ 
не ’вдæлы— экспедици не стæм. Мах сгарын хъæуы, 
æрз’æты фæд кæмдæриддæр зыны, уыцы рæтты. Сгарын, 
æмæ хæзнатæ тагъддæр байгом кæнын... Уæд та уы- 
цы экспедицийы фыстытæ куы баззадаиккой. Ахæм 
фыстмæ æркæс, уæд лæг зонид, кæцæй райдайын хъæ- 
уы, уый. Кæннод... Нæ, цы уа, уый уæд! Бирæгъæй чи 
тæрсы, уый хъæдмæ нæ цæуы. Хæйрæджытыл чи не 
’ууæнды, иу ахæм лæг куыннæ разындзæн комы? Уый 
мы,н бацамондзæн уырдæм фæндаг. Мæхæдæг уал иу- 
нæгæй ацæудзынæн...» 
Æхсæвы æнæхуыссæгæй Темболат уыди фæлладхуыз, 
фæхты хосты хуызæн кæмæй фæзæгъынц, ахæм. Афтæ- 
мæй æрбацыд йæ куыстмæ. 
3 
Кæддæры хъæусоветы агъуысты дуарыл фанеры 
гæбазыл фыст уыдис: «Геологон-сгарджыты парти». 
Бирæ цыдæртæ йæ зæрдыл æрбалæууыд Сандройæн уы- 
цы минут. Ацы ранæй сæ хъæусоветы кусæг акодта фы- 
сыммæ Сосейы хæдзармæ. 
...Партийы сæргълæууæг ног геолоджы къух куы 
райста, уæд кæрæдзи цæстытæм кæсгæйæ алæууыдысты. 
— Кæд ма исты зонын, уæд...—даргъ ауагъта йæ 
ныхас Сандро. 
— Чидæр дæ, чидæр, сæрæй, — сдзырдта Темболат 
дæр уазæджы къухыл хæцгæйæ. — Фæлæуу-ма, йæ амо- 
нæн æнгуылдз йæ ныхыл авæрдта. — Кæмдæр дæ цыма 
федтон? Фæлæ кæм?.. 
— Цæуыл ма хъуыды кæныс, куы мæ базыдтай, 
139 

уæд? «Чидæр» дæн, æцæгæй. Фæлæ дæхæдæг Темболат 
нæ дæ? — базыдта йæ Сандро. 
— Уæллæй ды мæ раздæр æрхъуыды кодтай...— Фæ- 
лæ дæ æз дæр зонын. Æцæг мæ дæ ном ферох. 
— Ферох дæ уымæн æмæ мæ рагæй нал федтай. 
Рæстæмбисæй бæрзонддæр, хæрзконд уæнгты амад, 
фæтæн уæхсчытæ. Иæ хурсыгъд цæсгомыл фæныкхуыз 
цæстытæ худæндзастæй кастысты Темболатмæ. Уæд æй 
базыдта. Йæ ном дæр йæ зæрдыл æрбалæууыд. 
— Хуыцауы тыххæй, Саидро куы дæ уый! Æмæ кæ- 
. цæй фæдæ?.. 
Темболат æмæ Саидро иу рæстæджы фесты ахуыр. 
Иу заман æрцыдысты Ирыстонмæ кусынмæ. Сæ дыууæ 
дæр — геологтæ. Æцæг иу ран нæ куыстой. Уæддæр кæ- 
рæдзи зыдтой: æмбæлдысты-иу тресты æмбырдты. Стæй 
1937-æм азæй фæстæмæ Темболат Сандройы нал федта. 
Æвиппайды цыдæр фæци. Ныр та сæ мæнæ сæ хъысмæт 
иу ранмæ æрхаста. 
Уыцы бон дыууæ геологыл аивгъуыдта цы хабæрт- 
тæ, цы ’ндæртæй. 
— Фысджытæ сæ чингуыты куыд фæфыссынц, афтæ 
цæрæм нырма, — бахудти Темболат. — Цæугæцардгæн- 
джыты хуызæн: абон ам, райсом та æндæр ран хала- 
гъуды, кæнæ искуы хохы бын лæгæты,—дзырдта пар- 
тийы сæргълæууæг ног геологæн. — Æцæг ныл тæдзгæ 
нæ кæны æмæ уал уымæй нæ цардæй разы стæм. Ирон 
æмбисондау, бын кæмæы нæ баззайы, уый хъæздыг нæ 
кæны. Ардыгæй чи алыгъди, уыдонæй чидæртæ сæ хæ- 
дзæрттæ æххæст нæ фехæлдтой. Мах сæм чысыл азыл- 
дыстæм æмæ уал сæ цæрæм. Халагъуд кæнæ цатрæй 
хуыздæр у æмбæрзт хæдзар.. Хæринаг дæр нырма алчи 
йæхæдæг кæны. 
Темболат сæ царды æмæ куысты хабæрттæ афтæ зæр- 
диагæй дзырдта æмæ дзы ферох, фæндаггон лæг фæл- 
лад æмæ æххормаг уыдзæн, уый дæр. Уæддæр ыл иу 
хатт æфсæрм фæтых и æмæ йын афтæ бакодта: 
— Цæй, кæд бирæ ныхæстæ хæрдæн исты æххуыс 
сты, уæд дæ хорз федтон. Фæлæ фысымы уазæджы кой 
бакæнын хъæуы. Науæд мæ ныхæстæм гæсгæ фенхъæл 
уыдзынæ, ахсæв мæ уынджы лæууын бахъæудзæн, 
зæгъгæ... Ахсæв уал мæ уазæг фæу. Райсоммæ æгас. 
— Уазæг — фыс, фысым — бирæгъ,— бахудт Сандро. 
Æмæ ацыди фысыммæ Темболатмæ. 
140 

Сандро, Сосе æмæ Минтæйæ афæрсынмæ хъавыд. 
Фæлæ уал йæхиуыл хæцыд, фысымы хъуыддаджы ны- 
хæстæм хъуыста. Темболатæн та «саг фæрæтмæ æрцыд». 
Цалдæр боны йæ сæнтты æмæ йæ фыны кæй агуры, уы- 
цы Сандро мæнæ йæ цуры. Цыма йæ ныр дæр фыны 
уыны, афтæ æнæнхъæлæджы æрбалæууыд. 
— Нæ фæсивæдæй ныфсджын стæм,—дзырдта Тем- 
болат. — Артау судзынц куысты мидæг. Хох афæлдах- 
дзысты æцæгæй... Ноджы сын æвæджиау хорз разамо- 
нæг фæци. Ардыгон чызг... 
— Æмæ кæй чызг у? — афарста йæ Сандро. 
— Алаты Сосейы... Хъуамæ йæ зыдтаис. Дзæбæх 
зæронд лæг. Зæронд цуанон. Фæндагамонæгæй дæр би- 
рæ фæкуыста геологтимæ. 
— Минтæ нæ хуыйны йæ чызг? — фæурæдта йын 
Сандро йæ ныхас. 
— 0, Минтæ! 
— Æмæ геолог у уый дæр? — фырцинæй йæ цыдæй 
фæлæууыд Сандро. 
— Нæ, специалист нæу. Хохкъахæг. Сылгоймаг-хох- 
къахæг!.. Бархийæ бацыд уыцы куыстмæ. Хъаруйæ ахæм 
’у, æмæ йæм бирæ лæппу бахæлæг кæндзæн. О, хæдæгай! 
Дардыл дын æй цы дзурын? Уыдонмæ цæрын. 
Фырцинæй Сандройы зæрдæ срысти. Афтæмæй Со- 
сеты дуарыл бахызтысты. 
Темболат æнæхойгæйæ дуарыл бахæцыд. Дуары зы- 
хъырæй бадзырдта: 
— Ам дæ, цы, Сосе? 
— Ам дæн, уæдæ кæдæм цæуын?—райхъуысти Со- 
сейы мæллæг хъæлæс. 
— Уазæг дæм фæхонын. Æнахуыр уазæг. 
— Уазæг — хуыцауы уазæг. Мидæмæ! 
Сандройы цæстыты раз фестад мæллæг зæронд лæг. 
Рынчыны æнæдаст цæсгомæй сæм æнтъыонæгæй кас- 
тысты дыууæ цæсты. Сæ рагон цæхæр фæмынæг. 
— Æгæссад дæ уæд æмæ фарн дæ хæдзары, Сосе,— 
йæ хъустыл ауад æнахуыр зонгæ ныхас. 
— Фæрнæйдзаг у æмæ æгас цу!.. Кæцы дæ, кæ? — 
йæ ризгæ къух æрфгуыты сæрмæ схаста Сосе. 
Сандро æнцадгай бацыд сынтæджы цурмæ æмæ Со- 
сейы мæллæг къух аныгъуылд уазæджы дыууæ къухы 
æхсæн. 
— Чи у, Темболат, ацы уазæг? Нал æй хъуыды кæ- 
141 

нын, — скасти Сосе Темболатмæ. — Адæймаг зæрондæй 
хуыссæнмæ куы ’рхауы, уæд ыл мæрдырох фæтыхджын 
вæййы. 
Темболат йæ мидбылты худти. Æнхъæлмæ касти: 
кæддæра йæ йæхæдæг базонид. 
— Иумæ хæзнатæ агурæг куы зылдыстæм, — загъта 
Сандро. 
— Æз бирæтимæ фæцыдтæн нæ кæмтты нарæг къах- 
вæндæгтыл. Фæлæ ма сеппæты чи хъуыды кæны. 
— ...Сандро дæн, Цъæхаты. 
— Сандро, зæгъыс? — рынчын зæронд лæг йæ рæм- 
бынкъæдзтæ базмæ фæбыцæу кодта, афтæмхй рабады- 
ныл афæлвæрдта. 
— Цæмæн стыс? Хуысс,—йæ уæхсчытыл ын æрхæ- 
цыд Сандро. 
— Уæ дæ бакæнæг дæ рауадзæджы фæхъау фæуа,— 
загъта Сосе хъæлдзæгæй. — Гъемæ, уæдæ, куыд дæ?.. 
Кæмыты уыдтæ ацал-ауал азы?.. Уæ дæ фыдбылызтæ 
фесæфой! Мæнæ мын цы ’хсызгон у. 
— Кæмыты уыдтæн æмæ цытæ куыстон, уый дардыл 
тауырæгъ у. Фæлæ ныртæккæ ам дæн. Демæ цы куыст 
райдыдтам иухатт, уый зæгъын кæронмæ ахæццæ хъæ- 
уы... Ды та дæхи куы ауагътай. 
— Æз ницуал, Сандро æмæ Темболат, уæ рынтæ ба- 
хæрон. Фæлæ сымах — гъе-мардзæ!.. Лæгтæ ма фæхуый- 
нут... — æмæ ууыл фæкъуызыд. Цæуылдæр хъуыдыгæ- 
нæгау алæууыд, æрæджиау йæ цæстытæ асæрфта. 
— Тæрсгæ ма кæн, Сосе! Рынчын саг дæр кæны. 
Стæй та сдзæбæх вæййы. 
— Нæ; Темболат æмæ Сандро, тæппудыл мæ ма ба- 
нымайут... Æгæр æнæхъару сдæн. Ноджы бонæй-бон 
лæмæгъдæр кæнын. Мæ дунейыл рынчын никуы уыдтæн. 
Æмæ мæм кæд уымæн афтæ кæсы... 
Сосеимæ сæ ныхæстæ куы фесты, уæд дыууæ геоло- 
джы ацыдысты сæхи уатмæ. 
Партийы сæргълæууæг царди стыргомау уаты. Иæ 
дыууæ къуымы дыууæ æфсæйнаг сынтæджы хуыссæнти- 
мæ, дæрзæг фæсмын хъæццултæй æмбæрзт, фæйнæ чы- 
сыл базы æвæрд сыл. 
Сæ цуры — фæйнæ тумбочкæйы. Сæ астæу рудзын- 
джы раз — стъол. Цалдæр табуреткæйы. Иу рудзынджы 
тæрхæгыл дзы цалдæр дуры къæртты — геолог йæ фыны 
дæр кæимæ архайы, ахæмтæ. 
142 

* * * 
Изæры адæм куыстæй куы ’рцыдысты, уæд иууылдæр 
базыдтой ног геолоджы æрбацыд. Чи у æмæ кæм уыди, 
уыцы бæлвырд хабæрттæ дæр. Æмæ уый тыххæй уæл- 
дай цымыдисдæрæй йæ кой кодтой. Фехъуыста йæ Мин- 
тæ дæр. Уымæ та хабар байхъуыст зæххы бынмæ. 
...Боны кæрон, хохкъахджытæ сæ куыст нæма ныу- 
уагътой, афтæ геологты ласæг Уасил йæ трактор бау- 
рæдта штольнæйы дуармæ. 
Сеппæтæн дæр сæ фыццаг фарст вæййы, «уæлæуыл» 
цы хабæрттæ ис, уымæй. Ног хабæрттæ сын куы дзырд- 
та тракторист, уыцы сахат Минтæ вагонеткæйы тагъд- 
тагъд авгæдта фæстаг белгæмттæ. Æмæ ууыл сæ боны 
куыст фæцадаид. 
Ног æрбацæуæг геолоджы ном куы айхъуыста Мин- 
тæ, уæд бел йæ къухтæй атахт æмæ дуртыл йæ гыбар- 
гыбур ссыд. Лæппумæ сонт гæпп бакодта æмæ йæ хъуы- 
ры абадт: 
— Чи у, загътай, чи?! 
Иууылдæр фæджих сты уыцы сонт хъæрæй. 
— Сандро йæ хонынц, Цъæхатæй. Бæрзондгомау, 
къаесхуыр лæг. 
Сывæллон исты цины хабарæй йæ мидбынаты куы 
скафа, уый хуызæн сæм фæкаст Минтæйы сонт схъиуд: 
ахæм уæлдай митæ йæм никуы вæййы. 
— Уый Сандро у!.. Дядя Сашæ йæ хуыдтон æз гыц- 
цылæй, зонут? — Фырцинæй кæугæ кæны æви худгæ, 
уый нал æмбæрстой йе ’мбæлттæ. Иæхицæн бынат нал 
ардта, дзурынмæ нал арæхст. 
Фæндагыл йæ зæрдæйы фæлхъæзт куы фæсабыр, уæд 
сын Минтæ радзырдта, чи йын у уыцы Сандро æмæ 
йыл афтæ цин цæмæн кæны, уыцы хабæрттæ. 
— Раджы уыди уый, æз ма гыццыл чызг уыдтæн 
уæд. Скъоладзау. Сандро дыууæ уырыссаг инженеримæ 
æрбацыди нæ комы хæзнагуырæнтæ агурæг. Фысыммæ 
уыдысты махмæ. Абоны хуызæн ма хъуыды кæнын, 
фыццаг хатт куыд базонгæ дæн Сандроимæ, уый. Нæ 
хæдзары бадтысты Дзодзеимæ (афтæ луыдта йæ фыды). 
Ныхас кодтой сæ хъуыддæгты фæдыл. Æз бадтæн дуа- 
ры цур ныллæг бандоныл, чиныг гомæй мæ уæрджытыл 
æвæрдæй. Чиныгæй мæ цæстытæ нæ исын. Афтæмæй та 
мæм цырагъæй калди æрмæст дыдзы рухс, Чиныджы 
143 

нæ кастæн, фæлæ мæ хисдæрты ныхæстæ сæхимæ аздæх- 
той. Куы сыстадысты, уæд Сандро мæ разы фæфæстиат 
æмæ мæ афарста: «Дæ ном та цы хуыйны, хорз чызг?» 
Æз фестадтæн, раст алæууыдтæн уазæджы цур æмæ 
йын æфсæрмдзæстыгæй загътон: «Мин-нтæ-æ»... «Моло- 
дец!.. Дæ урок ахуыр кæныс, æнхъæлдæн». Æмæ мын 
мæ къухæй чииыг райст’а. Рафæлдæхта йæ, æркасти 
йæм. Æз фырæфсæрмæй цы фæуыдаин, уый нал зыд- 
тон. «Тынг хорз! — Æппæлыди мæ уазæг. — Цæй æмæ 
афтæ бакæнæм, Минтæ. Социалистон ерысы бадзырд 
саразæм æз æмæ ды. Дзырд мын ратт, тынг хорз кæй 
ахуыр кæндзынæ, уый тыххæй. Æз та дæуæн дзырд 
дæттын, ам каст куы фæуай, уæд дæ институтмæ кæй 
акæндзынæн, хохы куыстгæнæг инженертæ кæм свæй- 
йынц, уыцы институтмæ. Уæдмæ мах ссардзыстæм мæнæ 
уæ хæхты хæзнатæ, ды та сæ кусын байдайдзынæ. Разы 
дæ?» «Дæн», — дзуапп ын раттон ацы хатт ныфсджын- 
дæрæй. «Æри уæдæ дæ къух!» — æмæ мын мæ къух ныл- 
хъывта йæ дыууæ дынджыр къухы æхсæн. Ууыл уазæг 
хæрзæхсæв загъта мæ мадæн. Къæсæрæй ма иу здæхт 
фæкодта æмæ мæм бадзырдта: «Мæ ном дын нæ загъ- 
тон. Дядя Саша мæ хонынц. Æмæ мæ ды дæр афтæ хон, 
кæд дæ фæнды, уæд». Уæдæй фæстæмæ-иу, куыстæй куы 
’рцыдаид, уæд йæ фыццаг фарст уыди: «Радзур-ма, 
Минтæ, дæ уроктæ куыд сахуыр кодтай?.. Абон скъола- 
йы цавæр бæрæггæнæнтæ райстай?» Мæхæдæг дæр ыл 
фæцахуыр дæн æмæ-иу æй фарстон, цы нæ зыдтон, уы- 
донæй. Уый дæр мын-иу амыдта. Уæд та иухатт мæ хы- 
зынæй фæзынди Къостайы «Ирон фæндыр». «Ацы чи- 
ныг дæр фæкæсут?»—дисхуызæй мæ афарста Сандро. 
«Нæ, уый Дзодзейы чиныг у». «Сосейы? — æнæууæнк 
каст бакодта Сандро зæрондмæ. — Ды дæр фæкæсыс 
чингуытæ? Афтæ куы загътай, цалдæр дамгъæйы йед- 
тæмæ нæ зонын». «Нæ, чызг мын дзы йæхæдæг фæкæ- 
сы, — загъта Дзодзе, хæлæггæнæгау. — Бирæ уарзын 
Къостайы фыстытæм хъусын. Æмæ куыддæр ацы чызг 
скъоламæ ацыд, афтæ йæ балхæдтон. Зæгъын, кæсдзæн 
мын сæ изæрыгæтты... Æмæ нырма ницы фæразы, мæ- 
гуыр. Схæц, æрхæц байдайы. Фæлæ йын сæ уæддæр бам- 
барын...» 
— Сандро ахст куынæ фæудаид, стæй Дзыцца афтæ 
раджы куынæ амардаид, — ныуулæфыд Минтæ, — уæд 
æз æнæмæнг институт каст фæуыдаин... 
144 

Æмæ та ногæй чызджы цæстытыл ауад, фынддæс 
азы размæ кæй федта, уыцы ныв. 
...Геологтæ сæ куыст фесты æмæ хохæй цæуынц сæ- 
химæ. Сосе сын уæрдон сифтыгъта. Уазджытæ сæ фы- 
сымты къухтæ райстой, сывæллоиы онг. 
Уæлдай зæрдиагдæрæй уыди Сандро æмæ Минтæйы 
хæрзбон. Сандро Миитæйы, дæсаздзыд чызджы, йæ къух- 
тæм фелвæста æмæ йын йæ русæн аба кодта. Минтæйæи 
фырцинæй йæ цæссыгтæ æркалдысты, зæххыл куы 
’рлæууыд уæд, æмæ лæгыл ныттыхсти. Сандро йын сæрф- 
та йæ дзыккутæ æмæ йын дзырдта: 
— Цветмет, Цветмет... Ма ферох кæн, уырдæм дын 
ахуырмæ цæугæ кæй уыдзæн. Æмæ уый тыххæй та цы 
хъæуы? Дæу — хорз ахуыр, мæн та — дæуæн баххуыс, 
институтмæ бацæуынæн... Нæ дæ ферох нæ бадзырд? 
— Нагъ, — загъта æппынæрæджиау Минтæ. 
— Æри уæдæ дæ къух. 
Чызг æм авæрдта йæ къух. Иæ цæстытæ—сырх, кæ- 
уындзаст. 
Сандро фездæхт æмæ æваст цæуынмæ фæци: уымæн 
дæр йæ зæрдæ суынгæг. 
Сосейы бæх ифтыгъдæй лæууыд дуармæ. Геологты 
дзаумæттæ— уæрдоны. 
Иучысыл фистæгæй куы ауадысты уæрдоны фæдыл, 
уæд Сандро фæстæмæ фæзылд æмæ Минтæмæ йæ къух 
фæтылдта: 
— Рауай-ма, хæдæгай! Адрис дын куы нæ раттон, 
уæд мæм дæ хабæрттæ кæдæм фысдзынæ? «На деревню 
дедушке?» 
Сандро иу сыфыл цыдæртæ афыста æмæ йæ Минтæ- 
мæ авæрдта: 
— Гъа, ма йæ фесаф! Алы четверты дæр мæм куыд 
фыссай, афтæ: цы бæрæггæнæнтæ райстай, дæ ахуыр 
куыд цæуы... Цавæр чингуытæ дæ хъæуа, уый тыххæй 
дæр-иу мæм фысс. 
* * * 
Минтæ куыстæй æрхæццæ хуылыдз æмæ цъыфæйдзаг 
комбинезоны, йæ къæхтыл — уæззау кусæн батинкæтæ. 
Цæугæ-цæуыны йæ пыхцыл сæрыхъуынтæ афаста. 
Комкоммæ бацыд, Темболат кæм цард, уыцы уатмæ. 
«Æндæр никуы уыдзæн...» 
10 Амондагурджытк 
149 

Куыддæр Минтæ дуарæй бахызт, афтæ йæ Сандро 
базыдта. Темболат та сдзырдта: 
— Кæй кой кæнай — къæсæрмæ. 
Исдугмæ кæрæдзимæ бакастысты æнæдзургæйæ Сан- 
дро æмæ Минтæ. Стæй уæд райхъуыст: 
— Сандро!.. 
— Минтæ!.. 
Æмæ дыууæ адæймаджы кæрæдзиуыл ныттыхсты- 
сты. 
Сæ дыууæйæн дæр сæ зæрдæтæ суынгæг сты. Сандро 
йæхи баурæдта, фæлæ Минтæ йæ цæссыгтæ æркалдта. 
— Цæуыл кæуыс? Сандройы уындмæ бæллыдтæ æмæ 
йæ уыныс? Саджы хуызæн, дзæбæх, æнæниз у... 
— Уый æцæг æхсызгон хабар у. Æгайтма ахицæн 
сты йæ фыдæбæттæ. 
Уыцы зæрдæвæрæн ныхæсты фæстæ Темболат фыц- 
цаг хатт раппæлыд чызгæй йæхи цур. Иæ фæсаууон цы 
фæдзурынц Минтæйæ йе ’мбæлттæ, уыдон æппæлæгау 
дзырдта Сандройæн. Сандро зæрдиагæй байхъуыста 
Темболатмæ. Стæй уæд, дыууæйы æхсæн цы ныхас ра- 
уад, уым бацыд уый дæр. 
— Æз нæма зонын, дæ амонд дæ куыд рахаста, уый. 
Фæлæ цардæгас, æнæниз дæ. Фæллойхъом. Темболат 
куыд зæгъы, афтæмæй арфæйаг фæллой кæныс. Ахæм 
адæймагæн йæхи кæуинаг схонын раст нæу... Николай 
Островскийы чиныг нæ кастæ — «Куыд æхсыстис æн- 
дон?» — баздæхти Минтæмæ. — Хъуыды ма кæныс, Кор- 
чагин уæззау рынчынæй куы фæдзæбæх, уæд афтæ 
дзырдта: «Адæймагæн дунейыл цардæй зынаргъдæр ни- 
цы ис. Уый йын лæвæрд вæййы иунæг хатт, æмæ йæ 
фæцæрын хъæуы афтæ, цæмæй фæсмойнаг ма фæуа...» 
Уыцы ныхæстæ ныр фæсивæдæн закъон сты царды фæн- 
дагыл. 
4 
Темболат ног геологæн нымадта, сгарыны куыстытæ 
кæмыты райдаинаг сты, уыцы бынæттæ. Скодта йын 
«Хæйрæджыты комы» кой дæр. 
Сандройы участок кæм уыдзæни, уый нæма алыг, 
афтæ уый Темболаты ногæй бафарста «Хæйрæджыты 
комы» тыххæй. Темболат ын радзурынмæ хъавыд, ацы 
ком афтæ цæмæн хуыйны æмæ дзы цы æнхъæл сты, уы- 
146 

дæттæ, фæлæ йæ Сандро 15 азы размæ фехъуыста æмæ 
йæ зæрдыл æрлæууыд хохаг зæронд лæг Сосейы тауы- 
рæгъ. 
Темболаты геологты партийæн йæ пъланы уыди ацы 
ран дæр кусынмæ бавналын. Фæстæдæр искуы. 
Ныр Сандро йæ фæнд куы загъта, уæд Темболат 
сдызæрдыг. Ныртæккæ æви фæстæдæр? 
— Дæумæ та куыд кæсы, Иван Сергеевич? — ба- 
фарста партийы сæйраг геолоджы. — Ирон адæммæ 
хорз æмбисонд ис уый тыххæй. Чидæр, дам, арсæн йæ- 
хи уыдта, уæддæр ма йын йæ фæд агуырдта. Мах дæр 
уый хуызæн. Цъындæй цæуæгау цæуæм, кæй нæ зонæм, 
ахæм адæмы фыстыты фæдыл. «Хæйрæджыты комы» 
æппæты разæй згъæрджын дурты фæд чи ссардта, уый 
нæ цуры куы ис. Иæхæдæг фидарæй йæ ныфс куы хæс- 
сы уырдæм, уæд ма цæуыл хъуыды кæнæм? Райда- 
йæм ам! 
Иван Сергеевич æвиппайды дзуапп раттын иæ ба- 
фæрæзта Темболатæн. Иæ зæрдæмæ фæцыд уымæн дæр 
Сандройы фæнд, «Хæйрæджьпы комы» штольнæ бай- 
гæрдыны тыххæй. Фæлæ дыууæ арты æхсæн бахауд: 
«нæ» зæгъын Темболатæй нæ бауæндыд, «о» зæгъын — 
трестæй. Ахæм стыр хъуыддаг куыд райдайа тресты хи- 
цæутты æвастæй? Æмæ йæхинымæр сагъæсты бацыд: 
«Бæргæ хорз уаид, нæхи куыд фæнды, афтæ кæныны 
бартæ нæм куы уаид, уæд. Фæлæ æгъдау хъуамæ уа. 
Ууыл нæ цæмæн ахуыр кодтой уæдæ институты?.. Уæле 
чи бады, уыдон куыд зæгъынц æмæ фыссынц, уый куы- 
нæ æххæст кæна алчи, уæд...» 
Темболат æмбæрста геолоджы гуырысхотæ æмæ йын 
йæ зонд дарддæр æмбарын кодта: 
— Трест дæр цы зæгъдзæн? Абон уа, райсом уа, 
уæддæр «Хæйрæджыты ком» дæр басгарын хъæудзæн. 
Æмæ мах райсоммæ нал кæсæм, æндæр ма дзы исты 
ис! Мах хуыздæр зонæм, раздæр кæм райдайын хъæуы 
кусын, уый... 
— Æз дæр афтæ хъуыды кæнын, — сразы фæстаг- 
мæ Иван Сергеевич. Æмæ ууыл алыг «Хæйрæджыты ко- 
мы» хъысмæт. 
5 
Уалдзæг йæ миниуджытæ æвдисын байдыдта: бон 
фæдаргъдæр. Хатгай хур афтæ æртавы, æмæ зæххæн йæ 
147 

«хид» дæр акæлы. Æхсæвы та йæ уазал ногæй æрæл- 
хъивы æмæ та уæд лæппутæ къахдзоныгътыл бырынц 
митвæндæгтыл. 
Хохæгтæ бæрзæндтæм скæсынц — нырма сыл мит 
бирæ ис. Арвы фæливæнтæм. сæ цæст дарынц: уалдзæг 
æрхæццæ æви ма йæ зæрды исты ис? Хосхъуагæй чи 
тæрсы, уыдон сæ фосы кæвдæсты арвистон дæр авæ- 
рынц: куыд вæййы, цы вæййы, зымæг ма фæстæмæ куы 
фездæха æмæ дæргъвæтин куы ахæсса... 
Геологты къанторы уынаффæ куы алыг, Сандро 
«Хæйрæджыты комы» кусын райдайдзæн, зæгъгæ, уæд 
ног геолог нал хъæцыди, дугъон бæх йæ барæджы бын 
уайынмæ куы смондаг уа, уый хуызæн. Фæлæ йæ ин- 
нæтæ къуылымпы кодтой: «Иу-дыууæ боны ма бакæс, 
нырма ком митæй æмбæрзт уыдзæн». 
— Уый ницы хъыгдары, — дзырдта сын Сандро.— 
Лæг фистæгæй кæдæм нæ бацæуа, ахæм ран нæу «Хæй- 
рæджыты ком». Нырма мæ нæ кусæнгарз ласын хъæуы, 
нæ аразæн æрмæг. Мæхæдæг уал бацæуон æмæ æркæ- 
сон, кæцæй æмæ цæмæй райдайæм, уыдæттæм. Стæй 
уæдмæ рæстæг дæр йæ кæнон кæндзæни. Нæ уынут, 
уалдзæг галы комæй æрбаулæфыд, — æмæ уый дæр хæх- 
тæм скасти. 
Хæхтæн сæ хурвæрстæ дзæбæх фæхъулæттæ сты. 
Хур дæр бонæй-бонмæ йæ тыхыл æфтауы. Къултæй 
згъорынц митдоны цыхцырджытæ. Стырдонмæ куы нык- 
кæлынц æнафоны къадатæ, уæд цъититæй гуыргæ рæ- 
суг дон тæнæг къуымæлы хуызæн фесты æмæ уыцы 
абухгæ кæдæмдæр тагъд кæны, йæ комы фынк калгæ 
размæ згъоры. 
Зæронд адæм æй уайтагъддæр зыдтой: «Нæ, нырма 
уалдзæг кæм ис? Уый мартъийы гæды митæ сты... Æн- 
дæр ницы, фæлæ ма æртхъирæнты мæйæн йе ’фстау æр- 
тæ боны уæддæр фиддзæн». 
Уалынмæ æцæгдæр. Иу бон æвиппайды комы æрба- 
дымдта цæгатаг уазал дымгæ. Иæ хæд фæстæ та арвыл 
æрбаленк кодтой тар мигътæ. Раздæр сæлфынæг ра- 
кодта, стæй уæд мит уарынмæ рахызт. Æхсæв-бонмæ 
нæ банцад. Зæронд усы пирæнгомы йас тъыфылтæй 
калдта æмæ калдта. 
Къалагом уыцы зымæг цыма фароны хуызæн мæ- 
гуырхуыз нал уыди. Адæм æмæ фос дзы бирæ нал ис. 
Фæлæ ныр та æндæр змæлд æмæ æндæр адæм’ фæзынд 
148 

комы æмæ уымæй райдзастхуыз зынди. Цалдæр хъарм 
боны фæстæ афтæ куы фæхъуынтъыз рæстæг, уæд та 
уыди ингæны хуызæн уыигæг æмæ талынг. 
«Ацы фыд рæстæджы амæлынæй хуыцау бахизæд»,— 
фæдзурынц ахæм бон зæронд адæм. Фæлæ адзалæн 
мадзал нæй, зæгъгæ, дæр ма фæзæгъынц. Æмæ уыцы 
афон æрхæццæ зæронд Сосейæн. 
Фæстаг бонты Сосе куы æруæззаудæр, уæд æм арæх- 
дæр цыдысты йе ’мгæрттæ, Хадзырæт æмæ Габо та æх- 
сæв дæр йæ разы бадтысты. Рох æй нæ уагътой Сандро 
æмæ Темболат дæр. Зæрдæтæ йын-иу авæрдтой. 
Уыцы æхсæв Гæбæти йедтæмæ йæ цуры ничи уыди. 
Æмæ æмбисæхсæвæй куы аивгъуыдта, уæд рынчынæн 
йæ цæстытыл æрхæцыд. 
* * * 
...Тымыгъ иучысыл куы фæхъус, уæд цыма арв дæр 
фенгæсдæр. Уыцы сахат Былыхъæуæй дыууæ лæджы ра- 
хызт. Белтæ, къахæн æмæ сæм уисой. Хъæугæрон уæ- 
зæгмæ ссыдысты кæрæдзи фæдыл. Уæлмæрдтæм баз- 
дæхтысты. Уæгъд ран дзы бацагуырдтой, йæ мит ын 
амарзтой æмæ къахынмæ бавнæлдтой. 
Дыууæ лæгæй иу æрдæгкъахт ингæнæй уæлæмæ 
схызт, йæ бел æрæвæрдта æмæ загъта иннæмæн: 
— Æз цæуын. Нæ родтæм мæ зæрдæ æхсайы. Мард 
æнæ ныгæдæй нæ баззайдзæн. Фæлæ нæ родтæ ацы 
хъызты æххормагæй куы баззайой, уæд фæцагъды уы- 
дзысты. 
Уый уыди ног колхозы сæрдар Гого. Бæзæрхыг, æм- 
бис -кары. Къухæй — гæрзарм, хъаруйæ — уæйыг. Иæ 
цæнгты æх^хуысæй куыннæ хъуыдис Бечырбийы. Ныр- 
ма фæстинон у, йæ синыл æдæрсгæ æрлæууын нæма 
уæнды уæззау цæфы фæстæ. Фæлæ Бечырби уыцы æф- 
соны ныхмæ цы загътаид Гогойæн? 
Фæйнæ роды æрæмбырд кодтой се ’хсæн, кæд та 
фæстæмæ сколхоз уаиккам, зæгъгæ. Уыцы родтæ та сты 
сæ фидæны фермæйы æнхъæлцау. Бынат сын бæргæ хорз 
ис — быдырмæ чи алыгьд, ахæм лæджы хæдзары сæ 
бакодтой. Фæлæ фаг æфсæст не сты. Цы хосы муртæ 
149 

сæм ис, уыдон дæр армыдзаггай æрæмбырд кодтой хæ- 
дзæрттæй... Афтæ дæргъвæтин куы ахæсса зымæг, уæд 
сæ цæмæй хæсдзысты? 
Къахы Бечырби иунæгæй. Хид æмæ митдон сиу сты 
æмæ дæлæмæ лæдæрсынц йæ буарыл. Дымгæ ниуы, æх- 
хормаг бирæгъау, миты фæлдзæгъдæнтæ сæхи хойынц 
къæдзæхтыл, хæдзæрттыл. Æдде æрбакæсгæйæ афтæ 
зыны, цыма дымгæ йæ тых æгасæй дæр хохаг ныллæг 
хæдзæрттæм сарæзта æмæ сæ ныртæккæдæр сфæлдах- 
дзæн. Фæлæ сæ уындмæ гæсгæ лæмæгъ не сты. Неза- 
манæй нырмæ сахуыр хохаг лæг æгомыг æрдзы тыхти- 
мæ тох кæнын. Кæд иучысыл боны æнгæс фæрухс- 
дæр вæййы, уæд Бечырбимæ хъæу разыны, къуылых 
мæйрухсы хохы сæрæй коммæ . куы ракæсай, уый 
хуызæн. 
Иу ахæм фæрухсы заман хъæугæрон иу хæдзары 
рудзынгæй уæлмæрдтæм фæкомкоммæ сты дыууæ уынаг 
цæсты. Урс-урсид фæзы астæуæй сæм фæзынд сау æн- 
дæрг. «Кæмæндæр ингæн къахынц. Бастъæла, цымæ чи 
бабын и ай хуызæны?.. Æвæццæгæн, Сосе. Æндæр ахæм 
тыхст рынчын нæй нæ хъæуы», — йæхицæн дзырдта 
ацæргæ сылгоймаг агъуысты иунæгæй. Уый уыди Сæли- 
мæт, хъæусоветы сæрдар. Дзæвгар фæкасти æмæ дзы 
иунæг адæймаг йедтæмæ змæлæг нæй. «Мæ арт бауа- 
зал! Уый та цы хабар у? Æнхъæлдæн нын нæ мæрдтæ 
чи ныгæна, уый дæр нал ис». 
Иæ уæлæ цыдæр хъæрмттæ акодта, бæзджын кæл- 
мæрзæны йæ сæр атыхта æмæ уырдæм фæрасти. 
Чи амарди, Сæлимæт уый куы базыдта, уæд ныхъ- 
хъарæг кодта: 
— Мæ ’фæрстæ дын фехæлой, зæронд лæг, мæнæ дæ 
мард цы æвирхъау бонмæ æрцыди!.. Ингæн къахæг дæр 
дын куынæ ис... 
Иучысыл акуыдта, стæй айгæрста уæрджытæм миты 
мæрдджын хæдзармæ. Марды уæлхъус дæр иучысыл 
ахъыг кодта, стæй сарайы чи уыд (дуармæ лæууæн нæй), 
уыцы лæгтæм рацыд æмæ йæ тыппыртæ уыдоны раз 
суагъта. Кæуынæй нæ. Загъдæй. 
— Ныббарут мын, Гæбæти, — баздæхт æм Сæли- 
мæт. — Кæд дæумæ дзурын, уæддæр уайдзæф уеппæтæн 
дæр кæиын. Уæдæ цы кæнон? Уæлмæрдтæм бацыдтæн 
æмæ дын Хадзырæты лæппу иунæгæй ингæн къахы. Нæ 
комы буц хисдæртæй иуæн. Гъемæ уæхæдæг ахъуыды 
150 

кæнут... Цы бакæна, мæгуыр, иунæгæй? Иæхæдæг — 
хæсты бæллæхтæй æфхæрд адæймаг... Митфæлдзæгъ- 
дæнтæ хæссы. Уый раст у. Фæлæ уый тыххæй нæ мард 
æнæ ныгæдæй баззайа?.. Уый бæсты неппæт дæр иу 
сæфт куы фæкæниккам, уæд хуыздæр нæу? 
Сылгоймæгтæ гом дуар агъуыстæй хъусынц Сæли- 
мæтмæ. Уаридзавд кæрчытау фесты сылгоймаджы уай- 
дзæфтæй. Фæлæ сæ сым дæр ничи сфæрæзта. 
Гæбæти зыдта, ингæн къахынмæ дыууæйæ кæй ацы- 
дысты, уый. Фæлæ комы цæрæг бирæ нал ис. Геолог- 
тæн та афоныл хъусынгæнæг нæ фæци, æмæ уыдон дæр 
куыстмæ аивгъуыдтой. Рæстæг афтæ æвзæр кæй у, уый 
йæ фæсайдта. 
— Кæд уымæй уæлдай нæ мардæн кад кæныны хъа- 
ру нал ис нæлгоймæгтæм,—дзырдта Сæлимæт, — уæд 
ныртæккæ мæхæдæг цæуын иу-дыууæ усимæ. Кæддæра 
йæ лæгтæй æвзæрдæр бавæриккам. Минтæйы дæр ма 
акæндзыстæм немæ... 
Фæстæмæ фæзылд, цыма æцæгæй сылгоймæгты ин- 
гæн къахынмæ рахонынмæ фæцæуы, уый хуызæн. 
— Раст у дæ уайдзæф, Сæлимæт. Сраст кæндзыстæм 
нæ рæдыд, — айхъуыста ма Гæбæтийы ныхæстæ. 
— Æвзæр бынылзад, зæгъгæ, хуымæтæджы нæ баз- 
зади дзырдæн. Æвæццæгæн, нæма арæхсын ахæм хъуыд- 
дæгты уынаффæ кæнынмæ. Æндæр ай циу? Ахæм уай- 
дзæф дæм æрхауæд... Ноджы — сылгоймагæй... Уыйбæс- 
ты лæг иу бон дæр куынæуал цæра, уæд хуыздæр... 
Хадзырæт ам нæй. Ницыма фехъуыста, æвæццæгæн. Сосе 
мæлынмæ батагъд кодта. Мæнмæ та хисдæры бартæ æр- 
хаудтой абон. Æгас комы! Искуы уый æнхъæл уыдтæн? 
Уый цæмæй зонут, Гæбæтийы уыдæттыл ахъуыдымæ не 
’вдæлди. Бæстæтыл хатти. Æмæ мард баныгæнынæн цы 
уынаффæ хъæуы, ууыл нæма сахуыр... Хау даз ит, Гæ- 
бæти?* 
— Иууылдæр аххос дæхимæ ма ис, Гæбæти. Кæс- 
дæртæн дæр дзы фæхай хъæуы,—йæ хъустыл ауадысты 
кæйдæр ныхæстæ. 
Кусартгæнджытæй иу йæ кард кæмæдæр авæрдта, 
иннæтæй дæр ма йемæ дыууæйæ фæраст сты уæлмæрд- 
тæм. 
* Куыд сты дæ хъуыддæгтæ, Гæбæти? (англ.). 
151 

* * * 
Тымыгъ ниугæ тæхы кæмтты æмæ фæзты. Акæсы иу 
тигъæй, агæпп ласы иннæмæ. Дыдæгъты æмæ хæдзæрт- 
ты аууæтты амайы хъæпæнтæ. 
Былыхъæуæй рацыд фистæг лæг. Иæ уæлæ — ны- 
мæт, йæ сæр басылыхъы тыхтæй. Иæ развæндаг лæдзæ- 
гæй сгаргæ цæуы. Æрхæццæ коммæ. Баздæхт Фæзы- 
хъæумæ. Уырдыгæй—Хуссармæ. Афтæ, иу хъæуæй ин- 
нæмæ цæугæйæ зылди комы цæрджытыл хъæргæйæг. 
Комы ма раздæры хуызæнæй зынынц æрмæст йе 
’нусон къæдзæхтæ. Æндæр дзы йæхи хуызæнæй ницыуал 
уыди ацы бонты. Хохы цард кæмæй фидыдта, уыцы фы- 
дæлты фарн æмæ колхозон бæркад цыма цæрджытæ 
семæ быдырмæ аластой, уыйау бæстæ æгасæй дæр ным- 
мæгуырхуыз. Фæлæ зиан уæддæр зиан у. Уыцы æгъда- 
уæй хæссын ницы ауагътой, ам чи баззад, уыдон. Уымæ 
гæсгæ Сосейы мард алчидæр нымадта æгас комы зиа- 
ныл. Сеппæтæн дæр иумæ ныгæнинагыл. Æмæ иугай- 
дыгай алы хъæутæй цыдысты Былыхъæумæ. 
6 
Гого тагъд-тагъд сæ хæдзармæ бауад, йæ къухы бæн- 
дæн райста æмæ йе ’ргом сарæзта Фæзыхъæумæ. Уым 
колхозы мусы миты бын ссардта æрдæгхæрд хъæмпы 
рагъ. Тагъд-тагъд æргъом абаста æмæ фæраст Хуссары- 
хъæумæ. 
Дымгæ тымыгъ хæссы рагъæй бынмæ. Цыма йæ тых 
иууылдæр æргъомхæссæгмæ сарæзта, уыйау. Бæмбæджы 
хуызæн фæлмæн миты тъыфылтæ дымгæ скъæфы, Гого- 
йыл куы сæмбæлынц, уæд æм афтæ кæсы, цыма уый 
мит нæу, фæлæ йын ихы муртæ армыдзагæй йæ цæсго- 
мыл цавдæуы. Иæ цæстытæй ракæсын йæ бон нæу. Фæн- 
даг лæгъз куы уаид, уæд сыдзмыдзы дæр ауай. Фæлæ 
ам... Дæ къах фæсвæд куы ’рæвæрай, уæд былæй атæх- 
дзынæ. 
Родгæс ауыдта, чидæр хъæмпы æргъомимæ кæй æр- 
баввахс. Базыдта йæ — сæрдар. Иæ размæ æруади. Ие 
’ргъом ын райста æмæ дзуры уайдзæфгæнæгау: 
— Ды дæр нæ фехъуыстай Сосейы зианы хабар, 
152 

æвæццæгæн? Дæлæмæ æрхауа ацы хъызт... Родтæм 
азылдтæн тагъд-тагъд æмæ ныр уырдæм цæуинаг уыд- 
тæн. Фæлæ дæу куы федтон, уæд, зæгъын, кæд ницыма 
фехъуыстай. Æмæ, зæгъын, иумæ ацæудзыстæм. 
— Æз æй куыннæ фехъуыстон! Йæ ингæн дæр ма 
йын æрдæг къахтæй куы ныууагътон. Айхуызæны нæ фос 
цы уыдзысты, зæгъгæ, рацыдтæн. 
— Æмæ сæм цæмæй азылдтæ? Хос сын парахатæй 
ныккалдтай, æвæццæгæн... 
— Бынтон æххормаг цæмæй нæ уой, уыйбæрц сын 
авæрдтон. Иу дзырдæй, фæсайæн. 
Гого йæ хъæмпы æргъом бахаста хосы размæ æмæ 
йæ уым æрæвæрдта. Сæрдар хосмæ джихæй фæкаст, 
стæй загъта: 
— Афтæ сын æй куы хæрын кæнæм, уæд ма уы- 
дзæн фылдæр-фылдæр цыппар-фондз боны фаг. Æмæ 
мыййаг дæргъвæтин куы ахæсса ацы фыдбон. 
— Уæдæмæ афтæ нæ. Уæртæ галтæ аифтындз æмæ 
ма дзоныгъæй дæр сласæм хъæмп,—загъта сæрдар.— 
’Хосимæ сын дзы арвистон скæндзыстæм. Стæй сын 
дзы лыстæн дæр байтаудзыстæм. Уыйфæстæ та — мард- 
мæ. / 
Родгæсмæ æвзæр нæ фæкастысты сæрдары уынаф- 
фæтæ, хъæмп ласынмæ дæр зивæг нæ Кодта. Фæлæ, 
мардмæ æгæр æрæгмæ кæй бацæудзæн, уый йæм аив нæ 
каст. «Дæуæн циу? Ды дæ хæс ахицæн кодтай. Дæ фы- 
дæбоны хай дæр ма дзы бакодтай», — сдзырдта ма йæ- 
хинымæр æмæ галтæ сифтыгъта. 
...Хур куыд уæлæмæ цыди, афтæ бон дæр йæхиуыл 
схæцыд. Мит уарын банцад. Мигътæ сæхи бæрзонд сис- 
той. Митæмбæрзт уæлвæзтæ, хъæдтæ æмæ къæдзæхтæ 
дзæбæх разындысты. Арвыл ленк кæнынц æврæгътæ, 
цыма сæ уæйгуыты фæтдзæгъдæнæй цагъдæуы, уый хуы- 
зæн хæмпусæй абухынц. Скъуыдтæ нымæты хуынкъæй 
фæзынæгау ферттивы хуры цæст æмæ уæд мит афтæ 
сæнтурс вæййы, æмæ йæм цæстытæ нæ лæууынц. 
Мард хæссынмæ куыд хъавыдысты, афтæ бахæццæ 
сты Гого æмæ йе ’мбал Габо дæр. Хохаг чысыл кæрт 
уыди адæмæй йе дзаг. Фыццаг фендæй æрбацæуджы- 
тæм фæкастысты бирæ. «Нæ ком бынтон афтид нæма 
У», — ахъуыды кодта Гого. Иæ зæрдыл æрбалæууыд, 
амæй размæ зианмæ куыд цыдысты комы цæрджытæ, 
уый. Сосейы мардмæ чи ’рцыдаид, уыдон уынджы дæр 
153 

йæ бацыдаиккой. Ныр дæр, æЁæццæгæн, фæсте ничиуал 
баззад, сывæллæттæ æмæ искуы-иу хуысгæ рынчынæй 
фæстæмæ. Геологты дæр ам куы федта, уæд ын уый та 
уæлдай æхсызгондæр уыди. Суанг ма дзы фаллаг ко- 
мæй дæр ис мæрддзыгой. Айхуызæн бон дæр нæ фæзи- 
вæг кодтой. Æмæ фистæгæй æрбацыдысты æфцæджы 
сæрты. 
Сæлимæт Минтæйы цонгыл хæцгæ цыди марды фæс- 
тæ æмæ йæ фæйнæ фарс устытæн дзырдта: 
— Гъеныр хъарæг дæр мачиуал кæнæд æмæ кæугæ 
дæр. Ма ку, Минтæ, ды дæр. Уыныс, адæм æмхуызонæй 
кад кæнынц Сосейæн. Уымæй мард ницыуал бамбар- 
дзæн, фæлæ йæ ды уыныс, йæ уарзон чызг. Неппæт дæр 
æй уынæм. Лæг зæххыл йæ фæллойæ фæд ныууагъта. 
Æмæ йын уый тыххæй кад дæттынц. Ма ку, мæ хур... 
Ма кæут... 
Минтæйы зæрдæ ноджы тынгдæр уынгæг кодта Сæ- 
лимæты ныхæстæй. Фæлæ йæхи урæдта. Ноджы ма бо- 
ны хъæд дæр афтæ кæй фæсаст мард ныгæныны сахат, 
уый дæр Минтæмæ афтæ касти, цыма æрдз дæр уымæй 
Сосейæн цыт кæны. 
Зын уыди Минтæйæн, уæлмæрдтæй сæхимæ куыд 
раздæхдзæн æмæ æнæ Сосейæ куыд цæрдзæн сæ хæ- 
дзары лæгæты цæрæгау, ууыл хъуыды кæнын. Фæлæ 
æнæрынцойæ йæ хъусыл уадысты Сæлимæты ныхæстæ: 
«Лæг зæххыл ныууагъта йæ фæллойæ фæд». Æмæ йын 
уый йе уæнгты уагъта цавæрдæр ныфсдæттæг тых. 
Марды æрæвæрдтой ингæны цур. Фыццаг райдыдток 
сæ «ныхас» сылгоймæгтæ. Минтæ йæ фыдыл ныддæлгом 
æмæ хъæрæй кæуы, иннæтæй дæр чи — кæугæ, чи — 
хъарæг, чи — сусу-бусу. 
Комы хисдæр Хадзырæт фæндараст загъта ирон æгъ- 
дауæй. Уый фæстæ Сандро ныхасы бар райста æмæ 
марды цурмæ хæстæг бацыди. Минтæмæ æрæвнæлдта 
æмæ йæ слæууын кодта йæ къæхтыл. Мæрддзыгойы адæ- 
мæн арфæ ракодта, мардæн рухсаджы æмæ фæндарасты 
ныхæстæ загъта, стæй уæд Минтæйы цонгмæ бавнæлдта 
æмæ йæ йæ разы æрбалæууын кодта. Иæ дыууæ уæхс- 
кыл дыууæ къухы æрæвæрдта, афтæмæй дзырдта: 
— Сосе! Кæддæр дæ гыццыл чызгæн зæрдæ бавæрд- 
тон, ахуыры фæндагыл ын кæй баххуыс кæндзынæн. 
Уый къухы нæ бафтыди... Ныр абон дæ ингæны уæл- 
хъус дзырд дæттын: цы чызджы ныууагътай, уымæн 
154 

фыды хуызæн уыдзынæн, цалынмæ æгас уон, уæдмæ. 
Уæхæдæг зонут, хорз адæм, мæхицæн знæгты артæй ба- 
сыгъди, бахатыр кæнут, мæ иунæг чызг. Ничиуал мын 
ис. Минтæ, дæуæн дæр ничиуал ис. Мæхи чызджы цæс- 
тæй дæм кæсдзынæн абонæй фæстæмæ. 
Уыцы ныхæстæм æппæты фыццаг скуыдта Минтæ 
æмæ Сандройыл ныттыхсти. Стæй та уæлмæрдтæй ногæй 
райхъуысти сылгоймæгты кæуын. 
Ахст лæг цы-фæнды зылын куы уа, цы ракодта æмæ 
ахæстоны цæй тыххæй бады, уый гуырысхойаг куы ни- 
кæмæн уа, уæддæр йæ хъысмæты азымы дары. Æмæ йæ 
амонддæттæджы мæрдтæн æдзух хæрæг фæлдисы. Уæд 
Сандройы хуызæн æнæ нсты аххосæй этапæй Сыбыры 
чи балæууа, уый та? Ахæм та уæлдайдæр. «Адон мын 
кæй митæ сты, уый фæсмонгонд фæуæд... Мæ хъысмæт 
радтæг дæлæмæ ныххауæд»,— æндæр ницы фæдзуры 
тыхст сахат. 
Фæлæ цы-фæнды зын уавæры куы бахауы адæймаг, 
цы-фæнды æнамондыл йæхи куы банымайы, уæддæр та 
йæм иу хатт йæ хъысмæт фæхуды. 
Афтæ рауад Сандройы хъуыддаг дæр. 
Поездæй сæ куы раргъæвтой æрвитæн пункты, уæд 
алчидæр æнхъæлмæ касти, кæдæм æмæ цы куыстмæ ба- 
хаудзæн, уымæ. Зæронд лагердзауты фарстой зондæй. 
Афтæ — Сандро дæр. Уалынмæ йæм иу бон фæдзырд- 
той. Æд дзаумæттæ. 
«Фæцæуы ацы лæг... Цымæ кæдæм?», — фарстой кæ- 
рæдзи, этапмæ æнхъæлмæкæсджытæ. «Кæдæм цымæ?»— 
йæхинымæр батыхст Сандро дæр. 
— Ды, æнхъæлдæн, геолог дæ? — цыма йæ нæ зоны, 
уый хуызæн æй бафарста хицау, афтæмæй йæ разы 
стъолыл Сандройы формулярмæ касти. 
— Бæргæ уыдтæн, — йæхи бакъул кодта Сандро. 
Цыма йæм фæсмон æрхъардта, геолог кæй у, уымæй, 
ахæм уыди йæ хъæлæсы хатт. 
— Æмæ дæ нæ фæнды ам дæр уыцы дæсныйадыл 
ку’сын? 
— Кæд ахæм бар ис, уæд... 
— Гъемæ уæдæ ныртæккæ этап цæуы, геологтæ кæм 
кусынц, ахæм лагермæ æмæ афæндараст у уырдæм. 
Даргъ вæййы фæндаг этапы цæуæг ахст адæмæн. 
Фæлæ фондз бонцауы рæстæг хæрз цыбыр фæкасти Сан- 
дромæ. сАм дæр — геолог», — йæ цинæн кæрон нал уыд. 
155 

Æмæ та мæнæ йæ зонгæ кусæндзауматæ райста йæ 
къухмæ. Уæдæ йын æнæзонгæ нæ уыди цæугæцард дæр 
хæхты æмæ хъæдты—къæвда уа, æви хур, цатыры æх- 
сæвиуат кæнын. 
«Гъемæ фод, фыдæвзаг фæуæлахмз. Знаг мæ æс- 
хуыдтой æмæ сæрсæфæнмæ рафтыдтæн. Фæлæ кæд ам 
дæр исты пайда хæсса мæ фæллой, уæд нæхи Советон 
паддзахады нæ уыдзæн?..» Ахæм хъуыдытимæ æрлæууыд 
геолоджы куыстыл. 
Æмæ куыста, йæ райгуырæн Кавказы хæхты куыд 
зæрдиагæй «джигул» кодта Сандро, афтæ дард Сыбыры 
дæр архайдта ахст геолог. Иæ куыстмæ йæ зæрдæ кæй 
ради, уый тыххæй бонæй-бон хуыздæрмæ æнхъæлмæ 
касти. Разæнгард та йæ кодтой дыууæ хъуыддаджы: йæ 
куысты зæрдæдарæн бæрæггæнæнтæ ссарын æмæ æр- 
тæ мæйæ æртæ мæймæ писмо райсынмæ æнхъæлмæ 
кæсын. 
О, уый цæй зынаргъ минут вæййы Сандройæн, писмо 
куы райсы йæ бинонтæй! Æмæ мæлæты даргъ дæр вæй- 
йынц уыцы æртæ мæйы. 
Иуахæмы та æртæ мæйы аивгъуыдтой, уæддæр пис- 
мо нæй æмæ нæй. Сандройы хуызæн бирæтæн сæ цæс- 
тытæ ныуурс сты писмо æмæ посылкæтæм æнхъæлмæ 
кæсынæй. Цы хабар уа?.. «Хæсты заман у æмæ дзы.дис- 
сагæй дæр цы ис, нæ зонын... Фæндæгтæ — хæлд. По- 
ездтæ дæр, æвæццæгæн, фаг нæй. Фыссынмæ дæр сæ 
уыйас кæм æвдæлдзæн?.. Фæлæ Дуне?.. Уый мæнмæ 
писмо ныффыссынæн рæстæг ссардзæн цы-фæнды æнæ- 
вдæлонæй дæр. Фæлтау хæрдыл дæр не ’рбаддзæн, йæ 
хуыссæджы сæр дæр аппардзæн... Цымæ цы уа?» — 
ахæм хъуыдытæ æнцой нал уагътой уыцы бонты Сан- 
дройы. 
Æмæ уæд йæ зæрдыл æрлæууыд, ахст куы фæци, 
уыцы бонты камерæйы бадгæйæ йе ’мбæлттимæ се 
’хсæн цы ныхас рауад, уый. Сæ хъысмæтыл сагъæсы та 
куы бацыдысты, уæд сæ иу дзырдта: «Стыр амондджын 
ма мæхи хонын уымæй, æмæ мын æдде бинонтæ кæй 
нæ баззад. Уыдоны мæт дæр ма мæ куы уаид ацы тыхст 
уавæры...» 
Иуæй-иутæ разы уыдысты уыцы æнæус «лæппуимæ». 
Хæлæггæнджытæ дæр æм разынд. Сандро сæм фæхъуыс- 
та, стæй уæд уый дæр загъта йæ хъуыды: «Уæдæ мæн- 
мæ та афтæ кæсы, æмæ мæ фæстæ бинонтæ кæй баззад, 
156 

уый тыххæй мын цыма æнцондæр у. Æз æй зонын, мæ 
царды æмбал мæ зындзинадыл мæхицæй тынгдæр хъыг 
кæй кæны. Афтæ мæм кæсы, цыма мын мæ уæззау уар- 
гъæн йе ’рдæг йæхимæ айста. Æмæ мын уымæй бæл- 
вырд æнцондæр у... Стæй, дæуæн нæ зонын, фæлæ æз 
кæмдæриддæр уои, цавæр-фæнды зындзинæдтæ æвза- 
рон — æдзухдæр размæ тырндзынæн, мæ бинойнаг æмæ 
мæ гыццыл чызгыл тагъддæр цæмæй сæмбæлон... Гъей, 
мæ хæлар, ды, æвæццæгæн, нæма зоныс, уарзон биион- 
тæ адæймагæи йæ зæрдæйы уидæгтыл куыд баст сты, 
уый». 
Æмæ та лагердзлутæн æрхæццæ уыцы цины сахат. 
Куыстæй куыддæр æрхæццæ сты иу бон, афтæ сын пис- 
мотæ æрластой. 
Лагеры культурон кусæджы къухтæй алчи скъæфæ- 
гау исы йæ писмо. 
Сандро йæ къухмæ куы райста, уæд ын фыццаг йæ 
адрисмæ æркаст. «Кæмæй уа?.. Ай Дунейы къух нæу...» 
Къонвертæн йæ кæрон хæсгардæй лыг. Фелвас æмæ 
йæм æркæс. Кæмæй у, уый тагъддæр базон. Фæлæ нæ. 
Кæй фыст у, уый базоныны катайæ йæ зæрдæ срысти. 
Къонвертмæ æдзынæг кæсы Сандро æмæ цæсты фæны- 
’ къуылдмæ йæ хъуыдытæ дард Кавказы балæууыдысты. 
«Кæд мыййаг рынчын у Дуне. Науæд, цы нæ вæййы... 
Хæст мах Кавказмæ дæр схæццæ. Æмæ кæд уырдыгæй 
адæмы искуыдæм æдасдæр ранмæ арвыстой. Чи зоны...» 
Къонверты фарсыл тымбыл мыхуыры фæд дæр раца- 
гуырдта. Сау зиллакк дзы ссардта. Фæлæ... Ма байра- 
йат! Дзæбæх æй нæ сæвæрдæуыд æмæ, кæцæй у, уый 
бæрæг нæу. 
Кавказæй Сыбыры æхсæн Сандройы сæры дыууæр- 
дæм згъорынц алыхуызон æбуалгъ хъуыдытæ. Къухтæ 
та зырзыргæнгæ писмойы гæххæтт сластой. Æркасти 
йæм. 
Сандройæн æвиппайды йæ цæсгом фæрухс и, тар 
мигъты бынæй мæйы цæсгом зына-нæ зына куы ферт- 
тива, уый хуызæн. «Садонæй! Кæсыс, уæддæр мæ рох 
нæ уадзынц ме ’мбæлттæ. Уыдон хорз зонынц, адæмы 
знаг кæй нæ дæн, уый», — адзырдта йæхицæн. Цалдæр 
азы размæ Садоны йемæ быраузилæг мастерæй чи 
куыста, уыцы Зауырбеджы къухфыст базыдта. 
Цалынмæ Зауырбеджы æрхъуыдыдзинадыл цин код- 
та, уæдмæ цæстытæ та писмойы фыстытæ хæлæфæй кас- 
157 

тысты. Уалынмæ æваст фæлæууыдысты. «Цы, цы!» Ногæй 
зæрдиагдæрæй æркасти уыцы рæнхъытæм «...Хъусын 
дын кæнын уæззау хабар. Дæ уарзон бинойнаг Дуне 
æмæ уæ иунæг чьы Заретæ фесæфтысты... Хæстæн йæ 
ном йæ уæлæ ис. Гъемæ дæу дæр басыгъта ардыгæй 
уырдæм... Поезды æрцæйцыдысты Дзæуджыхъæуæй. 
Æрыдонæй Алагиры астæу сыл уыцы налат фашисттæ 
бомбæтæ æркалдтой, поезд ныппырх и. Рухсаг уæнт. 
Дæу та дæ зæрдæйы хорзæх уæд... Гæнæн нæй, Сандро. 
Уæларвæй цы дур æрхауы, уый, дам, зæхх бауромы, 
фæзæгъынц. Нæ уарзон адæм сыл фæхъыг кодтой æмæ 
сæ æгъдауыл бавæрдтой... Уыдонæй ноджы тæригъæд- 
дагдæр сты, сæ мæрдтæ сæ райгуырæн зæххыл кæмæн 
нал сæмбæлдысты», — ахæм ныхæстæй фæци Зауырбе- 
джы писмо. 
Сандро къæхты бынæй ныуулæфыд æмæ йæ цæсты- 
тæ систа писмойæ. Гæххæтт йæ къухтæй куыд æрхауд, 
уый дæр нæ базыдта, афтæмæй размæ фæраст расыг 
лæджы хуызæн цудгæ. 
Æддæдæрæй йæм чи каст, уыдон бафиппайдтой, 
хорз хабæрттæ ка^й нæ бакаст ацы лæг йæ писмойы. 
Уæд арæх хъуысти ацы дард ранмæ дæр ахæм æнкъард 
хабæрттæ: алкæмæн йæ къабæзтæ хæсты уыдысты. 
Æмæ-иу уæд ахст адæм кæрæдзи æнцой балæууыдысты. 
Чидæр бауади Сандромæ æмæ йын йæ писмо фелвæста: 
— Æвзæр хабар исты дæм фыссынц? 
— О... Тынг æвзæр... — æндæр ницыуал сдзурын ба- 
фæрæзта. Иæ хъуыр ахгæдта. 
Уыцы лæг Сандройы цонгыл æрхæцыд. Дæларм-уæ- 
ларм хæцгæйæ баракмæ бацыдысты дыууæ ахсты. Иæ 
хуыссæны йæ æрбадын кодта. Иннæтæ сыл æрбамбырд 
сты. 
Сандро йæ хуыссæны æрбадт æмæ æнæдзургæйæ зæх- 
мæ кæсы, хъæрзæгау улæфы. 
Цымыдис адæм уæддæр сæ тыхст æмбалы цурæй нæ 
цæуынц. Кæрæдзи фæрсынц: 
— Хæсты йын исчи уыдй? 
— Æвæццæгæн... 
— Зæгъ-ма нын, цы хабар райстай уæхйцæй? — баз- 
дæхти та иу Сандромæ. 
— Мæ бинойнаг æмæ мæ иунæг чызгæн сæ зынг 
ахуыссыд. Бомбæ сыл æрæппæрстой фыдгултæ, — æмæ 
уыцы ныхæсты фæстæ йæ кæуын нал баурæдта. 
158 

1 
Сандройы Къалагомы партимæ геологæй æмæ техни- 
кон разамонæгæй кæй райста тресты сæргълæууæг æнæ 
искæй бафæрсгæйæ, уый йæ зæрдæмæ нæ фæцыд сæй- 
раг инженерæн. Чи у Сандро, уый хорз зыдта Къозо- 
йы-фырт æмæ уый тыххæй цæхæртæ калдта. «Уæд та 
мæ «омайы» тыххæй цæуылнæ бафарста? Тресты сæй- 
раг инженер ма цæмæн дæн?»—дзырдта иннæтæн. 
Раст зæгъын хъæуы, куыстмæ кадртæ исын æмæ сæ 
ацух кæныны бар ис сæргълæууæгæн æрмæст йæхимæ. 
Фæлæ хъуыддаджы пайдайæн афтæ æмбæлы, æмæ ахæм 
бæрнон куыстмæ искæйы куы иса, уæд афæрсын дæр æв- 
зæр нæу. Афтæ-иу кодта хицау кæддæриддæр, фæлæ 
ацы хатт Сандройы тыххæй никæй бафарста. Уымæн 
æмæ зыдта, Къозойы-фырт 1937 азы хъуыддæгтæм цы 
цæстæй касти, уый. 
Цæмæй та ныр дæр тресты инженер йæ «цырддзаст- 
дзинад» æвдисыныл ма схæца æмæ хъуыддаг ма феха- 
ла, уый тыххæй никæй бафарста, афтæмæй лæджы 
куыстмæ райста. «Æгъгъæд ын у, цы бавзæрста дæсазы 
дæргъы, уый. Уадз æмæ ныр акуса». Афтæ хъуыды код- 
та сæргълæууæг Сандройы тыххæй. 
Фæлæ тресты сæйраг инженер æмæ Сандро тагъд 
фембæлдысты сæ куысты рагъыл, цæвæг дурыл куы сæм- 
бæла, уый хуызæн. 
* * * 
...«Хæйрæджыты комы» фæзынди адæм. Уырдыгæй 
дæр райхъуыст бел æмæ къахæны зæлланг, дзæбуджы 
æмыр гуыппытæ, хох халæн гæрæхты нæрын. Æхсæв дзы 
ссыгъдысты электрон цырæгътæ. 
Уæд-иу бынæттон цæрджытæ дисгæнгæйæ кæрæдзи 
афарстой: «Цы фесты, цымæ, нæ комы хæйрæджытæ?» 
«Цы фесты цы? Моторы хъæр æмæ сонт рухсæй фæ- 
тарстысты æмæ фæлыгъдысты», — дзырдтой сын ин- 
нæтæ. 
Фыццаг уал скодтой къахвæндаг. Былыхъæуæй 
«Хæйрæджыты комы» æхсæн цы рагъ ис, ууылты. Кусæн- 
гарз æмæ аразæн æрмæг та йæм ластой дæрдтыл, Дзуа- 
159 

ры æфцæджы сæрты цы рагои фæндаг уыди, ууылты, 
сæ иунæг тракторыл. Фæлæ адæмы уыцы дæрдтыл цæ- 
мæй ласой? Гъемæ цыдысты хæстæг, фæлæ гакъон-ма- 
къон фæндагыл. 
Изæры рацыди тæрккъæвда. Æхсæв-бонмæ дæр нæ 
банцад. Райсомæй раджы, уарын куы фæхъус и, адæм 
куыстмæ куыддæр рараст сты, афтæ дыууæ шофырæй иу 
фистæгæй æрбахæццæ комæй. 
— Хох æрлæбырд æмæ фæндагыл иуырдæм дæр 
ацæуæн нал ис, — загъта шофыр. 
— Кæцы ран? — афарста йæ Темболат. 
— «Æфтауцгæнæн рагъы» тæккæ дæле. 
— Фыдæбоны «Æфтауцгæнæн рагъ»!—тарстхуызæй 
загъта Темболат æмæ хъуыдытыл фæци. 
Бæрæг уыди, шофыр тыхст æмæ мæсты кæй у. Стæй 
куыннæ! Уыцы уарыны сæ машинæтæ рæвдз скъæрдтой, 
кæд рухсæй бахæццæ уаиккам, зæгъгæ. Фæлæ æхсæвы 
фæндагыл баззадысты. 
Темболат Сандройы баурæдта, куыддæр йæ куыстмæ 
рараст, афтæ. Æмæ йын радзырдта, цы ’рцыди, уый. 
Шофыр куыд рахабар кодта, афтæмæй йын абон æмæ 
райсом дæр ницы сараздзысты. Стæй йын сæхи бон дæр 
куы ницы бауа, уымæй тас у. 
Темболат уыцы сахат радиограммæ радта трестмæ: 
ахæм æмæ ахæм фыдбылыз æрцыди, исчи уæ фæзынæд 
æмæ иумæ исты бауынаффæ кæнæм, науæд иæ куыст 
ныллæудзæн. 
Дыууæ сахатыфæстæ Темболат æмæ Сандро шофы- 
римæ уым уыдысты. Фистæгæй. Бечырбийы дæр семæ 
айстой. Æхсæджы сæр дзы бахъæудзæн, уый бæлвырд у. 
Фыдгул дæр ахæм фенæд. Тыхджын уарынæй дзæв- 
гар дон æркалди къулыл. Куыддæлæмæ стырæй-стыр- 
дæр кодта æмæ чыс ласын байдыдта йемæ. Дзæвгар 
кæри дзы æрхафта коммæ. Ахæм лæсæнтæ ма ноджы- 
дæр цалдæр раны федтой фæндагыл. Æмæ уый циу хох- 
къахджытæн! Кусджытæ рæвдз куы февналой, уæд æй 
иу бонмæ акалдзысты белтæй, æмæ та машинæтæ сæ 
фæндагыл згъордзысты. Фæлæ ам æндæр бæллæх æр- 
цыди. 
Тæккæ фæндаджы былыл, кæддæр къæдзæхæй чи 
радих æмæ фæиртæст, ахæм дур. Дур, зæгъгæ, стырго- 
мау хохаг хæдзары йас. Æвæццæгæн, сыджытыл кæнæ 
уæгъд хуырыл æнцади. Чи зоны, кæдæй нырмæ? Ныр 
160 

уарыны донæй йæ бын куы судæст, ноджы ма йыл 
уæгьд хуыры зæй куы ранцад, уæд дур фезмæлыд йæ 
бынатæй. 
Чи зоны, уæлдæрæй куы ратылдаид, уæд фæндаджы 
сæрты агæпп ластаид æмæ комы смидæг уыдаид. Ныр 
фæндагыл æрфæлдæхт. Комы ма уыди æрмæст цъиу 
атæхæн. 
— Мæгуыр сæ бон нæ фыдæлтæн, — джихæй кæсгæ- 
йæ загъта Темболат. — Уæдæ уыдон куыд фæрæзтой 
фыдæй-фыртмæ. Куынæ сæм техникæ уыди, куынæ — 
динамит. Ахæм дуртæ сын иу æмæ дыууæ хатты нæ сæх- 
гæдтаиккой сæ фæндæгтæ. 
Цалынмæ сæ алчи йæ фæндон дзырдта, уæдмæ тре- 
сты сæйраг инженер Къозойы-фырт æмæ техникæйы 
æдасдзинады инженер дæр æрбахæццæ сты «Победæ- 
йы». 
Сæ машинæ дардгомау баззад, сæхæдæг æрбацыды- 
сты хæстæгдæр. Исдугмæ дуры сæрты кæрæдзимæ хъæр 
кодтой. Стæй сæм уæд Темболат æмæ йæ дыууæ æмба- 
лы дуры сæрты сæ фазыл рабырыдысты. 
Бæрæг нæ уыд, тынгдæр чи хъыг кодта уыцы æна- 
монд цауыл — горæтæй æрцæуджытæ æви геологты пар- 
тийы разамонджытæ. Аххосджын дзы кæй ничи у, уый 
бæлвырд уыд, уæддæр трестæй æрцæуæг йæ бартæ ба- 
зонын кодта, йæ дæле чи ис, уыдоны раз. 
— Цалынмæ фыдбылыз æрцæуа, уæдмæ кæсын нæ 
хъæуы, — дзырдта Темболатæн. Стæй комкоммæ Сан- 
дромæ баздæхт: — Ды хъуамæ иу бон искуы рацыдаис 
æмæ ахæм хауынæввонг дуры федтаис рагацау... 
— Æмæ йæ куы федтаин, уæд ын цы бакæнгæ уыди? 
Аразæнтæ йæм сæвæрæн ис? — æнæбары худт бакодта 
Сандро. 
Сæйраг инженер йæхимæ афтæ бауæндын æнхъæл нæ 
уыди, уæлдайдæр ног кусæгæн. Афтæ нæ ахуыр кæны 
йæ дæле цы кусджытæ ис, уыдоны. Æмæ йын уæд карз- 
дæрæй загъта. 
— Цы йын хъæуы, уый дæр хъуамæ зонай. Кæд дæ- 
хи сæр нæ кусы, уæд та бафæрс, дæхицæй уæлдæр чи 
лæууы, уыдоны... Уæдæ æз æрцæуон æмæ дæ бæсты агу- 
гон, дур кæм рахауинаг у, кæнæ дон кæм бахæрдзæн 
фæндаг, уыдæттæ? 
Сандройы зæрдæмæ нæ фæцыдысты сæйраг инже- 
неры ныхæстæ. Фæлæ сыл уæддæр ахъуыды кодта: 
11 Амондагурджытæ 
161 

«Цымæ мын æцæг æмбæлынц ацы уайдзæфтæ æви нæ? 
Фыццаг хатт мæ куы уыиы куысты уæлхъус, уæд мын 
цæй тагъд аргъ скодта?» 
Исты дзуапп ма раттын хъуыди йе ’фхæрæн ныхæс- 
тæн, уæд та дзы хатыр ракурын хъуыди: «Бацархай- 
дзыстæм... Фæхуыздæр уыдзыстæм...» Фæлæ йын Тембо- 
лат сусæгæй йæ къахыл æрлæууыд, мацыуал сдзур, 
зæгъгæ. 
Уайдзæфты фæстæ рахызтысты хъуыддаджы ныхас- 
мæ. Æмзондæй сразы сты: асæттын æй хъæуы æвæстиа- 
тæй. Фæлæ куыд? Чи?.. 
Тресты инженертæ куыд банымадтой, афтæмæй дзы 
иу ифтыгъдæн бавæрын хъæуы æппынкъаддæр 400 кило- 
граммы аммонал. Партийы дæсныдæр æхсæг чи у, уый 
йыл бафтауын хъæуы. Темболат æмæ Сандро иу минут 
дæр ацы куыстæй куыннæ фæхибар уой, афтæ. 
— Иу-дыууæ боны уал уæ иннæ куыстытæ куы фæ- 
уадзат, уæддæр бирæ бæллæх нæу. Кусджыты иууылдæр 
ракæнут. Фæндаг тагъддæр цæмæй фæрæвдз уа. 
Ахæм амынддзинæдтæ радта сæйраг инженер æмæ 
раздæхтысты фæстæмæ. 
Машинæйы куы сбадтысты, уæд ма Сандройы иу 
хатт бафæдзæхста: 
— Ды комкоммæ дзуапдæттæг уыдзынæ тресты раз, 
ацы куыст куыд ацæуа, уый тыххæй. 
Горæтæгтæ куы ацыдысты, уæд та сæхæдæг байдыд- 
той уынаффæ. Темболат инженерты раз ницы загъта, 
фæлæ йæ сæры хъуын арц слæууыд, уыйас аммонал иу 
æхстæн куы бахардз кæнæм, уæд нæ къæбицы мыстытæ 
кафыи байдайдзысты, зæгъгæ. Æмæ æппæты разæй уы- 
мæй бафарста йе ’мбæлтты. 
— Уый бирæ у, — загъта Сандро дæр æмæ Бечыр- 
бимæ бакаст. — Дæумæ та куыд кæсы? 
Бечырби бирæ нæма кусы ам æхсæгæй. Фæлæ хорз 
базыдта уыцы куыст æфсады. Иу æмæ дыууæ хатты йæ 
нæ бахъуыди ахæм фидæрттæ халын хæсты быдыры. 
Зыдта, цыппар сæдæ килограммы аммоналмæ цы тых 
ис, уый. Æрдæбонсарæй байхъуыста уый дæр æнæ дзур- 
гæйæ тресты инженертæм. Æмæ уый зæрдæмæ дæр нæ 
фæцыдысты сæ ныхæстæ. 
Иæ дзуапп абонсарæй дæр цæттæ уыди. Уæддæр ма 
уæздандзинады охыл загъта: 
— Сымах мын куыд зæгъат, афтæ бакæндзынæн. 
162 

— Уый афтæ у, фæлæ дæхæдæг та куыд бакæнис? 
Уыйас æрмæг бахъæудзæн ацы дур фехалынмæ? 
— Нæ бахъæудзæн,—загъта фидарæй. — Кæд æй 
мæ бар кæнут, уæд ын æрдæгæй фылдæр нæ бахъæу- 
дзæн. 
— Дæ бар æй кæнæм æрмæст дæр, — загъта йын 
Темболат. 
Бечырби куы бамбæрста, цы дзуапп дзы агурынц, 
уый, уæд загъта: 
— Æртæ дзæбæх лæппуйы мын раттут, ифтыидзым- 
мæ мæм чи фæкæсдзæн, ахæмтæ. Комы цъиуызмæлæг 
дæр куыннæ уа, афтæ. Сымах дæр уæ куыст кæнут. 
Æцæг, дуры цурмæ уæрдонæй цæуæн куыд уа, фæндаг 
афтæ ссыгъдæг хъæуы амæй мидæмæ. Стæй мын — гал- 
ты уæрдон æмæ 200 килограммы аммонал. 
Темболат æмæ Сандро банымадтой, фехсынæй фæс- 
тæмæ дæр ма дзы бирæ куыст кæй ис. Уæлдайдæр уы- 
цы стыр дур кæм фехæла, уым. Фæлæ уæддæр, тресты 
инженертæ куыд загътой, афтæ сæ сæйраг куыст ныууа- 
дзын сæ зæрды нæ уыд. Сандро йæ къаддæр зыдта, 
фæлæ Темболат Бечырбийыл йæ зæрдæ дардта. 
— Ацы лæппу ныхас куы зæгъа, уæд æй сæххæст 
кæндзæн. 
Уыцы бон колхозонтæ дæр уырдыг слæууыдысты 
фæндаджы коймæ. Комы фæндаг куынæ уа, уæд колхо- 
зæн æмæ адæмæн Дæр цæрæн нæй. 
Фæндаджы куысты бацыдысты быдыры колхозонтæ 
дæр. Уыдонæн та сæ фос хохы хизæнты сты. 
Дуры онг фæндаг асыгъдæг кæнынæн цас адæм 
хъуыди, уыдон райсомы колхоз радта. Сæ разамонæг — 
Цъæхил. 
Фæидаг сыгъдæггæнджытæ дуры размæ куы ’рхæц- 
цæ сты, уæд сæ зæрдæтæ бауазал сты. «Фæндаг æндæр 
искæуылты скæнын хъæуы, æндæр ауылты цалх нал 
атулдзæн», — загътой æмхъæлæсæй. Суанг ма Цъæхил 
дæр сдызæрдыг, исты йын сæ бон бауыдзæн æви нæ, 
уый тыххæй. Фæлæ иугæр Бечырби афтæ ныфсджын 
куы уыди, уæд ма йын уый дæр зæрдæтæ авæрдта. 
«Лæг кæуыл нæ фæуæлахиз уа, зæххыл ахæм фидар 
нæй» — загъта Цъæхил. 
— Ныр уæ хæдзæрттæм цæугæут. Ком мæнæ нæ цып- 
нары æвджид ныууадзут. 
Дуары бын къусгонд кæм уыди, уыцы ран ноджы* 
163 

дæр арф байбын бакъахтой, лæг бабырыны фаг. Бечырби 
аммонал бавæрдта уыцы байбын дзыхъы. 200 килограм- 
мы. Шнур ыл сифтыгъта. Æхсын æввонг куы сцæттæ, 
уæд ын йæ дуар æнгом сæхгæдта, нæууы кæрстытæй. 
Уыйфæстæ иннæты дæр арвыста йæ цурæй. 
Уыцы æппæт аммонал куы схæцыд, уæд ком афтæ 
ныннæрыд, æмæ йæ чи фехста, уыдон дзы сæхæдæг дæр 
фæтарстысты. Афтæмæй йæ рагацау зыдтой æмæ æдас 
ран бамбæхстысты. 
Æнæхъæн хох кæй хуыдтой, уыцы дур пырхытæй 
фæйнæрдæм фæтахти йæ бынатæй. Цалдæр стыркъæрт- 
ты та дзы атахтысты коммæ. Иннæтæ фæндагæй ноджы 
стырдæр хай бацахстой. Гæрахы змæлдæй уæле цы 
уæгъд дуртæ æмæ хуыр æркалди, уыдон дæр ма сыл 
бафтыди. Æппындæр дзы фæндаг бæрæг нал зынди. 
Гæрахы фæстæ æрхæццæ сты Темболат æмæ Сан- 
Дро. 
Хъуыддаг ацыди хорз. Дыккаг æхст дæр сæ нал ба- 
хъуыди. Фæндагыл цы дуры сæстытæ баззад, уыдонæй 
лæгдыхæй кæй нæ атулдзысты, ахæм нал уыди. Тресты 
инженертæ кæй снысан кодтой, уыцы æхсæн æрмæг 
йеппæт нæ бахъуыди. 
Темболат уыцы бон трестмæ фæхабар кодта. «Дур 
фехæлдтам. Фыдбылыз дзы не ’рцыди. Фæндаг сыгъдæг 
кæнæм. Нæ сæйраг куыстытæ дæр нæ баурæдтам...» 
Тресты сæйраг инженер уыцы радиограммæ куы ба- 
каст, уæд ын æхсызгон цæуылнæ хъуамæ уыдаид. Фæлæ 
йыл Къозойы-фырт куы ахъуыды кодта, уæд дзы, йæ 
зæрдæмæ цы нæ фæцыди, ахæмтæ раиртæста. «Сæ сæй- 
раг куыст дæр нæ баурæдтой. Уый хорз у. Фæлæ цымæ 
фæндагæн та цы сæ зæрды ис? Амæй фæззæгмæ йыл 
сым-сым кæндзысты сæ дыууæ? Къалагомы геологон 
куыстытæ куы нылл’æууой, уымæй <нæ тæрсынц? Уыцы 
зæронд контрæ йæ кæнон нæма ныууагъта, æвæццæгæн. 
Адон иууылдæр уый митæ уыдзысты. Фæлæ Темболат 
та йæ коммæ цæмæн кæсы?..» 
Æмæ йæ бафæндыд сæ бабæрæг кæнын. 
Райсомы, комы цыдæриддæр куЬклхьом адæм у#ди, 
иууылдæр рацыдысты — колхозонæй, хохкъахæгæй (сме- 
нæты чи уыди, уыдонæй фæстæмæ). Комы уыди фæндаг- 
аразджыты зиу. 
Фæндагаразджытæ сæ тæккæ зæрдиаг куысты ^уы 
бацыдысты, уæд сæм æрбахæццæ тресты сæйраг инже* 
164 

нер Къозойы-фырт. Уыйбæрц адæм куы федта куысты, 
уæд бæгуыдæр бацин кодта. Темболаты баййæфта, цал- 
дæр^ лæгæй дынджыр дур былмæ куыд фæцæйтылдтой, 
афтæмæй. Куы базыдта, фæндагыл сæхи кусджытæй 
колхозонтæ фылдæрæй кусынц, уый, уæд йæ цинæн кæ- 
рон нал уыди. Афтæмæй геологон куыстытæ ай-гъай нæ 
бафæстиат уыдзысты. 
Машинæйæ цæуæн кæдæм нæ уыди, уыцы рæтты дæр 
фистæгæй азылди Къозойы-фырт. Алцы дæр йæ зæр- 
дæмæ фæцыд. Стæй куыннæ! Ацы фæндаг æрмæст сæхи 
аразинаг куы фæуыдаид, уæд сын къуыримæ дæр не 
срæвдз уыдаид, сæ геологон куыстытæ дæр ныллæууы- 
даиккой. 
Æцæг иу хъуыддаг уайтагъддæр йæ цæст ацахста: 
партийы техникон разамонæг Сандройы уым нæ уыны. 
Темболаты бафарста: 
— Сандро та кæм ис? 
Инженеры фарст уайтагъддæр йæ зæрдæмæ нæ фæ- 
цыд Темболатæн. Æгæр хынцфарст æм фæкаст. Æмæ 
йæ зæрдæ цæмæй фæфæлмæндæр уа горæтаг хицауæн, 
ахæм дзуапп ын радта: 
— Сандройæн йæ участочы æхсызгон куыст ис æмæ 
Иван Сергеевичимæ уым баззадысты. Ног штольнæ бай- 
гом кодтам æмæ æхсæвæй-бонæй уырдыгæй нæ цæуы. 
Фæлæ Къозойы-фырт фæлмæндæр нæ фæци. Уый 
амæй размæ дæр зыдта, «Хæйрæджыты комы» штоль- 
нæмæ тресты æвастæй кæй бавнæлдтой, уыцы хъуыд- 
даг. Уæд æй ницæмæ бадардта. Фæлæ йæм ныр æндæр- 
хуызонæй разынди уый дæр. Уыцы сахат афтæ ахъуыды 
кодта: Ам дæр — хивæнд ми. Æрцу æмæ тресты раза^ 
монджытимæ баныхас кæн, уый нæй, фæлæ сæхи куыд 
фæнды, афтæ. Стæй та ам дæр Хуссары штольнæйы хуы- 
зæн куы ницы разына, уæд дзуапп чи дæтдзæн? Фыц- 
цаджыдæр трест. Мах нæ бафарстой, зæгъгæ, нæхи сраст 
кæндзыстæм?.. Ай хорз лæгæй нæ зыны ныридæгæн. 
Темболат дæр ма... Фæлæ Иван Сергеевич ахæм хивæнд 
митæ никуы кодта. Уый та куыд сразы мах æвастæй?» 
Уыцы минут йæхи ницы хуызæнæй равдыста Къозо- 
йы-фырт. Сабырæй йын афтæ: 
— Гъемæ хорз. Æгайтма фæрæстмæ ис хъуыддаг.- 
Фæлæ исты фыдбылыз куы ’рцыдаид, уæд та? 
— Уæд ыл дзырдтаиккам, ныр та ма уый кой цы 
кæнæм? Уым дæр рæвдз цæуы куыст, — хъазæнхуызæй 
165 

дзырдта Темболат, инженер мæсты кæны, уый æмбар- 
гæйæ. 
— Уый хорз у. Фæлæ мах ницæмæнуал хъæуæм, 
æвæццæгæн? Сымахмæ гæсгæ, уыцы бынæттæ дзæгъæ- 
лы ахсæм, нæ?.. — Темболат цыдæр сдзурынмæ хъавыд 
уЬщы уайдзæфтæм, фæлæ йæ Къозойы-фырт фæурæд- 
та:—Кæд афтæ нæу, уæд ацы ран иумæ цæуыл ба- 
дзырдтам, уый цæуылнæ æххæст кæнут? 
— Цы не ’ххæст кæнæм? 
— Ам цæуылнæ уыдысты дур халгæйæ? 
— Æмæ йæ æгæр хорз фехæлдтой, кæй бар æй ба- 
кодтам, уыдон? Ууыл та ма цы дзурæм? 
— Æз та дæ афтæ фæрсын: исты фыдбылыз куы 
’рцыдаид, уæд та?.. Æниу ныр дæр ам цæуылнæ ис пар- 
тийы техникон разамонæг? Уыйбæрц адæмы уæлхъус... 
Ды дæр кусгæ куы кæныс, уæд ацы æппæт адæмæн ра- 
замынд чи дæтты?.. Нæ, Темболат Бесланович, куыд 
кæсын, афтæмæй уын æгæр бирæ бартæ радтам. Æмæ 
хæрæгæй хуым кæнут, — йæ ныхас карздæр кодта Къо- 
зойы-фырт. — «Хæйрæджыты комы» штольнæйы тыххæй 
дæр афтæ. Кусынмæ йæм бавнæлдтат æмæ ныл хабар 
сæмбæлын кодтат, нæ фехъуыстон ма зæгъут, æхца ра- 
уилут, зæгъгæ? Уæд исчи афтæ кусы?.. Æвæцæгæн, æр- 
кæсын хъæуы, ацы ран дæр цас раст бакодтат, уымæ. 
Паддзахы æхцатæ дзæгъæлы калгæ кæй не сты, уьш 
дзæбæх нæма бамбæрстай ды дæр, кæд рагæй кусыс, 
уæддæр. 
Ууыл хæрзбон загъта æмæ йæ машинæйы сбадт. 
Темболат уымæй изæрмæ джихтæ кодта Къозойы- 
фырты схуыст ныхæстыл. Ахæмæй йæ никуы зыдта. Иæ 
уайдзæфтæ цæй сæрыл сты, уæд та уымæн исты сæрфат 
куы уаид. 
...Фæндаг æртæ бонмæ асыгъдæг. Æртæ æхсæвы 
хъарм хуыссæн нæ бацагуырдтой кусджытæ. Стæй йыл 
уæд бараст сты геологты дыууæ машинæйы. Уыйфæс- 
тæ — колхозты фыййæуттæн хæринаг ласæг уæрдæттæ. 
«Фидауæй фæзы» сæм æнхъæлмæ каст зиууæтты фынг. 
Быдираг æртæ колхозы фæйнæ кусæрттаджы радтой, 
бынæттон цæрджытæ — нозт æмæ кæрдзын-сцæттæ код- 
той. . ,: 
Суанг талынгмæ фæбадтысты æмæ^фæзарыдысты 
дзаг фынгыл. Сандройы курдйатмæ гæсгæ фæсивæД 
акУдТОЙ «Ленины зарæг». Амæй размæ-йаб никуы ф^* 
166 

хъуыста. Афтæмæй йæм куыд бæллыд! Æмæ ныр уыцы 
æхсызгонæй йæ зæрдæйы ныгъуылдысты зарæджы ны- 
хæстæ: 
Ныр ныи ацы азы уалдзæг, 
Казд æмæ Цыкарийы уалдзæг. 
Гъей, Цыкарийы уалдзæг... 
Ленин фæллойгæнæг адæмты, гъей, 
Бакодта йæ партийы уазæг. 
Сандро уырдыг лæугæйæ хъуыста зарæгмæ, цыма 
йæм афтæмæй хуыздæр фехъуысдзысты йæ ныхæстæ. 
Æхсæвæр афон адæм сæ хæдзæрттæм куы апырх сты, 
уæддæр ма Сандройы хъусты зæлланг кодтой зарæджы 
ныхæстæ: 
Махæн цагъапраджы къæлæт, гъей, 
Сæрибарæй чи рэивта, уыцы Ленин. 
8 
Мæскуыйæ æрвыст ахуыргонд геологты къамис йæ 
куыст фæцис Ирыстоны хæхты. Иæ хæс уыди рабæрæг 
кæнын: цас разындзæн бынæттон æрзæтгуырæнтæ, за- 
вод «Электроцинкæн» зды æмæ цинкæ чи дæтдзæн, 
ахæмтæ? Ныр хъуамæ сæ ныхас зæгъой тресты раз сæр- 
магонд æмбырды. 
Къамисы уæнгтæй Къалагоммæ чи ацыд, уыдонимæ 
уыди тресты сæйраг инженер Къозойы-фырт. . 
— Мах нæхæдæг дæр биноныг æркæсинаг уыдыстæм 
ацы партийы куыстмæ,—дзырдта сын фæндагыл Къо- 
зойы-фырт. — Хабар афтæ у. Раздæры бæрæггæнæнтæм 
гæсгæ уыцы комы басгаринаг бынæттæ бирæ ис. Зæр- 
дæдарæн кæуыл ис, ахæмтæ. Фæлæ мæнмæ гæсгæ пар- 
тийы куыст раст æвæрд нæу... Иу ног геолог дзы кусы. 
Ацæргæ у, фæлæ йæ кусынмæ æрæджы райстам æмæ 
йæ ног уымæн хонын. Йе знаггад куысты тыххæй дæс 
азы ахст уыди. Гъемæ йæм куыд бакастæн, афтæмæй та 
йæ рагон митæ кæны. Бирæгъ йæ сæпп-сæпп кæм уадзы! 
Куысты мидæг ын нæхæдæг йæ рохтыл æрхæцдзыстæм. 
Фæлæ а-хæзнаагурæн ранмæ мæ зæрдæ æхсайы. Ацы 
комы хæзнаджын бынæтты тыххæй дзæбæхдæр бæрæг- 
гæнæнтæ ис. Нæ пъланмæ гæсгæ раздæр сгарын кæм 
167 

байдыдтаиккам, ахæмтæ. Уый уыдон ныууагъта, æмæ, 
æппындæр бæрæг чи нæу, ахæм ран равзæрста æмæ дзы 
штольнæ къахын байдыдта. «Хæйрæджыты ком» йæ ном- 
мæ гæсгæ куы разына, уымæй тæрсын. Партийы сæргъ- 
лæууæг æмæ сæйраг геолоджы дæр афæлывта, æвæццæ- 
гæн, уыйедтæмæ уыдон та куыд сразы сты. 
Къамисы уæнгтæ хъуыстой тресты бæрнон кусæгмæ 
æмæ сæ рихи здыхтой. Ома, мах бар æй уадз. 
Къозойы-фырты ныхæстæ къамисæн йæ куыстыл дæр 
фæзындысты. 
Къалагоммæ куы бацыдысты, уæд бæлвырддæр фæ- 
кастысты Хуссары штольнæйы куыстмæ. Дарддæр æй 
кæй нал къахынц, уый раст у æви нæ? Уæлæнгæйтты та 
федтой Сандройы участок, афтæмæй сын тресты сæйраг 
инженер фæдзæхста, уырдæм биноныгдæр æркæсын 
хъæуы, зæгъгæ. Афтæ сæ фæзмыдтой уыйфæстæ кусджы- 
тæ, сæ ныхæстæ сын чи фехъуыста, уыдон. Былæй, дам, 
«Хæйрæджыты коммæ» куы ныккастысты мæскуыйаг 
уазджытæ, уæд сæ иу афтæ фæкодта: 
— Æрдзæй фæхынджыЛæг кодтой, æндæр ницы. 
Æмæ уый та цы хуыдтой? 
«Дзуары æфцæджы» рагъыл куы бацæуай, уæд «Хæй- 
рæджыты ком» разындзæн дæлæ бынноз кæмдæр, стыр 
агуаты хуызæн. Бынæй дзы суадон гуыры, йæ алфæм- 
былай — цъыхыры. Къултыл цъæх кæрдæг фæилауы 
æрдузгай. Цыма дзы хъулон гауызтæ хурмæ байтыдæ- 
уыд, уыйау дзы æрттивынц алыхуызон дидинджытæ. 
Æхсæнмæ-æхсæнты дзы — æхсæры æмæ уагъылыйы къу- 
дзитæ. Уыцы рæсугъд хохы фахсыл хохкъахджытæ ай- 
гæрстой карнизы уæрдонвæндаг æмæ йыл се штольнæйы 
цурмæ тракторæй ласынц аразæн æрмæг, кусæнгарз. 
Штольнæйы дуарæй рахызти рельсытæй фæндаг. Иæ 
кæрон æнцайы бæрзонд цæджындзтыл. Уыцы рельсытыл 
штольнæйæ æддæмæ тулынц иу иннæйы фæдыл дзаг 
вагонеткæтæ. Куы йæ фæкъул кæнынц фæндаджы кæ- 
рон, уæд ног къахт æлыгдуры фæрчытæ гыбаргыбургæн- 
гæ æркæлынц хохы фахсыл æмæ дæлæ комы балæууынц. 
Комы рæзы цъæх дурты фæрчытæй рæдзæгъд. 
Геолоджы цæстытæ ахуыр сты ахæм нывтыл. Фæлæ 
сæ ацы хатт фæсайдта æлыгдурты уынд. 
— Ам дæр Хуссары хуызæн... Уæд ма йæ цæмæ къа- 
хынц, цымæ? Æрдзы конд æмæ уынд сафынмæ? — 
загъта сæ иу. 
168 

Къозойы-фырт хъуыста уыцы ныхæстæм æмæ йæ 
цæст йæхимæ æрныкъуылдта. 
Æфсонæн ма бауадысты мидæмæ дæр, фæлæ. уай- 
тагъд фæстæмæ фæзылдысты, цыма уыдон дæр хæй- 
рæджытæй фæтарстысты. Кусджытимæ сæ ныхас дæр 
ничи скодта. Уæ бон хорз зæгъын дæр сæ ферох. Æр- 
мæст сæ иу Сандройы афарста æнæрвæссонхуызæй: 
— Цавæр теоримæ гæсгæ зоныс, дурæлыджы цинкæ 
æмæ зды вæййы, зæгъгæ? — йæ фарстæн дзуапмæ дæр 
нæ фæкасти, афтæмæй йын загъта:—Ныууадз хæйрæ- 
джытæн сæ ком сæхицæн. 
Ууыл ахицæн «Хæйрæджыты комы» къамисы куыст. 
Æмæ рацыдысты. 
Сандро ма афæлвæрдта, цавæр бæрæггæнæнтæм гæс- 
гæ æууæнды, ам цинкæ æмæ зды кæй уыдзæн, уыдæттæ 
радзурыныл. Фæлæ йæм хъусæг нал фæци. Фыццаг фен- 
дæн Къозойы-фырты цæстæй акастысты Саидромæ æмæ 
йæ куыстытæм. 
Къантормæ куы æрбацыдысты, уæд Темболат æмæ 
Красновæн æнæгуырысхойæ загътой: 
— Æндæр искуы бафæлварут уæ тыхтæ, дурæлыг 
кæм нæ зыны, ахæм рæтты. «Хæйрæджыты комы» та 
æхца æмæ фæллой дзæгъæлы мауал сафут. 
Партийы сæргълæууæг æмæ хисдæр геолог марды 
хуызæн фесты, Къозойы-фырт та йæ хуыз скалдта фыр- 
цинæй æмæ афтæ бакодта: 
— Фæрсгæ куынæ кæнай, уæд афтæ рауайы, гъе! 
Мæскуыйаг къамис цы бон рацыди Къалагомæй, уы- 
цы бон уым æрцыди ноджыдæр иу цау. Æцæг уый дар- 
дыл нæ ахъæр. Æрмæст æй Сандро æмæ Темболат, 
стæй Бечырби æмæ скълады хицау базыдтой. Æрбацыди 
слестгæнæг оргæнтæй лæг æмæ бæрæг кодта, Бечырби 
дур халынмæ куы цыди, уæд аммонал цас рафыста 
скъладæй, цас дзы фехста, стæй дзы цас баззад? 
Темболат æрмæст уæд бамбæрста, Къозойы-фырт 
уый ныхмæ кæй нæ дзырдта уыцы бон, фæлæ Сандройы 
бын кæй къахта байбын. Ныр аммоналы хъуыддаг аф- 
тæ фæдисы хуызæнæй кæй бæрæг кæнынц, уый дæр 
Къозойы-фырты дзыхæй кæй у, уый ма йын цы базонын 
хъуыди. Бæлвырд та цыдæр фыдбылыз кæсы Сандромæ. 
Афтæ хъуыды кодта уыцы бонты Темболат. Фæлæ 
йæ бон ницы уыди. 
...Тресты уыди стыр æмбырд, завод «Электроцинкæн» 
169 

хомаджы фæдыл. Къалагомæй дзы уыди æрмæст Тембо- 
лат. Æмæ æрбахаста ахæм хабар: Мæскуыйæ æрвыст 
къамисы сæрдар, даргъ æмæ зын дзурæн номимæ — гео- 
логон-минералон наукæты доктор, ССРЦ Наукæты Ака- 
демий Хæххон хъуыддæгты институты доцент цыбырæй 
ахæм хатдзæг скодта Къалагомы хæзнагуырæнты тых- 
хæй: «Дыууæ азы дæргъы ам цы геологон-сгарыны куыс- 
тытæ фæкодтой, уыдонæй ницы ахæм бæлвырддзинад 
рабæрæг, хъуыддаг фидарæй цæмæй алыг кæнæм, уый 
тыххæй... Комкоммæ «Хæйрæджыты комы» тыххæй куы 
зæгъæм, уæд уым та бынтон дзæгъæлы у куыст. Цы 
цинкæ æмæ здыйы муртыл дзы сæмбæлдысты, уыдон 
дæр зынынц æрмæст дурæлыгимæ стæй хæрз мæгуырау. 
Сæ кусæггаг зынаргъдæр сыстдзæн. Уымæ гæсгæ уыцы 
ран геологон-сгарыны куыстытæ дарддæр кæнын у æнæ- 
пайда хъуыддаг». 
Ныр къамисы сæрдар ахæм хатдзæг куы скодта 
«Хæйрæджыты комы» тыххæй, уæд Темболаты бынтон- 
дæр бауырныдта, ам дæр тресты сæйраг инженеры зонд 
кæй фæбæрæг. Стæй тынгдæр Сандройы ныхмæ арæзт 
кæй у. 
Æмбырды фæстæ тресты сæргълæууæг* Темболатæн 
ницы загъта хорзæй, фыдæй, къамисы сæрдар сын сæ 
партийы куыстæн цы аргъ скодта, уый фæдыл. Уæд æй 
Темболат йæхæдæг къахæгау бафарста Къозойы-фырты 
раз: 
— Цæй, кусæм ма Къалагомы æви нæ дуарыл гуы- 
дыр сæвæрæм? 
— Кусут, уæдæ цы дæ зæрды ис?.. Махæй дзуапмæ 
æнхъæлмæ кæс... 
Сæйраг инженер та ма уыцы ныхæстæм афтыдта: 
— Æцæг дæхи сæрæй фылдæр кус... Дæхæдæг хат- 
дзæгтæ скæн, къамисæй цы фехъуыстай ам дæр æмæ 
уым дæр, уыдонæй. 
Æхсæрфареы цæфы хуызæн фæкастысты Къозойы- 
фырты ныхæстæ Темболатмæ. «Гъеныр ацы схъиуæццаг- 
мæ ничи кæсы! Иæхицæн бæрзонд бынатмæ фæндаг гæр- 
ды цæстмæ митæй. Ныр дæр та Сандройы йæ ныхтæ 
куыд ныссагъта?»—хъынцъым кодта Темболат йæхи- 
нымæр, æндæр ын комкоммæ ницы загъта. 
Иу æмæ дыууæ æхсæвы нæ фæбадтысты амæй размæ 
дæр сæ канторы цырагъы рухсмæ, Сандройы хатдзæг- 
тæм хъусгæйæ Къалагомы партийы разамонджытæ. 
170 

Æмæ сæ баууæндын кодта зæронд геолог, «Хæйрæджы- 
ты комæн» йæ фидæн стыр æнхъæлцау кæй у, ууыл. 
Уæдæ Темболат йæхæдæг дæр цъæхæй рæгъæд специа- 
лист нæу мыййаг. Иæ царды æмбис «Зæххы бын» ар- 
выста, зæгъгæ, зæгъæн ис. Уæд ай цы хабар у? Ууыл 
йæ сæр саста Темболат. Фæлæ ацы уæззау фарстæн 
дзуапп иæ ардта йæхи сæрæй. 
Цалынмæ горæтæй хохмæ цыдис, уæдмæ дæр та ног 
ахъуыды кодта «Хæйрæджыты комы» йын дарддæр цы 
кæнгæ у, ууыл. 
Куы бацыди, уæд Сандройæн хабар радзырдта, 
куыддæриддæр уыди, афтæ. Къамис цы уынаффæ рахас- 
та, уый дзы нæ бамбæхста. Æцæг æм Къозойы-фырт 
къух бакæнæн кæй агуры, уый тыххæй йын ницы загъта. 
Сандро аджих. Цавæрдæр сусæг сагъæстæ йын йæ 
зæрдæ æлхысчъытæ кодтой. Цыма дзы Темболат цыдæр 
æмбæхсы, уыйау æм касти. Уæддæр æй хынцфарст нæ 
кодта. Уый кæ, фæлæ йын æндæр куы ницыуал зæгъид, 
уый дæр æй фæндыди. Чи зоны, гуырысхо кодта Къо- 
зойы-фырты сусæг фæндтыл, фæлæ йæм уæддæр йæ 
гæрзтæ æрæвæрыны зонд нæ уыди. 
— Чи цы-фæнды дзурæд абон, райсом «Хæйрæджы- 
ты комы» хæзнакъахæнтæ уыдзæн. Мæн уый уырны, та- 
лынг æхсæвы фæстæ рухс бон кæй уыдзæн, уый мæ куыд 
уырны, афтæ. Æгас чи уа, уыдон æй фендзысты сæхи 
цæстытæй, — дзырдта Саидро Темболатæн сабырæй, 
цыма æппындæр быцæу никæимæ кæны, уый хуызæн. 
Стæй йæ бафарста уыцы хъуыддагхуызæй: — Гъемæ 
дæм цы уынаффæ ис уæддæр? 
— Кусæм уал. Стæн бæрæг уыдзæн... Куыд бамбæрс- 
тон, афтæмæй тресты дæр тынг разы не. сты къамисы 
фæндоиыл, иунæг Къозойы-фыртæй фæстæмæ, — нал 
фæлæууыд уæд уый кой æнæ скæнгæ, цæмæй йæ Сандро 
дæр зона æмæ дзы йæхи хъахъхъæна. — Сæргълæууæг 
мын загъта, цалынмæ уæм махæй хабар уа, уæдмæ ку- 
сут, зæгъгæ. 
Уыцы бон Сандро сбадт æмæ «Хæйрæджыты комы» 
тыххæй йæ зонд гæххæттыл иыффыста. Цæмæй трест 
цъындæй ма сфидар кæна къамисы уынаффæ æмæ Къа- 
лагомы хъæздыг хæзнагуырæнтæ зæххы быи ныгæдæй ма 
баззайой. Хорз æфсон ссардтой, дурæлыджы зды æмæ 
циикæ нæ вæййы, зæгъгæ. Иæ мидбылты мæсты худт 
кодта. 
171 

«Æз афтæ нæ зæгъын, — фыста йæ гæххæтты кæ- 
рон, — æмæ фæсарæйнаг капиталистты хуызæн адон 
дæр æмбæхсгæ кæнынц хæзнагуырæн бынæттæ. Фæлæ 
мæнмæ гæсгæ иуæй иу «номдзыд» ахуыргæндтæм хæццæ 
кæны идеалистон, метафизикон зондахаст, æмæ уый 
тыххæй сæ бон нæу диалектикон æгъдауæй зæххы конд 
раиртасын». 
Уыцы гæххæтт къонверты нывæрдта æмæ йæ трест- 
мæ арвыста йæхи номæй. Ууыл цалдæр боны куы ра- 
цыд, уæд та йæхæдæг ацыд горæтмæ. Иæ фыстæн дзуапп 
куынæ уыди, уæд Темболат дæр сразы йемæ: 
— Ацу æмæ дæхæдæг лæгæй-лæгмæ банклхас кæн. 

V 
Зилгæ дымгæ 
1 
Уалдзæг адæймаджы зæрдæйы уаг бæрæггæнæн ба- 
рометр у фæзæгъынц. Фæлæ зæрдæйæн йæхицæй 
хуыздæр барометр нæй. Адæймагмæ цы фыдбылыз 
кæсы, уый базоны уайтагъддæр. Райдзаст хурбон дæр, 
æвæдза, зæрдæмæ рухс никæцæй цæуы, уæд æихъæлмæ 
кæс, дæ сæрыл къæвда кæй цæудзæн. Чи зоны, сæлфы- 
нæг, тæрккъæвда, кæнæ та зилгæ дымгæ... 
...Хъарм, сойы хуызæн кæй фæхонынц, уыди ахæм 
бон. Зæхх йæ фынæйæ райхъал. Хуссар фæхстæ æмæ 
лæгъз быдыртæ сæ зымæгон урс фæлыст цъæх глазийæ 
раивтой. Маргъæй, фосæй, хилæгæй — иууылдæр базмæ- 
лыдысты. Арвыл мигъы цъупп никуы зыны. Хур бæрзон- 
дæй царды хос тауы зæххыл. 
Рæстæмбисæй бæрзонддæр лæг рахызт тресты бæс- 
тыхайæ. Иæ бакаст — хъуынтъыз. Уæнтæхъил, сæргуы- 
быр. Тагъд-тагъд фæраст уынджы уырдыгмæ. Кæдæм? 
Йæхæдæг дæр æй нæ зоны. Фæлæ йæ ацы хæдзарæй цæ- 
уын хъæуы. Æмæ тындзы. Цæуы лæг æмæ хъуыды кæ- 
ны: «Адзалæн мадзал нæй, зæгъынц. Уымæй фæстæмæ 
та саразæн цы хъуыддагæн нæй? Гъемæ фод афтæ. Æз 
рæдийын, уыдон та раст сты. Фæлæ мæ цæмæй бауыр- 
нын кодтой, кæй рæдийын, уый тыххæй?..» 
* * * 
Райсомæй сæуæхсид арвы кæрон куы ссыгъди, уыцы 
афон Дзанте Сандройы рудзынг бахоста: 
173 

— Арæвдз кæн дæхи, æз ныртæккæ рацæудзынæн. 
Фæлæ Сандро рагæй цæттæ у. Иæ бæлццон дарæс 
йæ уæлæ, æнхъæлмæ кæсы мащинæйы уастмæ. 
Афоныл æрхæццæ сты горæтмæ. Сандро уыциу цы- 
дæй фæрасти трестмæ. Дуары цур рацу-бацу фæкодта, 
цалынмæ тресты сæйраг инженер æрбацыд, уæдмæ. 
Раст зæгъын хъæуы, Сандро тынг æнхъæлмæ касти 
ацы лæджы æрбацыдмæ. Фæлæ куы фæзынди, уæд ын 
афтæ æхсызгон нæ уыди йæ уынд. Дæрзæг ныхас кæй 
уыдзæн се ’хсæн, уый хорз зыдта. Иæ зæрдыл æрбалæу- 
уыдысты 1937 азы цаутæ дæр. Уæд йæ хъуыддаджы цы 
хъомыс равдыста Къозойы-фырт, уый дæр ’Сандро фæс- 
тæдæр базыдта. Æмæ йын уый дæр йæ зæрдæ куыннæ 
агайдта. «Фæлæ, чи зоны, кæд æй цард истæуыл сахуыр 
кодта уæдæй нырмæ. Тресты сæйраг инженеры бынатмæ 
куы схæццæ». Ахæм хъуыдытæ уыди уыцы сахат Сан- 
дромæ. 
Уазал салам радтой кæрæдзийæн. Æмæ сæйраг ин- 
женер йæ кабинетмæ баивгъуыдта, Сандро та рад æр- 
цахста. 
Исдугмæ йæм иугай-дыгай цыдысты тресты кусджы- 
тæ сæ хъуыддæгты фæдыл. Уалынмæ кæцæйдæр фæзын- 
дысты цавæрдæр дыууæ лæджы, стыр портфелтимæ, 
æмæ йæм уыдон дзæвгар бафæстиат сты. 
Сихормæ хæстæг уыдаид, уæд бацыди Сандро каби- 
нетмæ. 
— Цæй, цы зæгъыс «фыдæбоны академик»? «Хæй- 
рæджыты ком» хæзнаджын кæй нæу, уый дæ нæма ба- 
уырныдта? — йæ фыццаг фарст уыди сæйраг инжене- 
рæн. 
Сандро лæгæй-лæгмæ никуыма дзырдта тресты сæй- 
раг инженер Къозоты Æндриимæ. Фæлæ йын æй куыд 
фæзмыдтой, уымæ гæсгæ йæм хорзæй ницæмæ æнхъæл- 
мæ каст. Ныр æй йæ фыццаг фембæлды фидиссаг «ака- 
демик» куы схуыдта, уæд сонтау фæци. Иæ цæсгом 
ахъулæттæ, цæстытæ туджы разылдысты, йæ къухтæ 
æмæ цæсгомы фыдтæ срызтысты. 
— Кæд кæрæдзийы æрмæст дзыхы ныхасæй æууæн- 
дын кæнæм, уæд мæнæн дарддæр демæ дзургæ нæу. Æз 
æрбацыдтæн хъуыддаджы ныхасмæ. Мæ хатдзæгты цы 
факттæ амонын, уыдоны ныхмæ цы æрæвæрдтат? Æр- 
мæст дыууæ профессоры зæрдаив ныхæстæ?.. Зæххæн 
йæ равзæрд, йæ конд, йæ царды истори раст чи не ’мба- 
174 

ры, уый геологон фарстатæ раст нæ алыг кæндзæн. Æз 
дын фидарæй зæгъын, уæ профессортæ раст нæ хатынц 
ацы ран. Æмæ бар-æнæбары дæр æмбæхсынц æвæджиау 
хæзнагуырæнтæ. 
Сæйраг инженер æм исдугмæ байхъуыста, цыма æр- 
бацæуæджы ныхæстæ йæ зæрдæмæ цæуынц æмæ йæ 
арф хъуыдыты бафтыдтой, уый хуызæн. Стæй фæ- 
къæртт и: 
— Дæумæ хъус, уæд амæй изæрмæ дæр дзурис æмæ 
дзурис... Бахатыр кæн, фæлæ дын æргом зæгъон: ницы 
куыст дын ис, æвæццæгæн, æмæ ма иннæты рæстæг дæр 
сафыс... «Хæйрæджыты комы» тыххæй сæ ныхас раджы 
куы загътой дзырддзæугæ ахуыргæндтæ. Уæд ма ды та 
оцани бæхау цы ныццæхгæрмæ дæ?.. Паддзахады æх- 
цатæ дымгæмæ дарæн нæй, мæ хæлар. Æз зонын, гео- 
логты хъуыддаг æдзух афтæ нæ цæуы, æмæ сгарыны 
куыстытыл сом кæм бахардз кæнай, уырдыгæй уайтагъд 
минтæ райсдзынæ. Иуæй-иу хатт минтæ бахардз кæ- 
нынц, фæстæмæ та дзы сом дæр нæ райсынц. Фæлæ 
зонгæ-зонын паддзахады æхцатæ æнæхъуаджы доны 
кал... 
Сандро бамбæрста, йæ хъуыддагæй кæй ницы уайы, 
уый. Уæддæр æм хъуыста. Паддзахады æхцаты кой куы 
скодта, уæд та йæм йæ дзырд баппæрста: 
— Æз мæ сæр лыгмæ æвæрын, ам паддзахады 
æхцатæ дзæгъæлы нæ фесæфдзысты. «Хæйрæджыты ко- 
мы» шахтæ скусдзæн. Æрмæст æз цы хатдзæгтæ ныф- 
фыстон, уыдонæн фæндаг раттут. Æркæсут сæм дзæ- 
бæхдæр... 
Сæйраг инженерæн та ногæй йæ туг рафыхти. Куы 
йæ разы гæххæттытæм æркæсы, куы Сандромæ скæсы. 
Дисы бацыд: афтæ нæсæттон цæмæн у? 
— Мæн ахæстоны сбадын нæ фæнды, дæуæн нæ зо- 
нын, — загъта сæйраг инженер, æмæ йæм хинæйдзаг 
каст бакодта йæ кæсæнцæстыты сæрты. 
Бас кæй басудзы, уый донæи дæр фу кæны. Сандро 
ахæсгоны кой куы айхъуыста, уæд рамæсты. 
— Цæмæн хъæуы ам ахæстоны кой? Царды уынаф 
фæтæ куы кæнæм. Æз æрмæст ууыл куы дзурын, цæмæй 
«Хæйрæджыты комы» хæзнатæ дæлимонтæн ма базза- 
йой. Кæд мын мæ цæстмæ дарыс, ахæстоны кæй уыд- 
тæн, уый, уæд дын æргом зæгъын: æз дзы хуыцауы 
дзæгъæлы дæс азы фæбадтæн, фæлæ рæстдзинад куы 
175 

равзариккам, уæд ахсын хъæуы, хæхты хæзнатæ чи æм- 
бæхсы æмæ сымах дæр чи рæдийын кæны йæ метафи- 
зикон фыстытæй, уыдоны. 
— Дæс азы фæбадтæ, фæлæ ницæуыл сахуыр дæ. 
Ау, кæд дæм ницы аххос уыдис, уæд дæ цæмæн æрцахс- 
той? Комкоммæ мæ цуры хахуыр нæ кæныс Советон хи- 
цауады оргæнтыл, хуыцауы дзæгъæлы мæ æрцахстой, 
зæгъгæ?.. Мах дæр рæдыд фæндагыл ахонынмæ хъа- 
выс... Ома хæзнатæ кæм сты, уым сæ ма агурут, фæлæ 
кæм ницы ис, уырдæм уе ’ргом здахут. Фæлæ уыцы хæ- 
рæг амарди. Ам дæ фæдыл чи ацæуа, ахæм нæй. Бам- 
бæрстай?.. Фæци нæ ныхас!—æмæ йæ сахатмæ æр- 
каст. — Адæмæн стыр цины бон у, æз та демæ рæстæг- 
сафæл ныхæстыл бадын. — Йæхæдæг йæ гæххæттытæ 
лагъзы æфснайы. 
Сандро хæрзбон дæр нæ загъта, афтæмæй рараст. 
Дуары цурæй фæстæмæ фездæхт æмæ ма йæ афарста: 
— Мæ гæххæтт уæ нал хъæуы уæдæ æмæ мын æй 
фæстæмæ ратт. 
— Дæ гæххæтт нæ амæй размæ дæр тынг нæ хъуыди. 
Ахæсс æй... 
Фæстæмæ стъолы лагъз раласта. Иу тыхтон дзы 
фелвæста æмæ йын æй йæ фæдыл раппæрста. 
«Адæмæн стыр цины бон у, æз та демæ рæстæгса- 
фæн ныхæстыл бадын...» — афæзмыдта йæхинымæр Къо- 
зойы-фырты ныхæстæ. 
Æмæ йæ зæрдыл æрбалæууыд, цы цины бон у, уый. 
Куыддæр йе уæнгтæ фæрогдæр сты Сандройæн дæр бæ- 
рæгбоны цинæй. Къæхтæ рæвдз айстой сæхи. Æмæ фæ- 
расти уый дæр горæты астæумæ. «Кæд мæ къухы баф- 
та абон, уæд бацæудзынæн обкоммæ дæр, науæд та 
æндæр бон», — цæуы ахæм хъуыдытимæ. . 
2 
Адæм фæскуыст тагъд кæнынц горæты Сæрибары 
фæзмæ, Сандройы дæр дзыллæйы уылæн йемæ айста. 
Хъæлдзæг адæмы æхсæн куы фæмидæг, уæд Сан- 
дройы зæрдæмæ дæр кæцæйдæр рухсы цъыртт фæзын- 
ди. Иугæр зæрдæ куы зара, уæд уый цæсгомы хуызыл 
дæр фæзыны, уæнгтæ дæр фæрог вæййынц. Афтæмæй 
марадз æмæ исчи базонæд ацы адæмы æхсæн, ныртæк- 
176 

кæ трестæй масты дзæкъулимæ кæй рарвыстой, уыцы 
адæймаджы йæ бакастæй! Исдугмæ йæхицæй дæр айрох 
уыцы маст. 
— Салам парнасаг* уазæгæн! — йæ хъустыл ауад 
зонгæ хъæлæс. Уыцырдæм куы фæкаст, уæд æм адæмы 
æхсæнæй йæ къух тилы йæ рагон хæлар — горæтаг ин- 
женер. Кæддæр иумæ Садоны куыстой. Фæстæдæр уый 
ракодтой горæтмæ, завод «Электроцинкмæ», Сандро та 
æдзухдæр куыста хохы, геологæй. Горæтмæ куы æрæф- 
тыди, уæд-иу æй йе ’мбæлттæ зæрдиагхуызæй афарстой: 
— Цæй, Парнасы цы хабæрттæ ис? 
Сандро зæрдæйæ хæстæг лæууыд литературæмæ. Иæ 
ныхæстæм ын байхъус, уæд чидæриддæр загътаид, уый 
геолог нæу, фæлæ литературовед, зæгъгæ. Маркс æмæ 
Ленин аивадон литературæйы тыххæй цы дзырдтой, Бе- 
линский æмæ Чернышевский уырыссаг фысджытæй кæ- 
мæн цы аргъ кодтой — æпæрæдыдæй дын æй загътаид. 
Къостайы «Ирон фæндыр» кæрæй-кæронмæ, Пушкины, 
Лермонтовы, Некрасовы æмдзæвгæтæй бирæ æнæ чи- 
ныгмæ кæсгæйæ дзырдта. Бирæ уарзта æмдзæвгæтæ 
декламаци кæнын. Æмæ йæ уый тыххæй схуыдтой 
«парнасаг лæг». 
Иæ хæлары кæм федта, уыцы адæмы къордмæ куы 
баздæхт, уæд ма йын уым разынд ноджыдæр зонгæтæ. 
Бацин ыл котдой. «Электроцинк» æмæ Садон «æрва- 
дæлтæ» сты. Æмæ сæ адæм кæрæдзийы хорз зонынц. 
Гуылфгуылфгæнгæ фурды хуызæн уыди проспекты 
адæмы змæлдæй. Афтæмæй баивылд Сæрибары фæзмæ. 
Мæнæ Советты ног хæдзар. Цыппар уæладзыгджын 
галуан. Иæ разы — сырх гранитæй амад уæрæх трибу- 
нæ. Трибунæйы бæстастæу лæууы бронзæйæ конд бæр- 
зонд адæймаджы гуыр, пæлæзæй æмбæрзт. 
«Электроцинчы» кусджытæн бар уыди æппæты разæй 
бынат бацахсын. Æмæ трибунæйы тæккæ цур æрлæууы- 
дысты. Сандро дæр семæ. 
«Нæ, арв куыд нæры, афтæ нæ цæвы!» — йæ зæрдыл 
æрбалæууыд уыцы ирон æмбисонд. Ныртæккæ дæр ма 
цы зæрдæйы уагимæ рацыд трестæй? Сандройы бæсты 
иу тæппуд адæймаг, уæд ацу æмæ дæхи Терчы баппар, 
* Парнас. — Афтæ хуыйны иу хохы ном Греччы зæххыл. Тауы- 
рæгъты куыд баззад, афтæмæй уыцы хох уыди поэттæн æххуысгæ- 
пæг зæдты бадæн. 
12 Амондагурджытæ 
177 

æндæр ма дæ цард цæмæн у?.. Фæлæ нæ. Адæм хорз 
сты. Кæс-ма, сæ хъарм хъæбыс æм куыд бадардтой? 
Æмæ мæнæ ныр сæ цины бæрæгбоны кæронæй нæ лæу- 
уы, фæлæ дзы рæбинаг у... 
Уыцы хъуыдытимæ йæ мидбынаты разылд æмæ адæ- 
мыл йæ цæст ахаста. Уæрæх фæзы къах бавæрæн нал 
уыд. Хæстæгдæр хæдзæртты рудзгуытæй æмæ суанг 
агъуыстыты сæртæй дæр кастысты митингмæ. Адæмы 
сæрмæ алы ран фæйлыдтой сырх тырысатæ. Оркестрты 
цагъды зæлтæ изæры уадымс йемæ хаста суанг горæты 
кæрæттæм. 
— 'Афон у,—загъта чидæр, æмæ йæ сахатмæ æр- 
каст. 
— Уæртæ рацæуынц,— айхъуыста Сандро æидæры 
ныхас æмæ уый дæр акаст Советты хæдзары ’рдæм. 
Трибунæмæ æрбацæйцыдысты республикæйы æмæ 
горæты разамонæг кусджытæ. Сандро дзы базыдта æр- 
мæст иуæй-иуты. 
Сæ цурмæ куы ’рбахæццæ сты, уæд адæмæн салам 
радтой сæ сæрты фезмæлдæй. Сæ иу фездæхт æмæ за- 
воды кусджытæй кæмæндæрты сæ къухтæ исы. Сандро- 
имæ куы фемдзаст сты, уæд сæ дыууæ дæр дисхуызæй 
кæрæдзийыл ныццин кодтой. 
— Кæцæй фæдæ ды та?.. Адонмæ кусыс? — йæ сæ- 
рæй йын ацамыдта «Электроцинчы» колоннæмæ. 
Уый уыди обкомы дыккаг секретарь. Сандроимæ кæ- 
рæдзи зыдтой дæс азы размæ Садоны. Сандро ахст кæй 
уыдис, фæстæмæ кæй сыздæхт æмæ Къалагомы кæй 
кусы, уый дæр зыдта. Фæлæ йæ уынгæ никуыма фæкод- 
та уæдæй ардæм. Ныр ыл ацы митинджы куы фембæлд 
заводы кусджыты æхсæн,, уæд ыл бадис кодта. 
— Нæ, æз ныр дæр та «Парнасы» цæрын, — барæй 
йын уыцы хъазæн ныхас йæ зæрдыл æрлæууын кодта.— 
Ардæм мæ мæнæ адон æрбахуыдтой, — ацамыдта йæ 
фæйнæфарс адæммæ. 
Секретарь трибунæмæ тагъд кодта, фæлæ йæ уæд- 
дæр афарста: 
— Гъы, куыд у дæ цард, дæ куыст? Нæ дæ ферох 
геологи?.. — къæмдзæстыгхуызæй йæ æнæхин фæрстытæ 
акодта тагъд-тагъд. 
— Нæ ферох кодтон, уымæн æмæ уым дæр мæ зон- 
гæ куысты уыдтæн. 
«Саг фæрæтмæ æрцыди. Хуыздæр фадат агургæйæ 
178 

дæр нал ссардзынæн. Цы уа, уый уæд. Раттон æм æй»,-^ 
ахъуыды кодта Сандро æмæ йæ риуы дзыпмæ ныв- 
нæлдта. 
— Аив нæу бæрæгбоны хи хъуыддæгтыл дзурын. 
Фæлæ мæ фадат æндæр нæ амоны. Райсом раджы 
хъуамæ мæ куысты уон. Æмæ дæм мæнæ ацы гæххæп 
дæттын. Курын дæ æрмæст иу æххуыс: нæ тресты хи- 
цæуттæм телефонæй бадзур æмæ, мæнæ ам кæй фыс- 
сын, уыцы хъуыддагмæ æркæсыны тыххæй къамис са- 
разæнт. Кабинетты бадæг профессортæй нæ, фæлæ зæх- 
хы бын чи кусы, ахæм геологтæй. 
Секретарь гæххæтт йæ дзыппы атъыста æмæ загъта: 
— Уый дын мæ быгъдуан, — йæхæдæг трибунæмæ 
фæраст. 
Трибунæйы адæм куы фæзынди, уæд оркестртæ сæ 
цагъд баурæдтой. Уынæр фæсабыр. Дзыллæтæ сæ цæс- 
тытæ ныццавтой иу ранмæ. 
— 1937 азы февралы стдæсæм бон амард хъæбатыр 
революционер, цытджын Ленины хъомылгонд æмæ йе 
’мтохгæнджытæй иу — Серго Орджоникидзе. Абон нæ 
республикæйы сæйраг горæты гом кæнæм уымæн кады 
цырт, — райхъуыст трибунæйæ ныхас æмæ пæлæзы 
бæттæн фæлыг кодта. 
Адæмы цæстыты раз февзæрд, хæххон дзæбидыр 
къæдзæхы сæр куы лæууа, уый хуызæн Сергойы гуыры 
конд бронзæйæ. Цардыгасы хуызæн: йæ даргъ цинелы, 
æфсæддон цъупхуд йæ къухы æлхъывдæй, уыцы ном- 
хæссæны маузер йæ фарсыл хъæдын хуымпъыры. Мæ- 
нæ ныртæккæ йæ бынатæй ракъахдзæф кæндзæн æмæ 
йæ нæргæ хъæлæс трибунæйæ райхъуысдзæн. 
«Интернационал» цагъды æхсызгои зæлтæй æмæ 
Сергойы уындæй Сандройы хъуыр ахгæдта. Æвæдза, 
исчи йæ истæмæй афарста уыцы минут—сдзурын йæ 
бон нæ бауыдаид. Йæ цæстытыл ауад бирæ цыдæртæ 
царды æмæ тохы нывТæй. 
...Мæнæ ацы фæз, 1918 азы куыд уыди, афтæмæй. 
Адæм митингмæ æрæмбырд сты. Тарст æмæ фæллад, 
тыхст æмæ æххормаг адæм — ирæттæ æмæ мæхъæлæт- 
тæ, уырыссæгтæ æмæ сомихæгтæ, кæсгæттæ æмæ цæцæй- 
нæгтæ... Сеппæты зæрдæты дæр ис иу сагъæс æмæ йын 
алчидæр агуры дзуапп: «Цæй-ма, цы фæуæм, куыд цæ- 
рæм дарддæр?» Æмæ сын дзуапп дæтты Сергойы ныфс- 
джын хъæлæс: «Тохмæ! Большевиктимæ иумæ советон 
179 

хицаудзинад бахъахъхъæныныл тохмæ. Æрмæст афтæ- 
мæй ис сæ цард саразæн фæллойгæнæг адæмæн». 
О, æвæдза, тыхст æмæ тæссаг рæстæг уыди уæд. 
Æфсымæр æфсымæрыл нал æууæндыд. Иу адæмы мыг- 
гаг иннæмæн знаг фестад æмæ кæрæдзи туг нуазынмæ 
агуырдтой, 
Уый дæр уыди 1918 азы. Сусæны мæй. Терчы бæс- 
тæйы цæрæг адæмы минæвæрттæ æрæмбырд сты Дзæу- 
джыхъæумæ. Горæты кæрон, кадетты корпус кæй хуыд- 
той, уым иу стыр залы бадынц бирæ адæм — чи æфсæд- 
дон дарæсы, чи нæхимæ тынæй ирон цухъайы, чи 
европаг костюмы. Иыхас цæуы сабырдзинады фæдыл. 
Афтæмæй сеппæт дæр сты æдгæрзтæ, кæрæдзимæ кæ- 
сынц æнæууæнк цæстæй. 
Мæнæ та Серго схызт трибунæмæ, маузер — йæ фар- 
сыл æмæ дзуры: «Мæнмæ гæсгæ, фæллойгæнæг дзыллæ 
ардæм ие ’рæмбырд сты рæсугъд ныхæстæм хъусынмæ, 
фæлæ æрцыдысты, облæсты цы змæстытæ ис, уыдои 
басабыр кæныны тыххæй. Уымæн æмæ, цалынмæ мах 
ам кæрæдзийы ныхæстæм хъусæм, уæдмæ иу адæ- 
мы сармадзанты дзыхтæ арæзт сты иннæ адæммæ.. 
Æлгъыстаг фæуæд, уыцы тугкалæн хæст кæй фæнды. 
уый!» 
Сандройы цонгмæ чидæр бавнæлдта: 
— Бахатыр кæн... Иунæг ныхасæн мæ хъæуыс. Уæр- 
тæ хибармæ цом... — йæхæдæг фæрасти йæ цурæй. 
Сандройы зæрдæ ныссæххæтт ласта. Сонт зылд æм 
фæкодта. «Чи у? Куынæ йæ зонын?..» 
Адæмы астæуæй рахызтысты. Советты хæдзары иу- 
вæрсты азылдысты фаллаг уынгмæ. Уым æрлæу- 
уыд æнахуыр лæг. Къæмдзæстыгхуызæй йын афтæ ба- 
кодта: 
— Ед у... Министерствæмæ дæм дзурынц. Афтæ, ед 
у... Мæнæ чысыл цыдæр хъуыддаг. Бирæ дзы нæ ба- 
фæстиат уыдзыиæ... Цом, æз дын æй бацамонон, кæ- 
дæм дæ цæуын хъæуы, уый, — йæхæдæг фæрасти уын- 
джы дæлæмæ. — Науæд райсом бæрæгбон у. Стæй та 
дын хохæй ардæм чи цæудзæн, — ныхæстæгæнгæ цæуы 
йæ фарсмæ. 
Иæхицæи ныфсытæ æвæры Сандро, йæ сæры та алы 
хъуыдытæ фыцынц. «Æвæццæгæн, горæты цæрыны бар 
мын кæй нæй, уый тыххæй... Кæнæ та мæ гæххæттытæй 
исты раст нæу...» 
180 

Цыма æппындæр ницæмæй тæрсы, уый хуызæн йе 
уæнгтыл бæрзонд схæцы, къæхтæ рог исы. Афтæмæй та 
йæ зæрдæ къултыл йæхи хойы. 
Æцæгдæр æй бирæ нæ баурæдтой, кæдæм æй бакод- 
та, уым. Иæ ном, мыггагæй йæ афарста кабинеты хи- 
цау, стæй йæм иу гæххæтты гæппæл ралæвæрдта. 
— Мæнæ ам дæ къух æрæвæр, Къалагомæй кæй ни- 
кæдæм ацæудзынæ, уый тыххæй Цалынмæ дæм махæй 
хабар уа, уæдмæ. 
— Цы та ракодтон, цымæ? — Æмæ гæххæтты йæ 
къух бафыста. 
Куы сыстад, уæд ма йæ афарста: 
— Мæ бон у ныр цæуын? 
— Цу... Дæ куыст кæн ныронджы хуызæн. Иу 
хъуыддаджы тыххæй бахъæудзынæ, æмæ бынаты куыд 
уай, афтæ. 
Сандройæн йæ зæрдæйы сындз фæныхсти уыцы къу- 
хæвæрдæй. Æмæ уынгмæ куы рацыди, уæд та мин хат- 
ты йæхи бафарста. «Цы хабар у ай?.. Цæй, уæддæр цы 
’рцыди? Рæстдзинад ма ис æви нæй? Цы хъуыддагæн та 
сæ бахъæудзынæн?..» 
Фæлæ йæхи фарстытæн дзуапп раттын йæ бон нæ 
баци. 
Иæ къæхтæ йæ бахастой геологты скълады кæртмæ. 
Уым Дзантейы машинæ дзагæй баййæфта. Шофыр ка- 
бинæйы бады, цæуынæввонгæй, йæ цæстытæ — хуыссæн- 
дзаст. Æрмæст уæд бамбæрста Сандро, шофыр æм би- 
рæ æнхъæлмæ кæй фæкаст. 
— Бахатыр кæн, Дзанте, æгæр афæстиат дæн... Дзаг 
фынгыл нæ бадтæн, фæлæ лæгæн йæ хъуыддæгтæ, йæхи 
куыд фæнды, æдзух афтæ нæ цæуынц. 
— Ницы кæны, ницы, — загъта Дзанте.—Æндæр 
зиан ныл куынæ æрцæуид. Уæддæр рухсæй нæхимæ уы- 
дзыстæм. 
3 
Сосейы зианы фæстæ иууылдæр дзырдтой, чызг йæ 
уарзон фыды фæстæ тагъд бонты кусынæн нал сбæз- 
дзæн, зæгъгæ. Фæлæ Минтæ уыцы уæззау цæфæй дæр 
нæ фæцудыдта. Зианы бонтæ куы ахицæн сты, уæд фæс- 
тæмæ йæ куыстыл æрлæууыд. 
181 

...Йу бон Минтæ вагонеткæ ратылдта штольнæйае. 
Боны рухсмæ куы рахызти, уæд дзы йæ цæст ацахста, 
здыйы тæппытæ кæцæй æрттывта, ахæм дуры къæртт. 
Вагонеткæ баурæдта, æрттиваг дур райста æмæ йæм 
бирæ фæкаст. Ахæм дуртæ йын гыццылæй фæстæмæ 
дæр зонгæ уыдысты Минтæйæн. Сосе сæ цуанæй йемæ 
куы хаста, уæдæй фæстæмæ. Ныр хохы бын куы къахы 
йæхæдæг, уæддæр сæ иу æмæ дыууæ хатты нæ федта. 
Сандро сæм лыстæг куыд фæкæсы, уый дæр уыны. 
Зоны, ахæм æрзæтджын тæлм агурынц хохы бын. 
Афтæмæй та ныр уыцы цымыдисæй кæсы ацы дуры 
къæртмæ. 
Вагонеткæ кæронмæ æххæст нæ атылдта, фæлæ йæ 
былмæ хæстæг хъавгæ æркалдта. Дурты кæримæ бирæ 
фæкасти. Ноджыдæр ма цалдæр дуры къæртты систа 
цæидæй, здыйы цæппузыртæ к’æцæй зынди, ахæмтæ. Иу 
ран сæ хибар æрæвæрдта. 
Сменæйы кæрон кусджытæ штольнæйæ куы рацы- 
дысты, уæд Минтæ Сандройæн фенын кодта уыцы дур- 
ты кæри æмæ йæ бафарста: 
— Шахтæйы кæй фæкъахыиц, уыцы æрзæты амæй 
фылдæр вæййы зды æмæ цинк. 
Сандро Минтæйы къухæй дуры къæртт райста. Кæс- 
гæ дæр æм дзæбæх нæма æркодта, афтæмæй йын дзуапп 
радта: 
— Шахтæты кæй ракъахынц, уыцы дуртæ иууылдæр 
афтæ хæзнаджын куы уаиккой, уæд та цы хъæуы. 
— Уæдæ уæд ацы хæзнатæ былæй цæмæн калæм? 
Ацы рагъы ахæм дуртæ чысыл ис? Акæс-ма! — æмæ йæ 
бакодта, штольнæйæ кæй раластой, уыцы дурты рæ- 
дзæгъды размæ. 
Здыджын дуртæ агурыныл фесты уым, Сандройæ 
фæстæмæ. Ссардтой хъулон дуртæ æмæ сæм ракæс-ба- 
кæс кæнынц. Сандро та сын дарддæр дзуры, лекци кæ- 
сæгау: 
— Хæдзардзинæй чи фæкусы, уыцы геологтæ афтæ 
фæкæнынц: згъæры фæд кæм зыны, ахæм дуртыл куы 
фембæлынц, уæд сæ хибар калыиц. Куы сбирæ вæй- 
йынц, уæд сæ машинæты авгæиынц æмæ сæ æрзæтссæн 
фабрикæмæ арвитынц... 
Иæ сменæимæ бадзырдта Минтæ æмæ-иу, уæдæй 
фæстæмæ вагонеткæ чи ратылдта, уый йæ цæст ахаста 
æмæ дзы æрзæтджын дуры къæрттытæ куы федта, уæд 
182 

сæ хибармæ æппæрстой. Кæри рæзыд. Алчидæр йæхи- 
цæн хæсыл нымадта сменæмæ чысыл раздæр æрцæуын. 
Иубон Минтæ æрбацыди æппæты фæсте. Дис кодтой 
йе ’мбæлттæ, кæм бафæстиат уыдаид, зæгъгæ. Уалынмæ 
йæ къухы æрбахаста дыууæ бæрзы цъылыны. 
— Хъæдмæ фездæхтæн. Ацы дыууæ цъылыны дзы 
абастон. Бафæлварæм, зæгъын, рыгтæ мæрзыныл дæр. 
Сандро касти, цы кусынц, уымæ æмæ фырцинæй йæ 
зæрдæ ныррухс: «Гъе, мæнæ сты хæхты хæзнатæн сæ 
хицау æмæ сæ аргæ дæр адон скæндзысты. Уымæн æмæ 
сыл тыхсынц зæрдиагæй...» Стæй чызджы къухæй цъы- 
лын райста æмæ йæм кæсыныл фæци, хæзнаджын дур- 
мæ -куыд фæкæсы, афтæ. Лыстæг хихджын къалиутæ 
кæрæдзиуыл биноныг æвæрд, уæрдæхæй æигом баст. 
Бæрзы лыстæг талатæй уæрдæхтæ сыздыхта æмæ сæ 
уыдонæй арæхсгæ бабаста, синаджы бæсты. Сандро 
дисы бацыд: бирæ лæппу афтæ нæ сарæхсдзæн. Фæлæ 
Минтæ, хохаг зæронд лæджы чызг, ахæм куыстытæ кæй 
зоны, уый диссаг никæмæ фæкаст йæ коймæгтæй. 
Куыстыл æрлæууыдысты. Минтæйы цъылынтæй сæ 
кусæн бынаты къултæй рыгтæ куы марзтой, уæд та ал- 
чи йæ цыргъзонд æвдисын байдыдта йæ ныхæстæй. 
— Нæ хæдзар никуы ныммарзтон, фæлæ ам... 
— Æмæ дыл чи æууæндыд уæ хæдзар мæрзынмæ? 
— Ам къæдзæхты тигътæ мæрзын куы сахуыр уæм, 
уæд хæдзар мæрзын дæр базондзыстæм. 
Мурат дæр хъуыста уыцы ныхæстæм æмæ дзы иу 
дæр йæ зæрдæмæ нæ цыд. Дзуапп рапид, фæлæ та йæ 
ныхас Цъæхилы кæнæ Минтæйы зæрдæмæ куынæ фæ- 
цæуа æмæ йæхиуыл хæцы. Иæ удæй бацыди. Æмæ рыг- 
тæ мæрзгæ нæ, фæлæ сæ тынгдæр хæлиу кæны. Кус- 
джытыл рыг мигъау сбадти æмæ кæрæдзи дзаебæх иал 
уыдтой. 
— Сабырдæр, дæ хуыздæрау! Рыджы бын куы фес- 
тæм, — сдзырдта йæм чидæр. 
— Æз стахановон дæн, уымæй сабырдæр кусын нæ 
зонын. Науæд цы райсдзынæн мæйы кæрон?.. Стаха- 
новон мæнæ махау рыгтæ сæрфыныл йæ рйестæг куы 
сафид, уæд хæрзаг бирæ бакусид! 
Минтæ йæм исдугмæ ницы дзырдта, хъазыны фæдыл 
ын уагъта йæ ныхæстæ. Фæлæ Стахановы кой куы скод- 
та, уæд æм йæхи нал баурæдта. 
— Нырæй растдæр никуы загътай, Мурат. Стаханов 
(83 

дæ хуызæн хынджылæг куы скъæрид, уæд йæ ном дæр 
нæ айхъуыстаид. Афтæмæй ма дæ Стахановмæ къах- 
дзæфтæ хъæуы... Æниу дæ куы фæндид, уæд та кусыи 
нæ зоныс, цы? Фæлæ нырма дæхимæ сывæллон кæ- 
сыс. 
Мурат уæд йæ мæрзын фæуагъта æмæ зæрдиагæй 
дзуапп радта чызджы уайдзæфтæн: 
— Мæхимæ сывæллон куы кæсин, уæд мын уæлдай 
нæ уаид, бирæ бакусон æви гыццыл.Стахановон дæр уы- 
мæн схуыдтон мæхи, кæд мæ æмбарут уæд. Фæлтау ма 
æз иу-дыууæ шнуры базылдтаин, фехстаин сæ. Уæд нæ 
пълан^ дæр фылдæрæй сæххæст кæниккам æмæ æхца 
фылдæр бакусиккам. Науæд ам рыгтæм смуд, цыма сæм 
бон-изæрмæ чысыл фесмудæм... Сымахæн нæ зонын, 
фæлæ мæн дæр мæ мад æмæ мæ фыд æхца кусынмæ 
рарвыстой... 
Æмæ уыцы сахат лæппуйæн йæ цæстытыл ауади йæ 
фыд. Ардæм кусынмæ куы цыди, уæд ын бирæ уынаф- 
фæтæ фæкодта зæронд лæг, ног адæмы æхсæн хи куыд 
дарын хъæуы, куыд кусын хъæуы, уыдæтты тыххæй. Иæ 
фæдыл дæр ма дзырдта: «Чиныгæй зоныс, æмæ, хъу- 
сыс, дæ мыздæй цы хардз кæнай — иу капеччы онг сæ 
фысгæ кæн. Уæд, де ’хца кæдæм цæуынц, уый зондзы- 
нæ, иннæтæ та-иу нæ хæдзармæ æрвит». 
Муратмæ уыцы сахат ничиуал ницы сдзырдта. Иу- 
уылдæр бамбæрстой, ацы хатт лæппу хъазгæ нæ, фæлæ 
зæрдиагæй кæй рамæсты. Уæвгæ иннæтæй дæр иуæй- 
иуты зæрдæмæ тынг нæ цыди дуры къæрттытæ агурын 
æмæ рыгтæ сæрфын^ Забойы рыгтæ мæрзын сæм касти 
хъæмпы рагъы хоры нæмгуытæ агурæгау. Фæлæ къор- 
ды фылдæр цæуыл сразы уа, уый кæнын хъæуы иннæ- 
тæн дæр. Уымæ гæсгæ Мураты æргом ныхæстæ сменæ- 
йы кæмæндæрты æхсызгон дæр ма уыдысты. 
Уый бамбæрста Мйнтæ дæр æмæ уыцы сахат ни- 
цыуал загъта. Фæлæ фæскуыст сæхимæ куы рараст сты, 
уæд та уыцы ныхас райдыдта. Ничи сразы ацы хатт 
дæр æргомæй Муратимæ. Фæлæ Мурат уыдонимæ сра- 
зы æви нæ, уый дæр не сбæрæг. Ницыуал дзырдта фæс- 
тагмæ йе ’мбæлтты уайдзæфтæм. 
— ...Уыцы куыстытæ иууылдæр нымад æрцæудзысты 
нæ ерысы кæрон,—дзырдта Минтæ. — Æмæ кæд фæ- 
уæлахиз уæм, уæд нæ алкæйы мызд дæр фылдæр уы- 
дзæн. Уый та цы дзырдтаг у? 
184 

4 
Æнæкæрон даргъ фæндаг у горæтæй Къалагоммæ, 
уæлдайдæр, уæзласæн машинæ дзагæй куы цæуа ахæм 
донхæрд комы, уæд. Ноджы ма Сандро "кабинæйы дæр 
нæ бакуымдта, фæлæ сбадти гуыффæйы, уæзæгты сæр. 
«Бензины тæфæй мæ сæр риссы», — загъта Дзантейæн. 
Æцæгæй та афтæ хъуыды кодта: «Куыд вæййы, цы вæй- 
йы. Кæд фæстаг хатт цæуын ацы комы, уæд та? Мæ 
цæстыдзагæй ма акæсон нæ хæзнаджын хæхтæм». 
Фæлæ ацы хатт мæлæты тагъд бахæццæ Дзантейы 
машинæ. 
Къанторы дуармæ куы баурæдта, æрмæст уæд бам- 
бæрста Сандро, цыма йæ фынæйæ фехъал, уый хуы- 
зæн, кæй æрбахæццæ сты. 
Хур нæма аныгуылд, æрмæст къæдзæхы аууон фæ- 
ци, æмæ коммæ нал зынд, фæлæ ма хæхты бæрзонд 
цъуппытыл хуры рухс тæмæнтæ калдта. Цыма Сандро- 
мæ фæхудти, уыйау æм ферттывта «Хæйрæджыты ко- 
мы» сæрмæ нæудзарм фахс. Æваст йæ зæрдæ ныссæх- 
хæтт ласта. Иæ цæстытæ донæй айдзаг сты. 
Чысыл фалдæр, раздæр скъолайы кæрт чи хуынди, 
уырдыгæй йæм разынди бирæ адæм. «О-о, райсом фыц- 
цæгæм май куы у. Кадджын æмбырд...» —йæ зæрдыл 
æрбалæууыд Сандройæн. 
Исдугмæ йæ уæнгтæ аивæзтытæ кодта. Иæ рыгтæ 
ацагъта æмæ æмбырдмæ фæраст. 
— Цæй, æз дын ницы æххуыс дæн. Рацу-иу ды дæр, 
дæ машинæ куы бафснайай, уæд. Байхъусæм мах дæр,— 
сдзырдта ма Дзантемæ, цæугæ-цæуыны. 
Доклад фæци, æвæццæгæн, фæлæ ма Темболаты 
дзургæ баййæфта, бæрæгбоны размæ социалистон ерыс 
куыд ацыди бригæдты æмæ сменæты æхсæн, уый фæ- 
дыл. 
— Ацы боны онг,—дзырдта Темболат,— Къалаго- 
мы геологты парти Мызуры фабрикæмæ арвыста фондз 
машинæйы дзаг цинк æмæ, здыйы æрзæтæй хъæздыг чи 
у, ахæм дуртæ. Иу машинæ та — ахæм рыг. Уыдон æм- 
бырд кæныныл куыстой хохкъахджытæ иууылдæр. Сме- 
нæты кусджытæй æрзæтджын дур чи ссардтаид штоль- 
нæйы æмæ йæ алфæмбылай дæр, уый йæ хъуамæ систаид 
æмæ йæ кæримæ баппæрстаид. Минтæ æмæ Сæлимæты 
зондæй арæзт æрцыд сылгоймæгты совет. Уыдон рады- 
185 

гай æфснайдтой кусджыты æмдзæрæн, фæкастысты сæм- 
иу хæринаг кæнынмæ, сæ гæрзтæ æхсынмæ, хъæуы 
уынгтæ æфснайынмæ. Сæлимæт Минтæйæ куы фехъуыс- 
та, æрзæтджын дуртæ куыд.æмбырд кæнынц уый, уæд 
иу æвдæлон бон рацыдысты уыдон дæр зиуæй хуссары 
штольнæмæ. Йæ дуармæ цы стыр цæид уыди, уый фе- 
змæстой æнæхъæн бон æмæ дзы уыгътой ахæм дуртæ. 
Уæддæр фыццаг преми къамис саккаг кодта Минтæйы 
сменæйæн, уымæн æмæ хъуыддаг уыдон райдыдтой 
æмæ йæ кæронмæ ахæццæ кодтой. Миитæ та уыди æп- 
пæты амидингæнæг æмæ йын уый тыххæй къамис дæт- 
ты сæ сменæйы иумæйаг премийæ уæлдай цонгыл дар- 
гæ сахат. 
Изæры сабыр комы дардыл айхъуыст тыхджын 
къухæмдзæгъд. 
Темболат йæ къух фæтылдта Минтæмæ. Иууылдæр 
æнахуыр цымыдисæй кастысты уыцы дыууæ адæймаг- 
мæ. Чызг Темболаты раз куы æрлæууыд, уæд йæ цæс- 
гом куыд асырх, уый бафиппайдта алчи дæр. 
Темболат йæ разы къулы æнцойæ райста сырх ты- 
рыса. Райхæлдта йæ биноныг тыхтæй æмæ йæ радта 
Минтæмæ. 
— Фидар хæц ацы намысы тырысайыл. Уый у уæ 
зæрдиаг фæллойы аккаг, æмæ йæ тагъд рæстæг макуы- 
дæм ауадзут уæ сменæйæ. 
Къухты æмдзæгъд æмæ адæмы змæлд куы фæсабыр 
сты, уæд та йын загъта: 
— Æрбадар ныр та дæ къух! — æмæ йын йæ цонгыл 
бабаста йæ лæвар сахат. 
Куыннæ уыдаид Минтæ æмæ йе сменæмæ хæлæг- 
гæнджытæ! Уый уыди фыццаг преми Къалагомы геолог- 
ты æхсæн. Минтæ тырыса йæ къухмæ куы райста, уæд 
Темболаты хъустыл ауад фæсте кæцæйдæр Мураты 
æнæууылд ныхас: 
— Сахатæй цы зæгъыс, уый хорз. Лæвар дæ цон- 
гыл ахæм дзаума æрбæтт, уый æвзæр нæу... Фæлæ ты- 
рыса та циу? Хæцъилы гæбаз... 
Æнхъæл уыди æмæ йæ ныхæстыл схуддзысты иннæ- 
тæ. Кæнæ исчи хъæрæй æрбадзурдзæн: «Тынг раст зæ- 
гъыс!» Фæлæ йæм иууылдæр фæстæмæ ракастысты 
тарæрфыгæй. 
Чи зоны, ууыл ахицæн уыдаид Мураты хæлæг. Фæ- 
лæ йæ Сандро æнæ дзуаппæй нæ ныууагъта. Уæлахиз- 
186 

дзаутæн арфæйы ныхас зæгъынæн Сандро дæр дзырды 
бар райста. Иæ ныхасы кæрон та загъта афтæ: 
— Ныр та Сырх тырысайы тыххæй адзурæм. 
Иууылдæр æй афтæ бамбæрстой, ныртæккæ Минтæ- 
йы къухмæ Темболат кæй радта, уыцы тырысайы кой 
ма кæны. 
— Ам кæмæйдæр ахæм ныхас сирвæзт: тырыса у 
æрмæст... хæцъилы гæбаз. Бахатыр кæн, кæсдæр дæ, 
æмæ дæм мæ ныхас хъыг ма фæкæсæд,—баздæхти 
комкоммæ Муратмæ. Чидæртæ æцæгæй сæ сæртæ фæс- 
тæмæ разылдтой æмæ Муратмæ бакастысты. Лæппуйы 
цæсгом сæнтсырх аци. 
— Нæ фыдæлтæ-иу афтæ загътой,—дзырдта дард- 
дæр Сандро: — «Дæ ныхас раздæр баууил, стæй йæ 
зæгъ...» Тырыса хæцъилы гæбаз йедтæмæ ницы у, зæгъ- 
гæ куы загътай, уæд ыл рагацау ахъуыды кодтай?.. 
Ахъуыды-ма кæнут, уый куыд цæуы? Гыццылæй пионер 
никуы уыдтæ? — бафарста Мураты. 
— Цæуылнæ... Бахатыр кæнут. Æз Сырх тырысайы 
ныхмæ зæгъынмæ нæ хъавыдтæн... Афтæ... Вабше... — 
бынтондæр ныкъкъæзæнæг æмæ ныхасмæ нал арæхст. 
— Гъе, уæдæ дæу хъуамæ гыццылæй сахуыр кодта- 
иккой, Сырх тырыса куыд уарзын хъæуы, ууыл... Сы- 
мах ацы хæсты хабæрттæй дæр зондзыстут: иуæй-иу 
æфсæддон хæйттæ-иу зын ран куы бахаудысты, уæд 
дзы цалынмæ иу лæг æгас уыдаид, уæдмæ сæ тырыса 
хъахъхъæдтой знаджы къухмæ бахауынæй. Цæмæн? 
Хæцъилы гæбаз у, ды куыд зæгъыс, афтæ? Нæ, уый æф- 
сæддон къордæн йæ цæсгом, йæ ном у! Æмæ лæг йæ 
цæсгом куынæуал хъахъхъæна, уæд ма цæмæй лæг у?.. 
Æниу хæсты хабæрттæ уæхæдæг хуыздæр зондзыстут. 
Ам хæсты чи уыди, ахæмтæ дæр ис, — æмæ Бечырбимæ 
бакаст. — Фæлæ ма уын, Сырх тырысайы тыххæй, мæ- 
хæдæг кæй зонын, иу ахæм хабар радзуринаг дæн. Уый 
уыди 1919 азы. Урс æфсадæй ралыгъдыстæм. Цалдæр 
лæппуйæ сæ чъылдыммæ сарæзтам сусæг къорд. Адæмы 
ардыдтам урс æфсады ныхмæ сыстынмæ, Куы сцæттæ 
сты æдгæрзтæ, æд бæхтæ, уæд ма нæ хъуыди æрмæст 
тыраса. Сырх тырыса. Фæлæ уæртæ хохы цъассы кæм 
уыди сырх хъуымац ссарæн, уыцы мæгуыр. заман? 
Ссардтам цавæрдæр сырх ахорæн. Хуымæтæджы голла^ 
гæн йæ хуыдтытæ райхæлдтам æмæ йæ сырх сахуырс- 
там, Сауджынм пæлæзы хæрдгæхуыдтæ р^лыг кодтам 
Ш 

æмæ сæ нæ тырысайы кæрæттыл бахуыдтам, рæсугъд- 
дæры тыххæй. Дзыкъуылатæ дæр ын рахастам аргъуа- 
нæй. Нæ тырысайæн йæ иу фарсыл скодтам зæххы къо- 
рийы ныв, рæхысæй бæстытæй. Ставд дамгъæтæй йыл 
ныффыстам: «Мæлæт контрреволюционертæн!» Иннæ 
фарсыл та ныффыстам: «Æгас цæуæд Уæрæсейы Сове- 
тон Федеративон Социалистон Республикæ!» Уыцы ты- 
рыса арæзтам урсыты фындзы бын, иу уазал бон талынг 
скъæты. Куы нæ æрцахстаиккой урс пъагонджынтæ — 
уыцы бон нæ топпытæм æрæвæрдтаиккой. Уæддæр цæт- 
тæ кодтам Сырх тырыса. Уымæн æмæ адæмы кæдæм 
хуыдтам, уыцы хъуыддагæн уый уыди æвдисæн, йæ ном, 
йæ нысан. Æнæ уыцы тырыса нæ фæдыл кæдæм цы- 
даиккой адæм? Цæмæ?.. Уалынмæ нæм партизанты раз- 
дзæуджытæ куы фæдзырдтой, уæд нæ Сырх тырыса 
бæрзонд сдардтам. Раздæр кæй бацæттæ кодтам, уыцы 
адæм йæ алфæмбылай амбырд сты. Къостайы «Додой» 
ныззарыдыстæм. (Уæд æндæр революцион зарджытæ 
нæма зыдтам). Уыцы тырысаимæ рабырстам суанг Уæл- 
ладжыры арф кæмттæй. Адæм нæ фарсмæ цыдысты. 
Урсытæ та нæ разæй лыгъдысты. Ахæм Сырх тырыса- 
тимæ уыцы уалдзæг Ирыстоны партизантæ бацыдысты 
Дзæуджыхъæумæ æмæ дзы Советон хицаудзинад æрæ- 
вæрдтой... Гъе, ахæм у Сырх тырысайы тых! 
Сандройы Сырх тырысайы кадæгмæ иууылдæр зæр- 
диагæй байхъуыстой. Куы фæци, уæд æнцонæй сулæ- 
фыдысты. Минтæ ма йæ афарста: 
— Æмæ уый фæстæ цы фæци уыцы Сырх тырыса? 
— Советон хицаудзинад бынтондæр куы ныффидар, 
уæд ма Ирыстоны окруджы æххæсткомы уыди. Уæд æй 
музеймæ раттинаг уыдысты. Хъуамæ уым искуы ис... 
# # # 
Æмбырдæй Сандро æмæ Темболат иумæ рацыдысты. 
Партийы хицау цалынмæ æмбырд фæцис, уæдмæ дæр 
нал хъæцыди Сандройы хабæрттæй афæрсынмæ. 
Минтæты размæ куы бахæццæ сты, уæд Темболаты 
фатермæ баздæхтысты. Сандройы хабæрттæй фæрсын 
нæ бахъуыди. Радзырдта йын уыцы -сахат, тресты сæй- 
раг инженеримæ се ’хсæн цы ныхас рауад, уый. Æцæг 
æм, иу хæдзармæ куыд фæсидтысты æмæ йын йæ къух 
188 

куыд æрæвæрын кодтой, уый нæ загъта геологты парти- 
йы сæргълæууæгæн. 
— Æрмæстдæр уый курын обкомæй, цæмæй къамис 
саразой, геологион наукæ хорз чи зоны, ахæм адæмæй, 
уыйедтæмæ æцæгдзинад сбæрæг уыдзæн... 
Ацы фæстаг ныхæстæ Сандро загъта тынг мæстыйæ 
æмæ сыстади. 
— Хорз уæдæ, афтæ фæуæд нæ ныхас. Цалынмæ 
мæм цæхгæр дзуапп æрбацæуа дæ гæххæтты тыххæй, 
уæдмæ кус. Æз дæ ницæмæй бакъуылымпы кæндзы- 
нæн... Лæппуйæ дæ уарзон чызджы никуы бафæллайын 
кодтай кафгæйæ? — йæ иыхас æргом æндæрырдæм фæ- 
зылдта Темболат. 
— Мæлæты кафаг дын нæ уыдтæн цы, — йæ мид- 
былты бахудти Сандро, фарст цæуыл у, уый дæр нæ 
бамбæрста, афтæмæй. 
— Уæд та æндæр искæйы федтаис. Æмæ йæм-иу 
уæд куыд дзырдтой йе ’мгæрттæ: «Иæ бæрæг ын базон!» 
Афтæ бакæн ды дæр. «Хæйрæджыты комæн» йæ бæрæг 
базон. — Цæмæй бынтон. æнкъардæй ма ацæуа, уый 
тыххæй ахæм хъазæн ныхæстимæ фæндараст загъта 
Темболат Сандройæн. 
* # •* 
Райсомы уыди Фыццæгæм май. Кусгæ ничи кодта. 
Адæмæй чи горæтмæ аивгъуыдта, чи æндæр хъæумæ. 
Сандро уыцы райсом сыстад иннæ бонтау тынг ра- 
джы. Иæ ихсыд папкæ синагæй цæхгæрмæ бастæй йæ 
къухы айста æмæ тæссæртты къахвæндагыл баивгъуыд- 
та «Хæйрæджыты коммæ». Чи йæ федта уыцы райсом, 
уыдон ма дзы афтæ дæр дзырдтой: «Ацы лæг æцæгæй 
кæд хæйрæджытимæ баст нæу, уæд ахæм стыр бæрæг- 
бон кæдæм цæуы?» 
Суанг изæрмæ уым арвыста. Ракæс-бакæс кæны ай- 
нæг къæдзæхы дыдæгътæм. Цырагърухсæй бацыд 
штольнæмæ. Фæстæмæ куы рацыд, уæд йæ къухы ра- 
хаста дуры къæрттытæ æмæ сæ рауын-бауын байдыд- 
та боны рухсмæ. Стæй иу ран тигъыл сбадт, йæ папкæ- 
йы баст райхæлдта, йæ уæрджытыл æй æрæвæрдта æмæ 
гæххæттытæм кæсы. Исдугмæ хъуыдыты аныгъуылд, 
стæй кърандасæй цыдæр хæххытæ райдыдта. Фыссы, 
нымайы. 
189 

Исчи йæм аивæй куы æрбайхъуыстаид, уæд дзы фе- 
хъуыстаид ахæм ныхæстæ: Æрзæты тæлм мæнæ ам 
фæци. Дарддæр кæуылты ацыд, уырдæм штрек бакъа- 
хын хъæуы мæнæ афтæ... Уартæ ууылты та хъуамæ ацæ- 
уа квершлаг. Мæнæ, фæдæргæвст куыд фæзæгъынц, 
афтæ. Æмæ уæд æнæмæнг æрзæтыл бамбæлдзæн... Зæх- 
хы æвæрд куыд амоны, уымæ гæсгæ æрзæты тæлм арæзт 
у бынмæ. Кæд афтæ у, уæд мæнæ ам шурфытæ ныкъ- 
къахын хъæуы. Уартæ уым та бырауæй ныххуынкъ 
хъæуы...» Йæ рахиз къухы амонæн æнгуылдз та гæх- 
хæттыл рауай-бауай кодта. 
— Нæ, нæ рæдийын. Арф сты ацы комы хæзнатæ. 
Ахуыргæндтæ дæр, æвæццæгæн, уымæн фæрæдыдысты. 
Æнæ^ссаргæ сын нæй. Цæуын хъæуы фидарæй ацы фæн- 
дагыл, — хъæрæй загъта геолог, цыма искæимæ дзуры, 
уыйау. Гæххæттытæ бафснайдта, æмæ йæ папкæ бабас- 
та синагæй. 
5 
Геолог йæ царды зынгæ хай арвиты йæ бинонтæй 
хибарæй. Уазæджы хуызæн сæм фæзыны искæдæй-ис- 
кæдмæ. Ууыл сеппæт хъыг кæнынц. Сæ куысты фадæт- 
тæ афтæ амонынц. Зыдта Темболат дæр, ахæм цард æм 
кæй кæсы. Уæддæр равзæрста уыцы фæндаг. Æмæ 
хъаст дæр никæмæй кæны. Цалынмæ Садоны куыста, 
уæдмæ йæ бинонтæ дæр уым цардысты. Æмæ сын кæд 
парахат фадæттæ нæ уыди, уæддæр иумæ уыдысты, сæ 
зын, сæ цин иумæ æрвыстой. 
Горæтæй цы зæрдæриссæн хабæрттæ æрбаласта 
Сандро, уыдонæй никæмæн ницы схъæр кодта. Фæлæ 
Темболатимæ куыд бадзырдтой, йæ бæрæг ын базон, 
зæгъгæ, уымæ йæ ных сарæзта. 
«Хæйрæджыты комы» кусджытæ дæр Сандройы зæр- 
дæйы цы сагъæс ис, уый хорз æмбæрстой. Æмæ сеппæт 
дæр. сæ геолоджы «низæй» садысты уЫцы бонты. 
Сандро забоймæ куы бацæуы, уæд сæ кæй цурмæ 
куыд хæццæ кæны, афтæ йæм æз фæраздæронæй æвди- 
сы дуры къæрттытæ. 
Иу райсом Сандро æхсæвы сменæйæ æрцыд. Ахо-г 
дæн куы бахордта, уæд йæ зæрды уыди схуыссын æмæ 
190 

баулæфын. Уалынмæ та цы йæ зæрдыл æрбалæууыд, чи 
зоны. Йæ папкæ райста æмæ та фæстæмæ «Хæйрæджы- 
ты коммæ» фæраст. 
Чысыл раздæр йемæ чи ’рцыди сменæйæ, уыцы кус- 
джытæй йыл иу амбæлд æмæ йын худгæйæ афтæ: 
— Æххæст дæ сынтæг дæр уырдæм ахæсс æмæ дыу- 
уæрдæм мауал цæуай. 
Фæлæ Сандро æнæдзургæйæ йæ хъуыддаг кодта. 
«Тагъд базондзыстут, цæмæн афтæ кæнын, уый. Иу чы- 
сыл мæ бауадзæд уыцы Къозойы-фырт, уый йедтæмæ 
бæрæг уыдзæн», — йæхинымæр ныхæстæгæнгæ цыди. 
Знонæй нырмæ бæлвырд базыдта: кæй агурынц, 
уыцы тæлм иувæрсты аивгъуыдта. Цалынмæ уым уыди, 
уæдмæ скарста: «Абон ма афтæ бакусæнт, стæй уæд 
рахизырдæм акъахын хъæуы штрек». Ныр хæргæхæрын 
йæ зæрдыл æрбалæууыд сæ забойы уавæр. Афтæ йæм 
фæкасти, цыма йын исчи йæ хъусы адзырдта: «Тагъд 
кæн, науæд Къозойы-фырт фæраздæр уыдзæн». Тагъд- 
тагъд ахордта æмæ цæуыныл фæци. 
«Уыцы æхсызгон хъуыддаг ма сын афæдзæхсон, на- 
уæд... Кæд фæрæвдз уæм, уæд ныртæккæ фæстæмæ фез- 
дæхдзынæн. Науæддæр изæрмæ æрцæудзынæн. Иу бон 
куынæ схуыссон, уæд мын цы уыдзæни?» — цæугæ-цæ- 
уыны ма йæхицæн зæрдæтæ авæрдта, цыма уыцы лæ- 
гæн йæхи раст кайны, уый хуызæн. 
Иæ зæрды æцæг афтæ уыди, уымæн æмæ ацы фæс- 
таг рæстæг æнæхуыссæгæй тынг сфæлмæцыд. Фæлæ та 
йын ацы хатт дæр, куыд загъта, афтæ нæ рауади. Бар- 
æнæбары дæр та асайдта йæхи. 
Штольнæйы куыст баурæдта, куыддæр бацыди, аф- 
тæ. Иумæ сбæрæг кодтой, штрек кæцы ран райдайын 
хъæуы, уый. Уыцы сменæ йæ куыст куы фæци, уæд та 
баззад, æххæст иннæ сменæ дæр фæрæвдз уа ног ран, 
зæгъгæ. Шпуртæ куы сцæттæ сты æхсын æввонг, уæд та 
загъта: «Æххæст сæ фехсой. Куы сæ фехстой, уæд та: 
«Цæй æххæст ма забой расыгъдæг кæной æмæ фенон, 
цы дзы разынди, уый». Цæмæй йæ хуыссæг ма ахса, 
уый тыххæй йæхæдæг дæр, иннæты æмхуызон белæй æв- 
гæдта вагонеткæты. 
Æхсæвæр афон куыд ссис, уый зонгæ дæр нæ бакод- 
та. Куы базыдта, штрек хорз цæуы, уый, уæд æркасти 
сахатмæ. Æрмæст уæд æрлæууыд йæ зæрдыл йæ фæнд: 
«Ахсæв нæхимæ хуысдзынæн»... Тагъд-тагъд афæдзæхс- 
191 

та, дарддæр цы кæнын хъæуы, уыдæттæ æмæ рацыди. 
Уыди къуылых мæйрухс æхсæв. Мæй касти цалхы- 
дзагæй, фæлæ арв уыди тæнæг мигътæй æмбæрзт æмæ 
йæ рухс æгасæн зæхмæ нæ хæццæ кодта. Æнахуыр лæг 
ахæм рухсмæ нæ ацыдаид уыцы нарæг æмæ гакъон-ма- 
къон къахвæндагыл. Фæлæ йыл Сандро сахуыр æхсæ- 
вæй-бонæй, æвæццæгæн ыл цъындæй дæр ацыдаид. Гъе- 
мæ цæуы æдæрсгæ. 
«Хæйрæджыты комæй» рагъмæ куы схæццæ, уæд æм 
да-алæ кæмдæр хъæуæй ферттывтой иугай цырагъы 
рухсытæ. Цыма сæм къухæй æрæххæсдзæн, афтæ хæс- 
тæг зынынц æхсæвыгон. Афтæмæй йæ нырма коммæ 
ныххизыи, стæй хæлхæлгæнаг суадоны былтыл хъæумæ 
дзæвгар бауайын хъæуы. 
Цæуы йæхæдæг йæхи хъуыдытимæ. Цæмæндæр йæ 
зæрдыл æрбалæууыд, æрæджы Гæбæти йæхицæй хæй 
рæг куыд сарæзта, уыцы хабар. 
«Хæйрæджыты комы» кусын куы байдыдтой, уæд 
адæм зæрондæй, ногæй, бынæттонæй, æрцæуæгæй — 
æдзухдæр хæйрæджыты кой кодтой. Чи йæ фыны уыдта 
уыцы дæлимонты, чи — хъалæй. Иннæтæ та дзырдтой, 
зæххыл лæгæй хæйрæгдæр нæй, хæхты бын незаманæй 
нырмæ цы хæзнатæ æмбæхст ис, уыдон ссарын. чи ба- 
зыдта. 
Уæд иу бон Гæбæти фæсивæды ракъахынвæнд 
скодта. 
...Былыхъæуккаг лæппу Бола йæ дыууæ æмбалимæ 
æрцæйцыд æхсæвы смеиæйæ. Гæбæти зыдта, цы афон 
æмæ кæуылты цæудзысты, уый. Хъæугæрон Бежановы 
кæрты хæлддзаг къулты мидæгæй бамбæхсти. Иæ уæ- 
лæ — урс-урсид мидæггаг хæдон æмæ хæлаф, йæ сæр 
урс хæцъилæй баст. Лæппутæ цыдысты æнæдзургæйæ. 
Чи зоны, фæскуыст фæллад уыдысты æмæ сæм дзурын 
нæ цыди. Чи зоиы, комы хæйрæджытæй тарстысты, 
æмæ уый тыххæй хъуызæгау цыдысты. Иæ цурмæ куы 
æрхæццæ сты, уæд Гæбæти фæгæпп ласта æмæ сисыл 
уырдыг алæууыд. Æнахуыр хъæлæсæй иунæг хъæр фæ- 
кодта: «Æрс-тох, лæппутæ!» Иæхæдæг тыхджын æрæм- 
дзæгъд кодта. Иæ къæрцц-къæрцц сабыр уæлдæфы нæр- 
гæ ацыди комы дæлæмæ. Лæппутæ дзыхълæуд фæкод- 
той. «Хæйрæг» сисæй куы агæпп ласта, уæд ма йын 
ауыдтой йæ даргъ къæдзил æмæ фæстæмæзæвæттæ. 
Фæуыргъуыйау сты. Кæрæдзи басхуыстой сæ рæмбын- 
192 

къæдзтæй. Ома, мачи мацы сдзурæд, хæйрæг у. Сæхи- 
нымæр рахъуыды-бахъуыдытыл фесты. Къухы æвзыс- 
тæй алчи йæ дзыхмæ амыдта, дзурын нæ фæтчы, зæгь- 
гæ. Уалынмæ «хæйрæг» цыдæр фæци. Нал æй ауыдтой 
лæппутæ. Цалынмæ уыцы тарстæй сæ бынатæй æккуырс- 
тысты, уæдмæ Гæбæти Бежаноны кæртæй агæпп ласта 
чъылдымты æмæ афардæг. 
Лæппутæ куы рараст сты, уæддæр ма сæ ныхас ни- 
кæй дзыхæй хауди. Тагъд-тагъд уадысты кæрæдзи фæ- 
дыл, æвыдæй ма сæ хæдзæрттыл куы сæмбæликкой,. 
æндæр сæ ницыуал мæт уыди. 
Хъæуы астæумæ куы æрхæццæ сты, уæд та уынджы 
был иу æдзæрæг кæрты сисыл фегуырд æрдæбоны урс 
æндæрг. Ноджыдæр та—«æрс-тох, лæппутæ» æмæ 
къæрцц-къæрцц. 
— Уæртæ та уыцы хæйрæг! — йæхи нал баурæдта 
фыртарстæй æмæ æваст фæхъæр кодта Бола. Сæ зæр- 
дæтæ фæцæйтыдтой, афтæ фæтарстысты. Фæлæ та уа- 
лынмæ «хæйрæг» фæдæлдзæх. 
Райсомы Бежанон хабар куы фехъуыста, уæд мæты 
бацыд. Хæйрæг æппæты разæй уый кæрты фæзынд. Но- 
джы кæд бабадти Болайы размæ. Ие сиахсаг. Бола... 
Ладинка... Нæ, уый хуымæтæджы нæ уыдаид. Æмæ фал- 
лаг коммæ дæснымæ балæууыд. Дæсны йæ къамтæ куы 
рауылдта, уæд ын æй цы «базонын» хъуыди: 
— Уæдæ цы фæуой хæйрæджытæ дæр? Сæ æнусьг 
бынатæй сæ фæхæтæгхуаг кодтой ацы геологтæ æмæ 
лекка кæнынц... Кæд адæмы хуыцауы хорзæх уа, уæд 
æвыдæй баззайдзысты... Уæвгæ хуыцауæн дæр куывд 
ничиуал кæны аамæ ма сын уый дæр цы фæуа? 
Комкоммæ нæ бауæндыд къамæйфæрсæг, куывд кæ- 
нын хъæуы, зæгъгæ. Фæлæ йæ Бежанон йæхæдæг бам- 
бæрста, афтæ кæй зæгъы, уый. Цалынмæ Бежанон куыв- 
ды хабар адæмы хъусы цагъта, уæдмæ Гæбæтийы сусæг 
ми рахъæр и æмæ куывдæй ницыуал рауад. 
Уыцы хабарыл Сандро йæ мидбылты куыд бахудт, 
афтæ йæ хъустыл цавæрдæр уынæр ауад. Размæ фæ- 
каст æмæ мæйрухсы ауыдта: йæ разæй комы нарæджы 
февзæрд дуне чызджытæ — разгæмтты æмæ лæппутæ — 
цухъаты. Уалынмæ иу чызг фæндыр айвæзта, лæппу та 
чызджы йæ разæй айста. Болаты иунæг хæйрæг цы, 
фæлæ адон уыцы æппæтæй куы æрæмдзæгъд кодтой, 
уæд хæхтæ, къæдзæхтæ иыннæрыдысты. 
13 Амоидагурджытæ 
19$ 

«Мæнæ диссаг... Ай дзы æцæг куы ис хæйрæджытæ. 
Мæн та нæ уырныдта...» 
Уыцы дисгæнгæ сæ размæ бахæццæ. Чындзхæсджы- 
тæ. Уæртæ сæ чындз дæр алæйгондæй сæ разæй. Иæ 
къухылхæцæг йæ дæлармы бацыд. Лæппу йæхи мары 
фыркафтæй. Йæ хæрзконд уæнгтыл — нæхимæ тынæй 
цъæх цухъа, йæ нарæг астæу ын æнгом балвæста æвзис- 
тæй арæзт гæрз рон. Зæнгæйттæ дæр ахæм гæрз зæнг- 
бæттæнтæй баст, се ’взист æвзæгтæ дæлæуæз уагъдæй. 
Чындзы размæ йæ къахфындзтæ куы æрсадзы, уæд 
зæнгбæттæнты æвзæгтæ фæйнæрдæм фæцæйтæхынц. 
Уалынмæ лæппутæй иу ныззарыд: 
«Гъей, нана, дæ буц чызджы дын фæхæссынц...» 
Чындзхæсджытæ куыддæриддæр фæзарынц, афтæ. 
Уыцы дисæй мæлгæйæ сæм касти Сандро, æнæдзур- 
гæйæ (хæйрæджытæм дзурын кæй нæ фæтчы, уый цал 
æмæ цал хатты фехъуыста гыццылæй). Афтæмæй сæ иу 
фæрсты размæ куыд баивгъуыдта, уый нæ базыдта. Куы 
фæразæй, уæд йæ фæстæ чындзхæсджытæ дæр цыдæр 
фесты. Фæстæмæ фæкæсын чи уæндыд, фæлæ сын сæ 
уынæр куынæуал хъуыста, уæд æнцадгай йæ сæр фæс- 
тæмæ разылдта. Кафæг дæр дзы нал æмæ змæлæг дæр. 
Размæ куы акаст, уæд та дæлæ донæй фæндаджы астæу 
йæ зонгæ дынджыр дуры сæр лæууы рæсугъд сыкъа- 
джын сæгъ. «Фыййауæй чи баззад, ахæм. Аскъæрын 
æй хъæуы, науæд æй бирæгътæ бахæрдзысты», — ахъуы- 
ды кодта Сандро. Куы йæм фæцæйхæццæ кодта, уæд 
сæгъ дæр йæхи цъæхснаг хъæлæсæй ныззарыд, йæ фæс- 
тæгтыл алæууыд дуры сæр æмæ йæ раззаг къæхтæй 
æрæмдзæгъд кодта адæймаджы хуызæн. «Хæйрæджытæ 
дæ бахæрæнт. Ай дæр фæстæмæзæвæтджынтæй куы 
у», — загъта Сандро, æмæ дзыхълæуд фæкодта. Иу хатт 
ма йæм куы фæкаст, уæд та сæгъ дæр уым нал уыди, фæ- 
лæ чындзхæсджыты уынæр ногæй райхъуысти разæй. Ли- 
дзын йæ зæрды бæргæ уыди. Фæлæ кæдæм? Разæй 
æмæ фæсте — хæйрæджытæ, йæ фæйнæфарс — бæрзонд 
къæдзæхтæ. Цыдæриддæр уа, уæддæр размæ! Кæд та 
иуфæрсты сæ разæй фæуин. Уæд хъæуы дæн...» 
Ацы дурæй куыддæр ахизай, афтæ хъæу разыны. 
Хохкъахджытæ дæр æй уымæн уарзынц. Ардæм 
куы ’рхæццæ вæййынц, уæд сæ фæндаг фæудыл ны- 
майынц. 
Иæхи фæгуыбыр кодта тагъддæр цæуынмæ. Фæлæ, 
194 

цыма йæ къæхтыл къодæхтæ баст ис, уыйау сæ размæ 
айсын нæ фæразы. Цы хабар у ай? 
Уыцы тыхстæй зæххыл йæ цæлхъ фæцыди æмæ... 
фехъал. 
— Тфу! Мæ фыдбылызтæ уæ хай фæуæнт!.. Куыд 
афынæй дæн. Тæрхъусы фынæй, цæугæ-цæуыны. 
Куы сыстад, уæд йæ зæрдæ афтæ гуыпп-гуыпп код- 
та, æмæ йыл иу дзæвгар къухæй фæхæцыд. Цыма æд- 
дæмæ ратондзæн, афтæ йæм каст. Сæгъ кæцæй зарыд, 
уыцы дуры раз кæй лæууы, уый дæр æрæджиау ба- 
фиппайдта. Фынæйæ йыл йæхи скъуырдта æмæ фæ- 
калди... 
«Æвæццæгæн, рагон цуанон дæр ахæм «хæйрæджы- 
тæ» федта æмæ сæ уæдæй нырмæ адæм тæрсынц»,— 
ахъуыды кодта Сандро æмæ йæ фæндагыл араст дард- 
дæр. 
Бæстæ уыди сабыр. Арвæй йæм зынди аргъауы гал- 
дзармы йас. Мигъы скъуыдты æхсæнæй фæзынди мæйы 
цалх. Ком ныррухс. Суадоны дæттæ хæлхæлгæнгæ згъо- 
рынц. Сандро дæр семæ атындзыдта сæхимæ. Дуры ра- 
зæй хъæу дард нал у. 
6 
Æххормаг ын куыннæ уыдис. Уæддæр æвæстиатæй — 
хуысгæ. Уыцы æбуалгъ фын æмæ кæй фæкалди, уыцы 
тарст йе уæнгæй нæма ссыдысты. Æмæ йæхи хуыссы- 
ныл бахъардта. 
Фæлмæн хуыссæнмæ йæ сæр куы ’рхæццæ, уæд ни- 
цыуал бамбæрста. Хуыссæг æппæтæй тыхджындæр у. 
Иæ тарст дæр дзы ферох æмæ йе ’ххормаг дæр. Фын 
дæр нæ федта æмæ хæйрæг дæр. 
Райсомы иннæ бонтау иу афон райхъал. Иæхи ай- 
вæзта хуыссæны, йæ ног штрекыл ахъуыды кодта. Сыс- 
тад. Рудзынг айтыгъта. Цы-фæнды уавæрты фæци ацал- 
ауал азы — иу чысыл рæстæг гимнастикæйыл ма афæс- 
тиат уа, ахæм бон нæ зоны Сандро. Ацы райсом дæр 
æй нæ ныууагкга. Стæй йæхи уазал донæй ахсадта æмæ 
та цæуынмæ цæттæ уыди. Æрмæст ма аходæны къæ- 
бæр йæ къухмæ райста æмæ лæугæйæ цай цымы, цыма 
уæд тагъддæр уыдзæн, афтæ йæм касти. 
195 

Æдде æрбайхъуыст машинæйы уынæр. Сандро йæм 
байхъуыста. Иæ зæрдæ ныссæххæг ласта. 
Сæ дуармæ баурæдта... Чи уа уый?.. Кæрты дуар æр- 
бахостæуыд. Сандро йæ комбинезон акодта æмæ хо- 
йæгмæ рауад. 
Дуармæ лæууы рог машинæ. Рахызти дзы дыууæ лæ- 
джы: сæ иу — æфсæддон дарæсы, лейтенанты пъагæттæ 
йыл, иннæ— граждайнаг дарæсы. 
Кæрæдзийаен салам куы радтой, уæд æй лейтенант 
афæрстытæ кодта: куыд у дæ цард, дæ куыст, де ’нæ- 
низдзинад? Стæй йын уæд загъта, цæмæ æрцыди, уый. 
— Министр дæ агуры. Дæ уæлæ исты акæн æмæ 
ныртæккæ цом махимæ. 
Сандройæн цы базонын хъуыди, министры цæмæн 
бахъуыди, уый. Кæмæй тарст ацы фæстаг бонты, уыцы 
æнамонд сахат æрхæццæ. 
— Кæд министры афтæ æхсызгон хъæуын, уæд æнæ- 
цæугæ цы хос ис? Разилут уæ машинæ æмæ сбадæм,— 
загъта,— цыма сты разыйæ цæуы министры сидтмæ, 
уый хуызæн, æмæ йе ’ргом машинæмæ аздæхта. Афтæ- 
мæй та йæ бауадзыгмæ бирæ нал хъуыди. Иæ цæсгом 
куыд афæлурс, уый банкъардта. Иæ къухты рызт ын 
цæмæй ма бафиппайой уазджытæ, уый тыххæй сæ ком- 
бинезоны дзыппыты атъыста. 
— Æмæ уыцы хуызæнæй цæуыс? Дæ уæлæ исты 
скæн. 
Сандро уыди кусæн комбинезоны, уæззау цырыхъы- 
ты. Зæххы бын кусæг куыд вæййы, афтæ. Фæстаг бон- 
ты — куыстæй фæллад, æххормаг æмæ хуыссæгхъуагæй. 
Лейтенанты уайдзæфы фæстæ мидæмæ фæраст. 
Æцæг йæ дарæс раивынмæ? Æмæ кæдæм йæхи аразы 
бæлццон дарæсы? Уæддæр бацыд, цалдæр боны кæм 
ацард, уыцы къуымæн хæрзбон зæгъынмæ. 
«Уыныс, Сандро, æрбацыдысты та дæм. Министр дæ 
уындмæ бабæллыд æмæ дæм хæдтулгæ уæрдон æрæр- 
выста, — йæхинымæр дзургæ бараст лейтенант разæй 
мидæмæ. — Рæстдзинад ис, уый мæ нал уырны. Фæлæ 
та цæуын рæстдзинад агурæг. Кæд мыл исчи баууæнда, 
уæд хорз. Æцæг мыл искуы исчи гуырысхо куы кæна, 
æцæгдæр знаг уыди, зæгъгæ...» 
Фыртарстæй сдзурын дæр йæ бон нал баци, мидæ- 
мæ куы бахызт, уæд. Ие ’ргом рудзынгмæ аздæхта æмæ 
иуцъусдуг æнæдзургæйæ æддæмæ касти. 
196 

Лейтенант æмбæрста лæджы тыхст æмæ йæ нæ 
хъыгдæрдта, цалынмæ йæ масты къуыбар нынныхъуы- 
ра æмæ йæхæдæг исты сдзура, уæдмæ. 
Даргъ æмæ тыхст минуттæ уыдысты министры хо- 
нæг лейтенантæн дæр уыцы минуттæ. Стыргомау хохаг 
уаты йæхицæн бынат нал ардта, цалынмæ Сандро ру- 
дзынджы раз лæууыд, уæдмæ. Агъуысты къуымты йæ 
цæст ахаста. Фæлæ йæм æнæфенд ми фæкаст ахæм ра- 
кæс-бакæс кæйдæр хæдзары. Ноджы къуымтæ, къул- 
тæ — гæвзыкк, æдзæрæг хæдзары хуызæн. Иуахæмы 
йемæ фемдзаст æмæ дзы фефсæрмы. 
Цы йæм сдзура? Уæд та йын йæхæдæг «сбад» куы 
зæгъид... Рæбинаг къуымы фæкомкоммæ стъолмæ. Иæ 
уæлæ — цалдæр чиныджы, гæххæттытæ, чернилæдон, 
кърандас, цыдæртæ... Сандройы фыссæн стъол. «Æвæ- 
джиаухиирхæфсæн ран», — загъта йæхинымæр лейте- 
нант æмæ æнцад къахдзæфтæй стъолы размæ бараст. 
Чиныгуарзаг лæджы хуызæн бавнæлдта æмæ дзы мон- 
дагхуызæй иу райста: «Руководство по геологической 
съемке и поискам». Уый æрæвæрдта æмæ иннæ чины- 
джы хъæбæр цъарыл бакаст: «Разработка рудных ме- 
сторождений». Цалдæр чиныджы ма систа ноджыдæр, 
сæ нæмттæм сыи æркæсы æмæ сæ фæстæмæ æрæвæры, 
иыма сæ нымайгæ кæны. Фылдæр йæ къухты фæдардта 
чысылгомау чиныг. Фыццаг уый ном дæр йæхинымæр 
загъта, стæй, кæмæн дзуры, уый бæрæг нæ уыд, афтæ- 
мæй йæ хъæрæй бакаст: «Государство и революция». 
Рафæлдахы йæ, æркæстытæ йæм кæны (уæдæ цæуыл 
фæстиат кæна?) 
Иæ хъуыдытæ йын фескъуыдтой Сандройы æнæ 
нхъæлæджы ныхæстæ: 
— Хæрзбон, нæ хæзнаджын хæхтæ! Чи зоны, фæ- 
зынон ма уæм. 
— Дзæгъæлы дæм фæзынди ахæм æнкъард хъуыды- 
тæ. Ды цы æнхъæл дæ, ахæмæй дзы ницы ис. Æмæ ма 
тæрсын кæн дæхи... Хъуамæ абон дæр фæстæмæ раздæ- 
хай %уæ$имæ,"— былæлп?тæй . йын зæрдæтæ авæрдта 
лейтенант." 
— Уый æрцыдмæ хорзæй цæр, — дзуапп ын радта 
Сандро. 
Иæ комбинезон раласта æмæ йæ сынтæджы къухыл 
баппæрста, рагъæнæй райста йæ костюм æмæ йæ скодта. 
— Цом ныр... Ирон æгъдаумæ гæсгæ уазæгæн цæхх 
197 

æмæ кæрдзынæй æгасцуай зæгъын æмбæлы. Фæлæ 
æгæр тагъд кæнут æмæ зонгæйæ фæуæд. 
Сандро æнхъæл уыди æмæ йын йæ уаты джигул 
кæндзысты. Фæлæ лейтенант уазæджы хуызæн йæхи 
дардта æмæ ницæмæ бавнæлдта. 
* ж * 
«Сандройы фатеры дуармæ рог машинæ æрлæууыд 
æмæ дзы пъагонджын лæг рахызт». Уыцы хабар уади- 
дæгæн айхъуыст чысыл хæххон хъæуыл. Базыдта йæ 
Темболат дæр. Хорз уазæг æм нæ фæкаст уайтагъд 
дæр. Æгæр сæумæраджы æрбалæууыд. Æмæ йæм ру- 
дзынгæй йæ цæст дардта. 
Сандройы семæ кæнынц, уый куы бамбæрста, уæд 
сæ машинæйы цур фегуырд, цыма сыл æнæнхъæлæджы 
æрбамбæлд. Уазæгæн куыд æмбæлы, афтæ сын уæздан 
салам радта. 
— Министр мæм хонæг æрæрвыста æмæ цæуын, Тем- 
болат, — загъта йын Саидро, йæхæдæг æм йæ цæст æр- 
ныкъуылдта аивæй.—Мæхи ракурын дæр мын нал бан- 
тыст. Кæд мæ нæ уадзыс, уæддæр нæ зонын... 
— Æхсызгон хъуыддагæн хъæуыс, æвæццæгæн, уый 
йедтæмæ дæм машинæ нæ рарвыстаиккой, — сдзырдта 
Темболат дæр афтæ дæлгоммæ ныхæстæй. — Æмæ дын 
æнæауадзгæ дæр цы хос ис? Фæлæ дын ныстуантæ афæ- 
дзæхстаин. Трестмæ куыннæ бауайдзынæ? Кæд гæнæн 
ис, уæд æз дæр чысыл дæлдæры онг уемæ абадон. Фæи- 
дагыл ма уæддæр аныхас кæнæм. 
Лейтенант исдугмæ æвæндоны хуызæн йæхи бакъул- 
тæ кодта, стæй сразы. 
— Гъемæ сбад... Дæлæ фæзилæны онг. 
Темболат сывæллæттæй кæмæдæр йæ къух фæтылд- 
та. Куы йæм æрбазгъордта, уæд ын загъта: 
— Азгъор, мæ хур, Дзантейæн зæгъ, æмæ мæ рай- 
йафæд йæ машинæйæ. Æз уал мæнæ адонимæ абад- 
дзынæн. 
Сбадти Сандройы фарсмæ, фæстаг бадæны. Цыды- 
сты му-цасдæр æнæ дзургæйæ. Фыццаг райдыдта лей- 
тенант: 
— Зæгъ дæ ныстуаитæ, мах тагъд цæуын хъæуы. 
— Æмæ мæм цы зæгъинаг ис> æнхъаелут? — загъта 
198 

Темболат, цæуылдæр ма куы ахъуыды кодта, уæд.— 
Мæнæ лæг дард фæндагыл цæуы, уый зонын æмæ йæ 
зæгъын, афæндараст кæнон... Æз уæ хъуыддæгтæм ни- 
цы бар дарын. Фæлæ мæнæ Сандроимæ дыууæ боны 
бакуыстон æмæ мæ цæсты лæг у, кæд мæ раст бамбар- 
дзыстут, уæд. Лæгæн та аргъ кæнын хъæуы. Лæгæй 
лæг зæгъын хъæуы! Æз æй куыдæй зонын, уый сусæг 
нæ кæнын. Кæд æй сымах та знагæй зонут — уæ цæсгом 
æмæ уæхæдæг. 
— О, уымæй раст зæгъыс, — баурæдта йын йæ ны- 
хас лейтенант. 
— Адæмы цур мæм аив нæ касти афтæ дзурын æмæ 
уый тыххæй абадтæн уемæ... Ныр бауром, шофыр, æмæ 
æз ахизон,— йæ ныхас фæци Темболат. 
Машинæ фæндагæй азылд æмæ иу лæгъз ран ныл- 
лæууыд. 
— Мæ зæрдæ дын зæгъы, Сандро, æрмæст хорздзи- 
над... Рæстдзинад — де ’мбал!— бадгæйæ йын йæ къух 
нылхъывта æмæ рахызт. 
Сандро ницы дзырдта. Афтæ бамбарæн дæр ын уы- 
ди, цыма йæ хъуыр ныхгæдта мæстæй æмæ йæ бон сдзу- 
рын нæу. Машинæйæ куы рацæйхызт Темболат, уæд ма 
Сандро йæ фæдыл сдзырдта: 
— Кусгæ æнæ мæн дæр кæндзыстут. Фæлæ та Мин- 
тæйæн мæ ныхас кæй фæсайдтон ацы хатт дæр... Ницы 
баххуыс та йын баци мæ бон. Дæ цæст æм фæдар, 
Темболат. Сосейы рухс ном-иу дæ зæрдыл æрлæууæд. 
— Уымæн дæр йæ амонд конд у, — загъта Темболат 
æмæ æдзынæг сæ фæдыл кæсгæйæ баззад. Цалынмæ 
машинæ фæзилæнæй фæаууон, уæдмæ йæ мидбыматæй 
нæ фезмæлыд. 
Ногæй та йæ цæстыты раз февзæрдысты 1937 азты 
цаутæ, уыцы бонты кæй æрцахстой... Иæ зæрдыл æрба- 
лæууыд Сандройы фыццаг æрцахсты хабар дæр. Уæд 
ыл ныры хуызæн нæ ахъуыды кодта. «Уæдæ æууæнк 
куыникæуыл уал ис!» —афтæ дзы дзырдта йæхæдæг 
дæр. Иннæты тыххæй дæр, æвæццæгæн, бирæтæ афтæ 
дзырдтой. Æцæг знæгтæ сæ хуыдтой. 
Фæлæ мæнæ иыр цæй тыххæй æрцахстой Сандройы, 
уый йæхи цæстытæй куы уыны. Сæ ныхас, сæ куыст иу- 
мæ куы уыди. Афтæ цæйау фæзæгъынц, йæ хуылфы цал 
тъанджы ис, уый дæр ын зыдта, зæгъгæ... Цал æмæ цал 
хатты ф-х7 уыста Темболат, дæ фарсмæ знаг кусы æмæ 
199 

йæм дæ цæст дар, зæгъгæ. Æмæ йæм, æцæгдæр, уæлдай 
зæрдиагдæрæй касти йæ алы фæзылдмæ дæр. Гъы, æмæ 
дзы цы раиртæста? Сандройæи йæ лæджыхъæд сæрæй 
бынмæ, дæсны геолог, куыстуарзаг, хæдæфсарм кæй у. 
Уыцы джихтæгæнгæ йæ Дзанте æрбаййæфта. 
Минтæ йæ куыстмæ куы рацæйцыд, уæд ын хабар 
адзырдтой дондзау устытæ. 
— Дæ хорзæхæй, Мннтæ, æцæг у уый — Сандройы 
та æрцахстой? 
Минтæ исдугмæ дзурын ницыуал сфæрæзта, йæ цæс- 
гом цикъæйау афæлурс, стæй ныццудыдта æмæ йæхи 
усыл баппæрста. 
Чызг хæкъуырццæгæй скуыдта. Устытæ дæр хорзау 
нал уыдысты. Сосейы мардыл куыд куыдта Минтæ, 
раст афтæ куыдта Сандройы ахсты хабарыл дæр. Ус- 
тытæ дæр сæ кæуын нæ баурæдтой: Сандро Сосейы 
марды цур Минтæйæн цы дзырдта, уый сæ зæрдыл æр- 
лæууыд. 
7 
Иæ зæрдæ ныддур. Хъуыр ныхгæдта. Бады Сандро 
сæргуыбырæй. Ницы дзурынц иннæтæ дæр. Бадынц 
къæмдзæстыгхуызæй. Тагъддæр куы схæццæ уаиккой 
горæтмæ, æндæр сæ ницы хъæуы. Шофыр йæ хицæутты 
хъуыдытæ æмбары. Æмæ йæ машинæ размæ скъæры. 
Уыцы сахат Сандройы цæстытыл ауад йæ цардæй 
ахæм скъуыддзаг. 
...1937 аз. Районы газеты фæзынд чысыл статья стыр 
сæргондимæ: «Сисын хъæуы Сандройæн йæ гамхуд». 
Æмæ цы нæ схуыдтой геолог Сандройы. Уацхъуыд фæ- 
ци ахæм ныхæстæй: «Адæмы знагæн партийы рæнхъы- 
ты бынат нæй!» 
Сандро уый куы бакаст, уæд ыл цыма цæхæры кæ- 
фой бакалдæуыд, уыйау фæци. Чи уа уый? Иу факт 
дæр дзы куынæ ис, уæд цæмæн фыссы ахæм æргом ха- 
хуыр ныхæстæ? Фæлæ чи у, чи?.. Кæимæ дзура? Уац- 
хъуыды бын ницы фыст ис. Редакцийы номæй рацыд. 
Æмæ уый та ноджы бæллæхдæр. Æвæццæгæн, редакци 
райкомæй зæрдæвæрд у Сандройæн партийы рæнхъыты 
бынат нæй, зæгъгæ. Уый йедтæмæ афтæ куыд бауæнды- 
даид? 
Ууыл куы ахъуыды кодта, уæд йæ зæрдыл æрбалæу- 
200 

уыд бирæ чысыл цаутæ амæй размæйы куыстæй. Æмæ 
уæд бамбæрста, уыцы газеты æвиппайды кæй нæ фæ- 
зынд ахæм фыст, фæлæ Сандройы алыварс æнцадгай 
кæй рæзыд ацы бæллæх. 
Хæзнакъахæнты геологон куыстытæ рæвдз цыдысты... 
Иу кварталæй иннæмæ сæ пълантæ уæлдайджынтæй 
æххæст кодтой. Афæдзы кæронмæ хорз итогтæм æн- 
хъæлмæ кастысты. Æппæтцæдисон преми сын ратдзы- 
сты æнæмæнг. Фæлæ дзы хъуамæ хæрзиуджытæ дæр 
исчитæ райса. Уымæ гæсгæ партийы райком бафæдзæхс- 
та хæзнакъахæнты разамонджытæн, цæмæй рагацау ба- 
цæттæ кæной, йæхи хуыздæрæй чи равдыста, уыцы кус- 
джытæн сæ гæххæттытæ хæрзиуджытæ раттыны тыххæй 
Мæскуымæ арвитынæн. Ацы куыст кæнгæйæ фыццаг 
хатт абадт’ Сандройы цæсгомыл алайы тæпп. 
Хуыздæртæй хуыздæр кусджыты равзæрстой. Уыдо- 
нимæ хъуамæ уыдаид участокты разамонæг специалист- 
тæй исчи. Æмæ гъе уый фæдыл- хъаугъайаг ныхæстæ 
рауад разамонæг кусджыты æхсæн. Æппæт бæрæггæ- 
иæнтæм гæсгæ йæ куыст хуыздæр разынди, Сандро ра- 
замынд кæмæн лæвæрдта, уыцы участокæн. Уымæ гæс- 
гæ Сандройы гæххæттытæ дæр хъуамæ æрвыст æрцы- 
даиккой Мæскуымæ, хæрзиуæг раттыны тыххæй. Уыцы 
хъуыддаг парткомы секретары зæрдæмæ нæ фæцыд. Иæ 
фарсмæ дыккаг участок. Уый дæр æххæст кæны йæ 
пълан. Уымæн дæр йæ разамонæг у æрыгон инженер- 
геолог, фæскомцæдисон. Ноджы ма уымæй уæлдай уый 
у парткомы секретарæн... йæ хъæуккаг, йæ хорз хæлар. 
Тынг æй фæндыд секретары, уыцы хæрзиуæг дыккаг 
участочы сæргълæууæг Къозойты Æндри куы райста- 
ид, уый. Фæлæ йын Сандро цæлхдур разынд: уый куыс- 
ты бæрæггæнæнтæ сеппæт дæр хуыздæр сты. 
«Цыма йæм ницы аипп ссарæн ис, уыцы номхыгъ- 
дæй йæ цы æфсонæй ахахх кæнæм, ахæм?» Ууыл са- 
гъæсы бацыд уыцы бонты парткомы секретарь. Æмæ 
ссардта. 
...Цалдæр мæйы размæ цыппар мæхъæлон лæппуйы 
æрбацыдысты хæзнакъахæнтæм кусынмæ. Семæ æрба- 
хастой гæххæтт. Уым парткомы секретармæ обкомæй 
фыстой, цæмæй нæ сыхаг мæхъæлон лæппутæн дзæбæх 
фадæттæ саразой æмæ æрзæткъахæнты куыст бауарзой. 
Барвыстой сæ Сандройы участокмæ. Куы йæм æр- 
бацыдысты, уæд сыл бацин кодта зæрдæйæ. 
201 

— Тынг хорз бакодтат, ардæм кусынмæ кæй æрба- 
цыдыстут, уымæй. Паддзахы заман уæды хицæутты ар- 
дыдæй нæ фыдæлтæ кæрæдзимæ туджджынты цæстæй 
кастысты. Ныр та уынут, æдæрсгæ иумæ кусæм. Ам 
уын æвзæр нæ уыдзæн. Кусут æмæ хæларæй, уарзонæй 
цæрут ирон, гуырдзиаг æмæ уырыссаг фæсивæдимæ. 
Чи зоны, ам уæхицæн чызджытæ дæр равзарат. Æмæ 
уæд ирон сиахстæ бауыдзыстут... 
Ахæм хъазæн ныхæстæ дæр ма сын адзырдта Сан- 
дро фыццаг бон. Уæдæй фæстæмæ дæр афтæ. Уазæджы 
цæстæй сæм каст. 
Сандро фыццаг бонтæй фæстæмæ бафиппайдта: мæ- 
хъæлон дыууæ лæппуйы уайтагъд куысты аныгъуылды- 
сты, сæхи хъардтой ног куыст базоныныл, цы нæ зо- 
нынц уый бафæрсын сæ сæрмæ хæссынц. Иннæ дыууæ 
та — бынтон æндæрхуызон. Æппæт кусджыты æхсæн 
бæрæг дарынц сæ бæрзонд бухайраг худтæй æмæ фæ- 
тæн галифе хæлæфтæй. Æмгæртты æхсæн фыд-зыкъуыр, 
Сæ рæдыд сын мачи бацамона! «Æз хохкъахæгæй нæ 
базæронд дæн!» — раттид ахæм схуыст дзуапп. Сæ цыд 
æмæ сæ бадт дæр уыди ацы дыууæйæн иумæ. 
Иу-цасдæр куы фесты уым, уæд дыууæ къуыдиппы 
куыстæй цæуыныл ныллæууыдысты. Цас сын нæ фæ- 
дзырта Саидро стæй иннæтæ дæр. Рафæрс-бафæрс сæ 
фæкодтой: цы хъуаг стут, цæмæй фæлмæцут?.. Ныртæк- 
кæ дæр фæгæрз уыдзыстут, уæ мызд дæр фæхуыздæр 
уыдзæн... Нæй, цæугæ кæнæм, нæ мызд нын раттут». 
Уыцы дзуапп лæвæрдтой алкæмæн дæр. 
Æппынфæстаг сæм фæдзырдта парткомы секретарь. 
Хъуамæ йæхæдæг базона, цы ’фсонæй сæ лидзынц дыу- 
уæ мæхъæлон кусæджы? 
«Æнæ ’фсонæй лæг йæ хæдзары дуарæй кæртмæ дæр 
нæ ракæсдзæн,—дзырдта сын секретарь стыр лæгъс- 
тиаг хуызæй, — уæд сымах, иу республикæйæ иннæмæ 
кусынмæ куы æрбацыдыстут. Æнæ исты аххосæй куыд 
цæут?» 
Куынæуал сæ у.агъта уый дæр та, уæд дыууæ лæп- 
пуйæ иу афтæ бакодта: 
«Æдас не стæм ацы ран. Нæ участочы хицау нын 
æппæты фыццаг бон дæр загъта, ир æмæ, дам, мæхъæл 
кæрæдзийæ лæгтæ чысыл нæ фæмардтой æмæ, дам, сы- 
мах нæ рагон туджджынтæ стут... Афтæмæй нæ исчи 
202 

йæ зæронд тугмæ куы амара, уæд нæ цæмæн хъæуы 
ахæм куыстх. 
Ацы ныхæстыл секретарь ахъуыды кодта. «Ацы ха- 
бар мæн чи хъæуы, уый куы у», — дзырдта йæхины- 
мæр. 
Уыйадыл сæ нал баурæдта. 
«Ам уын уымæй тас нæу. Фæлæ уæ зæрдæ кæм æх- 
сайы, уым цæут. Лæг тасимæ кæй бакуса, уый йæ фар- 
сыл нæ бахæцдзæн... Æз зæгъдзынæн хицауæн, æмæ 
уын уæ мызд ратдзæн». 
Раст уыцы бонты ныхас цыди Сандройы кандидату- 
рæ хæрзиуæг раттынмæ бавдисыныл. Кæд парткомы 
секретары уыцы хъуыддаг бакъуылымпы кæнын фæнды, 
уæд ын агургæ æмæ æнæаргæ æфсон. Хуыздæр ма лæ- 
джы цæмæй бафаудæуа: «бынæттон национализм. 
Уæлдайдæр уый ныртæккæ хонынц буржуазон нацио- 
нализм». Ахæм лæгыл йæ къух чи сдардзæн, паддзаха- 
ды хæрзиуæджы аккаг у, зæгъгæ. 
Цæмæй йæ хъуыдытæ фидардæр уой, уый тыххæй 
батагъд кодта искæйы зондæй афæрсынмæ. 
Уыцы бон æхгæд дуарæй бирæ фæбадтысты партко- 
мы секретарь æмæ НКВД-йы бæрнджын. 
— Ахæм политикон сигнал басусæг кæнын мæ бон 
нæу. Уæлдайдæр ын ныртæккæ характеристикæ фыссын 
хъæуы... Сымахмæ та куыдæй зындгонд у ацы лæг? 
Бирæ рафæрс-бафæрс æй нæ бахъуыд Сандройы тых- 
хæй уыцы хабары фæстæ. Уый исдугмæ ахъуыды кодта 
йæхинымæр. 
— Мах æй куыдæй зонæм, зæгъыс? — бафарста ма 
йæ иу хатт.— Махмæ дæр гъе афтæ у... Къæрцхъусдзи- 
над фаг нал ис, уыййедтæмæ Сандро партийæ раджы 
аппаринаг уыд æмæ æрцахсинаг дæр, халæн æрмæг æм 
æмбæхстæй куы ссардтат, уæд. 
— Уый та цавæр халæн æрмæг у? — йæ бандонæй 
схъиуæгау фестад секретарь, цыма йæ судзинæй фæ- 
рæхуыстæуыд, уый хуызæн. 
— Хох халæн æрмæг. Аммонал... Хæзнакъахæнты 
электростанцæ кæмæй срæмудзынмæ хъавыд, ахæм ха- 
лæн æрмæг. Нал æй хъуыды кæныс?.. Махæй ахæмтæ 
рохуаты нæ зайы. 
Дыууæ азы размæ Сандройы участочы æрцыди ахæм 
хабар. Скъладæй рафыста аммонал. Иннæ хæттыты 
хуызæн сæ боны куысты фаг. Цыдæр къуылымпы сæм 
203 

рауад уыцы сменæйы. Æмæ шпуртæ сцæттæ кодтой, цас 
сæ хъуыд, уымæй къаддæр. Уымæ гæсгæ сæ халæн æрмæ 
гæй 30 килограммы бæрц уæлдай~баззади. Æдасдзииад 
техникæйы æгъдаумæ гæсгæ йæ ахæссын хъуыд æмæ 
фæстæмæ скълады цæвæрын. Фæлæ адон афтæ нæ ба- 
кодтой. Райсоммæ йæ уым ныууагътой. Сандройы ба- 
фарстой æмæ уый дæр семæ сразы: 
— Цæмæй аласæм, уый куы уаид, уæд сын скълады 
хуыздæр у, бæргæ. Фæлæ сæ æккойæ кæм фæхæсдзыс- 
тут. Æмæ сæ уадзут. Цъиузмæлæг дæр дзы куынæ 
ис ам. 
Штольнæйæ фæсвæд иу лæгæтгонды йæ бафснайд- 
той дурты бын. 
Райсомы æхсæг ног сменæимæ рацыд. Æрмæг куыд 
бафснайдтой, афтæмæй йæ райстой æмæ дзы сæ куыст 
бакодтой. Уыцы хабар бахæццæ хæзнакъахæнты раза- 
монджыты хъустæм. Уый тыххæй Сандройæн дзыхы ны- 
хасæй бауайдзæф кодтой. Афтæ не ’мбæлы, зæгъгæ, 
йын загътой æмæ ууыл ахицæн аммонал æмбæхсты 
хъуыддаг. Фæлæ дзы ныр буржуазон национализмы кой 
куыд фæзынди, афтæ йыл абадт знаггадгæнæджы ном 
дæр. 
— Цас тæссаг хабар у, уый зоныс? — дзырдта йын 
бæрнджын кусæг уыцы тарстхуызæй. — Æиæхъæн цент- 
нермæ хæстæг дурты бын бамбæхста халæн æрмæг. 
Хуыцау хорз æмæ кусджыты къæрцхъусдзинад хуыздæр 
разынд. Тæккæ райсом æй базыдтой... Æмæ цы йæ зæр- 
ды уыд, уый зоныс? 
— Цы, цы?—тарстхуызæй йæ афарста секретарь 
æмæ йæм хæстæгдæр бабадт. 
— Æбуалгъ хъуыддæгтæ. Х.ъусгæ кæн. Партион ку- 
сæг хъуамæ уыдон зона. Куыд базыдтам мах, уымæ гæс- 
гæ срæмудзынмæ хъавыд æппæт фыццаг хæзнакъахæн- 
ты электростанцæ. Уый йын куынæ бантыса истæй аххо- 
сæй, уæд та... Гъей, знæгтæм бирæ æбуалгъ фæндтæ 
вæййы. Мах уыдоны сбæрæг кæныныл кусæм. Фæлæ сы- 
мах дæр уæ цырддзастдзинад фæбæрзонддæр кæнут. 
Сымах æххуыс куынæ уа, уæд махæн дæр бирæтæ нæ 
бантысдзæн... 
Секретарь уыцы ныхæстæм хъусгæйæ хæлиудзыхæй 
баззади. Фыртарстæй йæ хуыз фæцыди. Оперативон ку- 
сæг уый куыннæ уыдта, æмæ йæ ныхас карзæй-карздæр 
кодта: 
204 

— Афтæ гъе, мæ хæлар! Уæдæ нæ Сталин хуымæ- 
тæджы ахуыр кæны, социализмы уæлахиздзинæдтæ цас 
фылдæр кæной, уыйбæрц кълассон тох цырендæр кæн- 
дзæн, зæгъгæ? Уыныс кълассон знаг йæ тохы методтæ 
куыд ивы? Лæгæй-лæгмæ нын йæ бон ницы бауыдзæн, 
уый куы базыдта, уæд коммунистты къухæй архайын 
байдыдта нæ ныхмæ.. Гъеныр цæмæй зонæм æз æмæ 
ды, кæд Сандромæ ну тоннæ искуы халæн æрмæг 
æмбæхст ис, уæддæр?.. Уæдæ сын уыцы æбуалгъ 
митæ цæмæй ма бантысой, ууыл кусын хъæуы иеппæты 
дæр. 
НКВД-йы кусæг куы ацыд, уæддæр ма парткомы 
секретарь бнрæ фæбадт йæ кабинеты. Абонсарæй дыу- 
уæйæ цæуыл дзырдтой, уыцы хабæрттыл иуиæгæй ,кæ- 
ронмæ ахъуыды кæныны тыххæй. «Ахæм знаг мын мæ 
фындзы бын куы æрцахсой, уæд, ай-гъай, зæгъдзысты, 
политикон къæрцхъусдзинад дæм нæй, зæгъгæ. Ныр- 
тæккæ мын æй мæ цæстмæ куы бадардта, уæд ма æх- 
хæст куы раргом уой Сандройы æбуалгъ митæ... Фæс- 
тиатгæнæн нал ис». 
Иæ къух телефоны хæтæлыл æрæвæрдта, афтæмæй 
дæр ма иу дзæвгар алæууыд цæуылдæр хъуыдыгæн- 
гæ, цыма кæмæ дзурынмæ хъавыд, уый дзы æрбай- 
рох, кæиæ йыи йæ телефоны номыр нал зоны, уый хуы- 
зæн. 
Иу-цасдæр ма телефоны хæтæлыл хæцгæйæ дæр джи- 
хæй куы алæууыд, уæд æй систа æмæ йæ ныхас рай- 
хъуыст: 
— Хорз чызг, æртыккаг учасюк ма мын æри... Æр- 
тыккаг? Æндри мæ хъæуы, Къозойты... А, дæхæдæг дæ? 
Дæ бон хорз, Æндри! Иу чысыл мæ хъæуыс, æмæ ма 
æрбауай парткоммæ... О, ныртæккæ. Мауал бафæстиат 
у. Дæумæ кæсдзынæн. 
Къозойы-фырт куы ’рбацыди, уымæй суаиг фæсахсæ- 
вæртæм та уыимæ фæбадтысты. Абоидæргъы цæуыл 
дзырдтой оргæнты бæрнджын лæгимæ, ныр дæр та 
уыцы ныхас. 
Мæхъæлæтты хабарыл тынг рамæсты Къозойы-фырт. 
Фæлæ йын аммоналы хабары тыххæй йæхицæй раппæ- 
лыд. 
— Уый æз мæхи цæстæй федтоп. Уайтагъддæр æм 
мæ зæрдæ фехсайдта æмæ нæ раст уыцы изæр хица- 
уæн загътой. Куыд фехъуыстон, афтæмæй йын хицау 
205 

бауайдзæф кодта. Фæлæ йæм кæд æцæг ахæм фæндтæ 
ис, уæд уымæн уайдзæф циу? Фурды — тъепа. 
— Ыыр дызæрдыггаг нал у, ахæм фæндтæ йæм кæй 
ис, уый. НКВД йæм дзæгъæлы йæ цæст дары? Фæлæ 
уыдонæн дæр феххуыс хъæуы. Цæмæй дзы афоныл æдас 
суæм. Науæд... Ам чидæртæ та афтæ хъуыды кæнынц, 
Сандройы куысты бæрæггæнæнтæ, дам, дæ участочы бæ- 
рæггæнæнтæй хуыздæр сты æмæ йæ хицауады хæрзиуæг 
райсынмæ бавдисынмæ хъавынц... Мæнмæ ис иу фæнд. 
Хурмæ йын рахæссын хъæуы йæ сусæг фæндтæ. Газет- 
мæ йыл ныффыссæм. Ды фыссынмæ хорз куы арæхсыс. 
Афтæ райгуырд, уыцы бонты районы газеты цы æб- 
уалгъ статья фæзынд Сандройыл, уый. 
— «Цымæ иннæтæ дæр ахæм знæгтæ вæййынц? Æви 
Сандройæн йæ. зонд фæцыди? Рахиз æмæ галиу кæцы 
у, уый нал зоны?» — йæхинымæр ахæм ныхæстæгæнгæ 
фæцæйцыд Сандро парткоммæ. 
Парткомы баййæфта ныхасгæнгæ секретары æмæ 
æрзæткъахæнты сæргълæууæджы. Дуары зыхъырæй куы 
бадзырдта, бацæуын æмбæлы, зæгъгæ, уæд æм уый тар- 
æрфыгæй ракаст æмæ загъта: 
— Чысыл фæлæуу. 
Ахæм хабар никуыма уыди, æмæ Сандройы искуы 
парткомы дуармæ æнхъæлмæ кæсын бахъуыди. Кæддæ- 
риддæр ам рæбинагыл нымад уыди. Фæстаг рæстæг 
ахæм аз нæ уыди, æмæ Сандро парткомы кæнæ шахт- 
комы уæнг ма уыдаид, раззагдæр пропагандист, къулы 
газеты редактор цалдæр азы фæд-фæдыл... Ныр æй га- 
зеты схуыдтой адæмы знаг. Парткоммæ фæдисы уайæ- 
гау куы бацыди, уæд ыл секретарь дуар рахгæдта: «Фæ- 
лæуу уал». Кæд цæфæй нæ мæлыс, уæд та дын рæхуыст. 
Мидæмæ куы бацыди, уæд ын секретарь йæхимæ 
нал фæкаст, фæлæ йæ афарста: 
— Гъы, куыд дæм фæкаст газеты фыст? 
— Æз та дæумæ æрбацыдтæн фæрсынмæ. 
— Партийы фæндагæй иуварс куы ахызтæ, уæд мæи 
куынæ фарстай. 
— Кæд уыди уый? 
— Уый тыххæй дæр никæмæн фехъусын кодтай... 
Уыцы фарстатæ иууылдæр парткомы равзардзыстæм. 
Райсом-иу ацы афон æрбацу, — йæхæдæг сахатмæ æр- 
касти. 
Парткомы æрбадты дæр уæлдай ныхас нал рауад. 
206 

Газеты цы фыст уыди Сандройы тыххæй, уый ныхмæ 
радзурæг нæ фæци. Раст сты дæр ничи загъта секрета- 
рæй фæстæмæ. Фæлæ йæ партийæ аппарыны тыххæй сæ 
къухтæ сдардтой. 
— Æрæвæр дæ билет мæнæ ам, — ацамыдта йын 
секретарь стъолмæ. 
Сандро сыстади, йæ дзыппæй партбилет систа, се 
’ппæт дæр æй куыд федтаиккой, афтæ йæ бæрзонд 
сдардта æмæ секретармæ баздæхт: 
— Мæнæ мæ партбилет. Ды йæ куыд æнцонæй ай- 
сынмæ хъавыс, афтæ æнцонæй мæ къухы нæ бафтыд. 
Æз æй райстон 1919 азы, урс æфсæдты чъылдыммæ мæ- 
лæтдзаг тохы куы уыдыстæм, уæд. Цæсты гагуыйау 
сыгъдæгæй йæ фæдардтон уæдæй абонмæ. Ныр æй айс, 
гъа!.Фен æй. Уæлдай хахх дзы нæй... Кæд æй сыгъдæг 
зæрдæйæ исыс, уæд мæм комкоммæ æрбакæс, æмæ йæм 
афтæмæй дæ къух æрбаиваз. 
— Æрæвæр æй мæнæ стъолыл... 
Сæ уынаффæйы ныффыстой: «Партийы рæнхъытæй 
æппæрст æрцæуæд, адæмы знæгтимæ йæхи кæй сбаста, 
уый тыххæй». 
Дæс азы йын радтой уæд. Æмæ йæ Сыбыры балæу- 
уын кодтой. Калымайы. 

VI 
, Чындзæхсæв 
1 
Бечырби фыццаг бон куыстæй куы æрцыди, уæд 
йæхи цæхсадта, тагъд-тагъд къæбæр ахордта. Иæ 
æфсæддон дарæс ног æхсад æмæ итувæрдæй скод- 
та, цырыхъытæ айдæнау куыд æрттивой, афтæ сæ ныс- 
сæрфта æмæ Былыхъæумæ араст. Фæскомцæдисонты 
хыгъды ныллæуынмæ. 
Иæ син ма йæ чысыл хъыгдардта цæугæйæ. Цæмæй 
йын уыцы сахъат къаддæр зына, уый тыххæй цыди 
дыууæрдæм узæгау. 
Секретары стъол дæр уыди геологты партийы къан- 
торы хæдзары. Фæрсгæ-фæрсгæ йæ ссардта. Фæлæ дзы 
секретарь чи у, уый нæ зыдта. Секретары бынаты Мин- 
тæйы куы баййæфта, уæд лæппу æвиппайды фæуыргъуы- 
йау. 
Бечырби куыддæр йæ райгуырæн зæххыл æрлæууыд, 
афтæ базыдта, Минтæ дæр ГРП-йы кæй кусы, уый. Чи 
зоны, йæхæдæг дæр уымæн фæтагъд кодта уым куысты 
кыллæууыныл. Минтæ дæр æй фехъуыста, Бечырби цы 
бон æрбацыди, тæккæ уыцы бон. Хохы æнæуи дæр ха- 
бар хорз хæлиу кæны. Уыцы бонты та уæлдай цымыдис 
уыдысты адæм. Чидæриддæр комы фæзыны ногæй — 
уайтагъддæр æй базонынц иууылдæр. Уæлдайдæр та 
хæстæй æрцæуæджы. Бечырби æмæ Минтæ дæр æр- 
хъæцмæ нал хъæцыдысты кæрæдзи фенынмæ. 
— Дæ бон хорз, æмбал секретарь — йæ цæсгом фæ- 
сырх, афтæмæй сдзырдта Бечырби. 
— Æгас цу, æмбал хæстон, — фестад секретарь. Бе- 
чырбийы цæсгомы уындæй Минтæ базыдта, йæхи цæс- 
208 

гом дæр кæй фæсырх. Кæрæдзийы къухтыл ныззæгæл 
сты. 
Уæддæр Бечырбийы нæма уырныдта, Минтæ фæском- 
цæдисы секретарь у, уый. «Афтæ секретары стъолы уæл- 
хъус æрбадт, æвæццæгæн», — ахъуыды кодта. 
Сног и фæстæмæ, гыццылæй лæппу æмæ чызджы 
зæрдæты хъарм бынат чи ’рцахста, уыцы хæлардзинад. 
Бирæ цыдæртæ зæгъын фæндыд сæ дыууæйы дæр. Фæ- 
лæ сын сæ уавæр фадат нæ лæвæрдта. 
Æрмæст уым, Минтæйы стъолы цур абадтысты æмæ 
аныхæстæ кодтой, афарстой кæрæдзийы. Уыйфæстæ йе 
’рбацыды сæр цæуыл уыд, уый бакодта Бечырби æмæ 
иумæ рацыдысты уынгмæ. Цæугæ-цæуын ма æрæмысы- 
дысты сæ сывæллоны бонтæй цыдæртæ, куы фæхицæн 
сты, уæд кæрæдзимæ цы фæйнæ писмойы ныффыстой, 
уый дæр. Бузныг загътой, уый тыххæй дæр кæрæдзийæн. 
Æндæр ницы. Уынджы дæр ма чысыл алæууыдысты, 
стæй хæрзизæр загътой. 
Чи зоны, цæуыл хъуыды кодта фæсивæды раздзог 
йæ ног фæскомцæдисоны фæдыл кæсгæйæ? Чызджы 
зæрдæ тар хъæд у, фæзæгъынц. Фæлæ йæм кæд лæппу- 
йы тыххæй æппындæр ницы хъуыдытæ уыди, уæддæр æй 
Бечырбиимæ къанторæй рацæугæ чи федта, уыдон чызг 
æмæ лæппуйы хъысмæт абарстой, акарстой æмæ йæ 
ахуыдтой. 
«Бечырбийæн агургæ æмæ æнæаргæ усаг. Минтæйæн 
та йæхи аккаг мойаг. Иунæгæй кæдмæ цæрдзæн?..» 
Кæй сæры сæвзæрдаиккой ацы ныхæстæ Минтæ æмæ 
Бечырбийы тыххæй, чи сæ загъта æппæты разæй хъæ- 
рæй — бæрæг нæу. Æцæг уыцы бонæй фæстæмæ лæппу 
æмæ чызджы хъысмæтыл сагъæс сæхимæ айстой. Æн- 
дæр тæрхон сын ничи хаста, сæ кой кæм æрцыдаид, 
уум. Сæхи сын фæрсæг нæ уыд: фæнды сæ æви нæ? 
Бечырбийы ныййарджытæм дæр бахæццæ сты уыцы 
койтæ. Иу бон Сæлимæт Хадзырæтыл амбæлд æмæ йын 
комкоммæ загъта, цыма йæ исчи минæвар барвыста, 
уый хуызæн: 
— Кæд уæ лæппуйæн исты хъуыддаг уæ зæрды ис, 
уæд уын замманайы чындзаг. Минтæйы хуызæн чызг, 
дæрдтыл куы фæзилат, уæддæр не ссардзыстут. 
— Дæ рынтæ куы бахæрин, æмæ уыцы уынаффæ нæ 
лæппуйæ куы фехъусин... Фæлæ, нæ зонын, ныр куыд 
курынц чызджытæ? Раздæр чызг æмæ лæппу сæхæдæг 
14 Амондагурджытж 
209 

бафидауынц, стæй уый фæстæ хисдæртæ æртæ чъирийы 
скувынц... Бацардаут сæ кæрæдзиуыл. Куы сргзы уой — 
тæккæ райсом дæр чындзæхсæв чи сараздзæн, уый æз,— 
дзуапп ын радта Хадзырæт йæ фарстæн. 
2 
«Æрхъуыны кувæндоны» бæлæсты ныццагъд чи ба- 
зыдта, уыдон дæр æй иннæтæн кой нæ уæндыдысты. 
Цыма хабар æппæты разæй кæй дзыхæй райхъуыса, 
азар уый хай фæуыдзæн, алкæмæ дæр афтæ касти, 
æвæццæгæн. Уымæ гæсгæ, цыма мурдæр ницы æрцыди, 
уый хуызæн алчи йæхи дардта. 
...Уыди «Уæлвæзы дзуары» бон. Уый у æгас комы 
кувæндон — фæззæджы зæдтæ æмæ дауджыты бон. Рай- 
дзаст ран ис. Æцæг йæ цæуæн зынгомау у: цалдæр тæс- 
сарыл къæдз-мæдз къахвæндагыл фистæгæй ссу суанг 
хъæды сæрмæ. Уым, хуссарырдæм уырдыггонд фæзы ас- 
тæу иу стыр къæйдуртæй къусгонд — кувæндоны хæ- 
дзар — йæ мысайнагдон. Сæрдæй зымæгæй йæм хур 
кæсы. Иуæй-иутæ йæ хъазгæйæ хонынц «Зæдты хъазæн 
фæз». Нозтимæ тынг Лымæн чи у, уыдон та, цы æфсон 
баназой, уый тыххæй ахæм ныхæстæ фæкæнынц: «Ацы 
райдзаст ран Уастырджи йæхæдæг дæр нæ фæлæудзæн 
æнæ бануазгæ». 
Иннæ хæттыты хуызæн æм бирæ адæм æрæмбырд. 
Алы хæдзар дæр ардæм куывды цæуы æртæ чъирийы 
æмæ физонæгимæ. Уыдонимæ — графины дзаг. 
Ацы хатт афтæ рауад, æмæ комы хисдæр Хадзырæт 
уым нæ уыд. Йе ’ртæ чъирийы, цæхджын фыдæй фарсы 
физонæг æмæ графин арвыста сæ сыхæгтæй кæйдæрй- 
мæ. Иæхæдæг нæ ацыд, нæфæразгæ дæн, зæгъгæ. Чъи- 
ритæ скувыны бар æрхаудта Гæбæтимæ. 
Дзæбæх цыди куывды хъуыддаг. Гауызы хуызæн 
цъæх нæууыл æрбаттысты хисдæрæй кæсдæрмæ. 
Цалынмæ не скуывтой, уæдмæ фæсивæд чысыл æд- 
дæдæр иу лæгъз ран хъазт ацарæзтой. Æмæ куывддо- 
нæй фыццаг райхъуыст фæндыры цагъд æмæ къæрццæм- 
дзæгъд. 
Бежаноны чызг Ладинка — æнаипп рæсугъд æмæ 
фæндырдзæгъдаг. Уый цагъдмæ æгомыг къæдзæхтæм 
210 

æмæ сау хъæды бæлæстæм дæр кафын æрцæудзæн. Фæй- 
нæ кафты акодтой, кæмæ та дзы дыууæ дæр æрхауд. 
Стæй уæд лæппутæ дæр хибар ран æрбадтысты æмæ сæ 
хъус дардтон, хисдæрты гаджидаутæй сæ куыд ницы аир 
вæза, уымæ. 
Бадты райдианы дыууæ-æртæ хисдæрæй фæстæмæ 
вæййынц мадзура. Алчидæр йæ сыхаджы хъусы бадзу- 
ры: «Цæй, нæ хисдæртæ цы загътой, уый хорзæй æрцæ- 
уæд». Фæлæ бадт æмбисæй куы фæфалдæр вæййы, уæд 
иуæй иннæ дæсныдæр басгуыхы кувынмæ. 
Чидæр, нуазæн йæ къухы, афтæмæй бирæ куы фæ 
куывта, уæд загъта: 
— Цымæ ацы хъæлдзæг бадт æмæ минасæн аргъ ис? 
Уыцы фарсты фæдыл нозтджын адæмы æхсæн рауад 
ахæм ныхæстæ: 
— Тынг раст зæгъыс, фæлæ уый кæйдæр зæрдæмæ 
иæ цæуы. 
— О, Къостайы загъдау, рухс кувæндæттæй хын- 
джылæг кæнын байдыдтой. 
— Æмæ чи у, æнхъæлут?.. Мæсыг хи дурæй хæлы. 
— Чи у, чи? Кæмæй зæгъут? 
— Уæлæ «Æрхъуыны кувæндоны» бæлæстæ чи 
акалдта, уымæй... 
Комкоммæ йæм ничи бауæндыд, фæлæ уайдзæфтæ 
иуылдæр хисдæр йæхимæ æмбæрста. Уымæн æмæ уый 
дæр ГРП-йы кусæг у. Уымæй дæр — завхоз. Уый цы 
æмбарын хъуыд Гæбæтийæн æмæ йæхи раст кæныныл 
батагъд кодта: 
— Куыд уæ æмбарын, уымæ гæсгæ сымах афтæ зæ- 
гьут: «Лалым, дæумæ дзурыи, Гæбæт, ды йæ бамбар». 
Фæлæ æз бæлас калынмæ дæр нæ уыдтæн, уынгæ дæр 
ницы фæкодтон... Хъæдæрмæг иæм куы æрбацæуы, уæд 
æй. æз райсын скъладмæ, стæй та йæ раттын, кæдæм 
хъæуы, уырдæм. 
Йæхи раст кæныны тыххæй ма уый дæр иу-дыууæ 
уайдзæфы загъта, æппæты разæй кæй уынаффæйæ уы- 
ди уыцы бæлæсты акалд, уымæн. Стæй хуыцау æмæ 
дзуæрттæй ракуырдта, цæмæй сын ма ныххатыр кæной, 
ахæм рæдыд кæй æруагътой чидæртæ, уый тыххæй. 
— Дауджытæ сын сæхæдæг тæрхонгæнæг фæуæнт,— 
загъта чидæр. 
— Гъемæ дæ хъуыддаг раст, — фæцарæхст æм Гæ- 
бæти. — Сæхи бар сæ уадзæм. Махæн нæ бон кувын у 
211 

æмæ кувдзыстæм, минас кæндзыстæм. Уыдоныл дæр 
хуыздæр бон куы уаид, геологтæй зæгъын, уæд кувæн- 
доны бæлæстæм не ’рхаудаиккой... Цæйут, фæлтау та 
фæйнæ баназæм. Уый махæн пайдадæр уыдзæн. 
— Тынг раст у! Иу дзæбæх сидт ма нæм фæкæн Гæ- 
бæти, — æрбадзырдтой фæйнæрдыгæй. 
Хорз сидт рауадзыны тыххæй Гæбæти йæ сæр дæр 
никуы аныхта. Куыддæр сыкъа йæ къухмæ райста, аф- 
тæ дард кæцæйдæр æрбайхъуыст æмыр гуыпп, арвы 
гæрахы хуызæн. Кæмтты араугæ, нæргæ ацыд уынæр. 
Иууылдæр сæ сæртыл схæцыдысты æмæ алырдæм хъу- 
сыныл фесты. Хæхты астæу æдзух бæрæг нæ вæййы, 
уынæр кæцæй æрбайхъуысы, уый. 
Бæстыл мигъы цъупп никуы зыны, афтæмæй арв нæ 
нæрдзæи, уый зыдтой. Фæлæ, чысыл раздæр цы быцæ- 
уаг ныхас рауад сæ фынгыл, цæмæй уый æндæрырдæм 
аздæха, уый тыххæй чидæр хъæрæй сдзырдта: 
— Иугай гæрæхтæй нæ фæтæр^дзыстæм! 
Иннæ ма йæм афтыдта: 
— Гъе, хоры Уацилла, фыдкъæвдайæ бахиз дæ ку- 
вæг адæмы, хорз уарын рауадз, адæмæн хор фаг куыд 
æрзайа! 
— Уый Уацилла нæу. Нæхионтæ сты, — Гæбæти йæ 
сæрæй ацамыдта «Хæйрæджыты коммæ». 
— Æмæ уе ’хсæг ам куы ий,—уый та кæсдæрты 
рдæм Муратмæ ацамыдта. 
— Уый циу? Уымæй нæм дæсныдæр æхсæг дæр ма 
ис. Дæлæ Хадзырæты фырт Бечырби. Фронты дæр уыцы 
куыст кодта. 
Цалдæр ахæм гæрахы ма куы фæцыди, уæд сеппæты 
дæр бауырныдтой Гæбæтийы ныхæстæ: геологтæ фехс- 
той сæ шпуртæ. 
Уыцы койтæ дæр та фæмынæг сты. Гæбæти йæ сы- 
къайыл схæцыд, сидт зæгъынмæ, фæлæ та ногæй хъæ- 
лæба райхъуыст. Ныр та кæсдæрты ’рдыгæй. Хисдæрты 
быцæуы уылæн уыдонмæ дæр бахæццæ. Æмæ кæсдæр- 
тæ хисдæртæй карздæрæй æртæрхон кодтой кувæндоны 
бæлæсты акалды фæдыл. 
Геологты партийы кусджытæй куывдмæ бирæ нæ 
рацыд. Фæскомцæдисонтæ æмæ коммунисттæй та дзы 
уыди æрмæст Мурат. Уый дæр, фæстæдæр фæскомцæ- 
дисон æмбырды куыд дзырдта, афтæмæй кувынмæ нæ 
ацыд, фæлæ фенынмæ. Ие ’мгар лæппутæ йæ бацъил 
213 

кодтой, хорз хъазт дзы уыдзæн æмæ бон-изæрмæ цъæх 
нæууыл фæкафдзыстæм, зæгъгæ Кафын дæр чи нæ уар- 
зы фæсивæдæй, стæй дзуары бын куывды куыд вæййы, 
уый никуыма федта быдираг лæппу. 
Фæлæ уыдон сеппæтæй тынгдæрчи фæуæлахиз Му- 
ратыл, уый уыди Ладинкайы сурæт. 
Ладинка фæндырдзæгъдаг кæм нæ уа, уый та цæй 
хъазт у? Æнæмæнг уым уыдзæн Ладинка. Æмæ йемæ 
иу уæлдай кафт куы акæна, уæд уый дæр мæнæ нæй 
Муратæн. Æмæ сразы. 
Кувæндоны бæлæсты ныццагъды кой фæсивæдмæ 
куы бахæццæ, уæд ыл фæсаууонмæ нæ дзырдтой, фæ- 
лæ комкоммæ Муратæй загътой, уый дæр дзы йæхæдæг 
калæг уыди, зæгъгæ. 
Мурат уыцы хъуыддаджы нæ уыди. Гæбæтийы хуы- 
зæн зæгъ, ницы федтон æмæ ницы зонын. Уый уыдаид 
æцæг. Æмæ, чи зоны, ууыл ахицæн уыдаид быцæу. Фæ- 
лæ æвзыгъд лæппу, ноджы ма «хъæбатыргæнæи хосæй» 
куы фæхъæстæ, уæд уый йæ сæрмæ не ’рхаста. «Хæрзаг 
ма чи зæгъа фæтарст», — фæмидæг йæ сæры. Æмæ 
дарддæр ницыуал ахъуыды кодта, афтæмæй, йæ бæ- 
лæсты кæмæн ныццагътой, уыцы дзуары æнæфсарм 
ныхасæй ралгъыста. Уæд, йæ фарсмæ чи бадти, уыцы 
лæппу йын къухы уæлармæй йæ былтæ бакъуырдта. 
Хæрамæй нæ. Хæларзæрдæйæ. «Уæлдай ныхас ма кæн», 
зæгъгæ. Фæлæ йæ Мурат бамбæрста хылы цæфмæ. Иæ 
цæстытæ цæхæртæ акалдтой. Цæфы рыстæй нæ. Фыр- 
мæстæй. Иæ туг рафыхт. Къух дард фæхаста æмæ лæп- 
пуйы æхсæрфарсыл сæмбæлд тыхджын дзæхст. 
Фæлæ лæппу дæр йæ сæрыл худ дары. Стæй уый 
дæр Муратæй къаддæр сидтытæ нæ анызта. Мураты цæ- 
’фæй пуртийау фесхъиудта. Хъæбыс-хъæбыс фесты, аф- 
тæмæй зæххы кæрæдзи æвдулынц. Иннæтæ сæм фев- 
нæлдтой. Уайтагъд лæппуйы фындзы хуынчъытæй туг 
калд, афтæмæй йæ Мураты бынæй скъахтой. Хисдæрты 
фынгæй дæр сæм чидæртæ æрбауади иргъæвæг. Хабар 
цæй фæдыл у, уый куы базыдтой, уæд уыдои дæр хæст- 
мондагæй ссыгъдысты. 
— Акæсæд ма исчи уымæ! Нырма йæ мады хъуымыз 
йæ донгæмттæй мизы, афтæмæй дзуæртты ныхмæ æвзæр 
дзыхæй дзуры... Нæ фыдæлтæ дæуæй æдылыдæр уыды- 
сты, куыдзы хъæвдын, — загъта хисдæртæй иу. — Уа- 
зæгмæ йæ къух чи исы, стæй кæсдæр дæ, уыййедтæмæ 
213 

дын ацы лæдзæгæй дыууæ дзæбæх цæфы æмбæлы уый 
тыххæй, — бæрзонд систа дынджыр бæрз лæдзæг. 
— Ау, нæ дзуæртты нын дæхицæй æлгъитыс, ноджы 
ма лæппуйы дæр марынмæ хъавыс?.. Æмæ уыцы хъæ- 
батырæй кæцæй æрхаудтай?—Фæхъæр кодта иннæ. 
Уалынмæ йæм февнæлдтой кæсдæртæ дыууæйæ. Му- 
раты сæрыл та уыдонмæ фæла.’бурдтой æндæр дыууæ. 
Уæд хисдæрты фынг дæр фехæлд. Иргъæвæг дзы кæцы 
у æмæ хылгæнæг, уый бæрæг нал уыд. 
...Хур къæдзæхы аууон фæци, фæлæ ма йæ тынтæ 
бæрзæндтыл хъазыдысты. Хуссары фахсы къахвæндæг- 
тыл æривгъуыдтой хрхкъахджытæ. Хъом хизæнуатæй 
æрцыдысты æмæ алчи кæрты йæ хъуг дуцы. 
Хуры рухс ма æрмæст арвыл зынди, афтæ куывд- 
дзаутæ дæр къордгæйттæй цæуын байдыдтой «Уæлвæ- 
зæй». Кæмæндæр йæ сæры фахс баст, кæмæн йæ къух 
ауыгъд йæ уæхскмæ, чи та къахæй чиугæ цæуы. Уыцы 
хуызæнæй сыл чи амбæлд, уыдонæн сæ зæрдыл æрлæу- 
уыдысты, хæсты рæстæг-иу æфсæддонты ахæм хуызæ- 
нæй куы уыдтой сæ комы, уыцы бонтæ. Куывддзаутæ 
сæхæдæг та иттæг разы уыдысты сæхицæй, уымæй стыр- 
дæр фыдбылыз дзы кæй не ’рцыд, уый тыххæй. 
Уый зæгъæн нæй сеппæтæй. Гæбæти тынг разыйæ 
нæ цыд куывдæй сæхимæ. Куыиникуы федта нозтджыч 
адæм хылгæнгæ. Дзуары бын-иу куывды куы фæбад- 
тысты, уый фæстæ федта лæджы мæрдтæ æрцæугæ дæр. 
Уыйфæдыл дыууæ туджджын мыггаджы кæрæдзи куы 
фæцагътой, ахæм хабæрттæ дæр æрцыди Гæбæтийы зон- 
гæйæ. Уæд сыл афтæ нæ хъуыды кодта. Чи зоны, уæд 
ма æрыгондæр уыди, æмæ ахæм цаутæ йæ зæрдæмæ 
арф нæ хъардтой. Чи зоны, уымæн уыдаид, æмæ йæхæ- 
дæг никуы никæимæ хыл кодта æрвонгæй дæр æмæ 
нозтджынæй дæр. Уый тыххæй йæхимæ уайдзæф æрха- 
уынæй нæ тарст. Уæддæр йæ зæрдæ йæхиуыл худы. 
Цæмæн цыди ацы куывдмæ? Кæд уæлæмæ ницы дзырд- 
той, уæддæр бирæтæ сæхимидæг дымст уыдысты «Æр- 
хъуыды» куывддоны бæлæсты цагъды мæстæй. Æрмæст 
исчи спичкæ асудзæд, уыййедтæмæ сæ масты дзæкъул 
ныттæпп ласдзæн. Уæдæ Хадзырæт хуымæтæджы нæ ра- 
цыди?.. Мурат йе схъæл ныхæстæй ныссуйтæ... 
— Дæумæ та куыд кæсы, Гæбæти? — афарста йæ иу- 
заман, йæ фарсмæ чи цыд, уыдонæй чидæр. — Куы ни- 
цы дзурыс? 
214 

— Цы, ома? Нæ дæ бамбæрстон. 
— Уæ гуырыпыйы кой кæнæм. Мураты хуызæн «хъæ- 
батыртæ» ма уæм бирæ ис, зæгъын, хуыцауы зæдты йæ- 
хицæй æлгъитын чи зоны?.. 
— Цы уын зæгъон?.. Адæм иууылдæр иухуызон не 
сты, — загъта сын Гæбæти цæуылдæр фæсмонгæнæгау.— 
Æз дæр ныр ууыл джихтæгæнгæ цæуын. Гъемæ нæ са- 
гъæс иу кæй у, уымæ гæсгæ уæ æз дæр фæрсын: мæ 
хъуыды раст у æви нæ? Цалынмæ геологтæ нæма æр- 
бацыдысты, уæдмæ нæ алчидæр ууыл хъыг кодта, нæ 
комы адæм нал ис æмæ нæ циныл цингæнæг нæй, нæ 
зианыл,—хъыггæнæг. Ныр нæм адæм куы фæфылдæр, 
уæд та сæ тыхсгæ кæнæм. Æз мæхицæй дæр зæгъын. 
Уæхимæ ма бамбарут ацы уайдзæф. Ахъуыды ма кæнут 
æцæг афтæ нæу? Чи æгæр æнкъард у, чи та — æгæр 
хъæлдзæг. Чи кусын уарзы, чи та — æнæ кусгæйæ хорз 
цардмæ бæллы... 
Гæбæти комкоммæ дзуапп нæ радта, фæлæ сæ но- 
джы æндæр хъуыдытæм аздæхта. Æмæ уымæй раст 
загъта. Адæмæн сæ уынд иухуызон куыннæ у, сæ зонд 
дæр афтæ. Уыцы хъуыдытимæ алчи йæ хæдзармæ æр- 
цыди куывдæй. Цыма бон-изæрмæ хос фæкарстой, уый 
хуызæн фæлладхуызæй, æнкъардæй. 
3 
Беж’анон тагъд кодта йæ арахъыл. Æрхæццæ кæны 
ГРП-йы кусджытæн сæ мызд йсæн. Æмæ уæдмæ йæ 
рæбыны иу авджыдзаг нозт нæй. Куыд та йæм цæудзы- 
сты уыцы бонты, уый йæ цæстытыл уайы. Æмæ сын 
уæд цы ратдзæн? Афтæмæй сæ ахуыр дæр фехæлдзæн 
Бежаноны хæдзармæ. Стæй мызд куы райсынц, уæд 
æрмæджы æхцайæ æлхæнынц. Алкæмæн йæ улупа йæ 
дзыпп куы ссары, уæд рæдау вæййы. Туман фелвас æмæ 
дын Бежанон литруат мигæнæн айдзаг кæндзæн. Куы 
ма дæ хъæуа, уæд та — ноджыдæр. Уыйас дæр дæм ту- 
мантæ уæд... Уыйфæстæ та литры æрдæггай æлхæнын 
байдайынц. Чи та сæдæ граммы номыл дæр æрбараст 
вæййы. «Аппетиты тыххæй». Дæхи цур æй ануаздзæн 
æмæ дысæй йæ былтæ асæрфдзæн... Нæ, грамгай чи 
æлхæны, уыдон пайда не сты. Ахæмтæ дæр дзы вæййы, 
æмæ иу куы ануазы, уæд ныхæстыл фæвæййы. Уалын- 
215 

мæ йæ комыдæттæ иыхъуырын байдайы. Иæ зæрдæ 
ноджыдæр æрцагуры... Грамгай’чи нуазы, уыдон тагъд- 
дæр расыг кæнынц æиæ закъусгæйæ... Афтæмæй мæ хæ- 
дзарæй иозтджынæй куы цæуой... Уæд адæймаг койаг 
кæны. Фæлтау литр нæ, фæлæ агуаиæн дæр бануаз дæ- 
хи хæдзары. Мæнæй йæ ахæсс, стæй йæ калгæ дæр 
акæн... Бынтон æвзæр та уый у, æмæ иуæй-иутæ хæс- 
джынæй куы фæагурынц. Иугæр арахъ хъуыры куы 
фæдæле вæййы, нозт та сæрæй куы ссæуы, уæд ма æх- 
ца дæттын кæмæ цæуы? Иæ, нæ! Æнæ æхцайæ нозт уæй 
кæнынæй фæсмойнагдæр хъуыддаг ницы ис. Ууыл Бе- 
жанон ахуыр у. Кæнæ ма капекгай дæ къухы бафтдзæн 
де ’хца, кæнæ уый дæр нал. Ам сæ фылдæр рæстæгмæ 
цæрыиц: абон кусы, райсом æндæр кæдæмдæр афардæг, 
хуыздæр мыздагур. Бежаноны арахъы аргъ та — дон 
хиды бынты... 
Ацы ныхæстæй арæхдæр ницы фæдзурынц Бежанон 
æмæ ’йæ чызг Ладинка сæ хæдзары æрмæст’сæхæдæг 
куы вæййынц, уæд. 
«Хорз фынгыл хæрæджы сæр» кæмæй фæзæгъынц, 
Бежаноны дæр ахæм схонæн ис Къалагомы цæрджыты 
æхсæн. Иæ конд — адæймаджы хуызæн, йæ уынд дæр. 
Фæлæ сæ митæ ахæм не сты мад æмæ чызгæн. 
Бежаноиæн ацы чызг куы райгуырд, уый фæстæ йæ 
йæ лæг ныууагъта æнæ фау, æнæ загъдæй æмæ кæдæм- 
дæр адымдта. Сæ мыды цы къæм бахауд лæг æмæ 
усæн — сæхи з’æрдæ се ’вдисæи. Хылы кой дæр сæ нæ 
райхъуыст. Æрæджиау, хабар куы базыдтой иууылдæр, 
уæд ын алчидæр йæхимæ гæсгæ æфсон агуырдта. Иуæй- 
иутæ та æцæджы хуызæн дзырдтой. «Лæг йæ сылгой- 
магыл æддæкъахæй æнæууæик кодта æмæ дзы æнæфыд- 
былызæй йæхи айста». 
Уый раджы уыди. Фæлæ дзы уæдæй абоны онг ха- 
бар нæй, уынæг дæр æй нæ фæци. Æрмæст зæрдаивæй 
дзырдтой, Дард Скæсæнмæ алыгъд æмæ уым æндæр 
усимæ цæры, зæгъгæ. 
Лæгæй йæ бон куы базыдта Бежанон, уæд, йæхи 
æмæ йæ чызджы дарынæн цы мадзæлттæ зыдта, уыдон 
кодта. Колхозы акуыста, скъолайы — мæрзæгæй. Стæй 
та-иу æгуыстæй дæр абадти. Цæмæй царди ахæм за- 
ман —хуыцау йæ зонæг. Æцæг æххормаг кæй нæ вæй- 
йы, уый бæрæг уыд. Дзыхæй æдзух йæхи фæхоны «мæ- 
гуыр сидзæргæс», фæлæ уындæй ахæм нæ уыд Бежа- 
216 

нон. Цыма йæ буары хæцъæфтæ стæгдарыл фидаргоид 
ие сты, уыйау уæгъд змæлд кодтой цæугæйæ. «Йæ лæ- 
джы мæстæй зæрдæниз ссардта æмæ уымæн нард хæс- 
сы», — дзырдтой дзы хъазгæйæ. 
Мæллæг сылгоймæгтæм йæ цæсты фиутæ тадысты. 
Фæлæ йæ хæстæг чи зыдта, уыдон æй æмбисондæн хас- 
той: æрбадтæн ын карчы мард хæрдваг нæ вæййы. Ие 
стджытæ, дам, ын куы æркъæпп-къæпп кæны, уæд 
дуары æдде куыйтæн сæ комыдæттæ бæндæнтæй ивæ- 
зыи байдайынц. Февнальшмæ дæр рыичыны хуызæн 
иæу. Дыууæ бедрайы амæнтгæйæ кæнæ æнтыдæй седза- 
гæй куы фелвасы, уæд рогæн фæцæйуайы, цыма йæ 
къухты афтид мигæнæнтæ ис, уый хуызæн. 
Хæсты фæстæ Бежанон дæр быдырмæ ралыгъд. Уым 
хуыздæр царды фæрæз ссардта Бежанон дæр, арахъ 
уагъта æмæ йæ сусæгæй уæй кодта. Раст зæгъын хъæ- 
уы, уыцы куыст хохы дæр кодта, фæлæ уым афтæ пай- 
дайаг нæ уыди. Иуæй хор зын арæн у уым, иннæмæй — 
хохы арахъ чи æлхæны? Кæд искуы-иу хатт быдираг 
колхозон фыййæуттæ. Гъемæ куы рапарахат кодта ацы 
пайдайаг куыст, уæд та ам дæр йæ размæ цæлхдур фæ- 
зынд. Иубон æм хъæусоветмæ бадзырдтой. Уым бай- 
йæфта милицæйы кусæджы. Бартхъирæн æм кодтой: 
«Куыддæр ма дæ арахъ уæйгæнгæ базонæм, афтæ-иу 
хъаст ма ракæн»... 
Уалынмæ фехъуыста хорз хабар: адæм фæстæмæ 
хохмæ лидзынц. Хохы хæзнатæ агурынмæ бавнæлдтой 
æмæ дзы адæм хорз æхца кусынц... 
Бирæ æхца кæм ис, уым Бежанонæн дæр кæд æвзæр 
нæ уаид: æхцаджын адæм арахъ куыннæ æлхæндзысты? 
Æмæ уый дæр фæстæмæ æрбалыгъд быдырæй хохмæ. 
Иæ арахъуадзæн мигæнæнтæ дæр йемæ æрбаласта. 
Бежанонæн быдырæй хохы бирæ æнцондæр уыди 
арахъы куыст, уæлдайдæр фыццаг бонты: ам нæ мили- 
*цæ уыди, нæ хъæуыхицау. Ноджы ахæм фæсвæд ран 
царди Былыхъæуы, æмæ йæм цалынмæ джигулмæ ба- 
цыдаид исчи, уæдмæ йын фенæн нæ уыди, арахъ уадзы 
æви хæринаг фыцы. 
* •* * 
Иу бон Минтæ куыстæй куы æрцæйцыд, уæд скъо- 
лайы ’рдæм фæзылд. Скъолайы директор Иналыхъ у 
217 

иумæйаг партион организацийы секретарь. Уымæ гæсгæ 
фæскомцæдисон секретары йемæ аныхас хъæуы. Куыд- 
дæр скъолайы уынджы фæзылд, афтæ Иналыхъыл хæр- 
хæмбæлд фæци. 
— Æз та ма дæумæ цыдтæн! — бацин кодта Минтæ. 
— Æз та дæу куы федтон, уæд дæ размæ рауад- 
тæн, — дзуапп ын радта Иналыхъ. 
Уыцы ранæй фæстæмæ аздæхтысты дыууæ секрета- 
ры. Цалынмæ скъолайы цурмæ бахæццæ сты, уæдмæ 
сæ дзуринаг хъуыддагыл бадзырдтой. 
Иу бон Былыхъæуы фæд-фæдыл æрцыди дыууæ зын- 
гæ цауы: куывддзаутæ фæхыл сты сæ дзуæртты сæрыл, 
æмдзæрæны лæппутæ та — Бежаноны чызджы сæрыл. 
Уый фæдыл уыд сæ ныхас коммунистты æмæ фæсивæды 
разамонджытæн. 
4 
Хохкъахджыты æмдзæрæны бон-изæрмæ сабыр уы- 
ди, æдзæрæг кæрты хуызæн. Боны сменæ куысты ис, 
æхсæвы сменæйы чи уыди, уыдон та хуысгæ кæнынц. 
Æрмæст дзы изæрæй райхъуыст змæлд æмæ уынæр: чи 
хæринаг цæттæ кæны, чи йæ кусæн дарæс æхсы, æм- 
пъузы, чи цы... Уыцы «æфсины змæлдтытæй» куы рав- 
дæлдысты, уæд та сæ райхъуыст хъазын, худын æмæ за- 
рыны хъæр. Афтæ вæййы алы бон дæр. 
Фæлæ дзы ацы изæр райхъуыст бынтон æндæр уы- 
нæр. Æмдзæрæны цæрджытæ йæм сæхи цæттæ байдыд- 
той фæндагыл, сæ куыстæй куы ’рцæйцыдысты, уæд. 
Хуссары фахсыл къæдз-мæдз къахвæндагыл уырдыг- 
мæ цæугæйæ се ’хсæн цыди ахæм ныхас: 
— Цымæ абон никуы ницы ис? Ацы дзæбæх изæр 
дзæгъæлы сæфтæн æвгъау у, — сдзырдта сæ иу. 
Фарст æргом ныхæстæй нæ уыд, уæддæр бамбæрс- 
той, се ’мбалы зæрдæ цы æрцагуырдта, уый. Æмæ йын 
дзуапп раттыныл батагъд кодтой: 
— Бæгуыдæр—уæлæ «Уæлвæзы дзуары» бын стыр 
куывд ис. Афонмæ дæр дзы къæрццæмдзæгъдæй нуа- 
зынц. 
— Уымæй махæн ницы пайда ис. Муратæй цы зæ- 
гъинаг дæ, уый зæгъ. Дзæбæх хъæлдзæгæй та æрцæу- 
дзæн, æвæдза... Лæг у æмæ лæджы митæ кæны. 
218 

— Æмæ йæм хæлæг чи кæны, уымæн дæлæ Бежа- 
нонмæ хъæлдзæггæнæны хос. 
Бежанонмæ рæсугъд чызг дæр ис, фæлæ дзы дæуæн 
пайда нæй. 
— Кæд дæм æхца ис, уæд дæуылнæ? 
— Ау, æмæ йæ чызджы дæр æхцайыл уæй кæны? 
— Спекулянтæн та цы хъауджыдæр у? Уæлдайдæр 
арахъ уæйгæнæгæн. Уый æхца мондагæй йæ чызджы 
дæр æрбауæй кæндзæн... Иу дзæбæх лæппуйæн. 
Уыцы ныхæстæ иууылдæр уымæн рауадысты, æмæ 
уыцы изæр Муратмæ хъæлдзæгæй æрцæуынмæ æнхъæл- 
мæ кастысты. Дзуары куывдæй цы хуызæнæй æрцæ- 
уынц, уый никуы федтой? 
Цæмæй йæм уыдон дæр хæлæг ма кæной, уый тых- 
хæй сæхи бахъæлдзæг кæнын сæ зæрды æрæфтыд. Куы- 
дæй, — ууыл дæр ауынаффæ кодтой, цалынмæ сæхимæ 
цыдысты, уæдмæ. Мызд раджы райстой. Уыцы афон сæ 
алкæйы дзыппытæ дæр афтид вæййынц. Фæлæ бæх кæм 
стулы, уым дæр ма æрду аззайы, фæзæгъынц. Кæмæ 
ма цы капеччытæ разынд, уыдон сæ иуы къухы аны- 
мадтой, æмæ уый Бежанонæй литр æрбадавта. Анызтой 
йæ æхсæвæры размæ. Фæйнæ цайцымæны сæм дзы æр- 
хауд. 
Куыддæр сæм бахъардта, раст уыцы сахат фæзынд 
Мурат. Æцæг, куыд æнхъæл уыдысты, афтæ хъæлдзæг 
нæ уыди. Иннæ хæттытæй æнкъарддæр. Цыдæр тарæр- 
фыгæй касти. Мæстджынхуыз. Цыма дысон æхсæвæддæ 
баззад æмæ æд дарæс хуыссыд, уыйау йæ костюм — 
æнцъылдтæ. 
«Барæй йæхи афтæ дары, цæмæй йыл нозтджынæй 
ма фæгуырысхо уæм», — ахъуыды кодтой æмбæлттæ. 
Æмæ йæм къахæн ныхæстæ æппарын байдыдтой фæй- 
нæрдыгæй: 
— Цы хабар у, лæппу, хæцаг галы каст куы кæ- 
ныс? —сдзырдта йæм иу. 
— Нæ, фæлæ йыл цыма абондæргъы тæдзгæ фæ- 
кодта, уый каст кæны, — афтыдта йыл иннæ. 
«Мæ хылы хабар сæм æрхæццæ. Мæлæты тагъд нæ 
уыд... Хъуамæ ма йыл къæхтæ æмæ къухтæ бафтыд»,— 
ахъуыды кодта Мурат. Æнæбары бахудт æмæ сын 
дзуапп радта: 
— Ницы мæ ракъахдзыстут. Æндæр исты цагъд 
акæнут фæлтау. 
219 

— Æмæ кæд абондæргъы Ладинкайы æмбисонды 
цæгъдтытæм хъусынæй нæ бафсæстæ, уæд ма æндæр 
цавæр цагъд дæ зæрдæмæ фæцæудзæн? — алхыскъ та 
йæ кодта йе ’мбал хохкъахджытæй иу. 
Уый фæстæ ныхас ныхасы къахын байдыдта. Фæс- 
тагмæ хъаугъа рауад æмбæлтты æхсæн. 
Ладинкайы коймæ Мурат сонт мæсты æрбаци. «Кæй 
цы хъуыддаг ис Ладинкаимæ та?» — ахъуыды кодта. 
Уæддæр йæхи мæстыхуызæй нæ равдисыныл бацархайд- 
та. Нозтджынæй йыл куы фæгуырысхо уой йе ’мбæлттæ, 
уымæй нæ тарсти. Абоны хылы фæстæ уыцы сахат йæ 
нозт цыдæр фæци. Фæлæ йе ’мбæлттæ хъæлдзæг кæй 
сты, уый дæр бамбæрста. Æмæ тызмæг ныхас куы скæ- 
на æмæ та йын ноджыдæр загъд куы расайа, уæд ын 
йæ раст.кæнæ йæ зылын ничиуал равзардзæн... Ныр 
дæр, куыд рауайдзæн, цы бæрæг и? Ноджы ма сæхи 
кусджытæй дæр искæимæ куы фæхыл уа, уæд ын 
ГРП-йы бынат нал ис. Темболат æй æмбойны федде 
кæндзæн йæ куыстæй. Уый хорз зыдта Мурат æмæ ны- 
хас лæгъздæр куыд ацыдаид, ууыл архайдта йæхины- 
мæр. 
— Нæлгоймæгты ныхасы чызг та кæцырдæм хъæ- 
уы? — загъта æппынфæстаг, куыд зыдта, афтæ сабы- 
рæй. 
Уыцы ныхæстыл та лæппу тыххудт скодта хъæрæй 
æмæ загъта: 
— Чызджы тыххæй абон «Уæлвæзы дзуæрттæм» 
куывды фæцыди, фæлæ сын сæ кой йæ сæрмæ нæ 
хæссы. 
Ладинкайы кой чи скодта, уый уыди фæзыхъæуккаг 
лæппу, браузилæг. Муратæн йæхи æмгар. Асæй дæр 
æмæ кондæй дæр уый хуызæн. Хъаруйæ та ахæм у, 
æмæ йыл йе ’мгар лæппутæй хъæбысхæстæй никуы ни- 
чи фæтых. Уый тыххæй йæ иухатт чидæр хъазгæйæ 
Бола схуыдта æмæ ма абон дæр йæ ном Болайæ баз- 
зад. Суанг ма йæм йæхи бинонтæ дæр уыцы номæй 
дзурынц. 
Бола æмдзæрæны нæ цæры. Фæлæ йæ уæгъд рæс- 
тæг фылдæр уым æрвиты. Ныр дæр та сæхимæ нæ ба- 
здæхт, фæлæ уыциу растæй æмдзæрæнмæ æрбацыд. 
Мурат цы хабæрттæ æрхаста, уый базонынмæ. Æндæр 
исчи куы алхыскъ кодтаид Мураты Ладинкайы коймæ, 
уæд ын афтæ хъыг нæ уыдаид. Уымæн æмæ уый æцæг 
220 

цы у, уый уыдаид. Уымæй аххосджын фылдæр йæхæ- 
дæг у. Ладинкайы кой искуы куы уа, уæд, хъæуа нæ 
хъæуа—Мурат чызджы ном йæ дзыхы радавы æмæ йæ 
йæхи фарсмæ авæры: «Абон Ладинкайы федтон... Ла- 
динкаимæ акафыдтæн... Ладинка ацагъта... Ладинка... 
Ладинка...» Æндæр йæ дзыхæй дзырд не схаудзæи 
Муратæн, йе ’мгæртты æхсæн чызджы кой куы æрцæ- 
уа, уæд. 
Мураты ныхæстæ чызджы хъустыл дæр уадысты. 
Уымæ гæсгæ дызæрдыг нал кодта Ладинка, ацы дзæ- 
бæх быдираг лæппу йæ кæй бауарзта, ууыл. Афтæ мад 
дæр. Æмæ æнхъæлмæ кастысты, Мурат сæм минæвæрт- 
тæ кæд барвитдзæн, уымæ. Муратæн та йæ фæсонæр- 
хæджы дæр нæ уыди Ладинкайы ракурын. Кафаг æмæ 
фæндырдзæгъдаг, бакастæй — сæрфтбыл. Ахæм чызджы 
кой кæнын кæмæ нæ цæуы лæппутæй? Кæй нæ фæнды 
йемæ акафын? Æцæг æй иуæй-иутæ æргомæй фæкæ- 
нынц, хъазыны охыл, Мураты хуызæн. Иннæтæ та — 
сусæгæй, йæхæдæг йæхи рæвдауынæн, Болайы хуызæн. 
Бола рагæй зоны Ладинкайы, гыццылæй нырмæ. 
Скъоламæ дæр иу рæстæг цыдысты. Фыццаг æй хъуы- 
ды дæр нæ кодта. Чызджытæм кæсын æмæ сæ кой кæ- 
нынхъом куы фæци, уæддæр ма йын Ладинка уыди æр- 
мæст дæр «Бежаноны чызг». Æниу æй канд Бола нæ 
хуыдта афтæ. Комы лæппутæ — иууылдæр. Уымæн æмæ 
зыдтой, Бежанон сыгъдæг фæллойæ нæ цæры. Æмæ сын 
уый тыххæй йæ чызг дæр фидиссаг уыди. 
Уалынмæ чызг рахъомыл. Иæ кой кæнын байдыдтой. 
Рæсугъд, кафаг æмæ фæндырдзæгъдаг. Ноджы Бежа- 
нон йæ чызджы æрвыста æмбисонды арæзтæй. Уынджы 
дæр æй хуымæтæджы дарæсы кæнæ хæцъил дзабырты 
рацæугæ ничи федтаид. Ие ’мгæрттæй йæм бирæтæ хæ- 
лæг кодтой. «Ладинка йæ хæдзары кæй дары, уыдон мæ 
хъазтмæ хæссынæн куы уаиккой», — дзырдтой-иу арæх. 
«Ацы иунæг чызгæн мæ къæхтыл цæуын. Уадз æмæ 
мын аивæй ауайа адæмы æхсæнмæ», — дзырдта-иу мад. 
Дзаумайы дзæбæх æмæ хæринаджы хорз амал код- 
та ’мад йæ иунæг сывæллоиæн. Чындздзон чызг куы 
ссйс Ладинка, уæддæр ма йæ Бежанон сывæллон 
хуыдта. «Иæ комы комдзагæй йæ хæссы» кæмæй фæзæ- 
гъынц, ахæм. 
Гъе, уыцы рæстæг ыл æрхæцыд Болайы цæст. Фæлæ 
йæ æддæмæ хъæр нæ уæндыд* Уарзондзинады фæдыл 
221 

зæрдæйы фæндтæ та æмбæхсын нæ комынц. Кæс, æмæ 
та-иу Бола Бежанонты дуæрттыл ауади — куы иуыр- 
дæм, куы иннæрдæм. Æппындæр æй хъуыддаг куынæ 
уыдаид, уæддæр. «Кæд Ладинкайы искæцæй ауынин, 
науæд та йæхæдæг мæ фæдыл ракæсид». Хъазты Ла- 
динка ракафыд — Бола æнæ хонæгæй дæр рагæпп лас- 
дзæн. Ладинка æндæр лæппуимæ кафы, зæгъгæ, уæд 
Бола йæ къухтыл нал фæауæрды æмдзæгъдæй. Уадз 
æмæ йæ Ладинка бамбара, уый тыххæй йæ удæй кæй 
бацыди. 
Ладинка йæ бæгуыдæр æмбæрста. Фæлæ йæ иннæтæ 
дæр зыдтой, Бола цы низæй хъæрзы, уый. 
Иухатт та Ладинка хъазты иу чызгимæ дæларм-уæ- 
ларм хæцгæйæ лæууыдысты æмæ сæ кафты радмæ æн- 
хъæлмæ кастысты. Бола Ладинкаимæ фемдзаст. Лæппу 
йæ мидбылты фæлмæн куыд бахудт, уый зонгæ дæр нæ 
бакодта. Фæлæ йæ чызджы уынаг цæстытæ ацахстой 
æмæ уыцы минут йе ’мбалы хъусы цыдæртæ адзырдта. 
Стæй дыууæ дæр Боламæ бакастысты. Уый йын мæ кой 
кæны»,—загъта Бола йæхинымæр. Уыцы æхсызгон 
хъуыдыйæ йæ цæсгом куыд асырх, уый дæр бафиппайд- 
та. Фырцинæй æви фырæфсæрмæй, уый дæр нæма бам- 
бæрста, афтæ йæм иу лæппу хъæрæй æрбадзырдта: 
«Бола, дæ цæстытæ фæзылын уыдзысты, чызджытæм 
æгæр куы кæсай, уæд». Уыцы мæстæймарæн ныхас дæр 
Болайæн хъыг нæ уыди. Уадз æмæ Ладинка æмбара, 
иннæты æхсæн Бола уымæ кæй кæсы, уый. 
Бола Ладинкамæ цы зæрдæ дары, уый Мурат дæр 
зыдта. Æмæ йæ уый тыххæй амæстæймарын йæ зæрды 
æрæфтыд. Цыма æцæг æмыджыртæ сты, уый хуызæп 
йæхи скодта æмæ йæ къахы: 
— Дæхицæй йæ нæ зоныс?.. Æз дæр афтæ: æдзух- 
дæр æй куы уынин Ладинкайы, йæ дыууæ цæстмæ йын 
куы кæсин, уый дæр мæ фæнды. Æмæ уым диссагæй 
цы ис? Уарзын æй. Стæй мæ йæхæдæг дæр уарзы... 
Ацы фæстаг ныхæстæ загъта, цæмæй Бола тынгдæр 
смæсты уа. Иæхинымæр та афтæ хъуыды кодта уыцы 
сахат: «Ладинкайы мæ дæстæй дæр куынæ фенин, æмæ 
Минтæ мæн куы бауид. Уæд дын Ладинка амæттаг 
уæд». Фæлæ Мурат зыдта, Бечырбийы раз йæ хъуыдда- 
гæй кæй ницы рауайдзæн Минтæимæ. Æмæ йæ уый 
тыххæй ской нæ уæндыд. Уый фыдæнæн Ладинкайы но- 
мæй йæхи рæвдыдта. 
222 

— Æмæ, æз æдзух Ладинкайы уындмæ бæллын, уый 
цæмæй зоныс? — афарста йæ Бола уыцы сагъæсхуызгч! 
— Адæм æй иууылдæр зоиыиц, канд æз нæ. Хъазты 
йæм дæ цæст куыд фæныкъуылдтай, уый дæр ма фед- 
той. Адæм уынаг сты... 
Бола ахæм æргом ныхас никуы кодта йе ’мгæртты 
æхсæн Ладинкайы тыххæй. Стæй уыцы боны фемдзаст 
æмæ бахудт афтæ айхъуысдзысты, уый æнхъæл дæр нæ 
уыди. Æмæ ныр Мураты æргом ныхасæй фефсæрмы. 
Исдугмæ фæуыргъуыйау лæппу. Уыцы минут йе 
’мгары ныхæстæн дзуапп раттынмæ дæр нæ сарæхст. 
Стæй йæм уæд æвиппайды йæ зæрдæ сдзырдта: «Мурат 
куынæ æфсæрмы кæны Ладинкайы койæ, уæд дзы æз 
цæмæй тæрсын?» — Æмæ йын срæцыгъта, Муратæй но- 
джы æнæрвæссондæр хуызæй: 
— Гæды фиумæ куынæ æххæссы, уæд æй мархо 
хоны... 
Муратмæ фыццаг нæ бахъардта Болайы мæстæйма- 
рæн ныхас. Æмæ схудти уый дæр, иннæтæ куыд схуд- 
тысты, афтæ. Стæй уæд æмбарын байдыдта, се ’мгæрт- 
тæ Болайыл нæ, фæлæ Муратыл кæй худтысты. Æвип- 
пайды та йæхимидæг рафыхт. Сабырæй йын дзуапп рат- 
тынмæ хъавыд, фæлæ та йын нæ рауад. Æхсæрфарсы 
цæфы хуызæн æм фæкаст æрæджиау Болайы ныхас. 
Æмæ цæуылдæр аджих, афтæмæй загъта: 
— А-гъа... Æз гæды, Ладинка та мын мархо, нæ? 
Дыууæ хъал лæппуйы æхсæн ахæм къахæн ныхæстæ 
куы рауад чызджы сæрыл, ноджы ма сыкъадзæфæй, 
уæд хылгæнаг уасджыты хуызæн мыхæй-ныхмæ алæу- 
уыдысты. Ацы хатт Муратæи йæ амоид уыди, æмæ сæ 
иннæтæ уыцы сахат аиргъæвтой, уыййедтæмæ йæхæдæг 
Болайы бынæй къахинаг фæуыдаид. 
Уый тыххæй ныр сæ дыууæ дæр дзуапп дæттынмæ 
æрлæууыдысты фæскомцæдисонты æмбырды раз. 
5 
Уыцы боп ма Былыхъæуы æрцыди иоджыдæр иу 
цау. Æцæг уый дардыл нæ айхъуыст. Йæ фæстиуджы- 
тæ йын фæстæдæр базыдтои адæм. Цау схоиæн дæр ын 
нæма у’ыди уыцы бон. Дыууæ æрыгон адæймаджы æх- 
223 

сæн цы ныхас æрцыд, хыл дæр кæм нæ рауад æмæ над 
дæр, уый цæй цау у?.. 
Гъе, фæлæ фæстæдæр базыдтой иууылдæр, уыцы са- 
быр ныхасы цы стыр фарн разынди, уый. Æгас комы 
цæрджытæ æмæ геологты чысыл бинонты къорд дæр 
ции кæуыл кодтой иумæ, ахæм цау расайдта фæстагмæ. 
«Уæлвæзы дзуары» куывды бадджытæ арвы гæрæх- 
тæй куы фæтарстысты, уæд сын Гæбæти раст загъта, 
уыдон Хадзырæты лæппу Бечырбийы гæрæхтæ сты, 
зæгъгæ. 
Иннæ бонты сменæтæй уæлдай уæд Бечырби сиф- 
тыгъта æмæ фехста цалдæр йтуры фылдæр. Афтæ ба- 
кодта сеппæты зондæй. Цæвиттон, хохкъахджытæй уы- 
цы бои сменæйы нæ уыдысты дыууæ кусæджы. Дзуары 
бон куыстмæ чи нæ рацыд, уыдонæн иннæтæ æфсон 
дæр нæ агуьгрдтой. Цы базоныи æй хъуыд: дзуары бын- 
мæ куывды афардæг сты. 
Уæд сменæйы чи уыди, уыдон та дзуары фыдæнæн 
сæ нормæйæ фылдæр метртæ бакъахынвæнд скодтой 
суанг райсомæй. Уый тыххæй уыдон дæр афонæй фыл- 
дæр афæстиат сты забойы. 
Ахæм бон, кæд фæллад вæййынц, уæддæр тагъд фæ- 
кæнынц хъæумæ, цæмæй рухсæй ныххæццæ уой. 
Бечырбийæн йæ цæф къах фидар нæма у æмæ уый 
тыххæй тагъд никуы фæцæуы. Ацы хатт дæр æнцадгай 
цыдысты Минтæимæ. Цыма изæры уæлдæфмæ тезгъойы 
араст сты, уый хуызæн цыдысты ныхасгæнгæ. «Иунæ- 
гæй йæ куыд ныууадзон?» — хъуыды кодта фæсивæды 
раздзог. Æнæуый та афтæ рауад, цыма барæй баурæд- 
той сæхи фæсте. 
— «Цы уа, уый уæд, — загъта Бечырби йæхинымæр, 
к’уы фæхибар сты, уæд. — Æгъгъæд у дæлгоммæ ныхæс- 
тæй кæрæдзи рæвдауын». Æмæ чызг æмæ лæппуйы æх- 
сæн рауад ныхас. 
— Минтæ, мæ зæрды цы ныхас ис, уый дын æргом 
куы зæгъон, уæд мæм смæсты уыдзынæ? 
— Цæмæй зонын, дæ зæрды цы ис? — фæлмæн ба- 
худт чызг. — Кæд мын исты æхсызгондзинад зæгъай, 
уæд ыл бацин кæндзынæн. Мæсты куы хъæуа, уæд та — 
мæсты. 
— Гыццылтæ нал стæм ныр. Гъемæ, зæгъын... нæ 
цардæн исты уынаффæ куы бакæниккам. Куыд дæм 
кæсы? 
224 

— Ома, цы уынаффæ? Нæ дæ æмбарын, —цыма 
æцæг не ’мбары Бечырбийы, уыйау æй афарста. 
— Тынг дзæбæх мæ æмбарыс. Ды дæр иунæгæй кæд- 
мæ цæрдзынæ æмæ æз дæр?.. Дæуæн нæ зонын, фæлæ 
æз дарддæр иунæгæй цæрыныл разы нал дæн. Нæ би- 
нонтæ дæр мæ схъуырмæ кодтой Гъемæ кæд алкæйы 
дæр бар ис, уæд мæн дæу йсдтæмæ ничи хъæуы. 
Се ’мбæлттæй хибар куы аззадысты, уæд Минтæ йæ 
къух бакодта Бечырбийы дæлармы æмæ йын йæ цон- 
гыл хæцыди, афтæмæй цыдысты. Тæригъæд ын кодта: 
кæд йæ риссаг къахæн æнцондæр уаид. Иыр куыддæр 
лæппуйæ уыцы ныхас сирвæзт, дæу йедтæмæ мæ ничи 
хъæуы, зæгъгæ, афтæ йæ къух æнцадгай раласта Бе- 
чырбийы дæлармæй. 
— ...Уæвгæ диссаг дæр уаид, æндæр искуы чызг агу- 
рыныл куы схæцин, уæд, — дзуры дарддæр Бечырби 
хъавгæ, уæлдай ныхас куы срæдийа, уымæй тæрсгæ- 
йæ. — Гыццылæй нырмæ кæрæдзийы зонæм. Скъолайы 
иумæ ахуыр кодтам æмæ хъазыдыстæм. Уыйфæстæ нæ 
хъысмæт ахаста алы фæндæгтыл. Фæлæ та, уыныс, иу 
ранмæ æрцыдыстæм. Иумæ кусæм. Æвæццæгæн, нæ 
амонд иумæ у, уыййедтæмæ уыцы тыфылты куы фестæм’ 
нæ иу дæр æмæ иннæ дæр, уæд ма уый æнхъæл чи уы- 
ди æмæ та ногæй фембæлдзыстæм. Æмæ æмбæлгæ дæр 
куыд? Нæ райгуырæн комы, фæрсæй-фæрсмæ кусæм. 
Уæдæ нæ фыдæлтæ дæр хæларæй цардысты, кæрæдзи- 
йы æмбæрстой... Иу дзырдæй, æз дæм ницы фау арын. 
Ды та? 
Минтæ æнцад йæ фарсмæ цыди æмæ йæм хъуыста. 
Æвæццæгæн æй фæндыд, цалынмæ хъæумæ ныххæццæ 
уой, уæдмæ дæр Бечырби ацы ныхас куынæ фæуид, 
стæй сæм~хъæу та тагъд куынæма разынид. 
Бечырби дæр куыннæ æмбæрста, чызгæн фыццаг 
хатт комкоммæ куы зæгъай, комыс мын æви нæ, зæгъ- 
гæ, уæд ын уыцы сахат разыйы дзуапп нæ авæрдзæн. 
Фæлæ йæм Минтæ зæрдиагæй куы хъуыста, уæд уый 
дæр йæ ныхас дардыл нывæзта. 
Сæхимæ куы ’рбаввахс сты, уæд æй Минтæ баурæд- 
та æмæ йын цыбыр дзуапп радта: 
— Фау дæр дыл не ’вæрын, æфсон дæр дын ницы 
кæнын. Иучысыл ахъуыды кæнон. Дзодзе æмæ Сандро- 
йы фæстæ иучысыл мæ зæрдæйы рыст ссæуа. 
— Æз дæр афтæ нæ зæгъын, æмæ ныртæккæ мæ фæ- 
15 Амондагурджытæ 
225 

дыл рараст у. Ды цы зæрдæйы рыстæй зæгъыс, уымæй 
æз дæр мæхи иуварс куынæ ласын. Цæй æмæ йæ або- 
нæй фæстæмæ нæ дыууæйæн иумæйагыл нымайæм. Кæд- 
дæра дын æнцондæр нæ уаид. 
— Бузныг. 
Æндæр уый фæдыл чызг æмæ лæппуйы æхсæн ны- 
хас нал рауад уыцы бон. 
Сандройы ахсты фæстæ «Хæйрæджыты комы» куыст 
фæлæмæгъдæр. Бынтондæр дзы нæ рацыдысты, сæ куыст 
кæм ныууадзынц, уырдыгæй сæ кусæнгарз куыд рала- 
сынц белы онг, афтæ нæ бакодтой. Æрмæст æм кусын- 
мæ нал цыдысты уыцы бонты, цыма сын æндæр ран 
æхсызгондæр кусинаг ис æмæ уал ардыгæй рæстæгмæ 
цæуынц, уыйау æй фæуагътой: Партийы сæргълæууæг 
æмæ хисдæр геолог кæрæдзийæн æргом нæ загътой, 
цыма сæ тæппуддзинадæй æфсæрмы кæнынц, уый хуы- 
зæн. Афтæмæй та сæ алчидæр йæхинымæр афтæ хъуы- 
ды кодта: «Кæд ма фадат фæуа, уæд ын кæронмæ йæ 
бæрæг æнæ базонгæ нæй — «Хæйрæджыты комæн». 
Раст зæгъын хъæуы, Сандромæ цы пълантæ уыди, 
уыдон афтæ фидарæй не ’нкъардтой партийы сæргълæу- 
уæг æмæ йæ сæйраг геолог. Фæлæ уæддæр сæ зæрдæ 
дардтой, цы хъуыддаджы бæрны бацыдысты, ууыл. 
Æмæ дзы æнхъæлцау уыдысты зæрдиагæй. Къозойы- 
фыртмæ та кастысты æнæуынон цæстæй. 
Сандройы фæстæ ерысы уылæн дæр иучысыл фæмы- 
нæгдæр. Иæ амидингæнæг Минтæ уыцы бонты уыди 
мæрдджыны хуызæн. Сандройы фыццаг ахсты хабар 
куы фехъуыста, уыцы бонæй тынгдæр. 
Иæ цæстыбынтæ куы ссур сты сидзæр чызгæн, уæд 
та загъта: «Цæй, ницы кæны. Арв куыд нæры, афтæ нæ 
цæвы. Кæд та ракæсид хур. Иæ фыццаг ахстæй куы 
суæгъд æмæ та фæстæмæ Къалагоммæ хæзнатæ агурæг 
куы ’рбацыд, уыцы боны фарн та кæд фæзынид». Ахæм 
зæрдæтæ йæхицæн авæрдта Минтæ. Иæ куыстмæ цыди 
фыццаджы хуызæн. Фæлæ ныронджы цæхæр нал сыгъди 
йæ риуы. 
Къуыри куы рацыди, уæд дын иу бон Къалагомы 
фæзынди æнахуыр адæм. «Коммæ къамистæй фылдæр 
226 

цы цæуы. Уыдон сæхи хъуыддаг кæнынц, мах — нæхи». 
Афтæ-иу хъуыды кодтой кæддæриддæр бирæтæ. Фæлæ 
ацы хатт уыди æндæр къамис, сеппæтдæр зæрдиагæй 
сæ хъус кæмæ æрдардтой, ахæм: «Баззайдзысты ма гео- 
логтæ Къалагомы æви нал? Уыдзæн æви нæ Къалаго- 
мы дыккаг Садон æмæ дыккаг Мызур?» — уыцы хæс 
хъуамæ алыг кæна ацы къамис. Уый партийы разамон- 
джытæ зыдтой. Базыдта йæ уайтагъд Минтæ дæр. 
Темболат зыдта, Минтæ Сандромæ цы зæрдæ дары, 
уый. Йæ фыды марды уæлхъус æй йæхи чызг кæй схуыд- 
та Сандро, уый та уæлдайдæр. Иæ дард фæндагыл куы 
цыди Сандро, уæд та йæ Темболатыл куы бафæдзæхста. 
Уымæ гæсгæ ныр Темболат дæр ноджы тынгдæр йæхи- 
мæ æрбахæстæг кодта Минтæйы. Æмæ æппæты разæй 
уымæн загъта, ай цавæр къамис у, уый. 
Иу бон сæ куыстæй куы ’рбацæйцыдысты, уæд Тем- 
болат фæсте йæхи баурæдта Минтæимæ ныхæстæгæнгæ. 
Æмæ йын радзырдта: 
— Сандро йæхи сæрмагонд фæндон бахаста трест- 
мæ, «Хæйрæджыты комы» хæзнатæ куыд басгарын хъæ- 
уы, уый фæдыл. Фæлæ ам цы мæскуыйаг къамис уыди, 
уый Сандроимæ не сразы. Уыдонмæ гæсгæ ацы комы 
хæхтæ цинк æмæ здыйы æрзæтæй мæгуыр сты. Гъемæ, 
дам, сæ кусын пайда нæ уыдзæн. 
Тресты разамонджытæй дæр иуæй-иутæ сразы сты 
уыдонимæ. Æмæ бауромынмæ хъавыдысты «Хæйрæ- 
джыты комы» геологон-сгарыны куыстытæ. Фæлæ Сан- 
дро йе ’рцахсыны размæ йæ гæххæттытæ обкоммæ ба- 
лæвæрдта. Æмæ ацы къамис обкомы уынаффæйæ æр- 
цыди ардæм. Æнхъæлдæн, «Хæйрæджыты комы» куыст 
бынтон нæ бамынæг уыдзæн». Къамисы уæнгтæ мын 
куыд загътой, афтæмæй «Хæйрæджыты ком» æцæгæй 
хъæздыг у цинкæ æмæ здыйæ. Æцæг, дам, арф сты æмæ 
мæскуыйаг ахуыргæндты дæр, æвæццæгæн, уый фæ- 
сайдта. 
Минтæ уыцы хабар куыддæр айхъуыста, афтæ фыр- 
цинæй пуртийау фесхъиудта йæ мидбынаты. Темболаты 
размæ алæууыд, фæурæдта йæ æмæ йæ афарста: 
— Æмæ уæдæ Сандройы фæстæмæ нæ рауадздзы- 
сты, кæд йæ рæстдзинад сбæрæг, уæд? 
— Гъе, уый тыххæй дын бæлвырд ницы зæгъдзынæн. 
Кæд æм æндæр ницы аххос ис, уæд... — ахæм æнæбæ- 
рæг дзуапп радта чызджы фарстæн Темболат. 
227 

...Иу бон Къалагомы партимæ æрбацыди трестæй 
гæххæтт: «Хæйрæджыты комы» геологон сгарыны куыс- 
тытæ кæнут дарддæр. Сæ фæтыхджындæры тыххæй цы 
мадзæлттæ зонут, стæй уæ цы æххуыс хъæуы, уыдоны 
тыххæй уæ фæндон æрбадæттут трестмæ фондз боны 
æмгъуыдмæ». 
Темболаты æмæ Красновы цинæн кæрон нал уыди. 
Тресты сæйраг инженер Сандройы ныхмæ цы сусæг 
хæст сарæзта, уым бацыдысты адон дæр. Къозойы-фыр- 
ты фæнд кæронмæ куы ахæццæ уыдаид «Хæйрæджыты 
комы» тыххæй, уæд Сандройы фæстæ бавнæлдтаид, 
æвæццæгæн, адонмæ дæр... «Тресты æвастæй цæмæн 
райдыдтат ацы ран кусын? Кæд сымах дæр Сандройы 
хуызæн знаггадгæнджытæ ие стут, уæд уый коммæ цæ- 
мæн бакастыстут?» — загътаид сын иуахæмы. Уымæй, 
бæгуыдæр, тарстысты. Æмæ Сандроимæ иумæ цæуыл 
куыстой, Сандро кæуыл фæкалди, уый раст разынди. 
Уый тыххæй Темболат æмæ Краснов сæхи уæлахиз хо- 
нынц. Æмæ уæлахиздзауты хуызæн ногæй бавнæлдтой 
сæ куыстмæ. 
•&•&•& 
«Хæйрæджыты ком» ногæй базмæлыд. Сандройы 
штольнæйæ фæйнæрдæм ацыдысты ноджыдæр дыууæ 
штрекы. Иæ сæрмæ хохы рагъыл бæрзонд слæууыд бы- 
раузилæн мæсыг. Иæ мидæг ын æрцарæзтой хуынкъ- 
гæнæн станок. Æндон бырæуттæ айгæрстой хохы буар 
æмраст бынмæ. Комы иннæ фахсыл бакъахтой штоль- 
нæ. «Хæйрæджыты ком» та адæмы æмæ машинæты ком 
фестад. 
Иу бон комы хисдæр Хадзырæт къантормæ æрцыд 
æмæ хицауæн загъта: 
— Темболат, дæ рын бахæрон! Дæ хорзæх мæ уæд, 
æмæ мын «Хæйрæджыты ком» фенын кæн. Миййаг тагъд 
куы амæлон, уæд мæрдты Сосейæн цы радзурдзынæн? 
«Хæйрæджыты комы» куыд кусут, уый мæхи цæстытæй 
фенон... 
— Табуафси, уый дын мæ уды бар. Тракторы фæдыл 
баст уæрдоны бадын бауæнддзынæ? Науæд дын ауылты 
фистæгæй зын уыдзæн, — ацамыдта хъæуы сæрмæ, гео- 
228 

логтæ кæуылты цæуынц, • уыцы къæдз-мæдз къахвæн- 
дагмæ. 
Рæхысдзалх трактор уæртджынхæфсы хуызæн абух- 
гæ быры хохы фæрстыл фæлгуыргонд фæндагыл. Иæ 
фæдыл дыдзæлхыг ныллæг уæрдон баст, уæрдоны — 
цавæрдæр машинæйы хæйттæ, геологты сæ куысты чи 
хъæуы, ахæм кусæнгарз. Уыдоны сæрыл бадгæйæ Ха- 
дзырæт бафардæг «Хæйрæджыты коммæ». 
Хадзырæт айбæрц фæцард æмæ ардыгæй ардæм 
«Хæйрæджыты комы» никуыма уыди. Хæйрæджытæй 
уыйас бæргæ нæ тарсти, фæлæ нæфæтчиаг бынатыл кæй 
нымадтой, уырдæм цæуын адæмæй æфсæрмы кодта. Ныр 
мæнæ тракторæй рахызт æмæ лæууы иу бæрзонд былыл. 
Кæсы бынмæ, арф коммæ. Иæ фæйнæфарс уæлвæзты 
æмæ кæмтты фæйлауы хохаг цъæх кæрдæг. Комы фал- 
лаг фарс та арвмæ схæццæ стьг митсæр къæдзæхтæ. 
Уæйгуыты агуаты хуызæн уæрæх комы фæхсты дыууæ 
ранæй зыны сгарджыты фæд — штольнæтæ. Сæ цуры 
адæм змæлы. «Уый та дын нырыккои хæйрæджытæ», — 
загъта Хадзырæт йæхæдæг йæхицæн. 
Ныртæккæ кæцæй рахызт, уыцы трактормæ кæсы, 
æмæ дæлæ фæтулы штольнæйы размæ. Ног сагъд телы- 
хъæдтыл, тын нывæндæгау, ныттыгътой телтæ. Уыцы 
телтыл згъоры электрон тых æмæ æхсæвæй-бонæй ку- 
сын кæны хохгæрдæн механизмтæ, æхсæв боны хуызæн 
рухс вæййы талынг «Хæйрæджыты комы». 
Штольнæ сæ хъæуы раз дæр федта Хадзырæт. Уы- 
мæ гæсгæ раздæр фæрасти мæсыггондмæ. Ахæм Къала- 
гомы никуыма уыди. Уый цур дæр адæм зыны. Куы сæм 
баввахс, уæд кæсы, æмæ мæнæ иу чызг, йæ цонг синмæ 
арæзт, афтæмæй йæ уæхскыл рогæн радавы дæргъæй- 
дæргъмæ æфсæн штангæ. Иннæ ахæм æфсæйнæгтæ рагъ 
амад кæм сты, уыдоны фарсмæ алæууыд æмæ йæ сæ 
сæрмæ баппæрста, цыма сусхъæд æрæф у, уый хуызæн. 
Иæ уæлæ уыди лæппуйы къурткæ, йæ дыстæ мидæгоз 
тылдæй, æмæ лæппуйы хæлаф, йæ къæхтыл — цъыфæй 
амæст батинкæтæ, йæ къухтыл — хуылыдз æрмкъухтæ. 
Фыццаг æй куы ауыдта, уæд æм фæкаст цавæрдæр фыд- 
цъылыс лæппуйы хуызæн æмæ дисæй амард, уыцы дын- 
джыр æфсæйнаг хъил куыд æнцоиæй хæссы, зæгъгæ. 
Уалынмæ йемæ куы фемдзаст, уæд æм чызг фæлмæн 
бахудт. 
— Уæууа, Минтæ куы дæ, сæрæй! — Хадзырæт дæр 
229 

æм бахудт. — Æмæ цавæр уæззæуттæ хæссыс уый, да- 
дайы хур?.. 
Цыдæртæ ма йын зæгъынмæ хъавыд тых куыст кæй 
кæны, уый тыххæй, фæлæ уалынмæ чызг фæстæмæ мæ- 
сыджы раз фегуырд. Æндæр ахæм штангæ та фел- 
вæста æмæ йæ радавы. Уайдзæф кæнынмæ йын хъавы- 
ди, йæ зæрдæ та фырцинæй уæрыккау скафы, йæ чын- 
дзаджы ахæм сæрæнæй куы федта, уæд. 
Мæсыджы дуарæй куы бахызт Хадзырæт, уæд æп- 
пæты разæй ауыдта Темболаты. Чъылдымздæхтæй йæм 
лæууыд æмæ хуынкъгæнæн станочы «рохтыл» хæцыд, 
афтæмæй йын дзуапп радта йæ саламæн. Маторы хъæ- 
рæй æмæ станочы уынæрæй дзы ныхас бамбарæн нæ 
уыд. 
Темболаты куы равдæлд машинæйæ, уæд Хадзырæ- 
ты къух райста æмæ дзы хатыр ракуырдта. 
— Ныббар мын, æгæр æнæвдæлон рæстæг мыл æр- 
бафтыдтæ... Мæхæдæг нæ фæкусын ацы машинæйыл. 
Фæлæ абон ног хуынкъгæнæн бырау фæлварæм æмæ йæ 
мæхимæ уымæн райстон. 
Стæй йын фенын кодта, уыцы станокы руаджы 
хуынкъгæнæн мигæнæнтæй айнæг къæдзæх куыд гæр- 
дынц æмæ афтæмæй зæххы бын хæзнагуырæнтæ куыд 
агурынц, уый. 
Сæ ныхæстæ куы фесты, уæд ын Хадзырæт æфсонмæ 
’фсонты Минтæйы кой æрæфтыдта. 
— Лæг тыххæй куы афæраздзæн уыцы дынджыр 
æфсæйнæгтæ, уæд сæ тæнтъихæг чызгæн куыд хæссын 
кæнут?—цыма Темболатæн уайдзæф кæны, уый хуы- 
зæн ын загъта, афтæмæй йæхинымæр та Минтæйæ æп- 
пæлгæ кодта. 
— Минтæйыл чи фæуæлахиз уа хъару æмæ хæрз- 
арæхстæй, нæ партийы ахæм лæппу зын ссарæн у, — цы- 
ма зæронд лæджы хъуыды бамбæрста, уый хуызæн ын 
Темболат дæр чызгæй раппæлыд. — Хæхтæ кæмæй тæр- 
сынц сæ къæбицы дуæрттæ басæттынæй, ахæм кусæгыл 
нымад нæм у Минтæ. 
Цины суадæттæ фемæхстысты зæронд лæджы зæрдæ- 
йы. Фæлæ сæ урæдта. Æрмæст цæстытæ худтысты, цæс- 
гом цалхыдзаг мæйау æрттывта. 
Уырдыгæй хъæумæ ра’цыдысты иумæ. Хадзырæт 
тракторы уæрдоны нал сбадт. «Уырдыгмæ мын ницы у 
ауылты дæр», — загъта йын. Афтæмæй та фистæгæй цæ- 
230 

уын фæнд уыцы сахат æрбахъуыды кодта. Ардæм дæр 
тынгдæр уый тыххæй рацыд, Темболаты хибарæй фенон, 
зæгъгæ. 
Хадзырæт æмæ йæ бинойнаг дыууæйæ баныхас код- 
той, Бечырби æмæ Минтæйы хъуыддаг дарддæр æр- 
гъæвгæ нал у, зæгъгæ. Сæ лæппуйæ куыд базыдтой, аф- 
тæмæй Минтæмæ Сандройæ хæстæгдæр ничи уыди. Ныр 
та — Темболат. Æмæ фидыды ныхас уымæй райсын 
хъæуы. Хæдзары хицау дæр уый у ныртæккæ æмæ чыз- 
джы хицау дæр. 
— Афтæ мæ ма бамбар, Темболат, дæ рын бахæрон, 
фæндаггон ныхæстæ мын кæны, зæгъгæ, — иучысыл куы 
рауадысты, уæд йæ ныхас райдыдта Хадзырæт. — Кæд 
дæ тынг æхсызгон хъуыддаг ис, уæддæр дæ æз иучысыл 
бауыромдзынæн... Мæнæ ма ам искуы æрбадæм. Цы 
дын зæгъынмæ хъавын, уый * æгæр стыр хъуыддаг у. 
Æмæ цæугæ-цæуын нæ фидауы ахæм ныхас. 
— Табуафси, табуафси! Куыстытæ дæр баййафдзыс- 
тæм.— Æмæ фæсвæндаг иу тъæпæн дурыл æрбад- 
тысты. 
— Дæ хорз кусæджы дын нæхирдыгæй куы фæкæ- 
никкам, ахæм зонд нæм ис æнæхъæн бинонтæй. Ардæм 
дæр уымæн рацыдтæн абон . Дæумæ. Чызджы куыд 
фæзмынц, афтæмæй йæхицæн, Сосе æмæ Сандройы 
фæстæ, дæуæй хæстæгдæр никæй хоны. Æвæццæгæн 
йæ зæрдæмæ хæстæг дæ æмæ дæм йæ фыды цæстæй 
кæсы. 
Темболат хъусы Хадзырæты ныхæстæм, йæ мидбыл- 
ты худгæ. Ногæй йын ницы загъта. Рагæй æнхъæлмæ 
кæмæ касти, æрмæст уыцы хабар. Æмæ йæ зæрдæйыл 
æхсызгонæн кæй æмбæлдысты Хадзырæты ныхæстæ, уый 
æнæдзургæйæ дæр зынди Темболатæн йæ цæсгомыл. 
— Гъемæ цы кæны, — загъта Темболат. — Царды 
уынаффæ у уæ фæнд. Æмæ уымæй раздæр кæнинаг та 
цы . ис? Кæд мæнмæ хауы уыцы ахсджиаг хъуыддаг, 
уæд цæттæ дæн. Тæккæ абон дæр. 
Афтæ хæстæг æмгъуыд ын уымæн загъта Темболат 
æмæ зыдта чызг æмæ лæппуйы зонд. Фæрсын æй никæй- 
уал хъæуы. Хадзырæты разæй ныхас кодта сæ дыууæи- 
мæ дæр хибарæй. Æмæ сæ фæнд иу уыди. Ноджы Ха- 
дзырæт куыд зæгъы, афтæ адон дæр сæ зæрдæ да- 
рынц, Темболат сæ хъуыддаджы зæрдиагæй кæй ба- 
цæудзæн. 
231 

6 
Кæмæндæр йæ сины саст рæстмæ куыд фæци, афтæ 
рауад Болайы хъуыддаг дæр. Муратимæ куы фæхыл 
Ладинкайы сæрыл, стæй сын фæскомцæдисон æмбырды 
сæ хъуын куы ацагътой, уæдæй фæстæмæ фæныфсхаст- 
дæр чызгмæ. Ныр æй уæндондæрæй дзурын байдыдта. 
Æргом цыдысты иумæ уынгты — афонæй, æнæафонæй. 
Мад æмæ чызг сæ дыууæ дæр бамбæрстой, Мурат зæр- 
диагæй кæй нæ кафы Ладинкаимæ, фæлæ афтæ дзæбæх 
чызгимæ акафын мондагæн. Æмæ се ’ргом иудадзыгдæр 
Боламæ аздæхтой. 
Болайæн йæ фыд хæсты райдианы фесæфт æбæрæ- 
гæй. Хæст куы фæци, уæд дæр куынæ фæзынд, уæд би- 
нонты бауырныдта, сæ дарæг æгас кæй нал у. Æмæ цар- 
дæн цы фæрæз зыдтой, уый агуырдтой æмхуызонæй. Иæ 
иунæг лæппу Бола æмæ йæ дыууæ чызджы буц хаст нæ 
уыдысты, Ладинкайы хуызæн. Фæллойыл фæлтæрдæй 
схъомыл сты. Æхсæрдæс аздзыдæй та Бола геолог- 
тæм кусынмæ бацыд. Уыцы æнахъомæй дæр уым йæ 
куысты никуы никæй фæсте æрлæууыд. Йæ хъару, йæ 
арæхстмæ йын хæлæг кодтой йе ’мгæрттæ. Афтæ хæдза- 
ры дæр. Мад æмæ дыууæ чызджы дæр — æмхуызон ку- 
саг æмæ хъаруджын. Ахæм бинонтæ тынг нæ бæллыды- 
сты, Ладинкайы хуызæн къулыбадæгæй чи схъомыл, 
уыцы чындзмæ. Æмæ æргомæй уа, сусæгæй — архайд- 
той, цæмæй Бола сыстырзæрдæ уа Ладинкайыл. 
Лæипу йæм раздæр йæхæдæг дæр касти сæууон ди- 
динæджы цæстæй, цалынмæ æрттивы, уæдмæ дзы мæхи 
арæвдауон, зæгъгæ, хъуыды кодта. Фæлæ йæм куыд 
хæстæгдæр цыди, афтæ йæ бонæй-бон тынгдæр уарзта. 
Ладиика йæхæдæг дæр хорз арæхст лæппутæн йæхи 
уарзын кæнынмæ. Бола æмæ Муратæн сæ хыл Ладин- 
кайы сæрыл кæй уыд, уый уайтагъддæр æгас комыл 
айхъуыст. Уыйадыл Бола Мураты фыдæнæн Ладии 
камæ кæсын байдыдта, цыма йæ куырд ус у, уый цæс- 
тæй. 
Иубон Бежанон арвыста Боламæ, æрбауай-ма, уыцы 
хæйрæджы хабар куыд уыди, уый мын дæхæдæг радзур, 
зæгъгæ. Бола цинæй мæлгæ уым балæууыд. 
Хæйрæджы куыд федта, уый цас дзуринаг уыди? 
Фæл.æ лæлпу дзæвгар афæстиат ис Бежаноны хæдзары. 
Цалыимæ хабар дзырдта, уæдмæ СтъЪлыл фæ&ЫНД 
232 

хъарм дзул, хъайла æмæ авджыдзаг арахъы сæртæй, 
буц уазæгæн æфснайдæй кæй дардтой, ахæм. 
Куы анызта, уæд дысонæй хъæбатырдæр фæци хæй- 
рæджыты ныхмæ... Дзыхæй... 
— Хæйрæг никуы федтон, фæлæ дзы тæрсгæ дæр нæ 
кæнын, — дзырдта Бола уыцы хъæбæрдзыхæй. — Мæ 
цыд дæр нæ ныууагътон... 
Бежанон æй баурæдта: 
— Нæ, нæ, мæ бон! Хуыцауы уазæг ут ды дæр æмæ 
Ладинка дæр. Дæ размæ хуымæтæджы нæ фæци. Уы- 
мæй дæр мах кæртæй. Уæдæ уæм æндæр искæй кæртæй 
цæуылнæ ракаст? — бамбарын кодта ус, сæ дыууæйы 
амондæн кæй тæрсы, уый. 
Уыцы ныхæстæ дæр æхсызгонæн сæмбæлдысты Бола- 
йы зæрдæйыл. «Иæ сиахсыл мæ нымайы, æндæр ма цы?» 
Иубон Былыхъæуы фæсивæд ацыдысты хъæдмæ мæ- 
нæргъы тонынмæ. Цалдæр чызджы æмæ лæппуйы. Уы- 
ди дзы чындзытæ, сывæллæттæ дæр. Фæзыхъæуæй семæ 
уыди æрмæст Бола. 
Исдугмæ Бежанон йæ чызджы нæ уагъта: «Каей- 
дæр лæппутимæ куыд цæуыс? Дæ курæг у Бола. Уый 
зоныс æви нæ?» 
Фæлæ йыл Ладинка йæхи сцагъта: 
— Ды та æдзух ахæм ныхæстæ байдайыс... Мæп 
йедтæмæ дзы чызг нæй? Исчи мæ хæргæ акæндзæн?.. 
— Цу, уæдæ, — фæфæлмæн мад.—Æцæг, цы кæни- 
наг у уыцы лæппу, уый базонын афон у. Искуы кæд фæ- 
хибар уат, уæд æй ракъах. Науæд сæ бинонтæй цыдæр 
ныхæстæ хъусын æмæ тæрсын, йæ зонд ын иннæрдæм 
куы фездахой. 
Цыдæр ныхæстæ нæ, фæлæ æргом фидистæ Ладинка 
йæхæдæг дæр фехъуыста Болайы хотæй: «Сæгъæй уæ- 
рыкк нæ гуыры». Кæнæ: «Мах арахъы æргътæй хаст 
чызг нæ хъæуы» æмæ æндæр ахæмтæ. Фæлæ йæм Бола 
йæхæдæг цы цæстæй кæсы, уый раз хоты ныхæстæ ни* 
цæмæ дардта. «Иугæр мæ куы ’рхæсса, уæд сæ иунæг 
æфсымæры бинойнаджы куыннæ уарздзысты? Стæй кæй 
нæ бауарзтæуа, ахæм чызг дæн?». Афтæ хъуыды кодта 
Ладинка. Уымæ гæсгæ хионы хуызæн йæхи дардта лæп- 
пуйы цур. 
Уыцы бон мæнæргъыдзаутæ бафиппайдтой, Бола 
дæр Ладинкамæ йæхи хæстæг кæй ласы: æдзух цæуы йæ 
фарсмæ, хъазæн митæ, тыхарабзт худæг ныхæстæ. Ла- 
233 

динка æдзухдæр худти Болайы ныхæстыл, иннæтæй — 
ничи. 
Фыццаг Бола йæхæдæг чызджы чыргъæд айста хæс- 
сынмæ. Иучысыл куы ауадысты, уæд та йæм Ладинка: 
йæ кæлмæрзæн радта, гъа, мæ чыргъæды йæ цæвæр,. 
зæгъгæ, уыцы æфсонæй. Уалынмæ та йæ жакет раласта; 
æмæ уый дæр Боламæ радта. 
Мæнæргъыджынмæ куы бахæццæ сты, уæд Ладинка 
æмæ Бола иумæ тоныныл балæууыдысты. Уым цы 
диссаг ис? Чи иунæгæй тыдта, иннæтæ — дыгæйттæй 
æмæ æртыгæйттæй дæр... Алчи йæхионимæ. Ладин 
ка æмæ Бола дæр хиуæтты хуызæн иу чыргъæды тыд 
той. 
Æмæ иу заманы дыууæ уарзоны нал зындысты иннæ- 
тæм. Цымыдис цæстытæ та уый дæр куыннæ бафип- 
пайдтаиккой? Æмæ кæрæдзийæн сусæгæй дзырдтой, нæ 
уарзæттæ фæхибар сты, зæгъгæ. 
Ладинка æмæ Бола иу ранмæ бафтыдысты. Зад ран. 
Уым бафæстиат сты тоныныл. Кусгæ-кусын ныхас дæр 
райдыдтой сæ хъысмæтыл. Афтæмæй сæ ферох, семæ 
ма æмбæлттæ ис, уый дæр. Уалынмæ сæ* ныхас куы фæ- 
карздæр, уæд та сæ куыст дæр ныууагътой æмæ лæугæйæ 
дзурын байдыдтой. 
Ладинка дызæрдыггагыл нал нымадта, Бола йæ лæг 
кæй уыдзæн, уый. Фæлæ йæм диссаг касти, минæвæрттæ 
сæм куыд æрæгмæ æрвиты, уый. Æмæ йæ къахын бай- 
дыдта, мад ын куыд бафæдзæхста, афтæ. Цыдæр æфсо- 
нæй Мураты кой райдыдта æмæ йын афтæ: 
— Иæ тæригъæд ын бафид. Дæу тыххæй йæ ныууагъ- 
тон, уыййедтæмæ афонмæ чындзæхсæв скодтаиккам. Ды 
та... 
— Æз цы? Муратæй æвзæрдæр дæн? 
— Нæ дæ, фæлæ ды дардыл хъуыдытæ кæныс. Ца- 
лынмæ бирæ æхца бакусай, уæдмæ чындзæхсæв дæ зæр- 
ды нæй, — загъта йын æфсæрмхуызæй. 
Сæ ныхас æгæр дардыл куы цыдис, уæд ын Бола йæ 
цурмæ иу æрдузмæ ацамыдта: 
— Æрбадæм ма мæнæ ацы цъæх нæууылæмæ.афтæ- 
мæй дзурæм. Науæд кæй уды бæстæйæн æххуыс у нæ 
лæуд, — æмæ йын йæ цонгыл ахæцыд. 
Ладинка йæ цонг атыдта лæппуйьькъухтæй. 
— Демæ хъæды астæу кæй лæууын иунæгæй, уый дьщ 
æгъгтÆД нæу? Æххæст ма.„ 
234 

— Уæд ды? — зæгъгæ, йæ Бола йæ хъæбысы æрба- 
кодта. 
— Дæ къухтæ дæхимæ дар! — чызг тыххæй йæхи 
атыдта. 
Уымæй Бола бамбæрста, æрдæбонсарæй цы ныхæстæ 
кæнынц, уыдонæй Ладинкайы зæрдæ кæй нæ барухс. 
Йæхи йыл атигъ кæнынмæ хъавы, æвæццæгæн. 
Æмæ æниу цæмæй æрфæлмæн уа ахæм ныхæстæй 
амондагур чызджы зæрдæ? Минæвæрттæм æнхъæлмæ 
кæсынæй сæ цæстытæ ныуурс сты мад æмæ чызгæн. Аф- 
тæмæй мæнæ Болайы дæлгоммæ ныхæстæ: «Цæуыл 
тагъд кæнæм... Хæдзар нырма цыбыркъух у... Хорз чын- 
дзæхсæв скæнын хъæуы...» Куыд бамбара мойгæнæг 
чызг? Цалынмæ Бола схъæздыг уа, Ладинка уæдмæ куы 
кæса, уæд мой тагъд не скæндзæн. Уыцы хъуыдытæ 
æвиппайды йæ зæрдæйыл æрбатыхстысты. 
Чызг фенкъард и, уый куы бамбæрста Бола, уæд 
йæхи буцдæр кæнынмæ фæци: 
— Дæуæн циу, фæлæ мæнæн ды куы аирвæзай, уæд 
ма мæ цард цы у? Афтæ æнхъæл дæ, æз ууыл нæ мæт 
кæнын? Баууæнд мыл — æхсæвæй-бонæй. Мæ хуыссæг 
фæлыгъди. Мæ цæсгомы уындæй дæр æй нæ хатыс? 
Æрбакæс-ма мæм,—Æмæ йæ цæсгомыл йæ къухтæ æр- 
хаста. 
Иузаман сæ зæрдыл æрбалæууыд, мæнæргъы тонын 
дæр ма сæ кæй хъæуы, уый. Æмæ уæд февнæлдтой: куы 
ницы æртоной, уæд иннæтæ цы зæгъдзысты?.. 
Сæ чыргъæдтæ æрдджытæ уыдысты, афтæ дæргъвæ- 
тин хъæр сæ хъустыл ауад: 
— Бо-ла-а!.. Ла-дин-ка-а!.. 
— Гъе-гъе-е-е!..—дзуапп сын радта Бола дæр. 
Рагацау сæ цæсгæмттæ асырх сты, цы фенхъæлдзы- 
сты се ’мбæлттæ, афтæ чысыл кæй æртыдтой, уый тых- 
хæй? Алы ныхæстæ та мысдзысты. 
Фæлæ сæ фæрсæг нæ фæци уымæй. Уæддæр зынг- 
джын стъæлфаг у, цæйау фæзæгъынц — Бола йæхи рæс- 
тытæ кодта, се ’мбæлттимæ куы баиу сты, уæд: 
— Æз фылдæр мæ гуыбыймæ тыдтон, къаддæр. та — 
чыргъæдмæ. Ахæм дыргътæм комдарæг дæр нæ фæлæу- 
дзæн. Дзыхы дон фесты... 
Кæд-иу исчи æнæбары йæ былтæ базмæлын кодта, 
æндæр æм ничи ницы дзырдта. Уый цæмæй зыдтой Бо- 
ла æмæ Ладинка, нырма загъта-багътатæ фæсте сты. 
235 

Мæнæргъыйæ куы ’рцыдысты, уыйфæстæ уайтагъд 
хъæуыл æнцадгай хæлиу кодта æбуалгъ сусу-бусу: Бо- 
ла æмæ Ладинка хъæды мæнæргъы тонгæйæ «фесæф- 
тысты». 
«Гъа, Ладинка йæ мады чызг фæци, æмæ йын уæл- 
дай нæу. Фæлæ Бола хæдзарæй куы рацыд, уæд уый 
та ахæм митæ йæ сæрмæ куыд хæссы?» — дзырдтой. 
7 
Хуссарыхъæу — йæ комæй бæрæг у: хурварсы хъæу. 
Ноджы ма йæ фæйнæфарс дыууæрдыгæй бæрзонд слæу- 
уыдысты айнæг къæдзæхтæ. Æмæ йæ хъахъхъæнынц æр- 
дзы тæргæйттæй — дымгæтæй, тымыгътæй. Уый руаджы 
комы иннæ хъæутæй ам йæ бæстыхъæд у уæлдай фæл- 
мæндæр. Зымæг—сабыр æмæ хъарм, сæрд та—æрдзы 
сойæ æфсæст. 
Иубон ацы сабыр хъæуæй райхъуыст хъазты уынæр. 
Фæндыры цагъд, къæрццæмдзæгъд æмæ зарæг арвмæ 
хъуысынц. Сабыр комæй цины уынæр афтæ зæллангæй 
нæры, цыма хæхтæ, къæдзæхтæ иууылдæр базмæлыды- 
сты — кафынц æмæ зарынц. 
Уый Бечырби æмæ Минтæйы чындзæхсæвæй хъуысы. 
...Гæлуатæ бирæ чындзхæсджытæ нæ барвыстой Тем- 
болатмæ. Иæхæдæг идæдз лæджы хуызæн кæйдæр хæ- 
дзары цæры иунæгæй», — загъта Хадзырæт. 
Чысыл чындзхæсджыты тыххæй Хадзырæтимæ сразы 
Темболат. Фæлæ чындзхæсджытаё семæ кусæрттаг æр- 
баласой, уый ской дæр нæ бауагъта. 
— Уымæй æгаддæр та ма цы уа: дæ уазджыты сæхи 
къæбæр æмæ нозтæй арвит?.. Иу фыс балхæнынхъом 
дæн. Адæм сеппæт иу мад æмæ фыдæй нæ райгуырынц. 
Кæд мæ туг æмæ ме стæгæй нæу Минтæ, уæддæр æм 
мæхи чызджы цæстæй кæсын. Чындзы дæр æй уымæн 
æрвитын,—дзырдта Темболат, изæры кусæрттаг чи æр- 
баласта Хадзырæтæй, уыцы лæппуйæн. 
Лæппу сдызæрдыг. Хадзырæтæй æфсæрмы кæны, йæ 
фæдзæхст ын куыннæ сæххæст кæна, йæ кусæрттаг ын 
фæстæмæ йæ хæдзармæ куыд баласа? 
— Кæд дæ нæ уырны, уæд рацу æмæ дæхи цæстæй 
фен, уæртæ мæ кусæрттаг дæр, кæддæра ды кæй æрба- 
236 

ластай, уымæй цауддæр у? — æмæ лæппуйы цонгыл 
ахæцыд. 
Уый дæр æнæбарыгомау араст йемæ. Кæртмæ бацы- 
дысты. Сарайы бын скъæты дуар куы байгом, уæд фыс 
ныууасыд æмæ рухсмæ сæ размæ рауад, цыма афтæ 
зæгъы: «Æз мæнæ дæн». 
— Уыныс, уый райсоммæ чындзхæсджытæн балхæд- 
тон. Афтæ-иу зæгъ Хадзырæтæн. 
Æмæ йын йæ фыс фæстæмæ арвыста. 
Чындзхæсджытæ уыдысты фондз лæджы æмæ дыууæ 
чызджы. Минтæйæн фæндараст зæгъынмæ дæр æрцыды- 
сты æрмæст сыхæгтæ. 
Фæлæ гуыпп-чындзæхсæвмæ иууылдæр æнхъæлмæ 
кастысты райсоммæ Хадзырæты хæдзары. 
...Къалагомы, æвæццæгæн, фæсте ничиуал баззад зæ- 
рондæй, ногæй. Хадзырæт хонджытæ арвыста суанг фал- 
лаг коммæ дæр: «Мæ хурæн хур федтон æмæ мæм æр- 
цæут». 
Цалдæр азы ацы комы уыйас адæм никуал æрæм- 
бырд иу циндзинадмæ. Уый диссаг дæр никæмæ касти. 
Кæй чындзæхсæвы нæ бадти уæле, гаджидæуттæ уадз- 
гæйæ, комы хисдæр Хадзырæт? Минтæ æмæ Бечырби 
та — æппæты уарзон. Геологтæ дæр, сæ дыууæ æмбалы 
сæ цард кæм баиу кодтой, уыцы хæдзармæ æрбацыды- 
сты арфæтæм. Æрбахастой сын иумæйаг лæвар — ра- 
диоприемник, ног чындзæн та — фæныкхуыз тæбынæй 
костюм. 
Бечырби ма хæсты куы уыди, уæд Хадзырæт сæ ды- 
гæрдыг хæссын байдыдта. Нæ бæлццон дзæбæхæй куы 
ссæуа, уæд ын куывд æмæ чындзæхсæв иумæ кæндзы- 
нæн, зæгъгæ. Быдырмæ куы лыгъдысты, нывондаг уæд 
семæ аскъæрдтой, фæстæмæ дæр та йæ æрбаласта. Ныр 
абон, куыддæриддæр снысан кодта, афтæ йæ аргæвста. 
Иæ ифтындзын афон кæмæн аивгъуыдта, афтæмæй йæ 
бæрзæй æфсондз кæмæн нæма бавзæрста, ахæм хæсгæ 
гал. 
Хистæртæ бадтысты кæрты. Къæрццæмдзæгъдæй 
нозтой æмæ минас кодтой. Фæсивæд та мидæгæй кафы- 
дысты. 
Бон-изæрмæ ахаста циндзинад. Кадджын уазджыти- 
мæ уæле бадтысты Темболат æмæ Хадзырæт сæхæдæг 
дæр. 
Хистæртæ куы сыстадысты фынгæй, раст уыцы рæс- 
237 

тæг баурæдтой сæ хъазт фæсивæд дæр. Лæппутæ кæрт- 
мæ рахызтысты, чындз кæм уыди, уыцы уаты дуары 
раз амбырд сты æмæ ныззарыдысты. 
Изæр рог уддзæф комы хъæутыл фидиуæджы уац- 
хъуыдау хæлиугæнгæ хаста зарæджы ныхæстæ: 
«Мæнæ амондджын бинойнаг 
Фариы къах бавæра, гъей...» 
«Минтæйы хæдзармæ фæкæнынц», — дзырдтой, чын- 
дзæхсæвæй чи фæцæйцыд, уыдон. 
Розæхуыз дарийæ разгæмтты, урс цыллæ хызæй 
алæйгондæй рахызт уаты дуарæй чындз. Цъæхил рахиз 
къухæй хæцы Минтæйы цонгыл, иннæйæ худ бæрзонд 
систа æмæ худæндзастæй адæммæ рахъæр ласта: 
— Фарн фæцæуы, фарн, хорз адæм! 
— Амонд йёмæ! — ныннæрыд бирæ адæмы хъæлæс. 
Чындз йæ сæры куывдæй салам радта адæмы ар- 
фæйæн. 
Зардамонæг Мурат дæр йæ хъæлæсыл нал ауæрды: 
— Фараст лæппуйы æмæ иунæг цъæх чызг... 
Цалынмæ Цъæхил йæ хойы зæронд устытæм æвдыс- 
та, цалынмæ уыдон уарзон куывдтытæ æмæ мыды къус 
хордтой, уæдмæ та Хадзырæты кæртæй райхъуысти 
«чепенайы» зарæг. 
Æмбисæхсæвмæ нæ басабыр цины хъæлæба Гæлуа- 
ты кæрты. Кафыдысты ма цырагъы рухсмæ дæр. Хис- 
тæртæй дæр, йæ лæппуйы бонтæ йæ зæрдыл кæмæн æр- 
лæууыдысты, ахæмты сæ къах нæ хаста æмæ дардæй 
кастысты хъазтмæ. 
Ног чындз цы хæдзары уа, уым дыккаг бон дæр са- 
быр кæм вæййы? Дысон æнафонмæ фæбадтысты, рай- 
сомæй та раджы базмæлыдысты. 
Уазджытæ аходæн дæр нæма бахордтой, афтæ Ха- 
дзырæт йæ бинойнагæн загъта: 
— Цом, æфсин, ныр Минтæйæн æгасцуай зæгъæм 
мах дæр. Знон нæм рад не ’рхаудта. 
— Мæ къонайыл, уый та цавæр æгасцуай у? 
— Буц уазæгæн кæй фæзæгъынц, ахæм æгасцуай. 
Ныры йедтæмæ ма Минтæ искуы дæ къæсæрæй æрба- 
хызт чындзы номыл? Хъуамæ йын æппæты разæй æз 
æмæ ды райстаиккам йæ къух. Дысон! Куыддæр æрба- 
хæццæ афтæ. Фæлæ адæм куы сдзолгъо-молгъо вæй- 
йынц, уæд ма зæрæдты мæт чи фæкæны? 
Цæргæсон исдугмæ йæ лæгæн хъазын æнхъæл уыди. 
238 

Стæй куы базыдта, æцæгæй кæй дзуры уый, уæд катайы 
бацыд. «Искуы дæр ма уый æрцыд, æмæ дыууæ зæрон- 
дæй сæхæдæг бараст уæнт сæ чындзы цурмæ?.. Уæвгæ 
цы нæ бакæндзæн ацы зæронд æрра?» 
— Уæууа, гормон! Нæ дыууæ? Хæрзаг мачи зæ- 
гъа...— Æмæ æфсæнттæ нымайын байдыдта: иу-дыууæ 
усы... æртæ кæрдзыны... 
— Уый ницы аипп у: Йæ цуры адæм бирæ... 
— Уæд та уæртæ мæ хуыссæ цæттæ. Ныртæккæ æр- 
тæ кæрдзыны ракæндзынæн... Кæд нал лæууыс æнæ дæ 
чындзы фенгæ, уæд. 
— Уыдон иууылдæр дард хъуыддæгтæ сты, æфсин. 
Цæй, кæдмæ мæ лæууын кæныс, Цæргæсон? Хуыцауы 
зæрдæмæ мын нæ фæцæудзæн, уый æмбарыс æви нæ? 
Æз хуыцауæй цы лæвар куырдтон, уый мын æнæвгъау 
радта. Ныр æм знонæй нырмæ æгасцуай зæгъынмæ ма 
бацу, уæд уый куыд раст у? 
— Уæуу мæнæ уынгæджы фæдæн демæ! Абонарды- 
стæн, адæм ныл зарджытæ скæндзысты. 
— Гъемæ тынг хорз уыдзæн. Хадзырæт æмæ Цæр- 
гæсон сæ чындзы бирæ уарзынц, зæгъгæ, ныл зарæнт. 
Æз разы дæн. 
Цæргæсон зыдта, йæ зæронд афтæ зæрдиагæй цы 
сфæнд кæна, уый кæй нал ныууадздзæн. Æмæ йын 
схуыстæй загъта: 
— Цæй, цом! Уырыссаг ми кæнæм, æмæ æххæст 
уырыссаг цыд бакæнæм... Гъа, æри дæ къух æмæ мыл 
падрушкæ хæц, — йæ къух сины къуыбырыл авæрдта 
æмæ афтæмæй йæ лæджы фарсмæ алæууыд. 
— Уый та иоджы хуыздæр. Абон алцы дæр фидауы. 
Абонæй хуыздæрдзинадмæ ма æрцæуын æнхъæлмæ кæ- 
сыс? Уæд цæуылнæ ныххæцæм падрушкæ дæр? — æмæ 
йын йæ цонг ацахста. — Цом-ма, цом! Дæларм-уæларм 
хæцгæ чи цæуы, уыдон махæй цæмæй хуыздæр сты? 
Цæргæсон ма йæ цонг ратоныныл афæлвæрдта лæ- 
джы дæлармæй. Фæлæ йæ Хадзырæт нал суагъта. 
Сæ хъæлæбамæ, чындзы цур чи уыди, уыдон дуарыл 
амбырд сты. Худæгæй мæлгæ сæм кастысты, цымæ дард- 
дæр цы кæндзысты, зæгъгæ. Дыууæ зæронды дæларм- 
уæларм хæцгæ куы фæраст сты, уæдмæ сæм хæдзарæй 
æртæ чъирийы радавтой, сæ уæлæ царв æрдæг тадæй. 
— Мæнæ цæттæ куы сты уе ’ртæ кæрдзыны, уæд ма 
уæ быцæу цæуыл у? 
239 

Уæд Хадзырæт йæ цонг фелвæста усы дæлармæй, 
цыма чъиритæй фефсæрмы, уый хуызæн. 
— Гъемæ уæ цæрæнбон бирæ. Ныр та ма цы фсон 
кæныс? — баздæхти Цæргæсонмæ. 
Кæсдæр сылгоймæгтæй иуы къухы тæбæгъ, иннæ- 
йы — бæгæныйы къус, афтæмæй сæ разæй бахызтысты 
чындзы уаты дуарыл. Хадзырæт æмæ Цæргæсон — сæ 
фæдыл. 
Хадзырæты цæстытæ уыциу кастæй Минтæйы раца- 
гуырдтой рæбынæй, сылгоймæгты æхсæн. Æвиппайды 
йæ нæ ауыдта. Уый йæ разгæмтты агуырдта. Минтæ та 
уыди, знон ын йе ’мбæлттæ цы фæныкхуыз костюм æр- 
бахастой, уым, йæ сæрыл та — урс зæлдаг сæрбæттæн 
сырх тæппытимæ, фæстæмæ бастæй. Куы йæ ссардта, 
уæд фæджих и чындзы уындæй. Аууоны чи фæбады, 
ахæм сылгоймаджы хуызæн æм фæкаст йæ цæсгом: 
ирдцъар æмæ сырхуадул. «Чызгæй цыма афтæ рæсугъд 
никуы уыди... Æви йæ мæ фыны уынын?» — æвиппайды 
йæ зæрдæ сдзырдта Хадзырæтмæ. 
Агъуысты астæу æрлæууыдысты дыууæ зæронды 
фæрсæй-фæрстæм. Хадзырæт æртæ чъирийы се ’вæрдæй 
фæиртæста, стæй йæ худ уæлæуæз систа æмæ загъта: 
— Минтæ, дæ рын бахæрон, алыбон æгас нæм цу! 
Хуыцауы афтæ бафæндæд, мæ хур, æмæ ныронг цардæй 
цы нæ федтай, уый дæр ацы хæдзары куыд ссарай. Мæ- 
нæ мах Цæргæ.сонимæ дыууæ зæронды стæм, æмæ нæ 
уый фæнды, цæмæй дæм «чындз», зæгъгæ, ма дзурæм, 
фæлæ «чызг», цæмæй дæ мыггаджы номæй дæр ма хо- 
нæм — «Алиан», фæлæ дæ хонæм Минтæ. Кæд афтæ уа, 
уæд нæ цард хорз кæй у, уый-иу мæнæ ацы адæм зо- 
иæнт, — ацамыдта, Минтæйы раз чи лæууыд, уыдон- 
мæ. — Минтæйы къух райста, бирæ йыл фæхæцыд, ца- 
лынмæ йæ арфæтæ фæци, уæдмæ. 
Уый фæстæ йæм бацыд Цæргæсон æмæ йæ, мад йæ 
сывæллоны йæ риумæ куыд нылхъивы, афтæ ныхъхъæ- 
быс кодта. 
— Ды абонæй фæстæмæ мæ чызг уыдзынæ, мæ къо- 
на, — загъта æфсин. 
Чызджытæй чидæр фæцарæхст æмæ, цалынмæ зæ- 
рæдтæ сæ чындзыл цинтæ кодтой, уæдмæ бæгæныйы 
нуазæн Минтæмæ авæрдта. 
— Гъа, æххæст сæм дзургæ дæр скæн, æмæ ма но- 
джыдæр дæ хæстæй иу ахицæн уа. 
240 

Чындз исдугмæ йæхи атигъ кодта нуазæнæй. Ома, 
«уый та куыд?» 
— Уый та уæлдай хуыздæр, — иоджы фæхъæлдзæг- 
дæр Хадзырæт. — Дзургæ та мæм куыннæ кæндзæн. 
Фæлæ мæнæ ацы адæмы раз «къандрахт» скæнæм, и? 
Иннæтæ дæр æм куы баздæхтысты, афтæ æмбæлы, 
зæгъгæ, уæд Минтæ нуазæн райста æмæ йæ Хадзырæт- 
мæ бахаста. Сæ цуры куы æрлæууыд, фыццаг усмæ ба- 
каст æмæ йæм фæлмæн бахудт, стæй та — Хадзырæтмæ 
æмæ йын загъта: 
— Айс мæ нуазæн. 
Ног куывтытæ æмæ та ног арфæтæ уыцы нуазæны 
фæдыл дæр. Куы йæ анызта, уæд Цæргæсонмæ баздæхт 
æмæ йын афтæ бакодта: 
— Гъеныр мын, зæронд пирæн, ацы иуазæн æмæ 
уарзон ныхæстæ хæлæг кодтай? — Стæй та, Минтæйы 
алфæмбылай чи лæууыд, уыдонмæ хъæстгæнæгау: — Нæ 
мæ уагъта ме ’лдар. Худинаг, дам, у ног чыидзы размæ 
æнæ къафеттæй... Уый, чи зоны, раст у. Уазæгæн къа- 
феттæ дæр æмбæлы. Дзурæггаг. Æмæ балхæндзыстæм. 
Фæлæ йын æз та афтæ зæгъын: кæрæдзи бирæ куы уар- 
зæм, уæд, зæгъын, æнæ къафеттæй дæр нæ цард адджын 
уыдзæн. Стон-схæрæй куы цæрæм, уæд та мыдимæ дæр 
æнад уыдзæн... 
•х- -х- * 
Минтæ æмæ Бечырбийы чындзæхсæвы дзырд нæма 
ферох адæмæй, афтæ Былыхъæуы æрцыдис æндæр, æм- 
бисондаг «чындзæхсæв». Æмæ уæд айрох иу-цасдæр 
Минтæйы чындзæхсæвы кой. 
...Ладинка æмæ Бола мæнæргъы тонгæйæ хъæды куы 
«фесæфтысты», уыйфæстæ адæм цъиутау уасыдысты 
Бола æмæ Ладинка лæг æмæ усы.цард куыд кæнынц, 
уый тыххæй. Уыцы ныхæстæ мадмæ дæр бахæццæ сты. 
Ладинка йæ мадæн æххæстæй нæ радзырдта Болайы 
фæдфæливæн ныхæстæ. Баууæндын æй кодта: сæ ныхас 
конд у, Ладинкайы йедтæмæ никæйы ракурдзæн, æр- 
мæст ма чысыл цæйдæрты тыххæй фæстиат кæны. Ла- 
динка ууыл æцæг йæ зæрдæ дардта. Фæлæ уæддæр 
адæм алы æбуалгъ ныхæстæ куы кодтон, уæд Бежанон 
лæппумæ йæхæдæг минæвар барвыста. Æндæр ницы, 
фæлæ йæхи минæвары дзыхæй фехъуса уыцы дзуапи. 
16 Амондагурджытæ 
241 

Ладинкайæн куыддæриддæр загъта Бола, мæнæргьыйы 
къудзиты астæу, раст ахæм дзуапп радта Бежаноны 
минæварæн дæр: «Ус нæма курын...» 
Уæд мад йæ чызджы къуымты айста: 
, — Болайæн ус курын йæ фæсонæрхæджы дæр куы- 
нæма ис, уæд мæ цæмæн сайыс? Иемæ родтæм цæй æф- 
сонæй цæуай, уый тыххæй? — æмæ уыцы мæстыйæ чыз- 
джы йæ дзыккутæй рацахста. 
Богалы хуызæн мæкъуыстæгджын сылгоймагæн йæ 
буцхаст чызджы цы фæбынæй хъуыди. Мад ын йæ дыу- 
уæ уæхскыл фæхæцыд, йе ’ргом ын йæхимæ фездæхта, 
йæ цæстытæм ын комкоммæ бакаст æмæ йын загъта 
æнцадгай: 
— Сымах цы фæнды, уый нæ уыдзæн, æдзæсгом... 
Афтæ дын мæхæдæг дæ хурхыл бахæцдзынæн, худинаг 
мæм куы ’рхæссай, уæд! — æмæ дыууæ къухы чызджы 
хурхыл цæгæвæрд скодта, цыма йын æцæг йæ хурхыл 
хæцы, уый хуызæн. Фæлтау рагацау уæ хъуыддаг æгъ- 
дауыл бакæнут. 
Æмæ чызджы йæ цурæй ассыдта. Ома, цæугæ ныр- 
тæккæ æмæ исты бауынаффæ кæнут дæ мойагимæ. 
Ладинка иннæ уатмæ балыгъд. Хибарæй иучысыл 
акуыдта. Стæй йæхи цæхсадта, йæ фæлыст раивта суанг 
мидæггаг дарæсы онг. Ие сгæллад плиссе хуыд юбкæ 
æмæ урс батист кофтæ скодта. Иæ мад æй куыннæ 
федтаид, афтæ сæхицæй рацыд æмæ хъæуы бынмæ йæхи 
сарæзта. Æрмæст йæ развæндагмæ касти, афтæмæй 
тагъд цыди. Иуварс фæкæсын дæр нæ уæндыди — искæ- 
уыл куы фембæла мыййаг. 
Фæлæ Бежанон хуыздæр цы куыста? Иннæ уаты ру- 
дзынгæй йæ чызджы фæдыл акасти. «Фæцæуы йæм 
чындзы йæхи къахæй... Гъемæ уадз æмæ цæуа. Фæнда- 
1*аст æй Лæгтыдзур фæкæнæд,. Иæ фыды къонайыл ма 
фæхудинаг уæд, уыййедтæмæ йæхи къахæй дæр цæугæ- 
уæд... Дыууæ боны фæкæндзысты йæ кой, стæй ферох 
уыдзæн æмæ цæрдзæн», — алыг кодта мад. 
...Хъæуы бын къардиуы рæбын — чысылгомау сабыр 
мал. Хъæумæ дæр нæ зыны æмæ фæндагмæ дæр. 
Афтæмæй хурварс. Бон дзы арæх сæхи фæнайынц сы- 
вæлæттæ искуы-иу къæвда бонæй фæстæмæ. Фæссихор 
та йæ сæхи бакæнынц хохкъахджытæ. Уыдон дæр ам 
сæ фæллад уæнгты рыст суадзынц хæххон сатæг доны. 
Афтæ та абон дæр. Донæй куы схызтысты, уæд ма 
242 

иутæ лæууыдысты бæгънæгæй, чи та райдыдта йæ да- 
рæс кæнын. Мурат куыддæр йæ хæдоны хъуырæй йæ 
сæр сдардта, афтæ йæ хъустыл ауад фæдисы хъæр: 
— Хæрзбон раут, æз мæ цард фæдæн! 
Уыцырдæм куы фæкаст, уæд та ауыдта: уæлæ былæй 
фæхицæн æмæ дæлджинæгмæ æртæхы цавæрдæр сыл- 
гоймаг. Иу фæкастæн йæ цæстытæ ацахстой: юбкæйы 
бынтæ фæйнæрдæм ныппака сты, гом парашюты хуы- 
зæн, æмæ йæ гæндзæхтæ тилгæ æртæхы æрхмæ. Уыйфæс- 
тæ цæстытæ, æвæццæгæн, æваст ацъынд сты æмæ, ха- 
уæг зæххыл куыд сæмбæлд, уый нал ауыдтой. 
Цалдæр гæппæн Мурат йæ цуры фегуырд. 
Хуылыдз змисыл хуыссы удхаргæнæг сылгоймаг... 
«Ладинка!» — сдзырдта Мурат. Иæ дæлæрттыл ын фæ- 
хæцыд æмæ йæ æрбадын кодта. Фыццаг ын зæрдæтæ 
авæрдта: «Ма тæрс, ницы дын уыди». Стæй куы базыд- 
та, æцæгæй йын ницы уыди, уæд æй фæрсынтæ бай- 
дыдта: 
— Цы кодтай?.. Куыд рахаудтæ?.. Тынгдæр кæм 
ныццавтай?.. 
Уалынмæ иннæтæ дæр йæ уæлхъус амбырд сты. 
Чызг ницы дзуры. Богъ-богъæй кæуы, сывæллон искæ- 
мæн йæхи куы буц кæна, уый хуызæн. Куыдфæстæмæ 
чызджы иугай ныхæстæй бамбæрстой: «Мæхи марын... 
Цæрын мæм нал цæуы...» 
Адæм дæр базыдтой, чызг йæхи цæмæн мары, уый. 
Мурат чызджы раз дзуццæджы бадгæйæ йе ’мбæлт- 
тæм скаст, йæ цæст сæм æрныкъуылдта æмæ тæригъæд- 
гæнæджы хъæлæсæй загъта: 
— Уарзондзинады арты басыгъди, мæгуыр... 
Уæлбылмæ скæсынц, чызг кæцæй рагæпп ласта, 
уырдæм. Цæстæй сбарынц уæле бынмæ æмæ дистыл 
схæцыд: «Куыд фервæзти, уыцы бæрзондæй чи рахауди, 
уый?» 
Æгасæй кæй баззад, уымæн йе ’фсон дæр ссардтой. 
Дыууæ амонды йæ бахъахъхъæдтой æдзардæй фесæ- 
фынæй: фыццаг — йæ плиссе юбкæ, парашюты æххуыс 
ын фæци, дыккаг— йæ бынмæ змис разынд. 
8 
«Хæйрæджыты комы» змæлд сабырдæр нæу ныр дæр, 
Сандройы цур куыд уыди, уымæй. Æхсæв арвмæ зын- 
243 

дис цырæгъты рухс, дардмæ хъуысти моторты гуыв- 
гуыв. 
Темболат иннæ куыстытæн разамынд дæттын бафæ- 
дзæхста Красновæн, йæхæдæг, Сандройы хуызæн, иуда- 
дзыгдæр бацарди быраузилæн мæсыджы. Хуынкъгæнæн 
бырауы бырынкъ дыууæсæдæ метры бæрц куы ныххæц- 
цæ хохы бынмæ, уæд базыдтой, кæй сæмбæлди хæзна- 
джын тæлмыл. Иугæр хуынкъгæнæн хæтæл йемæ куы 
сласта, цинкæ æмæ здыйы муртæ кæм зыны, ахæм дуры 
кæрстытæ зырнæйзылды хуызæн тымбыл лыггæгтæй, 
уæд сын æй цы базоныи хъуыди, уæлахиздзинад дард 
кæй нал у. Æмæ йæм иууылдæр цымыдисæй æнхъæлмæ 
кастысты. 
Æфсæйнаг фæхтыл кусæг дæр мур кодта, згъæры 
фæдтæ кæм зынди, уыцы дуртæ, телæй быд сасирæй сæ 
луæрста æмæ сæ æрвыстой трестмæ анализмæ. Нырон- 
гæй райгæдæр æвнæлдта уый дæр йæ куыстмæ, уы 
мæн æмæ зыдта, бонæй-бон хуыздæр æрмæг кæй цæуы 
йæ къухæй. 
Уалынмæ горæтæй æрбахæццæ, æнхъæлмæ кæмæ 
кастысты, уыцы æхсызгон хабар: «Анализмæ гæсгæ фаг 
ис ацы ран цинкæ æмæ здыйы æрзæт. Æрмæст ма бæс- 
гондæр сбæрæг хъæуы, цас дардыл æмæ йæ бæзн цас 
у уыцы хæзнаджын тæлмæн, уый». 
Хабар дымгæйы цыдæй тагъддæр ахæлиу комы цæр- 
джытыл. Æмæ ма уымæй æхсызгондæр хабар та цы уа! 
Сæ фæллой æмæ фыдæбæттæ дзæгъæлы нæ фесты. Фы- 
дæй-фыртмæ æнхъæлмæ кæмæ кастысты, уыцы амонды 
гуырæи ссардтой сæ райгуырæн хæхты бын. Ныр ма 
йæм æрмæст дуар байгом кæнын хъаэуы. 
Уыцы хабар горæтæй æрбайхъуысти сабаты. Хуы- 
цаубоны та Былыхъæуы геологты къанторы раз адæм 
рамбырд сты митингмæ. Фæлæ дзы митинджы фæстæ 
цы рауад, уый кæй зонд æмæ разамындæй уыди, уый 
не сбæрæг. Хæддзуйæ æрцыди, зæгъгæ, зæгъæн ис. 
Хæдзары æфсинтæй кæйдæр зæрдыл æрбалæууыд 
ахæм фæнд: «Уадз æмæ митинджы фæстæ ахæм цины 
бон ме ’ртæ кæрдзынæй акувой». Æвæццæгæн ма ахæм 
хъуыдытæ æндæр искæмæты дæр разынди. Уыдоны та 
базыдтой сæ сыхæгтæ. Афтæмæй уыцы бон геологты 
къанторы кæртмæ, митинг нæма фæци, афтæ цæуын бай- 
дыдтой комы устытæ дзаг тæбæгътимæ. Алкæмæн йе 
’ртæ чъирийы сæрыл — физонæг кæнæ карк. Уæдæ хуын 
244 

æнæ графинæй чи хæссы?.. Фæсивæды къухы та фев- 
зæрд фæндыр. Суанг изæрмæ ахаста хъæлдзæгдзинад 
Былыхъæуы. 
Уыцы хабар ныххæццæ суанг Мæскуымæ. Газет 
«Правдæ» та йæ фехъусын кодта æгас бæстæйæн: «Цæ- 
гат Ирыстоны Къалагомы цы геологон-сгарæг парти ку- 
сы, уый сæмбæлди 160 метры бынмæ здыйы æрзæтыл. 
Рагагъоммæйы бæрæггæнæнтæм гæсгæ куыд банымад- 
той, афтæмæй ацы хæхты бын тынг хъæздыг æвæрæнгæ 
ис цинкæ æмæ здыйы æрзæтæй. Ног æрзæтгуырæнтæ 
зынгæ фæхуыздæр кæндзысты завод «Электроцинчы» 
хомагæй æфсадыны хъуыддаг. 

Кæронбæттæн 
ныхас 
.Рацыди фондз азы. 
Бон раздæр Темболат хуынды гæххæтт райста. Къа- 
лагомæй йæм рарвыстой сæрмагонд писмо: «Рацу æмæ 
фен, нæ фæллойæ цы рауад, уый. Фыццаг шахтæ уал 
гом кæнæм. Ацы стыр бæрæгбон адæм хъуамæ дæу фе- 
ной, ды дæр сын сæ циныл хъуамæ бацин кæнай. Фыц- 
цаг белгом ды Сандроимæ сæппæрстай ацы хæзнайы 
гуырæнæй». 
Темболат дуары цур лæугæйæ акаст гæххæтт. Ие 
’фсинмæ дзуры: 
— Хонынц мæ!.. 
— Цы у, цы? — æфсин рауад йæ размæ. 
— Хонынц мæ! Шахтæ гом кæнынц райсом... Æй- 
джиди, уым фест...—æмæ цæуылдæр аджих. Стæй ин- 
нæрдæм азылд, пижамæйы дзыппæй къухмæрзæн фел- 
вæста, йæ фындз мæрзын æфсон цæстытæ дæр асæрфта. 
— Æмæ нæ цæуыс? — къахæгау æй афарста æфсин. 
— Бæргæ... Фæлæ куыд ацæудзынæн? Ацы нæфæраз- 
гæйæ мæ хохы фæндæгтыл машинæ куы фæцæгъда, уæд 
æгасæй дагъытъайлаг ныууыдзынæн. 
Бон-изæрмæ сагъæс йæ сæрæй нæ фæцух: цæуа æви 
нæ? 
Райсом куыддæр аходæн бахордта, афтæ йæ рудзын- 
джы бынмæ ныууасыд машинæ. Дæргъвæтин уаст. Уа- 
лынмæ та — ноджыдæр. 
Ахæм уастытыл Темболат ахуыр уыди кæддæр. Кус- 
гæ ма куы кодта, уæд. Ныр та? Пенсионер... 
246 

— Кæмæ уаса цымæ? — ракасти Темболат дыккаг 
уæладзыджы балкъонæй. 
Йæ тæккæ бынмæ лæууы дзыхъынног «Волгæ». Шо- 
фыр Темболаты балкъоныл куы ауыдта, уæд рагæпп 
ласта æмæ йæм уæлæмæ сдзырдта: 
— Дæумæ æрбацыдтæн, Темболат. Цæттæ дæ? 
— О... Ныртæккæ, — дзуапп ын радта, цыма йæм 
æцæгдæр æнхъæлмæ касти, уый хуызæн. 
Дæс минутмæ Темболат бæлццонарæзтæй йæ фате- 
рæй рахызт æмæ шофыры фарсмæ «Волгæйы» сбадт. 
— Сандройыл дæр ма ауайæм. Цæттæ у уый дæр,— 
загъта шофыр, йæ машинæ куы разылдта, уæд. 
Ноджы ма цалдæр минуты рацыд, афтæ сыл бафтыд 
Сандро дæр. Æцæгдæр сæ дуармæ лæууыд бæлццон- 
арæзтæй. 
...Асфальтæй сæрст фæндаг сæууон хурмæ айдæнау 
æрттивы. «Волгæ» йыл тулы, цыма змæлгæ дæр нæ 
кæны, афтæ. 
Сандро цæрæнбонты дæр мадзура у. Ныхас дзы 
цалынмæ нæ ракъахай, уæдмæ нæ райдайдзæн. Ныр 
дæр та йæхимæ хъусыныл фæци. 
Цыма уыцы къуырмайæ кæй фæцæуынц, уымæй æф- 
сæрмы фæци, уыйау Темболат сдзырдта: 
— Хорз * бон скодта... Æвзартæн дæр сæ бакаст 
хорз у... 
Ничи йæм ницы сдзырдта. 
— Бауром-ма ам, — сдзырдта та иу хат Темболат. 
Машинæ ныллæууыд. 
— Æз æмæ ды хæсты нæ уыдыстæм, Сандро. Рахи- 
зæм æмæ рухсаг зæгъæм, ацы цырт кæй номыл æвæрд у, 
уыдонæн. 
Фæндаджы галиу фарс чысыл лæгъз уæзæгыл лæууы 
бæрзондгомау цырт, дурæй амад. Иæ цъуппыл сызгъæ- 
ринау æрттивы сырх стъалы. Иæ алфæмбылай хæрзконд 
гæды бæлæстæ — кæрæдзимæ хæстæг сагъд. Цырты фар- 
сыл та фыст: 
1944 
Нæ адæмы сæрибары æмæ амонды сæраппонд 
знæгтимæ тохы чи фæмард, уыдоны рухс ном 
æнусмæ цæрæд 
247 

Лæууы дурын цырт фæндагæй чысыл бæрзонддæр, 
цыма цæуджытæн салам дæтты, уый хуызæн. Афтæмæй 
та лæууы уыцы æгомыгæй. Æхсæвæй-бонæй. Фæндаггæт- 
тæ йын салам дæттынц, бирæтæ худаистæй сæ сæртæ 
æркъул кæнынц йæ разы. 
Мæнæ ацы бæлццæттæ дæр рахызтысты, æмæ йæ 
цуры худаистæй æрлæууыдысты. Фыццаг сдзырдта Сан- 
дро, Къостайы ныхæстæй: 
Мæрдты уын хай уыдзæн дзæнæтæй. 
Уæлæуыл баззайдзæн уæ ном. 
Уыйфæстæ быруйы мидæмæ бахызтысты æмæ цыр- 
тыл авæрдтой сæ къухтæ. Сæхинымæр та сдзырдтой: 
«Рухсаг ут». Цалдæр хæмпæлгæрдæджы стыдтой цырты 
цурæй æмæ сæ æддæмæ раппæрстой. 
Сбадтысты æмæ та дарддæр цыдысты æнæдзургæйæ. 
Машинæ размæ схойы лæгъз фæндагыл. 
...Алы къæдзæхы тигъ, алы фæзилæн, алы хæрд æмæ 
фæуырдыггæнæн дæр ын зонгæ сты Темболатæн ацы 
комы. Иæ дыууæ къухы куыд зоны, афтæ сæ йæ зæр- 
дыл бадардта. Æвæццæгæн ын дæс азы размæ йæ цæс- 
тытæ бабæтт æмæ йæ афтæмæй ауадз, уæддæр дзы ацы- 
даид, йæ къах никуы скъуырдтаид. 
Фæлæ дзы ныр уыцы хуызæнæй ницыуал ис. Згъо- 
ры «Волгæ» Стырдоны былтыл, быдыры æмраст фæн- 
дæгтыл куыд згъоры, афтæ. Рудзгуытæй сæ цæстытæ 
атонын нал комынц нæ фæндаггонтæн. Копрадзæй хъæс- 
тæйы хуызæн рæсуг цъæх дон згъоры йæ рагон зонгæ 
фæндæгтыл, дурты сæрты гæппытæгæнгæ. Моторы за- 
рынмæ хъырны. 
Ацы фæндаг æмæ комы хабæрттимæ сæ Тембола- 
тæй зонгæдæр ничи у. Фылдæр уымæн дзуры уый. Рæс- 
тæг сафæн ныхæстæ нæ. Фæндаг цæмæй цыбырдæр кæ- 
на, ахæм тауырæгътæ дæр нæ! Ам алы къуыпп, алы 
фæзилæныл дæр исты хабар радзуринаг ис Тембола- 
тæн. 
Мæнæ æрдхæрæны «Æфтауцгæнæн рагъмæ» æрба- 
хæццæ сты. Рагъмæ нæ. Уырдæм ссæуæн нал ис. Иæ 
бынмæ. Иу хатт ацы ран Хъуыдийы арахъы боцкъа куы 
ссардтой, уæд дзы цавæр фæндæгтыл цыдысты, уый кой 
куыннæ ракæна Темболат? Ныр ын базонæн дæр нал ис 
Уа-алæ уæлæуæз кæмдæр ма зынынц, зæронд фæндæг- 
248 

ты скъуыддзæгтæ. Сæ бынмæ та, иухатт Темболатитæ 
дон-дон кæм цыдысты, уый раз фæндагаразджытæ ай- 
гæрстой къæдзæхты тигътæ æмæ доны былтыл сарæз- 
той ацы лæгъз фæндаг. 
«Фидауæн фæзмæ» нæма бахæццæ сты бæлццæттæ, 
афтæ аздæхтысты «Хæйрæджыты коммæ», рагъы сæр- 
ты. Ам дæр Темболат æмæ Сандройы заманы уыди, 
трактор уæртджынхæфсы бырд кæуыл кодта, ахæм 
фæндаг. Ныр та тæссæрттæ фæндаг у, фæлæ йыл уæд- 
дæр «Волгæ» æнæкъуылымпыйæ згъоры. 
Шахтæ аразынмæ куы бавнæлдтой, уæдæй нырмæ 
дыууæ зæронд геологæй иу дæр ам нал уыди. Уæдæй 
ардæм рацыди фондз азæй фылдæр. Уæддæр æнæзонгæ 
ранмæ не ’рбацыдысты. Æниу шофыр дæр ма куы нæ 
зыдтаид, кæдæм сæ цæуын хъæуы, уый, уæддæр сæ 
фæндаг йæхæдæг æрбакодтаид ацы ранмæ. 
...«Хæйрæджыты ком» дæр йæхи хуызæн нал у. Иæ 
куысты уæлхъус чи змæлы, уыдонæй уæлдай ма дзы 
цæрджытæ дæр фæзынди. Фыдæй-фыртмæ æдзæрæг 
æмæ æдзæуæг кæм уыди, рагон цуанон кæцæй фæлыгъд, 
уыцы суадоны был иу чысыл сых æрцæрыны фаг фæз 
фæзынд. Æрæвæрдтой дзы хъæдын хæдзæрттæ дыууæ 
рæнхъæй. Сæ астæуы — раст уынг. 
— Уæртæ уый та — Сандройы штольнæ, — Тембо-. 
лат Сандройы басхуыста йæ рæмбыикъæдзæй æмæ йын 
иу ранмæ ацамыдта. 
Хæдзæрттæй чысыл фалдæр къæдзæхы фарсыл — 
рагон лæгæты дуары хуызæн хуынкъ. Иæ бынмæ ко- 
мы —стыррагъ, уыцы дуарæй кæй ракалдæуыд, ахæм 
дурты рæдзæгъд. Сандройæн цы базонын хъуыд — æп- 
пæты разæй «Хæйрæджыты комы» кæй бакъахтой, уыцы 
штольнæ. Фæлæ хæдзæрттæм кæсыныл куы фæци, уæд 
иал базыдта, кæм лæууынц, уый. 
— Цæмæн у Сандройы штольнæ? Иумæ йæ куы рай- 
дыдтам. Мæнæй æддæмæ ма дзы адæм куы куыста... 
— Иæ ран ын ды равзæрстай, стæй дзы æхсæвæй- 
бонæй дæр ды куыстай. Хъуыды ма кæныс уыцы бонтæ. 
Иæ бæрæг ын базонын хъæуы, зæгъгæ-иу куы дзырд- 
там?.. Æппынфæстаг дæ руаджы баззад, уыййедтæмæ 
йæ Къозойы-фырты хуызæттæ раджы сæхгæдтаиккой... 
Кæд дзы дæхи сæр тыфылы фæци, уæддæр æй адæм иу- 
уылдæр дæ номæй хуыдтой. Дæ фæстæ дæр ма. 
Хæдзæртты сæрмæ иу райдзаст уæлвæзæй разынди 
249 

цавæрдæр æнахуыр бæстыхай, цирчы хæдзары хуызæН 
тымбыл æвæрд — шахтæмæ ныххизæны сæрмæ конд 
бæстыхай. Иæ цуры — бирæ змæлæг. Уыдон дæр, цины 
бæрæгбонмæ чи æрæмбырд, ахæм адæм. 
Машинæ ныллæугæ куы федтой, уæд дыууæйæ сæ 
размæ æруадысты, къæйдуртæй арæзт нарæг асинтыл. 
Сæ иуы Темболат базыдта æмæ йæ йе ’мбалæн баца- 
мыдта: 
— Æхсар, шахтæаразджыты участочы разамонæг. 
Æхсар фыццаг Сандройы къух райста æмæ йæм йæ 
номæй сдзырдта: 
— Æгас цу, Сандро! 
Темболат æмæ Сандро фæджих сты. Кæрæдзимæ ба- 
кастысты, стæй та —Æхсармæ. 
— Зонгæ стут? — афарста Темболат сæ дыууæйы 
дæр. 
— Æз æй зонын... Фæсаууонмæ, — загъта Æхсар.— 
«Хæйрæджыты комы» хæзнагуырæнтæ чи байгом кодта, 
уыцы Сандро нæу?.. Мах æй иуылдæр афтæ хонæм. 
Уыцы дурын асинтыл уазджыты схуыдтой адæмы 
размæ. 
Шахтæмæ ныххизæн дуæрттæ байгом æввонг уыды- 
сты. Æрмæст ма сæ урæдта, мидæмæ бахизæн дуарыл 
цæхгæрмæ цы лент баст ис, уый. Уазджытæн тагъд- 
тагъд сæ къухтæ райстой. Стæй хæзнакъахæнты ди- 
ректор арфæ ракодта геологтæн, шахтæаразджытæн сæ 
уæлахиздзинады тыххæй. Æрмæст хус арфæтæ нæ. Ба- 
каст даргъгомау номхыгъд, хуыздæр чи бакуыста, уы- 
доны ном ссарыны тыххæй. Æхцайы æмæ дзаумайы лæ- 
вæрттæ кæмæн саккаг кодтой, уыдонæй æппæты фыццаг 
загъта Сандройы ном. «Лæвæрд ын цæуы æхцайы пре- 
ми дыууæ мин сомы. «Хæйрæджыты комы» хæзнагуы- 
рæнтæ æппæты разæй, кæй ссардта æмæ сыл зæрдиагæй 
кæй бакуыста, уый тыххæй», — зæгъгæ, куы загъта, уæд 
ныннæрыд тыхджын къухæмдзæгъд/ 
Сандройы цур чи лæууыд, уыцы хохкъахджытæ йæм 
баздæхтысты æмæ йын йæ къух истой радыгай. 
Директор номхыгъд каст куы фæци, уæд хæсгар- 
дæй лент файлыг кодта. 
Бирæ цыдæртæ йæ цæстытыл уади уыцы сахат Сан- 
дройæн. Иæ зæрдыл æрбалæууыдысты ацы комы цины 
æмæ сагъæсы бонтæ. Æнæхуыссæг æхсæвтæ. Суанг ма 
«Хæйрæджыты чындзхæсджытæ» дæр. Иугай мысын 
250 

байдыдта йæ тохы æмбæлтты. Иæ цæст хæссы адæмыл, 
фæлæ дзы зонгæтæ — хæрз стæм... Уæртæ Бечырби. Кае- 
ронæй лæууы. Ног итувæрд цъæх костюмы, бæгъæмса- 
рæй. Иæ мыдхуыз сæрыхъуынтæ хæрдмæ лæгъз фастæй. 
Иæ мидбылты худгæйæ сæм кæсы. «Уæд Минтæ та кæм 
ис, цымæ? Уый ам куы уаид, уæд мæм адæмы сæрты 
дæр æрбатæхид... Чи зоны, ам нал кусы? Хъуамæ сы- 
вæллæтты æмæ арынджы бын фæци...» 
Хур ма чысыл уыди, афтæ горæтаг уазджытæ ра- 
раст сты «Хæйрæджыты комæй» — «Фидауæн фæзмæ». 
Уым сæм Хадзырæт æнхъæлмæ кæсы. 
Дыууæ зæронд геолоджы сæ цæргæ-цæрæнбонты чы- 
сыл нæ федтой ног шахтæтæ æмæ штольнæтæ. Фæлæ 
æцæгæй цæуыл бадис кодтой, ахæм нывтæ ам федтой. 
Бирæуæладзыгджын агъуыстытæ рæнхъ-рæнхъ адаргъ 
сты. «Фидауæн фæзы», Стырдоны бæрзонд былыл. Ны- 
рыккон горæтаг хæдзæрттæ цыдæриддæр уа, уый. 
Уым рахызтысты сæ машинæйæ, фистæгæй азилæм, 
зæгьгæ. 
Æппæты разæй бамбæлдысты скъолайыл. Дыууæ уæ- 
ладзыгон даргъ бæстыхай, йæ къултæ — агуыридурæй 
амад. Æцæг дзы агуырийæ авг фылдæр ис, — уæрæх 
æмæ бæрзонд рудзгуытæ. 
Йæ цурмæ куы бацыдысты, уæд Сандро йæ худ 
систа, цыма дзуары бын балæууыд, уыйау æмæ хъæрæй 
загъта: 
— Ам ног цард кæй райгуырд, уымæн йæ хуыздæр 
æвдисæн сты мæнæ ацы рухс бæстыхай æмæ дæлæ уыцы 
уæладзгуытæ. Хохаг лæг уæладзгуыты æрцарди, и, Тем- 
болат! — æмæ йе ’мбалы уæхск басхуыста. 
Иæ райдзаст цæсгом æмæ йæ цинæйдзаг хъæлæсы 
хаттæй Темболат бамбæрста, уыцы ныхæстæй Сандро 
дзуапп кæй дæтты, «Хæйрæджыты комы» хæзнагуырæн- 
тæ цинкæ æмæ здыйæ мæгуыр сты, зæгъгæ, чи дзырдта, 
уыцы «номдзыд» ахуыргæндтæн, тресты сæйраг инженер 
Къозойы-фыртæн. 
Поселочы кæрон хæрдмæ фæцыд бæрзонд æфсæй- 
наг тохына. 
— Уый дзулфыцæн заводы тохына у,—дзуры сын 
сæ чегъыре. Иннæ кæронæй зыны æндæр ахæм тохы- 
на.— Уый та у, хæдзæрттæм тæвдгæнæн дон кæцæй цæ- 
уы, уыцы бæстыхай. Иæ фарсмæ — абана. 
Цæуынц уазджытæ ног хъæуы уынгты асфальт фæн- 
251 

дæгтыл. Фысымтæ сын сæрыстырæй амонынц: «Мæнæ 
уый ног рынчындон... Уæртæ уыцы хæдзары — библио- 
текæ, йæ фарсмæ — почтæ... Хойрæгты æмæ промтовар- 
ты дуканитæ... Хæрæндон... Хуыйæндон...» 
Поселочы бæстастæу — дыууæуæладзыгон бæстыхай. 
Уым дæр къултæй рудзгуытæ — фылдæр. Иæ дуары сæр- 
мæ фыст: «Сывæллæтты рæвдауæндон». 
Кæсы Сандро цымыдисæй æмæ йæхинымæр хъуыды 
кæны: «Кæд та хæйрæджыты чындзхæсджыты хуызæн 
ацы æнахуыр горæт дæр мæ фыны уынын? Æмæ уæд 
цалдæр æхсæвы не схуыссыдтæн, фæлæ ныр та?» Иæ 
цæстытæ асæрфта, сæрыл бæрзонддæр схæцыд æмæ хæ- 
дзæртты сæрты дардыл афæлгæсыд. Уа-алæ йæ рагон 
тигъыл зыны Хуссарыхъæу. Уæлдæр йæ сæрмæ — иу- 
уылдæр зонгæ уæлвæзтæ, сæ рагон къахвæндæгтимæ. 
Уыдонæй бæрзонддæр та уыцы митсæр къæдзæхтæ лæу- 
уынц. Иууылдæр — фыццаджы хуызæн. Æрмæст «Фи- 
дæн фæз» йæхи хуызæн нал у. 
Иæ хъуыдытæ æваст фескъуыдысты се ’мбæлттæй 
иуы ныхасæй: 
— Мæнæ уæ фысым... Ам цæры Хадзырæт, — загъта 
æртæ уæладзыгон хæдзары раз лæугæйæ. 
Хадзырæт Хусарыхъæуæй ардæм кæй ралыгъди, уый 
Темболат фехъуыста. Фæлæ йæ Сандро ныронг нæ зыд- 
та. Уæддæр ыл тынг дис нæ бакодта. Ацы хæдзæрттæ 
фæллойгæнджытæн конд кæм сты, уым дзы Бечырби 
æмæ Минтæйæ раздæр кæмæн æмбæлы? 
Дыккаг уæладзыгмæ схызтысты. Кæдæм бацыдысты, 
уым иу райдзаст уаты Хадзырæты баййæфтой дзаг фын- 
джы раз бадгæ. Иунæгæй. Бæрæг у фынгмæ æвнæлд 
нæма ис. Уазджыты æрбацыдмæ æнхъæлмæ кæсы фы- 
сым. 
Хисдæры раз куыд вæййы, афтæ Хадзырæты цур — 
æртæ чъирийы, сæ уæлæ — физонджытæ уæхстыл кон- 
дæй, сæр æмæ бæрзæй. Уырдыгæй дæлæмæ стъолыл но- 
джыдæр дыууæ раны — æртыгай чъиритæ, цæхджын 
джитъритæ, хохаг хъæбæр цыхт тæнæг кæрстытæй. Аф- 
тид тæбæгътæ, кæрдтæ, вилкæтæ, салфеткæтæ... 
Уазджытæ куы бацыдысты, уæд Хадзырæт сыстад 
æмæ сæ размæ рацыд хæдзары астæумæ, æгасцуай зæ- 
гъынмæ. 
Фæлæ уыдон дуары цур куы ’рлæууыдысты æнæдзур- 
гæйæ, сæ къухтæ дæлæмæ уагъдæй уæд Хадзырæт фем- 
252 

бæрста хабар: Цæргæсоны зианы фæстæ йæ сæ иу дæр 
нæма федта æмæ йын таефæрфæс кæнынц. 
Уыцы æгъдау куы ахицæн, ул>д фысым Сандройы 
къухыл ныххæцыд, стæй йæ уæд йæ хъæбысы акодта 
æмæ йын загъта: 
— Дард балцæй æрцыдтæ ды. Дæ бакæнæг дæ рауа- 
дзæджы фæхъау фæуæд, дæ рын бахæрон, æндæр дын 
мæ бон циу? 
Хадзырæтæй куы феуæгъд Сандро, уæд та йыл Мин- 
тæ ныттыхсти. Æцæг ацы хатт кæугæ нал скодта, фæлæ 
йын комкоммæ йæ цæсгоммæ скаст æмæ загъта: 
— Ныр мæхи сидзæр нал хоныи. Æгайтма æрцыдтæ. 
Горæтæй куы рацыдысты, уæд Темболаты къухы уы- 
ди рæсугъд ахуырст кæдз лæдзæг. Сандро ма йын æй 
йæ цæстмæ дæр бадардта, æгæр раджы райстай лæдзæг, 
зæгъгæ. Фæлæ йын æй Темболат хъазынмæ аздæхта: 
«Цас зæронддæрæй зынон, уыйас мæ бадæн уæлдæр уы- 
дзæн куывды». 
Сандройы къухы та уыди чысыл чумæдан. Уый тых- 
хæй Темболат та афтæ ахъуыды кодта: «Тамако дымæг 
йæ лулæйыл куыд сахуыр уа, уый хуызæн чумæдан хæс- 
сын сахуыр æмæ æиæ уый нал зоны, æвæццæгæн». 
Мидæмæ бахизыны размæ сæ къухты цы уыди, уы- 
дон сæ дыууæ дæр кæсдæртæм авæрдтой, афтæмæй 
æрлæууыдысты Хадзырæты раз. 
Се ’гасцуайтæ куы ахицæн сты, уæд Темболат йæ 
лæдзæг ракуырдта. Куы йæм æй радтой, уæд ма йæдзып 
пæй систа урс фистонджын иог хæрынкъа æмæ сæ Хадзы 
рæтмæ радта: 
— Мæнæ дын зæронд лæджы дзауматæ æмæ сæ мæ 
номыл фæдар. 
— Хæрынкъайæ цы зæгъыс, уый зæгъ, фæлæ хæххон 
лæгæн та ахæм «уæздан» лæдзæг цæмæн хъæуы? Бæрз 
лæдзæг дæр ын йæ куыст кæндзæн. 
Сандро æрмæст уыцы сахат бамбæрста, сæ дыууæ 
дæр кæрæдзийæ сусæг кæй кодтой сæ лæвæрдтæ^ Фæлæ 
уый уæддæр йæ чумæданы кой нал скодта. 
Куыд базыдтой Сандро æмæ Темболат, афтæмæй 
Къалагомы цæрджытæй алкæй хæдзары дæр — æрцæуæ- 
гæй, бынæттонæй — уыцы бон уыди куывд, фыццаг шах- 
тæ дзы кæй байгом, уый номыл. Бæрæгбонмæ йæхи 
уæлдай тынгдæр цæттæ кодта Хадзырæт. Комы хисдæр 
у. Уымæй уæлдай ма, уыцы уæлахиздзинад чи арæзта 
253 

цалдæр азы дæргъы, уыдонимæ зæронд лæджы хæдза- 
рæй дыууæйæ уыдысты. Стæй бæрæгбонмæ горæтæй 
ахæм буцгæнинаг уазджытæ кæй æрцæудзæн, уый дæр 
зыдта. Сæ иумæ дæр æмæ иннæмæ дæр Минтæ йæхи 
фыды цæстæй кæсы. Æмæ сæ уæд Хадзырæтæй раздæр 
чи хъуамæ суазæг кæна? 
Иæ иукъухы бæгæныйы къус, иннæйы—физонæг, 
афтæмæй бирæ дзæбæх куывдтытæ фæкодта Хадзырæт. 
Хуыцауы ном дæр ссардта, Уастырджи, зæдтæ æмæ дау- 
джыты кой дæр скодта. 
Кувæггаг ацаходынмæ чидæр йæ къабазæй æрбадав- 
та æртæ-цыппараздзыд лæппуйы. 
— Уый Минтæйы лæппу у, — Темболат Сандройы 
хъусы адзырдта. 
Сандройы цæсгом цины хабарæй куыд асырх и, уый 
бирæтæ бафиппайдтой. Фæлæ йæхæдæг ницы сдзырдта, 
куывды æгъдау цæмæй ма бакъуылымпы уа, уый тых- 
хæй. 
Хисдæр куы скуывта, уæд æрыгон æфсин февнæлдта 
фынгтæ дзаг кæнынмæ. Нард фысы фыдæй лывзæйы 
тæбæгътæ фынгыл куы фæзындысты, уæд сæ тæф цармæ 
фæцыди, фынгыл чи бадти, уыдонæн та сæ комыдæттæй 
сæ дзыхтæ айдзаг сты. 
Сандро аивæй касти Минтæмæ. Куыддæриддæр уы- 
ди, нырма афтæ у: уæ йæ фезмæлд, йæ арæхст, йæ ба- 
худт... Æцæг бакастæй цыма уындджындæр фæцис, 
уæнгджындæр... Уæртæ йæ цонгыл дæр нырма уыцы гыц- 
цыл сахат, Темболат ыл æй куыд бабаста уыцы изæр, 
цыма уæдæй нырмæ хæлд нæма уыдис. 
Хадзырæт нуазæн фæстæмæ йæ къухмæ куы райста, 
уæд Темболатмæ бадзырдта: 
— Цæй, нæ куыст кæнæм, уæ рын бахæрон... Нæ 
фыдæлты фынджы æгъдаумæ гæсгæ фыццаг гаджидау 
æмбæлы стыр хуыцауы тыххæй фæсидын. Ацы хатт æз 
уыцы æгъдауы сæрты хизын æмæ зæгъын «Стыр лæ- 
джы» тыххæй. Лæгæй стырдæр æмæ домбайдæр ницы 
ис, уæ рын бахæрон! Зæххыл царды хостæ цыдæриддæр 
ис, уыдон иууылдæр йæхи къухæй чи аразы. Уæлæрвты чи 
тæхы æмæ дæлдзæхы чи басгæрста, ацы хæхты æну- 
сы хæзнатæм фæндаг чи ссардта, уымæй домбайдæр та 
чи у? Æнæдон ранæй дон чи суадзы æрдзы тыхтыл бо- 
нæй-бонмæ уæлахиз чи кæны, уымæй цытджындæр ма- 
хæн чи у? 
254 

Уыцы зæрдиагæй йын «оммен» куы кодтой, уæд бам- 
бæрста кувæг, йæ гаджидау сæ зæрдæмæ кæй цæуы, 
æмæ нал бацауæрста лæджы ном уæлæуæз сисы- 
ныл. 
— ...Ацы фæсвæд коммæ лæгъз фæндаг чи сарæзта, 
æхсæв дæр боны хуызæн рухс кæй руаджы у, уыдон иу- 
уылдæр сты лæджы хъаруйæ. Цавæрдæр зæдтæн æмæ 
дауджытæн хъалон фæфыстам нæ фос æмæ нæ мæгуыр 
хоры муртæй. Куывдтæ сын кодтам. Фæлæ сæ æххуыс 
никуы ничи федта. Ныр уынут, лæг цытæ сарæзта æр 
мæст ацы комы?.. Иннæ ахæм хъалон фæфыстам хæй- 
рæджытæн нæ кадавар зæххæй. Иæ кæрдæг дæр, йæ 
сыджыт дæр æмæ йæ хæзнатæ дæр сæхи бакодтой. 
Пъæззыйау сбадтысты «Хæйрæджыты комы» æмæ сæм 
хæстæг никæйы уагътой. Ныр уырдæм дæр бацыд лæг 
уæндон къахдзæфтæй æмæ йæ домбай къухтæй уыцы 
æппæт хъæздыгдзинæдтæй пайда кæны царды сæрап- 
понд. Гъе уыцы стыр лæджы тыххæй æз зæгъын мæ 
фыццаг гаджидау, уæ рын бахæрон! — æмæ йæ нуазæн 
йæ дзыхмæ схаста. 
Хадзырæты гаджидæуттæй чысыл куы феуæгъд, уæд 
Сандро хисдæртæй хатыр ракуырдта æмæ фынгæй сыс- 
тад. Минтæ æмæ Бечырби йын уазæджы æгасцуай цы 
загътой, æндæр сæ ныхасмæ нæма федта. Æмæ иннæ 
уатмæ бацыд уыдонимæ. 
Куыддæр фæхибар сты, афтæ Сандро дæр йæ чумæ- 
дан ракуырдта. Байгом æй кодта æмæ дзы систа дыууа 
урс туфлийы æмæ æрттиваг гæххæтты тыхтæй цъында- 
тæ.. Стъолыл сæ æрæвæрдта æмæ загъта: 
— Чызгæн йæ фыдæй хуыздæр лæвар æмбæльт, бæр- 
гæ. Уæлдайдæр, дæ амонд куы ссардтай, уæд æз дæ цу- 
ры нæ уыдтæн æмæ дын ницы фæдæн. Фæлæ гыццыл — 
зæрдæйæн бирæ — гуыбынæн. 
Уыцы сахат дуаргæрон лæууыди æрдæбоны чъири- 
аходæг. Ие ’нгуылдз йæ дзыхы дары, æфтæмæй кæсы 
æнахуыр уазæгмæ. Сандро йæм фæдзырдта: 
— Ардæм ма рауай, лæггаг! 
Лæппу йæм цырд бауад. 
— Дæ ном та цы хуыйны? 
— Аслан. 
.Сандро йæ сæргъæвта йæ хъæбысмæ. Чумæданæй 
систа гыццыл матросы костюм, семæ лентджын худæмæ 
Лæ гыщвдд къæхты аккаг батинкæтæ. 
255 

— Мæнæ уыдон та дæуæп, Аслæмбег. Цæмæй дын- 
джыр лæг суай, науы капитаи, уый тыххæй. 
Минтæ «ницы дзырдта, цыма йæ хъуыр ахгæдта лæ- 
вæртты уындæй, уый хуызæн. Фæлæ йын Бечырби афтæ: 
— Цы фæлхæсты æфсарм дæ ис, нырма дæхæдæг 
тыхст куы дæ. Фæндаггон... 
— Ныр нал’дæн тыхст... Дугъон та, дам, йæ барæ- 
джы хæссынæн куынæуал уа, уæд йæ мæлæт хуыздæр у. 
Æз та мæлынмæ нæма хъакын... 
Сандро Къалагомæй куыд «ацыди», уый ам иууыл- 
дæр зыдтой. 
Фæстæмæ кæй сыздæхт хастæй, уый хохмæ дæр æр- 
байхъуыст, фæлæ йæ уынæг нæ фæци ныронг. Ныр сын 
йæхæдæг радзырдта йæ хабæрттæ. 
Куыддæр обком хъуыддаг базыдта, ома Сандро 
раст кæй дзырдта, уый, афтæ бафæдзæхста, цæмæй 
æнаххос лæджы фæстæмæ раздахой ахæстонæй. Фæлæ 
йе ’рцахсынæй йæ рауадзын зындæр разынди. Цалынмæ 
оргæнтæ кæрæдзимæ рафысс-бафысс кодтой, уæдмæ 
мæйæ фылдæр раиыди. 
Фæстæмæ ссыди Сандро йæ райгуырæн бæстæмæ 
бынтон растæй. Иæ фыццаг тæрхон дæр ын аивтой. 
Æрæмысæггаг ныхæстæй кæй уыди, уый сбæрæг. Фæс- 
тæмæ йæ партийы уæнгæй сфидар кодтой, йæ фыццаг 
стажимæ. Сæрмагонд пенси йын рацыди, стæй йын го- 
рæты фатер радтой æмæ ныр уым цæры... 
Биноныг фæрстытæ кодта Сандро уыдоны дæр сæ 
хабæрттæй. 
Сæ цард куы баиу кодтой Бечырби æмæ Минтæ, 
уыйфæстæ дæр сæ куыст нæ фæлæмæгъдæр ГРП-йы. 
Æцæг Минтæйы хохкъахджыты куыстæй ракодтой, сыл- 
гоймагæн æгæр уæззау куыст у, зæгъгæ, æмæ йæ элек- 
тровозы машинистыл сахуыр кодтой. Ныртæккæ дæр 
уым кусы. Сæ дыууæ дæр иннæ аз фæсаууонмæ каст 
фæуыдзысты Хæххон-металлургион техникум. 
Фæдзырдтой йын сæ иннæ æмбæлттæй дæр бирæты 
тыххæй. Обкомы къамисы фæстæ партийы сæйраг гео- 
лог Иван Сергеевич зынгæ фæныфсджындæр. Раст Сан- 
дройæн йæхи хуызæн хъæбæрæй ныллæууыди, цалынмæ 
«Хæйрæджыты комы» хæзнатæ сбæлвырд сты, уæдмæ. 
Темболат пенсийы куы ацыд, уыйфæстæ иу-цасдæр йæ 
бæсты акуыста хицауæй. Уый фæстæ йæ трест æндæр 
ранмæ арныста партийы сæргълæууæгæй... Шофыр 
2* 

Дзанте фароны онг ам фæкуыста, стæй уый дæр 
пенсийы ацыд. Ныртæккæ горæты цæры йæхи хæ 
дзары. 
Пенсийы ацыд Гæбæти дæр. Иæ афонæй фылдæр 
фæкуыста. Стæй уæд алыгъд быдырмæ æмæ уым цæры 
йæ бинонтимæ. 
Уыцы ныхæстæ куы кодтой, уæддæр ма Аслан Сан- 
дройы хъæбысы бадти. Хистæрты ныхæстæм хъуыста 
зæрдиагæй, цыма цæуыл дзурынц, уый æмбары, афтæ. 
Шофыры кой куы фехъуыста, уæд базмæлыд, Сандромæ 
хæрдмæ скаст æмæ афтæ фæкодта: 
— Æз дæр шофыр дæн! Машинæ дæр мæм ис... 
Ууыл хъæбысæй рагæпп ласта æмæ æддæмæ ра- 
згъордта. Минутмæ фæстæмæ фæзылди. Иæ къухы — 
хъазæн машинæ. Дуарæй дзургæ æрбахызти: 
— Мæнæ-ма кæс! Самосвал...—æмæ йæ къæсæры 
цурæй Сандромæ æрбатылдта: Би-би-ипп!.. Фæцæуы дæм. 
— Мæнæ йæм цы хорз самосвал ис!.. Æмæ ма æн- 
дæр цавæр машинæ скъæрын зоныс? — бафарста йæ 
Сандро. 
— Æндæр?.. «Газ-51»... Грузовик... Стæй «Побе- 
дæ», — æнæкъуызгæйæ нымадта сывæллон машинæты 
нæмттæ. 
— Æмæ сæ хуыздæр та кæцы у машинæтæй? — къа- 
хы йæ дарддæр Сандро. 
— Хуыздæр?..— ахъуыды кодта Аслан,— хуыздæр — 
«Скорый помощ». 
— Цæмæй хуыздæр- у? 
— Цæмæй?.. Иубон дада тынг куы фæрынчын, уæд 
«скорый помощ» дохтыры куыд æрбаласта. Æмæ йæ нæ 
адзæбæх кодта? 
Сывæллоны ныхæстыл куы ахудтысты, уæд та фæс- 
тæмæ сæхи хабæрттæм рахызтысты. 
Æнæхъæн романы хуызæн уыди Бола æмæ Бежано- 
ны чызг Ладинкайы тауырæгъ. Иæхи былæй куы рап- 
пæрста, уæд мад æмæ чызг æнхъæл уыдысты Бола æмæ 
йæ бинонтæ йын фæтæригъæд кæндзысты æмæ йæ чын- 
дзы æрхæсдзысты. Уæддæр куы иицы йæ хъус æрдардта 
лæппу, уæд иу изæр Бежанон йæ чызджы къухыл фæ- 
хæцыд æмæ йæ Фæзыхъæуы æрбалæууын кодта — Бо- 
лайы хæдзармæ. 
Болайы уым нæ баййæфтой, фæлæ йын йæ мадæн 
аагата ус: 
17 Амовдагурлжытæ 
257 

— Цыма ницы зонут, уыйау æнцад куыд сбадтыс- 
тут?.. Мæ чызг дæ лæппуйæ сыгъдæг нæу... Хуыцау уын 
æй ма ныббарæд, мæ сывæллоны мын фæсайдтат... 
Мад æмæ дыууæ хойы уаридзавд кæрчытау фесты 
уыцы æнаккаг хабарæй. Усимæ загъдыл не схæцыды- 
сты (Бежаноны дзыхы ахаст хорз зыдтой), фæлæ йын 
лæгъстæмæ фесты. «Дæ чызджы дæр цæуыл худинаг 
кæныс, гормон, æмæ мах дæр. Акæн уал æй. Адæм куыд 
кæнынц, афтæ бафидаудзыстæм æмæ йæ æрхæсдзыстæм 
æгъдауимæ...» Фæлæ сын уый тыххæй Бежанон сæ зонд 
дæр зыдта. Се ’ртхъирæнтæ .сын хъуыста амæй размæ. 
Лæппуйы дзуапп дæр зыдта. Æмæ сын сæ уæздан ны- 
хæстæм хъусгæ дæр нæ бакодта. Иæ чызджы уым ныу- 
уагъта æмæ рацыди. Раздæр та йын хъæбæрæй бафæ- 
дзæхста: «Цалынмæ дæ хицауады лæгтæй исчи тыххæй 
ракæна, уæдмæ дæхи къахæй фæстæмæ мауал рацу». 
Бола уый куы базыдта, уæд æхсæвы сæхимæ нал 
æрбацыд. Æмдзæрæны схуыссыд. 
Райсомы хабар куы фехъуыстой, уæд Болайы хæ- 
дзармæ бацыдысты хъæусоветы сæрдар Сæлимæт, пар- 
тион организацийы секретарь Иналыхъ æмæ фæскомцæ- 
дисонты раздзог Минтæ. Æрбадзырдтой Болайæн йæхи- 
мæ дæр. Ладинкаимæ сæ иумæ æрлæууын кодтой. 
Чызг сын æргом загъта, æнхъæлцау дæн, зæгъгæ. 
Бола исдугмæ йæхи уæлгоммæ аппæрста, мæ сæрæн ни- 
цы зонын, зæгъгæ. Стæй чызджы дохтырмæ кæныныл 
куы ныллæууыдысты, уæд уый дæр йæ «рæдыдыл» ба- 
саст æмæ сабырæй загъта: «Хæйрæг мæ фæсайдта». 
Афтæ Ладинка цæргæйæ баззад Болаимæ. Фæлæ 
куыд æнæхъолайæ бацардысты, афтæ цыди сæ цард 
дæр. Растдæр зæгъгæйæ стон-схæрæй æрвыстой сæ бон- 
тæ. Бинонтæ дæр нæ бауарзтой сæ хæддзу чындзы. ’Кас- 
тысты йæм æцæгæлоны цæстæй. Æнхъæл уыдысты: куощ 
æрцыди, афтæ та фæстæмæ дæр йæхи къахæй ацæу- 
дзæн. 
Уалынмæ сын сывæллон райгуырд. Уый цыма кæрæ- 
дзимæ фæхæстæгдæр кодта æрыгон мад æмæ 
фыды. 
Ног чындз ма куы уыди Ладинка, уæд хæдзарæй 
худын æмæ хъæлдзæг ныхас дæр никуы райхъуыст. Фæ- 
лæ сывæллонкуыд рæзыди, афтæ бинонтæ дæр æмуддæр 
кодтой. Фыццаг Бола æмæ Ладинкайы æхсæн дзеуыя 
байдыдта хъреддзарг цвдас, худын* Хъæлдзæг сываеллон 
№ 

йе ’нгасæй йæхимæ здæхта иннæ бинонты дæр. 
Уыцы заман Минтæ фембæлд Ладинкайыл. Дзæвгар 
алæууыдысты иумæ, кæрæдзийæн сæ царды хабарттæ 
дзургæйæ. 
— Дæ зæрды цæрын ис æви нæ уыцы хæдзары, уый 
дæхи хъыддаг у, — загъта йын уæд Минтæ, — фæлæ дæ 
сывæллон дæр æмæ дæхæдæг дæр искæйы даринаг цæ- 
мæй ма уат уый тыххæй куысты ныллæуу. 
Уымæй Ладинка фæныфсхаст. Æмæ шахтæаразджы- 
ты къанторы æфснайæгæй бацыд. Бежаноны къухы 
хуыскъастæуæй чи схъомыл, уый диссаджы æнувыд 
æмæ хæрзарæхст разынд уыцы куысты. Уый Минтæ куы 
федта, уæд æй уырдыгæй ракодта æмæ йæ сахуыр кодта 
йæхи куыстыл. Ныртæккæ дæр электровоз скъæрæгæй 
кусы зæххы бын. 
Бежанон бирæ нал ацард йæ чызджы фæстæ. 
Æрæмысыдысты Мураты дæр. Сандро йæ бирæ уарз- 
та, йæ хъæлдзæг зæрдæйыконд æмæ куысты мидæг фæл- 
лад æмæ зивæг кæй нæ зыдта, уый тыххæй. Æрмæст 
æм иу стыр сахъат уыди: нозтмæ æгæр здæхти. Уый 
тыххæй, гыццыл ма бахъæуа, бынтондæр ма адзæгьæл 
уа раст фæндагæй. Фæлæ йæ нæ бауагътой. Иу бон дыу- 
уæ хылы кæй фæци, уый тыххæй йын фæскомцæдисон 
æмбырды цы уайдзæф бакодтой, уый йын хосау фæци. 
Уæдæй фæстæмæ æргом йæхиуыл хæцын байдыдта ноз- 
тæй дæр æмæ хылтæй дæр. Иæ куысты фыццаг дæр æв- 
зæр нæ уыди, уæдæй фæстæмæ та уæлдайдæр. Иу афæдз 
ма акуыста, уыйфæстæ йæхи бацæттæ кодта æмæ уæд 
ахуырмæ ацыд техникуммæ. Ныртæккæ у техник, сме- 
нæйы мастер. 
...Дыууæ боны баззадысты Сандро æмæ Темболат 
Къалагомы. Сæ рагон æмæ ног хæлæрттæй алкагйы дæр 
фæндыди, ахæм буц уазджытæ йæ хæдзары куы сæмбæ- 
ликкой, уый. Æмæ сæ хуыдтой, кæмæн йæ къухы куыд 
æфтыдысты, афтæ. 
Мидæмæ куыд хъæлдзæгæй цыдысты, фæстæмæ фæн- 
дагыл афтæ нал уыдысты Темболат æмæ Сандро. 
Кæд мыййаг бафæлладысты? О, уазæгуаты дæр 
адæймаг фæллайы. Уæлдайдæр дæ æгас ком сæ уазæг 
куы хоной... Æдзух рахон-бахон... Дзаг фынгтыл — хæрд 
æмæ нозт... 
Темболат æмæ Сандро сæ цард æмæ тохы бонтæ мы- 
сынц. «Æй-джиди, æмæ ма лæппу чи у!..» 

Бадоев КазбекИсаевич 
ИСКАТЕЛИ СЧАСТЬЯ 
Редактор Г. X. Б и ц о е в 
Художник У. К. К а н у к о в 
Технический редактор С. X. Гутиева 
Корректоры Т. К. Царикаева, М. Г. Гадзалова 
Наборщик 3. М. Агузарова 
Печатник С. Т. К о ц о е в 
Сдано в набор 5/х-1971 г. Подписано к печати 5/1-72 г. Формат бума- 
ги 84х1087з2. Печат. л,—8,125. Усл.-п. л. 13,65. Учетно-изд. листов 
12,92. Заказ № 2834. Тираж 2000. Изд. № 52. ЕИ00Ю6. Цена 51 коп. 
Книжное издательство Управления по печати при Совете Мини- 
стров СО АССР, г. Орджоникидзе, ул. Димитрова, 2. Книжная ти- 
пография Управления по печати при Совете Министров СО АССР, 
г Орджоникидзе, ул. Тельмана, 16. 


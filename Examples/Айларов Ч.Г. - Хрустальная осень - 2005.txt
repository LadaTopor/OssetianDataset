АЙЛАРТЫ ЧЕРМЕН 
ÆРГЬÆУ 
ФУШÆГ 

АИЛАРТЫ ЧЕРМЕН 
ÆРГЪÆУ 
Дзæуджыхъæу 
2005 

84 Осет 
А-39 
Айларты Ч. 
А-39 Æргъæу фæззæг: Æмдзæвгæтæ — Дзæуджы- 
хъæу:Ир, 2005 - 192 ф. 
Айларов Ч. Г. 
Хрустальная осень 
Стихи Чермена Айларова всегда гражданского звучания — 
они философичны, разнообразны по тематике и отвечают 
духу времени. 
А 4702500202 -1 с л. е, ~ 
А М 131 (03) - 05 8 - °5 84 °сет 
© Айларов Ч. Г., 2005 
15В^ 5-7534-0656-4 © Гашюева Н. У., оформление, 2005 

ТÆССАР 
ФÆЛД/ОТÆ 

%3>^^ 
МÆ СОНЕТТÆН 
Мæ зæрдæйы фыцгæ аджы уæ дардтон, 
Уæ хъаруйыл уын бафтыдтон мæ тых, 
Уæддæр ма уæ чи хом у, чи — фæлвых, 
Фæлæ уæм æз хæрзфыхтæ дæр ыссардтон. 
Уæ хъысмæт иу у, адæмы зæрдæтæм 
Лæгæрдут царды æвæдты фæндаг, 
Зындзинæдты куы разынат уæндаг, 
Уæд удты фыст æрцæудзыстут хæрдгæтæй. 
Фæллойуарзаг лæджы дзыхæй куы дзурат, 
Уæ зæххон цард дæр фестдзæн уæд дзæнæт, 
Мæнæн та уемæ нал уыдзæн мæлæт, 
Æмæ цæрдзыстæм рухс зæрдæты хурау. 
Цы зæрдæйы-иу бакæнат фысым, 
Ысуадзут-иу сыгъзæрин таутæ уым. 
*-7-# 

^>Æ^^. 
ФÆНДЫР ÆМÆ ЗАРÆГ 
Ирыстоны арвау сыгьдæг у мæ зæрдæ, 
Мæ сыгьзæрин нуæрттæй йæ зæххыл æндæгьд дæн. 
Цыма мын мæ къухты ныххостой зæгæлтæ 
Æмæ мæ ныххуыдтой, Чырыстийау, хæхтæм. 
Нæ хæзнаджын хæхтæй, нæ кæмтты рæбынæй 
Кæцыфæнды дон дæр, кæцыфæнды рагь дæр 
Мæн байсдзæн фæстаг бон мæлæты дзæмбытæй, 
Æмæ та мæ Ирæн уыдзынæн цырагъдар. 
Ныр цас тынгдæр ризынц мæ уды хъæдгæмттæ, 
Гъе уыйбæрц дзы тугдзых кæрдихтæ ыстоны. 
Вæййынц мæм хæстæгдæр нæ сагхизæн кæмттæ, 
Æмæ та мæм иу хъуыды ферттивы схонау: 
Æз æмæ Ирыстон — фырт æмæ ныййарæг, 
Кæсаг æмæ денджыз, фæндыр æмæ зарæг! 
*-«-* 

^5>^5^ 
МÆ АХУЫРГÆНДЖЫТÆ 
Мæ уыгæрдæны цъуппамад мæкъуылы 
Сæфт судзин арын никуы уыд мæ хæс. 
Дзæгьæлдзых чи уыд ме ’мгæрттæй, йе ууыл 
Фæцахуыр дæн мæ дзыхыл хæцын æз. 
Ныры дуджы цы лæг нæ тыхсы - мард у, 
Тыхст не ’вдисаг тæхудиаг у, тыхджын. 
Æнæууылд ныхас чи нæ быхсы царды, 
Æз ахæм лæгыл сахуыр дæн быхсын. 
Мæ уды æфхæрд никæмæн у фиддон, 
Æмбал нæ уыд мæ зæрдæйы рыстæн. 
Хъæбæрзæрдæ, цъаммар адæм куы федтон, 
Фæлмæнзæрдæ та уыцы бон ысдæн. 
О, цас ма нæм и худинаггæнджытæ, 
Сæ иуæй дæр куынæ цæуы лæджы тæф. 
*- 9^ 

■^ггб^^. 
КУЫ БАДТАИН ÆЗ ДАУДЖЫТЫ 
ТÆРХОНЫ 
Цы Хуыцау уыди адæмæн хæрзгæнæг, 
Цы зæд арæзта а дунейыл цард, 
Æз уый къухты куы фестадаин кард, 
Æфсымæртау цæриккой уæд нæ зæнæг. 
О, чи ’рымысыд паддзах, уый цы фæци, 
Цы зæд байуæрста ацы зæхх, кæй зонд, 
Æз уый фарсмæ куы бадтаин бæрзонд, 
Уæд зæххытыл нæ мариккам кæрæдзи. 
Нæ дугты размæ дауджыты тæрхоны 
Цы зæд рауагъта амонд æмæ маст, 
Куы фестадаин уый цуры æваст, 
Зæххон дзæнæты уаид уæд зæххон лæг. 
Зæххы къори дæр хастаин æз ме ’ккой, 
Æмæ йыл адæм адджынæн цæриккой. 
* Ю > 

%^^5^ 
СТЪАЛЫ 
Бæрзонд арвыл ис алкæмæн дæр стъалы, 
Куы рахауы, уæд йемæ мæлы лæг. 
Бæрзæндты тæха, йе тæха ныллæг, — 
Хъысмæт кæйфæнды пакъуы дæр ыскалы. 
Ды де стъалыйау худ, куыд зынай дардмæ, 
Зæрдæйы артæй уый халдих æрттив. 
Дæ удæй йын йæ аивдзинад ив, 
Цу уарзтагурæг йе ’гæрон тыгъдадмæ. 
Куы самайай мæсыг, кæнæ та мусонг, 
Кы саразай, уæд де стъалыйæн кув. 
Дæ Хуыцауæй сыгъдæг цæрæнбон кур, 
Куыд дзы фестай æрдзæ хатты æнусон. 
Ис алкæмæн дæр арвы астæу стъалы, — 
Æмæ-иу уыйау рухс тæмæнтæ калæд. 
*-!!-* 

^гб^^ 
ЦЫ АГУРЫН ХÆХТЫ ÆДЗÆМЫ? 
Цы мын баззад уагæр нæ хæхты æдзæмы, 
Цъæх дурты цъæх фынтæ цы дзурынц мæнæн? 
Мæ сабийы бонтæй сæ уацар куы дæн, 
Сæ гоби ныхас мын мæ зæрдæ куы сцæвы. 
Бæркадгуырæн сой-мæр цы æртах ныхъуыры, 
Цы суадонæй уадзы йæ дойны цæргæс, 
Нæ сæрмæ цы мигьтæ фæлæууынц æрвгæс, 
Уым уды рæсугъдæн æрвон æвзаг гуыры. 
Æз цуанонау хæхты ныхасагур зилын, 
Рæсугъд дзырд ыссарын — мæ сагъæс, мæ мæт. 
Цыфæнды хæрзаив куырыхон дзырд уæд, 
Йæ зæгъыны размæ йæ ногæй æууилын. 
Нæ хæхты æдзæмы хæзна дзырд куы ссарын, 
Уæд арвы æрттывдау уый рухстаугæ зарын. 
%-п-* 

%5>Æ^» 
МÆ ФЫД ГÆБЫЛАЙÆН 
Мæнæн "мæ хъæбул, уарзын дæ" нæ загьта, 
Куы скъулбадæг уон, уымæй-иу мын тарст. 
Уыд афтæмæй йæ алы дзырд дæр уарзт, 
Цыма мын æй Булат фæндырæй цагъта. 
Чындзæхсæвыл дæр никуы уарзта дзурын, 
Æрмæст-иу загъта: "Сыстыр и нæ гал. 
Дæ карæнтæй кæмæн нæй царды ’мбал, 
Дæлдæр у уый куырыхон лæгты цуры". 
Нæ уарзта мын йæ зондджын дзырд лæмарын, 
Йæ зæгъынæн нæ агуырдта æфсон. 
Æрмæст-иу загъта: "О, мæ хъæбул, зон, 
Лæг чи хуыйны, уый адæмæй хæс дары". 
Хæзнайау мын ныр й’ алы дзырд æсзынаргъ, 
Мæ амонд у, мæ фæндагыл — мæ цырагъ. 
*МЗ~* 

^з^б^^ 
ЦАРД 
Æллæх, æллæх, куыд тызмæг у нæ цард, 
Нæ иуыл дæр нæ ауæрды фыдсылау. 
Кæйдæр дыргьдоны байтауы пысыра, 
Кæйдæр зæрдæмæ саразы йæ кард. 
Кæмæндæр фесты хуры бын дзæнæт, 
Кæмæндæр свæййы сой æмæ мыды къус, 
Кæмæйдæр та дзы рауайы гуыдынхъус, 
Æмæ æгадæй баззайы йæ фæд. 
Æз дæр гье ныр мæ лæджы кары дæн, 
Фæлæ цы дæн, уый абон дæр нæ зонын. 
Мæ цард мæ кæм æргъæу галуанмæ хоны, 
Кæм мын мæ къæсæй аразы ингæн. 
Кæм мæ уæлхохмæ пуртийау ныздухы, 
Кæм мыл йæхи хæцаг калмау ныттухы. 
*-1<М> 

^32^5^- 
ЛÆГДЗИНАД 
Лæджы кармæ нæ хъару свæййы уад, - 
Фæцараз æй, уæд тулдз бæлæстæ стоны. 
Фæлæ нысаныл сæмбæла йæ фат, 
Уый алкæмæн нæ бантысы æнцонæй. 
Дæ хъарутæ дæ уарзон куыстæн ратт, 
Д.æ мæсыгæн æвзаргæ дуртæ агур. 
Йæ нысаныл куыд æмбæла дæ фат, 
Гъе ууыл та кæн де ’гас царды ахуыр. 
Лæджы зæрдæйы стыр тых и æвæрд, 
Йæ гæнæнтæн кæй бон у, кæй, нымайын. 
Зындзинæдты цы лæг нæ уа фæлтæрд, 
Уый мидбынаты цоппайы фæтайы. 
Лæг уæвынæн дæ радта æрдз — дæ кæнæг, 
Лæгдзинад та дзы райс, мæ хур, дæхæдæг. 
*г 15 * 

^5>^?^ 
МÆ МАРÆГ 
Нысанмæ цæугæйæ æрхауын, уæддæр 
Мæ фæндаг æрдæгыл нæ уадзын. 
Фæзонын, кæнæ йыл бын кæны мæ сæр, 
Кæнæ та мыл базыртæ садзы. 
Æндонау йæ тохы кæй бахсыста дуг, 
Æз уыдоны зарæг фæзарын. 
Мæнæн дæр мæ къухты æхсырф и, дзæбуг, 
Æмæ сæ мæ цардамонд арын. 
Мæн ацы фыдзаман нæ хъæуы æнцой, — 
Лæугæ донæй уайы цъымара. 
Цы лæг кæны алкæд зæрдæбын фæллой, 
Æгуыст цард у уымæн йæ марæг. 
Мæ азты кæроны куы ’хгæнон мæ цæст, 
Уæд - рагъмæ цæугæйæ, фæндагыл æрмæст. 
^Мб^ 

■^гб^5^ 
ЦÆСГОМ 
Æрмæст донæй нæ фехсадæуы ала, 
Хæрз дзæгьæлы йыл акæлдзæн дæ хид. 
Дæ цæсгомыл дын исчи цъыф куы кала, 
Уæд уыцы цæсгом мауал хон дæхи. 
Дæ сыгъдæг номыл кус æхсæв дæр, бон дæр, 
Куыд æм уа фæндаг хахуыртæн æхгæд. 
Сыгъдæгдзинад у хъахъхъæнын æнцондæр 
Йæ цæхсынæй, куы фæчъизи уа, уæд. 
Цæсгомы чъизи нал фæкомы хафын, 
Йæ цъыфæн та нæй Теркæй дæр ныхсæн. 
Лæджы зæрдæйы дудгæ уадзы арф фæд 
Кæфхъуындарбадæн змæст доны хуызæн. 
Лæджы хорзæн цыфæнды куыст дæр бауарз, 
Æрмæст дæ кадыл чъизи бадын ма ’руадз. 
*-"-* 

^^6^5^- 
ЗÆРОНД ЛÆДЖЫ НЫХАС 
ИÆ ЦАРДИМÆ 
Мæ хъару нал у демæ ныр хæцынæй, 
Дæ риуыгъдæн кæм фæразы лæджы цонг? 
Дæ фадыгыл та ичъийау хæцдзынæн, 
Кæдмæ фæразай ичъийæн, уæды онг. 
Мæхи зонын куы райдыдтон, уæдæй дæ 
Æгæрон уарзтæй бауарзтон мæ мадау. 
Дæ фыдмитæн кæй нæ кодтон "дæдæй"-тæ, 
Гъе уымæн мæм дæ сау хъама дæр ма дау. 
Дæ фæрцы слæг дæн, фæлæ мæ нæ уарзтай, 
Мæ сабидуджы хуртæ мын фæистай. 
Фыдлæгау мæ фыдбылызтæм æппæрстай, 
Кæм та мæ мардтай стонгæй æмæ низтæй. 
Æфхæрæг мæ кæй уыдтæ ’мæ рæвдауæг, 
Гъе уымæн дæн ныр де ’ппæлæг, дæ фауæг. 
*-1М? 

^>^5^ 
ХÆЦÆНГАРЗ 
Хъæддаг галæн йæ сыкъа у хæцæнгарз, 
Джебогъау æй куы фæцаразы, уæд. 
Гадза бирæгъ дæр федых вæййы уый раз 
Æмæ фæстæмæ агуры йæ фæд. 
Хæцаг куыдз у йæ дæндæгтæй сæрыстыр, 
Куы сæ февдисы бирæгьмæ дæр, уæд 
Æххормаг сырд тас бафтауы йæ рыстыл 
Æмæ йын, оххай, скъуындæг вæййы хъæд. 
Тæппуд лæгæн йæ хæцæнгарз — йæ хъама, 
Йæ ныфс хоны йæ дамбаца, йæ кард. 
Йæ зæрдæ дыл куы фæхуда, уæд хъуамæ 
Лæгмарæн гарзæй архайа мæнгард. 
Лæгау лæг та куы æрлæууы лæджы раз. 
Йæ карздæр хотых уæд вæййы йæ ныхас. 
*М9^ 

^5>Æ^^ 
АМОНДЫ ФÆНДÆГТÆ 
Цъæхденджызы уа, уæлдæфы, йе сурыл 
Нæ рухс нысантæн нал вæййы фæуæн. 
Хуыцауæй уыдон се ’гасы куы курай, 
Гъе уæд дзы иу дæр нал ратдзæн дæуæн. 
Сæдæ фæндагæй де ’взонг уды сайыс, — 
Цыфæнды хорзæй ис кæмдæр хуыздæр. 
Дæ балцæн дзы æрмæст иу дæр куы райсис, 
Фæсмонгонд ыл нæ фæуаис уæддæр. 
Дæу амондмæ дæр бирæ ис фæндæгтæ, 
Фæлæ дзы иунæг равзар ды æрмæст 
Æмæ йыл цу дæ риуы ’мбæрц лæгæрдгæ, 
Цæмæй ысуай лæджыхъæдæй æххæст. 
Дыууæ фæндагыл ацæуон — куы зæгъай, 
Сæ дыууæйæ дæр уæд кæныс æнæхай. 
*-2<М? 

^гб^5^- 
МЫДЫБЫНДЗ 
Ма кæнут мыдыбындзмæ мæсты, 
Уый йæ риуы сау зæрдæ нæ дары. 
Иуы дæр нæ ныццæвы рæстæй, 
Галиу ми та иуæн дæр нæ бары. 
У йæ хъысмæт дидинджытыл баст, 
Дзаг армæй йæ дзаг хæдзар куы ссары, 
Хурау вæййы хъæлдзæг уæд йæ каст, 
Дидин-сæрвæт уый цинæй фæзары. 
Хатгай та æгъатыр у лæгау, 
Уый тыххæй йæ ничи уарзы къадцæр. 
Искæй æфхæрд бабыхса, фæлтау 
Суæлдай кæны мыдыбындз йæ цард дæр. 
Мах дæр дзы нæ баззайæм æвыдæй, 
Скæны нын уæддæр хуынтæ йæ мыдæй. 
*-2ЦР 

■^3^1^^ 
ÆЦÆГ ХЪАЙТАР 
Ирон адæммæ бирæ уыд Иссæтæ, 
Уæлахиздзаутæ - ноджыдæр фылдæр. 
Хæстон арты тыхгæнджыты ыссæндгæ 
Нæ сыгъта уыдон хотыхты цæхæр. 
Кæд-иу дзы исчи хаттæй-хатт ныфсхастæй 
Йæхиимæ дæр стох кодта, уæддæр 
Фæстæмæ здæхт сæргуыбыр æмæ састæй 
Æмæ лæбурдта йе знагмæ фыддæр. 
Хæстон лæгæн йæ уды хъæнты тар хыз 
Сæууон хурмæ дæр алкæд дардта тар. 
Сæдæ лæгæй та иу кодта уæлахиз 
Йæхиуыл, æмæ уый уыди хъайтар! 
Йæхиимæ цы лæг хæцыди карздæр, 
Уый не ’ргъæвта фыдгулы фат, йæ арц дæр. 
%-22* 

^5ггб^5^. 
ЗÆРДÆЙÆ ЗÆРДÆМÆ 
Зæрдæйæ зæрдæмæ куы уаид ныккæсæн, 
Куы зыниккой армы æвæрдау йæ тæгтæ, 
Уæд-иу дзы фыдфæндтæн нæ уаид æмбæхсæн, - 
Хæлæртты æхсæн дæр нын разынид знæгтæ. 
Хъыджы уа, йе цины нæ фæрныг хæдзæртты 
Лæджы риуæй авгау куы ’рттивид йæ зæрдæ, 
Уæд не ’нæзонд митыл фæсмонгонд уæвгæйæ 
Мах не знæгты ’хсæн дæр уыниккам хæлæрттæ. 
Зæрдæйæ зæрдæмæ нæй, оххай, ныккæсæн, 
Йæ сусæг хъуыдытæн нæй базонæн цъус дæр. 
Фынддæс æхгæд дуары фæстæ йæ æмбæхсæм, 
Æмæ нæм нæ зыны йæ талынг, йæ рухс дæр. 
Кæйфæнды зæрдæ дæр - æнæбасгæрст бæстæ, 
Цы дзы зонæм, уый та — йæ гамхуд æрмæстдæр. 
Ьгз-4 

^2>*да<$^ 
КАД 
Дæ кады разæй ма райс мулк фыццаг, — 
Рæтæнагъдæй нæу ахсджиагдæр рагъхъæд. 
Кæм нæу дæ номæн сафынæй тæссаг, 
Гъе уым дæр æй цæсты гагуыйау хъахъхъæн. 
Кæйдæр кад дæр дæ цæсты уæд нымад, 
Кæйдæр ном дын дæхи номау уæд адджын. 
Нæ хъæздгуытæй сты бирæтæ æгад, 
Фæлæ нæм ис мæгуырты ’хсæн дæр кадджын. 
Лæджы номæн æгадæй дарæн нæй, - 
Йæ маст æмæ йæ фыдæхæй хъæрздзынæ. 
Дæ ном чысыл фæчъизи кæн, уæд æй 
Цæрæнбонты æлгьыстагæй хæсдзынæ. 
Лæджы стыр ном у амондыл нымад. 
Дунейы хæрзтæй ахсджиагдæр у кад. 
%"24^ 

%^®^»- 
ЗАРÆГ 
Ахст лæгмæ дæр зарæджы ныхæстæ 
Равзæрынц, æрцахсæн та сын нæй. 
Зарæг гуыры хур æмæ зынгæй, 
Уымæн тырны адæммæ нывæзтæй. 
Зарæгыл хъадамантæ æвæрын 
А дунейыл иуы бон дæр нæу. 
Рæзынæй куыд нал æрлæууы нæуу, 
Къæвда йæм куы ахæссы æрвнæрын. 
Цас уæлдæрæй рахауы æхсæрдзæн, 
Фурдмæ уыйас тагъддæр у йæ цыд. 
Уалдзæг фыс куыд не ’рцæуы æлвыд, 
Ног хъуын уæд йæ фисты бын ысхæцы. 
Зарæгыл дæр фараст дуары сæхгæн, 
Ивылдзæн гъе уæддæр фæзтæм, хæхтæм. 
*-25~* 

%^б©^^ 
ДÆ РАЙСОМЫ ЦАРД 
Куынæ хъуыса дæ лæджы кары онгмæ 
Дæ хæдзарæй сывæллоны кæуын, 
Дæхæдæг уæд дзыназдзынæ зæрондæй 
Æмæ дын ничи базондзæн дæ зын. 
Къуыдипп митæй дæ кæд дæхимæ не ’вдæлд, 
Дæ сомы бонæн кæд нæ кодтай аргъ, 
Дæ мæсыг уæд æрдæгамадæй фехæлд, 
Дæ уазал уаты нал судздзæн цырагъ. 
Тæхынц сынтытау рухс уалдзыгон бонтæ, 
Сæ сойтæм сын куы не ссарай дæгъæл, 
Уæд де гас цард кæмæн хастай нывондæн, 
Гъе уыцы мулк дын баззайдзæн дзæгьæл. 
Дæ райсомы цард араз, мæ хур, абон, 
Кæннод зæххыл ды не ссардзынæ амонд! 
*-*М? 

^5>Æ^^ 
ХЪРИХЪУППЫТЫ УАСТ 
Уасут тæригъæддаг уастæй, 
Худы уыл, хъуырройтæ, арв. 
Фæззæг уæ базыртыл бастæй 
Адæмæн байуæрста царв. 
Мастæй уа, цинæй уа, алцы 
Баййафдзæн у’ алкæйы сæр. 
Йе фæлæ зонын, уæ балцæй 
Ардæм тæхдзыстут уæддæр. 
Карз у хъысмæтæн йæ хъама, 
Цас фаг у уды цырагь?! 
Не гас уæ нал фенæм хъуамæ, 
Уе гас нæ фендзыстут мах. 
Цæйут, ныр та уал фæндараст, — 
Хур дæр, уæ хъахъхъæнæг, араст. 
*-27-* 

^5>л^ 
ХÆЛÆГ ЦАРД 
Æнæхæлæг цард бирæтæн у азым, 
Хур искæй кæртмæ тынгдæр уадзы рухс. 
Кæд иу кувæджы сауджын дæр ма уарзы, 
Уæд иннæйы та бауарзы йæ ус. 
Мæ иу сыхаг сырх булчъы сыфтæ уарзы, 
Цæхджынтæ æмæ судзæгтыл — йæ мæт. 
Мæ иннæйæн та иудадзыг йæ разы, 
Хъæбæр нозт æмæ адджинæгтæ уæд. 
Æнæ дзидза сæ хæрд у иутæн кадджын, 
Кæмæндæртæн та нал фæкæны ад. 
Цыдæр лæгæн у ме ’фсины фынг адджын, 
Мæнæн та у йæ усы конд хæрзад. 
Цæрæг удæн цард сайд æмæ мæнгард у, - 
Кæм — гауызыл, кæм та фæкафы кардыл. 
Ь-гя-4 

%5>Æ^^ 
ХÆЛÆРТТÆ 
Хæлæрттæ дæр куы нæ тыхсой хæлæрттыл, 
Сæ цардамонд уæд расайы фыдæх. 
Мæ лæггæдтæ мын ма бадар дæ зæрдыл, 
Дæ лæггæдтæ мын адæмы раз зæгь. 
Цыфæнды тыхст ныууадздзынæн мæхи дæр, 
Фæлæ мæ хæлар батыхса, гье уæд 
Мæнæй тынгдæр дæуыл нæ рисдзæн иу дæр, 
Æз уыдзынæн дæ удылхæцæг зæд. 
Æцæг хæлæрттæм хурау худы амонд, 
Сæ цинæй рæзы быдырты цъæх тау. 
Йæ хорз хæлары чи уæй кæны абон, 
Уый амæлæд тæккæ райсом фæлтау. 
Кæд иумæ уой нæ цин æмæ нæ зын дæр, 
Уæд не знаг махмæ нал уæнддзæн кæсын дæр. 
*-29^ 

^5>гб^5^ 
МÆ ТЫЗМÆГ ЗОНДАМОНÆГ 
Мæ куырыхон хистæр, æз цас уарзын дæу, 
Мæ зæрдæ дæ алкæд гъе уыйас фæриссы. 
Цæуыл мæ фæфæрсыс, уый уадиссаг нæу, 
Цæмæн мæ фæфæрсыс, гье уый хонын диссаг. 
Нысаныл рæстдзæвин куыд фехсы йæ фат, 
Дæ ныхас мæ афтæ фæкъуыры. 
Ныхасы бæмбæгыл мын бакæныс уат, 
Фæлæ йыл хæрзфынтæ нæ уынын. 
Мæ тызмæг сæрхъуызой, мæ рог миты рис 
Дæу фæрцы мæ зæрдæйы байсыст. 
Дæ зондæй мæм абон цы чысыл мур ис, 
Æз уымæй сæдæ зонды райсын. 
Дæ хинæйдзаг фарст мын цæфæй у фыддæр 
Æмæ дæ гъе уымæн куы уарзын фылдæр. 
*зо* 

%3<5®*5^ 
ФÆДЗÆХСТ 
Дæ бæллицтæ æххæстгæнгæ цæуæнт, 
Зæрин хур сыл йæ зæлдаг тынтæ уафæд. 
Дæ хорз хæлæрттæ мины бæрц дæр уæнт, 
Фæндгæнæг дын дзы иуæй уæлдай ма уæд. 
Куы стыхджын дыл уа искæдбон дæ низ, 
Сæдæ дохтырмæ ма бацу гьеуæддæр. 
Сæдæ хосæй сæдæ хатты дæ рис 
Фылдæр уыдзæн, тъæпп дзы хаудзæн дæ сæр дæр. 
Нæртон куывды куы рабадай, уæддæр 
Дæ уарзон лæгтæй алкæй нуазæн ма нуаз. 
Зын сахат дæ куы хъæуа искæд сæр, 
Уæд алкæмæ æримайы къух ма ваз. 
Цы сабийæн уыд авд хъомылгæнæджы, 
Гъе уый цонг, мæгуыр, асасти æрæджы. 
%-зц? 

^5>гб^^ 
СОНЕТ РÆДЫДÆН 
Рæдыд фыййау, рæдыд фæтæг. 
Дзырдтой сæ алкæмæн: "Дæ кадæн 
Æрхуд дæ сау хъуыддæгтыл, лæг, 
Цæмæй дыл ма фæхудой адæм". 
Йæ сæр-иу чи ’руагъта ныллæг 
Æмæ йæ рæдыдтытыл чи саст, 
Уыдис уый дзыллæтæм хæстæг 
Мæ-иу сæ разæй тохмæ араст. 
Зылыны чи нæ кодта раст, 
Къуыхцы кæмæн нæ уыд йæ рæдыд, 
Уый хаста адæмæн дæр маст, 
Æмæ æлгъыстау уыд йæ рæвдыд. 
Йæ рæдыд чи кодта уæрагсаст, 
Уыдис уый балцы дæр фæндараст. 
^32^ 

^^6^5^ 
УЫДЗЫНÆ ХУР 
,Д,æ цардæн иу фæтк нæй, бындур, 
Йæ сæрмæ не сфæрæзтай схизын. 
Кæмæндæр кæд нæ дæ йæ хур, 
Уæдцæр цъылынга фест дæхицæн. 
Æмæ йæ мæнг рухсмæ фæлгæс, 
Нымай - дæ обау цыма хох у. 
Кæд дæ нæ рауайа цæргæс, 
Уæдцæр дæ рауайдзæни къогъо. 
Дæ базыртыл уæд тæх хæрдты, 
Тæригъæд зон лæгæн уа, куыдзæн. 
Куы тырнай ног бæллицтæм ды, 
Уæд ма дæу хуызæн лæг кæм уыдзæн? 
Дæ цардæн сырæздзæн бындур, 
Цъылынга - нæ, уыдзынæ хур. 
2 Айларты Чермен ^- 33 *-^ 

^5>^5^ 
ТÆППУД ЛÆГÆЙ 
ХÆЛАР АРАЗÆН НÆЙ 
Тæппуд лæгыл йæхи чи бæтты барæй, 
Уый фенамонд, уый ралгъыста Хуыцау. 
Хъæбатыр гуырдæн йе знаг у фæлтау, 
Цæйнæфæлтау тæппуд лæгæн хæлар уай. 
Хъæбатыр лæппу иунæг хатт фæмæлы 
Æмæ йæ кадыл айхъуысы нæ зард. 
Тæппуд гуырд та дæс хатты ’рцæуы мард, 
Нæ цæссыг ыл йæ удæгасæй згьæлы. 
Тæппуд-хæлар у хурбон цыма аууон, 
Уысмы бæрц дæр дзы хи атонæн нæй. 
Дæ хур дын мигъ куы амбæрза фæлмæй, 
Дæ фарсмæ йæ уæд нал фендзынæ сау бон. 
Тæппуд лæгæй хæлар аразæн нæй, 
Куыд нæй æруадзæн доны ’ртах зынгæй. 
*-34^ 

^>^5^ 
ФÆИХСИЙЫ НÆ ХЪÆСТÆ 
Дзæвгар лæппуты ус курын нæ фæнды, 
Зынаргь рæстæг сыл ривæдæй тындзы. 
Нæ чызджыты ’мбис нал цæуы чындзы, 
Æмæ фæсалау хус кæны йæ фæндты. 
Сæ уарзондзинад артуадзгæ нæ цæры, 
Азаутæ ’мæ Таймуразтæ нæм - стæм. 
Фыдæлты сагъæс: нозт æмæ лыстæн 
Æгуыст æмæ дзæгъæлдзуйы лæзæрынц. 
Нæ царды цалх сæрсæфæнмæ фæбыры, — 
Нæй байзæддаг нæ алкæйы фæстæ, 
'Мæ ихсийы ирон лæджы хъæстæ, 
Цæйбæрц нæ мæлы, уыйбæрц нæм нæ гуыры. 
Зæрдæйы рохтыл чи сæвæрдта цъутта, 
У саби уымæн — чъирийы сæр цъуппау. 
*~35^ 

^^^^ 
ИРОН БÆГÆНЫ 
Зæххы къорийы хорз æфсинты ’хсæны 
Сатанайы зæрин къухты фæллойæ, 
Ирон дон æмæ урс къæдзæхты сойæ 
Сыгъдæг Уастырджи сфæлдыста бæгæны. 
Ирон адæмы царды уаг æвдисæг, 
Ирон фынджы куывдты холлаг бæркæдтæн 
Сси кувинаг, сæ дойны сæттæг - зæдтæн, 
Йæ Хуыцауæн зæххон лæджы куывдисæг. 
Уырызмæг-иу куы раздæхти йæ балцæй, 
Сатана-иу æм авæрдта уæд хъазгæ 
Нæртон кæхцы ирон бæгæны. Нуазæн! 
Æнусты сæрты уымæн хъуысы дардæй 
Йæ сырсыры нæртон цинтæ хъыгтимæ, 
Стæй тохы хъæр, нæртон лæджы цытимæ. 
*-з<я? 

^^б^^ 
ÆФСТАУ 
Нæ иуæй-иутæ никуы цæуынц мардмæ, 
Хæстæджы ад нæ зонынц, нæ, сæ зæнæг, 
Сæхиуыл та куы ’рцæуы зиан, уæд дардмæ 
Нæ Иры хъæутæм арвитынц хъæргæнæг. 
Æрфæнды сæ, куыд сын кæнæм ирон кад, 
Фæстаг бон сыл нæ хъарджытæ куыд хъуысой. 
Нæ хотæ сын мæрдты бæстæм сæ фæндаг 
Фыдохы бон сæ цæссыгтæй куыд æхсой. 
Æз ахæмтæн мæ бабайы ныхасæй 
Зæгъын мæ фæндон рыст æмæ æнкъардæй: 
"Мæхионтæй мæм чи нæ цыд æгасæй, 
Гъе уымæн мæ нæ хъæуы, нæ, йæ мард дæр. 
Ирон æгъдау æфстау у, уый æмбарæд, 
Æмæ йæ мачи агурæд лæвар дæр". 
%-37^ 

^5ггб^5^ 
НЫФС 
Зынтæн нæ бакуымдтон сæттын 
Æмæ хъæддых лæууын мæ къæхтыл. 
Мæ ныфс-иу хатт куы сæфт, уæд мын 
Цыдæр зин уазал ингæн къахта. 
Ныр дæр йæ фыдæнæн мæ ныфс 
Мæ удæй атонын нæ комы. 
Куы мыл æрхъула вæййы тыхст, 
Уæд уый куыд сафгæ у, уый зонын. 
Мæнæн æнæ ныфс хорзæх нæй, 
Нæй балцы ацæуæн фæндагыл. 
Лæппу ыслæг вæййы ныфсæй 
Æмæ фæтых вæййы ызнагыл. 
Æнæныфс чи у абон царды, 
Зæххыл уый удæгасæй мард у. 
%-38^ 

^5^®^^ 
ÆНÆМÆЛÆТ 
Ды а зæххыл фылдæр цæрынмæ ма тырн! 
Æртæ æнусы халон дæр цæры. 
Йæ уогæны куырм уыры дæр хæры, 
Сызгъæрин хур та не ’рттивы йæ фатыл. 
Дæхи сæрыстыр ма рахон дæ азтæй, 
Дæргъвæтин цард лæджы лæггæнæг нæу. 
Дæ зонгæтæй кæд исчи стауа дæу. 
Уæд-иу зæгьæд: "Нæ нын уыд хай йæ мастæй". 
Цыбыр царды кæй нымадтам хуыздæртыл, 
Нæй уыдонæн мыггагмæ дæр мæлæт. 
Фæрныг хъуыддæгтæй чи уадзы хæрзвæд, 
Фæкувынц уымæн дзыллæтæ сæ сæртæй. 
Нæхи Къоста дæр уымæн цæры бирæ, 
Кæй йæ нæ уадзы амæлын йæ лирæ. 
%-змР 

^5>гб^5^. 
РÆСТДЗИНАД 
Æнæраст митыл дзурæг нал и карзæй, 
Сæ цæфтæй та нæ бирæтæ фæсад. 
Æхца кæм цæуа адæймаджы разæй, 
Рæстдзинадæн уым нал вæййы бынат. 
Гъе уæддæр адæм адæм ысты алкæд, 
Куырыхон зонд сын рардæ уыд æрдзæй, 
Рæстдзинад сын сæ удты уадзы арф фæд 
Æмæ сын сайдæн бирæ быхсæн нæй. 
Нæй а дунейыл иу фæтк æмæ иу уаг. 
Йæ галиу митæ чи рахоны раст, 
Уый сау калмæй дæр ратондзæн æфтиаг, 
У ахæм лæг дæлимонтимæ баст. 
Рæстдзинад та уæлмон зæрдæты хур у, — 
Дунейы мулк дæр ницы у йæ цуры. 
%-4<Ц? 

%ЗЭ$Й*5» 
БАРАСТЫРИМÆ НЫХАС 
Æз дæм æрцыдтæн дидинджытыл ардæм, 
Кæд мын дæ бæстæм раджы уыд, уæддæр. 
Хъысмæты фыдæх баййæфта мæ сæр, 
Уæлзæхх цæрын мæ нал бауагътай дарддæр. 
Ныр курын, ратт мын сау цæстысыгтимæ 
Сыгъдæг урс хъынцъым, райа дзы мæ уд, 
Æрттивон ам дæр стъалыйау рæсугьд, 
Лæггад кæнон мæ адæмæн цытимæ. 
Дзæнæтон цард мын бахай кæн дæ нæууыл, 
Æрмæст дзæнæт æгуыстæй кæд у, уæд 
Нæ хъæуы мæн! Уый авд дæлдзæх фæуæд, - 
Дæ дыргъдонмæ лæвархорæй нæ цæуын. 
Дзæнæтон цард у бирæтæн æнцондæр, 
Фæлæ дзы æз нæ бабыхсдзынæн бон дæр. 
1мцР 

^5>^5^ 
МÆ ГУЫРÆН БОН 
Куы мæ бафарста иу хæлар-æрвад, 
Кæд базыдтон зæрдæйæ зарын царды, 
Уæд загьтон æз: "Куы мын зарыд æнкъардæй 
Къостайы ’мдзæвгæ "Алолай" мæ мад". 
Куы фарстой мæн, цæй тыххæй уарзын тох, 
Мæн адæммæ цы аххосæгтæ ’ркодтой, 
Уæд загьтон æз: "Цы бон бакастæн "Додой", 
Цы бон ныннæрыд Иры мастæй хох". 
Куы фарстой мæн, мæ адæмæн та кæд, 
Кæд банкъардтон сæ маст æмæ сæ сагъæс. 
Уæд радтон дзуапп: "Цы бон бакастæн "Ракæс", 
Мæ дзыллæйы ’фхæрд бамбæрстон гье уæд". 
"Ирон Фæндыр" цы бон бахауд мæ къухтæм, 
Мæ гуырæн бон та уый хонын æдзух дæр. 
*-4Ц? 

^3>Æ^^ 
СЫФТÆРТЫ МÆЛÆТ 
Æрбахæццæ та сыфтæртæн сæ кæрон, 
Зæххон адæмау уыдон дæр мæлынц, 
Æмæ æнæвгъау сыджытмæ кæлынц, 
Ысты, мæгуыр, хъысмæты раз æнæбон. 
Бæрзонд чи бадти, къæхты бын гъе уый дæр 
Ныллæг чи царди, уый фарсмæ хуыссы 
Æмæ æнкъардæй хъарм бонтæ мысы, 
Мæрдты дуармæ ныр нал уарзы йæхи дæр. 
Æз дæр сыфтæрау фесхъиудзынæн цардæй, 
Йæ къæхты бын мæ сæууæрддзæни цард, 
Ныйих уыдзæн мæ уазал уды зард. 
Кæсдзæн-иу хур мæ уæлмæрдмæ æнкъардæй. 
Йæ хъæдыл ма цы сыфтæр хæца ’рхуымæй, 
Фæндид ма мæ, куы фестин уæд гье уымæй. 
«-43-« 

^^6^5^ 
КУЫРМ ЛÆДЖЫ ХЪЫНЦЪЫМ 
Æллæх, æллæх, куыд бакуырм дæ зæрдæйæ, 
Æз ууыл кæнын алы бон хъырды. 
Фæхудыс мын мæ куырм цæстытыл ды 
Æнæчетар ысхъæл ныхас кæнгæйæ. 
Ды хуры рухсмæ агурыс æхцатæ, 
Æмæ дын нæй сæ давынæн цæлхдур. 
Мæн мулк та сты: дон, уæлдæф æмæ хур, 
Æз та фæкæнын дидинджытæн батæ. 
Сырхфарс фæткъуы нæ фендзынæ бæласыл, 
Дæ фæндагмæ куы ’рхауид арвæй мæй, 
Цъыф къахæй йыл ныллæууис уæд куырмæй, 
Кæннод та йыл æрбадис, цыма насыл. 
Ды нал æмбарыс раст адæмы хъæр, — 
Цæстытæй куырм нæу удгуырмæй фыдцæр! 
*-44^ 

^5^6^$^ 
ФÆЛЛОЙЫ НАЛ УЫНÆМ АМОНД 
Æнæхин куыстыл сахуыр ыстæм мах, 
Нæ хъарутæ бæсты фарны нывæрдтам. 
Фыстам нæ хæстæ иудадзыг дывæрæй 
Æмæ нæ фæллад карз дугты нæ къах. 
Цы куыста лæг, уый бинонтæн уыд фаг, 
Фæцахуыр ыстæм афоныл мызд исын. 
Лæджы бон уыд йæхи цæсгом æвдисын, 
Уæрæх уыд царды амондмæ фæндаг. 
Къæссавæлдæхтæй бацарæфтыд дуг, 
Нæ сыгъдæг æфсарм баивтам æхцайыл. 
Дæу у, мæн у, куы райдыдтам нымайын, 
Уæд нал зонæм фæллой кæнын рæсугъд. 
Нæ сабитæ дзыназынц, мæгуыр, стонгæй, 
Куыд ма фервæзæм бирæгьты æрдонгæй?! 
*~45^ 

^5>гб^^ 
АМОНДАГУР 
Нæ амондагур дард кæмдæр фæзилæм, 
Фæцагурæм æй дурты бын дæр раст. 
Куынæ йæ ссарæм, гье уæд та сæрнизæн 
Нæ зæрдæты ныббыры калмау маст. 
Йæхи амонд ис алкæмæн дæр царды, 
Æрмæст æй алчи не ссары æдзух, 
Æмæ фæсудзы сау мылазон арты, 
Йæ уд вæййы дзæнæтон цинтæй цух. 
Цы лæг не ссардта цардæмбалæй амонд, 
Кæмæн не саив уый рухсæй йæ кæрт, 
Нæ уыди уымæн æрдзы хæрзтæй хайгонд, 
Фæхонæм æй æнæ æлхуый уæдæртт. 
Нæ мигъдзаст бонтæй хурджын бонты астæу, 
Мах амондæнхъæл батайæм нæ масты. 
* 46^ 

^5>^5^ 
МАСТИСÆГ 
Мæсты кæнын цы лæг нæ зоны царды, 
Уый амарди, кæннод нæма у гуырд. 
Фæсудзæм мах кæйдæр хахуырты арты, 
Æмæ та нæ æрфæлдахы фыдгуырд. 
Кæмæдæрты та масты цæф нæ хъары, 
Цыма йын ис зæрдæйы бæсты дур, 
Куы йæ фефхæрынц, гье уæддæр ныззары, 
Сæ даутæй йыл æркæсы цыма хур. 
Куыннæ кæнæм ныр ахæмтæм тæхуды, 
Йæ масты фæдыл чи нæ у цæуаг? 
Кæйдæр дамтыл сæрыстырæй куы схуды, 
Уæд хус фæкæны маргæйдзаг æвзаг. 
Тыхы руаджы йæ маст чи исы, - сонт у, 
Лæгау лæгæн йæ мастисæг йæ зонд у. 
*~47^ 

^>^5^ 
НÆРТОН АДÆМ 
Бæрзонд арвыл сæ фæлгæсæнтæй Ирмæ 
Хæххон зæдтæ куы райдайынц кæсын, 
Фæзæгъынц уæд, — Нæртон адæм та сбирæ, 
Батырадзтæ, Сослантæ та фæзынд. 
Аланты цот богал-уæйгуытау рæзынц, 
Сæ тырыса — лæгдзинад æмæ ныфс. 
Нæртоны фарн сæ зæрдæты фæхæссынц, 
Хуымæллæгау сыл цардамонд æртыхст. 
Йæ рог зондæй сæм бирæгъау тыхгæнæг 
Куы лæбура æнæрхъуыдыйæ, уæд 
Йæ риуы кард ныссадздзæни йæхæдæг, — 
Сæ арæнтыл уый райсдзæни мæлæт. 
Ирыстоны дæр бирæ ис Хæмыцтæ, — 
Рæдау фысымæй хорз зонынц хæцын дæр. 
*-48-* 

^^6^5^ 
МÆЛÆТДЗАГ ЦÆФ 
Фынгыл мын кодтай сау калмау сыф-сыф, 
Æмгары уарзт, дам, не ’хсæн у æнусон. 
Фæсаууонмæ мыл лæг куы калдта цъыф, 
Уæд та йæ цуры гобийау ныхъхъус дæ. 
Рæстадыл тохы разындтæ тæппуд, 
Кæйдæр хахуыртæ банымадтай растыл. 
Кæй сын не скъуыдтай афоныл сæ уд, 
Гъе уый фыдæй нæ уарзты æндах аскъуыд. 
Мæ зæрдæйæ ныр атондзынæн дæу, 
Нынтъухдзынæн дæ куыдзæппарæн рагъæй. 
Хæлардзинад рæсугъд ныхæстæй нæу, 
Йæ даргъ мæсыг у аразгæ хъуыдцагæй. 
Ды та нæ уарзтыл рацыдтæ мæнгардæй, 
Ныккодтай йын мæлæтдзаг цæф цыргъ кардæй. 
%-4<Ц? 

^ггб^^ 
РÆДИЙДЖЫТÆ ÆМÆ 
РÆДЫДБАРДЖЫТÆ 
Цы лæг рæдийа, ма йыл худ кæл-кæлæй, 
Цы лæг фæцуда, ма йæм дзур æвзæр, — 
Дæхиуыл дын куы бахуда хъæрдæрæй, 
Дæхицæн дын куы зæгъа уый фыддæр. 
Нæ хорз фыдæлтæй чи нымадта кадыл 
Рæдыд барын, уый раджы дæр, ныр дæр 
Сæрæй фыст у нæ лæгдæрты нымады, 
Йæ кад ын сисæм урс хæхтæй уæлдæр. 
Уæлæнгай мастæй фидар лæг нæ тасы 
Æмæ ныббары сонт лæджы рæдыд. 
Æвæры уымæй рухс амондмæ асин 
Æмæ зæххыл уæндондæр у йæ цыд. 
Куы скæнид уæдæ не сфæлдисæг æрдз 
Рæдийджыты рæдыдбарджыты бæрц. 
*~50^ 

%^б^5^ 
ДÆ ФÆНДЫР КУЫ НАЛ ЦÆГЪДА 
Йæ уды быцъынæг лæг царды гуылфæнты 
Фæтоны, цæмæй дзы фæцæра фылдæр. 
Зæрондмæ фæцæрын цы лæджы нæ фæнды, 
Зæрондæй йæ цард кæд фыддæр у, уæддæр. 
Лæг азты нымады фæцуды сæрæй дæр, 
Йæ къæхтыл ма уынгмæ фæхилы тыххæй, 
Уæд дæр ма уæрыккау фæкафы йæ зæрдæ, 
Æмæ ма лæгдзинад æвдисы дзыхæй. 
Йæ цурты куы суайынц æрыгон чызджытæ, 
Уæд дæр ма дæндагæй йæ къухы фыдтæм 
Фæлæбуры: "Ох-хай, мæ уды зынджытæ, 
Кæддæр æз уæ нанаты бæллиц уыдтæн!" 
Дæ фæндыры хъистæ куы нал цæгъдой дугæн, 
Уæд басудз дæ фæндыр, бæздзæни ма сугæн. 
*-51-* 

^^^6^5^ 
СЫЛГОЙМАДЖЫ ЗÆРДÆ 
Сылгоймаджы зæрдæ йæ сусæгты тары 
Хуыцауы къæбицау хæзнатæй у дзаг. 
Геологты ’фсад æм ныххизын фæлвары, 
Фæлæ йæм сæ иу дæр нæ ары фæндаг. 
Сылгоймаджы зæрдæ æнæ басгæрст хъæдтæй 
Сырдарæхдæр хъæдыл у лæгтæн нымад, 
Æрмæст ын æнцонæй йæ нæртон бæркæдтæй 
Хуымæтæджы цуанон нæ райсы бæркад. 
Сылгоймаджы зæрдæ дуне дарæг хур у, 
Фæлæ йын гуымиры нæ ары йæ хъарм. 
Мæгуырæй, хъæздыгæй цыфæнды фæдзурут, 
Уæ хуыздæр лæггæнæг — сылгоймаджы фарн. 
Сылгоймаджы мах та сæдæ номæй хонæм, 
Уæдцæр ын ныры онг йæхи ном нæ зонæм. 
*-52-* 

^32^5^ 
САУ ЛÆГ 
Иу фыдзонд йæ Хуыцаумæ ысмæсты 
’Мæ йыл дур бæрзонд арвмæ ныдцаудта, 
Фæлæ дур йæхи сæрыл æрхаудта, 
Æмæ калд цæрæнбонтæм йæ цæссыг. 
Уый фæстæ та раст лæгмæ нырхæндæг, 
Хур дæр ыл кæй рухсмæ кодта талынг. 
Ууыл дæр та райдыдта цъыфкалын, 
Фæлæ цъыфы аныгъуылд йæхæдæг. 
Базæронд, ныр ивзыйы фыдбонты, 
Дауджытæм ма ’ххуысагур ыскувы, 
Гъе уæддæр зындоны арты джиуы, 
Бакодтой йыл бирæ адæм хъоды. 
Раст лæгыл цы лæг кæна цъыфкалæн, 
Уый нæ бæззы зинтæн дæр æмбалæн. 
%-53Ц? 

^^^5^ 
ЦАРДЫ ТАС 
Гал-дзæбидыр хохы цъупмæ схызт 
Æмæ сабыр дунемæ фæлгæсы. 
Уый йæ дзугæн цуанонæй фæтæрсы, 
Æмæ уымæй у йæ зæрдæ рыст. 
У, цыма, хæххон цæргæс фынæй, — 
Арвы цъæхы бандзыг и нывгондау. 
Тымыгътæн хæссы йæ сæр нывондæн 
Æмæ ризы сау мигъты уындæй. 
Хохы фахсыл хизгæ сфардæг гал, 
Лæнкауæй йæм бахуды сырх уарди. 
Галæй дæр, о, нал рох кæны, нал, 
Адæймаг æм ифтонг кæй у кардæй. 
Исчи уæ зæгъæд мæ хъуыды дарддæр, — 
Иудадзыг тæссаг у, тынг, нæ цард дæр. 
*"54^ 

%^б^5^ 
ИУНÆГ 
Цæй мæгуыр фæдæ сау халонау, иунæг, 
Иунæг бæласау къардиуыл цæрыс 
Æмæ дæ алкæд дымгæтæ хæрынц. 
Дæ кулдуар дæм нæ бахойдзæни иу лæг. 
Сыгьдæг хуымы бæргæ уыдаис тауваг, 
Уæд иу михыл цæмæн бийыс ныр кау? 
Дыккаг мих дæр ма цæй ныссадз фæлтау, 
Гъе стæй-ма садз... Кæдмæ дын не суой кауваг. 
Лæджы цæсгомыл иу æрфыг дæ, иу цæст, 
Лæджы гуырыл дæ иунæг къах, гье къух, 
Хуыцауы лæвар хорз хъуыддæгтæй — цух, 
Дæ тæнæг фæрстæ царды цæфтæй — иххост. 
Зæрондæй дæм куы фæзына мæлæт, 
Дæ мард уæлæуыл баззайдзæни уæд. 
%-55^ 

^5>гб^^ 
МÆ ЗÆРДÆ МА 
ÆРМÆСТ ФЫНТÆЙ У ХЪАЛ 
Цы загъдæуа фынты бардуаг Морфейæн, 
Мæ мастæй уый дæр ма фенæд æнцой 
Æмæ йæ дзыкка ма рауадзæд сой, 
Фыдмитæ кæд цæмæ кæны Еммейæн. 
Мæ зæрдæйæ мын ивгъуыд азты амонд 
Куы нал уадзы фæцух кæнын æппын. 
Мæ цард ысси тыхми æмæ фыдфын, 
Зæххыл кæны æлдариуæг фыдракæнд. 
Мæ къæс уыди æппæтæй дæр мыды къус, 
Уыд ме ’мдзугæнæг зардимæ фæндыр, 
Фæлæ йæ зинтæ рафæлдæхтой ныр 
Æмæ ныцци мæ рухс къона куыдзы хъус. 
Мæ амондæн ма фехъусын йæ цæхъал, 
Мæ зæрдæ ма у ныр æрмæст фынтæй хъал. 
*-5б-» 

^ггб^^ 
УДВАРНЫ МЫД 
Æз мæнæ ацы зæдты конд сырх сæны 
Уынын уæларвон стъалыты цæхæр, 
Æмæ дзы хъусын суадоны сæр-сæр, 
Уынын дзы, хур сæнæфсирæн куыд кæны 
Фæлмæн хъæбыстæ ирд сæрддон æнтæфы, 
Цæмæй дзы уа дзæнæтон дыргъы ад, 
Куыд-иу тæха мыдыбындзыты ’фсад 
Йæ удхосаг сæрзилынгæнæг тæфмæ. 
Зымæг у, фæндаг уадтымыгъ æхгæны, 
Суанг хурыл дæр ма айтауы йæ хыз, 
Сæнæфсирæн ма мысæм ныр йæ хуыз, 
Йæ хæрзтæ та нæм разынынц йæ сæнæй. 
Лæг дæр йæ удæй цас мыдтæ æртадзы, 
Гъе уыдон цоты удварны ныууадзы. 
*-57^ 

^^^5^Х 
ФИСТÆГÆЙДЗОГ 
Бæхтыл уа, йе хæдтулгæтыл уа, фистсæрæй 
Нæ фæсивæд фæцагайынц сæ балцы. 
Мæнæн та хорзæй мацы ракæн, мацы, 
Æрмæст мæ ауадз даргъ фæндагыл фистæгæй. 
Зымæгон хъызт уа, йе сæрдыгон сах къæвда, 
Йæ ехсæвзаг мыл Галæгон ныххуырсы. 
Мæ къæхтæ мæм уæддæр вæййынц æххуырсты, — 
Мæ фæндаг мæ бæрзонддæр ранмæ аскъæфы. 
Нæ мæ басæтты æфцæгыл дæр карз бырдæн, 
Уæргътимæ йыл фæллад галау фæцæуын. 
Мæхимæ гæсгæ лæгты ’мрæнхъ фæлæууын — 
Фæндаджы рыг куы абады мæ дзабыртыл. 
Нысанмæ та зæрдæрайгæ, æнцондæрæй 
Мæхи къæхтыл фæраст вæййын зæрондæй дæр. 
*-58^ 

^гг®^^ 
РОХ ХЪÆУЫ 
Рох хъæуы астæу тæгæр сугты артæй 
Сау фæздæг арвмæ ыздыхсгæ фæцыд. 
Даргь хъусджын хæрæг - йæ цæстытæ цъынд - 
Уазджытæм дисгæнгæ бауасыд дардæй. 
Уыдон сæ фыдæлты рагон уæзæгмæ 
Фенынмæ рагæй æрцæуын фæндыд, 
Фæлæ сын куыстæй та фадат нæ уыд, — 
Абон æфтауынц сæг дуртæн сæ сæгмæ. 
Карз нозтæй алчи йæ фыдæлтæн загьта 
"Рухсаг" æмæ та йæ цæссыг фæкалд. 
Загъта: "Хæлар уын уæд не стыр бæркад!" 
Дарддæр сæ кадæн ирон фæндыр цагъта. 
Бахъæлдзæг уæлмæрд дæр æхсæвы тары, — 
Мах цинæй райдыдтой мард удтæ зарын. 
^59^ 

^5>^5^ 
РАСЫГГÆНАГ 
Къуылых расыг лæг свæййы цыма гогыз, 
Лыстæг бындзыл дæр райдайы уый дис. 
Уый нал фæзоны кафынæй æфсис, 
Йæ рог митæн нæй банцайыны хъомыс. 
Куы ма нуаза, уæд маймули дæр суыдзæн 
Æнæджелбетт, фæцуддзæни сæрæй. 
Йæхи мадыл дæр худдзæни хъæрæй. 
Йæ кад лыстæнæн сæвæрдзæни куыдзæн. 
Цалхьщзагæй ныфсхаст вæййы домбайау, 
Йæ къæхтыл ма æнæбары лæудзæн, 
Уæддæр лæбурæг алкæмæ цæудзæн. 
Сырхзынгæй цыма куынцдымæнæй рахауд. 
Куы ма баназа уыйфæстæ дæр, куы, 
Гъе уæд та фестдзæн цъыфдзасты ’лдар - хуы. 
*"60^ 

^гÆ5^^ 
ЦАРДЫ УÆЗ ДЫН АХÆССЫН 
ФÆЗЫН И 
Рæстæг цыма размæ дæр нæ цæуы 
Афтæ ’нхъæлдтай, ницы мæт ис дæу: 
"Ус ракурын дугъ рамбулын нæу, 
Уаргъ хæссынмæ тагьд кæнын нæ хъæуы". 
Афтæ дзургæ дугъæттимæ дугъы 
Не ’рцахстай дæ саулохæн бынат, 
Æмæ уыд æндæрырдæм дæ уад, 
Фæндаг дыл йæхи ныр калмау тухы. 
Азгъæлди дæ уардийæн йæ сыфтæр 
Æмæ дæм фæцыргъдæр и йæ сындз, 
Халæттæ дæ дыргъдонæй кæсынц, 
Нал дзы хъуысы булæмæргьы стыф дæр. 
Царды уæз дын ныр хæссын фæзын и, 
’Мæ дæ сæр фæцъист кæны йæ быны. 
«-61-* 

^5>гб^^ 
МОДÆ 
Сæнæфсиры сыфæй æфсармы æмбæрзæн 
Куы дардта сылгоймаг нæ рагдугты, уæд 
Цыдæр сау лæг загьта: "Цыфæнды фæуæд, 
Мæ ус йе ’фсарм насы сыфы бын æмбæхсдзæн". 
Йæ мойы фæнд усмæ фæкасти æгæр зын 
’Мæ райхъуыст мæстыйæ йæ калмы сыф-сыф, — 
Нырмæ дæр æм стыр каст сæнæфсиры сыф, — 
Бæрзы сыфæй райдыдта йе ’фсарм æмбæрзын. 
Йæ хабар æмбæстаг сылгоймæгты астæу 
Фæпырх и, лæгæн ма цы уыдзæн фыддæр?! 
Кæм ма баззад хъæды бæрзытыл сыфтæр, - 
Зæдæнгæс æхсинтæ йæ ’мбæрзæнтæн хастой. 
Нæлгоймаджы мастæн, сылгоймаджы сконды 
Уæд равзæрд, æмæ йыл фæуæлахиз модæ. 
*-62^ 

%зг*6$^^- 
ДЫУУÆ ФÆНДАДЖЫ 
Мæ разæй айтынг даргь дыууæ фæндаджы, 
Ысты мын цыма ацы цардæй хуын. 
Сæ иу æнæхин, райдзаст, фæлæ - зын, 
Сæ иннæ сайдæй мæн кæнид æхцаджын. 
Бæгуыдæр мыл дзы бирæ мулк æрбафтид, 
Мæ гонты уаид Нарты хортæ, сой. 
Сæ иннæйы мæ фыдæлтау фæллой 
Кæнин, мæ дзыпп та уаид афтид. 
Ныр бирæтæн лæвар хæрын ысзынаргъ 
’Мæ ивынц се ’фсарм давыныл рæдау. 
Мæн та аслам сой рассивын сырдау 
Нæ фæуадзы мæ уæхсчытыл лæджы уаргъ. 
Кæндзысты мын цæрæнбонты æфсинад 
Æнæхин куыст, цæсгом æмæ лæгдзинад. 
%-«ЧР 

^5>|б^^ 
МÆ ЦАРД 
Æз а дунейыл цасфæнды цæрон, 
Уæддæр мæм амонд не ’ркæндзæн фысым, — 
Мæ конд хъуыддæгтæ сты нырма чысыл, — 
Мæ кæнинæгтæ бирæ сты, æгæрон. 
Мæ зæрдæмæ куы ’ркæсы хурæй тын, 
Уæд ыл Хуыцауы уазæгау фæзарын, 
Мæ царды бонтæн разынди сæ бын, 
Мæ нысантæн сæ арæнтæ нæ арын. 
Кæд дугьæттимæ арæх уагътон дугъ, 
Гъе уæддæр иу хатт не ’рцыдтæн сæ разæй. 
Егъау мулкыл кæм хæст кодта мæ къух, — 
Гъе уым æй ивтон арфæйы ныхасæй. 
Цы ма фæкæнон афтæмæй мæ сæр, — 
Мæ кусинаг - мæ бакуыстæй фылдæр. 
^64^ 

^5>Æ^^ 
УÆЗЗАУ ФÆНДÆГТЫЛ 
Мæ дуне - арв, мæ уд - сæрибар хъал маргъ, 
Мæ фæндаг фатау хуры ’рдæм фæраст, 
Дыууæ тыны дзы рагъы ’рдæм æмраст 
Мæ хæдтулгæйæн фарны къухтау адаргъ. 
Дæтты мын фæндаг удварны уæлтæмæн, 
Мæ базыртæ йыл айтыгътон уæрæх. 
Мæ алыфарс мæ цинæй зилы зæхх, 
Æз та дæн зæххы астæумагъз, йæ сæмæн. 
Мæ хъарутæ уæззау хæтæнтыл уарын, 
Фæлæ мæм хатт куы нал вæййы цæхæр, 
Мæ уды ныфс нæ асæтты уæддæр 
Æмæ мыл уый сæдæ ’взагæй ныззары. 
Ирон адæм, мæ фæстæ-иу зæгъут: 
— Уæззау фæндæгтыл бахордта йæ уд. 
3 Айларты Чермен %Ь 65 ^р 

^5^^?^ 
ФÆНДАГЫЛ 
Лæууынц æдзæмæй митæмбæрзт къæдзæхтæ, 
Сæ хырх-фæсонтыл баргъæвст цыма сæрд. 
Мæ разæй айтынг зазтæй фæлыст хæрд, 
Хæххон къæйтыл ныллыгтæ сты мæ къæхтæ. 
Мæ рыст уæхсджытыл дзаг хызын æнцайы, 
Æлхъивы мæ фыды зæхмæ йæ уæз. 
Ыснарæг уд, уæддæр нæ сæттын æз, 
Мæ хиды ’ртахы хур йæ тынтæ найы. 
Хуыздæр лæгтимæ алкæд арын иу зонд 
Æмæ гъе уымæй рогдæр у мæ зын. 
Мæ нысанмæ хуымон галау цæуын 
Æмæ йæм хъуамæ бахæццæ уон иу бон. 
Цæудзынæн æм, цæудзынæн æм, кæннæуæд 
Йæ иу тæссары ссардзынæн мæ мæлæт. 
*-бб^ 

■^г^5^ 
МÆ ЗÆРДÆ НЫДДИХТÆ 
Мæ уд дæр, мæ бæлæсты сыфтæ дæр — арыд, 
Сæ хихтыл нындзыг и хæдмæлагур халон. 
Мæ зарæджы зæлтыл маст митау фæуарыд 
Æмæ йын æдзардæй ныккалдта йæ хъал бон. 
Æнæпакъуы цъиуы бæдулау мæхæдæг 
Мæ дидинкъус ахстонæй расхъиудтон малмæ. 
Ныссагъта мæ йе ’ндон дзæрныхтæ æрхæндæг, 
Æмæ дзы мæ удисгæ иу хъуыртхъом нал дæн. 
Мæ куыстуарзаг уæнгтыл ныддæвдæг и пъæззы, 
Цыма мыл æй зинтæ ныббастой рæхыстæй, 
Мæ амонд мын айстой æмæ йæ фæхæссынц, 
Ныр амайын асинтæ арвмæ мæ тыхстæй. 
Кæсын ма, кæд исчи фæзынид мæ хъæрмæ 
Æмæ мæ зындонæй сласид йæхæдæг, 
Фæлæ та цыдæр зæд фæзыны мæ сæрмæ 
Æмæ мын фæзæгъы: "Дæхæдæг! Дæхæдæг!" 
Уæддæр æм фæкæнын фырнымд чындзау джихтæ, 
Фæндагыл ныххиу дæн, мæ зæрдæ ныддихтæ. 
%~67^ 

^5^6^^ 
МÆГУЫРЫ КЪÆСМÆ 
НÆ ЦÆУЫ АМОНД 
Нæ бæстæм та мæргътæ æртахтысты минтæй, 
Ныййазæлы кæмтты сæ цъыбар-цъыбур. 
Мæныл та фыццагау нæ узæлы хур, 
Мæ зæрдæйы сагьæс фæфылдæр и цинтæй. 
Зæхкусæг куы уына йæ сабиты стонгæй, 
Хуыцауæй куы ’ййафа рæхуыст æмæ ’фхæрд, 
Уæд цавæр цъæх уалдзæг йе уардиджын сæрд 
Ныййарæджы риуæй хъæлдзæг зард ыстондзæн? 
Цы къæбицмæ сойтæ нæ ивылой зæххæй, 
Бæркадкъух кæм нæ уа хæдзары æфсин, 
Уым никуы æркæндзæни амонд фысым, 
Нæ рахиздзæн уымæ йæ уад-базыр бæхæй. 
Кæйдæрты сæ амонд уæлæрвты онг сисы, 
Кæмæдæр та арсау йæ дзæмбытæ ’вдисы. 
*-б8*-# 

^>^5^ 
МÆ КУЫСТЫ АРГЪ 
Хæлæг нæ кæнын, уымæй дæн хæлæггаг, 
Кæйдæр фæсарц нæма скалди мæ рыг. 
Мæ цæхх, мæ кæрдзын алкæд кæй дæн радтаг, 
Мæ цыбыр царды уымæй дæн хъæздыг. 
Дунескæнæг, фыдцард азты бын хостæй 
Мæ тухитæ мæ амондæн фæуæнт, 
Мæ бæркæдтæ куыд нæ хардз кæнон нозтыл, 
Зæххон царды куыд нæ фæуон æвæд. 
Мæ фæллойæ та адæмæн цы дæттын, 
Мæ куысты аргъ мын уыйас бирæ скæн. 
Мæ цард хæлæрттыл цас аив фæбæттын, 
Сæ зæрдæты дæр афтæ дарæнт мæн. 
Уæд маргъау арвы талынгты тæхдзынæн, 
Мæнæй амондджындæр ничи у, зæгьдзынæн. 
*-69^ 

^5>^5^ 
НЫДЗДЗÆГЪÆЛ ДÆН 
Фæззыгон бонау баихсыд мæ цард, 
Æфсармы уæз мæ цæсгомыл æнцайы. 
Цы лæппу уыдтæн цардуалдзæджы, майы! 
Мæ азтæ мæ фæхастой уымæй дард. 
Ныр балцы цæуын нал уæндын дæрдтæм, 
Мылазон мигъ мæ развæндагыл бады 
Æмæ мын æй дыууæ раст дихыл фады: 
Сæ иу у сойтыл, иннæ та — кæрдтыл. 
Ныдздзæгъæл дæн дыууæ фæндаджы раз, 
Кæцыйыл ма сæ ацæуон, нæ зонын, 
Сæ иуы дæр мæхи аккаг нæ хонын, 
Мæ амондæн дзы кæцы у ахъаз? 
О, Уастырджи, сæ хуыздæрыл мæ ауадз, 
Мæ къухтæй та мын гутоны хъæд ма суадз. 
*-70-* 

^ггб^^ 
ÆВЗАГ 
Нæ хъæугæрон дыууæ сыхаджы царди, 
Сæ дыууæйæн дæр уыд цыма кæлæн. 
Сæ иу цы дзура, уый нæ ардта 
Æмæ-иу касти гобийы хуызæн. 
Сæ иннæйæн та дзуринаг нæ уыди, 
Уæддæр-иу немæ дзурыныл куы стынг, 
Уæд йе ’фсæртыл йæхи бон дæр нæ цыди, — 
Йæ даргь æвзаг-иу фырдзырдæй ысзынг. 
Ныхасæй амонд дыууæйæн дæр не сфаг 
Æмæ ныгъуылынц царды мигъы ныр. 
Сæ дыууæйæн дæр се ’взаг уыди се знаг: 
Сæ иу æгæр даргъ, иннæ та цыбыр. 
Дызæрдыг кæнын райдыдтон цæмæндæр, 
Дæ фыдбылыз кæд де ’взаг у дæуæн дæр. 
*-7ЦР 

%2>^5^ 
КУЫРМ АРСАУ 
ЦАРДЫ КЪАРДИУÆЙ ФÆХАУЫН 
Цæстджын уæвгæйæ ме ’взонгæй ныккуырм дæн, 
Дæн хохыйас, мæхимæ та нæ зынын. 
Мæ цардамонд цы нысанты нæ уынын, 
Тæрынц мæ фосау уистæй хойгæ уырдæм. 
Нæртон хор нæ, хæмпæл мæ хуымты тауын, 
Дæлимон та мæ галиу митыл зары, 
Сæрсæфæнмæ мын хурты цырагъ дары 
Æмæ æнафон къардиуæй фæхауын. 
Рæмыгъд гæрæхтæ фехъусын къæрццытау, 
Мæ домбай уæнгтæ — дзиглоты бæстытæ. 
Ныссагътой мыл мæйдар кæсæнцæстытæ 
Æмæ хæрæгыл дугъуадзынмæ ’рцыдтæн. 
Фæстаг ныфс ма уæларвон тыхтыл дарын, 
Фæлæ мæ куывд Хуыцаумæ дæр нæ хъары. 
*72^ 

^5^®^^ 
РОГ ЦАРД ДÆР ЗЫН У 
Бирæтæн сæ адзалы фæндагыл 
А дунейыл сайынæн мыд конд и. 
Уыцы мыд та сау кæлæнты уагыл 
Иунæджы дæр нал бафæрсы зондæй. 
Зæрдæйæн дæр рохтæ ис, мæ хуртæ, 
Рохтыл та æрбахæцын фæхъæуы. 
Уды монцтæн чи зоны цæлхдуртæ, 
Уый рæсугъдæй фидæнмæ фæцæуы. 
Бирæ ’хца дæм дур-зæйау кæм кæлы, 
Уыцы куыст дын уадзгæ у æмбойны. 
Туаг къуымæлы уыйбæрц бындз нæ мæлы, 
Цас бындзытæ амæлы мыддоны. 
Уый хынцгæйæ рог цардмæ нæ тындзын, 
Рог царды мын тынг зын уыдзæн, тынг зын. 
^-73-* 

^5>^5^ 
ФÆНДЫ ДÆ... 
Фæнды дæ, доны ма атул дæ къух дæр, 
Фæлæ кæсагау ленк кæнын куыд зонай. 
Æнæ тухи, æнæ кусгæйæ тагьддæр 
Куыд ралæг уай, Сослан дæхи куыд хонай. 
Дæ адæмæн ды нæ, фæлæ дын уыдон 
Лæггад куыд кæной иудадзыг сæхæдæг, 
Куыд дын кувой зæххон зæдау æрвылбон, 
Куыд дæ хоной сæ сæрхъуызой, сæ фæтæг. 
Æгæр бæрзæндты атахтæ, мæ хæлар, 
Дæ дугъон бæхæй ма рахау, æрхиз, 
Æфсæн дуæрттæй куы сæхгæдтай дæ хæдзар, 
Уæд ма йæм фарнæн бацæуæн кæм ис?! 
Цæмæй дæ схоной дзыллæтæ сæ фæтæг. 
Лæггæдтæ сын кæн уый тыххæй дæхæдæг. 
^74^ 

%^б^5^ 
АЗТÆ 
Азтæ та тыхгæнджытæ куыд не сты, 
Бирæгътау ныл андзарынц сæхи. 
Раст сæ цыма тугæй хæсджын фестæм, 
Тилынц нæм сæ кæрдтæ, уæллæгьи. 
Карз тохы нын не ’взонгдзинад байсынц, 
Сласынц нын нæ фæллад уæнгты тых. 
Алкæмæн дæр абон уа, йе райсом 
Арф ауæдзтæй сфæлындынц йæ ных. 
Быдыры уа, уæлдæфы, йе хæхты 
Нал вæййы нæ фæндæгтæн фæуæн. 
Азтæ та нын бабæттынц нæ къæхтæ, 
Размæ нын куыд мауал уа цæуæн. 
Уый хыгьд нын фæлæвар кæнынц ристæ, 
Хорз зонд æмæ голладжы дзаг низтæ. 
^75^Р 

^5>^5^ 
КУЫД У МÆ ЦАРД? 
"Куыд у дæ цард? Рæуæг æви уæззау?" - 
Мæн иу куырыхон бафарста кæддæрты. 
Æз урссæр хæхтæм акастæн йæ сæрты 
'Мæ загьтон: "Табу дын, Хуыцау!" 
Мæ цард фынгау æртæ къахыл лæууы 
Æмæ йын, оххай, хицауæн нæ бæззын. 
Мæ бон цы нæ у, ахæм уаргь фæхæссын, 
Уæдцæр йæ быны хидкалгæ цæуын. 
Лæджы удæн цы зынтæн нæй быхсæн 
Æз уыдонæн нæртон лæгау фæразын. 
Мæ быцъынæг ма дард нысантæм вазын, 
Нæ мæ уадзы мæ уды ныфс тыхсын. 
Цы хæрзтæй гуыры адæймаджы зард, 
Æнæ уыдон дæр у мыдау мæ цард. 
Йæ фехалæг та ма фенæд æндæр цард... 
^76^ 

%5>Æ^^ 
КÆСÆНЫ РАЗ 
Иу хатт ма мæ афæлив, мæ кæсæн, 
Æмæ дæм уæд нал хæсдзынæн фаутæ. 
Сараз мын мæ урс дзыккутæй саутæ, 
Сараз мæ æвзонг саджы æнгæсæн. 
Æз дæуæн цы куывд кæнин, цы лæгьстæ, 
Сараз мын мæ къахайст, мардзæ, кафтау. 
Ногæй мæ цъæхдзаст сагъæстыл бафтау, 
Æнцъылдтæ мæ уадултыл ыслæгьз кæ. 
Рацæудзынæн рагуалдзæг мæ хуыммæ, 
Гутонæй дзы адардзынæн раст хахх. 
Раздах мын, цæй, ме ’взонгдзинад, раздах, 
Батулон мæ дыстæ æз цæрынмæ. 
Афæлив мæ, о, мæ кæсæн, асай, 
Науæд мемæ сонт бæллицты атай! 
*~77^ 

^>^5^ 
ДЗЫРДТОН МА ... 
Нæй цардæй бафсæдæн лæгæн, 
Йæ рæстæг нæу, мыййаг, æвдсæрон. 
Мæ цард уæд райдыдта мæнæн, 
Куы мæм æрбазынди йæ кæрон. 
Кæмæн нæма радтон йæ хæс, 
Æмгъуыдтæм цал куысты æргъæвтон, 
Гъе уыдон бафидын ма æз, 
Бæргæ, фæстаг бонты фæлвæрдтон. 
Фæлæ та нал байстон мæ къах 
Æз дæр мæ амонды къæсæрыл, 
Æмæ мæ алхъывта йæ цалх, 
Æрцыд уæззау къæвда мæ сæрыл. 
Дзырдтон ма: "Райдайон цæрын", — 
Фæлæ мæ асайдта мæ фын. 
*-78^ 

%^б^5^ 
ИУ МЫР 
Кæдцæр мын йæ базыртæй иу сис 
Æрæппæрста цæргæс уæларвæй. 
Кæд, дам, дзы дæ зæрдæйы арфæй 
Рæсугьд зарæг искуы ныффыссис. 
Зæронд тулдз мын уыцы аз къохы 
Йæ талаты цардхъомдæр радта. 
Мæ хихтау фæазæлæд, загьта, 
Дæ зарæг æнусты бæрц хохы. 
Мæ фыны Ацæмæзæй иу хатт 
Йæ фæндырæй агуырдтон иу мыр, — 
Нæртон лæгæй не схаудта иу дзырд. 
Æрмæст мын йæ цæстыты раст фат 
Йæ фæндон фæзмыдта уæззауæй: 
— Уый агур, мæ хъæбул, Хуыцауæй! 
ОММр 

^5^6^^ 
ЗНОНЫ КОММУНИСТТÆ 
Сæхи хуыдтой ызнон дæр коммунисттæ, 
Сæ риутæ хостой, алкæм хордтой ард, 
Мыды къусау кæй ыскæндзысты цард, 
Сæхæдæг Цæдис бакодтой æмбистæ. 
Сæ цардаразæг басгуыхт ныр ныгуылæн, 
Æмæ сæ фæндтæй хæлд мæсыджы цур 
Нæ царды нау дзæнхъа дуртыл ныммур, 
Æмæ æнцадгай цъыфдзасты ныгьуылæм. 
Нæ гамхуддар ызноны коммунисттæ, 
Уæ "дем’’цæсгæмттæ бахордтат бынтон. 
Æфтъæрут нын нæ фæллæйттæ æргом, 
Мах та ма хæрæм мæгуыры хъистæ. 
Кæй къух уæ фæци рассивынмæ даргъдæр, 
Уый тугцъирдæр у, знагдæр, олигархдæр! 
*-«мР 

^гб^5^ 
ЛÆППУТÆ МÆЛЫНЦ 
Мæгуыр салдæттæ мингæйттæй цæуынц 
Цæцæны зæхмæ залымы хъæлæсмæ, 
Фæлæ дзы алчи не здæхы йæ къæсмæ, 
Æмæ сыл уарзон чызджытæ кæуынц. 
Кæфты цагьдæй кæрæдзийы цæгъдынц 
Уырыссаг æмæ ’ндæр бæстаг лæппутæ. 
Фыдбоны ’хцайыл чи ивы сæ удтæ, — 
Зæфцы фыдæй мыггагыскъуыд кæнынц. 
Ызнаг сæ чи у, нал у уый бæрæг, 
Кæй фыдæй сæфынц, марадз, цу, ыссар æй! 
Уæддæр цæуынц æнæбары, кæм — барæй, 
Æмæ сæ дасы хъамылау мæлæт. 
Сæ мадæлтæм сæ схæццæ ласынц дардæй 
Цæнкуылтæй, кæнæ — цинк чырыны мардæй. 
*ми* 

^^6^5^ 
ÆМÆ НЫЛ НЕ ЗНАГ 
ХУДÆГÆЙ МÆЛЫ 
Æссудзы хæст, ныггуыпп ласы йæ арт, 
Фæкалы йе ’взаг арвы онг тæмæнтæ. 
Кæмæндæр хæст егьау мулк у, кæмæн та 
Цæсты сындз æмæ цинк чырыны — мард. 
Чъылдымты мæм æрбабыры лæг-сырд, — 
Лæгæй-лæгмæ тæрсгæ кæны нæуæндаг. 
Кæмæндæр уый у тугисын, кæмæн та 
Бæрзонд цъæх арвæй дауджыты æркъуырд. 
Нæ куысты сой æхсæрдзæнтæй цæуы 
Нæ цинтимæ нæ цардхалджыты гонтæм. 
Кæсæм æнхъæлмæ амондджындæр бонтæм, 
Фæлæ нæ саби сидзæрæй кæуы. 
Нæ сæртыл туджы сахатæ кæлы 
Æмæ ныл не знаг худæгæй мæлы. 
*-82^ 

^5>^5^ 
САУ ХАЛОН 
Фыдызнаджы топпы цæф ахызт мæ гом риуы, 
Мæ хъару куы нал у мæ къæхтыл лæууын. 
Хæстæг пыхсытæй мæм ыстонг бирæгь баниуы, 
Бæлвырд у, уый холы-лæджы фыд хъæуы. 
Мæ хъæдгомæй сау туг цыхцырæгау ранхъæвзы, 
Хæцын ыл, фæлæ йын ныууромæн нæй. 
Мæ хæд сæрмæ сау халон абадти даргъ бæрзыл 
Æмæ йæм нæтгæйæ фæсидтæн бынæй. 
- Фыдохы уац ахæсс мæ хъæубæстæм, сау халон, 
Уым иу сыхы сау рæсугъд федта фыд фын. 
Мæ бон ын нæ баци мæ уарзты ’лхынцъ райхалын, 
Йæ арт ын ныр ингæнмæ судзгæ хæссын. 
Уæдмæ та, мæ халон, куы нал уон æгас, 
Уæд-иу мын мæ мардыл кæуæгау фæуас! 
*-83-* 

^з^^^ 
сидт 
Æмбал! Фæуæд дзæгъæл митæн æгъгъæд, 
Кæннод фæхауæм къардиуæй, зæххыстæн, 
Нæ рæмбынкъæдзтæм батулæм нæ дыстæ, 
Цæмæй рæсугъдæй баззайа нæ фæд. 
Арахъ æнцъухын чи сахуыр уæлбæхмæ, 
Лæвар хæрын кæмæн фæхорз æрдзæй, 
Хуыскъастæу чи у, се ’гасæн дæр, цæй, 
Сæ астæутæ æртасын кæнæм зæхмæ. 
Кæйдæр гоппыл шахтеры худ æркæнæм, 
Кæуылдæр та - ысгæлладæй хæдон. 
Кæйдæр "Волгæйæ" саразæм уæрдон, 
Фæсарæнтæм хæзнаты нук ныхгæнæм. 
Хуыцауы раз нæ тæригъæдтæ сисæм, 
Нæ бындурзылдæн ма фæуæм æвдисæн. 
*-84^ 

^5>^?^ 
НÆ ХЪЫСМÆТ 
Нæ хъысмæт ис Уæрæсейы хъысмæты, 
Æз та цыма йæ удцзыд гуырдз дæн раст. 
Мæ бикъæй уыйау дæн йæ фарныл баст, 
Мæ цинты уа, мæ зæрдæйы рыст мæты. 
Уырысимæ æфсымæртæ куы загьтам, 
Уæд иудзинадæй снæсæттон нæ тых. 
Гуырдзыстонæй Эстонимæ хъæддых 
Лæууыдыстæм, ызнаджы иумæ цагътам. 
Фæхæццæ марг æнæхæлгæ бæстæмæ, 
Ныр адæмты хæлардзинад куыддæр 
Фæцудыдта кæйдæр зондæй, уæдцæр 
Нæ лымæндзинад раздæхдзæн фæстæмæ. 
Æнæсайд цардыл кувдзыстæм Хуыцаумæ, 
Цæмæй нæм уа лæджы хуызæн лæгтæ, 
Æмæ та ног нæ цæдисы цæгтæ 
Нындадздзыстæм Гуырдзыстонæй Литвамæ. 
Нæ иумæйаг гимн зардзыстæм хъæрæй, — 
Æфсымæртæн æндæр цардыхос нæй. 
*~85^ 

^^6^5^ 
ДÆЛИМОНТЫ ФÆНДАГ 
Евæ дæр уыд нырыккон чызг, мæ лымæн, 
Бæсты бикъ æмæ комбæсты æлдар. 
Табуйаг дыргъ дæр бахордта гъе уымæн, 
Кæй йын нæ уыд йæ бахæрынæн бар. 
Адам зæххыл куы бацыди йæ барты, 
Уæддæр ма царди дзæнæты, æцæг, 
Цы хорз хъуыддæгтæ арæзта йæ царды, 
Нæ йæм кодта уым иу лæг дæр хæлæг. 
Рæсугьд дзæнæты цардысты, бæгуыдæр, 
Хуыцау сын радта алцыппæт дæр фаг, 
Уæддæр сæ хорз цард нал цыди сæ хъуыры, 
’Мæ равзæрстой дæлимонты фæндаг. 
Сæ байзæддаг ныр рухс дзæнæт цы хоны, 
Уый хъизæмар цард, сайд æмæ зындон у. 
^86^ 

^5г^5^ 
НÆ РЫСТ 
Дæ рыст зæгъынмæ искæй хъалтæм ма дзур, 
Сæ иу дæр дын нæ бамбардзæн дæ мæт. 
Дæ рыст зæгьынмæ ахæм æмбал агур, 
Кæй удыл баззад царды цæфты фæд. 
Ныры дуджы зæрдæрухс бонтæ, цинтæ 
Куы нал вæййы æнкъард бонтæй фылдæр. 
Фæластой нæ мæгуыры зæйтæ минтæй, 
Кæлы нæ сæртыл залымы цæхæр. 
Нæ кæстæртæй хъылмайы уацар чи нæу, 
Уый хæсты артмæ басхойы фыдлæг. 
Цы гуырд ыссары базыртæ йæхимæ, 
Уый сцæйтæхы ’мæ абады ныллæг. 
Цъæх арахъ нын нæ фæндæгтæ æрцахста 
Æмæ нæ иугай сау сынтыл фæхаста. 
Ь-м-Ф 

^5>^5^ 
БУР ФЫДÆХ 
Сызгъæрин махæн бур фыдæх у, модæ, 
Цы нæ æхсинæн фестади йæ культ?! 
Сызгъæриныл фæхардз кодтой сæ мулк, 
Фæивтой йыл сæ фос, бæхæй уа, родæй. 
Йæ фæдыл цуаны бирæ бабын адæм, 
Зынаргъ ызгъæр æрра кæны дæу дæр, 
Æмæ дзы ссивыс, ме стыр ныфс, фылдæр, 
Хъуырыгънæгæй дзы бафтауыс дæ кадыл. 
Сызгъæрин ныр дæу аив кæны царды? 
Æви дæхæдæг аив кæныс уый? 
Æнæ уæдæртт нæ фидауы æлхуый, 
Ды дæр цыма æнæ зæрин æнад дæ. 
Цæмæн фæкæныс бур фыдæхыл мæт, 
Дæхæдæг мын сызгъæрин куы дæ, уæд?! 
*-88^ 

%^®^^ 
ФЫДЗÆРДÆ 
^зæбæх ныхас æнгуырстуанæй фæбары, 
Иæ хахуыртæ та ракалы кæфойæ. 
Йæ цыргъ æвзагыл какон-сындз фæдары, 
Цæмæй дзы мах дыдынбындзау рæхойа. 
Уæвгæ дыдын та иунæг хатт фæцæвы 
Æмæ æмбойны амæлы йæхæдæг, 
Фыдлæг та расты цас фылдæр фæсæрфы, 
Гъе уыйас кæны цардхъом æмæ хъæлдзæг. 
Лæджы кадыл цъыф чи калы бæрзондæй, 
Нæ зын цардæй кæй цард кæны æнцондæр, 
Гъе уымæ ма, цæй, февналæм, йæ зонд ын 
Фæзилæм, мардзæ, иннæрдæм бынтондæр. 
Йæ хахуыртæ æнгуырстуанæй куыд бара, 
Хъæрмуд ныхасæн стыр кæфой куыд дара. 
^89^ 

^з^^^ 
ЗИНТЫ НЫФС 
Тæппуды ном нæ бавзæрстон æппындæр, 
Уæдцæр мæ зæрдæ иудадзыг фæдуды, — 
Дæлимонты ныфс ахъардта мæ уды 
Æмæ дзы калмау рауагъта лæппынтæ. 
Кæм мæ цæргæсау уæлмигътæм фæхæссы, 
Кæм мын мæ цинтыл марджы ’ртах æртадзы. 
Тæссаг цæмæй у, уый мæ тас нæ уадзы, 
Æдас цы вæййы, уымæй та фæтæрсын. 
Мæ рухс бæллицтыл хуры тын фæтайы, 
Фæсидынц мæм сæ хъæбысмæ бæрзондæй. 
Кæм мæ бахъæуы архайын мæ зондæй, 
Сæ фæдыл мæ уым зондцухтæ фæсайынц. 
Мæ рагбонты мын зинтæ скодтой хинтæ, — 
Рæстмæйы фæндаг нал арын мæ цинтæм. 
^90^ 

^5г^5^ 
ÆХЦА 
Æхцайы уацар бахаудтой нæ удтæ, 
Æхцавæндаг та сайаг у мæрдтæм. 
Цыргъ кæрдтæй йыл кæрæдзийы кæрдæм, 
Сæрбæттæнтæй йыл баивтам нæ худтæ. 
Цæрæнбонты кæмæ нæ уыди сом дæр, 
Уый сайд митæй æхцайы ’лдар ысси, 
Сырдау æдзух йæ риуæмбæрц бырсы 
Æмæ æлхæны йе ’фсармæй цъæх доллæр. 
Æхцайы дуг — зындоны дуг кæм нæу, 
Цæрдудæй нæ кæфхъуындарау хæры, 
Лæвархор сырд дзы адджынæн цæры, 
Фæллойгæнæг дзы бонвыддæрмæ ’рцæуы. 
Нæ царды суармæ чъизи донау хауы 
Æмæ ныл судзгæ сæфты низ æфтауы. 
*-9Ц? 

^з^^^ 
ТУГЦЪИР 
Аслам гæртæмттæй хицауады раз 
Йæхицæн кодта намыс æмæ кад. 
Ныр уый дæр ахсы хицауы бынат, 
Хæмпæлгæрдæгау суидагджын и азмæ. 
Дзыхарæхстæй, дзыппæй æмæ гуыбынæй 
Ныр фестад раст олимпаг чемпион, — 
У иу æрбадтæн бахæрын йæ бон, 
Мах афæдзмæ цы бакусæм ныхбынæй. 
Бынатагур куы слæууы лæг йæ цуры, 
Йæхæдæг-иу куыд лæууыди кæддæр, 
Гъе уæд дзы уайтагъд афснайы йæ сæр, 
Кæнæ та йæ куыдз сурæгау фæсуры. 
Мæ куыстуат, дам, нæу цъулбер-лæгтæй хъуаг, 
Мæхæдæг дæр дæн ахæм куыстæн фаг. 
*-9М? 

^хггб^^ 
СТЫР "АРТИСТ" 
Уындæй цыма нывгæнæджы нывгонд дæ, 
Дæ уæнгамадмæ фау æрхæссæн нæй. 
Хъуыддагæй та сыкъаджын дæ, уæллæй, 
Цыма дæлдзæх дæлимонтæн нывонд дæ. 
Цæмæй лæууай цыппæркъахонтæн се ’мрæгъ, 
Дæ царды дæргъы ууыл у дæ тох. 
Сабыр галтимæ свæййыс, цыма, богь, 
Фысты астæу дæ рауайы цъæх бирæгь. 
Кæддæр та фестыс бирæгьты ’хсæн далыс, 
Налат богътимæ свæййыс, мæгуыр, хъуг. 
Сæтæлæгау дын ис æфсармæн хъузг, 
Артистау царды мин цæсгомы дарыс. 
Æмæ нæм сæ куы равдисис æппæт, 
Балойы дæр ма амбулис гье уæд! 
*Мз«# 

^таб^^ 
БАСТ ЛÆГТÆ 
Сæ устытæ куыйтау фæбастой иуты 
Сæ фæдцжитыл, ысуæгьдамал сын нæй. 
Сæ лæгдæртæ дзы бахордтой сæ хъиутæ, 
Сæ ницæййæгтæ кеф кæнынц, уæллæй. 
Куы сæ феуæгъд уа иу исчи йæ бастæй, 
Куынæ атындза "цуаны" иу хатт дард, 
Уæд ахæм лæг у тынгдæр баст йæ усыл, 
Зæвæты бын у адджындæр йæ цард. 
Лæджы худ дарын райдыдта сылгоймаг, 
Сæрбæттæн даргæ арæх фенæм лæг. 
Лæгдзинадæй сты бирæтæ æххормаг, 
Æмæ сын нæй, нæй иу ахæм зæгьæг: 
— Уæ сæртыл-ма лæджы худтæ æрсадзут, 
Сæрбæттæнтæ уæ нæл устытæн уадзут. 
^94^ 

^5>^5^ 
ЗÆВÆТТÆСДÆРÆГ 
Зæвæттæсдæрæг цард æмæ цæрдзæни, 
Нæ дуг та дзы цъæхдæндаг у нырма дæр. 
Йæ хицауæн йæ разы ард хæрдзæни, 
Æнæ дæ зонд куырм дæн, зæгьдзæн, къуырма дæн. 
Кæндзæни йын козбау митæ хуыздæрæн, 
Хæрæгау дæр æй ахæсдзæн фæндагыл, 
Æрмæстдæр æй йæ зæвæттæ ысдæрын 
Уый бауадзæд йæ калмы даргъ æвзагæй. 
Мæйдзыд байрагау зилдзæни йæ фæдыл, 
Йæ хицау та йæм худдзæни æдасæй, 
Фæлæ æрцæудзæн иу заман, æмæ йын 
Йæ зæвæттæм фæцараздзæн сæрдасæн. 
Зæвæттæсдæрæг никæй хъæуы рагæй, 
Рæстаг лæгæн тæссагдæр у уый знагæй. 
*-95Л> 

^ггб^^ 
СУСÆГГАГ 
Дæ сусæггаг дын исчитæ куы зоной, 
Гъе уæд-иу зон, дæхæдæг æй фæдзырдтай, 
Æмæ уæд гье уый фæстæ та додой 
Цæй тыххæй кæныс де ’фсинмæ, дæ фырттæм. 
Дæ сусæггаг дын бæлæстæ куы зоной, 
Уæддæр æй иу бон иу маргъæн зæгъдзысты. 
Дæ уды ма йæ арф æмбæхст куы хонай, 
Уæддæр нæм хъуысдзæн дымгæйы къуыс-къуысты. 
Дæ сусæггагæн ма бамбæрз йæ фæдтæ, 
Дæс гуыдыры йыл ма сæвæр æхгæдæй, — 
Сæдæ азы фæстæ дын æй, гъе уæддæр 
Зæгьдзæн дæ гуыдыр искæмæн йæхæдæг. 
Къæдзæхдурау у сусæггаг зын хæссæн, 
Нæ йын ис, никуы, адæмæй æмбæхсæн. 
*~96^ 

^5>^5^ 
ДЗÆГЪÆЛДЗЫХТÆ 
Лæджы дзураг фыдæлтæм уыд æгад, 
Сæ хæрзты ’хсæн уыди, цыма, уæлæфтау. 
Иæ "зондамынд" сæм никæд уыд æнæфау, 
Йæ зæй-ныхæсты ницы уыд бæркад. 
Дзæгьæлдзыхæн нæй цъуттайæ хуыздæр, 
Дзыхыл чи хæцы, уый хæры фыдызгъæл. 
Йæ даргь æвзаг кæмæн кæна фыдызмæлд, 
Гъе ахæмæн та над цæуы йæ сæр. 
Хæцын куынæ уа де ’взагыл дæ бон, 
Йæхæдæг дыл куы кæна уый уæлахиз, 
Уæд-иу дæ бæхæй суадоны был рахиз 
Æмæ дæ дзыхы адар иу цъус дон. 
Цы лæг сахуыр уа ’хсæвæй-бонæй дзурын, 
Йæ куырой уымæн иудадзыг лæхуры. 
4 Айларты Чермен ^Р- 97 ^^ 

^5>^5^ 
ИУ БÆРЗОНДЫЛ БАДÆГÆН 
Дæхи æдзух куырыхон лæг фæхоныс, 
Зæххон хабæрттæ зонæг Сем, æрмæст, 
Æппæт адæм цы зонынц, уый нæ зоныс, 
Цы нал у сусæг, дарыс уый æмбæхст. 
Ныр цас ныллæг у куыстуаты дæ хъомыс, 
Гъе уый бæрц дзы уæлдæр исыс дæ сæр. 
Ды цы зоныс, уый иннæтæ нæ зонынц, 
Цы фехъусыс, нæ хъусы уый æндæр. 
Дæхимæ гæсгæ, нæу зæххон дæ ус дæр, 
Фæсарæйнаг уæздан мыггаг - дæ куыдз. 
Дæ кæрт дæр у кæйдæр кæртытæй рухсдæр, 
Тæрккъæвдайы дæр не свæййыс хуылыдз. 
Фæрсæм дæ ныр, бæрзонд бынат куы ’рцахстай, 
Дæ адæмæн дзы хорзæй уæд цы ’рхастай? 
*-98^ 

^5>5б^^ 
ДАРГЪ СОМТÆ 
Нæй давд æхцатæй маргъау тæхæн сонтæй, 
Лæджы базыртæ ’хцайæ ’лхæнгæ не сты. 
Кæрæф гуырдæн йæ бирæ чъизи сомтæ 
Йæ хурхыл арæх сау кæлмытæ фестынц. 
Лæг даргъ сомтæм йæ быцъынæг фæтоны, 
Фæстагмæ та сæ фыдæхы фæтайы, 
Уæддæр ма сæ йæ уды хос фæхоны, 
Йæ хур, йæ зæхх, йæ доныл сæ нымайы. 
Цы дзы бафты уæд хорзæй та йæ къухы, 
Фæдзуры уый йæ зины хай æнцонæй: 
— Уый йе ’хцатæн сæхи ’лхæдта æдзух дæр 
Йæ цыбыр царды амондкъахыр бонтæй. 
Æхца зыд лæгæн амонд у, йæ рыст у, 
Уæлæуыл дæр, мæрдты дæр ын фæлдыст у. 
%~99# 

^5>^?^ 
ФЫДДЗЫРД 
Дзæбидыр урс айнæджы гоппæй 
Æрхауы, ахуыссы йæ арт. 
Дзырд афтæ феваст вæййы топпау 
Æмæ дзы бабын вæййы цард. 
Уый риуы ахизы нæмыгау, 
Æнусмæ баззайы йæ хъæн, 
Æмæ дæлимоны фæрдыгау 
Йæ зæрдæ асæтты лæгæн. 
Цы лæджы бахизы чысыл дæр, 
Мах уымæн нал фæарæм хос, 
Æмæ йæ хъысмæтыл цыфыддæр 
Уæд гаккау баззайы йæ нос. 
Фыдныхас - топпы фатæй карздæр, 
Йæ цæфæй афæлдæхы арс дæр. 
^МОО^ 

^гÆ^^ 
ХУС РÆСТÆГ 
Рынчын сывæллонау нæ хуссары хус тау 
Нæ цинтыл фæрсудзы сæлфынæгау маст. 
Мæрдджыны цæсгомыл æнæбары худтау 
Сызгьæрин хур фæзтæм цæхæркалгæ ’ркаст. 
Цъæх кæрдæг æрфæсал нæ уæлхох тъæпæнты, 
Æнæцырен арты нывзалы, ныррыг. 
Рухс иннæрдæм ахызт сæрджын саджы тæнты 
’Мæ згъалы цæкуытæй йæ судзгæ цæссыг. 
Зæхх баруад, ныддур и, ныскъуыдтæ, рæдувы, 
Йæ арфæй ма хъуысы, куыд ныххуды зин. 
Зæхкусæг лæг тарстæй йæ рухс дзуармæ кувы: 
- Къæвда-хуындзау мигътæй нæ бæстæм фæзын! 
Фæтары кæн ацы æвирхъау уæззау фын, 
Нæ хуымы æвзартæ нын ма бауадз сафын. 
%-10М? 

^^^^. 
БЫДЗÆУ 
Сæнæфсир, дам, кæйдæр ардауæн зондæй 
Йæ даргь быцæумæ рамæсты кæддæр 
Æмæ йын загъта: "Айс мæнæй дæ сæр, 
Æнæ дæу дæр фæцæрдзынæн æнцонæй". 
"Уæдæ фæцæр!" — фæтæргай и нæ Быдзæу 
Æмæ йæ фарсыл бахуыссыд сындæг. 
Нæ хиппæлойæн фестад зæхх къуындæг, 
Йæ хуры хайæ фенæхай и Быдзæу. 
Мыдхуыз цупæлттæ сызмæстысты цъыфы, 
Æнæ хурæй сæ цæсты сыг кæлы. 
Сæрджын уыг та сыл худæгæй мæлы, — 
Мæ зæрдыл, дам, кæйдæр фæдзæхст æрыфтыд: 
— Зæххыл куы фестай алкæмæй хуыздæр, 
Фæцæрæн дын нæй иунæгæй уæддæр! 
^102^ 

^5г®^^ 
ТÆРИГЪÆДДЖЫН 
Нырма уал ды æппæтæй хуыздæр цæр, 
Дунейы хæрзтæ иууылдæр дæу ысты, 
Æмæ уал дав, æмпул, ыстигь, уæддæр 
Тæрхоны бон дæ тæн-фарсæй кæлдзысты. 
Дæ тæригъæдтæ бирæ сты дæуæн, 
Æмæ сæ фидгæ джиудзынæ зындоны. 
Нæ дын уыдзæни хæрзты раз лæууæн 
Æмæ дæ фезмæлд нал уыдзæн фæндонæй. 
Дæ дæлбартæй кæимæ кодтай хыл, 
Уыдзысты уыдон де ’лдæрттæ, дæ хицау. 
Цы адæмы царм бастыгьтай зæххыл, 
Гъе уыдон дын ыстигъдзысты дæхи царм. 
Ныр та уал дав, дæ бирæгьдзæсгом хæр, 
Фæлæ хъæудзæни дзуапп раттын дæу дæр. 
^юз^ 

^5>^?^ 
ФЫДМЫСИНÆГТÆ 
Мæ сæры кæхцыл цас тугтæ фæуарыд, 
Хырыз тауæй мыл цас фæуарыд их?! 
Мæ фæсонтыл кæддæр ныммур и мих, 
'Мæ дзы ныр дæр ма туг æртахгай хъары. 
Хъуыранæй мын мæнг сомытæ фæкодтой, 
Æз дæр-иу сæ куыд нæ хуыдтаин раст, 
Æмæ-иу мыл дзы уазал хур æркаст, 
Мæ уд та мын æфсæн цæргæстæ хордтой. 
Ныппæрстой-иу мæ кæфхъуындартæм малмæ, 
Мæ къубалыл-иу ферттывта цыргь кард. 
Мæ быны-иу мын бандзæрстой гуыпп арт 
Æмæ цæкуыйау схъиудтон, хаудтæн цармæ. 
Уæддæр æндонау басæттын нæ куымдтон, 
Кæйдæр фыдæнæн разындтæн æвдудон. 
^104^ 

^^^5^ 
ÆНÆМÆТ ЦАРД 
Æнæмæтæй мыл азгъордтой мæ бонтæ, 
Уыд ме ’взонгдзинад скаст æмæ ныгуылд. 
Мæ уæгьдрох бæх нæ зыдта циу ныхкъуырд, 
Уæгъддзыхæй мын ныр суæгъд кодта мæ гонтæ. 
Мæ ивгьуыдæн йæ раздæхтмæ нæ бæллын, 
Фæхордтой мын æй нозт æмæ рæусыл. 
Мæ рагбонтæ куы фæмысын, уæд сыл 
Мæхæдæг дæр ныр худæгæй фæмæлын. 
Æз цардамонд цы хуыдтон, уый уыд хом цард, 
Фæлæ ма, цæй, кæмæ ’взидон фæснад? 
Иры сæндæтты банызтон мæ кад 
Æмæ йын кодтон ме ’взонг азтæй комдзаг. 
Æрмæст ма мæм ныр арвæй худы стъалы, — 
Дæ хъал цард, дам, фыны уыд, æви хъалы! 
*-юнР 

^5>^5^. 
ФÆСТАГ УАЛДЗÆГ 
Талаты дадзинты ивылы дон, 
Ног та нæм дун-дуне худы, 
Оххай, мæ зæрдæ та дуды, - 
Мары мæ ацы уæлæуыл зындон. 
Райдзаст бон хъазгæ цъæх арвыл рæсугъд 
Хъуазтау куы ракафынц мигътæ, 
Гъе уæд мæ бафтауынц джихтыл, 
Тайы сæ мидæг нæлхæйау мæ уд. 
Хус тулдзау Хурхоры рагъыл лæууын, 
Нæй мын фæлдæхæн, зæххыстæн, 
Раст цыма зинты æлгъыст дæн, — 
Дуне мыл худы, æз та йыл кæуын. 
Уалдзыгон бæстæ цы ран фестад фын, 
Уым æз мæ сæнттæм тырнгæйæ мæлын. 
%-Шг^ 

ч< 
ÆЛУСОН 
МШ1 

^5г^©5^ 
СЫЛГОЙМАГ 
Æнæфæугæ цъай у сылгоймаджы хъару, 
Æрмæст ын мах арæх нæ фæкæнæм кад. 
Сылгоймаг йæ царды æнусон цагъар у 
Æмæ ма Хуыцауы зæдтыл дæр нымад. 
Нæ царды бындуртыл кæд лæгты нымайæм, 
Сылгоймаг та цардæн йæ фидауц у уæд, 
Æмæ йæ кæд арæх йæ цинтæй фæсайæм, 
Уæддæр нын йæ хуртæм нæу фæндаг æхгæд. 
Ис арвы бын иу хур, сылгоймаг дыккаг у, 
Йæ фæрцы стæм сабиты фарнæй æфсæст. 
Уый чи нæма зоны, уый цъулбер, хъæддаг у, 
Лæг дæр æй нæ хонæм, уый худ хæссы ’рмæст. 
Сылгоймаг бæлас у, куы зайа дæ тыргъты, 
Гъе уæд æй рæвдау æмæ ’фсæдай йæ дыргьтæй. 
«НОМ? 

^^^5^. 
МÆ ТÆССАР ФÆНДÆГТÆ 
Кæд авдсæрон калмау мæ фæндаг ныддихтæ, 
Йæ маргæйдзаг арты хъæндилау сыгъдтæн, 
Уæддæр ыл нысанмæ, æдæрсгæ цыдтæн 
Йæ ныхсаг сындзытыл, йæ цъæрæхснæг ихтыл. 
Мæ къах-иу куы скъуырдтон кæм къæйыл, 
кæм дурыл, 
Цыхцырæй уæд калди мæ туджы пырхæн. 
Æрмæст-иу уæд тарстæн мæ уды дыргъæн, 
Йæ хъæдæй куы ’рхауа, куы йæ фенон мурæй. 
Гæккуырийы тæнау мæ тугдадзин кафыд, 
Мæ комы та ме ’взаг ныддæрзæг рæсау. 
Æвзалыйау стъалы мæ сæрмæ ныссау, 
Гъе уæддæр мæ балцы мæ хъару нæ рафтыд. 
Мæ царды нæ зыдтон тæссагдæр фæндæгтæ 
Мæ удæй дæ удмæ нæ ^æрдæты тæгтыл. 
ЧМик* 

^згÆ^^ 
БÆРЗОНД УАРЗТ 
Бæрзонд уарзт у бæрзонд зæрдæты армдзæф, 
Уый рантысти нæ дауджыты зынгæй. 
Ныллæг уды бæрзонд уарзт уæвæн нæй, 
Нæ дзы ранхъæвздзæн дидинæджы хъарм тæф. 
Бæрзонд уарзты рухс стыр удварнæй хъары, 
Кæмæ уа уымæн сах бады йæ хъул. 
Кæлмхæрд уды сызгъæрин доны стул, 
Уæддæр дзы уарзт дзæнæты ад нæ ары. 
Бæрзонд уарзт дæр лæгдзинады æхсыст у, 
Нæхийау иу хатт райгуыры æрмæст, 
Æмæ йыл иугæр исчи кæд фæхæст, 
Уæд-иу æй зонæд, зæдты рæгъмæ схызти. 
Бæрзонд уарзтæн ныллæг уды цард нæй, — 
Уый стыр удимæ стыр хуын у æрдзæй! 
ЧИ1НР 

^^^5^ 
ЗÆРДÆИМÆ НЫХАС 
Зæрдæ, о, æркæнын дын тæригъæд, - 
Цымæ ныр дæу ацы уарзт кæм хъæуы? 
Рагæй дæр цъæх хæрæгау дæ хивæнд, 
Иу уысм дæр æнæуарзгæ нæ лæууыс. 
Тухиты нæ ауæрдыс дæхиуыл, 
Арв дæр дыл йæ цæхæртæ фæкалы. 
Судзыс ды цæрæнбонты мæ риуы 
О, уæддæр нæ фестадтæ æвзалы. 
Чызджытæй та алкæй дæр æрфæнды, 
Уый куыд уа дæ къонайæн йæ артаг, 
А царды егъау фурды æрфæнты 
Де ’гас уарзт æрмæст уымæн куыд радтай. 
Кæцы сæ уа уыцы дард ыстъалы? — 
Минты ’хсæн ын базонæн куы нал и! 
*-11** 

^5>Æ^^ 
ДЫ ПАДДЗАХ УЫДЗЫНÆ, 
ÆЗ ТА ДЫН - ЦАГЪАР 
Дæ хъармæй куыд тавай мæ цъæх тау быдыр, 
О, баззай æвзонгæй цæрæнбонтæм афтæ: 
Дæ уæхскыл куыд хæссай дæ сау дзыкку кафгæ 
Æмæ йын куыд цæгьда дæ азты фæндыр. 
Мæ уарзты бæласæн цæгатаг цъæх фурдæй 
Æрбахæсс уымæлад, уидаджы сой, хъарм. 
Йæ дыргътæм ын бадар рæвдаугæ дæ арм, 
Мæ хуымтæм мын сараз дæ цæстыты хуртæ. 
Уæд иумæ нæ цардæй ыскæндзыстæм аргьау, 
Ды паддзах уыдзынæ, æз та дын цагъар, 
Дунейы хæзнатæ уыдзысты нæ бар. 
Цъæх арвы тыгьдадмæ фæтæхдзынæн маргъау 
Æмæ дын лæварæн, фæкæс-ма, фæкæс, 
Хъуырыгънæгæн стъалы куы не ’рхæссон æз! 
^иН* 

^5>Æ^^ 
МÆ ЦÆССЫГТÆЙ ДЫН САРАЗИН 
ФÆРДГУЫТÆ 
Мæ цæссыгтæ куы фестиккой æргьæу, 
Ыскæнин дын дзы уæд, мæ бон, фæрдгуытæ. 
Мæ бæллицтæй дын самаин мæсгуытæ, 
Сæ бæрзонддæры ’рцæрын кæнин дæу. 
Нæртон лæгтæй дын саразин æфсад, 
Мæхæдæг та дын, Пушкины кæсагау, 
Цы зын фæндон нæ саразин хæснагыл, 
Зæды æмсæр куыд ыстæха дæ кад. 
Дæу рæвдауынæй нал зонин æфсис, 
Мæ сæнтты дыл сæнæфсирау æртыхсин, 
Къостайау дыл рæсугъд зарæг ныффыссин. 
Нæ бæллицты дзæм-дзæмы цад кæм ис, 
Уым урс уылæнты урс бумбули хъуазтау 
Кæрæзи уарзгæ ’рвитиккам нæ азтæ. 
Ъ-пь* 

^г^?^- 
БАУАДЗ МÆ ДÆ ХУЫММÆ 
Басгуых ма мæ рухс цинтæн хъæсдарæг, 
Ауадз мын дæ денджызы мæ нау, 
Æмæ дуне фехъуса мæ зарæг, 
Æмæ кафа тулдз бæлас мæнау. 
Бауадз мæ дæ хуым тауынмæ, бауадз, 
Иу хатт мын мæ уарзты мыггаг фен. 
Пакъуыйау ын сфæлмæн кæ йæ ауæдз, 
Йе ’взар хурмæ акала цырен. 
Кæд нырма дæ уды цъити не стад, 
О, уæддæр мын ма ’вгъау кæн дæ каст, 
Æмæ дуне дидинæгдон феста, 
Уардийау дзы райхæла нæ уарзт. 
Бауадз мæ дæ хуымтæм, æмæ райсом 
Уарзты хурмæ уарзты бæркад райсон. 
*-иНр 

^хгг®^^ 
МÆН ХУРЫ ЧЫЗГ ЙÆ ХУРУАТМÆ 
НÆ САИД 
Æз ацы зæххыл иунæг хатт цæрдзынæн, 
Мæ тæригьæд мын уæд Хуыцауæй барст. 
Æз иу хатт хъуамæ ссардтаин мæ уарзт, 
Æмæ йæ ссардтон тухиты, хъæрзынæн. 
Мæ уарзтимæ мын бахордтай мæ уд дæр, 
Зæххон цинтæй мын разындтæ чъынды. 
Мæ иудугон куынæ уыдаис ды, 
Уæд алы бон мæ цард цæуид рæсугьддæр. 
Мæ арты ’взæгтæ хауиккой уæлдæр, 
Мæ зæрдæйы сæдæ хуры нæ уаид. 
Мæн хуры чызг йæ хуруатмæ нæ саид, 
Æмæ нæ зилид уый уындæй мæ сæр. 
Хуыцау мын рухс хур ракодта лæвар, 
Æмæ мын загьта: "Амондæн æй дар!" 
*-И1Ч? 

^хг^?^. 
СÆРИБАР МАРГЪАУ АТÆХЫН 
ДÆ СÆРТЫ 
Нæ мæ фæндыд, дæ уардитæн, дæ хуымтæн 
Æз зилгæдымгæ фестадтæн уæддæр. 
Дæуæн æрхастон маст æмæ цæхæр, 
Мæ уды ’рттывдæй раст цыма фæкуырм дæ. 
Тыхгæнæгау дын де уæнгтæ рæхыстæй 
Æрбалвæстон, ныттагътон дзы мæ уарзт. 
Дæ сонт зæрдæ цы уарзты артæй тарст, 
Дæ дадзинты уый ахъардта рæхуыстæй. 
Æз нарты фæткъуы даргъ æнусты арфæй 
Æрбахастон, фæкалдта мын мæ пырх, 
Уæддæр мын удхос фестади йæ дыргъ. 
Ныр атæхын сæрибар маргьау д’ арвыл 
Æвæллайгæ уæлдæр æмæ уæлдæр, 
Зæды фыртау дыл ракалын цæхæр. 
*~ИМ? 

^5гЖ^» 
ДÆ ЦАГЪАРÆЙ МÆ 
МА ФÆКÆ СÆРИБАР 
Цагьайрæгтæ куы нæма уыд нæ дуджы, 
Зæххыл куынæ уыд тугцъирæн Тйæ фæд, 
Цагьайраджы ном уый хаста гье уæд, 
Æнæдзуапп уарзт кæмæн сыгъди йæ туджы. 
Нæ фыдæлтæ уæлдай митæ нæ барстой, 
Цагьардар сæм хуынд ахæм чызг æрдзæй, 
Кæмæ хатыдтой усгуртæ бæрцæй 
’Мæ сæ æнæхай чи кодта йæ уарзтæй. 
Иры дзыхъхъы цагьардартæ ныр нал и, 
Цæмæ дын дæн уæд авд азы цагьар? 
Мæ мæгуыр сæр куынæуал у мæ бар, 
Мæ уд дæ фæдыл зилынæй куы стади. 
Уæддæр дæ курын, ма мæ суадз мæхи бар, 
Дæ цагъарæй мæ макуы скæн сæрибар. 
ЧН2<иЛ 

^ггÆ^» 
ИУ УАРДИ НЕ СКÆНДЗÆН УАЛДЗÆГ 
Цæй, дæхи та мын загъдгæнæг ма скæ, 
Цæй, ныффæраз, хуыздæр амал нæй. 
Дуне афтæ дæр схъуырмæ и мастæй, 
О, уæд ма йыл цæмæ ’фтауæм, цæй?! 
Цом фæцæуæм мæ равзæрст фæндагыл 
Æмæ тайа мæ хурмæ дæ маст. 
Дуне уарзты сыгъдæг монцтæй хъуаг у 
’Мæ йыл бафтауæм не ’хсидгæ уарзт. 
Зонын, иу уарди не скæндзæн уалдзæг, 
Фæлæ уардитæ бирæ куы уой, 
Уæд зæххы къори дидинæг калдзæн, 
Уæд нæ дзыкка æфтаудзæни сой. 
Дуне абон тыхст рынчын у мастæй, 
’Мæ йын схос кæнæм иумæ нæ уарзтæй! 
*-12Ь* 

%^б^» 
ÆХСЫЗГОН РИЗÆГ 
Дæ гом рудзынг мæм къахт цæстау фæкаст, 
Дæ хур дзы уынгмæ рухсы тын нæ уагьта. 
Кæд уый мæ риуы уарзты кард ныссагъта, 
Уæддæр мæ ныфсы уарди не ’рцыд саст. 
Куы рахъавыдтæн, афардæг уон тагъд 
Дæуæй, мæ тæргай уарзты бонтæй, 
Уæд мыл æваст, уæ кауы хуынкъæй сонтæй, 
Æрвæрттывдау дæ уарзты арт ыскалд. 
Нызгъæлæнтæ фыццаг уарзты гуыдыр, 
Нæрыд зæйкалдау йе схъисты дæгæрна, 
Мæ зæрдæ мын ысрæхойы ныр дæр ма 
Сæнайы хохæй фегуыргæ фæндыр. 
Мæ риуы цыма мин байраджы скафыд, 
Гъе уыйау мыл æхсызгон ризæг бафтыд. 
*-122^ 

^^6$^^ 
МÆ ЧЫЗГОН ÆФСАРМ 
Дæ мидбылхудт мыл базыртæ ныссадзы, 
Мæ зæрдæ мын куы срæхойы æваст, 
Фæзæгъын уæд, - фæдзурон дын мæ уарзт, 
Фæлæ мæ уый чызгон æфсарм нæ уадзы. 
Мæ удыл мын æвдадзыхос ныттадзы 
Дæ худы бынты сау цæстыты каст, 
Æмæ та зæйау рацæйтоны уарзт, 
Фæлæ йæ ме ’фсарм ратонын нæ уадзы. 
Хуыснæггагау мæ сыгьдæг уарзт æрхуымæй 
Хæссын, йæ арты басыгътæн бынтон. 
Ивылд Теркау ыл нал цæуы мæ бон 
Æмæ тæрсын, куы мын ратона, уымæй. 
Чызгæн æфсарм йæ уромæг æлдар у, 
Йæ базыртыл ын сахсæнтæ фæдары. 
5 Айларты Чермен ЧР~12Э-ф 

%^г^5^- 
ДЫ КÆЙ УАРЗЫС, 
УЫЙ ИУНÆГ У ÆРМÆСТ 
Куыд саив вæййы уыцы бон мæ цард, 
Æвзонгад мыл фæузæлы йæ тынджы, 
Дæ дзыккутæй цæхæркалгæ нæ уынджы 
Куы бафтауыс мæ мæгуыр удыл арт. 
Цымæ уæларв цы нывтыл карстой дæу 
Мæ тухитæн, мæ хъизæмæрттæн зæдтæ? 
Дæ фæтты ныхмæ чи ’рлæууа, цы ’фсæдтæ, 
Гъе ахæм тыхджын иу æфсад дæр нæу. 
Дæ уарзты суæрттæ хуры тынтæй дзагæй 
Дæ удварнæй æхсæрдзæнтæй кæлынц, 
Æмæ дзы иу хуыпп чи скæны, мæлынц 
Дæ уарзт æмæ дæ мидбылты худт хъуагæй. 
Ды кæй уарзыс, уый иунæг у æрмæст, 
Дæу чи уарзы... Нæ сыл æххæссы цæст. 
*-12*# 

^зг^5^ 
ДÆ ХУРМÆ МЫН 
МÆ УАРЗТ БАТАВЫН БАУАДЗ 
Дæ фынтæй ма мын иунæг фын гъеуæддæр 
Мæ уарзты хосæн балæвар кæн абон, 
Æз иунæг æхсæв базонон циу амонд, 
Кæд иунæг æхсæв нал риссид мæ зæрдæ. 
Дæ уарзты суармæ бауадз мæн ды иу хатт 
Æмæ дзы иу хатт басæтта мæ дойны. 
Дæ нымады куыд нæуал уон кæройнаг, 
Дæ фехст фæттæй мæ акъуырид кæд иу фат. 
Дæ хурмæ мын мæ уарзт батавын бауадз, 
Дæ уардитæм мæ уазæгуаты ’рхон, 
Хæххон цæргæс мæ иунæг хатт ысхон! 
Æз мæйы фæзты ахахх кæнон ауæдз, 
Хъæздыг тыллæг дзы разайа мæ цинæй, 
Æмæ дæ фенон дауджытæм æхсинæй. 
«42** 

^5гг®^^х 
МÆ ЦÆСТЫ ХУРТÆЙ 
АИС ИУ ТЫН 
Дæ цæстытæй мæм мин хуры ныккаст, 
Уызынау мæм дзы мин фаты дæр дарыс. 
Мæ тыхджын артыл дон кæнын фæлварыс, 
Фæлæ дæм уый дæр нал фæкæсы раст. 
Фæтæригьæд кæ иунæг хатт уæддæр, 
Мæ цæсты хуртæй айс æрмæст иунæг тын, 
Кæд нал хъусиккой стъалытæ мæ нæтын, 
Мæ сæнтты рагъмæ атæхин уæлдæр. 
Мæ судзгæ уарзт къæхтæбастæй лæууæд, 
Хуыцауы зæдтыл уæд фæдзæхст йæ хъуыддаг, — 
Æнæдзуапп уарзтæн сыскъуыйæд йæ мыггаг, 
Дæлимонты хай, авд дæлдзæх фæуæд! 
Дæ цæстытæй мæм мин хуры куыд кæса, 
Мæ цæстæнгас дын хурты рухс куыд хæсса. 
ЧН2<НУ 

%32®<5^ 
ÆНÆ ДÆУ МЫН ЦÆРÆН НÆЙ 
Уæ дамкъайау фæцæйтæхын дæ фæдыл, 
Æвзагластæй æрцæйхауын, уæддæр 
Нæ тавы дæу мæ зæрдæйы цæхæр, 
Мæ ныфсы цагьд нæма сисы дæ фæндыр. 
Дæ уарзты хохмæ иу гуырд дæр нæма схызт, 
Фæлварджытæ сты бирæ, нæу сæ бон. 
Мæхæдæг дæр æм рахъавын, "цæуон", 
Фæлæ нырма нæуæндаг дæн, æнæныфс. 
Фыдгулы фидар чи саста сæ риутæй, 
Гъе уыдонау дæм усгуртæ бырсынц, 
Дæ зæрдæйы дуар агурынц, тыхсынц, 
Фæлæ йæ, оххай, ничи ары, иу дæр. 
Æрмæст ды дæ мæ цардамонд мæнæн дæр, 
Æнæ дæу мын цæрæн дæр нæй, мæлæн дæр. 
*-Ш^ 

^з^®^» 
УАРЗТЫ НЫФС 
Дæ алыфарс æмдзугæнгæ фæзилынц 
Мæлгъæвзæгтæ, сты рувæстæ дзыхæй. 
Лæгдзинад та сæм нæй фылдæр мæнæй, 
Мæ базыртæ дæм уый ныфсæй ыстилын. 
Фæлæ сæ фæстæ баззайын мæ дугьы, — 
Уæзбын уайæгæн разæй цæуæн нæй. 
Ды та мæ митыл бахудыс хъæрæй 
Цыма дын фесты цины хос мæ тухи. 
Мæ уарзты дзæкъул лалымау ныддымсы, 
Фæцаразыс æм судзины бырынкъ, 
'Мæ рарæмудзы, раст дæр цыма сынкъ, 
Æмæ мын уымæй бафтауыс мæ рыстыл. 
Сыгъдæг уарзт мын цы стыр хъару фæдæтты, 
Гъе уый та мын мæ уарзты ныфс нæ сæтты. 
%-12*Н? 

%3гб^5^ 
ФИДАР УЫД НЕ ’НГУЫЛДЗТÆН 
СЕ ’ЛХЫНЦЪ 
Фидар уыд не ’нгуылдзты каубыд, 
Удтыл сойты нук калди. 
Фестад зæхх цыма уарди, 
Дун-дуне тьæнджы мæй хъарм уыд. 
Абон фæкæуынц нæ фæзтæ, 
Хæхтæ сау фæнык фестынц, — 
Феуæгъд не ’нгуылдзтæн се ’лхынцъ, 
Бамыр и, нал худы бæстæ. 
Мах уарзт йæ астæуыл афаз. 
Уарзт тæгæлдихтæ баци, 
Йемæ фесæфти мах цин, 
Хур нæм худгæйæ нал каст. 
Джиуынц не ’нгуылдзтæ тары, 
Ох, кæрæдзи нæ арынц. 
*12** 

^32^5^ 
КУЫД НÆ АГУРÆМ УÆД, 
МÆ БОН, КÆРÆДЗИ 
Æнæусæй кæдмæ цæрдзынæн ныр, 
Кæдмæ мæ дардзæн уарзты зынг йæ уæхстыл? 
Кæдмæ зардзынæн иунæгæй нæ фæхстыл, 
Кæдмæ уон æз дæ "нæгъ’’-ытæй тыппыр? 
Мæнæй дарддæр нæ атахтæ ды дæр, 
Дæу дæр, мыййаг, бæрзонддæр рындз нæ фæци. 
Куыд нæ агурæм уæд, мæ бон, кæрæдзи, 
Æви нын исчи рахæсдзæн хуыздæр? 
Нæ мадæлтæн сæ цин, сæ хъыг нæу уæрст, 
Дыууæ хойау фæурс кæнынц нæ сыхы, — 
Нæ судзгæ уарзт куы бацæуа йæ тыхы, 
Уæд фидардæр æрцæудзысты ныхæст. 
Зæххон уарзтæй кæрæдзийы куы уарзæм, 
Хъысмæт дæр нæм уæд никуы ’рлæудзæн карзæй. 
ЧМзсну 

%^®^^. 
ÆЗ БАХАУДЗЫНÆН ТЪЕПАЙАУ 
ДÆ ХЫЗЫ 
Къостайы парчы сыфтæртæ ызгъæлынц 
Æмæ сæ дымгæ зилдухæй хæссы. 
Сызгьæрин мæй ам цады бын хуыссы 
Цыма мæнау дæумæ кæсы æнхъæлмæ. 
Æз уардийы сыф ратонын мæ къухæй 
Æмæ йæ ’ппарын уылæнтæм бынмæ. 
Фæрсын дæуыл, мæн уарзыс æви нæ, 
Æмæ мын "уарзыс" рауайы æдзух дæр. 
Уæддæр тыхсын, æз нал æууæндын сыфтыл 
Кæд уарзыс мæн, уæд, арæби, кæм дæ? 
Куыд нæ ракæсыс дардæй дæр мæнмæ, 
Æви дæ зæрды исты хин æрæфтыд. 
Æмæ ныртæккæ знæт тъепайы хуызы 
Æз бахаудзынæн арф цады дæ хызы. 
*-13Нр 

^5>^^ 
ТÆХГÆ МÆРГЪТАУ 
МЕ ’ВЗОНДЖЫ АЗТÆ ТÆХЫНЦ 
Æрхызти та арвæй бæгънæг чызгау мæй, 
Йæ урсбарц уылæнты йæ атухы Урсдон — 
Мæ рагбонты авдæн, нæ быдырты урс рон, 
Сызгъæрин арт уадзы йæ фæлмæн зынгæй. 
Йæ цæнгтæ мæм вазы нæ кæрдобæлас, 
Йæ сыфты сыр-сырæй цы зæгъы, уый зонын: 
Фæнды йæ, цæмæй йæм чызгайы æрхонон, 
Æмæ та нын хъуса нæ уарзон ныхас. 
Æз ахæм мæйрухсы сæ кæрдойы бын 
Цырагъау фæтадтæн цъæх цæстыты артмæ. 
Фæлæ мæ сæ рухсæй фæхаста ныр дардмæ 
Мæ уалдзыгон бонты дымгæбазыр фын. 
Тæхгæ маргъау ме ’взонджы азтæ тæхынц, 
Æмæ мын сæркъулæй "хорз баззай" зæгъынц. 
*132-* 

^гб^^ 
АМОНД 
Æрыгон чызджы бафарстон: "Циу амонд?" 
Уый дидинæгау райхæлдта йæ уд 
Æмæ мын загьта: "Амондджын у абон, 
Мæ иу зонгæ кæмæй зæгьа "рæсугъд". 
Æрыгон мад йæ цотимæ сæ уаты 
Æнкъардæй бадт, æмæ йæ фарстон æз: 
"Цы банымаис амондыл дæ царды?" 
Уый загъта: "Мулк, æхца æмæ фæрæз". 
Бæмбæгхил усы бафарстон изæрæй 
Циу амонд, зæгъгæ. Уый цæссыг æркалд: 
"Æрыгонæй дын байзæддаг куы ’взæра 
’Мæ дын куы скæна де ’фснайæн бон кад". 
"Циу амонд"-æн мæхи дзуапп дæр зæгьын: 
- Ис мин цæсгомы амондæн зæххыл! 
«-133* 

^5>^5^ 
ДÆ УДЫ ХÆЗНАТÆ 
Дæ ныхæсты артæй сыфтæрау нырризын, 
Цыма мæ фæцæйхæссы уад. 
Дæ худгæ цъæх цæстыты фат 
Нæмыгау мæ зæрдæйы иннæрдæм хизы. 
О, уыцы цæстыты цы денджызтæ разынд, 
Сæ тыгъдадæн нал и кæрон. 
Мæ нау дзы куы кæны дæлдон, 
Сæ гуылфмæ мæ сайы мæ амонды развæд. 
Цы хæзнатæ дарыс дæ зæрдæйы арфы, 
Сты уыдон æгас бæсты фаг. 
Мæ хъалы сæм н’ арын фæндаг, 
Мæ фынты та уайтагьд сæ гуырæнмæ бафтын. 
Æмæ дзы æрласын лæгуæрдоны дзаг, 
Фæлæ та мын уый дæр нæ вæййы мæ фаг. 
^134^ 

^5>Æ^» 
НÆ БАЗЫДТАЙ 
Нæ мæ уадзы дæ рудзынгмæ уæ куыдз, 
Уæ кулдуар мын дæ зæрдæйау æхгæд у, 
Æмæ дæ мæтæй бахус дæн уæлгъæдæй, 
Мæ цæстытæй та нал сæфы дæ хуыз. 
Дæ уатæй мæм нæ ракæсыс, уæддæр 
Мæнмæ дæ зæрдæ ратæхы бæлонау 
Æмæ мын ме ’хсæв барухс кæны бонау, 
Ныккалы мыл сыгьдæг уарзты цæхæр. 
Уæ кæртмæ худгæ стъалытæ кæсынц, 
Фæзæгъын, семæ бакæсон æз дæр. 
Куыддæр уæ кауæй бадарын мæ сæр, 
Йæхи мыл афтæ андзары уæ куыдз. 
Дæ цæстытæ мæ ныр æмбæхстæй дар, 
Нæ сын базыдтай бамбæхсын сæ арт. 
*-13М? 

^5>гб^^ 
ТЫХДЖЫН УАРЗТÆЙ КУЫ АТОНА 
МÆ ЗÆРДÆ 
Æллæх, æллæх, куы нал бабыхса искæд, 
Тыхджын уарзтæй куы атона мæ зæрдæ. 
Куы ныццæх уа дæ къæхты бын, уæддæр дæ 
Рæвдаудзысты йæ сызгъæрин ысхъистæ. 
Йæ алы хай дæр рухскалгæ уæларвæй 
Æнæбын фурдмæ фестдзæни ыстъалы, 
Æмæ-иу дыл галактикæйы арфæй 
Йæ цæссыгтæ дзындз æрттивæнтæй згъалдзæн. 
Йæ судзаг дих дæ уардитæн сæ хур у, 
Æмæ-иу дыл цъæхдзаст райсом фæкæудзæн. 
Æнкъард зарæг дын фестдзæн.Дæ хурхы 
Æмырзæллангæй цурккъуырдау ныллæудзæн. 
Дæу афтæ тынг цы гуырд уарзы, уый баруад, 
Дæ уарзт хъуагæй зæрдæскъуыдмæ йæ ма ’руадз. 
*13Н* 

^хггб^^ 
ФÆСТАГ УАРЗТ 
Фæстаг уарзт мын мæ зæрдæйы ныссагъта 
Фистоны онг йæ сызгъæрин цыргь кард. 
Мæ бæллицтыл мын йе ’нахуыр цъæх арт 
Йæ фæндыры зæланг зæлтæй фæцагъта. 
Тызмæг фурды мын сакъадах у, зонын, 
Мæ буц бæллицты ирвæзæн тæбæгъ, 
Мæ уды цинтæн царддæттæг бæлæгь 
Æмæ дзы уымæн нал тæрсын дæлдонæй. 
Цъæх арвы бын зæххон хæрзтæй нæ уыди 
Фæстаг уарзты фыццаг хурæн æмбал. 
Цæй хъал дзы дæн ныр ас лæгæй, цæй хъал, — 
Тъæнджы мæйы мæм рагуалдзæг æрцыди. 
Мæн ихвæдыл фæстаг уарзты æхсæрдзæн 
Æрæгвæззæджы зад хуымтæм æркæндзæн. 
ЧМзт^ 

^5>|^5^ 
РЕСТОРАНЫ 
Шампайнаг сæнæй дзаг æргьæу фужеры 
Сырх дидинæг мæ зæрдæйау нывæрдтон 
Æмæ дын æй цæхæртæкалгæ хурау 
Æмбæлтты ’хсæнмæ барвыстон дæ фынгмæ. 
Нæ фæцахуыр дæ ахæм митыл царды 
Æмæ дæм уый ыстыр диссаг фæкасти, 
Дæ рустыл дын æнахуыр арт ысуагъта 
Æмæ дæ сæрæй зæвæттæм ныррызтæ. 
Тæвд заман уарди доны ’ртах куыд кура, 
Æз дæр дын афтæ агуырдтон дæ бахудт, 
Фæлæ ныхас цæйбæрц не схауд дæ дзыхæй 
Дæ цæстытæй мын уыйас бирæ загьтай. 
Æз та æнхъæлдтон, цады был та ахсæв 
Суанг боны цъæхтæм стъалытæм кæсдзыстæм. 
^138^ 

^^Æ^>. 
ÆРГЪÆУ КУЫСИ 
Æргьæу куысийæ сдардтон дон мæ былтыл, 
Мæ хъуыры дзы нæ ацыди цъыртт дæр, 
Мæ рæбынкъæдз мын стъæпп ластай куыддæр, 
Æмæ мæ удхос акалди йæ былтæй. 
Уый дон нæ уыд, дæ уарзт уыди, кæддæр дзы 
Æркодтон æз æргьæу куысийы дзаг, 
Фæлæ мын æй кæйдæр джебогъ-æвзаг 
Ныццæхласта, фæкъуырма дæн йæ къæрццæй. 
Уæдæй нырмæ цы бавзæрстон фыд азтæй, 
Мæ удæн фестад уыдон маст зындон, 
Мæ цардамонд цы куысийы уыдтон, 
Мæ удæй мын фæхъазыди уый састæй. 
Бæргæ ныхæстон уый тæгæлтæ иугай, 
Фыццагау дзы кæдмæ кодтон куыси, 
Дæуæн уæдмæ дæ уарзты суар фæци, 
Мæнæн та ма дзы баззади ныр хус цъай. 
Цæрæнбонты йæм кувынмæ цæудзынæн, 
Йæ былгæроны дойныйæ мæлдзынæн. 
^хзэ^ 

^5^6^^ 
НÆ ДÆ ’ППÆЛЫН... 
Нæ дæ ’ппæлын, нæ дыл æвæрын фау дæр, 
Уыдтæ мын æмæ нал дæ ныр æвзонг. 
Мæ нысантæ мын цас кодтай уæззаудæр, 
Гъе уый бæрц сæм мæ къахист кодта рог. 
Дæ тæргæйттæн дæр цас фылдæр фæрæзтон, 
Уыдтæн дæ уыйас разæнгард, ныфсхаст. 
Д,æ уарзты суарæй цас арæхдæр нуæзтон, 
Йе уыйбæрц дзы мæ дойны та нæ саст. 
Хуымон галау ныр ауæдзы ныхъхъæрзын 
Мæ уæргътимæ уæззау æфсондзы бын. 
Мæхицæн нæ, уæддæр дæуæн фæтæрсын, 
Куы ахуысса дæ зæрин хуры тын. 
Мæ сæрыл дæ æгъатыр цæфтæ цас ис, 
Гъе уый бæрц мын дæуæй куы нал и бафсис! 
?Н4<Н? 

^^^^ 
НЫХАС УÆ КУЫДЗИМÆ 
Мæ хуры та куынæ фенон ныр дæр, — 
Лæгъстæ кæнын уæ кулдуармæ уæ куыдзæн, — 
Мæ зæрдæ уæд дыууæ дихы фæуыдзæн 
Æмæ йын уæд йæ иу æрдæг ды хæр. 
Хæраг у куыдз, мæ зæрдæйы æмбис дын 
Куы не сфаг уа, уæд иннæйы дæр хæр. 
Æнæ уарзт мын фæцæрæн нæй уæддæр, 
Мæ уарзт та æз дæ хорз хицауæй исын. 
Кæмæ фæкæсыс бахудын æнхъæл, 
Мыдхъæстæйау кæй зæнг асдæрыс раджы, 
Æхсæвæрæн дын стъалытимæ аджы 
Йæ фæлмæн къухтæй чи рахæссы цæл, 
Фæсид ныр уымæ, фена нæ хæлæрттæй, 
Кæд уымæн дæр фæкъæпп кæнид йæ зæрдæ. 
*Н4Н? 

^г^$^ 
ЗÆРДÆЙЫ УАЦАР - УАЦАРТЫ 
МÆГУЫРДÆР 
Лæджы зæрдæ куы схъал вæййы йæ царды, 
Уæд райдайы уæлахиз кæнын зондыл 
Æмæ йæ арæх хъал сæнтты бæрзондмæ 
Уый асайы фæлывд æмæ мæнгардæй. 
Куырмæджыты йæ афтæмæй фæхоны 
Егьау уарзтмæ, нæ фæвæййы фæндараст. 
Фыццаг æфцæгыл уый кæны уæрагсаст, 
Йæ талф-тулф митæй фехалы йæ къона. 
Мæнæн дæр уыд мæ сонт зæрдæ фæндгæнæг, 
Уыдтæн йæ уацар, фæлæ дзы дæн райгонд, — 
Уыд мин цæстæй æрмæст дыууæйы м ’амонд, 
Æмæ мын сæ ыссардта уый йæхæдæг. 
Уæддæр дзырдтон, зæгъын ма йæ гьеныр дæр, — 
Зæрдæйы уацар - уацарты мæгуырдæр. 
* 142-* 

^гÆ^^х- 
МÆ ЗÆРДÆ УЫД РÆСУГЪД 
БÆЛЛИЦТÆЙ ЙЕ ’МДЗАГ 
Мæ зæрдæ уыд рæсугьд бæллицтæй йе ’мдзаг, - 
Мæ бон ныр дæр сæ ферох кæнын нæу. 
Æцæг уарзтæй куынæма уарзтон дæу, 
Уæд дзурынмæ йæ бастæй феуæгъд ме ’взаг. 
Мæ дзых дын уæд цынæ диссæгтæ карста, 
Йæ лæхурынæй нал зыдта æфсис. 
Мæхиуыл ма ныр дæр фæкæнын дис, 
Цы базырджын маргъ фестадтæн дæ уарзтæй. 
Уæд иу заман мæ дзурындзæг æрбайсæфт, — 
Дæуæн фæци æгасæй дæр лæвæрд. 
Æрцыд мæ дзыхыл авд гуыдыры ’вæрд, 
Мæ зæрдæ уый хыгъд райдыдта уæлдай цæф. 
Дæ узæлдæй фæгоби дæн æваст, - 
Дæс хатты дæм фæфылдæр и мæ уарзт. 
Ъиу* 

^^б^5^Х 
ХИНÆЙДЗАГ АЦÆРГÆ 
СЫЛГОЙМАДЖЫ МОНОЛОГ 
Æвзонджы азтæм раздæхæн куы ссарин, 
Уæд усгуртæн цы хин уаин, цы хин! 
Сæ зондцухтæм мæхи куырыхон дарин, 
Куырыхонтимæ зондцухау цæрин. 
Тентекк усгур у сайынмæ æнцондæр, 
Хæрæгæй-иу дын бакæнид хуым дæр, — 
Æрмæст ын раппæл иу чысыл йæ зондæй, 
Æмæ дæ нывонд фестдзæни йæ сæр. 
Куырыхонмæ дæр баулæф, - Къоста дæр 
Дæу хуызæн кадцжын адæмæн нæ уыд, 
Чырыстийау ын бакув, æмæ бахæр 
Æппæлдуарзаг æхцаджын лæджы мыд. 
Кæйдæр хардзæй ис падцзахау цæрæн, 
Фæлæ мæ мадæн ахæм чызг нæ дæн. 
Ф-14Н? 

%^б^^ 
ДÆ ЗÆРДÆ ЦЫМА 
АРВЫ АСТÆУ МÆЙ У 
Къостайы парчы даргъ нæзы бæлæстæ 
Мæ тыхстыл худынц, науæд та кæуынц. 
Къæлæтрагь мæй мæм мигьвæлмы мæрдцзæстæй 
Фыдгæнæг кардау февдисы йæ фындз. 
Кæм дæ? Æви мын зноны цин мæнг уыди, 
Дæ ныфсы дзырд æцæг уыд, æви — фын? 
Кæд ферох кодтай, абон дæ кæй хъуыди 
Æвддæс сахатыл фембæлдмæ цæуын? 
Кæнæ та дæ дæ мад нæ уадзы, ’ндæр дæ 
Нæ атониккой зинтæ дæр мæнæй. 
Йæ фыдæнæн мын рарвыстай дæ зæрдæ, 
Æмæ кæд фестад арвы астæу мæй. 
Уæд райсоммæ дæр ам йæ рухсмæ кафон, — 
Сонеттæй дыл мæ сагъæсты хал уафон. 
<*-"М? 

^^6^5^ 
АХСТОН 
Мæ хъустыл уад ыстыр арты къæрццытæ, 
Мæ сæрыл калд гæдыбæлæсты пух. 
Дæ рудзынгæй мæм радардтай дæ къух, 
Æмæ йыл æз æхсидавау хæцыдтæн. 
Гъе уыцы ’ндзæвдæй цъилау зылд мæ сæр, 
Мæ армы, цыма, хуры къори дардтон. 
Зæгъынмæ та дын иу ныхас нæ ардтон, 
Цы ардтон, уымæй кодтон æз цæхæр. 
Лæвæрдтай мын нæртон уæйыджы тых, 
Дæ уарзты фурд мын нал саста мæ дойны, 
Гуыпгæнгæ арт дын фестадтæн æмбойны, 
Мæ алы нуар дæр хуры тынау сыгъд. 
Мæ армы дзыхъхъы афтæ сбыдтай ахстон, 
Йæ мидæг дæ зынаргъ дзындзау фæхастон. 
*-14<г^ 

%^б^5^ 
НÆ ЦАРДÆЙ ЫСКÆНДЗЫСТÆМ 
АРГЪАУ 
Куыд æвзонг дæ абон, куыд хъæлдзæг дæ ныр, 
Дæ сау дзыкку уæхскыл фæцæйхæссыс кафгæ. 
Куыд рæсугьд дæ абон, о, баззай мын афтæ, 
Цъæх æвзар куыд уадза мæ уарзты быдыр. 
Мæ бæлæстæм бадар рæвдаугæ дæ арм, 
Сæ дыргътæ сын бафсад дæ цæстыты хуртæй, 
Сæ дойны сын басæтт дæ бæллицты фурдæй, 
Æрхæсс сын æвдадзæн дæ зæрдæйы хъарм. 
Уæд иумæ нæ цардæй ыскæндзыстæм аргъау, 
Æрхæсдзæн нын амонд нæ удты рæстад, 
Ды ме ’хсин уыдзынæ, дæ цагьар — æз та. 
Сыгъдæг уарзты цъупмæ фæтæхдзынæн маргъау 
Æмæ дын, мæ дуне, фæкæс-ма, фæкæс, 
Хъуырыгънæгæн стъалы куы не ’рхæссон æз! 
^147^ 

■^гб^^ 
МÆ ЗÆРДÆЙЫ УАРДИ 
Нæ хæхбæсты фидауц, хъæдабæсыф уарди, 
Нæ сызгъæрин хуры цæхæрзæрдæ чызг 
Мæ удварны хуымтæм уæндонæй ныххызт 
Æмæ дзы бæркадкъух æфсинау æрцарди. 
Æз та йын йæ фæдыл æфсæн дуар ныхгæдтон, 
Зæгæлтæй ныххостон йæ рудзгуытæ дæр, 
Куыд ничи йын хъуса йæ сыфты пæр-пæр. 
Мæйдзаджы фæйлаугæ тынты йæ нывæрдтон. 
Мæ алы уæнджы дæр йæ уидæгтæ уадзæд, 
Цæмæй дзы æрзайа нæ уарзты дыргъдон, 
Æз та йын йæ дыргътæ æфснайæг куыд уон, 
Æмæ нæ куыд тава æнусон цъæх уалдзæг. 
Уæларвæй æртæхæг Хуыцауы сконд уарди, 
Тæхуды, дæуимæ куы бафсæдин цардæй. 
^ш^ 

^г^^ 
ФЫЦЦАГ УАРЗТ 
Дæ цæстытæй мæм хуртæ каст кæддæр, 
Сæ цæхæрæй мæ стъалытæ рæвдыдтой. 
Сæ бакастæй дзæгъæл кодта мæ сæр, 
Сæ диссагæй æндæр диссаг нæ уыдтон. 
Дæ фæлмæн бахудт уыд мæнæн æгъгъæд, 
Цæмæй уæлæрвтæй нал цыдаин зæхмæ. 
Æрмæст Хуыцау нæ бауарзта нæ фæнд 
Æмæ нæ амонд й’ авдæны ныццæх и. 
Зыдтон чызджытæ — амæй ай хуыздæр, 
Фæлæ дæ рухсæй нал бакуымдтон хицæн. 
Лæппу зонгæтæй не ссардтай ды дæр 
Мæ хуызæн æмбал къайагæн дæхицæн. 
Фыццаг уарзтæн дзы нæй зæххыл æмбал, 
Дыккаг уарзт афтæ нал фæсудзы, нал. 
^149^ 

^таб^^ 
ХУЫЦАУ ДÆ УÆД 
ФЫДÆБОЙНАГÆН РАДТА 
Дæ кары ма цы лæджы туг фæхъазы, 
Уый царды зынтæн фидар у, ныфсхаст. 
Æнæ уарзгæ цы зæронд лæг фæразы, 
Æрыгонæй дæр не ’мбæрста уый уарзт. 
Йæ Хуыцау ын цы ’мгъуыд радта цæрынмæ, 
Гъе уымæй йын фæстæмæ айсы ’мбис, 
Йæ бæллицтæн нæ ныххизы сæ бынмæ 
Æмæ йæ згæйау бахæры сæ рис. 
Сызгъæрин уый бæрц иу лæгмæ дæр ма уæд, 
Цъæх доллæртæй йæ дзыппытæ уæнт дзаг, - 
Сыгъдæг уарзты куынæ басудза, науæд 
Йæ уарзонмæ куынæ ссара фæндаг, 
Хуыцау æй уæд фыдæбойнагæн радта, 
Уæлæуыл зындон фестдзæни йæ цард та. 
ЧН5<н* 

^гÆ^^- 
ДÆ РУДЗЫНГАУ 
ДÆ ЗÆРДÆЙЫ ДУАР АЙТЫНДЗ 
Дæ зыхъыр рудзынг балаууон æнкъардæй 
Кæсы, цыма та уынджы агуры уый мæн. 
Æз та йæ цины судзгæ цырагъ дæн 
Æмæ хъызт боны схъарм уыдзæн мæ артæй. 
Д,æ кæстæр хо мæ йе ’фсымæрау уарзы, 
Йæ мидбылты мæм бахуды дæ мад. 
Уæ хъусой куыдз мæм разгъоры, æнцад 
Йæ къæдзил тилгæ алæууы мæ разы. 
Дæ фыды ’взаг мын фесты цыма уадындз 
Уæд уыдоны куыд нæ бафæзмыс ды, 
Мæ фарстатæн цæмæн фестыс къуытты?! 
Дæ рудзынгау дæ зæрдæйы дуар айтындз, 
Мæныл та хур дæр ма скæсæд, æрмæст 
Дæ уатæй худгæ дæу уынæд мæ цæст. 
*~151* 

^ггб^^. 
ХУРЫ ТЫНТЫЛ ФЫСТ 
Сæдæ хурæй ысзынг вæййы мæ зæрдæ, 
Ыстулы мæ сызгъæрин доны мæй, 
Фæлæ дзырд дæр нæ фехъуыстай мæнæй 
Мæ уарзты тыххæй хохаг рухс изæрты. 
Йæ уæзæй та мæ уæрджытæ фæтасынц 
Æмæ дзы хатт фæмигъдзаст вæййы зонд. 
Нæ хæлæрттæн та мах уарзт у зындгонд. 
Цъиутау æй кæрæдзийæн фæуасынц. 
Æхсæрдзæнæй йæ урс цъититæ хъусынц, 
Нæ уарзты кой суанг стъалытæм ысхызт, 
У арвæрдыныл хуры тынтæй фыст. 
Нæхицæн дæр нæ уарзт кæд нал у сусæг, 
Нæ амондыл нæма ’ууæндæм уæддæр, 
Æмæ нын уый нæ уарзт кæны дывæр. 
ЧИ5Н* 

^г^5^ 
НÆ ТА ФЕСТЫ МÆ СОНЕТТÆ 
ФÆНДАРАСТ 
Мæ сонеттæ мын иу мæлинаг бакаст, 
Æмæ йыл маргъау базыртæ æрзади. 
Йæ зæрдæ мæм къæйыл сойау æртади 
Æмæ мын загьта: "Стыр диссаг у мах уарзт. 
Лæгæй лæгмæ нæ лæууыдтæ мæ разы, 
Дæ цæстытæй мыл никуы суагътай иу фат, 
Нæ ныккастæ мæ зæрдæмæ дæр иу хатт, 
Уæд афтæмæй куыдæй ысдæн дæ уарзон?" 
— Æз бузныг дæн дæуæй, фæуай æнæнтыст, 
Мæ сонеттæ кæд топпы фатау иууыл 
Цæхæркалгæ æмбæлдысты дæ риуыл, 
Иунæг дзырд дæр дзы не ’рцыд уæд дзæгьæл фыст. 
Фæлæ та мын куынæ фесты фæндараст, — 
Кæмæн фыст ысты, уый та сæ нæ бакаст. 
*-15>* 

^5>^5^ 
ДÆ УАРЗТВÆНДАГ 
О, мауал мæм кæс, дзæгъæлы мæм ма худ, 
Дæ худт мæнæн у топпыхос, уый зон. 
Мæ уарзт та риуы фестади ысхон, 
Куы фæиу уой, уæд бабын и мæ раст уд. 
Мæ артдзæстмæ дæр афтæ хæстæг ма лæуу, 
Мæ хус сугтыл куы бахауа дæ зынг, 
Й’ арт ахуыссын уæд уыдзæни зын, 
Дæлдон кæндзынæн ме стыр уарзты малы. 
Мыййаг, чызгай, мæ зæрдæйы цæхæрæн 
Лæггад кæнын куынæ бауа дæ бон, 
Æмæ куы скæнай иу заман кæрон 
Дæ уарзтæн, уæд ныууардзæн их мæ сæрыл. 
Фæлтау дæ зынг мæ хус сугты ’рдæм ма дар, 
Дæ уарзтвæндаг мæ рæзты дарддæр адар. 
*15*# 

^3<5б^5^ 
МÆ УДЫ ЗАРÆГ 
Дымгæйау райгуырд мæ уды зарæг, 
Мæ уды зарæг — мæ амондарæг. 
Æз ын фæдзæхсын: лæппуйæн ахæсс 
Мæ сусæг кадæг, мæ сусæг сагъæс, 
Мæ рухс бæллицтæ, мæ уаз ныхæстæ, 
Ыссарут ма йын йæ уарзтæмбæхсæн. 
Тыхджын уæ цæхæр, æндон уæ базыр, 
Æрхуыссут хуртау йæ пакъуы базыл. 
Мæ сыгьдæг уарзт ын рæсугьд фæдзурут, 
Цæхæр дзы феста йæ уазал дур-уд. 
Йæ цинтыл бафта мæ цины зарæг, 
Мæ уарзты зарæг, мæ амонд арæг. 
Уæд та æфсонæн мæныл дæр иу хатт 
Йæ сау цæстытæй куы фехсид иу фат. 
%-15Н? 

^5>^5^Х 
ИУНÆГ ЧЫЗГ 
Æвзонг чызгæй хъæды халонау баззад, 
Нæ сарæхсти сыгьдæг уарзты фысымæн, 
Ныр сау хъус дамкъа у æрмæст йæ лымæн 
Æмæ Чырысти, фæлгæты йæ разы. 
Æвзист дзыккутæ урс базыл куы ’ркалы, 
Йæ дзаг риутæм куы ’ркæсы арвæй мæй. 
Фæмысы уæд, куыд сын тарсти мæнæй 
Æмæ йæхиуыл ставд цæссыг нызгъалы. 
Кæдцæр куы схызт нæ амонды уæрдонмæ, 
Уæд æй дæлимон рассыдта йæ къахæй. 
Йæ Хуыцау æй кæд бахъахъхъæдта цалхæй, 
Уæддæр ныххаудта сау маройы донмæ. 
Йæ уæрдон та кæйдæр нысантæм ацыд, 
Æнамонд чызг ыл нал ацæудзæн балцы. 
%-15Н? 

%зг^5^ 
ÆЗ УАРЗТОН ДÆУ 
Æз федтон дæу, æмæ зымæгон 
Нæ быдыр урс дидинæг фестад. 
Цыма мæ судзгæ фатæй фехста 
Амур — сыгъдæг уарзты сывæллон. 
Æз уарзтон дæу, æмæ мæ риуы 
Дæ цинæй мин мин хуры касти. 
Ныр мын нæ дæ, æмæ мыл ниуы 
Мæ сæрд дæр мин тымыгьы уастæй. 
Нæ уынын, дыргъдоны мын уарди 
Йæ зарæг удхосæн куыд дары. 
Нæ зонын, уый худты мын цард и, 
Æви мæ бæллицтæн сæ марæг. 
Зæххыл мæ уарзты охыл цардтæн, 
Ныр уарзт дæр нал и æмæ мард дæн. 
*М5НР 

^^б^^ 
ФÆСМОН 
Лæппуйæ дæм мæ минæвæрттæ ’рвыстон 
Æмæ-иу загътай: "Дæ нырма æвзонг". 
Цыдысты азтæ... Ссыдтæн та уæм дысон, — 
Былысчъилæй мæ рахуыдтай зæронд. 
Æз дæр дæ карæй нал дæн, мæ бон, разы, 
Фæззыгон мигъы батади дæ арт. 
Куыд не ’мбарыс, дæ дыууиссæдзæм азы 
Дæ иуфæрсты куыд ивылы дæ цард?! 
Гадзрахатæй фæцыдыстæм нæ уарзтыл, 
Нæ нæм фехъуыст нæ зæрдæты хъæлæс. 
Хъæрмуд ахстон ысбийынæй дæр нæ азты 
Хуыцауы раз нæ бафыстам нæ хæс. 
Тæхынц кæдæмдæр хърихъуппытау азтæ 
Æмæ фыцæм фæсмонгондæй сæ масты. 
%-158^ 

^5>^5^ 
У ХУС СУГ 
СÆНАРÆЙ ХУЫЗДÆР 
Цæмæ мын фæкæныс дæлгоммæ ныхæстæ, 
Кæд уыдон мæ уарзты ныфсмарæнтæ сты. 
Дыууæрдæм æмбарæн ныхæсты бæсты 
Дæ хъуыды ныкъкъæрцц лас æргомæй, æххæстæй. 
Кæд "О" уа, уæд хурæн куыд нæ и нымбæхсæн, 
Дæ ныхæстæ афтæ цырагъау куыд уой. 
Кæд "Нæ", уæд дæ хин æвзаг фестæд куырой 
Æмæ дын дæ нæмыг хæрз лыстæг æрыссæд. 
Дæ бæллицтæ срухс уæнт уæд арвы цæхæртæй, - 
У артдзæстæн хус суг сæнарæй хуыздæр, 
Сæ дуртайæн пецы куыд судзай ды дæр. 
Цæргæсау куыд тæхай уæлдæрæй уæлдæрты, 
Мысаныл куыд уайа дæ сызгъæрин фат 
Æмæ дын бæрзондмæ куыд иса дæ кад. 
*~15<Ч? 

^5гб^^ 
ДÆ ДЫРГЪТЫ АД НÆ БАЗЫДТОН 
Цæрæнбоны цырагьдарæй дын хаттæн, 
Нæ дын кодтон мæ уды рухс æвгъау. 
Уæдцæр дæ туджы не суагътой сæ тау 
Уым уарзтæнхъæл цы мыггæгтæ ныссагътон. 
Æз хурмæзилæг фестадтæн дæ фæдыл, 
Æгæр лæгъстæйæ ме ’взаг дæр ныссур, 
Æрмæст мæ никуы батавта дæ хур, 
Дæ дыргъы ад нæ базыдтон рæгъæдæй. 
Æмæ дзы дæн фæстаг бонмæ цъæхдæндаг, 
Уæддæр дæ артмæ къогъойау тæхын 
Æмæ, мыййаг, нæ амондæн зæххыл 
Дыууæ донау куы не сиу уа нæ фæндаг, 
Уæд, чи зоны, мæн мысгæйæ ды дæр 
Фæсмоны арты хойдзынæ дæ сæр. 
%-шм? 

^^6$^^ 
НЫССАДЗДЗЫНÆН ДЫН СТЪАЛЫ - 
ДУРÆЙ ЦЫРТ 
Фæстаг рæстæг мæм сдæрзæг и дæ хъæлæс, 
Фæхуыссы мæм дæ цæстыты цæхæр. 
Æвæццæгæн мын бауарзтай кæйдæр, 
Æмæ мыл Сайд æрытыдта йæ пæлæз. 
Æндæримæ дæ хъæлдзæгæй куы уынон, 
Кæйдæр тавын куы райдайа дæ хур, 
Нызгьæлдзæн уæд мæ мæсыджы бындур 
Æмæ нæ уарзт ныцъцъист уыдзæн йæ быны. 
Нырыонг дыл цы зарджытæ фæфыстон, 
Гъе уыдон арты судздзæни дæ сæр, 
Сæ тæригьæд дæ баййафдзæн кæддæр. 
Мæ зарджытæй, мæ уарзтæй та, зæххыстæн, 
Дæ ном мысынæн нал баззайдзæн цъыртт, — 
Ныссадздзынæн сын стъалы - дурæй цырт. 
6 Айларты Чермен ^’ 16Ь^ 

^^б^^- 
МИДБЫЛХУДТÆЙ - УАРЗТ 
Кæй даргъ сагъæстæй райгуырди мæ зарæг, 
Кæй мидбылхудтæй равзæрди мæ уарзт, 
Мæ мыды къус у уыцы чызгæн маст, 
Мæ зад дыргъдоны адджын дыргъ нæ ары. 
Кæй ном фæзæгьын алы хатт мæ сæнтты, 
Æнæ хонæгæй уый цардмæ бырсын. 
Фæлæ мын нæй йæ зæрдæйы фысым, 
Йæ дойны йын мæ уарзты суар нæ сæтты. 
Æз уый хуызы зæд хæйрæгыл фæхæст дæн, 
Фырцинæй дзы кæм зæдты фарсмæ дæн, 
Кæм та нæмы куыдзы къахæй дæр мæн. 
Кæй не ’рцыди йæ уд мæ удыл баст, 
Гъе уымæй дзы нæ ракæндзынæн хъаст, — 
Уым аххосджын нæ хъысмæт у æрмæстдæр. 
«-162^ 

^^б^^. 
ФÆСМОН 
Фыдфæлварæнтæ сау мигътау мæ сæрмæ 
Æртыхстысты, мæ зæрдæ сæ у саст. 
Мæн чи уарзта, гъе уый бæсты æндæрмæ, 
Кæй уарзтон, уымæ смой кодтон æваст. 
Чызджы æфсарм — йæ бæллицтæн фыддæрæн, 
Ныфсмарæн хос, хъадаманты рæхыс. 
Мæ сыгъдæг уарзт цы къæйдуртыл ныддæрæн, 
Гъе уыдоныл дæм агурæг тæхын. 
Ныр зæдты раз мæ зонгуытыл лæудзынæн, 
Кæд ма мын ног цард радтиккой æфстау. 
Мæн чи уарза, уæд уыимæ цæрдзынæн, 
Кæй уарзтон, уыцы сагсуры бæсты. 
Бæрзонд галуан куы самайæм нæ цинтæй, 
Уæд нын, цымæ, цæмæн рауайынц митæй?! 
*-16># 

■^^^5^ 
ÆНÆУАРЗТ ЦАРД РÆСУГЪДДÆР У... 
Цыдæр дæлимон бабырыди не ’хсæн, 
Ныффалгæрон дзы не ’рдæгсыгъд цæхæр. 
Д,æлимонæн хæцæнгарзæй нæй фехсæн, 
Йæ артыл ын дон ауадзин æндæр. 
Дыдзы рухс дын дæ зæрдæйы бын федтон, - 
Гæзæмæ арт дæр артыл у нымад. 
Нæ дын кæнын мæ сагъæсты сæр фиддон, 
Мæ ноггуырд цин йæ авдæны ныммард. 
Æз алы ’хсæв дæ мидфынтæм цæудзынæн, 
Дæ рудзгуыты бын нал сæфдзæн мæ фæд. 
Цæрæнбонты мæ мысинаг уыдзынæ, 
Æндæр искæй куы нал бауарзон, уæд. 
Мæ кæстæртæн та амондзынæн тарстæй, - 
Æнæуарзт цард рæсугъддæр у мæнг уарзтæй. 
*Н6<Н? 

^5>^5^ 
СЫНТЫ БАЗЫРЫЛ ФЫСТ 
%æ узæлд мын мæнг кæй уыд, уый æмбæрстон, 
Йæ уæззау мыдæй ме ’гас буар дæр рыст. 
Дæ базырджын кæйдæр цыргьзонд ныхæстæ 
Кæй уыдысты сынты базырыл фыст. 
Куы-иу мыл калд æхсæрдзæны уылæнау 
Дæ ныхæсты мæнг ныфс хæссæг цæхæр, 
Фæтахтæн-иу уæд зæдты ’мсæр уæлиау, 
Куыройы цъил-иу фестади мæ сæр. 
Дæ сау бæлон мæ дыргъдонæй йæ цатыр 
Кæйдæр дыргъдонмæ аивта рыстæй. 
Фæлитой уарзты хъама та æгъатыр 
Мæ зæрдæйы бын баззади тъыстæй. 
Мæ хъустыл ма нæ бæласы пъæрайæ 
Уыджы уасын дæ хъæлæсау фæуайы. 
*М6М? 

■^^ггб^^- 
МÆ УАРДИТÆ МЫН 
УАД КÆНЫ ДÆРÆН 
Йæ уазал тынтæ къæдзæхтæм æнкъардæй 
Æнæбары хуынау æрвиты хур. 
Дæ риуы уыд зæрдæйы бæсты дур, — 
Изæрон хурау ацыдтæ мæ цардæй. 
Фæлæ ма хур сæумæрайсом ыскæсы 
Æмæ нæ тавын райдайы хуыздæр, 
Ды та ма мыл кæд амбæлыс, уæддæр 
Бон нал кæны дæ мигъгастæй мæ къæсыл. 
Мæлгъæвзаг маргъ мæ зæрдæйы дыргъдонæй 
Дæу агурæг фæтахт, - цымæ кæдæм? 
Æз та æнæ дæу цавд дурау фæдæн, 
Мæ зæххон дзæнæт раивтон зындонæй. 
Мæ уардитæ мын уад кæны дæрæн, — 
Æнæ дæу сын нæй иу бон дæр цæрæн. 
*16^ 

^5>Æ^^ 
БАМБАР-ИУ МÆ ЗЫН 
Мæй гутонау фæлурс мигъты фæфады, 
Уæ кулдуармæ мыр-мыр кæны мæ бæх. 
Йæ къæхтæй хойы балцы размæ зæхх, 
Мæ уарзтæй мæ ныр ахæсдзæни уадау. 
Фæстаг курдиат: дæ дзыккутыл ыстыхсон, 
Фæстаг хатт сæ мæ цæссыгæй ныхсон. 
Дæ зæрдæйы æхгæд дуарыл мæ ном 
Сыгьдæг сызгъæрин дамгьæтæй ныффыссон. 
Æндæр исчи йыл бахизын куы ’взара, 
Уæд уадз æмæ æрæмыса мæн дæр, 
Йæ тарвазыл куыд ныцъцъист и мæ сæр. 
Ныр та — хæрзбон! Куы хъусай искуы тары 
Æнкъард маргъы зæрдæхалæн кæуын, 
Уæд зон, æз та дæ фенынмæ бæллын. 
%-16Нр 

^^да^^ 
ДÆ ХЪÆЗДЫГ ЦАРД 
МÆГУЫР ХОНЫС ÆНÆ МÆН 
Мæ ивгъуыд бонты ц’ агурын æдзухæй, 
Сæ талынгты цы ссарынмæ фæхъавын? 
Мæ рæстæг ма сыл дзæгъæлы цы сафын, 
Сæ хæрзтæй ма цы бафтдзæни мæ къухы? 
Мæ уалдзыгон сыгъдæг мæйрухс æхсæвтæ 
Мæ зæрдæйæ фæцух кæнын нæ комынц. 
Фæстæмæ мæ сæхимæ здæхын домынц 
Мæ рагбонты цъæхдзаст чызджы къæсæртæ. 
Мæ уæрдон далæ афардæг Елхотæй, 
Йæ сау бæхтæ мын ме стыр цин фæластой 
Æмæ мыл худынц фырмæстæй мæ азтæ. 
Уæддæр ма арæх фехъусын дæ хотæй, — 
Æз уыдонæн сæ уарзон сиахс нæ фæдæн, 
Дæ хъæздыг цард æнад кæй у æнæ мæн. 
ЧН6М? 

^г^^^ 
МИДХЪУЫРДУХÆН 
Мемæ-иу куы схæцыдтæ ныхасыл, 
Хæйрæг дын уæд де ’взагыл мыд дардта. 
Ды лæууыдтæ зонгуытыл мæ разы, 
Уый та-иу мæм йе згæ кард ныддардта. 
Хуртæ мæм дæ сау цæстытæй касти, 
Фæлæ дзы мæн иунæг дæр нæ тавта, — 
Хæйрæг сæ сæ зæрин тынтæй ахста 
Æмæ сæ мæ уарзты арвæй давта. 
Згъордтой мыл фынтæ уынæгау азтæ, 
Иу аджы фæфыхтыстæм гуыпп-артыл, 
0, фæлæ нæ баиу и нæ бас та, 
Ныр нæ поезд къуырцдзæвæнмæ сфардæг. 
Демæ та куыд фылдæр зынтæ ’взарын, 
Афтæ мæм хъæрдæрæй цæуы зарын. 
*16*% 

^5>гб^^ 
ДÆ САЙДЫ ФУРД 
Цæй зын у уæдæ уарзтахуырæй царды 
Хъæддаг сырдау æнæ уарзтæй цæрын. 
Куырм галау ма цыдæр рагьмæ тырнын 
Æмæ хæссын дыдзы рухсмæ мæ мард уд. 
Мæ алыфарс та дуне кафы, зары, 
Цъæхдзаст уалдзæг дзæнгæрджытæ цæгьды. 
Ныххойы мæ йæ уаз мыртæй фæхты, 
Гъе стæй мæ коммæ айнæгæй æппары. 
Дæ сайды фурд мæ зындонмæ фæласы, 
Æгъатырæй мæ къæдзæхтыл цæвы, 
Мæ дадзин ма æнæбары тæлфы. 
Мæлæты халон уарзты сæрмæ хъазы, 
Йæ цæвæгæй йыл бакалы цъæх арт, 
Цæмæн æй бахъуыд ныр, цымæ, йæ цард?! 
^170-* 

%3>*®$^ 
УАРДИ ÆМÆ КАЛМ 
Хуыцау дæуæй кæд уарди кодта раздæр? 
Дæ рухс цæсгом йæ ахорæнтæй фаг 
Куы саив и, куы нал дзы уыдтæ хъуаг, 
Йæ тæрхон дын уæд уый фæстæ фæкарздæр. 
Сыгьдæг æфсарм, фæлмæн зæрдæ дын радта, 
Дæ цæстытæн сæ дыууæйæн дæр — хур, 
Дæ риуы та зæрдæйы бæсты — дур, 
Пысыратæ дын де ’взагæн ыссардта. 
Сындзау мæм сæ рæхойынæввонг дарыс. 
Куы дыл амбæлын хъарм изæрты ныр, 
Нæ ныхас уæд дæрзæг вæййы, цыбыр, 
Дæ мæйгъуыз цæсгом аныгъуылы тары. 
Рæсугьд калмæй куыд равзæры мæлæт, 
Дæ "нæгъ"-ытæ мын уыйау вæййынц уæд. 
*М7НР 

^г®^^ 
ФÆЛЫВД УАРЗТ 
Æвæццæгæн æгас дуне дæр сайд у, 
Æмæ фæлывд у адæймаджы цард, 
Æндæр нæ уаид абон мæнг дæ ард, 
Нæ ивгъуыд та — гæдыныхæсты айдæн. 
Нæ уарзтвæндагыл цавæр зин ныццæхгæр, 
Куы нал ыл ардтон хъахъхъæнæн хос - уарт?! 
Дæ пецы мын сыгъди гуыр-гуырæй арт, 
Мæ удæй та йын не ’нкъардтон йæ цæхæр. 
Мæнг уарзтæй мыл мæнг базыртæ ныссагътай, 
Æмæ сыл не сси атæхын мæ бон. 
Мæ бæллицтæн зæххыл нæ уыд кæрон, 
Æрмæст мын сæ сæ авдæнмæ фæцагътай. 
Ныр иу ныфсы цъыртт нал баззад мæ уды, — 
Йæ артдзæсты мæ сайд уарзты ’ртæх дуды. 
Ъ-т* 

^^б^^ 
КУЫД ФÆДУДЫ ÆНÆКЪАХ ЛÆГÆН 
ЙЕ ’НГУЫЛДЗ 
Куыд фæдуды æнæкъах лæгæн йе ’нгуылдз, 
Куыд ма фæкæны уый рыстæй дæдæй, 
Ды дæр мын афтæ рисы хос фæдæ, 
Дæ ацыдæй мæ уарзты мæсыг фенкъуыст. 
Мæ риуæй мын мæ зæрдæ судзгæ сластай 
Æмæ йæ демæ ахастай дæрддзæф. 
Ныр мын æрвылбон уардиты хæрздæф 
Дæ дзыккуты тæф фесты, мæ бон, мастæн. 
Мæ зæрдæ мын кæд ахастай, уæддæр 
Йæ бынаты цыдæр судзаг ныддымст. 
Дæ ныв дзы у зæлдаг æндæхтæй фыст, 
Хæзнайау ма дзы баззади дæ фæд дæр. 
Æнæкъах лæгæн йе ’нгуылдзтæ куыд риссой, 
Мæ фæллад уд дыл уыйау дудын сисы. 
*М7Н* 

^5гÆ)^^ 
УÆДДÆР ДÆ ÆЗ 
МÆ УДЫ ЦЪУППЫЛ ДАРЫН 
Мæ уарзон нæ, мæ удхор дæ, æнхъæлдæн, 
Дæ тæргæйттæй фæхтыхостау ныддæн. 
Æндон уæйыгау тохмæ дæм цыдтæн, 
Ныр демæ та хыссæйæ дæн фæлмæндæр. 
Зæрдæрыстæн мæ сарæзтай фæразон, 
Мæ уæхсчытыл бæрзонд хастон мæ сæр, 
Ныр мын æрхаудта кæрдæгæй дæлдæр 
Æмæ йыл ды дæ зæрин къæхтæй кафыс. 
Дæ сау цæстытæй уарзты кард мæ риуы 
Йæ фистоны онг артуадзгæ ныххызт. 
Æрмæст ма мæм уæд бахъары йæ рыст, 
Дæ уарзты бын куы ныцъцъист вæййын цъиуау. 
Уæддæр ма дæ мæ уды цъуппыл дарын, 
Уæддæр ма дыл зæдыл зарæгау зарын. 
*-17*-# 

%^б^5^ 
ДÆ ФÆД 
Кæй мæ ацыдтæ, уымæн уары мит, 
Ныр уымæн систа даргъ уынгты фæлдзæгьдæн. 
Цы заз ныссагътам, уый къалиуты ’мдзæгъдæн 
Æркафы дымгæ, райдайы къуыззитт. 
Йæ æрра футтæй бафæлмæцыд хъæу, 
Дæ къахвæдтæ дын хъæпæнтæй æмбæрзы. 
Æнæ дæ хур æргьæвст тулдзау ныккæрзын 
Æмæ мын цард цæрыны аккаг нæу. 
Дæ уарзт цъæнут кæй разынди, фæлывд, 
Мæн Галæгон дæр уый мастæй рæхойы. 
Мæ цæстытыл мын мит тъыфылтæ хойы, 
Цæмæй дзы семæ батайа дæ ныв. 
Нæ уынджы митыл нал зыны дæ фæд, 
Мæ удæй та йæ ахæсдзæн мæлæт. 
*175* 

^^^5^ 
ЙÆ ЦÆРÆНБОН - ЫСКАСТ ÆМÆ 
НЫГУЫЛД 
Æцæг уыд уый, æви уыд фын, 
Уый азты дугъы абон дæр нæ зонын, - 
Æвзонгæй дын хуымгæнæн мæйы боны 
Мæ уарзт куы раргом балбæласы бын. 
Рæхснæг тала дыууæ бæлонау мах 
Рæвдыдта ’мæ нын царды стыр ныфс радта. 
Нæ сыгьдæг уарзтæй дидинæг ыскалдта 
Нæ рухс фидæны цардамонды рагь. 
Ныр базæронд нæ балбæлас, ныххуыскъ, 
Йæ мард къалиутæй сау халæттæ уасынц, 
Сæ фæдыл мæ æндæр мигъбæстæм ласынц, 
Мæ зæрдæ мын сæ уаст кæны æлхыскъ. 
Кæддæр нæ уарзт къæвдайы хурау сыгъд, 
Йæ цæрæнбон уыд скаст æмæ ныгуылд. 
*-пи? 

%226$^^ 
МЕ СТЫР БÆЛЛИЦ СÆХХÆСТ И 
МÆ ФЫНЫ 
Абон дын фæдзырдтаид уæ тута, 
Дысон дæ куыдæй федтон мæ фыны: 
Цыма ’нкъардæй бадтæн æз йæ быны, 
Уыд мæ уæлæ урс куырæт, цъæх цухъа. 
Иу афоны фегом и дæ рудзынг 
Æмæ зæдау разгæмтты мæ цурмæ 
Рахызтæ, дæ уарзты артæй хур дæр 
Нал арæхст йæ зæлдаг тынтæй судзын. 
Ацы хатт цыбыр уыди дæ хынцфарст, 
Хуры тын дæ дзыккутыл ысбыдтай 
Æмæ йæ нæ дыууæйыл æртыхтай, 
Скодтай йæ нæ астæутыл æлхынцъбаст. 
Ме стыр монц бæргæ сæххæст мæ фыны, 
Хъалæй та йын царды хос нæ уынын. 
«М77* 

^^6^$^ 
МÆН ТА КУВЫН ФÆФÆНДЫ 
Куы бахудыс, куы схъæлдзæг вæййыс ды, 
Уæд зæхмæ хур зæлдаг тынтæ фæкалы. 
Фæхъазы арвыл урс уæрыккау стъалы, 
Цыма йæ демæ акафын фæнды. 
Куы дыл æртыхсы сагъæсты æндах, 
Уæд нал фенцайы мигьæн дæр йæ цæссыг. 
Цыма бындзарæй сфæлдæхы йæ мæсыг, 
Арв райдайы нæ фыдæнæн гæрах. 
Мæ уардиты мын богъты дзуг æваст 
Йæ сæфтджытæй æгьатырæй ныссæнды. 
Мæн та Хуыцаумæ бакувын æрфæнды, 
Цæмæй зæххыл фæцарæфтыд уа маст. 
Сыгьдæг уарзтæй куыд мæрзæм махта сойтæ, 
Къæвдабонтæн нæм мауал уа сæ кой дæр. 
ЧМ7*-* 

%^б^» 
СÆРИБАР НÆ УЫДЗÆН МÆ УД 
Сæтæлæг йæ хъузджы куыд фæцæры, афтæ 
Æз хъуамæ дæ уды æрцæрон рæсугьд. 
Æнæ дæу сæрибар нæ уыдзæн мæ уд, 
Æрттивон æз хъуамæ дæ бæллицты уафты. 
Зæрдæйы уидæгтæй дæуимæ куы сиу уон, 
Мæ артæй фæрухсдæр уыдзæн уæд дæ арв. 
Дæ дидинæгдонæй фыдæхсæвы тарф 
Мæ уарзт уæд йæ сау сынтыл ахæсдзæн иу бон. 
Æргом мын дæ зæрдæ нæ райгом кæндзынæ: 
Зын дын у мæнимæ, æнæ мæн дæр — зын. 
Нырма дæм нæ хъары мæ фæллад хъæрзын, 
Фæстагмæ та, зонын, фæсмонгонд уыдзынæ. 
Мæ уды сыгъдон-иу дæ армы сис уæд, — 
Йæ рыгтæй дæм худдзæн ыстæгуд Мæлæт. 
%Ч7<Ч? 

^5>^5^ 
КЪÆППÆГ 
Сылгоймаг куы схуды зæрдæйы бынæй, 
Уæд цъити дæр ферттивы урсдæр. 
Уæд дуне дæр рухсдæр у, рухсдæр 
Цъæх уалдзæджы хуры æрттивгæ тынтæй. 
Сылгоймаджы судзгæ зæрдæйы бынæй 
Куы схауынц йæ уарзты ныхæстæ, 
Хæлар æмæ знаг уæд æмвæрстæ, 
Æфсымæртау слæууынц, нæ тæрсынц зынæй. 
Гæркъайы хуынчъы нын нæ удтæ æдзух 
Дæлгоммæ ныхæстæй фæласы. 
Гæдыйау нæ бирæ фæхъазы, 
Цыма йын мыст вæййæм, лæгдзинадæй цух. 
Сылгоймаджы хъарм худт къæппæг у, къæппæг, 
Йæ рувасæвзагæй дзæгьæл кæны лæг. 
%~18<Н? 

%^б^^ 
МÆ УИДАГЫЛ 
ДÆ УАРЗТЫ СУАР ÆРТАДЗ 
Мæ зæрдæ мын куы акъуырдтай дæ фатæй, 
Мæ фырцинæй уæлæрвты тахтæн уæд. 
Дзырдтон, мæ туг дæ уардитыл цæуæд 
Æмæ кæнæнт сæ кæрæдзийæн батæ, 
Дæумæ мæ цæф уæд худæгау фæкасти, 
Мæ цæстысыг — къæвдайы ’ртах, æндæр 
Ды федтаис мæ сонт уды цæхæр 
Мæ худгæ хурау уарзтæфхæрд æнгасы. 
Æмбæрстаис, æрдæгмардæй дæ фæдыл 
Куыд райдыдтон рæхснæг байрагау дугъ, 
Куыд дæм дардтон æвдадзагур мæ къух. 
Мæ уидаг мын ныр ма бауадз уæлхъæдæй 
Дæ узæлдхъуагæй хус кæнын, мæ бон, 
Æртадз-иу ыл дæ уарзты суарæй дон. 
*~18М? 

^5>^5^. 
ЦЫ СЫЛГОЙМАГ ДÆ, УАСТÆН 
Сызгъæрин фест, цы сылгоймаг дæ, уастæн, 
Куынæ кодтаис ме ’нкъарæнтæн аргь, 
Уæд а дунейы стыр цырæгъты астæу 
Нæ судзид ныр мæ зæрдæйы цырагь. 
Мæ фæндаджы цæлхдуртæ мын куы састай, 
Уæд мæм æрмæст дæ хуызы худти цард. 
Цъæх уалдзæджы мæ бæллицтæ сæ бастæй 
Уæд феуæгьд ысты, ахастой мæ дард. 
Куы ныггуыпп ластай пиллон арты уарзтæй, 
Дæ хур-иу уæд куынæ сыгътаид мæн, 
Ирыстоны сырх дидинджыты астæу 
Нæ калдтаид мæ дидинæг тæмæн. 
Зæххон зæд мын ды дауджыты фæрцы дæ, 
Мæ цардамондæн а дунемæ ’рцыдтæ. 
^ 182 V 

^5>Æ^^ 
НÆ СÆФТ УАЛДЗÆГ 
Æвзонгдзинад нæм не ’рцæудзæн фæстæмæ, 
Мæ уалдзæгмæ дæ хондзынæн уæддæр, 
Мæ зæрдæйы ма баззади цæхæр, 
Мах чи ’хона нæ аргъæутты бæстæмæ. 
Мах ацæудзыстæм хъæдтæ æмæ хæхтыл, 
Сындз фæндæгтыл нæ зондзыстæм фæллад. 
Кæддæр мæ сæрыл уарзты зæй кæм калд, 
Мах уыцы фæхстыл зилдзыстæм нæ бæхтыл. 
Гыццыл чызгæй дæ къаххидыл кæм хуыдтон, 
Дæ къухыл хæцгæ, уым та дын ныр дæр 
Æфсæрмыгæнгæ дзурдзынæн цыдæр. 
Чындзы куы цыдтæ, уæд уыгау кæм куыдтон, 
Мах уыцы къохы ’ркæндзыстæм фысым, — 
Фæкæудзыстæм нæ сæфт уалдзæгыл уым. 
^18>* 

^5>^5^ 
ÆНУСОН ЗАРÆГ 
Мæ царды бонтæ цас кæнынц цыбырдæр, 
Мæ бецыккыл куыд фылдæр уары мит, 
Мæ уарзондзинад уал хатты фæфылдæр, 
Сæрсæфæныл фæтæссагдæр и хид. 
Мæ домбай уæнгтæ цас кæнынц лæмæгъдæр, 
Гъе уыйбæрц мын фылдæр тых дæттыс ды. 
Цæргæсау мæ уæлтæмæнады ’врæгътæм 
Дæ хъарм узæлд йæ уæлныхты хæссы. 
Дæ уарзт æмæ мæ уарзты арт æнæвгъау 
Фыцгæ донау нæ зæрдæты ыстынг. 
Нæ цæхæрыл нын хур дæр ма уæлæфтау 
Нæ рухс зæрдæтæм бафтауы йæ зынг. 
Нæ дыууæ уарзты — Терк æмæ Æрæфау - 
Фæиу ысты нæ зæрдæты æмдзæфау. 
%~184^ 

^5>Æ^^ 
ДÆ КЪÆЗГÆ ДЗЫРД, ДÆ ЦÆСТЫТЫ 
ЦÆХÆР 
Дæ къæзгæ дзырд... Æнæхуыссæг æхсæвтæ, 
Бæрзонд арвыл ыстъалыты цæхæр, 
Дæ сау цæстытæ... Урсдоны сæр-сæр... 
Уыдыстут мын? Æви та стут мæ сæнттæ?! 
Мæ царды ма тæхудиагæй цы ссарын, 
Гъе уыдоны сымах цинтыл бæттын. 
Сымахæй мыл æртыдта уарзт йæ тын 
Æмæ уыл уымæн афтæ тынг фæзарын. 
Æнæ сымах лæг дæр нæ уаин абон, 
Мæ уды рухсæй не ссыгътаид хур. 
Сымахæй кодтой се ’нусон бындур 
Мæ уды хъæд, мæ лæгдзинад, мæ амонд! 
Дæ къæзгæ дзырд... Дæ цæстыты цæхæр... 
Сæ цинæй цардтæн, стæй цæрын ныр дæр. 
*185* 

%^®с^ 
ЧИНЫДЖЫ ИС: 
ТÆССАР ФÆНДÆГТÆ 
Мæ сонеттæн 7 
Фæндыр æмæ зарæг 8 
Мæ ахуыргæнджытæ 9 
Куы бадтаин æз дауджыты æрхоны 10 
Стъалы 11 
Цы агурын хæхты æдзæмы 12 
Мæ фыд Гæбылайæн 13 
Цард 14 
Лæгдзинад 15 
Мæ марæг 16 
Цæсгом 17 
Зæронд лæджы ныхас йæ цардимæ 18 
Хæцæнгарз 19 
Амонды фæндæгтæ 20 
Мыдыбындз 21 
Æцæг хъайтар 22 
Зæрдæйæ зæрдæмæ 23 
Кад 24 
Зарæг 25 
Дæ райсомы цард 26 
Хърихъуппыты уаст 27 
Хæлæг цард 28 
Хæлæрттæ 29 
Мæ тызмæг зондамонæг 30 
Фæдзæхст 31 
*-186^ 

Сонет рæдыдæн 32 
Уыдзынæ хур 33 
Тæппуд лæгæй хæлар аразæн нæй 34 
Фæихсийы нæ хъæстæ 35 
Ирон бæгæны 36 
Æфстау 37 
Ныфс 38 
Æнæмæлæт 39 
Рæстдзинад 40 
Барастыримæ ныхас 41 
Мæ гуырæн бон 42 
Сыфтæрты мæлæт 43 
Куырм лæджы хъынцъым 44 
Фæллойы нал уынæм амонд 45 
Амондагур 46 
Мастисæг 47 
Нæртон адæм 48 
Мæлæтдзаг цæф 49 
Рæдийджытæ æмæ рæдыдбарджытæ 50 
Дæ фæндыр куы нал цæгьда 51 
Сылгоймаджы зæрдæ 52 
Сау лæг 53 
Царды тас 54 
Иунæг 55 
Мæ зæрдæ ма æрмæст фынтæй у хъал 56 
Удварны мыд 57 
Фистæгæйдзог 58 
Рох хъæуы 59 
Расыггæнаг 60 
Царды уæз дын ахæссын фæзын и 61 
Модæ 62 
Дыууæ фæндаджы 63 
Мæ цард 64 
Уæззау фæндæгтыл 65 
Фæндагыл 66 

Мæ зæрдæ ныддихтæ 67 
Мæгуыры къæсмæ нæ цæуы амонд 68 
Мæ куысты аргъ 69 
Ныдздзæгьæл дæн 70 
Æвзаг 71 
Куырм арсау царды къардиуæй фæхауын 72 
Рог цард дæр зын у 73 
Фæнды дæ 74 
Азтæ 75 
Куыд у мæ цард? 76 
Кæсæны размæ 77 
Дзырдтон ма 78 
Иу мыр 79 
Зноны коммунисттæ 80 
Лæппутæ мæлынц 81 
Æмæ ныл не знаг худæгæй мæлы 82 
Сау халон 83 
Сидт 84 
Нæ хъысмæт 85 
Дæлимонты фæндаг 86 
Нæ рыст 87 
Бур фыдæх 88 
Фыдзæрдæ 89 
Зинты ныфс 90 
Æхца 91 
Тугцъир 92 
Стыр "артист" 93 
Баст лæгтæ 94 
Зæвæттæсдæрæг 95 
Сусæггаг 96 
Дзæгъæлдзыхтæ 97 
Иу бæрзондыл бадæгæн 98 
Даргъ сомтæ 99 
Фыддзырд 100 
Хус рæстæг 101 
ЧН88^ 

Быдзæу 102 
Тæригъæдджын 103 
Фыдмысинæгтæ 104 
Æнæмæт цард 105 
Фæстаг уалдзæг 106 
ÆНУСОН ЗАРÆГ 
Сылгоймаг 109 
Мæ тæссар фæндæгтæ 110 
Бæрзонд уарзт 111 
Нæ бакомдзынæн сайын 112 
Хуры тынау мын зын ахсæн дæ 113 
Зæрдæимæ ныхас 114 
Ды паддзах уыдзынæ, æз та дын - цагъар 115 
Мæ цæссыгтæй дын саразин фæрдгуытæ 116 
Бауадз мæ дæ хуыммæ 117 
Мæн хуры чызг йæ хуруатмæ нæ саид 118 
Сæрибар маргьау атæхын дæ сæрты 119 
Дæ цагъарæй мæ ма фæкæ сæрибар 120 
Иу уарди не скæндзæн уалдзæг 121 
Æхсызгон ризæг 122 
Мæ чызгон æфсарм 123 
Ды кæй уарзыс, уый иунæг у æрмæст 124 
Дæ хурмæ мын мæ уарзт батавын бауадз 125 
Мæ цæсты хуртæй айс иу тын 126 
Æнæ дæу мын цæрæн нæй 127 
Уарзты ныфс 128 
Фидар уыд не ’нгуылдзтæн се ’лхынцъ 129 
Куыд нæ агурæм уæд, мæ бон, кæрæдзи 130 
Æз бахаудзынæн тъепайау дæ хызы 131 
Тæхгæ мæргътау ме ’взонджы азтæ тæхынц .... 132 
Амонд 133 
Дæ уды хæзнатæ 134 
Нæ базыдтай 135 
Тыхджын уарзтæй куы атона мæ зæрдæ 136 
*Ч8<Ч? 

Фæстаг уарзт 137 
Рестораны 138 
Æргъæу куыси 139 
Нæ дæ ’ппæлын 140 
Ныхас уæ куыдзимæ 141 
Зæрдæйы уацар - уацарты мæгуырдæр 142 
Мæ зæрдæ уыд рæсугъд бæллицтæй йе ’мдзаг . 143 
Хинæйдзаг ацæргæ сылгоймаджы монолог .... 144 
Дæ зæрдæ цыма арвы астæу мæй у 145 
Ахстон 146 
Нæ цардæй ыскæндзыстæм аргъау 147 
Мæ зæрдæйы уарди 148 
Фыццаг уарзт 149 
Хуыцау дæ уæд фыдæбойнагæн радта 150 
Дæ рудзынгау дæ зæрдæйы дуар айтындз 151 
Хуры тынтыл фыст 152 
Нæ та фесты мæ сонеттæ фæндараст 153 
Дæ уарзтвæндаг 154 
Мæ уды зарæг 155 
Иунæг чызг 156 
Æз уарзтон дæу 157 
Фæсмон 158 
У хус суг сæнарæй хуыздæр 159 
Дæ дыргъты ад нæ базыдтон 160 
Ныссадздзынæн дын стъалы - дурæй цырт .... 161 
Мидбылхудтæй - уарзт 162 
Фæсмон 163 
Æнæуарзт цард рæсугьддæр у 164 
Сынты базырыл фыст 165 
Мæ уардитæ мын уад кæны дæрæн 166 
Бамбар-иу мæ зын 167 
Дæ хъæздыг цард мæгуыр хоныс æнæ мæн .... 168 
Мидхъуырдухæн 169 
Дæ сайды фурд 170 
Уарди æмæ калм 171 
ЧН9(Н9 

Фæлывд уарзт 172 
Куыд фæдуды æнæкъахлæгæн йе ’нгуылдз .... 173 
Уæддæр дæ æз мæ уды цъуппыл дарын 174 
Дæ фæд 175 
Йæ цæрæнбон - ыскаст æмæ ныгуылд 176 
Ме стыр бæллиц сæххæст и мæ фыны 177 
Мæн та кувын фæфæнды 178 
Сæрибар нæ уыдзæн мæ уд 179 
Къæппæг 180 
Мæ уидагыл дæ уарзты суар æртадз 181 
Цы сылгоймаг дæ, уастæн 182 
Нæ сæфт уалдзæг 183 
Æнусон зарæг 184 
Дæ къæзгæ дзырд, дæ цæстыты цæхæр 185 
«~19Н? 

Литературно-художественное издание 
АЙЛАРОВ ЧЕРМЕН ГАБЛАЕВИЧ 
Хрустальная осень 
Стихи на осетинском языке 
Редактор Д. Т. КАЛОЕВА 
Художник Н. У. ГАППОЕВА 
Художественный редактор Г. 3. ЧЕДЖЕМТЫ 
Технический редактор А. В. ЯДЫКИНА 
Корректор Т. А. КАЗБЕКОВА 
Компьютерная верстка М. А. ТЕДЕЕВОЙ 
Сдано в набор 17.09.04. Подписано к печати 27.12.04. 
Формат бумаги 70x100 '/згБум.офс.МЬ 1.Гарн.шрифта «’ПтеБ». 
Печатьофсетная.Усл.-п.л. 7,74.Учетно-изд.л.4,27.Тираж 500 экз. 
Заказ №*У .С 1. 
Комитет Республики Северная Осетия-Алания по печати и делам 
издательств. 
Издательство «Ир», 362040, г. Владикавказ, проспект Мира, 25. 
ОАО издательско-полиграфическое предприятие им. В. А. Гас- 
сиева, 362011, г. Владикавказ, ул.Тельмана, 16. 


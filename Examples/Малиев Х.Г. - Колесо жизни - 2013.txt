Малиты Хасан 
ЦАРДЫ ЦАЛХ 
Дзæуджыхъæу 2013 

ББК 84(2Рос=Осе) 
М52 
М 52 Малиты Хасан 
Царды цалх. Дзæуджыхъæу: ИПЦ «Литера», 2013. -447 ф. 
ББК 84(2Рос=Осе) 
©МалитыХ.Г., 2013 
13ВЫ 978-5-91480-188-2 ©ИПЦ «Литера», 2013 

Хъесаты Ритсейсен 
Мсе талынг дуне срухс вæййы дсеруаджы! 
Æнсе дсеу мыл ссерд дсер фсеуары мит... 

р 
РАДЗЫРДТÆ 
ЦАРДЫ ЦАЛХ 
1 
Абон хур цыдæр æнад каст кæны Æхсæрджынмæ. 
Цымæ, цы уа? 
Райсомæй раджы хур Хуысджыны тигъæй йæ был 
куыддæр сдардта, афтæ йæ арцтынты ныдзæвдæй 
хæрæгсындзы бæзджын сыфтæ сæхи бауыгътой: ахæм ма 
дзы тæвд уа! Цецелейы лæгуын рагъ æнахуыр æрттывд 
фæкодта, раст ыл цыма хур сыгъзæрин змисæй хуртуан 
айзæрста, уыйау, æмæ уымæй суанг йæ хæрæгдымджын 
тæссæрттæ дæр цæхæр акалдтой. Афтæ никуы вæййы - 
цъиуæхсæны дур дæр нал змæлыд Астъоны хæрзуырдыг 
фахсыл, бамыр сты иууылдæр: хъæдæй, дурæй, донæй, 
цæрæгойæ. Æрмæст иуафон Нафиаты урс аргъонахъ 
срæйдта бæзджын хъæлæсæй, стæй фæхъус. Ныффынæй та, 
æвæццæгæн. Æви йæ зæрдæ исты зоны?.. 
Æвзæр хъуыддагæн æфсон бæргæ нæй. Уый нæ - фарны 
хъуыддаг ис абон Æхсæрджыны. 
Саматы Сæрмæт йæ фырты фырт Ханæн куывд кæны. 
Рæстæг йæ дугъон бæх Хъарм суадоны цур æргъæу бæх- 
бæттæныл абаста æмæ æнхъæлмæ каст, æрвон арандзал йæ 
дойны кæд суадздзæн, уымæ. Сæрмæты зæрдæ бахъæлдзæг: 
цыппар боны æнæрынцойæ фæуарыны фæстæ хæрзæхсад 
Цæгат цыма ныр цъæхдæрæй разындис - куывдæн хурбон 
куы нæ уа, уæд фыдæбæттæ дæр - дзæгъæлы, фæрзиу дæр 
- æнæпайда. Йæ фыртыхстæй йæ арвмæ скæсынмæ дæр нæ 
равдæлд, - æгайтма фæбон кодта. Хур та сындæггай лæсыд 
цæмæйдæр тарст арвы фæлурс цæсгомыл. 
Хуынд адæм Фæйзæты дæлбазыр зæронд мусуæтты 
рæсугъд фынгтыл рабадынæввонг куы уыдысты, уæдмæ 

р 
фæсивæд та хъазт æрцарæзтой. Фæндыр йæ гæлæбуйы 
базыртæ йæ уæлæ æрбаппæрста. Зæрдæтæ риуы агъудты 
нал лæууыдысты. Рог уддзæф Цецелейæ мыдгæрдæджы 
хæйрæджджын тæф хаста, æмæ уымæй куывддон адæмы 
зæрдæтæ æхсызгон хъыдзы кодта. 
Раст ын цыма исчи йæ тæрныхы астæу сырхзынг туас 
атъыссынмæ хъавы, ахæм судзгæ æнгас банкъардта Темыр 
æмæ йæ сæр фæхъил кодта. Сивыр æд дзидзатæ йæ къухтæй 
æрхауд. Стыр кæрты адæмы гуыв-гуыв æрбайсæфт йæ 
хъустæй - комы хуссарварс, бæзджын къохы хæдсæрмæ, 
Уыганы лæу-лæу цъымарамæ фæкомкоммæ. Цыдæр 
дыз-дыз йæ буарыл уылæнтæй аивылд. Цъымарайæ йæ 
цæстæнгас нæ исгæйæ, уыцы-иу тахт акодта Фæлгæсæн 
рындзмæ æмæ йæ хъæлæсы дзаг ныхъхъæр кодта: 
- Нокар! 
Уыганы ауыгъд цъымара цыма уыцы хъæрæй фехъал. 
Йæ сæрмæ хæлуарæджы тынау бадæг урс мигъ фæпырх, 
æмæ йæ бынатæй фезмæлыд. Æнахуыр гуыпп фæцыд, æмæ 
йæ хæдфæстæ хъусты сыфаутæ тæвдхъæстæ цыргъ дымгæ 
бакъуырдта. 
- Нокар! Лидзгæ уæлæмæ! - ныййазæлыд та Темыры 
удаист хъæр, стæй бæстæ æмыр гыбар-гыбуры бын фæцис. 
Адæм цавддуртау лæууыдысты æмæ сасиры йас 
цæстытæй кастысты, Уыганы цъымара нарæг ком араугæ 
æмæ уыраугæ йæ хъæлæсы куыд рахаста, уымæ. Хуры 
цæст фæтар, сау ададжы залиаг калмау æхситгæнгæ æмæ 
ссæндгæ цы лæсæн раивылд, уый йæ быны афсæрста 
хъæдтæ, æрдузтæ. Белы къада æд куырæйттæ калмы хъуы- 
ры аирвæзт. Хъуылайы скъæттæ цыдæр æрбаисты. 
- Нокар! Лидзгæ! 
Оххай, цæмæ цыдтæ, Нокар, комы бынмæ, цы фыд- 
былыз дæ ацардыдта, бæхтæм ныккæсон, зæгъгæ. Адæмы 
цæстæнгас залиаг калмæй фескъуыд æмæ аныхæст фахсыл 
хæрдмæ лидзæг лæппуйыл. 
- Нокар! 
Залиаг калм æрæййæфта лидзæг лæппуйы, æмæ йын 
лæсæны сау фæдджи йæ къæхтæ бакъуырдта. Нокар 
фæкалд, фæлæ ма æхсæлыйы къутæрмæ фæлæбурдта. Уыцы 
уысм лами æмæ дурты иннæ уылæн акалд йæ сæрты, æмæ 
залиаг калм, комы нузал фахсы царм астигъгæйæ, Хорайы 
рагъы аууон фæцис. 

I* 
- Нокар!!! 
Темыр Фæлгæсæн рындзæй уыцы-иу тæррæтт æркодта, 
цалдæр гæппæн февзæрд ададжы был, стæй йæ къухтæ 
фæхъил сты, æмæ лæг уæлгоммæ ахауд. 
2 
Изæрæй мигъ стыггай скалди, бæстæ йæ зыруггон 
æмæ сатæг дæрзæг пæлæзæй æрæмбæрзта, фæлæ фæдисон 
адæмæй сæ хæдзæрттæм ацæуыны зæрдæ никæмæ уыд. 
Белы хафт комы, дыууæрдыгæй, æд къахæнтæ, зазн- 
мæцъистæ, белтæ адæм рацу-бацу кодтой куы уæле 
дæлæмæ, куы - дæле уæлæмæ. Темыр уæззау дуртæ къахта 
æмæ сæ иуварс æппæрста. «Гъы, гъы, гъы». Къахæны алы 
цæфæн дæр - «гъы». Æндæр йæ дзыхæй ницы хауд. «Гъы, 
гъы, гъы» - цыма сау дурты хуылфæй Нокары срæдувынмæ 
хъавыд. Ныскъуыдтæ сты йæ пысултæ - «гъы, гъы. гъы», 
- уæззау цыргъ къахæн ныссæдзы писийы хуызæн цъы- 
фы, фæлæ, марадз-зæгъай, кæд ратонын комы. Тъæпæн 
къæйдур фæцис йæ размæ - фæлæбурдта йæм, раст цыма йæ 
цыфыддæр знагыл фæхæст, раст ын цыма уый фæкодта йæ 
быны йæ хъæбул Нокары, фæлæ... Нæ фезмæлыд хъаймæты 
тъæпæн дур йæ бынатæй. «Нокар» - суынæргъыдта Темыр 
æмæ æнæбонæй дуры фарсмæ йæ уæрджытыл æрхауд. Иу 
уысм тъæпæн дурмæ дзагъырæй кæсгæ аззад, йе знагмæ 
кæцырдыгæй ныббырса, ууыл цыма хъуыды кодта, уыйау, 
стæй рæвдз фестад, æмæ йæ хъæр азæлыд мигъæмбæрзт 
комы: 
- Ардæм! 
Донгоймаг дурæй конд зæрдæ дыууæ дихы фæуыдаид 
уыцы хъæрæй. Гуыбырæй кусæг адæм сæ сæртыл 
схæцыдысты æмæ æмхуызонæй акастысты, хъæр кæцæй 
цыд, уырдæм. Фæлæ лæг мигъы фæлмæй нæ зынд. 
- Ардæм! Ам ис! 
Темыр ныффæлдэехт тъæпæн дурыл æмæ йыл куы 
иуырдæм ахæцы, куы - иннæрдæм. 
Цалдæр лæгæй æрызгъордтой Темыры цурмæ. Лæджы 
уæззау дурыл рахæц-бахæц кæнгæ куы ауыдтой, уæд сæ 
зазн-мæцъистæ къæйдуры бын атъыстой. 
- Гъы, гъы, гъы, - йæ утæхсæн та райхъуыст Темырæн. 

р 
Иумæйаг тыхы ныхмæ дур нæ фæлæууыд æмæ йæ бынатæй 
фезмæлыд. 
- Оппа, ахæц ыл, - сирвæзт лæппутæй кæйдæр 
æнæрцæф ныхас, æмæ тъæпæн дур ламийыл дзоныгъы 
бырд акодта. Йæ бын уыд афтид, æрмæст дзы кæрæдзийыл 
стыхстысты мæцкъоры лыстæг хæлттæ. 
3 
Садуллæ, Гамырзæ, Хæмыц æмæ Тауби сындæггай 
æрхызтысты Белы комы фахсы къадзелæгтыл æмæ, 
Темыр йæ уды хъуырдухæн кæм кодта, уырдæм хæстæг 
æрлæууыдысты. Темыримæ архайæг лæппутæ сæ куы ауы- 
дтой, уæд сæ кусæнгæрзтæ æрæппæрстой æмæ се ’мбæрц 
сыстадысты. Темыр æрбацæуæг лæгты æрæджиау бафип- 
пайдта. Фæлæ сæ цыппарæй йæ ныхмæ æнæдзургæйæ 
сæркъулæй лæугæ куы федта, уæд фæсонтау. Уый та куыд? 
Цæмæн? 
Лæгтæй ничи ницы дзырдта. Алчидæр сæ Темыры цурмæ 
хаста, сисæн кæмæн нæй, ахæм стыр уæз. Алкæмæн дæр йе 
’взаджы кæрон рауай-бауай кодтой, Темыры астæумагъз чи 
асæтдзæн, ахæм ныхæстæ. Æбуалгъ масты, æвирхъау зыны 
рæстæг ныфсы ныхас цыма йæхи дурлæгæты нымбæхста, 
фараст дуарыл фараст æмыр гуыдыры бакъуырдта. Цæст 
æрттивы, дзых - фæхæлиуæввонг, фæлæ æвзаг ницы 
кæрды. Хох куы акæлы, уæд ма цавæрдæр къæйдуры кой 
исчи кæны? Уæддæр Гамырзæ размæ ракъахдзæф кодта. 
- Темыр. 
- Гъы, - Темыры цæстытæ æрцытау хистæрты зæрдæты 
аныхстысты. 
- Дæс боны рацыд, Темыр. Ныфсæн дæр мæлæт ис, мæ 
хур. Рухсаг уæд Нокар... 
Темыр йæ сæр бынмæ æруагъта. Гамырзæйы ныхас ын 
йæ зæрдæ æмæ йæ уды кæцы къуым бацагайдта, уый зын 
базонæн уыд. Ныфс цæргæсау атахт, æмæ зилгæ дымгæйæ 
хаст быдыры йæ æнæтуг бумбулиты фæд баззад. Фæлæ... 
Цæф сырдау адзагъул кодта Темыр, йæ буар барызт, фæцыд 
йæ дæндæгты хъыррыст, стæй, дæлмагуырæй цыма дзырд- 
та, уыйау æрæджиау йе ’лхъывд былты ’хсæнæй райхъуыст: 
- Нæ, Гамырзæ. Нырма раджы у... 

I6 
4 
Лæгтæ Къоппа-дуры цур лæууыдысты æмæ тæрхæттæ 
кодтой сæрысæфт Нокар æмæ йæ фыд Темырыл. 
- Æ, дæ мард фесæфа - нырма мæм ныр бахъардта уыцы 
æлгъысты мидис, - загъта Садуллæ. 
- Ныхас, мæ хур, дымгæйæ хъауджыдæр нæу. Кæм æй 
зæгъай, уым фесæфы, - ныуулæфыд Гамырзæ. 
- Уанцон нæу, - сдзырдта Тауби. - Ныхас йæ фæд уадзгæ 
кæны тохынайы алайау. Стыр ныхас та - уæлдайдæр. 
- Е-е, Тауби, - йæ лæгуын сæр армытъæпæнæй æрсæрф- 
гæйæ, загъта Хæмыц. - Хъысмæт цы фæндагыл ардауы, уый 
лæг нæ зоны. Æндæр... Цымæ цы куыста Нокар уыцы бæл- 
лæхы заман комы астæу? И? 
- Æцæгæйдæр, - йæ сæр разыйы тылд бакодта Тауби. - 
Ды та куыд зæгъыс, Гамырзæ? 
Гамырзæ лæууыд æдзæмæй. Стæй сабыргай йæ сæрыл 
схæцыд æмæ йæ къуындза æлхъывд цæстытæ Таубийы хъ- 
амайау ныссагъта: 
- Æз никуыд зæгъын, Тауби. Мæнæн хъысмæт цы 
зæгъинаг уыд, уый мын æй æххæстæй загъта. 
Гамырзæ йæ лæдзæг райста, йæ сæр æнахуыр тылд ба- 
кодта æмæ Белы комы дымæгмæ Темыры æхсæвбадæнмæ 
сындæггай араст. 
Таубийы æрфгуытæ кæлмытау кæрæдзийыл атых- 
стысты, стæй, цыма исты стыр хъуыддаг йæ зæрдыл 
æрбалæууыд, уыйау йæ къухтæ кæрæдзийыл ныццавта æмæ 
Хæмыцмæ йæхи бакъул кодта: 
- Æз дæн хæрæг дæр æмæ куыдз дæр. Куыд бауæндыдтæн 
Гамырзæйæн уыцы ныхас зæгъын. Ехх... 
5 
Гамырзæ къардиуы тæккæ был зæххоныг дурыл йæхи 
æруагъта æмæ лæмбынæг каст, Темыр Уыганы æрхы фараст 
тынгдары уæрхæн фæлтæр къахгæ-къахгæ йæ разæй куыд 
хаста, уымæ. 
- Хъхы-хъхы, - хъæрæй схуыфыд Гамырзæ. 
Темыр йæ сæр схъил кодта. Къахæны фындзыл сы- 
джыты ставд къуыбæрттæ ныддæвдæг сты. Гамырзæ каст 
цæгатырдæм, раст цыма, Белы комы цы ’рцыд, уый уымæ 
нæ хаудта, афтæ. 

I5 
- Сыст уæлæмæ, Темыр, рацу ардæм. 
- Гъы? 
- Рацу ардæм, мæгуыр. 
Темыр йæ къахæн аппæрста æмæ коммæгæсæй Гамыр- 
зæйы цурмæ ссыд. 
- Сбад мæ фарсмæ. 
Темыр æнæдзургæйæ сбадт. 
- Хъæбулы сæфт зын у, Темыр? - Гамырзæйы русыл 
цæссыджы ставд æртах æрхъуызыд. Фæлæ уый Темыр нæ 
федта. 
- Зын, Гамырзæ. 
- Фыды рыст уæззау у? 
- Тынг уæззау, Гамырзæ... Зæгъæн ын нæй. Мæхи фи- 
дар кæнын, фæлæ мæ бон нæу, Гамырзæ! Мæ бон нæу! - 
Темыр йæ цæсгом йæ тæппæлттæй дзаг армытъæпæнтæй 
амбæрзта. Йæ уæхсчыты змæлдæй бæрæг уыд, дурæмвидар 
лæг кæугæ кæй кæны, уый. 
- Уæдæ æз куыд быхсын, Темыр? - сабыргай сдзырдта 
Гамырзæ æмæ Темыры фæллад цæстытæм ныккаст. - Æз 
куыд быхсын? Куыд быхсын мæ дыууæ хъæбулыл, Темыр? 
Темыр фæсæццæ уыцы ныхæстæм. Йæ кæуындзæг йæ 
хурхуадындзты фæныхст, æмæ схæкъуырцц кодта. Йæ зæр- 
дæйы йын цыма сырхзынг туас æнæвгъауæй исчи атъыста. 
Йæ зонды арвæрттывдау ныррухс сты дыууæ азы размæ 
цаутæ: Гамырзæйы дыууæ фаззон фырты Гасан æмæ Асан 
цуаны, дзæбидырты фæдыл бафтгæйæ, зæйы бын фесты. 
Къуыри сæ фæцагуырдтой. Ссардтой сын сæ мæрдтæ. Сæ 
ныгæнæн бон та Гамырзæ мæрддзыгой адæмы сабыртæ 
кодта: «Уæхиуыл фæхæцут, уæхиуыл фæхæцут». Рацу-бацу 
кодта хъыггæнæг дзыллæйы æхсæн. «Уæхиуыл фæхæцут...» 
Йæхи зæрдæйы цы тымыгъ уыд, уый та Сæнайы хох 
бамбæрзтаид. Уæддæр... Донгоймаг дурæй конд зæрдæ дын 
ис, Гамырзæ, фæлæ ма Темыры уды рыст та дæхимæ цæмæн 
исыс? Ехх, цæй фидар дæ, лæджы зæрдæ! 
6 
Ихæврагъ рацыди æмæ Хорайы къуыбырыл йæхи ныц- 
цавта. Уасиаты Бечмырзæ йæ сæрыл уæлæфтау амбæрзта 
æмæ Белы æрхбадæнæй лидзæг фæцис. Цадуаты дæлбазыр 
æрхы иу дурæй иннæмæ багæпп кæнынмæ куыд хъавыд, 
афтæ йæ цæст ацахста... Уарындонæй фегомуæвæг ламийы 

I5 
бынæй зынд Нокары фæныкхуыз нымæтхуды кæрон. Лæппу 
дурæй æргæпп кодта æмæ худыл схæцыд... 
Бечмырзæ комкоммæ ныхасмæ бацыд, Нокары 
нымæтхуд йæ тарæй систа æмæ йæ Къоппа-дурыл хъавгæ 
æрæвæрдта. Лæгтæ сыстадысты. 
- Гъæй-да-гъа! - йæ сæр батылдта Тауби. 
- Кæм æй ссардтай? - сабыргай бафарста Гамырзæ. 
- Цадуаты бын, Сырхы лæгæты фарсмæ. 
- Темыр æй федта? 
- Нæ. Мæ бон æм æй равдисын нæ баци. 
- Темыры уарын дæр нæ уромы. Уыцы сах-къæвдайы 
дæр къахгæ кодта, - фæлмаст хъæлæсæй загъта Хæмыц. 
- Ныр дæр уым ис, - сдзырдта Бечмырзæ. - Цадуатæй 
дæлæмæ къахынмæ бавнæлдта. 
- Ехх, мæгуыр йæ бон. Уым дзæгъæлы къахы. 
- Цæмæ дзæгъæлы? - бафарста Тауби. 
- Лæсæн Нокарыл уым фæхæст. Лæппу кæд искуы ис, 
уæд - бынтон дæлиау. 
- Чи йын цы зоны... 
- Темыр иунæгæй у? - бафарста Гамырзæ Бечмырзæйы. 
- Хъæуы лæппутæ ма æхсæзæй. 
- Къахынц, фæлæ ма исты ссарой... Йæ сыджытыл æй 
уæддæр куы сæмбæлын кодтаиккой. 
Уæдмæ æдзæмæй лæууæг Сабан йæ дзыппæй хæрынкъа 
систа æмæ, кард æхсæр лæдзæджы кæроныл æруадзгæйæ, 
сабыргай загъта: 
- Æмæ ныр сыджыты нæй? Агургæ дæр ма йæ цы 
кæнынц, нæ зонын... Темыр дæр æй уымæй арфдæр нæ 
баныгæндзæн. 
Лæгтæ æмхуызонæй сæ сæртыл схæцыдысты - ахæм ма 
дзы æбуалгъ ныхас лæджы дзыхæй схаугæ уыдис. Цасдæр 
рæстæг лæгтæ хъыпп-сыпп нал сфæрæзтой, стæй æрæджиау 
Гамырзæ йæ сæр батылдта æмæ ныдæн хъæлæсæй загъта: 
- Хуыцау дын æй ма ныббарæд, æндæр дын мæ бон 
ницы зæгъын у. 
7 
- Халвиатæ маргас æрбахастой, æмæ йын цы кæнæм? - 
сабыргай бафарста Хæмыц. 
- Ныххæлар сæ кæнут, æндæр цы, - загъта Тауби. 
Кæрты лæууыдысты Темыры каистæй цалдæр лæджы, 
стæй сылгоймæгтæ. Нокары мадырвадæлтæ. Хæлайраг 

I5 
фæрзиу - арахъхъ, фæхсын, иннæ лыстæг хъуыддæгтæ, куыд 
æмбæлы, афтæ. Халвиатæ æнхъæлмæ кастысты Темырмæ. 
Уæдмæ уый дæр ссыд. Къахæн æмæ бел йæ уæхскæй æриста 
æмæ сæ сугдонмæ баппæрста. Йæ кæрты цы адæм лæууыд, 
уыдонмæ иу каст фæкодта æмæ къуыдыроныл æрбадт. 
Хæмыц баздæхт Темырмæ æмæ йын загъта: 
- Темыр, адæмы æгъдау куыд фехалæм, цы зæгъыс? 
- Гамырзæ, ды зæгъ. Мæнæн мæ бон дзурын нæу. 
Гамырзæ йæ худ систа, хæлайрæгтæм æввахс бацыд, 
бирæ сæм фæкаст, стæй адæммæ йе ’ргом аздæхта æмæ за- 
гъта: 
- Хорз, мæ хур. Гæбæр бæх йæхи гæбæр бæхыл хафы. 
Хæстæгдæр рацæут, мæ хуртæ, Нокарæн ныххæлар кæнæм 
ацы цæхх æмæ кæрдзын. 
Уæды онг Темыры кæугæ ничи федта... 
8 
Фырфæллад Темыр йæ сæр базыл куыддæр æруагъта, 
афтæ афынæй. Хуыссæгхъуаг буар æрфæлмæн, фындæттæг 
зины мæсыджы рудзынг фегом, æмæ æхсæвидартæ 
фæйнæрдæм гæлæбутау ныппæр-пæр кодтой. Темыр йæ 
фыны ауыдта сæ кæрт. Даргъ фынгтæ æвæрд дзы, хæрд 
æмæ нозтæй бынмæ тасыдысты. Нокар сугдоны кæрон бадт 
къуыдыроныл æмæ мæгуыр каст кодта уый бæрц хойрагмæ. 
Темыры къухы уыд цæвæг, цыма сæ цæхæрадоны арæн- 
уыгæрдæн ракæрдынмæ рараст. Нокары куы ауыдта, уæд 
фæлæууыд. 
- Ам цы кусыс? 
- Æххормаг мын у, баба, - дзургæ æви кæугæ кодта 
Нокар, уый Темыр нæ бамбæрста. 
- Æ, мачи дзы уа, - рамæсты Темыр, фæлæ йæ зон- 
ды кæцыдæр къуымæй фембæрста, фын кæй уыны, уый, 
æмæ йæ ныхас фæфæлмæндæр. - Дæлæ дæ разы фынгтæ 
хойрагæй - сæ тæккæ дзаг. Цæуылнæ хæрыс? 
- Ды мæ нæ уадзыс, баба... 
Темыры сурхид акалд, афтæмæй фехъал. Чысыл 
йеддæмæ нал хъуыд зæрдæйы йæ агъудæй æддæмæ рагæпп 
кæнынмæ. Лæг йæ сæр батылдта æмæ сынтæджы рабадт. 
Нокарæн рухсаггагæн кæй æрхастой, уыдонæй ныронг 
нæ сахуыста йæ уды рыстæй - кæй зæрдæ бакомдзæн? 

г= 
Цы акæна, уый Темыр нæ зыдта. Æрæджиау йæхи куы 
æрæмбæрста, уæд хъавгæ сыстад, хиуæттæ цы фæрзиу 
æрбахастой, уыдонмæ бацыд æмæ сæм бирæ фæкаст. Стæй 
цæххы тæпп фынгыл æркалдта, чысыл дурынæй арахъ 
агуывзæйы рауагъта, нозтæй хойрагмæ æртагъта æмæ 
ныдæн хъæлæсæй загъта: 
- Рухсаг у, Нокар. Рухсаг у, мæ хъæбул... 
Бæстæ уыд сабыр. Æрмæст Белы æрхуатæй сыхъуыст 
тоймон уыджы у-ха-ха. Нафиаты урс аргъонахъ зивæггæнгæ 
срæйдта, стæй ныхъхъус. Ныффынæй та, æвæццæгæн. 
Уæларвы стъалытæ та цыма садахъа-хисты бадтысты, уый- 
ау сын се ’рвон фæндагыл размæ аггуырсыны фадат нал уыд. 
9 
Адæмы ныфс фæтых, æмæ Уыганы залиаг калм 
ссæдзæм бон йæ сау дзæмбытæй феуæгъд кодта Нокары. 
Хадзыбечыр æмæ Зауыр Хорайы къуылдымы хæрздæле 
æрхы фондз метры уæрхæн фæлтæр сæ разæй хæсгæ 
куыд цыдысты, афтæ, мæгуыр, царæфтыд лæппу фæзынд 
хуыр æмæ цъыхырыйы хæдызмæсты мидæг... Мæ фыдгул 
ахæм нывмæ æркæсæд. Фæлæ... Цыма стыр уаргъ ахауд- 
та Æхсæрджыны цæрджыты уæхсчытæй - «Æ, дæ мард 
фесæфа», зæгъгæ, уыцы ныхас æлгъыстæн куы баззад - 
æгайтма Нокар йæ хъæубæсты уæлмæрдтыл сæмбæлд. 
Цыма фенцондæр Темырæн. Кæцæй фæзындысты, уый 
нæ зоны, фæлæ йæ сæры фæмидæг сты уыцы хъуыдытæ... 
«Тыхсгæ мауал кæн, мæ хъæбул, ныр дын дæ ныййарæг 
мад дæ сау тугтæ æрыхсдзæн, дæ саст уазал уæнгтæ дын 
бахъарм кæндзæн, барæвдаудзæн дæ. Ацу йæм, ацу. Бирæ 
дæм фенхъæлмæ каст, мæгуыр». 
10 
Рæстæг цыд. Нокары сæфты бынаты исты цыртдзæвæн 
æвæрын хъæуы, зæгъгæ, Темыры зæрдыл хъаймæты тъæпæн 
къæйдур æрлæууыд. Иу бон æрхмæ ныццыд æмæ йæ ссард- 
та. Дур æрхуаты кæрон кæркмисындзæджы къутæры нысса- 
гъди, æрдæгæй уæлæмæ ма дæвдæг ламийæ зынд. Скъахын 
æй хъæуы, зæгъгæ, загъта Темыр æмæ йæ къухмæ бел рай- 

I5 
ста. Сихæрттæм ыл фæархайдта, йæ хид къоппæй акалд, 
фæлæ йæ уæддæр хъæбæр сыджыт æмæ сындзытæй рауæгъд 
кодта. Уый фæстæ зæххоныг дурыл æрбадт йæ фæллад 
уадзынмæ. Хæцъилы тыхтон æрбайста йæ хъæбысмæ æмæ 
йæ райхæлдта: æртæ айчы дзы, кæрдзыны къæбæр, цæхх, 
хæсты рæстæг салдæттæ кæй дардтой, ахæм къубуцкæ. 
Темыр йæ къухтæ йæ хæлафыл асæрфтытæ кодта æмæ иу 
айк систа. Йæ зæрдыл та æрбалæууыд йæ сæфт хъæбул. 
Цасдæр рæстæг зæхмæ æдзынæг фæкаст, арф ныуулæфыд, 
стæй айк стигъынмæ фæцис. 
- Æз айк нæ уарзын. 
Темыр йæ сæрыл схæцыд æмæ йæ алыварс 
ахъахъхъæдта. Гыццыл фалдæр, æрхы фаллаг фарс, дурыл 
бадт бæгъæмзæнг лæппу - авд-астаздзыд. 
-Цы? 
- Æз та, зæгъын, айк нæ уарзын. 
- Рауай-ма ардæм, - лæппумæ æдзынæг кæсгæйæ, 
хъæрæй загъта Темыр. Диссаг æм фæкаст, æнæзонгæ 
сывæллон ам куыдæй февзæрд, уый. Лæппу сындæггай сы- 
стад æмæ Темыры размæ æрбацыд. Лæг сыгъдæггонд айк 
бадаргъ кодта сабимæ: 
- Гъа, ахæр. 
- Æмæ ды та? 
- Уыныс мæнæ? Мæ фаг дæр дзы ис. Гъа, дзул дæр дын. 
Сабыргай хæр, дæ хъуыры фæсæдздзысты. 
Темыр ныджджих сабийы цæстытæм. Кæмдæр ма сæ 
федта, æви? Цыдæр хъарм уылæн дзы ракалд, æмæ Темыры 
зæрдæ æхцон хъыдзы скодта. Кæй лæппу у, ам цы кусы? 
- Дæ ном цы хуыйны? 
- Батыр. 
- Æмæ ам цы архайыс? 
- Фæдзæгъæл дæн. Дыууæ боны размæ туристытимæ 
ардæм ссыдтæн, фæлæ мæ ныууагътой æмæ хæхтæм ацы- 
дысты. 
- Кæй лæппу дæ, кæ? Дæ мад æмæ дæ фыд та кæм сты? 
Лæппу йæ сæр æруагъта. Темыр ын йæ бæгъæввад 
къæхтæм фæкомкоммæ, цъыхырытæ йын йæ лыстæг 
зæнгтæ ныххафтой, æмæ йын цъиахы къæхтау сырх-сырхид 
дардтой. 
- Дæ мад æмæ дæ фыд кæм сты? - бафарста та ногæй 
Темыр æмæ лæппуйы йæ рахиз къухæй æрбахъæбыс кодта. 
- Нæй мын мад дæр, фыд дæр. Дзæгъæл дæн. 

I5 
- Æмæ цæргæ та уæд кæм кæныс? 
- Горæты. Сывæллæтты хæдзары. Æз дзы ралыгъдтæн. 
Фæлæ ныр фæстæмæ фæндаг нал арын. Ды зоныс фæндаг 
горæтмæ? 
Темыр йæ цæстæнгас нæ иста Батыры æнæхсад 
цæсгомæй. Йæ зонд фестад денджызы фæлхъæзæн. Хохы 
йас уылæн дзы куы иуæрдæм ныццæллахъхъ кæны, куы - 
иннæрдæм. «Рухсаг у, Нокар» - сау-сауид хъуыдыйы уылæн 
йæхи ныццавта зонд æмæ æрхуымы къæдзæхыл. «Мæнæ 
дæн, баба» - йæ хæдфæстæ æнахуыр ныфсы уылæн йæ 
быны афсæрста масты фидæрттæ. 
- Зонын, мæ хъæбул, фæндаг. Цом. Ам бадынæй пайда 
налис. 
Уыцы бон сихæртты фæстæ Æхсæрджыны цæрджытæй 
Белы комы æрхуатмæ чи каст, уыдон федтаиккой ахæм ныв: 
кæрæдзийы къухтыл хæцгæйæ, кæрдæгæмбæрзт фахсы 
нарæг къадзелæгтыл хъæуырдæм сцæйцыдысты дыууæйæ 
- нæлгоймаг æмæ æнахъом саби. 
Царды цалхæн бауромæн нæй. 
2004 аз. 

г* 
ЗÆЛДАДЖЫ РОН 
1 
Æз мæ фыдæлтæй афтæ фехъуыстон. 
Хуыцауæй, дам, арфæгонд чи нæ фæуа, уый æнæбайрайгæ 
уыдзæн йæ амæлæты фæстæ дæр. 
Мулк хæйрæджы холлаг у. Адæймаджы сæрæй мулк 
уæлдаер чи ’вæра, уый æнустæм фæхитдзæн æлгъысты 
номимæ, йæ фарсыл та дзы сынты бумбули дæр нæ 
ныххæцдзæн. Мулчы тыххæй хи туг дойныйæн чи бануаза, 
ууыл та æгæстæ дæр æмæ мæрдтæ дæр хъоды кæндзысты. 
Абон дæр уыдоны адæм хифыдхортæ хонынц... 
Ацы зæхх, мæ хуртæ, æнусон у, ничи йæ батондзæн. 
Уартæ уыцы уыгæрдæн Зæлдаджы рон хуыйны. Бирæ 
сæрхъæнты федта. Иæ иу уисы тыххæй Зобатæ æмæ Сематæ 
кæрæдзи ныццагътой. Адæм та цы! Чи сæ фидауын кодта, 
зæххы гæппæл йеддæмæ ма, дам, исты у, зæгъгæ. Фылдæр 
адæм та сæ кæрæдзийыл ардаугæ кодтой. «Дзеудзæлæй, 
Габыран, уый дын Гуыбе де счъилы нуæрттæ куы суагъта, 
уæд æм куыд æнæмæтæй кæсыс?» «Зæхх, Мызыхъ, цар- 
ды хос у, дæуæн та дæ сыгъзæрины хуызæн уыгæрдæн 
адæмы кæройнæгтæ сæхицæн сывæлдæггай æрфастой». 
«Æрмæст дæхи кой ма кæн, Мытъыз, райсом дæ адджын 
хъæбул мæгуыргур кæй зилдзæн æмæ адæмы фæсдуæртты 
къæбæргур æмæ уæнтæхъилæй йæ бонтæ кæй æрвитдзæн, 
уый куыд не ’мбарыс?» 
Адæм тугмондаг сты. 
Искæй маст кæмæндæрты худæджы хос у. 
Иннæтæ та, исты фæфос кæнын æнхъæл, дыууæ 
æфсымæры кæрæдзийæн амарын кæндзысты. 
Хъыгагæн, уый афтæ у. 
Уымæ гæсгæ райста Зæлдаджы рон дæр йæ хъалон 
фагæй фылдæрæй. 
Иу уисхор фондз лæджы цард æрдомдта. Æмæ, цымæ, 
уыцы уисхор йæхæдæг та цæй аргъ у? 
Нæ, уис адæймагæй зынаргъдæр у. Уыцы уисыл фондз 
адæймаджы туг ис. Æмæ цы? Æз æй зонын, стæй ма 
чидæртæ. Исты ма давы, мах æй кæй зонæм, уый? 
Габыран йе ’рвад Мытъызы мæллæг мæкъуыр тахæйраг 

I5 
тесмел кардэей куы ’рриуыгъта, уæд æм изæр райсомы хуры 
худæнбылæй ирддæр разынди. Мауал тæрс, Габыран, де 
’рвад - де знаг уæртæ уисхорыл æдзæмæй лæууы, дæуæн 
та дæ ном Буры номау уæлæуыл баззайдзæн, йæ цот æмæ 
уыдоны цотæн Зæлдаджы рон нывондæн ныббаста, зæгъгæ. 
Мæгуыр Мытъыз, зæхмæ цас фæбæллыдтæ, уый бæрц 
туг та дæуæй Зæлдаджы роныл акалд. Райсом дæ адджын 
хъæбул кæйдæр фæсдуар къæбæргур зилдзæн, уый дæр дæ 
ферох. Фæлæ дыл худæн дæр нæй. Дæ зæхмондаджы саусæр 
Мызыхъы дыууæизæрастæу Хъабаны тъылылиу хидæй 
абухгæ донмæ куы ныррæцыгътай, уæд рахастай дæхицæн 
дæ тæрхон. Цы чындæуа - зæхмондагæй тугмондагмæ иу 
санчъех йеддæмæ нæй. Сæйрагдæр у, чи фæраздæр уыдзæн, 
уый. 
Сымел хъулхъасхан уыд. Кæсæджы йæ хицау таубиты 
ныууагъта æмæ ардæм кæйдæр уд хæрынмæ ссыд. Гуыбе 
йæ баххуырста, æмæ йе ’нæуынон Габыран Сымелы къухæй 
Зæлдаджы роны кæрон нузал кæрдæгыл дзагъырдзастæй 
баззад. 
Æххуырст марæгæн йæ царды бонтæ куыройы цалхау 
зилынц. Уайтагъд фесты Сымелы мæйрухс æхсæвтæ дæр. 
Æххуырстæн мызд фидын хъæуы, фæлæ уæлдай æхцатæ 
Гуыбемæ никуы уыд. Уæдæй фæстæмæ ничиуал федта 
Сымелы. Лыгъд уацайраг - хъулхъасхан, æххуырст марæг 
цы бæсты амæттаг бацис, уый Гуыбе йеддæмæ ничи зоны. 
Ехх, Гуыбе, Гуыбе! Цæмæй æнхъæл уыдтæ, æмæ залиаг 
калм дæ роны схъарм кодтай. Цы дæ дæ дзых хордта, дæ 
фæндтæ дæ хъуылæгсæр ус Делетханæн куы дзырдтай, уæд? 
Габыранимæ æмуд æмæ æмзонд кæй сты, уый де ’дылы 
сæр куыд не ’рцахста? Дæ цæстытыл дын бæзджын хæлдз 
Зæлдаджы рон куыд æнцонæй сæвæрдта? 
Гуыбейы баныгæдтой къуырийы бонмæ Габыраны 
фæстæ. Делетхан йæ хæркъуы лæгæн цы бакуыста, марадз, 
ды йæ базон, æрмæст йæ уæрджытæ кæуыл хоста æмæ йæ 
рустæ кæй номыл ныффæзгъæртæ кодта, уый абоны онг 
дæр дамты сæр у дзæгъæлдзых устытæн. 
Диссаг уыдæттæ не сты. Диссаг у, æрдз йе ’нæзонд цо- 
тыл худгæ кæй кæны, уый. 
Зондæй цух адæймаг бæсты бæдул у. Цыдæр æм кæй 
хæццæ кæны уæлиуон æмæ дæлиуон зынгæй, уый йæ 
цæстæнгасы фыст вæййы. Зобатæ æмæ Сематы устытæ 

I8 
сæ рæгъæймæгты сæ мыггæгты зæппæдзты ныгæд куы 
фесты, æмæ сæ уæлхæдзæртты халæттæ барадждженæй 
дзæгъæл рацу-бацу куы кодтой, уæд Къуыллыты зондцух 
Бапъына иу бон йæ лыстæнæй сыстад æмæ сæударæй 
хъæуы бын зæппæдзтæм ныццыд. Æхсæрджыны дæлбазыр 
фыдæлтыккон зæппæдзтæ гомдзыхæй лæууыдысты, раст 
сын цыма бахæринаг ницыуал уыдис æмæ сыдæй марды- 
сты, уыйау. 
Бапъына се ’хсæнты бирæ фæрацу-бацу кодта, стæй 
Зобатæ æмæ Сематы хæстæгæвæрд зæппæдзты цур 
æрлæууыд, йæхи æргуыбыр кодта æмæ, доны цыд кæмæй 
фæсабыр вæййы, кæнæ дурæн йæ хид кæмæй акæлы, ахæм 
хъæлæсæй, зæххæн йæ хуылфы уæвæг æгæндæг дунемæ 
дзурæгау, хъæрæй ныдздзырдта: 
- Гъей, цы фестут? Зæххытæ уæ нал хъæуы? Сыстут 
уæлæмæ! Зæлдаджы рон уын дзæгъæл баззад. Хицау ын нал 
ис. Келоты хъæла Самыр абон сæумæдæвдæгæй йæ тæккæ 
астæу ныббадти. Гы-гы-гы... 
Уырны уæ, зæппæдзтæй иу сым дæр нæ райхъуыст, ничи 
йæм ницы сдзырдта. Æвæццæгæн, бафсæстысты зæххæй. 
Уым, æвæццæгæн, зæххытæ бирæ ис. Мулк. Æхцатæ. Ам та? 
Ам та дарддæр адæм хæрынц кæрæдзийы фыд. 
Ничи никæуыл æмæ ницæуыл ауæрды. 
Загътон, æрдз йе ’нæзонд цотыл худгæ кæны. 
Алкæд нæ! 
2 
Гуанаты Зæкæрайæн уыд æфсымæр - Гадзыбе. Йæ 
кæстæр. Дæс æмæ йыл ссæдз азы рацыд, фæлæ бинон- 
ты хъуыддаг нæма бакодта - нæ йæ равдæлд. Истытæ уал 
рамбырд кæнон, зæгъгæ, куыстыты бын фæцис. Æртæ азы 
та кæм уыдис, уый хион-къабазæй зонгæ дæр ничи кодта. 
Цыдæртæ цыма йæ къухы бафтыд. Цыдæртæ, зæгъгæ, уый 
ныр дзурынц, фæлæ, дам, Гадзыбе дард Сыбыры æххуырсты 
куыстæй дзæбæх æхцатæ æрæмбырд кодта. Кæм сæ бакуы- 
ста, стæй йæ амарды фæстæ цы фесты, уый абон дæр ничи 
зоны. Зæкæра, дам, сæ кæмдæр бамбæхста, æмæ æхцатæ 
дæлимонты амæттаг баисты. 
Гадзыбе йæхиуыл йæ зæрдæ куы фæдардта, уæд йе 
’фсымæрæн бакой кодта, бинонты хъуыддаг мæ кæнын 

р 
хъæуы, æмæ байуарæм. Зæкæрайæн уый æнæнхъæлæджы 
хабар нæ уыд: йæхæдæг цалдæр хатты загъта Гадзыбейæн, 
фадæттæ скъуындæг сты, æмæ дæ сæрæн исты хос скæн, 
зæгъгæ. Хæдзарæй йæ тæргæ кæй кæны, уый Гадзыбейæн цы 
бамбарын хъуыд. Фæлæ, йæ хай нæ райсгæйæ, куыд ацæуа, 
стæй кæдæм? Уымæ гæсгæ, хуылыдз мæрзæздыхт къуыды- 
ры цурк къуырæгау, иу бон йе ’фсымæрæн комкоммæ загъта: 
- Зæкæра, нæ мæ фæнды, нæ ныхас дызгъуын фæндагыл 
ацæуа, уый. Нæ фыды бынтæй мæм уæрцы æгъдаумæ гæсгæ 
цы ’мбæлы, уый мын радт. 
Хæдзар уарын, мæ хуртæ, удæгас буар къуымых кардæй 
лыггæнæгау у. Туг дзы кæлы, рисгæ кæны. Зæкæрайæн йæ 
зæрдæйы уидæгтæ ссыгъдысты, йæ цæстытæ туджы ра- 
зылдта, фæлæ уайсахат исты сдзурын йæ бон нæ бацис. 
Нæй гæнæн. Хъæрæсейы бынтыл дыууæйæ бадтысты, 
иуæн цы хъæуы, иннæ дæр уый агуры. Гадзыбе та йæ бартæ 
хъахъхъæнын зоны - рагацау хъæуыхицаумæ гæххæтт 
балæвæрдта, æмæ хъуыддаг закъоны тых райста. 
Зæкæра нырма ныр бамбæрста, йе ’фсымæр йæ фæнд 
кæй нал аивдзæн æмæ йын йæ фарсæй дынджыр кæрдих 
тыхтынд кæй кæны, уый. Стыр мæт æй йæ быны скодта. 
Йæ бинойнаг Гæмауон, мæгуыр, нал ис, уый зæххытæ æмæ 
æрвтæ дæр нал хъæуынц, фæлæ хæдзары цот ис. Хæхбæсты 
уæлдай зæххытæ нæй - йæ хуымы гæппæл ын æрдæгыл 
куы ахауын кæной, уæд ма йæм цы баззайдзæн? Гадзыбе йе 
’фсымæры хурхы зылын стæгау ныссагъд, æмæ дзы куыд 
фервæза, Зæкæра ууыл тæрхæтты бын фæцис. 
- Гадзыбе, ам бинонтæ ис, ды та иунæг дæ, цæмæн ха- 
лыс искæй цард? И? Дæ цард аразын дæ фæнды, æмæ ацу, 
сараз æй, кæм дæ фæнды, уым, - æрæджиау загъта Зæкæра 
йе ’фсымæрæн. 
- Уый та дын цавæр ныхас у? - бадис кодта Гадзыбе. - 
Ау, мæ фыды бынтæй мæнмæ æппын ницы хауы? Стæй мæ 
кæдæм æрвитыс, кæм мын æрцæттæ кодтой зæххытæ æмæ 
бынæттæ? 
- Æхца дæм ис, балхæн исты къуым, бацъаппытæ йæ 
кæн... 
- Æмæ зæхх та? 
- Хицæуттæм ныффысс, дæсны куы дæ фыссынмæ, рат- 
дзысты дын. 
Зæкæра тынг хорз зыдта, сæ хъæуы пъазбынты уæлдай 

I5 
зæххытæ кæй нæй, уый. Зыдта йæ Гадзыбе дæр. Уымæ гæсгæ 
загъта йе ’фсымæрæн: 
- Кæрæдзийæн зæрдæхæрæн ныхæстæ цæмæн кæнæм, 
Зæкæра? Ацы хъæуы, хæдзар кæм саразон, ахæм зæхх нæй. 
Ис иу гæнæн. Цалдзер азы размæ сусæг-æргом сайæн митæй 
дæ къухы бафтыд Зæлдаджы рон. Хæдзары фаг дæр æмæ 
хуымзæххы фаг дæр мын у. Радт мын æй, æмæ нæ уæрсты 
хъуыддаг ууыл ахицæн уыдзæн. 
Цы, цы, фæлæ дзы Гадзыбе Зæлдаджы рон æрдомдзæн, 
уый Зæкæрайæн йæ фæсонæрхæджы дæр нæ уыд. Фондз 
мæкъуылхор замманайы уыгæрдæн. Хæдзаруат æмæ 
хуымзæххы фаг. Дæ фындзы бын. Фыдæй-фыртмæ 
Æхсæрджыны адæм сæ хъуынхъис кæуыл фæкалдтой, æмæ 
ныр Зæкæра сæрыстыр кæмæй у, уыцы зæххы гæппæл. Æри, 
дам, æй. Æмæ йæ фучъи нæ хъæуы? Фучъи дæ нæ хъæуы, 
Гадзыбе? 
- Дæ сæрызонд фæцыд, Гадзыбе? - худынæввонг 
фæзыхъхъыр сты Зæкæрайы былтæ. 
- Æппындæр нæ, - сабыргай загъта Гадзыбе. - Æргом 
ныхасы къæм нæй, æз хорз зонын, Зæкæра, уыцы зæхх 
дæумæ куыдæй бафтыд, уый. Куы мын æй радтай, уæд дæ 
ницы фæхъæудзæн. Мæн та хæдзарæн хъæуы. Æдас ран у 
цæрæнуатæн, йæ уæлдайыл та йын гутон ауадз, æмæ дын - 
хуымзæхх. 
Ницыуал сдзырдта Зæкæра. Сыстад æмæ хæдзарæй ра- 
хызт. 
Бонтæ цыдысты. Байуарыны тыххæй ныхас дыууæ 
æфсымæры æхсæн карзæй-карздæр кодта. Зæкæрайы 
цæстытæ сырхбынхуыз айстой - туг сæ ныббадт. Лæг зына- 
нæзына фæгуыбыр. Арæх-иу æй фенæн уыд Зæлдаджы роны 
сæрмæ Фæлдæхт дурыл лæугæ. Цæуыл хъуыдытæ кодта, 
уый йæхи йеддæмæ ничи зыдта. 
Зæрдæвæрæны мæй куы ахицæн, уæд Гадзыбе ацыд 
Скъæтты коммæ - Æхсæрджыны фыстæн рады фыййауæй. 
Фæлæ йæ ацыды размæ хъæбæрæй загъта Зæкæрайæн: 
- Хъуыддагæн фæстæдæрмæ æргъæвæн нал ис. Дыууæ 
къуырийы фæстæ мæ ардæм хъæуы. Ахъуыды кæн мæ 
уынаффæйыл. Кæннод... 
- Кæннод цы? - йе ’фсымæрмæ фæрсырдæм бакаст 
Зæкæра. 
- Не ’хсæн чи ’рлæууа, ахæмтæ разындзæн. 

I5 
- Кæмæй мæ тæрсын кæныс? 
- Тæрсын дæ нæ кæнын, ме ’фсымæр. Гæххæтт цæттæ 
у, куыддæр æрыздæхон, афтæ йæ хъæуыхицауы къухы 
ныссадздзынæн. Уый нын æндæр уынаффæ бакæндзæн. 
Гадзыбе Скъæтты коммæ ацыд сæумæцъæхæй. Зæкæра 
дуары хъинц фехъуыста, фæлæ бæлццоны фæстæ нæ ра- 
каст. Йæ зæрдæйы цы стыр маст сæвзæрд, уый йын йæ 
уд æхсыдта. Цавæр гæххæтт ныффыста Гадзыбе? Кæм ис 
ныртæккæ уыцы гæххæтт? Йемæ йæ ахастаид, цымæ... 
Æви йæ ам искуы ныууагъта? Уæд та йæ рацагурид. Цы нæ 
вæййы... 
Зæкæра хæдзар иннæрдæм рафæлдæхта. Йæ зæрдæ 
кæдæм æхсайдта, уыцы къуымтæй иу дæр æнæсгæрст нал 
ныууагъта. Никуы æмæ ницы. Æртыккаг бон изæрырдæм 
Гадзыбейы уаты æмкъул - дывæрцы - дурсисы лыстæг 
хуынкъæй Зæкæрамæ ферттывтой дыууæ зынджы 
къæртты. «Мыстулæг», ахъуыды кодта лæг æмæ нæзы цы- 
рагъ уæлдæр систа. Нарæг дывæрцы хъавгæ бабырыд æмæ, 
мыстулæджы цæстытæ кæцæй ферттывтой, уыцы дуртыл 
йæ къух æрхаста. Иу дзы фезмæлыд. Зæкæра йыл рахæцыд. 
АУР феуæгъд æмæ лæджы къахыл æрхаудта. Зæкæра талынг 
гайлайы йæ къух атъыста. Фæхæст дзы цыдæр тыхтоныл. 
Зыр-зыргæнгæ къухæй йæ раласта... 
Гадзыбемæ æхца ис, уый Зæкæра зыдта, фæлæ уыйбæрц... 
Зæкæра æмбисæхсæв сыстад, дзæкъул йæ роны атъы- 
ста æмæ мæйдары Зæлдаджы ронырдæм хъуызгæ-хъуызгæ 
араст. Фæлдæхт дуры байбынмæ бацыд æмæ тыхтон 
нывæрдта, рагацау кæй æрцæттæ кодта, уыцы бынаты. 
Йæ цармы хуылфæй чи агæпп кæна, уый дæр Зæкæрайы 
æмбæхсæн не ссардзæн. Уыцы ныфсæй фæзæрдæхъæлдзæг 
æмæ фæкæс-фæкæсгæнгæ сæхимæ фæраст. 
Иннæ бонтау та Зæкæра лæууыд Фæлдæхт дуры сæр 
æмæ каст Зæлдаджы ронмæ. Ам - уыгæрдæн, ам - æхца. 
Уым - Гадзыбе. Кард ын цыма исчи йæ зæрдæйы атъыста. 
Фæкаст та дидинæгæй цæхæркалæг уыгæрдæнмæ. Сабыр 
ирдгæйæ арф кæрдæг уылæнтæ-уылæнтæй уæлæрдæм аи- 
вылд. Йæ цæст æм цыма фæныкъуылдта, Зæкæрамæ афтæ 
фæкаст. 
Сдойны та Зæлдаджы рон. Нæ йын æй сæтты Саудзæгаты 
суадон. Нуазынæн æй æндæр цыдæр хъæуы, фæлæ цы, уый 
ныртæккæ Зæкæра зоны... 

I5 
Йе счъилтæй йæ дон амызт, афтæмæй Гадзыбе фæмидæг 
мусонджы. Ахæм ма дзы уарын уа. Йæ дзаумæттæ феппæрста 
æмæ хустæ йæ уæлæ æрбакодта. Артуаты фæнычы обау 
азмæста: норст цæхæры къæрттытæ ферттывтой. Нæзы 
цырагъы схъистæ сыл авæрдта, æмæ уадидæгæн сæ фæздæг 
скалд. Арт уал акæна, стæй уæд æхсæвæрæн дæр исты ма- 
дзал уыдзæн. 
Уарын нал æмæ нал æнцайы. Арвы гæрахмæ Гадзыбейы 
зæрдæ базыр-зыр кæны. Нæ уарзы арвы нæрын, йæ ферт- 
тывд та йын йæ уд йæ къæхты бынтæм аскъæфы. 
Бынтондæр æрталынг. 
Арв ферттывта, æмæ уымæй Гадзыбейы цæстытæ атартæ 
сты. Уысмы фæстæ райхъуыст къуырмагæнæг къæр-къæр. 
Фыртæссæй срæйдта Абырæг, стæй фæхъус. Æвæццæгæн, 
сугдон сарагонды къуыдырты æхсæн нымбæхстис. 
Цырагъдарæныл нæзыйы æхсныфтæ авæрон, зæгъгæ, 
Гадзыбе рæвдз фестад. Цыдæр къæрцц йæ хъустыл ауад. 
Йæ сæр фæзылдта дуармæ æмæ ауыдта топпы дзых. Бæргæ 
ма аппæрста йæхи фæрсырдæм, фæлæ байрæджы: æнахуыр 
цæхæр ын йæ цæст акуырм кодта, æмæ йæ риуы цыдæр 
судзгæ уылæн анхъæвзыд. Йæ хъусты ма азæлыд топпы 
гæрах, стæй æнæхъæнæй дæр сау фæлмы аныгъуылд. 
Зæкæра мусонгмæ бацыд, иу каст фæкодта Гадзыбемæ, 
стæй судзгæ æхсидæвтæ райста æмæ сæ мусонджы цыппар 
тигъы цары бын батъыста. 
Скъæтты комы сæрдыгон дарæнтæ Æхсæрджынмæ 
хорз зынынц. Бекаты Хадзы æмæ йæ фырт Базыр тапкайы 
бын бадтысты æмæ, арв æмæ зæхх кæрæдзийы куыд хостой, 
уымæ кастысты. Скъæтты комы хæдсæрмæ та арв æбуалгъы 
’рттывд фæкодта. Бæстæ та гыбар-гыбур ссис. 
- Кæмдæр арв æрцавта, - йæ зачъейыл йæ къухтæ æр- 
уадзгæйæ, загъта Хадзы. 
- Йе къæдзæх, йе бæлас, - бафиппайдта Базыр. - Цы- 
фæнды дæр кæнæд, мах - мидæгæй, уый... - лæппуйы ныхас 
æрдæгыл аскъуыд: Скъæтты комырдæм джихæй кæсгæ баз- 
зад. - Баба, уалæ-ма кæс, уый цы у? 
Скъæтты комы тигъыл цыдæр ферттывта æмæ ахуыс- 
сыд. Стæй та ногæй ссыгъд. Уысмæй-уысммæ тыбар- 
тыбургæнæг рухс ирдæй-ирддæр, стырæй-стырдæр кодта. 
- Фыййæутты мусонг ма ссудзæд. Арв æй æрцавта, 
æвæццæгæн, - бакатай кодта Хадзы. 

I* 
Зæронд лæг йæ бынатæй сыстад. 
- Хъаймæты хъуыддаг у уый. Фыййау Гадзыбе 
æнæфыдбылыз нæу. Марадз, Куыцыккимæ бæхтыл абадут 
æмæ дарæнтæм суайут. 
- Ацы уарыны? 
- Лæг æнæфыдбылыз нæу! - фæхъæр кодта Хадзы æмæ 
уынгмæ фæцæуæг. 
Нæ фæрæдыд Хадзы. Басыгъд Гадзыбе æд мусонг. 
Адæм хабар лыстæг сасирæй балуæрстой, фæтæрхæттæ 
йыл кодтой, Гадзыбе уæларвон тыхты йæхимæ цæуыл 
смæсты кодтаид, зæгъгæ, кæрæдзийы фарстой, хатыртæ 
фæкуырдтой. Стæй ныхъхъус сты. Æгъдаумæ гæсгæ 
Гадзыбейы баныгæдтой, иу цæссыг ыл ничи æрæппæрста, 
афтæмæй. Зæкæра хуымæтæджы маст фæкодта йе 
’фсымæрыл. Тæфæрфæс ракæныны тыххæй-иу йæ разы 
исчи куы ’рлæууыд, уæд-иу йæ цæстытæ дæлæмæ æруагъта 
æмæ-иу йæ къухтæ фæйнæрдæм акодта, Хуыцауы фæндты 
ныхмæ цæуын никæй бон у, зæгъгæ. 
- Куывд скæн, куывд, Зæкæра, æмæ Гадзыбейы 
тæригъæдтæй исты хуызы ссыгъдæг кæн дæ хæдзарвæндаг. 
- Раст дын зæгъынц, Зæкæра, æрвдзавды тыххæй бирæ 
лæгъстæ кæнын хъæуы. 
Ахæм ныхасгæнджытæ дзæвгар уыд. 
Æмæ сфæнд кодта Зæкæра æцæгæйдæр куывд скæнын. 
Уыцы хъуыдымæ Зæкæра æрцыд, Фæлдæхт дуры сæр куы 
лæууыд æмæ Зæлдаджы ронмæ дзагцæстæй куы каст, уæд. 
Уыцы æбуалгъ фæндæй фендзыг суанг тугмондаг Зæлда- 
джы рон дæр. Хуры бынты бауайæг мигъы бындзыг ыл йæ 
аууон æрæппæрста, æмæ уымæй уыгæрдæны цæсгом фæтар. 
Фæлæ уый Зæкæра нæ федта. Æндæр уыд йæ мæты сæр. 
Ныр йæхи у Зæлдаджы рон. Уый нæ, йæхи сты Гадзыбейы 
æхцатæ дæр. Ахсæв сæ хъуамæ хæдзармæ ахæсса. Уæвгæ 
дзы нырма пайдагæнæн нæй. Адæм исты куы фæхатой. 
Хадзыйы къуда гал дзæгъæлдзу кæны. Кæс, æмæ та дæлæ 
ссæуы Зæлдаджы ронмæ. Цал æмæ йæ цал хатты аздæхта, 
фæлæ - марадз-зæгъай. Зæкæра æрхызт дуры сæрæй æмæ 
сындæггай уыгæрдæнырдæм араст. 
Галы бæргæ аздæхта, фæлæ, стур кæуылты бахызт, уым 
сындзæмбонд фæкъахыр. Уый рæвдзытæ кæныныл фæцис. 
Нæ бафиппайдта, арв куыд æрбахгæдта, уый. Æрмæст 
дзæбæх куы рафутт кодта, уæд фембæрста - ныртæккæ 

р 
уаргæ кæндзæн. Йæ дымджытæ амбырд кодта æмæ тагъд- 
тагъд фæцæуæг. 
Дынджыр æртахы цъыкк фæцыд рыгæйдзаг зæххыл. 
Стæй дыккаг, æртыккаг. Арв ферттывта. Зæкæра лидзæгау 
акодта. Ногæй та арвы цæхæр акалд. Райхъуыст йæ 
тæрсынгæнæн къæр-къæр, æмæ арвы бын фегом. 
Зæкæра йæ уæлæфтауæй йæ сæр амбæрзта, афтæмæй 
Фæлдæхт дуры байбынмæ йæ ных сарæзта. Иу каст фæкодта 
хæрдмæ: сау-сауид арвы риугуыдырыл ауыдта Гадзыбейы 
цæсгом. «Кæдæм фæлидзыс, хифыдхор?!», ауад йæ хъустыл, 
стæй йын цыма йæ сæр исчи сырхзынг ехсæй ныццавта: 
йæ цæстытæ атартæ сты æмæ размæ бахаудта. Комбæстæ 
ныррухс, æмæ уыцы æвирхъау æрттывдæй Æхсæрджыны 
цæрджыты зæрдæтæ базыр-зыр кодтой. 
- Кæмдæр арв æрцавта, - загъта Хадзы æмæ йæ за- 
чъейыл йæ къух æруагъта. - Цымæ чи... - зæронд лæджы 
ныхæстæ æбуалгъ къæр-къæры бын фесты... 
- Арв Зæкæрайы æрцавта! Зæкæрайы арв æрцавта! - 
хъæр кодта Базыр, Фæлдæхт дурырдæм къухæй амонгæйæ. 
Уарын фæхъус. Æдзæмæй аззад дуне. Адæмтарстхуызæй 
лæууыдысты уæлхæдзæртты æмæ кастысты, къорд 
лæппуйы Фæлдæхт дурмæ куыд згъордтой, уымæ. 
- Мачи йæм бавналæд! 
Уый донæвдылд уæлдæфы азæлыд Хадзыйы удаист 
хъæр. 
- Фæндыр рахæссут! Фæндыр рахæссут, мæлинæгтæ! 
Хъазт саразут! Кафгæ æмæ заргæ кæнут, æнамонд адæм! 
Хатыр курут! 
Ныффæлдæхт Зæлдаджы роны арф кæрдæг. Бафсæст 
тугæй æмæ ныххуыссыд. Цымæ ма кæрдынæн сбæздзæн? 
- Зæкæрайæн дзургæ кодтой, куывд скæн, куывд, æмæ 
де ’намонд æфсымæр Гадзыбейы тæригъæдты тыххæй ха- 
тыр ракур, фæлæ нæ байхъуыста. 
- Нæ байхъуыста, æмæ дын уый йæ пайда. 
Адæм алы ныхæстæ кодтой. 
2002 аз. 

р 
САУЛÆГ 
Адæймаг, дам, тугмондаг у. Чи зоны, афтæ у. Чи зоны, 
афтæ нæу. Æз иунæг хатт федтон тугнуазæг лæджы, 
фæлæ мæм адæймаджы хуызæн нæ фæкаст. Уæд Табеты 
Бетъыр кусарты тугмæ къус бадардта, куы айдзаг, уæд йæ 
алывæрстæм хæйрæджы каст акодта æмæ йæ анызта. Абон 
дæр ма йæм кусартгæнæг лæгтæ зулмæ кæсынц, мæнæн 
та мæ цæстыты раз ис уыцы ныв. Æнад ныв. Туг дойны 
сæттæн нæу. Стæй - хæринаг дæр. Бетъыр та афтæ дзырдта 
цингæнгæ: «Мæнæн туг хорз тайы». 
Нæ фыдæлтæ тугæн йæ уындæй тарстысты, йæхицæй 
та йын ард хордтой. Æрмæст иу хатт фехъуыстон мæсты 
лæгæй ахæм ныхас: «Æз ын мæ туджы цъыртт йæ хъуы- 
ры ауадздзынæн!». Гъæй-да-гъа! Афтæмæй та нæ адæм сæ 
маст тугæй исынмæ нæ тагъд кодтой. Сæ тæппудæй? Нæ - 
æгъдауæй. Лæгдзинад уыд уыцы æгъдауæн йæ кæрддзæм, 
æз æппæты сæр дæн, уыцы хъуыды уыд адæймагæн йæ 
нысан æмæ йæ сæрыстырдзинад, йæ хотых. Хъама сласын 
æнцон у, зындæр - фæстæмæ йæ кæрддзæмы нытътъыссын. 
Туг исын - тæвдтугты уромæг. Уыдон-иу дзырдтой: туг 
тугæй æхсадæуы. Зондджындæртæ дзырдтой: туг тугæй не 
’хсадæуы. Чи сæ растдæр у? Цы федтам æмæ цы уынæм, уым 
фыдæлты æмбисонд йæ рæстдзинад фараст хуызы æвдисы. 
Туг исыны æгъдау куы нæ уыдаид, уæд адæм кæрæдзи 
фæцагътаиккой. Уæддæр... Туджы ад махæй алчидæр 
зоны: гыццыл сывæллонæн йæ къух куы фæцъæррæмыхст 
уа, уæд æй æппæты фыццаг йæхæдæг астæры... Уый у хи 
туджы ад. Уыцы туг æнад æмæ адджын у. 0, туг хæрынæн 
дæр, нуазынæн дæр нæ бæззы. Фæлæ йæ уæддæр хæрæм 
æмæ нуазæм. Афтæ мачи банхъæлæд, æмæ, дæ къухы цы 
сындз бауади, уымæй скæлгæ туг æрмæст дæхи у. Нæ, уый 
не ’ппæты туг у, æмæ йæ цæсты гагуыйау хъахъхъæнын 
хъæуы. «Мæнæн туг хорз тайы» - дзырдта уыцы лæг. Нæ, 
уый хынджылæг кодта. Æви нæ кодта? Куыд хъуамæ зæгъа, 
туг мæнæн хорз тайы, зæгъгæ? Мæ хуртæ, туджы хæрд æмæ 
туджы ’фхæрд царды кæдфæндыдæр æмæ кæмфæндыдæр 
иикæмæн тайынц. 

г* 
1 
Датетыхъæуы бирæ фæсивæд уыд, æмæ, хъазт кæм 
æрцарæзтаиккой, уыйбæрц бынат Фæйзæты дæлбазыр 
нæ ардтой. Хæст рагæй лæууыд сæ къæсæрыл, æмæ 
Датетыхъæу хъазты бæсты сæхи рагæй хæстмæ цæттæ код- 
той. Чи сын æй загъта, уый нæ зонынц, фæлæ, дам, дæ кæд 
сабыр цард фæнды, уæд дæхи хæстмæ цæттæ кæн. Хъæу 
ацис дыууæ дихы - уæллæгтæ æмæ дæллæгтæ. Кæйдæр 
зондæй уæллæгтæ Темыры фарс фесты - хъæздыг знаг 
алкæй æлхæнынмæ дæр дæсны уыд. 
Дæллæгтæй ма чи баззад, уыдон мæсыгмæ бацы- 
дысты æмæ уырдыгæй хæцын райдыдтой. Бон, дыууæ, 
æртæ... Ацайдагъ хæст. Мæсыджы къултæй зынг хаудта, 
фæлæ - марадз-зæгъай. Цыппæрæм бон лæбурджытыл 
мæсыджы бадджытæ дур калын райдыдтой. Знагæй дзæвгар 
куы фæхъуыд, уæд уыдон дæр тæрхоны æрбадтысты, 
дарддæр цы кæнæм, зæгъгæ. Адæм сæ райгуырæн зæхх 
куы хъахъхъæной, уæд сын басæттæн кæй нæй, уый зыдта 
Темыр дæр æмæ йæ къуызыппаты æрæмбырд кодта. 
- Фондз æмæ фондзыссæдзæй хæцут уыцы мæсыджы 
ныхмæ, фæлæ уæ бон ницы у. 
- Цыппар дунейы уæлдæр, мах ныхмæ чи фæлæууа, 
ахæмтæ нæй, фæлæ уым, æвæццæгæн, хæйрæджытæ ба- 
дынц... 
- Дзæгъæл ныхæстæ. Сæхицæй сын искæй баххуырсут. 
- Уæййаг не сты, паддзæхты паддзах. 
- Æхцайы ныхмæ дæлимон дæр нæ лæууы. Балхæнут сæ. 
- Кæй балхæнæм, паддзæхты паддзах? 
- Нæ ныхмæ чи лæууы, уыдонæй искæй. Хорз æмбисонд 
сæм ис: «Мæсыг хи дурæй хæлы». Æз хорз зонын ацы 
адæмæн се ’ртæ знаджы: мулк сæм бæрзонддæр у зондæй, 
алчидæр сæ иннæмæй йæхи уæлдæр æвæры, иу дзы 
иннæмæй хуыздæр куы уа, уæд уый йе ’нæуынон у. Замманай 
гæнæнтæ. Ды та афтæ зæгъыс, дæлимонтæ. 
- Адон уыдонæй не сты, паддзах. 
- Сыгъзæрины зæлланг алкæй хъусæн дæр æхсызгон 
мыртæ хæссы, фæнды моладзан уа, фæнды - сих... 
Саулæг хъавгæ-хъавгæ схызт дурæмбонды сæрты 
æмæ бахызт цатырты фæзмæ. Хъахъхъæнæг æй уайтагъд 
æрурæдта. 

I5 
- Æз хæссын хорз хабар паддзахæн, кæд гæнæн ис, уæд 
мæ йæ фæсдзæуинтæн сæ дæлдæрмæ бауадз. 
Рацыдысты фондзæй. 
Саулæг дæргъвæтин ныхасыл не схæцыд. 
- Ис иу гæнæн, паддзæхты паддзах... 
- Уый паддзæхты паддзах нæу, уый йæ фæсдзæуинты 
дæлдæру, гауыр... 
- Гы-гы...Мæнæн уый уæддæр паддзах у... Кесенаты 
мæсыг никуы айсдзыстут, сæ дон сын куы нæ бацауазат, 
уæд. 
- Ды сын зоныс сæ суадоны гуырæн? 
- Зонын, æлдар. Фæлæ йын афтæмæй фенæн нæй. 
- Дзур, куыд æмбæлы, афтæ. 
- Хабархæссæгæн мызд фидын хъæуы... 
- Цас дæ хъæуы? 
- М-м. Дæс сыгъзæрины. Уыдон фаг уыдзысты. 
Темыр смæсты. 
- Æз никуы федтон фыддæрты. Фæлæ цы гæнæн ис? 
- Хæргæфсæн цæхх ратдзыстæм, æртæ боны йæ скъæты 
фæдардзыстæм, стæй йæ куы ауадзæм, уæд дон йæхæдæг 
ссардзæн, паддзæхты паддзах. Афтæ зæгъы хабархæссæг. 
- Æмæ уый уæхицæй искæй сæр куыд не ’рцахста? 
- Фыдбоны бæстæ у, паддзæхты паддзах, адонæн чи цы 
зоны... 
Æртæ боны фæстæ донгъуыдгæнæг хæргæфс 
скъæтæй ратахти, смудгæ-смудгæ фахсмæ суади æмæ йæ 
сæфтджытæй зæхх къахынмæ февнæлдта. Цалдæр уысмы, 
æмæ галы сыкъатæ зæххæй скалдысты. 
- Нæ уын дзырдтон, дон сæм ацы сыкъатыл цыд, ныр 
сæ хъару асæтдзæн - бацин кодта Саулæг, йæ цæсгом хурау 
ныррухс æмæ ма йæ ныхасмæ сабырæй бафтыдта: - Ныр 
мæ маст сисдзынæн Борæбазыгæй... 
Темыры фæсдзæуинтæй иу Саулæгмæ лæмбынæг нык- 
каст, стæй йæ цыдæр æнахуыр æвзагæй сабыргай бафарста: 
- Цæмæн бакодтай афтæ? Ай дæхи бæстæ куы у... 
Фондз боны фæстæ Кесенаты мæсыггæстæ дуар фегом 
кодтой æмæ хъазуат рацыдысты. Æфсадæн цалдэер лæджы 
цы амарын хъуыд. Фæлæ уый диссаг нæ уыд. Темыр йæ 
фæсдзæуинтæм бадзырдта æмæ сын загъта, цæмæй йæм 
хабархæссæджы æрбакæной. 
- Æз ам дæн, æлдар, - къæзгæ загъта Саулæг æмæ йæ 

I5 
сæр бынмæ æруагъта. - Мæ лæггады тыххæй мæм исты 
хæрзиуæг хаудзæн, уый зонын, дæ фæсдзæуинтæ дын æй 
дзырдтаиккой. 
- О. Ды кодтай æхцайы кой, хабархæссæг, - загъта 
Темыр, Саулæгмæ цъынддзастæй кæсгæйæ. - Фæлæ 
æхцайæн кад ис, гадзрахатæн та - нæй. Дæ бинонтæ кæм 
сты? 
Саулæг афæлурс. 
- Уæлæ Хъæдæргъæвæны, хохы фахсыл - мæ хæдзар. 
- Æркæнут сæ ардæм. 
Саулæг зыр-зыргæнгæ каст, йæ бинонты йын иугай 
Темыры размæ гуыппытæгæнгæ куыд кодтой, уымæ. 
- Йæхиуæтты чи уæй кæны, уый мах та дæс хатты ауæй 
кæндзæн. Ныццæгъдут сæ! 
- Паддзæхты паддзах, - уый дзырдта йæ фæсдзæуинтæн 
сæ зондджындæр. - Хабархæссæджы амарын диссаг нæу, 
фæлæ йæ кæстæртæн ныххатыр кæн. 
- Цæмæн? Калмæй калм гуыры. 
- Иттæг раст. Æз дæр уый кой кæнын... Иннæ хатт куы 
’рбацæуæм, уæд та нæ бахъæудзысты... 
Ехх, æвæдза... Уыдон раджыйы хабæрттæ сты. Фæлæ, 
цымæ, цы аивта рæстæджы цыдæй? 
2 
Ацы бынат хуыйны Хуссар. Уæдæ... Фыдæлтæ сæ цæрæн 
бынат хуры фæлмæн хъарммæ уырзæй-уырзмæ уымæ гæсгæ 
февзæрстой æмæ сæхицæн бынат уымæн ам скодтой. Суадон 
- сæ рæбын, зæйуатæй - дард, дымгæйæн - æнцонцæвæн, 
цы ’мбарут, мæ хуртæ, уыдæттæн, - сыгъдæг уæлдæф сæм цы 
хæсса, æндæр Галæгон йæ фыргауырæй дæр уыцы хъæуæн 
фыдбылыз нæ ракæндзæн. Хъæу дæр хъæуы хуызæн куы 
уаид... Алы хæдзары дæр - фынддæс - ссæдз бинойнаджы. 
Басджын, хъомысджын хæдзæрттæ, чызджытæ - бæлæсты 
хуызæн, лæппутæ - къæдзæх чи адæрæн кæндзæн, ахæмтæ. 
Хъæуæн, Къуылдымтæ, зæгъгæ, йæ ном. Раздæр дзы чи цар- 
дис, уый мах нæ зонæм, фæлæ дзы фæстагмæ баззадысты 
æрмæстдæр дыууæ мыггаджы - Аратæ æмæ Акатæ. 
Фыдыбæстæйы Стыр хæсты хæдразмæ Къуылдымты 
дæллаг кæрон Акатæй цард Декъо, зæгъгæ, иу лæг, Дона - 
йæ бинойнаг. Фосджын, хорджын хæдзар. Цардæй къæртт 

I5 
æппæрстой. Дæс азмæ Донайæн рацыд дыууæ лæппуйы 
æмæ иу чызг, мад æмæ сыл фыд цинæй мардысты, цард 
сæм йæ мидбылты худт. Иу райсом Декъойы хистæр лæппу 
Хъараман Араты Уæркъайы фырт Сæрæмыхъоимæ хъа- 
зыдысты, лæппутæ, куыд вæййы, афтæ цæуылдæр ра- 
хыл сты, æмæ Сæрæмыхъойæн йæ фындзы туг æркалд. 
Сæрæмыхъо сæхимæ кæугæйæ сызгъордта æмæ хабар йæ 
фыдæн радзырдта, Хъараман мæ фыднад фæкодта, зæгъгæ. 
Уæркъа тынг смæсты. Рагæй йын уæнгæлы ад кодта Декъо, 
амалджындæр лæг уыд, стæй йæ адæм дæр фылдæр уарзтой, 
фæлæ йын æфсон нæ уыд Декъойы тыххæй исты æргом ны- 
хас зæгъынæн. Дуармæ бадт æмæ хъуыдытæ кодта 
Уæркъа уыцы ’хсæв сбадт æмæ фыстæг ныффы- 
ста хицæуттæм, фæлæ, гæды лæг кæй уыд, уымæ гæсгæ 
фысгæ кодта галиу къухæй, цæмæй йæ мачи базона: «Иу 
бон сходкæйы Акаты Декъо тынг карзæй дзырдта власты 
ныхмæ. Ахæмтæн бынат хъуамæ ма уа нæхи раст адæмы 
æхсæн. Ацы хабар уын хъусын кæны уæ хæрзгæнæг». Æфсон 
ын Сæрæмыхъойы над нæ уыд, фæлæ йе ’нæуынондзинад 
Декъомæ, æмæ ныр Сæрæмыхъойы надимæ йæ зæрдæйы 
фехъал гадзрахаты сырд. 
Бон дæр нæ рацыд, афтæ «сау халон» фæзынд æмæ 
уæрыччы ласт акодта Декъойы, йемæ ма йын фæтчыгъæдæн 
йе ’фсымæр Къотыры дæр авæрдтой, нæ пълан нæ ’ххæст 
кæнын хъæуы, зæгъгæ, æмæ дыууæ лæджы уадидæгæн 
хъæуæй дымд-далагъан фесты. Бæргæ ма раппæрста Дона 
йæхи, бæргæ ма ныддæвдæг йæ лæджы хъæбæр цырыхъхъ- 
ыты хъустыл, бæргæ ма куыдæй скъуыдысты Декъойы 
кæстæртæ, фæлæ... 
*** 
Декъо, дам, кæмдæр бутыркæйы бады, а ныр æй фех- 
сдзысты æви нæ, зæгъгæ, ахæм цыдæр фæлурс ныхæстæ 
хохмæ байхъуыстысты, фæлæ Къотырæй ницы хабар уыд. 
Дона æвæстиатæй Къотыры бинойнаг Дзафæмæ сызгъор- 
дта æмæ йын афтæ зæгъы: 
- Фæстиатгæнæн нал ис. Цом, суайæм нæ лæгтæм, уæд 
та ма сын истæмæй аххуыс кæндзыстæм. 
- Цæмæй, мæ бындур фехæла? - кæуын райдыдта 
Дзафæ. - Мæ мæгуыр зæрдæ йæ зоны, уый афонмæ... 

I5 
- Нае, тæрсын нæ хъæуы, нæ хæрæфырт Алыксандр 
оргæнты бады, æмæ ма мæ зæрдæ æрмæстдæр ууыл дарын. 
Кæд исты... Цом, Дзафæ. Кæд? Хорз уыдзысты хъуыддæгтæ. 
- Афтæ мæ зæрдæ ницæуылуал лæууы, Дона. Куыд, цы? 
Мæхи фæрсын, чи нæ бын кæны, зæгъгæ, фæлæ мæ-гъа. Чи 
мын дардзæн мæ сабиты, Дона? 
- Ма дзур, æвзæр фæндтæ ма кæн, Дзафæ, райсом... 
Мæхи зæрдæ дæр хуыздæр бынаты нæй. Райсом... Чи зоны, 
рæсугъддæр уыдзæн нæ райсом... 
Æцæгæй, рæсугъд райсом уыд. Уыцы райсом... Дона æмæ 
Дзафæ Чертыбийы галуæрдоны бабадтысты, Мæцутæмæ 
æрцыдысты, цыдæр бричкæйыл сбадтысты, фæлæ дарддæр 
Цыколайæ горæтмæ куыдтæтæй схæццæ сты, уый бирæ 
дзуринаг хабар у. Æхсæв баззадысты вагзалы (уый дæр 
сын чидæр бацамыдта, æндæр ын сæхæдæг цы зыдтой, 
фæлæ Дзафæ раздæр куы зыдтаид, вагзалы бандæттæ ахæм 
хъæбæр сты, уый, уæд дзы ницы хуызы бахсæвиуат кодтаид, 
сæрдыгон уыгæрдæн уымæй бирæ фæлмæндæр вæййы). 
Вагзалы æхсæвгæс сæ æртыккаг хатт куы райхъал кодта, 
уæдмæ æрбарухс, æмæ дыууæ сылгоймаджы фæгæппытæ 
кодтой. Дона йæ кæсæмир кæлмæрзæн йæ сæрыл ахæм тыхт 
æрбакодта, æмæ йæм лекъаг базаргæнæг сылтæ джихæй 
кæсгæ аззадысты - ахæм ма дзы рæсугъд уа! Дзафæ сæм йæ 
цъæх цыргъ цæстытæй адзагъул кодта, æмæ уыдон дæр сæ 
бынæтты фæстæмæ æрхуыссыдысты - нырма раджы уыд... 
Дона æмæ Дзафæйæн ахæстоны цурмæ фæндаг бацамы- 
дта цыдæр æнæхæдзар лæг иу авг хохаг арахъыл. Дзафæ ма 
йæм фæстæмæ дæр фæкаст - æгæр зынаргъ ын ныллæууыд, 
уыцы авг горæтаг чекисттæн гæртамы иу хай уыд. 
Иу стыр уынджы, ахæстоны дæлбазыр, цъæх нæууыл 
куы ’рбадтысты, уæд сæ цымæ улæфынæн уæлдæф иуæн 
дæр нал фаг кодта. 
- Ам мын ис, фæлæ йæм куыдæй баххæссон, Дона? - йæ 
улæфт ныхъуыргæ кодта, афтæмæй дзырдта Дзафæ. 
Дона, хъæбæрдæр сылгоймаг, уыцы ныхæстæ ницæмæ 
æрдардта, æрбадт нæууыл æмæ йæ дзыхы дзаг цъæхснаг 
хъæлæсæй ныхъхъæр кедта: 
- Декъо! 
Ирон сылгоймаг, æвæдза, искуы сдзырдта йæ лæджы 
ном?! Фæлæ йын ныр æндæр гæнæн нæ уыд. Лæг æмæ ус 
кæддæриддæр уыдысты бæстæн æмбæрзæн, иу дзы куы 

I5 
фæхъæуа, уæд дунейæн уазал у. Æнад цард. Раст цыма цард 
ныййих вæййы. Цардæмбал - арты хъарм... Йæ зæрдæ 
йæ кæдæм скъæфы, уыцы дзæнæт. Фыды хæдзар - цæгат. 
Лæджы хæдзар - хургом. Хъарм. Фæлæ ныр уыдзæн уазал... 
- Декъо! 
Дзафæ цыма фехъал уыцы хъæрмæ. 
- Къотыр! 
- Декъо! 
- Къотыр! 
Иу мæллæг милиционер æрцæйцыд уынджы. 
Сылгоймæгты куы федта хъæргæнгæ, уæд сæм бацыд æмæ 
сæ зекъуци кæнын райдыдта, ам хъæр-хъæлæба цы систат, 
зæгъгæ. Дона йæм сыстад, йæ къухы йын хиконд дзормæ- 
къуызымон къалбас фæтъыста æмæ йын загъта, йæ дзыхыл 
куы хæца, уæд ма йын райсом дæр ахæм къалбас кæй рат- 
дзысты. 
- Æмæ сымах чи стут? - æнæнхъæлæджы фæлмæнæй 
бафарста милиционер. 
- Елхотæгтæ. Мæнæ нæ гогызтæ æмæ къалбастæ уæймæ 
сластам. Ныр не ’мбæлттæм æнхъæлмæ кæсæм. 
- Хорз. Æрмæст хъæр ма кæнут, стæй ам ма бадут, ацæут 
æмæ, кæм уæ фæнды, уым бадут! Ай мæнæн мæ участок у! 
Милиционер ацыд, Дона Дзафæмæ бакаст, йæ 
къуызымонтæй ма йæм цы баззад, уыдон хицæн дзæкъулы 
авæрдта, изæры та нæ куы бахъæуой, зæгъгæ, æмæ та йæ 
дзыхы дзаг ныхъхъæр кодта: 
- Декъо! 
Йæ хæдфæстæ азæлыд Дзафæйы хъæр. 
- Къотыр! 
Бæстæ уыд сабыр. Тæгæры сыфтæрты сыбар-сыбурмæ 
адæймаджы хъустæ цыдæрхуызон зыв-зыв кодтой. Иуафон 
уæлдæфы æнахуыр лæмæгъ уылæнау ленкгæнгæ рацыд 
нæлгоймаджы хъæрзт-улæфты хуызы дæргъвæтин æмæ 
рыстæйдзаг ныхас: 
- Данæ!.. (афтæ хуыдта Декъо йæ усы). Данæ! 
Дона фестъæлфыд. Уый йæм дзырдта йæхи Декъо. 
Кæцæйдæр. Мæрдтæй. Дæлмагуырæй. Дард кæцæйдæр. 
Дона ныхъхъæр кодта: 
- Декъо! 
- Æз ам дæн, Данæ! 
- Æз дæр ам дæн, Декъо! 

р 
- Цæмæн, Данæ? 
- Дæумæ ссыдтæн, Декъо! 
Дона йæ сæвджын гуыр æрбатыхта хауджын 
кæлмæрзæны æмæ ныккуыдта. Дзафæйы цæхæркалгæ цъæх 
цæстытæ зынджы къæрттытау ферттывтой æмæ ныхъхъæр 
кодта: 
- Декъо, Къотыр демæ нæй? 
Дзуапп нæ уыд. Дона йæ сæрыл схæцыд. Ахæстоны 
хуылфæй райхъуыстысты цыдæр гуыппытæ, цыдæр æмыр 
зæлтæ, стæй Декъойы удаист хъæр: 
- Лидзгæ, Данæ, уырдыгæй! Ничиуал ис! Лидзгæ! 
Сывæллæттæ!.. Ей! 
Декъойæн ма Алыксандримæ фæстаг фембæлдмæ баз- 
зад дыууæ сахаты. 
*** 
Уый диссаг куыд нæ у - кæцæйдæр хъуыст куы- 
ройы зыгъгъуытт-зыгъгъуытт. Цыма ссадта адæймаджы 
стджытæ. Бадтис «двойкæ». Сæ цуры - Декъо. Æрмæст ны- 
хас кодтой дыууæйæ. Декъо - сау нады фæстæ, тыххæйты 
ма лæууыд йæ къæхтыл, æмæ оргæнты кусæг Алыксандр, 
йæ хæрæфырт. Алыксандр бирæ рæстæг цыдæр гæххæтмæ 
фæракæс-бакæс кодта, стæй йæ сæрыл схæцыд, Декъойы 
цæстытæм æдзынæг ныккаст, стæй йæ сабыргай бафарста: 
- Мæлыс æви нæ? 
- Ауадз мæ мæ хъæбултæм, Алыксандр, - фарст цыма 
нæ фехъуыста, ахæм хъæлæсыуагæй загъта Декъо. - Иумæ 
куы хъомыл кодтам... Цы мын кæнын кæныс, мæ сæрæн 
куы ницы зонын, уæд? 
- Ды бирæ цыдæртæ зоныс. Таубеты Дзæрæхмæт 
адæмы уæйгæнæг у æви нæу? 
- Ницы йын зонын. Цы мæ баййардтай? 
- Ды алцыдæр зоныс. Ды колхозы фос ластай æмæ сæ 
уыдонæн уæй кодтай. 
- Мæ рæстдзинад дын куыд бамбарын кæнон, нæ зо- 
нын. Æз хуымæтæг фыййау дæн. Æз ницы зонын уыцы 
хабæрттæн. 
- Ныхас дардыл цæуы, фæлæ дæу абон агæрах 
кæндзысты. Дæ цотæн ма исты фæдзæхсыс? 
- Гæрах та цы у? 

I* 
- Агæрах дæ кæндзысты, хъ-м-ххе. Дæ цард фæцис. 
Декъо фæтарст уыцы ныхасæй æмæ афæлурс. 
- Æмæ мæ сывæллæттæ та? 
- Дæ сывæллæттæм кæсæг уыдзæн. Паддзахад! 
Декъо мæстæлгъæд худт бакодта. 
- Паддзахад сын мæн нæ баивдзæн. 
- Баивдзæн. Бирæтæн баивта паддзахад сæ фыдæлтæ 
æмæ сæ мадæлты. 
Декъо йæ алыварс аракæс-бакæс кодта. 
- Æз иунæгæй мæрдтæм нæ ацæудзынæн. Мæлын та 
зын нæу. 
- 0, раст у, мæлын зын нæу. Æнцон у. 
- Æмæ уæд ды цæуылнæ мæлыс? 
- Мæнæн не ’мбæлы. Æз паддзахады хæс æххæст кæнын. 
Мæнæн хицауад куы зæгъа, дæ мады Сыбыры бинаг къæй 
бакæн, зæгъгæ, уæддæр æз цæттæ дæн. 
- Ды цæттæ нæ дæ, ды фос дæ. Уæвгæ фос дæр афтæ нæ 
бакæндзæн. 
- Дзур, цы дæ фæнды, уый, фæлæ дын æз уыцы 
ныхæстæм дæ хæмхудтæ ныссæтдзæнæн.. 
- Алыксандр, зон, ды мæн асламæй нæ арвитдзынæ 
уырдæм, - загъта Декъо, цæуылдæр лыстæг ахъуыды 
кæнгæйæ. - Уæвгæ... Алыксандр, мæ хъæуккаг, мæ къа- 
баз... Иумæ куы хъомыл кодтам... Фæтæригъæд мын кæн. 
Мæнæн нæ - мæ сабитæн. 
- Уыдоныл мæтгæнæг уыдзæн. Дæ ус... Цот дын цас ис? 
Декъо фæзæрдæхъæлдзæг. 
- Дыууæ лæппуйы æмæ чызг... Ауадз мæ, Алыксандр, 
мæ цоты тыххæй дын мæ тугæй кæрдзынтæ фæкæндзынæн. 
- Дæ кæрдзынтæ дæхицæн уадз. Дæ цот... Уыдон сæхæдæг 
æфсад сты. Уыдон сæхæдæг араздзысты сæ хъуыддæгтæ. Чи 
зоны, уайтагъд дæ ферох кæной, адæмы знаг кæй хъæуы. 
сæ фæндæгтæ æхгæд куы уой, уæд истæуылты хъуыды 
кæндзысты. 
- Раст ма мын зæгъ, Алыксандр, цы дын кодтон ахæмæй, 
цæуыл мæм мæсты дæ? 
- Мæ хъæуккаг кæй дæ, стæй мæ мады ’рвад, уымæ 
гæсгæ дыл æгæр бирæ рæстæг бахардз кодтон. Седов! Акæн 
æй! Мæ цæст æй куыннæ уал фена, афтæ. Куыдзæн - куы- 
дзы мард! Æхсгæ! Мæнæ ныртæккæ! 
Декъо уыцы ныхæстæ куы айхъуыста, уæд стайы гæпп 
фæкодта æмæ Алыксандры хъуырыл ауындзæгæй аззад. 

I5 
- Зæххыстæн, иунæгæй нæ ацæудзынæн мæрдтæм! 
Салдæттæ фæмидæг сты æмæ сæ иу топп ныццавта Де- 
къойыл. Декъойы дæндæгтæ феуæгъд сты Алыксандры 
хурхæй, иу хатт ма фæдзагъул кодта йæ марджытæм, стæй 
афæлдæхт. 
Алыксандр сабыргай сыстад, йæ хъуырыл хæцгæйæ. 
- Ахæм ма дзы æнамонд адæм фендæуыдзæн. Хорз 
сын кæн, уæддæр æй æвзæрырдæм æмбарынц. Цыфæнды 
кæнæд ныр, иннæйы ма ардæм рахæссут. Адон, хæс цы у, 
уый не ’мбарынц. 
### 
Зæрдæсаст Дона æмæ Дзафæ цалынмæ горæтæй хъæу- 
мæ цыдысты, уæдмæ Къуылдымты хъæуы лæгтæ, мæнæ 
æрыскъæфтæ халыл куыд акæнай. афтæ кæрæдзийы фæстæ 
райсомы мигъау сæфын райдыдтой: Аратæ æмæ Акатæ 
кæрæдзийы бын æндзарын райдыдтой æви сын сæ бынду- 
рыл иу лæг зынг бафтыдта, уый нæ зыдтой. Уæркъа та йæ 
удæй арт цагъта - йæ хахуырфыссæн сырхзынг фестад. 
Хъæусоветы секретары бынат æм æрхауд, æмæ ныр бынтон 
фæныфсджын. Хъæубæсты хуыздæрты сæфты фæндагыл 
кæй бафтыдта, ууыл цинæй мард. Хур-иу нæма аныгуылд, 
афтæмæй-иу «сау халон» куы Аратæй лæг ласта, куы - 
Акатæй. Фондз бонмæ Аратæй æхсæз лæджы фæхъуыд, 
Акатæй - аст. Сæ лæгтæй æвдæлон кæнын куы райдыдтой, 
уæд дыууæ мыггаджы сылгоймæгтæ бамбæрстой се сæфт. 
Хъæуы бынæй-иу сæ лæгты фæлурс цæсгæмттæ куы ауыдтой, 
уæд ма-иу цъæхснаг хъæлæсæй ныккуыдтой, зæхх дæндагæй 
’хсыдтой, фæлæ.... Цал æмæ цал хатты азæлыд Уæллаг 
хъæуы: «Габыран!», кæнæ «Хасанбег!», «Зауыр!». Ацыдысты. 
Сæ устыты хъæр ма азæлы абон дæр Къуылдымты нарæг 
къуымты. Азæлы сæ хъæлæс, сæ сабитæ сидзæр дзæбидыры 
сæныччытау нырма дæр уал азы фæстæ дæр сæ уас нæма 
ссардтой, сæ чемы нæма æрцыдысты æнæ фыды рæвдыдæй, 
фæлæ уæддæр цæрынц, æрмæст уыцы рæстæджытæ нæ рох 
кæнынц. Стæй сын рох кæнæн дæр нæй, æрмæст Донайы цот 
цыдæр хъæбæр ныфсджын сты. Уыцы рæстæджыты тыххæй 
Донайы кæстæр лæппу Мурат исты куы фæдзуры, уæд йæ 
цæстысыг æркæлы. Ехх, æвæдза... 
Иу къуыри рацыдаид, афтæ Къуылдымты хъæумæ æрцыд 
оргæнты бæрнон кусæг Алыксандр æмæ клубмæ адæмы 

I* 
æрæмбырд кодта. Ацы хъæуы цæрджытæй цырддзастдæр 
ничи у, зæгъгæ, сæ æппæлынтыл схæцыд, адæмы знæгты 
хорз куынæг кæнут, æмæ уын уый тыххæй уæлдæр 
хицауадæй уæлдай стырдæр арфæтæ æрхастон, зæгъгæ, 
дзырдта. Къотыры ус Дзафæ йæм æфсæрмытæгæнгæ йæхи 
куы бакъул кодта, дæ мады ’рвад Къотыры исты хуызы куы 
раирвæзын кæнис, зæгъгæ, уæд ын Алыксандр йæ цъæх 
цæстытæм лæмбынæг ныккаст, йæ зæрдæ йæм бахъазыд, 
стæй сабыргай сдзырдта: 
- Къотыр, зæгъыс? Раст зæгъын хъæуы, æз ын нæ лыг 
кодтон йæ хъуыддаг, фæлæ мын куыддæр гæнæн фæуа, 
афтæ исты... Уæвгæ, куыд фехъуыстон, афтæмæй, дам, 
Къотыр адæмы знæгтæн сæ налатдæр уыд, сабыр малы 
хæйрæг бады, абырджытæн колхозы фос иугай-дыгай уæй 
кодта. Исты ма дзы рауайа... Нæ зонын. 
- Мах лæгмæ дæр ма дæ цæст фæдар, æндæр кæмæ 
баулæфæм. Йæ ном Къала хуыйны. Акатæй, - Дзафæйы ас- 
сыдта, афтæмæй сабырæй загъта Манизæ. 
- Æрмæстдæр дæуæй уыдзыстæм бузныг, Мысырби 
хуыйны мах лæг та... - æрдæгхъæлæсæй куырдта иннæ сы- 
лгоймаг. 
Дона бадт фæстаг рæнхъы кæройнаг бандоныл æмæ 
лæмбынæг хъуыста сылгоймæгтæм. Цалдæр гæххæтты 
гæбазы та фæхæццæ сты Алыксандры стъолмæ. Уый-иу сæм 
æркаст æмæ-иу йæ мидбылты бахудт. Арф-иу сæ бавæрдта 
йæ риуы дзыппы. Цы фыст дзы уыд, уый Дона нæ зыдта. 
Иудадзыг йæ хъусты зæлыд Декъойы хъæр: «Аидзгæ!», 
æмæ йæ мæгуыр зæрдæйæ æмбæрста, йæ лæджы кæй нал 
фендзæн, уый. Йæ кæсæмир кæлмæрзæны йæ уæнгтæ 
æрбатыхта æмæ сабыргай рацыд клубæй. Дард кæцæйдæр 
æм хъуыст долапи куыройы зыгъгъуытт-зыгъгъуытт, æмæ 
уыцы уынæрæй йæ зæрдæ барызт. Туджы куырой ссадта йæ 
тугæйдзаг ссинаг. Гадзрахаты сырд дарддæр зылд хæххон 
фæхстыл æмæ агуырдта йæ амæттаджы. 
*## 
Дзафæ йæ сывæллæтты атъыста цыдæр бызгъуырты, 
йæ мæгуыр царды сагъæстыл бафтыд, фæлæ лæгыл хуыссæг 
тых кæм нæу, æмæ афынæй. Уыцы рæстæг райхъуыст дуары 
æмыр къупп-къупп. 

Г8 
- Чи дæ уый? - Дзафæ фесхъиудта йæ хуыссæнæй æмæ 
дуары цур алæууыд. - Ам ничи ис. 
- Дуар бакæн, - фехъуыста нæлгоймаджы ныхас. 
- Къотыр ам нæй. 
- Æнæбайрайгæ дзы скæн, дуар бакæн. 
Дзафæйы фындзы хъæлтæ адымстысты. Уый, æнæмæнг, 
Алыксандр у. Цы йæ хъæуы? Сæ хæрæфырт. Уæд та ма 
Къотырæн... Исты æххуыс. 
Дзафæ дуар уæрæх байгом кодта. 
- Мидæмæ. Мах ахæм кадджын уазæджы аккаг не 
стæм... Ныртæккæ... Иунæгæй цæмæн дæ? 
- Æз алкæддæр мæ амæттагмæ иунæгæй фæцæуын. 
Хъуамæ йæм мæн йеддæмæ мачи бавнала. 
Дзафæ афæлурс: 
- Уыдон та цы ныхæстæ сты, Алыксандр. Нæ хæрæфырт 
куы дæ. 
- Уæ хæрæфырт уыдтæн, фæлæ, ныр æз цы зæгъон, уый 
уыдзæн. Сывæллæттæ фынæй сты? 
- Не сты, - адæргæй сдзырдта Дзафæ. - Не сты. Цы дæ 
хъæуы? 
- Уыдтæн уæ хæрæфырт. Ныртæккæ дæн власты 
æфсымæр. 
- Цы дæ хъæуы? 
- Ды! Дæ цъæх цæстытæ. 
- Хорз, - цыдæр хъуыды анхъæвзыд Дзафæйы сæры. - 
Къотыр цы фæцис? 
- Ха-ха! Йе ’нусон фæндагыл ацыд, гадзрахаты лæг. 
Адæмы знаг. Йæ кой та куыд кæныс? - Дзафæ ныр- 
ма ныр бамбырста, Алыксандр нозтджын кæй у, уый. - 
Ныхъхъуытты йæ уадз, æз дын ныртæккæ... 
- Уыцы тæрхон ын ды рахастай? 
- Мæнæ мæхæдæг. 
Дзафæ фесхъиудта. Бамбæрста, Къотыры марæг чи уыд, 
уый. Алыксандр æй йæ хъæбысы æрбакæнынмæ хъавыд, 
фæхæст ын йæ фæдджийыл æмæ йæ йæхимæ æрбалхъывта. 
Дзафæйы сæры туг фарастырдæм ныххæлбурцъ кодта, йæ 
риурæбынæй фелвæста, йæ мады мад Гагуыдза йын цы 
æвзист хъама ныууагъта, уый, æмæ туджы ’хсыст æндон 
лæджы нард гуыбыны йæ фистонмæ афардæг... 

I5 
*** 
- Никуы ницы рауайдзæн ацы адæмæй, - районæй æр- 
выст лæджы цæстмæ хъуыр-хъуыр кодта Уæркъа, Къотыры 
хæдзармæ амонгæйæ, Дзафæйы куы аластой, уый фæстæ. - 
Фесафын сæ хъæуы стырæй-чысылæй. Калмæй калм гуыры. 
- Ма-ма дзур, Уæркъа, сывæллæттæ та цы аххосджын 
сты? - Тотырадзæн уыцы ныхæстæ йæ дзыхæй схаудтой, 
фæлæ сыл фæфæсмон кодта... 
Дзафæйы сывæллæттæ уаридзавд цъиутау Мусты 
тигъыл кæрæдзимæ сæхи нылхъывтой æмæ æнхъæлмæ ка- 
стысты, дарддæр сын цы тæрхон хæсдзысты, уымæ. Зæринæ, 
чызджыты хистæр, сыхæгтæ йæ иууылдæр Зæрватыкк хуы- 
дтой, бамбæрста, мад æмæ йæм фыды хур кæй никуыуал 
æрбакæсдзæн, уый, æмæ хъæрæй ныккуыдтта. Стæй уый 
фæстæ йæ цæстытæ фæирд сты, йе ’уæнгтæ кæрæдзийыл 
æрбатыхта æмæ загъта: 
- Ма нæм бавналут, мах ницы аххосджын стæм. 
Уæркъа кæрты кæрон лæдзæгыл æрæнцой кодта æмæ 
мæтгæнæджы хъæлæсæй загъта: 
- Сафинаг мыггагæн тæрхон кæнын дæр нæ хъæуы. Ау, 
калм йæ уындæй дæр бæрæг нæу? Мах власты тыхæй кусæм, 
æмæ, уымæн хуыздæр куыд уа, хъуамæ афтæ кæнæм. 
Районæй æрвыст лæг стыр бузныг фæцис уыцы 
ныхæстæй æмæ уадидæгæн сразы Уæркъайы фæндоныл 
сæхимæ ацæуыныл æмæ кæрдзын саходыныл. Æрмæст 
хъæрæй загъта: 
- Ацы фæсивæд абон ласгæ сты горæтмæ, æмæ сын мах 
сæ бынат ссарын кæндзыстæм. Закъон, мæ хуртæ, йæ куыст 
кæны, мах паддзахады сидзæртæ уа, уымæн гæнæн нæй. 
Дона йæхи хæстæг æрбайста æмæ Дзафæйы 
сывæллæтты цъиуджын карчы хуызæн йæ дæларм бакодта. 
- Ацы сабитæм чи февнала, уымæн мæ туджы цъыртт 
йæ хъуыры ауадздзынæн. 
- Ды та сын чи дæ? - лыстæг хъæлæсæй бафарста 
районæй æрвыст лæг. 
- Сæ мад, æндæр чи! 
Районæй æрвыст лæг адæмыл йæ цæст ахаста, фæлæ 
дзургæ ницыуал скодта. 
Уæркъа æппæты разæй фæцис: 
- Уый сæ фыдыфсымæры ус у, абон нæ не ’вдæлы, 
райсоммæ сæ уадзæм. Кæдæм нын ирвæзынц. 

р 
Уыцы ныхæстæм Донайы цæстытæ ахæм цæхæртæ 
акалдтой, æмæ Уæркъа йæхи иуварс айста. 
Дона Дзафæйы сывæллæтты къухыл рахæцыд, кæстæр 
дзидзидай Азæмæты йæ хъæбысмæ систа æмæ сабыр- 
гай æрцыдысты, къæдзæхы цæфрæбын чи уыд, сæ уыцы 
хæдзармæ. Æртæ сывæллоныл ма бафтыд ноджыдæр 
æртæ. Дона бирæ фæбадт, бирæ фæрабар-бабар кодта йæ 
хъысмæты фæзилæнтæ, стæй уæд сфæнд кодта... Кæстæр 
куы скуыдта, уæд Дона сывæллоны йæ хъæбысмæ систа, 
йæ риу байгом кодта æмæ йæ дзидзи Азæмæты дзыхы 
фæтъыста. Сывæллон риуыл адæвдæг æмæ фæхъус. Цард 
мæлын нæ комы. Дона сразы йæ тызмæг хъысмæтыл. 
Уæркъа ахæм цин кодта абоны хабæрттыл, æмæ йæ фы- 
нæй кæнын дæр ферох. Ракал-бакал кодта цыдæр гæххæт- 
тытæ, йæ фындзы бын-иу цыдæртæ агуым-гуым кодта æмæ 
та-иу йæ мидбылты бахудт. Баззадысты ма йын æртæйæ: 
колхозы сæрдар Хадзыбатыр, парторг Мæхæмæт æмæ 
хъæуыхицау Бечырби. Адон ын ныр чырыны æвæрды хуызæн 
сты, фæлæ хицæутты тыххæй хуыздæр, хъыхъхъагдæрæй 
фыссын хъæуы. Æппæты фыццаг Бечырбийæ райдайын 
хъæудзæн - рагæй хъавы йæ бынатмæ, фæлæ йын уырдæм 
баирвæзыны фадат нæй. Бечырби хорз разамонæгыл нымад 
у районы, адæм дзы разы сты, æппæты фыццаг кусæг лæджы 
’вварс фæвæййы. А-а... Сау, хæтæнхуаг æмæ æнæхæдзар 
адæмы æвварс у? Фæнды йæ мæгуырты паддзахад аразын? 
Йæхи хицаудзинад æрæвæрын? Анархи? Æмæ ныртæккæ 
хицауад Къуылдымты хъæуы æндæр хъуыддæгтыл куы 
кусы. Нæ, ницы дын дзы рауайдзæн, Бечырби. 
Уæркъа йæхимæ хæстæгдæр æрбаласта чернилæдон, 
æррæвдз кодта гæххæтт æмæ, куыддæр «Уæ хорзæхæй, 
фыссы уæм уæ хæрзгæнæг...», зæгъгæ, ныффыста, афтæ ду- 
ары къупп-къупп æрбайхъуыст. Уæркъа фесхъиудта, уый та 
ацафон чи у, зæгъгæ, æмæ дуар байгом кодта. 
Æртæ лæджы... Сæ иу цыдæр гæххæтт февдыста 
Уæркъамæ, æмæ йыл фæхæцыдысты. Гыццыл фалдæр 
лæууыд гуыффæджын стыр машинæ. Теменæ ма рау- 
ад æнахуыр хъæлæбамæ, фæлæ йæ лæджы уынгæ дæр 
нал фæкодта, «сау халон» уайтагъд фæаууон Чертыбиты 
цæхæрадоны фæстæ. Нымудзынмæ хъавæгæй кæцы 
лæбурæг фæраздæр, уый Уæркъа нал бамбæрста. 

р 
3 
Рæстæг йæ цыд кæны, цард йæхионтæ домы. Сырхарайы 
хъæу кæм ис, уый алчидæр зоны. Уым, хъæугæрон, фермæмæ 
æввахс, Самаратæй цард иу лæппу-лæг - Гермæн, зæгъгæ, 
йæ ном. Кæмдæр цыдæр хъазæнтæй фæхæсджын æмæ йæ 
зæронд мадæй æхца æрцагуырдта. Мæгуыр зæронд усмæ 
цы уыд, уый йын радта, фæлæ уый фыртмæ æгъгъæд нæ 
фæкаст æмæ ма дзы ноджыдæр домдта. Мерет цы хъуамæ 
радтаид йæ фыртæн. Уæд Гермæн кæртмæ рацыд, хъуы- 
дыты аныгъуылд. Йæ цæст ахаста, йæ фыдæй йын цы баз- 
зад, уыцы бæстыхæйттыл. Рæстæмбис хæдзар, сара, кæрт, 
цæхæрадон... Æртыккаг бон фæзындысты æлхæнджытæ. 
Мерет нæ бамбæрста, æнæзонгæ адæм ын йæ хæдзармæ 
уыцы лæмбынæг кæстытæ цæмæн кодтой, уый. Цалдæр 
сахаты фæстæ Гермæн рæбинаг уаты сынтæджы æхцатæ 
æркалдта æмæ сæ нымайыныл схæцыд. Мерет æм бацыд. 
- Уыдон цавæр æхцатæ сты, мæ хъæбул? 
- Хæдзары æхцатæ. Райсом ам нал уыдзыстæм. 
- Куыд налуыдзыстæм ам? - Мереты зæрдæ ныссæххæтт 
кодта. 
- Ауæй кодтон нæ хæдзар. 
- Куыд ауæй кодтай? Æмæ мах та кæм цæрдзыстæм? 
- Ды - зæрæдты хæдзары. Баныхас кодтон. Мæн æхца 
хъæуы. Мæнæ ныртæккæ. Æз сын фенын кæндзынæн... - 
Гермæн æхцатæ амбырд кодта æмæ тагъд-тагъд феддæдуар. 
Цард, дам, размæ цæуы, зæгъгæ, загътон? Алы хатт 
афтæ нæ вæййы. Мереты дыккаг бон сыхæгтæ бæндæнæй 
раргъæвтой æмæ йæ баныгæдтой. Горæты хъазæндæттæй 
иуы Гермæн йе ’хцатæ фæхæрд, йæ масты фæдыл дамба- 
ца куыд фелвæста, афтæ йæ хъахъхъæнджытæй иу цыдæр 
æнахуыр цæф ныккодта æмæ лæг æрхауд. Йæ мад уазал 
сыджытмæ кæй ацыд, уый дæр нал базыдта. 
Цард та дарддæр йе ’гъдауыл цæуы. Æви, кæддæрау, йе 
’нæгъдауыл? Æмæ гадзрахат фыццагау кæны паддзахиуæг? 

I5 
МÆЙРУХС - МÆ ХУРЫ ТЫН 
Адæймаджы, дам, цард нывзæр кæны. 
Уый бынтон раст нæу. 
Царды зынтæ куырдадзы артæй уæлдай не сты. 
Адæймаджы уæнгтæ дзы æхсидгæ кæнынц, йæ зæрдæ 
та - сыгъдæг. Цы не ’рцыд, ахæмæй дзы ницы ис: йе 
’взæрдзинæдтæ адæймаг йæ мады гуыбынæй рахæссы. 
Уыдон аивын та царды бон дæр нæу, мæнæ бур рувасыл сау 
царм куыд никуы разайдзæн, афтæ. Хорзы та, мæ хуртæ, 
цард ноджы хуыздæр кæны. Æмæ цæрынæй дæр адæймаг 
уымæн нал фефсæды - хорз цас ракæнай, дæхиуыл хæрзтæ 
уымæй фылдæр згъæлдзысты. Æмæ, æвæццæгæн, уымæн 
фæзæгъæм: ехх, тæхуды æмæ ма иу царды бон... 
Цымæ, уæддæр лæджы афтæ тынг цæмæн фæхъæуы 
уыцы уæлæмхасæн царды бон? Нæ йæ зонут? 
Æз æй зонын. 
Æрдзæй адæймаг хæс дары. Æнæмæнг, хæс дары 
адæймаг. 
Йæ бафидынæн та æмгъуыд нæй. Цыфæнды афон куы 
бахæссай дæ хæс - райсæг æй фæуыдзæн. Æмæ дæхицæн 
удыбæстæ скæндзынæ. Æрмæст хæсджынæй ма ацу дæ 
ахæрæты фæндагыл... 
1 
Мадымайты Афайæн ацы куырой баззад йæ фыдыфыд 
Саламбегæй. Къæмбыры бын паддзахвæндаджы тæккæ цур 
æй Даргъ ададжы доныл хæдхонгæ дур æмæ хъæдæй самад- 
та. Куырой Саламбегæн йæхи фæхсынтæм гæсгæ арæзт уыд: 
йæ цæджындзтæ - годорæйы стæвдæн къороскæйаг нæзæй, 
йæ къутуйы та цыппар мæхæлы бацыдаид ссинаг. Æрмæст 
йæ гæркъæраг дæр - фыры сæры йас. Фæлæ йæ фыдтæ! 
Бафæллад, мæгуыр, Даргъ ададжы дон ацы дзæгъгъа 
сæрдæй-зымæгæй зилынæй. Уæдæ цы бакæна? Нæй гæнæн. 
Афай ацы куыройæ цæры. Ссинаг хор æм чи ’рбахæссы, уый 
йын йе ’хцайы муртæ авæры, йе - ссады тæпп, кæнæ ногахст 
гуымбыл. Хъаст никæмæй кæны. Цæхх, кæрдзын, сыгъдæг 
дон - нуазынæн. Æндæр лæджы цы хъæуы? Фæлæ... Ехх, 
уæддæр Афайæн цыдæр нæ фаг кæны. 

I5 
Уыцы бон æм Нардуаты Бырнац дыууæ хæрæгыл 
æрбахаста ссинаг хор. Афай дзы куыройы къуту куы бай- 
дзаг кодта, уæд ын Бырнац загъта: 
- Бынтон лыстæг æй ма ныууаг кæн, Афай, Мæстионы 
сасирæн дæр куыст хъæуы. Райсоммæ мын сæ куы арæвдз 
кæнис, уæд бæргæ хорз уаид. Дзæбæх дын бафиддзынæн. 
- Ай долапи куырой нæу, Бырнац, цыппар къæссайы 
дыууæ боны ссинаг сты. 
- Дæу куы бафæнда, Афай, - бахудт Бырнац, - нæ дæ 
зонын, цы... Æнæхъæн комбæсты дæ цуры чи ’рлæууа, 
куыройгæстæй ахæм куы нæ разындзæн. 
Бырнац зоны, Афайы зæрдæ æхцайæ кæй нæ 
балхæндзæн, уый, фæлæ дзы козбау ныхасæй цы сæфы? Æмæ 
нæ фæрæдыд. Афайæн кæмдæр æхсызгон уыд, Бырнац ын 
былдауæн ныхæстæ кæй кæны, уый кæд тынг хорз æмбары, 
уæддæр. Уымæн, æмæ йæ куыройæ хуымæтæджы хъал у. 
Кæй куырой егъаудæр у комбæсты, кæй къутуйы фылдæр 
бацæудзæн хор, кæй нук даргъдæр у? Хæрзыссаддæр кæй 
фыдтæ кæнынц? Æппынфæстаг, куыройгæстæй Афайæ 
лæгдæр чи у? 
Фæлæ, Бырнац куы ацыд, уæд бакатай кодта. «Цыппар 
къæссайы ссинаг... Райсоммæ, дам... Ахсæв мæ ам лæууын 
ма бахъæуа. Цымæ, уыцы-иу минут цыппар къæссайæ цы 
кæны Бырнац?» 
Уалдзыгон изæр уадидæгæн куыройы фæсдуар куыд 
алæууыд, уый Афай нæ бамбæрста. Фæлгуыры тигъыл 
бадт æмæ æдзынæг каст, урс-урсид ссад фыды гъуыррытт- 
гъуыррытмæ митфæлдзæгъдæнау куыд кæлы, уымæ. Куы 
фæталынг, уæд цырагъ ссыгъта æмæ та ногæй фæлгуыры 
кæроныл æрбадт. Тымбыл фыййаг та райста æмæ йæ 
рæстæггай бадары фыды счъилæй кæлæг ссадмæ. Йе ’нгуыл- 
дзты æхсæн æй асгары æмæ та йæ куыстæй разыйæ баззайы. 
Нæ фæрæдыд Бырнац, йе ссинаг Афаймæ кæй æрбахаста, 
уымæй. Æнæхъæн комбæсты дæр куыройгæстæй ахæм нæ 
разындзæн, Афайы фарсмæ чи ’рлæууа. 
Фæлæ та изæры талынггæрæттимæ æрхуым бахъуыз- 
ыд Афайы зæрдæмæ. Йæ хъуыдытæ та аивгъуыдтой уартæ 
кæдæмдæр æмæ та рахау-бахау кæнынц царды какон сын- 
дзытыл. Ахæм заман æм зарын æрцæуы. Мæнæ та ныр дæр 
æнæрынцойæ зилæг фыдмæ кæсы æмæ цыдæртæ зары. 
Цыдæртæ, зæгъгæ, уый æз зæгъын, фæлæ Афай йæхицæн 

р 
фæкæны йæ уарзты зарæг. Йе ’взонджы бонты йын йæ 
зæрдæ чи æхсыдта, йæ амонд кæмæй не ссардта, фæлæ йын 
цæрæнбонты зæрдæйы низ чи у, уыцы уарзты зарæг. 
Уарзты мæсыг куы ныккæлы, уæд уый куыд маст у, уый 
сымах, мæ хуртæ, хорз нæ зонут. Уарзта Афай Мæзæрæуы. 
Фæлæ уарзын иу хабар у, хъысмæты фæндон - æндæр. Цы 
бачындæуа? Æрхæссæггаг чызг уыд Мæзæрæу Абысалæн. 
Æмæ йæ Афайæн курын нæ бауагъта йæ карз фыд Хадзы. 
Афайыл уæд цыд фондз æмæ ссæдз азы. Йе ’мгар 
лæппуты æхсæн уадиссаг бæрæг ницæмæй дардта, уæнгдых 
куыстмæ уыдонæй æмхицдæр кæй уыд, уымæй уæлдай. 
Йæ хуымгæнды гæппæлы Афайæ раздæр йæ гутон ничи 
адардтаид, йæ уыгæрдæн хæрзкарстдæр æмæ йе ’фтауц 
хæрзæфснайддæр никæмæн уыдаид. Уæдæ цæгатаг бæрз 
хорагонд сугæй зымæгмæ фылдæр сардзинтæ ничи са- 
мадтаид Хадзыйы уæрæх сарайы. Иæ фыд Хадзы æмæ йæ 
мад Тырджионæн иунæг лæппу уыд, æмæ йæ мæгуыры бон 
зыдта, хæдзары куыстытæ иууылдæр йе ’ккой кæй сты, уый 
æмбæрста æмæ æнхъæлмæ никæмæ каст. 
Хæрзæрыгонæй райдыдта Афай фыдæбон кæнын. Йæ 
фыд Хадзы раджы фæсахъат. Æрдузæй бæхуæрдоны сугтæ 
куы ласта, уæд Сындзджыны хæрды йæ уæрдон афæлдæхт, 
лæг йæ быны фæци, æмæ дæ балгъитæг афтæ - рахиз къах 
ныммур. Нал ссæрæн уый фæстæ Хадзы, цæнкуылæй баззад, 
лæг нал дæр хæдзары куыстæн сбæззыд, нал дæр - балцы 
ауайынæн. Йе стырдæр фыдæбон уыд рæстæгæй-рæстæгмæ 
иу дыууæ абазийыл йæ фыд Саламбеджы куыройы искæй 
хор алæхурын, кæнæ, Ныхасы хурмæ бадгæйæ, гæркъа аца- 
майын, кæнæ хамут ампъузын. Фæлæ иу хатт, гæркъайы 
хуынкъ кæнгæйæ, æваст йæ галиу армытъæпæны карды 
цыргъ фындз куы аирвæзт, æмæ йе ’нгуылдзты нуæрттæ 
куы алыг кодта, уæдæй фæстæмæ уыцы куыстытæм дæр нал 
бавнæлдта. «Бынтæ чи кæны, уый фæсмойнаг у, - арæх-иу 
дзырдта Хадзы. - Кæстæр куы бæзза, уæд йæхицæн бынтæ 
дæр скæндзæн æмæ сæртæ дæр». 
Иу бон Хадзы фæдзырдта Афаймæ æмæ йын загъта: 
- Аæппу, уыныс хæдзары уавæр, æз дын æххуысхъом нал 
дæн. Хуыцауæй разы, хæдзар аразыны сæр дæ нæ хъæуы, со- 
мбон мæ азымы дарай, уымæн дæр æфсон нæй. Ныр лæг дæ. 
Хæдзар дарын дæумæ кæсы. Хуыцау дын æфсымæртæ нæ 
радта, бахъуаджы сахат дæхи кæмæ бакъул кæнай, уый дын 

Г8 
нæй. Арф батул дæ дыстæ, æмæ дæ хъару æмæ дæхæдæг. 
Уынаффæ кæм хъæуа, уым дын æз ам уыдзынæн, фæлæ 
иннæ хъуыддæгтæ иууылдæр дæхимæ кæсынц. Стæй бон 
цæуы æмæ фарн хæссы. 
Афай лæмбынæг фæхъуыста йæ фыдмæ, фæлæ дзургæ 
ницы скодта. Уæвгæ усгуры кары лæппуйæн уыдæттæ 
амонын хъуыд? Буцхаст æмæ къуыдиппытæй нæу, стæй 
куыстæй дæр нæ тæрсы. «Тыхсгæ ма кæн, баба...» Афайы 
ныфсæйдзаг цæстытæ ферттывтой. Фæлæ йæ зæрдæ... 
Цыма йæ коммæ нал кæсы... 
Уыцы рæстæг Тырджионмæ та æндæр хъуыдытæ уыд. 
Кæй зæгъын æй хъæуы, йæ лæппу афæдзивгъуыд фæци. 
Хæдзары лæппу. Коммæгæс. Уæдæ ма цы вæййы? Кусаг. 
Æртæ лæджы æддæмæ цы рахæссой, уый иунæгæй мидæмæ 
хæссы. Тырджион тыхсы: фæстиат кæнынц Афайæн бинон- 
ты хъуыддагыл. Скатай зæронд ус - фарны хъуыддагæн 
дæр йæ афоныл æнæ кæнгæ нæй, хæдзар та хъуамæ цæттæ 
уа. Хадзыйы зæрдæ хъал уыд йæ фыртæй, йæ зæры бонтæ 
æдыхст уыдзысты, зæгъгæ. Хуыцауы куы бафæнда, уæд 
рæхджы йæ лæппуйæн бинонты хъуыддаг дæр бакæндзæн - 
йæ хъæбулы хъæбулы куы фена, уæд та йæ амонд фæдывæр 
уыдзæн. Нæ, Хадзы æмæ Тырджион сæ цардæй хъæстаг 
хъуамæ ма уой. 
Тырджион æнцад нæ бадти. Хъæуы чызджыты сасирæй 
луарæгау лыстæг луæрста, фæлæ дзы Афайæн аккаг никæй 
кодта. Фæстагмæ Голоты Хадзырæты чызг Фырдæйыл йæ 
цæст æрхæцыд. Кæйдæрты дæр афæрстытæ кодта, æмæ 
уыдонæй дæр чызджы ничи рафаудта: кусаг, бакастæй - 
хæрзуынд, æфсармджын, бинонтæ - уæздан, хъæубæсты - 
нымад адæм. Цæрæг хæдзар. Къабазæн бæззынц. Æрмæст 
чызг - хæрзæрыгон, фæлæ уый ницы хъыгдары. Тырджионы 
хуызæн æфсины къухы бахъомыл уыдзæн. Сæ лæппу йæ 
коммæ кæй бакæсдзæн, уый та йæ фидарæй уырныдта. 
Ехх, Тырджион, Тырджион! Ныййарæг мады зæрдæйæ 
бамбæхсæн куы ницы ис, уæд ды куыннæ базыдтай, дæ иунæг 
хъæбул йæ уды тобæгонддæр къуымы æндæр чызджы сурæт 
кæй сныв кодта, уый. Куыд никуы ныккастæ дæ лæппуйы 
зæрдæмæ, куыд никуы фехъуыстай уыцы зæрдæйы удаист 
гуыпп-гуыпп, Гæлиты Абысалы чызг Мæзæрæуы дардмæ дæр 
куы фены, уæд? Ау, куыд никуы бафиппайдтай Мæзæрæуы 
æхсгæ каст дæр уæ хæдзарырдæм, донисæнмæ сæумæрайсом 

I5 
гæлæбуйау фæцæйтæхгæйæ? Нæ, Тырджион, бирæ цыдæртæ 
нæма зоныс, фæлæ сæ рæхджы базондзынæ... 
Иу сæрдыгон бон Хадзы ныхасырдæм йæхи айста. 
Тырджион æмæ Афай тахæдзары куыстытæ кодтой. Изæрон 
хур рудзынгæй бакаст, йæ лæфинтæ æмраст цæджындзтау 
уаты астæрд зæххыл аныхæстысты æмæ налхъуытау ты- 
бар-тыбур кодтой. Тырджион тар басма хъуымацы дын- 
джыр гæппæл райста, урс дурæй йыл цыдæр нывтæ кодта 
æмæ дзы болат хæсгардæй фаринтæ уагъта. Афай хъæбысы 
дзаг фаст сугтæ æрбахаста æмæ сæ хъавгæ пецы дæлтъур 
æркалдта. Тырджион хъуымац æмæ хæсгард йæ фарсмæ 
бандоныл æрæвæрдта æмæ Афаймæ æдзынæг ныккаст, 
цыдæр зæгъинаг ын кæй уыд, уый йæ цæсгомыл зындис. 
- Райсом раджы Æрчъидахæнмæ ауаинаг дæн, хус 
нæзытæ сугæн сдавын хъæуы, кæннод ацы бæрзытæ ныр- 
ма хуылыдз сты æмæ хорз нæ судзынц, - пецы фарсмæ 
æрбадгæйæ, загъта Афай. 
- Сугтæ дæр хорз сты, мæ хъæбул, фæлæ... 
Афай йæ мадмæ фæрсæгау бакаст: 
- Цы, фæлæ? 
- Адæммæ кæсгæйæ, хæлæгæй амæлын... 
- Цæмæй сæм амæлыс хæлæгæй, нана? Кæмæй 
æвзæрдæр цæрæм? 
- Цæргæ æвзæрдæр нæ кæнæм, табу Хуыцауæн, фæлæ 
ма кæс, Бæзионæн цæй дзæбæх чындз ис, уымæ. Хæдзары 
куыстытæ иууылдæр йæхимæ айста, æмæ зæронд ус 
сулæфыд. Царды ад, дам, нырма ныр бамбæрстон, йæ 
рынтæ, дам, ын ахæрон, ахæм æппæлдтытæ кæны йæ 
чындзæй. Æмæ ма йын ноджы дыууæ фаззон лæппуйы куы 
ныййардта, уæд та фырамондджынæй хохы цъуппыл абадт. 
Куыннæ хъуамæ бахæлæг кæна адæймаг ахæм амондмæ? 
- Алцыдæр Хуыцауæй аразгæ у, куы йæ бафæнда, уæд 
дæуæн дæр уыдзæн чындз, - йæ цæсгом зына-нæзына 
фæсырх, афтæмæй загъта Афай. 
- Нæ, мæ хъæбул, азтæ цæугæ кæнынц, абоны лæппу 
нал дæ, бинонты хъуыддаг бакæнын афон дын у. Дæ фыд 
дæр мын цалдæр хатты бакой кодта. 
Афайы цæстыты раз февзæрд Мæзæрæу. Лæппуйы 
зæрдæ сгуыпп-гуыпп ласта. «Ехх, мæнырдыгæй хъуыд- 
даг бæргæ нæ бакъуылымпы уаид», - ахъуыды кодта 
йæхинымæр, йæ мадæн та загъта: 

I5 
- Тагъд дон фурды не ’ййафы, нана, уыйбæрц рæвдз 
нæма стæм, хæдзары нырма куыстæгтæ - хæрх... 
- Куыстæгтæ никуы фæуыдзысты, мæ хъæбул, цард та 
скаст æмæ ныккаст у, алцыдæр йæ афоныл кæнын хъæуы. 
Голоты Хадзырæтæн мæлæты дзæбæх чызг ис, уæздан, 
хиуылхæцгæ, кусаг... 
- Фырдæйæ зæгъыс? - фæджих Афай. - Æмæ уый ныр- 
ма æвзонг чызг куы у! 
- Æвзонг! Уæдæ дæ зæронд цæмæн хъæуы? Æппæлгæ 
зæрондæй ракæн, исгæ та - æрыгон. Дæхи аккаг дæ 
сылыстæг схъомыл кæндзынæ, кæннод сылгоймаг азив- 
гъуыд куы фæуа, уæд коммæ нæ кæсы. 
- Цы дын зæгъон, нана, нæ зонын, фæлæ... 
- Æ, гæды, гæды, дæ зæрдæ æндæр искæмæ æхсайы? - 
Тырджион хинхудт бакодта. - Уæд дæ ныййарæг дæ сæрыл 
хаст фæуа, куы нæ мын æй схъæр кæнай. 
Афайæн йæ зæрдæ искæмæ æхсайы? Æмæ Мæзæрæуы 
сурæт æхсæвæй-бонæй йæ цæстытæй куы нæ хицæн кæны. 
Иу бон æй куы нæ фены, уæд йæхицæн бынат куы нал 
фæары. Йæ сау цæстыты æнгас ын йæ зæрдæ сырхзынг ту- 
асау хуынчъытæ куы кæны. Æмæ, дам, дæ зæрдæ æндæр 
искæмæ æхсайы? 
- Нана, чызджытæй фылдæр та цы ис! Сæ хуыздæры 
сын равзардзыстæм, æмæ чындзæхсæв - цæттæ, - æгæр 
уæндон ныхас кæй загъта, уымæй фефсæрмы Афай æмæ 
йæхи артимæ архайæг скодта. 
- Цыдæр мæ æмбæхсыс æмæ йæ схъæр кæн, - йæ 
амонæн æнгуылдзæй бавзидæгау кодта Тырджион, стæй 
йæ ныхас фæфæлмæндæр. - Нана дын амæла, дæлгоммæ 
ныхæстæ ма кæн, фæлæ мын дæ фæнд æргомæй зæгъ. 
- Цы мын зæгъын кæныс, нана? - бахудт Афай.- Фенæм, 
ахъуыды кæнæм, бонтæ нырма мыстытæ нæ бахордтой. 
- Нæ, мæ хъæбул, кæнинаг хъуыддаг у, æмæ йæ ахицæн 
кæнæм. Фырдæ кæд дæ зæрдæмæ нæ цæуы, уæд æй æргомæй 
зæгъ, кæд дæ зæрдæ æндæр искæмæ æхсайы, уæддæр æй ма 
басусæг кæн. Мах дæ фыдимæ дыууæ зæрондæй уымæ куы 
бæллæм, цæмæй дæ амонд ссарай. 
- Нана, - Афай сфæнд кодта ныхас кæронмæ ахæццæ 
кæнын. - Демæ разы дæн, фæлæ Хадзырæты чызг 
хæрзæвзонг у, уый нырма чындзытæй хъуамæ хъаза. Ау, нæ 
хъæуы æндæр чызг нал ис? 

Г8 
- Куыннæ ис, куыннæ. Зæгъ дæ фæндон, мæ хъæбул, 
- Тырджион йæ кусинæгтæ йæ къухмæ æрбайста. - Гъы, 
уарзт, дам, атахти æмæ хъуджы фаджысыл абадти. Зæгъ, 
зæгъ... 
- Нана, д ы хынджылæг кæныс, фæлæ мæнмæ хынджылæг 
кæнын нæ цæуы. Къæйныхырдæм мын æй ма айс, æз дæуæй 
никуы ницы басусæг кодтон, стæй басусæг кæнынмæ дæр 
нæ хъавын, фæлæ... кæд гæнæн ис, уæд Гæлиты Абысалы 
чызг Мæзæрæуы ракурин. 
Тырджионы цæстытæ фæхъоппæг сты. Цы фехъуыста, 
уый йæм уайтагъд нæ бахъардта, фæлæ, цасдæр рæстæджы 
фæстæ, йæ фырт цы койтæ кæны, уый куы æрæмбæрста, 
уæд бæстæ йæ сæрыл систа: 
- Абысалы чызг? Æрхæссæггаджы кой кæныс? Арт æмæ 
фæнык кæмæн нæй, уый? 
- Фæлæуу-ма, нана, - йæ мадмæ кæсгæйæ, баззад Афай, 
- ахæмæй дын цы загътон, цæуыл мæсты кæныс? Мæзæрæу 
мæ зæрдæмæ цæуы, ракурин æй, зæгъгæ, дын загътон 
æрмæстдæр. Цæмæй фæзылын дæн дæ цуры? 
Афай фæфæсмон кодта, йæ фæнд йæ мадæн кæй схъæр 
кодта, ууыл, цæмæй æнхъæл уыд æмæ Мæзæрæуы тыххæй 
йæ иунæг ныхас ахæм уадтымыгъ расайдзæн Тырджионы 
зæрдæйы. 
Тырджион тыфылтæ калдта. 
- Абысалы чызг! Йæ кой скæнын та куыд бауæндыдтæ! 
Худинагæй дæр нæ тæрсыс? Адæм та цы зæгъдзысты, сæ 
иунæг бындарæн æрхæссæггаджы... Мæнæ диссæгтæ! Кой 
дæр æй мауал скæн. Дæ фыд уый куы базона... 
Хадзы йæ базыдта. Тырджионы ныхасæй йæ Хадзы 
уайтагъд базыдта. Æмæ йæ фыртæн мæстыйæ, фæлæ 
худæнбылæй загъта: 
- Хъус-ма, мæ хъустыл цыдæр хабæрттæ æрцыд, æмæ 
дисæй мæлын. Адæмы арфы æрхæссæггаг йеддæмæ дæ цæст 
никæуыл æрхæцыд? Мæ сæр бæрзæндты кæмæй хæссын, 
Мадымайты уыцы мыггаг дæ сафинаг у? И? Дæ мыггаг, дæ 
туг цæимæ æмхæццæ кæныс? Цы зоныс, кæмæй у, цы у, 
уымæн? Æз афтæ æнхъæлдтон, мæ фырт йæ мыггаджы кад 
æмæ намысы сыгъдæгдзинадыл кусдзæн. Ды та?.. Ехх... 
- Баба!.. 
- Ныхъхъус у, хæрæджы къæлæу!- Хадзы йæ фыртыл 
ахæм хъæр фæкодта, æмæ Тырджионы уæнгтæ базыр-зыр 

I5 
кодтой. - Æз ма дæ уый кой куы фехъусон, уæд дыл хъоды 
бакæндзынæн. 
Ницыуал сфæрæзта йæ фыды ныхмæ Афай... 
Мæзæрæу цасдæр рæстæджы фæстæ чындзы фæцыд 
быдырмæ цыдæр дæлæуæзмæ. Адæймаджы зæрдæ йæ 
фыдгулæн дæр нæ зæгъдзæн, Афай Мæзæрæуы цæуæн бон 
цы бавзæрста, уый. Хадзы чызгæрвысты дзаджджын фын- 
гтыл хистæрæн бадтис, йæ фырт Афай та Саулæгæты йæ 
цæссыгтæй йæхи æхсадта. 
Рæстæг, мæ хуртæ, цы нæ рыст дзæбæх кæны, ахæм 
нæй. Æрмæст зæрдæйы хъæдгоммæ йæ сарат не ’ххæссы. 
Зæрдæйы хъæдгом ницы дзæбæх кæны. Фараст хачыммæ 
дæр уды рыстæн хос нæй. Баззад йæ рыстимæ Афай дæр. 
Мæзæрæу ацыд. Ацыд æмæ фесæфт. Нал садджын кодта 
Афай сылыстæг йæхицæн. Стæй мæлæты диссаг куы нæ 
у, цы дзы домдæуы - цард æмæ цард. Райгуырд лæг æмæ 
искæд ныммæлдзæн. Цы йыл мæт кæны ныр, иугæр уарзт 
куы нал уа, уæд уыдон дæр ницы сты - мыггаджы домæн, 
туджы хæс. Нычъчъыртт-ма сыл кæн. Хадзы æмæ Тырджион 
куы амардысты, уæд та йæ цардыл йæ къух бынтон ауыгъта. 
Фесхъæтæг йæ хæдзарæй, йæ хъарм къона баивта йæ фыды- 
фыд Саламбеджы куыроймæ. Иу бон - хæдзары, æртæ боны 
- куыройы. Афтæ сахуыр. Стæй цæмæ цæуа йæ хæдзармæ? 
Цыппæркъахыгæй дзы гæды дæр куы нал баззад. Суанг ма 
йæ хуымзæххы æмбис дæр Бетъайæн радта - бирæ бинонтæ 
сты, цæрын сæ хъæуы, Афай та зæххытæй цы аразы, йæ 
сабитæ йыл кæуынц?. Мыггаг æмæ ауыл фылдæр кæнын 
Афаймæ кæсы? Иннæтæ, амондджындæр чи у, уыдон ын 
исты кæндзысты. 
Ахæм хъуыдытæ-иу хатгай фæзындысты Афайы сæры, 
фæлæ-иу дзы бирæ нæ бафæстиат сты. Цыдæр стыр хæзна 
дзы кæй ахаудта, уыцы хъуыды йын йæ зæрдæйы кæрон 
ныкъкъуырцц кæны, æмæ та уæд йæ уд, ихæнриз кæнæгау, 
йæхи бацæгъды. 
Фæлæ ныр афтæ нал у. Азтæ цæуынц уыцы иугæндзонæй, 
æмæ нал лæууы йæ зæрдыл Мæзæрæу дæр. Афтæ, куыройы 
мидæг бадгæйæ, æмæ, ссад фæлгуырмæ куыд кæлы, уымæ 
æдзынæг кæсгæйæ, хъуыдыты аныгъуылы, йæ былтæ зына- 
нæзына базмæлынц æмæ зарын райдайы. 
Афай йæ зæрдæ кæй ныххуыдта, уымæ адæм алы- 
хуызон цæстæй кастысты. Чи йыл худгæ кодта, кæмæн та 

I5 
тæригъæды æфсон уыдис - цыфæнды куы уа, уæддæр, йæ 
бын чи никуы схъарм кодта, уыцы хауыллæйы цардмæ чи 
бабæлдзæн? 
- Ды махæн, Афай, чындзæхсæв скæн, уыййеддæмæ ус 
дæ фæдыфæдмæ дæр ма ракур, - иу хатт ын адæмы æхсæн 
загъта Бетъа. 
- Афай, Ферæйы-ма ракур, чындзæхсæвмæ дын фыс - 
мæнæй, - худæгæй бакъæцæл Бесæгъуыр, дæлæсыхы цы 
зондцух сылгоймаг цард, уый кой кæнгæйæ. 
Афай йæ хæдзары æхсæвиуат кæныны бæсты уазал куы- 
ройы кæй баззайы, уый дæр-иу ын йæ цæстмæ дарджытæ 
уыдис. 
- Е-е, Афай, де ’дзæрæг хæдзары стæм хатт арт куы 
кæнай, уæд афтæ æнхъæл ма у, æмæ йæ ирвæзын кæныс. 
Нæ, мæ хур. Хæдзары къонайы артæн хуыссынгæнæн нæй, 
рæстæгæй-рæстæгмæ зынджы къæрттытæ йæ нæ хъарм 
кæнынц. Бынатыхицау, Афай, уазал нæ уарзы, æмæ дæм куы 
фæхæрам уа, уæд æндæр искæдæм алидзын дæр зоны, - йæ 
ныхас дæрдтыл ивазгæйæ йын зонд амыдта зæронд Михел. 
Афаймæ нымады дæр нæ уыдысты уыцы ныхæстæ. Йæ 
рихийы бын-иу бахудт æмæ-иу ацыд йæ куыроймæ. 
Афай куы фæзæронд, уæд йæ зарæгæй уарзты ми- 
дис цыдæр фæцис. Раст цыма сæрд ахицæн æмæ райдыд- 
та фæззæг - йæ хъуынтъыз æмæ æнтъыснæг, мигъджын 
бонтимæ, зæрдæ сæлынгæнæг даргъ æхсæвтимæ. 
Мæнæ та ныр дæр Афай бады йæ куыройы æмæ ссы 
Бырнацы хор. Цыдæртæ та гуым-гуым кæны йæ фындзы 
бын. 
Ссады мыст хуынкъæй йæ сæр сдардта æмæ йæ 
цæппузыр цæстытæ зæронд лæгæй нал иста. 
- Æгас цу дæ фæрв сугтимæ, Мысырхан, - сдзырдта 
Афай мыстмæ.- Хæстæгдæр рацу, де ’хсæвæр цæттæ у. 
Мыст ын цыма йæ ныхас фембæрста - сабыргай 
æрбацыд æмæ, Афай йын хуынчъы раз цы къусгонд 
сæвæрдта, уым йæ лыстæг мукъу фæцавта. 
- Æхсæвæр скæнæм, Мысырхан, и? - йæ бынатæй сы- 
стад Афай. - Цæуон, æз дон æрбадавон. 
Афай дынджыр къус райста æмæ æддæмæ рахызт. Мæй 
стылд Хуысджыны тигъæй æмæ куыройы алыварс йе ’взист 
цъылынæй мæрзын райдыдта. 
Афай нучырдæм куыд фæцæйуад, афтæ куыройæ 

I* 
рахизæны стыр тъæпæн дурыл ауыдта хъулон хæцъилы 
тыхтон. Мæй йæ мидбылты хинхудт бакодта æмæ цыма 
йæ цæсгомы хид æнæнхъæлæджы æрбазгъорæг мигъ- 
кæлмæрзæнæй асæрфта. Ай цы уа, зæгъгæ, ахъуыды код- 
та Афай æмæ тыхтонмæ хъавгæ бавнæлдта. Хæцъилы 
кæрæттыл фæйнæрдæм ахæцыд. Цы ныв федта, уымæй 
цавддурау фæцис. Йæ разы дурыл хуыссыд сывæллон. 
«Мæ хæйрæджытæ мæ сайынц, æви цы хабар у?», - 
ахъуыды кодта Афай æмæ йæ алыварс ахъахъхъæдта. 
Цъиуызмæлæг никуы уыд. Ногæй та æркаст сывæллонмæ. 
Ноггуырды цæсгом мæйы рухсмæ сыгъзæринау ферттывта. 
«Уанцон нæу, исчи йæ сывæллоны ам куыд ныууагътаид. 
Хæйрæджы лæппын уаид, æмæ...» Афай ныццыд куыройы 
бынмæ, æнæзæгъинæгтæ сæхи ахæм рæтты фембæхсынц, 
æмæ, цалх кæм зилы, уырдæм бакаст. Доны тыхджын 
цавдæй цалхы фæрчытæ тыртынатæ фестадысты. Æндæр 
дзы Афай ницы федта. Схызт та фæстæмæ. Сывæллоны йæ 
хъæбысмæ систа æмæ куыроймæ бахызт. Фæтæн тæрхæгыл 
æй æрæвæрдта æмæ йæ бынтондæр райхæлдта. 
- Æ, æнæнтыст фæуай, кæд цы чызг дæ!- хъæрæй 
сдзырдта Афай æмæ сывæллоны йæ дæрзæг къухтæй 
рæвдаугæ æрсæрфта. Цы йын кæна дарддæр, уый нал зыд- 
та æмæ та йæ ногæй хæцъилты батыхта. Йæ хъæбысмæ йæ 
фелвæста æмæ æддæмæ рацыд. 
- Гъей! 
Дзуапп нæй. 
- Гъей, цы фестут? 
Бæстæ уыд сабыр, уыцы æнцойдзинад хæлдта 
æрмæстдæр куыройы уынæр. 
Афай æд сывæллон фæндагмæ схызт. 
- Гъей, исчи! Кæй сывæллон у ай?! 
«Мæнæ диссæгтæ,- хъуыдытæ кодта Афай.- Цæуон 
хъæумæ, æндæр гæнæн нæй». Афай фæстæмæ куыроймæ 
баздæхт. Сывæллоны æдас ран æрæвæрдта æмæ ацыд 
куырой ауазынмæ. Бырнацы хор æнæссадæй баззайдзæн. 
Æндæр гæнæн нæй... 
Даргъ къахдзæфтæй Афай цыд хъæумæ. Цы фæкæн- 
дзæн сывæллоны, уыцы сагъæс æй катайы бын фæкодта. 
Гогаты хуымы дæлбазыр тæгæр къутæры цур фæлæууыд: 
йæ хъустыл цыдæр сыр-сыр ауад. Фæкомкоммæ бæласмæ: 
Байты цагъдырдыгæй уазал уддзæф рауылæн кодта, æмæ 

I5 
тæгæры иугай хус сыфтæртæ базмæлыдысты. Гогаты 
хуым Афайты хай у, бирæ дзы фæфыдæбон кодта, фæлæ 
йын ныр дзæгъæлæй рæдзæ-мæдзы кæны. Æрмæст ын йæ 
растæмбисы бæркад Бетъа æвæлмонæй хæры. 
Сывæллон схæкъуырцц кодта. Афай йын йæ русыл йæ 
дæрзæг арм æруагъта. Сабыр, мæ хур... Ногæй та фæцæуæг. 
Кæй у, цæмæн æй ныууагъта йæ мад кæмдæр куыройы 
дуармæ? Афайæн лæварæн? Уæдæ йæ кæд Афайæн нæ 
лæвар кодта, уæд ын æй йæ куыройы дуармæ цæмæн ныууа- 
гъта? Æмæ йæ ном та? Цæй ном ын уыдзæн нырма! 
Афай фæкаст мæймæ: уый йе ’взист бæндæнтæ 
зæхмæ æруагъта, æмæ сыл цыдæр æнахуыр æндæргтæ 
хæлуарджытау ратæх-батæх кодтой. Аизæры хуызæн ирдæй 
мæй зæхмæ никуы каст. Афай тагъд-тагъд цыд, йæ дæлæвзаг 
та рауай-бауай кодта ном. «Мæйрухс». Мæйрухсы йæ ссар- 
дта. «Мæйрухс». Æмæ цы кæны? Йæ зæрдæйы кæрон ын 
цыма исчи цыргъ судзинæй фæрæхуыста - Мæзæрæуимæ 
сын, чи зоны, ахæм чызг уыдаид. Уæд та йæ йæхицæн ныу- 
уадзид? Фæлæ кæйдæр куы у. Мæйрухс. 
Сæхимæ нæ, фæлæ комкоммæ Лескатæм йæ ных 
сарæзта. Зæронд ус у Леска. Фæкæсдзæн æм. Исты уынаффæ 
йын бакæндзæн. 
Кулдуары къæрцмæ Франк срæйдта. 
- Леска! 
- Чи дæ? 
- Афай дæн. 
- Мæ хæдзарыл. Æмæ æдде цæмæн лæууыс? Мидæмæ 
рацу, дуар гом куы у. 
Мæй йæ уазал лæфинтæ зæххыл æнæвгъауæй луæрста. 
Афай лæууыд Лескаты дуармæ æмæ æнхъæлмæ каст 
зæронд усмæ. Цалдæр хатты схъыс-хъыс кодта Мæйрухс. 
Æвæццæгæн ын æххормаг у. Æви йæ мады агуры. «Цы ’мба- 
ры нырма йæ мад æмæ йæ фыдæн?», ахъуыды кодта Афай. 
Уæдмæ Лескайы сæр дуарæй разынд. 
- Исты хабар, æви? 
- Мæнæ уыныс, Леска! Чидæр йæ сывæллоны мæ куы- 
ройы цур аппæрста. 
- Ма дзур, - Лескайы цæстытæ мæйы рухсмæ ферттыв- 
той. - Куыд аппæрста? Кæд ын гæдыйы лæппын нæу. 
- Афтæ. Æз мидæгæй уыдтæн, ссадтон Бырнацы хор, 
чидæр та уæдмæ йæ сывæллон Села-дурыл ныууагъта. 

I5 
- Мæ хæдзарыл, æри-ма йæ ардæм, æз æй фенон. Чызг 
у æви лæппу? 
Цыдæр та ныкъкъуырцц кодта Афайы зæрдæ. Нæ, 
сывæллоны Лескамæ нæ ратдзæн. Акса-ма, цалынмæ 
куыройæ хъæумæ цыд, уæдмæ йын цыма уыцы гыццыл мур 
йæ уазал зæрдæ бахъарм кодта. Нæ, нæй йын дæттæн. 
- Мæхимæ йæ уадз, Леска. 
- Æ, зæронд гæды, - бахудт Леска, - ацу æмæ йын йæ 
мады ссар, стæй мын аргъæуттæ кæн. 
- Уыдон та дын цавæр ныхæстæ сты? 
- Дæхæдæг æй кæмдæр смадзал кодтай æмæ йыл 
басæтт, - йæ къæйных ныхас нæ уагъта зæронд ус. 
Афай рамæсты: 
- Леска, хынджылæг кæныны зæрдæ мæм нæй. Уый 
бæсты мæм фæкæс. Сывæллон, æвæццæгæн, æххормаг у. 
Æхсыр-ма мын фен. Исты сывæдæг. 
- Мидæмæ рахиз. 
- Нæ, мидæмæ мын цæуæн нæй. Ардæм мын сæ радав. 
Леска фæаууон. Афай æрбадт кулдуары цур æвæрд къо- 
дахыл. Мæйрухсы хъыс-хъыс та ссыд. Афай йæ йæ хъæбысы 
аузæгау кодта. 
- Æнæ сылгоймагæй йын ницы бакæндзынæ, радт æй 
искæмæн, - загъта Леска, авджыдзаг хъарм æхсыр ын куы 
рахаста, уæд.- Исчи дæ уыимæ куы фена, уæд ма худинаг 
дæр фæуыдзынæ. 
- Цæмæй фæхудинаг уыдзынæн? - йæ хъуыры фæбадт 
Афай. 
- Дæу кары лæгтæ ахæм хъæзтытæй нал фæхъазынц. 
Райсом-иу æй хъæуыхицаумæ ахæсс. Уым ын исты уынаффæ 
кæндзысты. 
Афай смæсты Лескамæ, фæлæ йын ницыуал загъта. 
Сывæллоны йæ хъæбысы æнгомдæр æрбатыхта æмæ 
сæхимæ фæцæуæг. Хъæуыхицаумæ, дам, æй ахæсс. Дæу 
карæнтæ, дам, ахæм хъæзтытæй нал фæхъазынц. Нæ, 
уый хъысмæты фæндон у. Иугæр ын ацы чызджы Хуыцау 
дæтты... Мæзæрæу та æрбалæууыд Афайы зæрдыл. Ахæм 
сывæллæттæ сын цал уыдаид, цымæ... Афтæ йæм фæкаст, 
цыма абон йæ царды фæндагыл ссардта хæзнайы къæртт, 
уартæ дзы кæддæр чи ахаудта, уыцы стыр хæзнайæ иу схъис. 
Мæйрухс ын хуры тынау йæ зæрдæ батавта. Хъысмæт æм 
йæ мидбылты бахудт. Никæмæн ратдзæн Мæйрухсы. Йæхи 

I5 
у. Æндæр никæй. Ахæм хъуыдытимæ Афай бахызт йæ уазал 
æмæ талынг хæдзары къæсæрæй. 
2 
Ахæм ма дзы кæуаг сывæллон уа!.. Æхсæв-бонмæ Афай 
не ’рцъынд кодта. Райсомырдæм та йын йæ хæцъилтæ 
хустæй раивта - Афай æнæ гобаныцъарæй дæр фæлæудзæн, 
сывæдæджы ма цы æхсыр уыд, уый фæтæгены цырагъмæ 
ахъарм кодта æмæ йæ Мæйрухсæн бадардта, æмæ сывæллон 
афынæй. Дзæбæх æрбарухс. Чысыл куы арæдзæ-мæдзæ 
кæнин, зæгъгæ, Афай йæхи сырейыл æруагъта. Уыцы уысм 
кæртæй æрбайхъуыст кæйдæр хъуызгæ къупп-къупп. Уый 
та ма кæцытæй у, зæгъгæ, Афай схъуыр-хъуыр кодта, стæй 
зивæггæнгæ сыстад, фæкаст фынæй сывæллонмæ æмæ 
кæртмæ рахызт. Кулдуары цур лæууыд Мерет, дæлæсыхаг. 
Афай йæм кæсгæйæ баззад. 
- Ды та ам цы архайыс? 
Мерет йæ сау цæстытæ бынмæ æруагъта. Афайы зæрдæ 
цæмæдæр фæкъæпп кодта. Ацы сылгоймаг æм дæлæсыхæй 
сæударæй хуымæтæджы не схæццæ. 
- Ам, зæгъын, цы архайыс, Мерет? 
- Радт-ма мын уыцы сывæллоны, - æрæджиау сдзырдта 
Мерет. 
- Кæцы сывæллоны? 
- Æнæхъæн хъæу дæр æй зонынц, - Мерет йæ цæстытыл 
хæрдмæ схæцыд.- Дысон-бонмæ Леска уынгты уыцы хабар 
хæссы. Æмæ дæм, зæгъын, мачи фæраздæр уа. Мæнæн ма 
йæ радт, Афай. 
Ехх, æвæдза, хъысмæт куыд æгъатыр у. Иуты йæ 
дæларм бакæны, иннæты... Мерет Афаймæ никуы разынд 
Мæзæрæуы аууонæй. Афтæмæй та... Бæргæ фæбæллыд 
Мерет Афайы хуызæн усгурмæ, фæлæ хъысмæтæн цы 
загъдæуа?.. Мæзæрæу ын йæ фæндаг цæхгæрæргæвст акод- 
та, фæлæ дзы йæхæдæг дæр, мæгуыр, ницы амонд смарзта. 
Ныссаджилтæ сты сæ фæндæгтæ. Афайæн, Мæзæрæуæн, 
Меретæн. Хур дæр, дам, æппæтыл не ’ххæссы. Омæ йæ цы 
’ххæссын хъуыд уæлæсыхæй дæлæсыхмæ? Азтæ та сæ цыды 
кой кодтой. Мерет фæнымадта Афайы къахдзæфтæ, фæлæ 
йын йæ фæсонтæ йеддæмæ йæ цæсгом нæ федта, афтæмæй 
дыууæйæ дæр ныззæронд сты. Ныр ын дысон Леска Афайы 

Г8 
æмæ сывæллоны хабар куы радзырдта, уæд йæ зæрдæмæ 
цыдæр хъарм тын бакаст. Æвæццæгæн, уый у йæ хъысмæты 
рухс фæндаджы райдайæн. Æнæ суайгæ йæм нæй. 
Афай лæууыд æмæ æдзынæг каст Меретмæ. Сылгоймаг 
та ногæй сфæлхатт кодта йæ курдиат: 
- Афай, мæнæн-ма йæ радт. Ды йæ не схъомыл 
кæндзынæ. 
- Нæ дын æй дæттын, - æрæджиау сдзырдта Афай. - 
Æдылы дæ æмæ йæ искуы ныммардзынæ. 
- Хъуджы къах роды нæ мары... 
Мерет æдылы бæргæ нæ уыд. Бонзонгæ, фырнымд, 
фырæгъдауджын - ахæмтæй бирæтæ, хъыгагæн, баз- 
зайынц сæ фыды уæларт. Кæддæр Афайы къахвæдтыл 
йæ бæллицты тын кæй уæфта, уым ис йæ сæйраг аххосаг, 
æндæр иннæ хъуыддæгтæ... Чи бадзурдзæн абадгæ чызгмæ, 
мой цæуылнæ кæныс, зæгъгæ? Курæг мæ нæй, зæгъгæ, дын 
дзуапп ратдзæн, æмæ хъуыддаг ууыл ахицæн. Бынтон афтæ 
нæу. Мереты курджытæ уыдис, фæлæ-иу ын йæ зæрдæйы 
ахаст куы базыдтой, уæд-иу æй ныхъхъуытты уагътой. 
Уазал пецмæ йæхи ничи тавы. Чындздзон чызг та чындз- 
дзон æнустæм нæ вæййы. Йæ азтæ йæ фæдджийы куы ам- 
бырд кæны, уæд ыл дзырды минутмæ абадгæ чызджы ном 
ичъийау аныхæсы. 
Афтæ рауад Мереты хабар дæр. Зæронд чызг. Уæвгæ, 
Афаимæ иу джиппы уагъд цæмæн хъуамæ уой? Мерет дзы 
дæс азы кæстæр у, Афайыл та ныр æртиссæдз азы цæуы... 
Фæлæ, куыд фæзæгъынц, йæ туг, йæ нуар нырма йæхи 
бæрны сты. Рæстæг та йæ фæд фæуагъта Мереты цæстытыл. 
Уæддæр æрдз йæ хæс домгæ кæны. 
Мерет йæхи фæхъæддых кодта æмæ загъта, йе ссыды 
сæйраг нысан цы уыд, уый: 
- Уæд та йæ иумæ хъомыл кæнæм. 
Афайы цæстытæ фæбæгъитт сты. 
- Куыд иумæ? 
Мерет йæ сæр дæлæмæ æруагъта. Афайæн цы загътаид, 
уый нæ зыдта. Чи зоны, схаудта дзы æнæууылд, æнæгъдау 
ныхас, фæлæ Афай уыцы сывæллоны иунæгæй не схъомыл 
кæндзæн. «Æз та сылгоймаг дæн. Мад». 
- Дæ сæрызонд фæцыд, Меретхан? - йæхи нæма æрæм- 
бæрста Афай. - Цытæ дзурыс, ууыл ахъуыды кодтай? 
-О. 

г* 
-Æмæ? 
- Цæргæ-цæрæнбонты мæ амондмæ фенхъæлмæ 
кастæн, фæлæ фыдæнхъæл фæдæн. Ныр та мæм афтæ кæсы, 
цыма уыцы сывæллон мæ амонд у. Дысон-бонмæ, Афай, æз 
кæугæ кæнын! 
- Цæуыл кæуыс, де ’дылы къоппайыл? 
- Æдылы мæ ма хон, Афай, мæ зæрдæ мæм афтæ дзу- 
ры, цыма уыцы сывæллоны мæ амонд ис. Фенын-ма мын æй 
кæн. 
Лæг йæ сæр батылдта. Ацы сылгоймаг кæнæ сæрхъæн у, 
кæнæ... Мерет та йæ сау-сауид цæстытæ сзылдта Афаймæ. 
- Дæ хорзæхæй, фенын мын кæн уыцы сывæллоны. 
Курын дæ,- Мереты рустыл хъуызгæ æрызгъордтой дыууæ 
цæссыджы. 
Афайы хъæбæр зæрдæ йæ бынатæй фенкъуысыд. 
Хъыррыст-хъыррыстгæнгæ, фæлæ зæрдæйы дуар чысыл 
фæзыхъхъыр. 
- Гъемæ цом. Фен æй... 
Мерет йæ сæр зына-нæзына фæгуыбыр кодта æмæ 
хæдзары къæсæрæй бахызт. Ацы хæдзармæ æркувынмæ 
фæбæллыд йæ цæргæбонты æмæ ныр фæцæуы. Иæ зæрдыл 
та æрбалæууыд Мæзæрæу. Æнамонд зин. Фæндагхор! Тобæ- 
тобæ. Ахæм карз хъуыдытæн ныртæккæ бынат нæй. Мерет 
цæуы йæ амонды фæндагыл. 
Сылгоймаг сывæллонмæ æргуыбыр кодта æмæ йæ йæ 
хъæбысмæ систа. Афай каст, Мерет сабимæ куыд æнарæхст 
æвнæлдтытæ кодта, уымæ, фæлæ уый диссаг нæ уыд. Диссаг 
уыд, Мереты цæстытæй цы цæхæр калд, уый. Сывæллоны 
райхалы æмæ та йæ ногæй бабæдты. Сырейыл æй æрæвæры 
æмæ та йæ сисы. Йæ рустæ сырх-сырхид афæлдæхтысты. 
Фæстагмæ йæ йæ риумæ нылхъывта æмæ йæ цæссыгтæ 
фемæхстысты. Мæйрухс та схъыс-хъыс кодта. Мерет 
фæджих. Дуаргæрон æдзæмæй лæууæг Афаймæ йе ’ргом 
аздæхта æмæ сабыргай сдзырдта: 
- Сывæллон æххормаг у. Æхсыр æй хъæуы. Цу, Цæратæм 
ныууай, дзæбæх дуцгæ сæгъ сæм ис. Уæййаг у. Æхца йын æз 
ратдзынæн... 
Афай фæмæсты уыцы ныхæстæм. Ау, сæгъ йæхи бон 
балхæнын нæу?.. Цы тъыссы ацы сылгоймаг йæ фындз 
Афайы хæдзары хъуыддæгты? Фæлæ ницы сдзырдта. Азылд 
æмæ ацыд Цæратæм сæгъ æлхæнæг. 

I5 
Афайы къухы Цæрайы сæгъ нæ бафтыд, мæхи сабитæ 
æхсыры фыдæй хъырды куы кæнынц, зæгъгæ, йын загъта. 
Æмæ та Мæйрухсæн бахъуыд хъæуы уынгты æхсырагур 
зилын. Нæ фæхæрам Афай Цæрамæ, алчи йæхи мæт 
кæны. Фæлæ Мерет... Йæ къах æй нæ хæссы Мæйрухсы 
цурæй. Цы йын бакæна? Изæрæй ацæуы сæхимæ æмæ та 
сæумæдæвдæгæй схæццæ вæййы. Сæхимæ цæуын æй куы 
бахъæуы, уæд йæ цæссыгтæ фемæхсынц, Мæйрухсы йæ 
хъæбысæй дæлæмæ нал фæуадзы. Афаймæ йæ уымæлбын 
цæстытæ сзилы: кæнæ ам лæууон, кæнæ Мæйрухсы мемæ 
ахæссон. Æмбары йæ Афай, фæлæ уымæн уæвæн нæй. 
Зæрæдтæ куы сты, адæм та цы зæгъдзысты? Леска раст 
нæ загъта: мæнæ ахæм хъæзтытæ нал фидауы Афайыл. 
Фæлæ Мерет Мæйрухсæн цы митæ фæкæны, уыдæттæм 
куы фæкæсы, уæд ын тæригъæдæй фæцæймæлы. Куыд 
æй фæхицæн кæна, чи зоны, хъæбулы ад кæмæй базыдта, 
уыцы сабийæ? Йæхæдæг дæр ыл куы фæцахуыр, нæлгоймаг 
уæвгæйæ, уæд уый та сылгоймаг куы у. Ныр дæр та уæртæ 
Мæйрухсы йæ хъæбысмæ фелвæста æмæ йын бибитæ кæны. 
Афай литруат къубуцкæ райста æмæ фæцæуæг 
æхсырагур. Дуармæ куы рахызт, уæд дзыхълæуд фæкодта, 
сывæллон æм ахæм æвæлмонæй æрхаудзæн, уый æнхъæл 
нæ уыд, йæ зæрдæ йæ æмбæрста, цыдæр бæллæх æм кæй 
æнхъæлмæ кæсы, уый. Æмæ, æцæйгæдæр, цæмæй тарст, 
уый цыма фæзынд. 
Нарæг уынджы Афайтырдæм сцæйцыдысты æртæйæ. 
Афай дзы базыдта иуы, уый уыд хъæуыхицауы æххуысгæнæг 
Нафеткæ. Иннæ дыууæйы никуы федта. Хæрзарæзт лæг 
æмæ ус. Æрыгæттæ. Афай адæргæй йæ къубуцкæ йæ 
фæстæ амбæхста. Цымæ йæм цæмæ ссæуынц? Æви æндæр 
искæдæм у сæ фæндаг? 
Нæ, Нафеткæ æмæ йе ’мбæлттæ комкоммæ цыдысты 
Афайтæм. Куы йæм схæццæ сты, уæд æрлæууыдысты æмæ 
йын салам радтой. Салам сын радта Афай дæр. 
Дæргъвæтин рæстæг сæ ничи ницы дзырдта. Раст цыма, 
ныхас цæмæй райдайой, уый нæ зыдтой, уыйау. Стæй Афай 
нал фæлæууыд æмæ сæ бафарста: 
- Цы уæ хъæуы? 
- Мæнæ ацы адæм дæу агурынц, - загъта Нафеткæ. 
- Æмæ сæ цæмæн бахъуыдтæн? - Афай афæлурс: 
Мæйрухсы ма агурæнт. 

р 
- Уыцы сывæллоны райсынвæнд кæнынц. 
- Кæцы сывæллоны? Куыд райсынвæнд? 
- Мах æнæзæнæг стæм, - загъта æнæзонгæ сылгоймаг. 
- Фехъуыстам, дæумæ ис кæйдæр сывæллон, æмæ сфæнд 
кодтам нæхицæн æй райсын. 
- Уый кæйдæр сывæллон нал у, - тарстхуызæй сдзырдта 
Афай. - Уый ныр мæн сывæллон у. Æз мæнæ Нафеткæмæ... 
йед у... хъæуыхицаумæ дæр цæуинаг уыдтæн, цæмæй мыл 
æй ныффыссой... Уый мæхи сывæллон у. 
- Бамбар, хорз лæг, - бахудт нæлгоймаг. - Ды зæронд 
дæ, уый - дзидзидай. Цас ма фæцæрдзынæ?.. Сывæллон 
та æнахъомæй сидзæрæй куы баззайа, уæд тæригъæд у. 
Æмбарыс? Ды уæдмæ нæ фæцæрдзынæ. 
Уадидæгæн йæ ныхæстæй ацы лæг уæнгæлы ад скод- 
та Афайæн. Цасдæр рæстæг йæ бон сдзурын нал баци. 
Афайы сæры арвæрттывдау фæрухс йæ цардвæндаг: бирæ 
рæстæджытæ дзæгъæлы батыдта, æрмæст дзы хорзæй - 
ницы. Дзæгъæл бонтæ, дзæгъæл мæйтæ. Удæвдзы иу мы- 
рау æрбайсæфтысты азтæ. Цы дзы уыд хорзæй? Мæзæрæу? 
Ницыуал давы, чи ныййих, уыцы уарзт. Мæйрухс. Уый йын 
батавта зæрондырдæм йæ зæрдæ. Уый райхъал кодта Афайы 
уд. Æмæ, дам, æй æри. Ды, дам, уæдмæ нæ фæцæрдзынæ. 
Кæдмæ? 
- Куыд нæ фæцæрдзынæн? - йæ дæллаг был фезмæл- 
фезмæл кодта Афайæн,- Уæллæй, Хуыцауыстæн, 
фæцæрдзынæн... 
Нафеткæ семæ кæй уыд, Афайы тынгдæр уый фæтæрсын 
кодта, æндæр лæг æмæ усы федде кæнын диссаг нæу. 
Тызмæг ныхас кæнæн нæй, уæд та ма сæ закъоны исты 
ахæм фыст ис, æмæ йын Мæйрухсы куы байсой. Кæмдæр 
йæ мæгуыр зæрдæйæ æмбæрста: ацы æдзæсгом нæлгоймаг 
дæр йæхирдыгонау раст у, Мæйрухс цалынмæ схъомыл уа, 
уæдмæ, чи зоны, куы нæ фæцæра, фæлæ иннæмæй та, куыд 
æй хъуамæ радта?! 
- Не ’мбары лæг, - йæ сыгъзæрин дæндæгтæ та ферт- 
тывтой æнæзонгæ нæлгоймагæн. 
- Нæма дæн ахæм зæронд... - ныхас райдайынмæ та 
хъавыд Афай, фæлæ, цы загътаид, уый нæ зыдта, бамбæрста 
йе ’нæбондзинад æгъатыр закъоны размæ, æмæ йæ уд 
æнæхъæнæй дæр бакатай кодта. - Нафеткæ, ма мын байсут 
мæ хъæбулы... Æз æй схъомыл кæндзынæн. Фендзыстут, 
фендзынæ, Нафеткæ. Æз ма йæ чындзы дæр... 

р 
- Нæ рæстæг дзæгъæлы ма сафæм,- сдзырдта та 
æнæзонгæ лæг, - цом, фенæм сывæллоны. 
- Куыд фенæм?- бынтон фæтарст Афай. 
- Ацы лæг, сонт-монтæй чи басæтта, ахæмы каст 
нæ кæны. Ам тыхæй архайын хъæуы, - загъта лæг æмæ 
дуарырдæм бакъахдзæф кодта. 
Афай дын уый ауына. Йæхи фæхæбæц кодта æмæ дуа- 
рыл дзуарæвæрдæй аззад. Йæ цæстытæ æнахуыр æрттывд 
кодтой. 
- Уыцы сывæллонмæ йæ къух дæр ничи бакæндзæн, 
Нафеткæ! Фехъуыстай мæ? 
- Иуварс фæндагæй! - æнæзонгæ лæджы цæсгом 
сырххъулæттæ афæлдæхт. - Кæмæ дзурын?! 
Афайы туг схæлбурцъ кодта. Мидæгæй дзы цыдæр стыр 
сырд кæй райхъал, уый йæ цæхæрæнгасæй бæрæг уыд. 
- Уæллæй, ауылты лæджы фырт нæ бахиздзæн! 
Уыцы уысм хæдзары дуар байгом, æмæ дзы разынд 
Мерет, сывæллон - йæ хъæбысы, афтæмæй. 
- Цæуыл хъæлæба кæнут? - сабыргай бафарста Мерет. 
- Уæртæ лæг, адоны цы хъæуы? 
- Ницы. Ацу хæдзармæ. Сывæллон суазал уыдзæн. 
Мерет сабыргай азылд æмæ хæдзармæ бахызт. Афайы 
цæсгом хурау ныррухс. Меретæй хуымæтæджы бузныг 
фæцис. Æнæзонгæ лæг æмæ ус кæрæдзимæ бакастысты, 
уый фæстæ - Нафеткæмæ. 
- Афтæ нæ загътай, æрмæст зæронд лæджы æвджид у, 
зæгъгæ? - йæ базыртæ æруагъта лæг. 
- Уыцы сылгоймаг ын чи у? Йæ ус у? - бафарста сыл- 
гоймаг. 
- Сымах цы федтат, æз дæр уæлдай ницы зонын, - 
сагъæсхуызæй загъта Нафеткæ. - Ницы æмбарын. Цом, 
ныртæккæ, æвæццæгæн, мах ам ницы хъуыддаг ис... 
- Уæдæ æз зонын, куыд архайын хъæуы, уый, - загъта 
нæлгоймаг, - цом, Дзерассæ. 
Афай сабыргай хæдзармæ бацыд. Æрлæууыд дуаргæрон. 
Мерет Мæйрухсæн йæ къухтæ суæгъд кодта æмæ йын 
цыдæртæ зарыд. Мерет лæгмæ йæ уæхсчыты сæрты ракаст. 
Афай йæм йæ мидбылты бахудт. 
Мæйрухс фестъæлфыд. Скуыдта. 
Мереты цæсгом фæсагъæсхуыз. 
- Ацу, ма лæуу, сывæллон æххормаг у. Чабæтæм ныууай. 
Æртæ дуцгæ хъуджы сæм ис... 

I8 
Ницы сдзырдта Афай, фæцæуæг. Чабæ йын ногдыгъд 
æхсырæй йæ къубуцкæ айдзаг кодта, стæй йын загъта, 
цæмæй æхсыр рафыца. Хорз, зæгъгæ, загъта Афай æмæ та- 
гъд-тагъд сæхимæ фæраст. 
- Афай! 
Аæг фæстæмæ фæзылд. Чабæ йæм йе ’нгуылдзæй аца- 
мыдта, ардæм-ма рауай, зæгъгæ. 
- Цы кæныс? 
- Уыцы сывæллонæн цы дæ зæрды ис? Алы бон афтæ 
рахау-бахау кæндзынæ æхсыргур? 
- Чабæ, уæдæ йын цы акæнон? Йæ мадау æй æз дæр 
уынгмæ аппарон? 
- Уынгмæ дын æй ничи ’ппарын кæны, фæлæ йын исты 
хос кæнын хъæуы. Зæрондырдæм дæ цæмæн æрхъуыд 
кæйдæр бæркъа? 
- Дæ Хуыцаумæ скæс, Чабæ, уый куыд загътай? Уыцы 
чысыл муры куы фенис, уæд... - Афайæ ферох - Чабæйæн 
йæхицæн æхсæз сывæллоны уыдис. Йæ сæр уæддæр нæ ах- 
ста, сывæллоны бæркъа схонæн куыд ис, уый. Уæлдайдæр 
- Мæйрухсы. Йæ хуры тыны... 
- Меретæн зæгъ æмæ дæм фæкæса, - сусæгвæнд чи 
фæкæны, уыдон дæр ма ахæм хъæлæсæй фæдзурынц.- Уый 
дæр дæхи хуызæн мæгуыр у... 
- Цæмæй мæгуыр у Мерет? Ницæмæй мæгуыр у Мерет, 
Чабæхан. Уæдæ мын сывæллонмæ чи кæсы? 
Чабæйы дзых фырдисæй бахæлиу. 
- Нæ мæ ’вдæлы, Чабæ. Æз цæуын. 
Бырнацы хор æнæссадæй баззад. Цæй, фæлæудзæн йе 
ссинагыл. Æххормагæй нæ мæлы. Фæлæ йын хорз æхцатæ 
куы загъта. Ныр æй бирæ æхцатæ бахъæудзæн. Бинонты, мæ 
хур, цæрын хъæуы. Сывæллоны хæссын йед у, æнхъæлут? 
3 
Афай куы бамбæрста, Мереты Мæйрухсæй нал фæхицæн 
кæндзæн, уый, уæд сфæнд кодта... Сфæнд кодта, зæгъгæ, уый 
æнцон ныхас у, фæлæ дысон-бонмæ йæ цæстытæ æрцъынд 
нæ бакуымдтой. Йæ рæстæгыл бакæнинаг цы хъуыддаг 
уыд, уый ныр зæрондырдæм куыд райдайа? Иннæмæй та - 
Мæйрухс. Мад ын хъæуы, иннæ ахæм - фыд. Иу загъдæй, 
бинонтæ куыд вæййынц, афтæ. Зын у искæй бæрны цæуын, 

I5 
фæлæ йын æндæр гæнæн дæр нæй - æрдзæй цы хæс дарыс, 
уымæй дæхи цасфæнды куы фæрамбæхс-бамбæхс кæнай, 
уæддæр дæ ссардзæн. Æрдомдзæн дæ. Мерет та... Сабыр, 
хиуылхæцгæ, сабийыл - æнувыд. Æмæ йын йæ уазал къо- 
на бахъарм кæндзæн... Мæзæрæу фесæфт, уый кой ныр 
кæнгæ нал у. Уарзондзинад? Хур куы аныгуылы, уæд ма, 
хæхты цъуппытыл цы дыдзы рухс аззайы, уый хъарм нал 
фæдæтты. Хуры хъарм куы нал уа, уæд пецы арт скæн æмæ 
дын - хъарм. Уыцы хъуыдытæй цыма Мерет йæ зæрдæмæ 
фæхæстæгдæр. Цыдæр стыр, вазыгджын, уæззау хъуыддаг 
кæй алыг кодта, уымæй йын фенцондæр. Сыстад, бацыд 
сывæллонмæ. Мæйрухс фынæй кодта. «Уыдзæн дын мад 
дæр, фыд дæр, Мæйрухс», - ахъуыды кодта Афай, æмæ йæ 
зæрдæйыл цыдæр хъыдзыгæнаг хъарм уылæн аивылд. 
Райсомæй раджы Мерет Мæйрухсмæ куы схæццæ, уæд 
æй Афай бафарста: 
- Гетæ, де ’фсымæр, цымæ, сæхимæ ис? 
Мерет фæджих. 
- Дысон уыд. Æмæ дæ цæмæн бахъуыд? 
- Уый мæхи хъуыддаг у. Дæ разы сывæллоны кой кæн, - 
схуыстæй загъта æмæ ацыд. 
4 
- Гетæ, цы цау мыл æрцыд, уый фехъуыстаис, - загъта 
Афай, Гетæ йæ мидæмæ хæдзармæ куы бахуыдта, æмæ 
уæрæх фынджы фæйнæфарс куы ’рбадтысты, уæд. 
- Куыннæ, куыннæ, адæмæн æндæр дзырддаг куы нал ис, 
- дзуапп радта Гетæ, Афайæн йæхи карæн мызыхъхъарæзт 
лæг. - Фæлæ мæм диссаг кæсы: сывæллоны дæ куыройы раз 
чи ныууагътаид? 
- Диссаг уый нæу, Гетæ... - Афай йæ ныхас цæмæй рай- 
дыдтаид, уый нæ зыдта. Зæхмæ бирæ фæкаст, стæй йæ сæр 
схъил кодта æмæ, Гетæйы раз къæмдзæстыг кæй у, уый 
æмбаргæйæ, загъта: 
- Æз, Гетæ, дæумæ æрцыдтæн æндæр цæйдæр фæдыл... 
- Хъусæг дæм чи у, уый - æз. 
- Цард афтæ разылди, Гетæ, æмæ... - уæзбын уагæй 
дзырдта Афай.- Азтæ цыдысты... Иунæгæй фæцардтæн 
ацал-ауал азы дæргъы. Мæ мæцъæлтæ мæхи, Гетæ, иунæгæй 
фæуыхеры кодтон, фæлæ аххосджын никæй кæнын. Зоныс 

I5 
мын мæхи, зоныс мын мæ хæдзар... Цæй хæдзар, уæвгæ, раст 
лæг дæн, уæлæ йæ уазал смаг цæуы. Фæлæ зæрондырдæм... 
Раст мæ бамбар, Гетæ... 
- Хъусын дæм, Афай, хъусын... 
- Раст мæ бамбар... Уыцы сывæллон куы фæзынд, уæд, 
дæ фарн бирæ уа, гыццыл зæрдæйæн цыдæр ныфс радта. 
Æвæццæгæн, цард йæ кæнонтæ кæны, Гетæ. Зын у, фæлæ 
мæ бафæндыд йе схъомыл кæнын. Æрмæст иунæгæй куы 
нæ бафæразон, уымæй тæрсын. 
- Кæй зæгъын æй хъæуы, - Гетæмæ æцæгæйдæр нæма 
бахъардта, Афай йæ ныхас цавæр донвæдыл здахы, уый. 
- Æнæ сылгоймагæй ахæм сывæллон схъомыл кæнын 
хъаймæты хабар у. 
- Дæ хъуыддаг раст, Гетæ, - сдзырдта Афай. - Æнæмæнг 
афтæ у. Æмæ мæ раст бамбар, - Афай æдзынæг ныккаст 
Гетæйы цæстытæм, - сфæнд кодтон бинонты хъуыддаг 
бакæнын. 
Гетæ фыццаг фæджих, стæй худæгæй бакъæцæл æмæ йæ 
армытъæпæнтæ кæрæдзийыл æрцавта: 
- Мæнæ диссæгтæ!... Уымæй райдыдтаис, Афай. Кæдæй- 
уæдæй дæ сæры зонд бацыд. Уæллæй, замманай хорз хабар 
мын фехъусын кодтай. Зæгъ, кæдæм цæуын хъæуы, уый. 
Афай цыма уыцы ныхас нæ фехъуыста. 
- Æмæ мæ фæнды мæ цард Меретимæ саразын. 
Гетæйы цæсгом фæтархуыз. 
- Меретимæ? 
- О, Меретимæ. Дæ хоимæ. 
- Ницы дын æмбарын, Афай. 
- Сывæллон дæр ын фæадджын ис, Гетæ. 
- Æмæ сывæллоны та Мерет кæд федта? 
- Суайы йæм. 
- Куыд суайы? 
- Нæ, Гетæ, ахæмæй... Тобæ зæгъ. Куы базыдта, 
сывæллон мæм ис, уæд æй абæрæг кæны. Фæлæ, ды куыд 
хъуыды кæныс, ахæмæй... Ам кæй дæн, уымæн дæр Мерет 
ницы зоны. Уый мæхи зæрдæйы фæндон у. 
- Уый дын хабар, - Гетæ йæ сæр æруагъта. 
- Мах зноны лæппутæ не стæм, Гетæ. Æгъдау цы у, уый 
дæр зонæм, æнæфенд хъуыддаг та нын сæрмæхæссинаг нæу. 
Уымæ гæсгæ мæ фæнды, цæмæй мын радтай Меретимæ мæ 
цард саразыны бар. 

I5 
Гетæ зæхмæ бирæ фæкаст, стæй æрæджиау загъта: 
- Афай, Мерет йæ фыды уæларт цæмæн баззад, уый зо- 
ныс? 
- Нæ-а. Хуыцауыстæн, нæ зонын. 
- Æнамонд сылгоймаг у Мерет. Нæ дын сараздзæн 
дæ хæдзар, Афай. Уый амондджын куы уаид, уæд афонмæ 
искæй къона бахъарм кодтаид. Уæвгæ дын уыдæттæ цы дзу- 
рын. Мæнæй цы домыс, уымæй арфæйаг дæ, фæлæ Меретæй 
арфæйаг нæ уыдзынæ. Цы дæ фæнды, уый кæн... 
*** 
Уалдзæг хъавгæ бахоста Афайы уазал хæдзары дуар. 
Къуалон дуры цур зæйуаты алфамбылæйттæ фæсау сты. 
Цæхæрадæттæй скалд фароны хæмпæлгæрдæджы сыгъ- 
ды тæф: алчи йæ уалдзыгон куыстыты сæргъы æрлæууыд.. 
Афайы дæр ныр дзæгъæлбадт кæнынмæ нал равдæлдзæн, 
тæккæ райсом йæ хуымы гæппæлыл гутон ауадздзæн. 
Картоф дзы ныссадздзæн, хъæдур. Къабуска дæр дзы æвзæр 
нæ зайы. Йе ’мбисы та йын хъæбæрхор кæнæ сысджы 
байтаудзæн. Чи зоны, фос дæр æм фæзына. Фæлæ кæм 
ссардзæн галтæ? Чи йын сæ авæрдзæн, ныртæккæ алчидæр 
йæ къухтæм æмхасæнтæ куы кæны! 
Дыккаг бон райсомæй Афай йæ фæнд Меретæн бамба- 
рын кодта. Мереты зæрдæмæ фæцыд Афайы хъуыды, фæлæ 
уæддæр сагъæсхуызæй загъта: 
- Тауинаг нæхиуæттæм смадзал кæнæн уыдзæн, фæлæ 
дын сæрбосыл та чи фæхæцдзæн, кæимæ хуым кæнынмæ 
хъавыс? 
- Мæхæдæг исты кæндзынæн, ахуыр галтимæ архайын 
зын нæу. 
Мерет йæ уæхсчытæ базмæлын кодта, куыд дæ фæнды, 
афтæ кæн, зæгъгæ, æмæ Мæйрухсы авдæны бæттын рай- 
дыдта. 
Æппæты фыццаг Афай бауад Гадзотæм. Чи зоны, исты 
’нхъæл сæм уыд, фæлæ Гадзойы æмпъызтытæ уæлæфтау 
куы федта, уæд фефсæрмы. Уæддæр загъта: 
- Саугæнд кæнынмæ цæуын, Гадзо, æмæ ма мын дæ 
галтæ авæр. 
- Цавæр галтæ, Афай, мæнæ суг лæгдзæдæй куы ласæм... 
Гал кæм ис? Уæртæ Борнæфæн зæгъ, уый знон фæцис хуым- 
гонд. 

р 
Афай йæхи бакъул кодта Борнæфмæ: 
- Саугæнд, зæгъын, акæнин, Борнæф, æмæ ма мын дæ 
галтæ авæр. Стæй гутон... 
- Кæдæм цæуыс? 
- Мæ хуым фæхъил кæнон, Борнæф. Уалдзæг... 
- Æмæ дæм цæй зæхх ис, Афай, Бетъайæн æй нæ рад- 
тай? 
- Куыд радтон? Йе ’мбис ын авæрдтон рæстæгмæ, куы 
нæ мæ ’вдæлд, уæд, фæлæ ныртæккæ мæ зæхх мæхи хъæуы. 
- Æз дын галтæ ратдзынæн, фæлæ дæ зæхх хъаугъайаг 
ма суæд, - загъта Борнæф æмæ кæртмæ бахызт галтæ 
ифтындзынмæ. 
Афай æнхъæлмæ каст уынджы. Куыд хъуамæ суа 
хъаугъайаг йæ зæхх? Бетъа ахæм лæг нæу... 
- Сæрбосыл дын чи фæхæцдзæн, Афай? - галтæ æд гу- 
тон уынгмæ куы рахызтысты, уæд бафарста Борнæф. 
- Мæхæдæг истытæ кæндзынæн... 
- Ныууадз ма дæ ныхæстæ, Афай, уæртæ лæппуйы айс 
æмæ дæм фæкæса. Елхъан! 
Дæсаздзыд лæппу рауад æмæ йæ фыды цур алæууыд. 
- Сæрбос айс æмæ цæугæ. 
Афай гутоны гуслийыл схæцыд, æфсæнтæ дæлгоммæ 
æрфæлдæхта æмæ араст сты Гогаты хуыммæ. 
Фалæрдæм æмæ ацырдæм дыууæ ауæдзы... Æвæдза, 
зæхх цæй адджын тæф кæны! Зæхх, мæ хуртæ, царды тæф 
кæны. Иннæтæй, цы йыл зайы кæнæ йыл чи рауай-бауай 
кæны, уыдонæй царды тæф афтæ тынг не ’нхъæвзы. Зæхх 
сын йæ тугауылæй чысылгай дæтты. Цыма йыл ауæрдгæ 
кæны. Цыма, куы йын фæуа, уымæй тæрсы, æмæ æнусы, 
мин азы фæстæ чи равзæра æмæ райгуыра, уыдоны фаг 
ын куы нал суа. Æвæццæгæн, афтæ у. Æндæр æз дæр, ды 
дæр, уæртæ уыцы тæгæр бæлас дæр, дæлæ ауæдзы цæхæрау 
чи ферттывта, уыцы хæкъæдзыйы уидаг дæр зæххау цар- 
ды тæф цæуылнæ кæнæм? Æви нæ зæхх йæхиуыл бæтты 
æмæ нын йæ уды хъару æнæхъæнæй уымæн нæ радты? 
Лæг куы фæтыхсы, уæд зæххыл йæхи адæлгом кæны - 
ныййарæг, фæкæс мæм. Уæдæ æндæр кæмæ бакъул кæна 
йæхи? Уæларвы стъалытæ дард сты, хуры та, стырзæрдæ 
фыдау, йæ хъæбултæм не ’вдæлы, æндæр хъуыддæгтæ йæ 
вæййы кæмдæрты. Зæхх та... Мадау алкæй дæр барæвдауы, 
алкæмæн дæр йæ хъарм риурæбын бынат скæны. 

р 
- Байриай, Афай! 
Хъуыдыты хал фескъуыд, æмæ Афай йæ сæрыл схæцыд. 
Елхъан галты баурæдта. 
Дынджыр фыййаулæдзæг йæ къухы, афтæмæй 
хуымгæрон арæныл лæууыд Бетъа, йæ фæстæ гогыра 
уасджытау гоппæргъæвдæй æд лæдзджытæ лæууыдысты 
æмæ Афаймæ знæт каст кодтой Бетъайы дыууæ фаззон 
фырты Хан æмæ Уырысхан. 
- Æгас цæут уæ фæрв сугтимæ. 
- Уый цы кусыс? 
- Куыд цы кусын? Хуым кæнын. Нæ йæ уыныс? 
- Æз дæр æй уынын, хуым кæныс, уый. Фæлæ кæй зæхх 
хуым кæныс, уый зоныс? 
- Уастырджийыстæн, мæхи зæхх хуым кæнын, Бетъа, 
ды та йын цы ’нхъæл уыдтæ? 
- Уæдæ йæ хорз нæ зоныс, Афай. Ацы зæхх мæн у. 
Афай йе ’рфгуытыл хæрдмæ схæцыд. Бетъайы йæ 
цæстытæ фæцавта, стæй хъæрæй ныххудт: 
- Гъæй-да-гъа, Бетъа, хъазгæ кæныс, æви?.. 
- Уæллæгъи, хъазын мæ фæсонæрхæджы дæр нæй. Ды 
ацы зæхмæ ницыуал бар дарыс! 
Афайы буар бадыз-дыз кодта. Ахæм ма дзы æдзæсгом 
лæг уа! 
- Дæ зонд дæхимæ ис, Бетъа? 
Хан æмæ Уырысхан размæ ракъахдзæф кодтой. Уый 
фенгæйæ, Афай дзомс йæ къухмæ райста. 
- Гутон слас зæххæй, - йæ хъæлæс аивта Бетъа. 
- Цы загътай? - Афай афæлурс. 
- Гутон слас зæххæй. 
- Куыд слас? 
- Слас гутон зæххæй, дын, зæгъын... - Бетъа æвиппайды 
стайы гæпп æрбакодта æмæ Афайы асхуыста. Хан цыма 
уымæ æнхъæлмæ каст. Йæ лæдзæг дард фæхаста æмæ дзы 
Афайы мæкъуыр йæ тых-йæ бонæй æрриуыгъта. Афай 
арсы богъ фæкодта, йæ къухы схъазыд ставд дзомс æмæ 
йæ æфсæнджын кæронæй æбуалгъы тыхджын цæф ауад 
Бетъайы сырх цæсгомыл. 
- Æллæх, амардта мæ! - уæлдæфы азæлыд Бетъайы 
хъæр, æмæ лæг кæлдымау ауæдзыл æрфæлдæхт. Елхъан гал- 
ты сæрбос феуæгъд кодта æмæ цъæхахстгæнгæ хъæуырдæм 
лидзæг фæцис. 

I5 
- Æ, фыртонæй чи базæронд, уыдон, уый цы кусут?! 
- дæлвæндагæй сыхъуыст хъæр. Хан æмæ Уырысхан сæ 
лæдзджытæ æрæппæрстой æмæ сæ мидбынат цавддур- 
тау фесты. Хъæуыхицау Гæбыла æмæ милиционер Муссæ 
хуыммæ сгæппытæ кодтой. - Кæрæдзи цæуыл цæгъдут, 
мæлинæгтæ? 
- Афай бабайы амардта! Афай бабайы амардта, - 
цъæхснаг хъæлæсæй сæрдиаг кодта Уырысхан. 
Афай фæгæпп кодта, фæлæ уæззау цæфæй кæй фæсонт, 
уый бæрæг уыд. Адон дæр кæд мæн нæмынмæ хъавынц, 
зæгъгæ, Гæбыла æмæ Муссæмæ адзагъултæ кодта, стæй 
сындзæмбондмæ батахт æмæ йын йæ хуылфæй æрдæгæмбыд 
кæрдо цæджындз пакъуыйау фелвæста. Йæ иу кæроныл 
ын фæхæцыд æмæ, хуымы чидæриддæр уыд, уыдоны йæ 
разæй айста. Фыртæссæй Хан æмæ Уырысхан хуымгæрон 
дурвæткъуы бæласы аууон сæхи амбæхстой. Гæбыла слыгъд 
фахсмæ. Муссæ, йæ хуымпъырмæ февнал-февнал кæнгæйæ, 
дæлвæндагмæ сычъийы гæпп æркодта. Цы акæна, Афай 
уый куы нал зыдта, уæд Бетъамæ фездæхт. Фæлæ лæджы 
тугамæстæй уæлгоммæ хаудæй куы ауыдта, уæд фæтарст. 
Цæджындз аппæрста æмæ лæджы цур йæ зонгуытыл æрхауд. 
5 
Милиционер Муссæ иу сахатырдæг цыдæр гæххæтт 
фæфыста, стæй йæ сæр схъил кодта æмæ Афайæн загъта: 
- Хуыйы ми бакодтай, Афай. Ивар нæ, ахсын дæ хъæуы. 
Районмæ дæ таппæй ласын. 
- Цавæр таппæй? 
- Дæхицæй хъæла ма араз. Хыл ракъахтай, дæ сыхаг 
Бетъайы сæр дзомсæй аскъуыдтай, мæн та мæ службæйы 
сахатыл хъилæй цæвынмæ хъавыдтæ. 
- Бетъайæн афтæ хъуыд, - бахъуыр-хъуыр кодта Афай. 
- Цы йын хъуыд? Йæ зæхх ын кæй фæлдæхтай, уымæ 
гæсгæ йын хъуыд? 
Афайы цæстытæ фæхъоппæг сты. 
- Куыд уый зæхх, Муссæ? Бетъа кæдæй нырмæ схицау 
мæ зæххæн? 
- Кæдæй нырмæ! Ныр дыууæ азы. Хъæусоветы 
гæххæттытæ конд сты. Дæу зæхх нæ хъуыд, æмæ йæ Бетъа 
йæхиуыл ныффыста. 

I8 
- Æнæ мæн бафæрсгæйæ? 
- Æмæ дæ цы фæрса? Гаккуччы бадт дæ куыройы кæныс, 
дæ зæхмæ дæ не ’вдæлы. Æмæ дын дæ зæхх хъæуыхицау 
Гæбыла амалджындæр лæгæн алæвæрдта. 
- Цас уын бафыста Бетъа? Цасыл мын ауæй кодтат мæ 
зæхх? - Афайы цæстытæ доны разылдысты. 
- Хъус-ма, Афай, - фетхæлдта милиционер. - Ды мын 
ахæм ныхæстæ куы кæнай, уæд ма дыл хылы уæлæмхасæн 
цъыфкалæн дæр баныхасдзынæн. 
- Ды мæн уыдæттæй ма тæрсын кæн, Муссæ, - сыстад 
Афай, - æз кæд æнахуыргонд лæг дæн, уæддæр цыдæртæ 
æмбарын. Цасы аргъ уыд мæ зæхх? 
- Дæ бынаты ма сбад, - йæ къухтæ стылдта милицио- 
нер. - Мæн куы бафæнда, уæд дæ талынг куырой уынгæ дæр 
нал фæкæндзынæ. 
Уыцы минут милиционеры уатмæ бахызтысты 
хъæуыхицау Гæбыла æмæ Бетъа. Гæбыла йæ цъæх цæстытæ 
Афайы фæцавта æмæ милиционеры бафарста: 
- Басаст йæ фыдмийыл? 
- Æмæ йæ цы сæттын хъæуы, уæртæ лæджы нæ уы- 
ныс? - загъта Муссæ, Бетъамæ ацамонгæйæ. Бетъайы сæр 
уыд кæрдæнæй бæстытæ, ранæй-рæтты дзы тугдзæстытæ 
æддæмæ дæр рахъардтой. 
- Уæхæдæг æй уынут, цы мын бакуыста, уый, - йе 
схъæл ныхасыздæхт цыдæр фæцис Бетъайæн, ныр дзырд- 
та æнахуыр фæлмæн æмæ хъавгæ хъæлæсыуагæй. - Дæхи 
фæллойы тыххæй дын ахæм митæ бачындæуæд? 
- Ницы кæны, иу фынддæс боны дзы куы абада, уæд йе 
знæтдзинад фæцыдæр уыдзæн, - загъта Гæбыла. 
Афай бамбæрста, адон æй æцæгæйдæр ахсынвæнд кæй 
кæнынц, уый æмæ йе ’мбæрц слæууыд. Сыстад милиционер 
дæр. Йæ цæстытæ ферттывтой, афтæмæй Афай бакъахдзæф 
кодта Гæбыламæ: 
- Ды мæнæн мæ зæххы гæппæл ацы хъарабугъайы фыц- 
цаг цæмæн бакодтай? 
- Уый дæ зæхх рагæй нал у, Афай. Кусгæ йæ нæ кæныс, 
æмæ йæ закъонмæ гæсгæ, кæмæн æмбæлы, уымæн радтам. 
Исты ма зæгъыс? 
- Афай, дæхи Хуыцауы бар ныууадз, - загъта милицио- 
нер. - Мæ хорз зæрдæйыл дæн, æмæ дæ ахсгæ нал кæнын, 
фæлæ ивар бафиддзынæ. 

I5 
Гæбыла, Муссæ æмæ Бетъа æмбæрстой, йæ сæрыл 
сдзурæг кæмæн нæй, уыцы Афайы зæххы гæппæл 
æвæлмонæй хæрыны хабар районмæ куы айхъуыса, уæд сæм 
исты ныхас кæй хаудзæн, уый, уымæ гæсгæ йын рахастой 
ахæм тæрхон дæр: бафидæд ивар, Бетъайы сæры скъуыд, 
мæнæуы нæмгуытæй баргæйæ, цас рауайа, уымæ гæсгæ. 
- Цæй дæргъæн уыдзæн дæ сæры скъуыд, Бетъа? - 
бафарста Муссæ. 
- Иу ссæдз нæмыджы дæргъæн уыдзæн, - саст хъæлæсы 
уагæй та дзуапп радта Бетъа. 
- Гъемæ-иу райсом ссæдз туманы ’рбахæсс, Афай, - 
скарста Гæбыла. - Зон, ахст кæй дæ, уый æмæ - исты, 
уæд дæ мысты хуынчъы дæр ссардзыстæм. Ныр цæугæ дæ 
хæдзармæ. 
Афай йæ худ йæ сæрыл æркодта æмæ æнæдзургæйæ ра- 
хызт къæнцыларæй. Йæ зæхх дзы кæй фесæфт, уый йæ нæма 
бауырныдта, фæлæ дзы ссæдз туманы тыхист кæй кæнынц, 
уый йын йæ тъæнгтæ кæрдæгау кодта. Фæлæ цы бакæна? 
Цæмæн, уый нæ зоны, фæлæ ацы царды уыцы æнæхайыры 
закъонæй тынгдæр ницæмæй тæрсы. Уымæй къаддæр та йæ 
нæ тæрсын кæны, Мерет æмæ Мæйрухсæй куы фæхицæн 
уа, уый. 
Афай куы ацыд, уæд Гæбыла баздæхт Бетъамæ: 
- Дæ хъуыддаг арæзт у, Бетъа. Куыд уыныс, афтæмæй 
зæхх ныр дæу уыдзæн. Фæлæ дæ хæс æнæхъæнæй нæма ба- 
фыстай. 
- Зонын æй, Гæбыла, - йæ былтæ фæзылын сты, 
афтæмæй загъта Бетъа. - Дысон далыс аргæвстон, æмæ 
ныртæккæ фынг Лескатæм æвæрд ис. Цом сихор скæнæм. 
- Уый дæр тынг хорз у, фæлæ, Афайы зæхх амæйфæстæмæ 
æнæ уæлдай сныхасæй дæу кæй у, уый тыххæй райсом ды 
дæр де ссæдз туманы æрбахæсдзынæ. 
Бетъайы цæстытæ стъæбæртт-тъæбæртт кодтой: 
- Цавæр у, мин сомы дын куы радтон. 
- Мин нæ, фæлæ фæйнæ фондзсæдæйы, - сабыргай 
ныхасмæ бафтыдта Муссæ. - Афтæ нæу, Гæбыла? 
- Лæвар ницы ис, мæ хур, Бетъа, ницы! - худгæбылæй 
загъта Гæбыла. 
Бетъа йæ уæхсчытæ базмæлын кодта, фæлæ дзурын йæ 
бон ницыуал ссис. Тыхгæнæг хицау тыхджын у. Ноджы ма 
йын лæгъстæйаг куы уай, уæд та де сæфт у. 

I5 
6 
Рацыд æхсæрдæс азы. Иу дзæбæх райсом Мерет æмæ 
Мæйрухс дыууæ хъисыныл хуртуан æркалдтой. Афай, 
фынддæс æмæ æртиссæдз аздзыд уæйыгарæзт фидæрттæ 
лæг, сугсæттæны тæрс къуыдыроныл бадтис æмæ бæрз 
гæркъа цыргъ кардæй амадта. Стыр сарайы дуар фегом, 
æмæ дзы фæзынд иу цыппæрдæсаздзыд тæрныхджын 
батъара лæппу, дыууæ къæссайы сæ тæккæ дзæгтæй йæ 
дæлæрмтты, афтæмæй. 
- Йарæппын, дзырд дæм цæуылнæ хъары, Махара, 
дыгæйттæй сæ кæдæм хæссыс? - мæстыхуызæй лæппумæ 
фетхæлдта Афай. 
- Мæн куы бафæнда, уæд дын не скъæт дæр мæ сæрыл 
сисдзынæн, баба. 
Махара - Афай æмæ Мереты фырт - къæссатæ хурту- 
аны раз æрæппæрста æмæ дæлгоммæ фæлдæхт тæскъыл 
æрбадт. 
- Дæ фыды коммæ кæс, мæ царды ныв, уæззæуттæ ма 
хæсс, - ныдæн хъæлæсæй сдзырдта Мерет æмæ йæ хъæбулы 
къæбæлдзыг сæрыл йæ къух рæвдаугæ æрхаста. 
Æрфыгджын, саурæсугъд Мæйрухс, уыцы митæм 
кæсгæйæ, худæгæй бакъæцæл. 
Зæронд, фæлæ зæрдæрухс Афай дзагцæстæй каст йæ 
бинонты къордмæ. 
2003 аз. 

р 
ДЫУУÆ ЦЫРТЫ 
Фæззæг йæ тæмæны бацыд. Хъæд хъулон-мулон дары, 
ранæй-рæтты фæсаубын - уый сусхъæдтæ иннæтæй 
нæрæмондæр разындысты: æппæты разæй сæхи абæгънæг 
кодтой æмæ æнхъæлмæ кæсынц зымæджы æрцыдмæ. 
Ракæсæны рагъæй иу мигъы бындзыг нал æмæ нал цæуы, 
уæгъд æй нал уадзы. Ныфсы хос у Ракæсæны рагъ мигъы 
бындзыгæн, ардыгæй йæ кæд Галæгон нæ фæхæссид... 
Афтид сты хуымтæ, уыгæрдæнтæ. Æрмæст ма дзы 
мæкъуылтæ сагъæсхуызæй лæууынц. Комы бын дон 
фæрæсуг, фæсау. Ныккæс æм, уæд дзы фендзынæ, саурагъ 
балертæ дзы арвæрттывдау куыд цъыллинджытæ кæнынц, 
уый. 
Солæман къахвæндагыл цасдæр ссæуы хæрды æмæ 
та æрлæ^уы. Æдзынæг ныккæсы фæхстæм, хъæдбынтæм, 
донмæ. Йæ зæрдыл йæ сабийы бонтæ æрлæууынц. Цас 
фæразгъор-базгъор кодта ам, хъæлæрдзы, мæцкъуыдзуаны, 
кæсагахсынмæ!.. 
Нæ аивта ком йæ хуыз. Афтæмæй лæууыд. Ногæй дзы 
цы ис, уый - сосæ фæндаг. Хæсты размæ дзы галвæндаг 
йеддæмæ ницы уыд. 
Цæуы дарддæр Солæман. Уæрæх сосæ фæндагыл нæ. 
Фæсвæд къахвæндагыл. 
Йæ уæлæ аслам хъуымацæй костюм, йæ къæхтыл 
рыгæйдзаг батинкæтæ. Сæр фæхалас, ных æнцъылдтыты 
бын фæцис. Йæ фæтæн уæхсчытæ зына-нæзына фæгуыбыр 
сты. Йæ астæу фæтæн мæскуы ронæй - æнгом æлвæст. 
Йæ фæсонтыл - хордзен. Йæ къухы ставд фæрв лæдзæг - 
кæйдæр кауæй йæ сласта. 
Мæнæ йæ размæ фæцис къардиу. Куыннæ йæ хъуыды 
кæны! Йе ’фсымæр Сосланимæ æхсæрдзуаны куы уыдысты, 
уæд дзы аирвæзт. Сослан ма йæ даргъ лæдзæгæй тыххæйты 
сласта. Рухсаг уæд Сослан. Хæсты бацарæфтыд. Йæ фыццаг 
бонты. Йæхи цæстыты раз Солæманæн... 
Сæ мад Фырдæ сæ иу бон афæндараст кодта. 
Бафæдзæхста сын бæргæ, уæхи хъахъхъæнут, зæгъгæ. 
Ныфсытæ йын æвæрдтой. Ныццыдысты се ’дзард фыды 
ингæнмæ, хæрзбон ын загътой... 
Сосланимæ сæ нæ фæхицæн кодтой. Мæйы фæстæ 

I5 
фыццаг хæсты знаджы нæмыг бацыд Сосланы риуы. Амард 
Солæманы хъæбысы. Солæман хъæбæрæй ард бахордта, йе 
’фсымæры туг кæй райсдзæн - дывæрæй, æртывæрæй. 
Фæлæ йын нæ райста йæ туг... 
Немыц бырстой. Солæманы къорд æрцахста рындз. 
«Ауылты хъуамæ иу фашист дæр ма ахиза!» - уыд ко- 
мандиры бардзырд. Солæман пулеметы мæнгвæдæг 
æрбалхъивынæввонгæй лæууы. Дæлæ сбырсынц танктæ, 
сæ фæстæ - фистæг æфсад. Солæман ныффæлурс, стыхст. 
Ракæс-бакæс кæны йæ алывæрстæм. Ныхъхъус сты йе 
’мбæлттæ дæр. Танкты гуыр-гуырæй бæстæ ризы. Мæнæ 
схæццæ сæ иу. Чидæр сæ фæрæвдз, гранатты баст ыл бахс- 
та. Фæцыд æмыр гуыпп, æмæ танк пиллон арты бын фæцис. 
Фæздæджы аууонæй разындысты дыууæ танчы. Сæ 
бынмæ та тахтысты цалдæр гранатты басты. Иу танк ссыгъд, 
иннæ комкоммæ сбырсы Солæманырдæм. Ныртæккæ йæ 
цæлхыты бын æрæфсæрдзæн. Ныцъцъист æй кæндзæн. Цы 
акæна? Солæманы зыр-зыр ссыд. Уалынмæ иннæ танк дæр 
йæ ных уымæ сарæзта. Солæман фæгæпп ласта æмæ ный- 
йарц хъæдырдæм. Йæ цурты нæмгуытæ цъыззытт-цъыз- 
зытт кодтой. Солæман уæддæр лыгъд, баирвæзт хъæдмæ... 
Уæдæй фæстæмæ Солæман фæрамбæхс-бамбæхс код- 
та хъæдты, лæгæтты, цалынмæ хæст фæцис, уæдмæ. Стæй 
йæхи айста стыр арæзтæдтæм. Аныгъуылд адæмы æхсæн 
ног ном, ног мыггагимæ. 
Фынддæс азы рацыд. Чи ма хъуыды кæндзæн уæды 
хабæрттæ? Солæманы зæрдыл кæддæриддæр лæууыдысты 
йæ райгуырæн хъæу, йæ мад... Цы баисты, куыд баисты... 
Дæлæ фæкæнаи, уæлæ фæкæнай, уæддæр лæджы йæ 
райгуырæн къона йæхимæ рæхысæйæлвасы. Фæлæ ма йæм 
куыд цæуа Солæман? 
Кæддæры хъуыдытæ та сног сты Солæманы сæры. 
Æрбадт хъæдбыны уазал дурыл æмæ йæхимæ ныхъхъуыста. 
Цы кæна ныр? Мæнæ йæ райгуырæн бæстæ. Уæлæ гыццыл 
уæлдæр къаннæг хъæуы цæры йæ мад... Фæлæ йын уырдæм 
фæндаг нал ис. 
Солæман сыстад æмæ уæззау къахдзæфтæй араст 
дарддæр. Къахвæндаг ахызт уыгæрдæныл æмæ схæццæ 
уæрæх сосæ фæндагмæ. Ам фæсаджил. Иуылты бафтдзынæ 
æфцæг-рæбынмæ, иннæуылты - сæ хъæумæ... 
Сосæйы уæлбыл суыдта къорд цырты. Хохаг 

I5 
къæйдуртæй конд. Хæсты размæ ам ахæмæй ницы уыд. 
Ссæуын сæм хъæуы. Цал, цымæ, бацарæфтыд сæ гыццыл 
хъæуæй!.. Цыртытæ - рæнхъ æвæрд. Дыууæ дзы иннæтæй 
кæрæдзимæ хæстæгдæр. Фаззæтты хуызæн. Сæ цуры даргъ 
бандон. Цыртытыл фыст... 
Йæ цæстытæ атартæ сты Солæманæн. Йæ зæнгтæ йæ 
быны фæтасыдысты, æрбадт бандоныл. Афæлурс. Йæ 
къухтæй йæ цæсгом ахгæдта æмæ скуыдта. 
Фыццаг цыртыл фыст уыдис: «Бастиаты Сослан 
Тæтæрийы фырт. Хъæбатырæй фæмард Фыдыбæстæйы 
стыр хæсты. Рухсаг у». Иннæ цыртыл: «Бастиаты Солæман 
Тæтæрийы фырт. Хъæбатырæй фæмард Фыдыбæстæйы 
Стыр хæсты. Рухсаг у». 
Солæман та ныджджих йæ цыртмæ. Хъæбатырæй 
фæмард... рухсаг у. Цыртытæ сын сæвæрдта сæ мад... 
Хъæбатырæй фæмард йæ мадæн, йæ адæмæн. Хисты 
фæзæгъынц, хæсты чи фесæфт, уыдоны рухсаджы тыххæй. 
Нæ сæ ферох вæййы уый дæр... 
Солæман йæ армытъæпæн æрхаста сау къæйдурыл. 
Цыдæр уазал судзин ын фæрæхуыста йæ зæрдæ. Стæй йыл 
цыма уазал æнæхъæн комы арфæй рафу кодта. Йæ сæр раз- 
ылд, æмæ та ногæй æрбадт бандоныл. 
Солæманы хъус ацахста кæйдæр æхситтæй зард. Йæ 
бадæнæй фæгæпп кодта æмæ акаст уæлæрдæм. Иу фа- 
растаздзыд лæппу, даргъ уис йæ къухы, афтæмæй карст 
уыгæрдæнмæ йæ разæй тардта гогызты дзуг. Æнæзонгæ 
лæджы ауынгæйæ, æрлæууыд æмæ йæм цымыдисæй нык- 
каст. Солæман æм йæ къух фæтылдта, ардæм-ма рауай, 
зæгъгæ. Лæппу æрбацыд йæ размæ. 
- Кæй лæппу дæ, кæ? - рæвдаугæ йæ бафарста Солæман. 
- Бадзиты Бечмырзæйы... 
Солæманы зæрдыл æрбалæууыд Бечмырзæ, сæ сыхаг, 
саулагъз, пыхцылсæр лæппу. Цæййас фырт ын ис! Йæ фыды 
цæрмыстыгъд бакодта. 
- Æмæ кæм ис Бечмырзæ? 
- Фыййау у. Хохы ис, мидхохы. 
- Уæ хъæуы мын зонгæтæ уыд. Бастиаты лæппутæ. 
Мæнæ уынын - хæсты фæмард сты, - цыртытæм ацамыдта. 
- Сæ мад Фырдæ хуынд. 
- А-а. Бабуйæ зæгъыс? - лæппу фенкъард. - Амард бабу 
дæр, фарон... 

I5 
Солæманы улæфт ахгæдта. Йæ зæнгтæ фæдон сты, йæ 
цæссыг ма тыххæйты уромы. Тыххæйты сфæрæзта: 
- Дæ цæрæнбон бирæ, лæппу. Цу, дæ гогызтæ ныппырх 
уыдзысты. 
Цæуы Солæман. Цæуы, фæстæмæ нæ кæсы. Мæнæ дон. 
Фаллаг фарс - бæрзонд къæйдур къæдзæх. Дардæй йæм сау 
стъæлфæй разынд тъунел. Раджы йæ кæддæр исты хæзна 
ссарын æнхъæл бакъахтæуыд. Лæппуйæ йæм цалдæр хатты 
бабырыд Солæман. 
Доны сæрты дуртыл багæпп кодта. Схызт тъунелмæ. 
Фæцæуы мидæмæ. Систа дзыппыдаргæ фанар. Дары йæ 
сау къултæм. Ам кæмдæр тулдз цæджындзтæ уыд. Цары 
уæз уыдоныл æнцад. Мæнæ сæ иу. Фалдэер - иннæ. Иæ 
къæхты бын фæцис ставд хъæды лыггаг. Систа йæ æмæ 
йæ фæхæссы. Бацыд æппæты рæбынмæ. Фанар зæххыл 
æрæвæрдта. Йæ хордзен йæ рагъæй æриста æмæ йæ иуварс 
баппæрста. Хъæды лыггаг къæдзæхæй цæджындзы æхсæн 
батъыста. Загъта: «Рухсаг у, Солæман». Стæй йæ тых, йæ 
бонæй рахæцыд цæджындзыл. Фæцыд къæдзæхдурты гы- 
бар-гыбур, фæлæ арф тъунелæй æддæмæ ницыуал рай- 
хъуыст... 
1981 аз. 

р 
МАДЫ ЗÆРДÆ 
Ныр дыууæ æхсæв йæ цæстытæ кæрæдзийыл нал 
æрæвæрдта Марта. Æнхъæлмæ кæсгæйæ йыл æрбабон сты 
уалдзыгон æхсæвтæ. Нæ зыны Аслæнбег. Ссыдысты Къоста, 
Зауыр, Тембол. Кæм ныффæстиат, цымæ, Аслæнбег? Цы 
хъаймæты бæсты? Хæрзæрæджы дæр дзы фыстæг куы рай- 
ста? Фæцæуын, дам, æна. Хæрзгыццыл ма банхъæлмæ кæс. 
Нæ къонайæ, дам, мын цы æвзалыйы къæртт радтай, уый 
мын хорз æххуыс бакодта. Нæмыгæй мæ нæртон згъæрау 
бахызта. Уæлахизмæ мæ æркодта. Цалдæр боны ма, æмæ 
Гитлеры йæ хуыггомы ныцъцъист кæндзыстæм. Ме ссыдмæ, 
дам, кусæрттагæн исты æрцæттæ кæн. Бæргæ, бæргæ, уæд 
кусæрттаг дæр бынтон кадавар нæ разынид. Срæвдзытæ 
кæнид йæхи Марта. Æдзæттæйæ куыд хъуамæ сæмбæла йæ 
хæстон фыртыл. Хохæй быдырмæ бонбалцы, мыййаг, ын 
куы нæ у. Æнæхъæн цыппар азы йæм йæ цæстытæ куы ны- 
уурс сты. Дзибатæм суайдзæн, куырой сын зæгъын хъæуы, 
бæгæныйæн зад - лæхуринаг... Иугыццыл дзы нартхор дæр 
ис, фæлæ бæгæныйæн хъæбæрхор хуыздæр у. Куы фæрæстæг 
кæнид, уæд æй хуртуан сæхъисыл айтауид. Кæннод хуылыд- 
згомау куы уа, уæд æй куырой къæртлæхурæг нæ кæны... 
Дыууæ гогызы æмæ фыс кусæрттагæн фæхицæн кодта. 
Уалдзæг æрыййæфта æмæ мæллæггомау сты, фæлæ сæм 
базиликкой, сæхиуыл кæд фæхæциккой... Чъыр ацагурын 
хъæуы. Хæдзар - ацæгъдинаг... Адæм æм куывды рæстæг 
куы ’ркæсой, уæд - худинаг æмæ аллайаг. Аслæнбег та 
ахæмтæн нæ быхсы. Сыгъдæгдзинад æмæ пъарадкæтæ уа- 
рзы. Нæ, Марта æгуыдзæг нæ разындзæн. Уæдæ фенат, хорз 
адæм... 
- Марта, уæ Марта! - чидæр æрбахъæр кодта уынгæй. 
Марта йæ хъуыдытæй фæцух. Рудзынг фегом кодта æмæ 
кæртмæ акаст. Къалиткæйы цур лæууыд Сæлимæт. 
- Æзын-ма, зæгъын, кæм дæ абондæргъы, - дзырдта 
Сæлимæт. - Цом, фæйнæ бедрайы дон схæссæм. Райсомы 
дон сыгъдæг вæййы. 
- Фæлæуу мæм, Сæлимæт, бедратæ айсон... 
Дыууæ усы, бедратæ æд къæрæмистæ сæ цæнгтыл, 
афтæмæй фæраст сты донисæнмæ. 
- Мæ мадыстæн, амондджынтæ цас ис, æвæдза? - загъта 

I5 
Сæлимæт. - Бетърейы фырттæ сагсырдтау æнæнизæй схæц- 
цæ сты. Кæд сæ йæ рихи дæр искæмæн фæтасыд. Мæгуыр 
Косерæн та йе ’ртæйы фæдыл дæр сау гæххæттытæ ссыди. 
- Амонд, амонд, мæ хур, - сагъæсхуызæй загъта Марта. 
Йæ зæрдыл та æрбалæууыд Аслæнбег. Уый дæр ссæуы. 
Тагъд схæццæ уыдзæн. Иæ иунæг бындар. Сæлимæты раз 
æй ской кæнын нæ уæнды. Йæ зæрдæ йыл фæхуддзæн. 
Акса-ма, Сæлимæтæн Бæппу бацарæфтыд. Марта та йын, 
Аслæнбег ссæуы, ссæуы куы кæна, уæд йæ зæрдæ куыннæ 
фæрисдзæн. Фæлæ йын цы йæ бон у. Адзал фæндонæй нæу. 
Ничи дзы ирвæзы, хъаймæтаг фæуа. 
- Куыннæ зыны Аслæнбег? - афарста Сæлимæт. 
Мартайы зæрдæ фегом, æрбайрох дзы, йæ цин 
Сæлимæтæн хъыг уыдзæн, уый дæр. 
- Ссæуы, мæгуыр, - хъæлдзæгæй сдзырдта Марта. 
- Ссæуы Асæбе. Иубон дзы фыстæг дæр уыди. Фестæм, 
дам, нæ хъуыддæгтæ конд. Знаг, дам, рæхджы йæ къухтæ 
сдардзæн. Ныр хæст куы фæци, уæд ма дзы цы архайдзæн? 
Ссæуы, ссæуы, Сæлимæт! 
- Сæрæгасæй йæ хæдзарыл сæмбæлæд, сæрæгасæй. 
Æгайты дæр ма ссæуы. Дæхи зæрдæйы фæндиаг. 
- Бузныг, Сæлимæт, дæ зæрдæйы фæндиагæй дæр ын 
ницыуыдзæнис... 
...Нæй, нæма зыны Аслæнбег. Тыхсы Марта. Хæдзары 
бирæ нæ бады. Куы сыхæгтæм суайы, куы хъæугæрон стыр 
фæндагыл афæстиат вæййы. Уазæг цæуæг кæй фены, уый 
афæрсы, цыма искуы æруыдта Аслæнбеджы. Горæтмæ 
цæуæгæн афæдзæхсы. Хæрзæггурæггагæн сцæттæ кодта 
лæвæрттæ. Лæг куы уа - замманайы хæдойнаг ын, усæн 
- хауджын кæлмæрзæн, чызгæн - кæсæмир къабайаг, 
лæппуиæн - æвæццæгæн ын иу туман авæрдзæн... 
Адæм сæ бæлццæттæн фесты куывдтæгонд, уæддæр 
нæма зыны Аслæнбег. Старсти мады зæрдæ. Куыд вæййы, 
цы вæййы. Фыдбылызæй Хуыцау бахизæд, фæлæ. Æмæ 
хæст раджы куы ахицæн, уæд ма дзы Аслæнбег кæм нын- 
ныхст? Цæуылнæ цæуы йæ хæдзармæ? Афон ын, мыййаг, 
нæма у, æви? 
Йæхицæн бынат нал ары Марта. Абондæргъы 
Сæлимæттæм цалдæр уады скодта. Уæддæр ын исчи 
зæрдæтæ куы авæры, уæд чысыл фенцой вæййы. 
- Цæуыл стыхстæ, мæ мадыстæн, Марта? - уайдзæф- 

I* 
гæнæгау ын бакодта Сæлимæт. - Иугæр фыста, фæуайын, 
зæгъгæ, уæд ссæудзæн. Дæхи дзæгъæлы цы хæрыс? Ацу, 
уый бæсты дæхи куывдмæ цæттæтæ кæн. 
- Бæргæ, бæргæ, Сæлимæт, фæлæ мæ бæрæг цалынмæ 
базонон, уæдмæ мæ къух ницæмæ тасы. Цас ацæттæ 
кæнинаг сты кæннод? Асæбе дзæбæхæй ссæуэед, æндæр... 
- Ссæудзæни, ссæудзæни, Марта. Мæ Бæппу дæр афтæ 
куы ссыдаид... - æваст фæсыпп Сæлимæт. Марта йæм джи- 
хæй кæсгæ аззад. Æлгъитынæй Хуыцау бахизæд. Уымæй 
тынгдæр Марта ныртæккæ ницæмæй тæрсы. Сæлимæт дæр, 
зылынмæ мæ ма бамбарæд Марта, зæгъгæ, уый тыххæй куыд- 
дæр фæкъуыхцы. Æрæджиау йæ цæстытæ ферттывтой... 
- Марта, уæд та Митъушы бафæрсис? Раст йе ’уæны 
кæсы кæмæй фæзæгъынц, ахæм у. Тынг дзы æппæлынц. Цы 
дæ хъыгдары? Уымæй дæ ницы фесæфдзæн. 
Мартайы зæрдыл æрлæууыд гуырдзиаг Митъуш. Хæсты 
размæ æрбафтыд ардæм. Къухæй дæсны уыд, рудзгуытæ, 
дуæрттæ аразынмæ йæ разæй ничи фæуыдаид. Ам цæргæйæ 
баззад. Цыдæртæ дзы стæй дзурынц. Фæрсгæ дæр, дам, 
кæны. Уæд та ма æцæгæйдæр... 
Дыккаг бон Марта ссыд Митъушмæ. Уый йæ ногконд 
гыццыл тъахтиныл уæлгоммæ хуыссыд æмæ гуырдзиаг чи- 
ныг рафæлдах-бафæлдах кодта. Мартайы куы федта, уæд 
фестад, чиныг хуыссæныл æрæвæрдта æмæ сылгоймаджы 
стъолы уæлхъус сбадын кодта. 
Марта дзы æфсæрмы дæр бæргæ кодта, фæлæ йын 
уæддæр бамбарын кодта йе ’рбацыды сæр. 
- Гъе-гъе-гъе - ныххудти Митъуш. - Чи дын 
гæдыныхæстæ кодта? Æз фæрсæг куы уаин, уæд... 
- Кæд исты зоныс, уæд ма бахæлæг кæн, - ныллæгъстæ 
кодта Марта. Йæ раздарæны бынæй фелвæста арахъы авг 
æмæ йæ æрæвæрдта стъолыл. Митъуш арахъмæ бакаст, 
стæй Мартамæ æмæ загъта: 
- Фæлæуу, ам мæм банхъæлмæ кæс. Йæхæдæг мидæггаг 
уаты фæмидæг, хъæдуры нæмгуытæ радавта æмæ сæ стъо- 
лыл æркалдта. 
Митъушы цæсгом ныррухс: 
- Тæрсгæ ма кæн, Марта! Ссæуы Аслæнбег. Тæссаг ын 
ницæмæй у... Рæхджы йæ дæ къухтæм хъæуы. Ацу, истытæ 
æрцæттæкæн... 
Марта сæхимæ цыд хъæлдзæгæй. Цæмæдæр гæсгæ йæ 
уæддæр фидарæй уырны, Аслæнбег ссæудзæн, уый. Æмæ 

I5 
æниу цæуылнæ хъуамæ ссæуа? Цалдæр боны йеддæмæ куы 
нал баззад хæстæй, фыстæг дзы куы райста, уæд. Ау цып- 
пар азы тохы цæхæры кæмæн ницы уыд, уый йæхи фæстаг 
цалдæр боны бахъахъхъæнын нæ бафæрæзтаид?.. 
Рацыд та цалдæр боны. Нæй, нæма зыны Аслæнбег. Йæ 
мидхъуырдухæны ма сыхæгты сусæгæй Марта цалдæр уады 
скодта Митъушмæ. Цал цыды, уал ныфсы йын æвæрдта 
Митъуш. Фæлæ йыл раздæрау кæд тынг нал æууæнды 
Марта, уæддæр йæ зæрдæйы тобæгонддзер къуымы судзы 
цыдæр ныфсы зынг. Æмæ та мæнæ уынджы йæ размæ фæцис 
Митъуш. Йæ зæрдæ та нал фæлæууыд Мартайæн. Мидæмæ 
нæм рацу, иу арахъ аназ, зæгъгæ, йæ бакодта сæхимæ. Митъуш 
гыццыл сыкъадзæф уыд æмæ йыл дзурындзæг бахæцыд. 
- Дæлæсыхы уыдтæн, Марта. Нал мæ уагътой устытæ, 
афæрс нын, афæрс нын... Æмæ сын фарстон. 
- Æмæ сын уагæр цытæ дзырдтай? - арынджы уæлхъус 
архайгæйæ, афарста Марта. 
- Гъе-гъе! Цытæ? Фылдæр гæды ныхæстæ. Митъуш зæд 
у, мыййаг, исты?.. 
Марта фæджих. «Гæды ныхæстæ»? Нæ, Мартайæн гæды 
ныхæстæ нæ зæгъдзæн Митъуш. Уымæн гæнæн нæй. Срыст 
Мартайы зæрдæ. Аркъауæй йæ цыма æрбалхъывдæуыд. Йæ 
зæрдыл та æрбалæууыд Аслæнбег. Сæрæгасæй, дзæбæхæй 
ссæуы. Рæхджы схæццæ уыдзæн. Нæ, Митъуш, кæн гæды 
ныхæстæ, кæмæн дæ фæнды, уыдонæн, Мартайæн - нæ! 
Æмæ та йæ зæрдæ нæ фæлæууыд: 
- Афæрс-ма мын, Митъуш, æрмæст сыгъдæгзæрдæйæ. 
Митъуш йæ дзыппæй фелвæста цалдæр хъæдуры... 
Абондæргъы рафт-бафт кæны Марта. Йæхи цыдæр 
æвзæр æнкъары. Дæлæ фæндагмæ акæсынмæ ныууаид, 
бæргæ, фæлæ кæм... Кæнæ Сæлимæттæм. Иучысыл сæм 
абадид. Æмæ уæд-та ма Аслæнбег ссыди æмæ йæ хæдзары 
нæ сæййæфта, уæд цы зæгъдзæн. Нæ, абон, сæхимæ уыдзæн. 
Дон дзы хаст нæй. Исчи куы фæкæсид, бæргæ... Фæлæ 
чи? Сæлимæты чызджы чызг, цъæхдзаст Лубæ ам уыд 
абондæргъы. Зæгъын ын хъуыд... 
Дуары хъинцъ фæцыд. Сæлимæт сонт каст фæкодта 
æрбахизæнмæ, йæ зæрдæ сгуыпп-гуыпп кодта. Уаты 
фæмидæг Лубæ. 
- Æз та ма, цъæхцæст хæйрæг, дæуыл хъуыдытæ код- 
тон, - уайдзæфгæнæгау загъта Марта, - дон нæм нæй, мæ 
къона, ныууай, ма фæзивæг кæн. 

I5 
- Бедратæ мын авæр æмæ дын дон сдавон, - цъæхснаг 
хъæлæсæй сдзырдта Лубæ. - Стæй къæрæмис... 
- Къæрæмис дæр, бедратæ дæр - сенæйы... 
Лубæ цалынмæ фæстæмæ здæхт, уæдмæ Марта 
сынтæгыл йæхи æруагъта. Йæ галиуфарс æй цыдæр 
срæхой-срæхой кæны абондæргъы. Куы аулæфид, уæд ын 
фенцондæруаид... 
Лубæ бедрайы дзаг дон æрбахаста æмæ йæ сенæйы 
æрæвæрдта. Йæхæдæг мидæмæ уатмæ бахызт æмæ, 
Мартайы сынтæгыл хуысгæ куы ауыдта, уæд фæджих... 
- Цы кæныс, Бабу? Исты дæ риссы?.. Алæ-ма, дæ цæсгом 
куы ныуурс ис. 
- Ницы кæны, мæ къона, - тыхулæфтгæнгæ сдзырдта 
Марта. Хиды æртæхтæ цæппузыртау абадтысты йæ ныхыл. 
- Ауай, цу, Сæлимæтæн зæгъ, Бабу, зæгъ, цыдæр кæны... 
Ауаи, мæхур... 
Лубæ сонтæй сæхимæ балæууыд. Æрдæгдзæфтæй 
бамбарын кодта Сæлимæтæн хабар. Сæлимæт удаистæй 
фæмидæг Мартатæм. 
- Цы кæныс, алæ? - афарста Сæлимæт, сынтæгмæ 
æргуыбыр кæнгæйæ. 
- Мæ-гъа, нæ йæ æмбарын. Афтæ мæ буар... нал æй ха- 
тын... Æрæмбæрз ма мыл истытæ, Сæлимæт... Хъæццултæ 
райс уартæ. 
- Ницы дын уыдзæн, Марта, тæрсгæ ма кæн... 
- Куыннæ тæрсон, Сæлимæт, мæ къона... Куыннæ 
тæрсон. Асæбе ссæуы. Чи йыл фембæлдзæн, исты куы кæнон, 
Хуыцау бахизæд... Уæ мæ фæрстæ фехæлой Асæбейæн... 
- Ницы дын уыдзæн, Марта, дæхи дзæгъæлы ма тых- 
сын кæн, - ныфсытæ йын авæрдта Сæлимæт, кæд Мартайы 
фæлурс цæсгомæй фæтарст, уæддæр. - Ссæудзæн Асæбе 
дæр, куывд дæр ма йын скæндзынæ... 
Мартайы тыхулæфт райхъуыст. Сæлимæт фæджих. 
Хъæццулы бынæй фегом кодта Мартайы цæсгом. Рынчын 
йæ къухтæ радаргъ кодта: 
- Æри-ма йæ, Сæлимæт, æри-ма йæ... - Мартайы 
цæстытæ сонт рауай-бауай кодтой къулыл, йæ къухтыл зыр- 
зырæг бахæцыд. Сæлимæт не ’мбæрста, Марта дзы цы куры, 
уый æмæ йæ афарста: 
- Цы дæ хъæуы, Марта? Дæхи æруадз сынтæгыл. 
- Æри-ма, Асæбейы... Асæбейы... Æри-ма йæ... 
рæвдздæр, Сæлимæт. 

I5 
Сæлимæт фембæрста рынчыны æмæ тагъд-тагъд къу- 
лæй æриста Аслæнбеджы къам бурбын фæлгæты мидæг. 
Марта йыл дыууæ къухæй ныххæцыд æмæ йæ йæ риумæ 
нылхъывта. 
- Сæлимæт, - тыхулæфтгæнгæйæ дзырдта Марта: - 
Ссæуы Асæбе. Барæвдаут æй. Æз ыл, æвæццæгæн, гадзра- 
хатæй рацыдтæн, мæ фæрстæ йын фехæлой!.. Ма йæ фæ- 
тæрсын кæнут... Зæгъут-иу ын мæнæй, уый йæ цæгатмæ 
ауади. Йæ зæрдæ фæрисдзæн... мæ хæстон хъæбул... 
Куывд-иу ын скæнут... Сæлимæт, дæхæдæг-иу арынджы 
уæлхъус фæлæуу... Дæхæдæг, Сæлимæт... Мæ цæргæс... Дæ 
фенынмæ мæ былыцъæрттæ куы хордтон... 
Фæсахсæвæртæм æввахс Марта амард... 
Æртыккаг бон Мартайы ингæны цур æрæмбырд сты 
адæм. Устытæ хъарæг кодтой Мартайы æнамонддзинадыл. 
Мæгуыр Аслæнбегыл, йæ мады чи нал фендзæн... 
Размæ рахызт хъæубæсты хистæр Дзакко. 
- Мæнæ хорз адæм, - дзурын райдыдта хистæр. - 
Марта, æнхъæлмæ кæсгæйæ, ацыд мæрдтæм. Йæ цæстытæ 
ныуурс сты йæ иунæг бындар Аслæнбегмæ. Нал æй федта, 
фæлæ Аслæнбег сæрæгасæй сæмбæлæд йæ хæдзарыл... 
Адæмы æхсæнæй размæ рахызт хъæуы постхæссæг 
Д анел. Йæ галиу къухы армытъæпæны нылхъывта цавæрдæр 
гæххæтты гæбаз, йæ цæссыгтæ йæ дысæй асæрфта æмæ 
загъта: 
- Хатыр мын бакæн, Дзакко, хатыр курын сымахæй, 
хорз адæм. Æз, æвæццæгæн, фæрæдыдтæн, фæлæ мæ зæрдæ 
нæ бакуымдта нырмæ дæр ацы хабар нæдæр Мартайæн, 
нæдæр адæмæн фехъусын кæнын... Нал ис Аслæнбег!.. 
Мæрддзыгой адæм джихæй кæсгæ баззадысты 
Данелмæ. Уый дзырдта дарддæр: 
- Хæсты фæстаг бон райстон мæнæ ацы гæххæтт. - 
Данел бæрзонд систа æртæтигъон къонверт, - Аслæнбеджы 
марды фæдыл фыстæг. Фæлæ цы кодтаин, хорз адæм? Куыд 
æй радтаин Мартамæ? Цавæр зæрдæимæ?.. Мады зæрдæйы 
æлгъыст куыд фæхастаин мæ амæлæтмæ ме ’ккой. Раст мæ 
бамбарут, хорз адæм!.. 
Адæм цыма сæ фынæйæ фехъал сты. Æмдзыхæй нык- 
куыдтой, æрмæст Марта нал фехъуыста уыцы судзаггаг ха- 
бар. 
1983 аз. 

р 
ЗÆРДÆЙЫ ТÆРХОН 
Берд хуыссыд уæлгоммæ æмæ тыхулæфт кодта. 
Цæсгомæй ма æрмæст зындысты цæстытæ, фындз, былтæ. 
Иннæ - урс бинтæй тыхтытæ. Фындзы рагъыл хиды 
æртæхтæ цæппузыртау æрттывтой. Сынтæджы раз бадт 
æрыгон дохтыр Верæ æмæ лæмбынæг каст рынчыны был- 
ты змæлдмæ. Палатæ уыдис æдзæм. Иннæ рынчынтæ сæхи 
райстой кæртмæ, хуры хъарммæ ирхæфстой сæхи. 
Æрбацыд медицинон хо. Сабыргай йæ фæдыл 
æрбахгæдта дуар, цыма рынчынæн райхъалæй тарст, йæ 
къахфындзтыл бацыд сынтæджы размæ. Верæ йæ бынатæй 
дæр нæ фезмæлыд. Йæ къух йæ роцъомæ сбыцæу кодта 
æмæ йæ цæстытæ нæ иста Берды цæсгомæй. 
- Куыд у? - сабырæй сдзырдта Лидæ. 
- Афынæй. Уæззау уыд йæ уавæр. Морфи кæнын ын 
бахъуыд. 
- Цалæм хатт ныр? 
- Æртыккаг. Тæрсын, фæцахуыр ыл уыдзæн. Тынг 
лæмæгъ у нырма. 
- Писмо йæм уыд сæхицæй. Мæнмæ гæсгæ йæм йæ би- 
нойнаг фыссы. 
- Æри йæ. Уый фæстæ йын æй бакæсдзынæн. 
- Æнхъæлмæ йæм кæсы, мæгуыр. 
- Бакастæ йæ? 
Лидæ йе уæхсчытæ базмæлын кодта. Дзæгъæлы цæмæй 
тыхса, дзырдта йæ цæстæнгас. Уæд та ма дзы исты æвзæр 
хабар... Ныртæкæ йын тыхсæн нæй. 
- Хорз, - загъта Верæ. - Мæ бар æй уадз. 
Лидæ ацыд. Верæ систа писмо æмæ йыл йæ цæст ахаста. 
«Мæ зынаргъ Берд, - фыста æнæзонгæ сылгоймаг. - 
Кæм дæ, цы бæсты? Æппын дæ кой, дæ хъæр куы никæцæй 
хъуысы? Айразмæ дæ писмойы афтæ фыстай, госпитæлы 
уыдтæн, ныр фæдзæбæх дæн, зæгъгæ. Рæхджы мæ рафы- 
сдзысты. Уый фæстæ дæ писмо нал раистон. Мæ зæрдæ 
дæм тынг æхсайы. Лæгыл цы нæ æрцæуы. Дæхи хъахъхъæн. 
Рæхджы хæст фæуыдзæн, æмæ уæд нæхимæ ссæудзынæ. 
Махмæ дæ зæрдæ ма ’хсайæд. Дзæбæх стæм, кæй бафæрсай. 
Цæй, мæ зынаргъ. Æнхъæлмæ дæм кæсын. Фузæ». 
«Фузæ» - ахъуыды кодта Верæ. Берд цалдæр хатты йæ 

I5 
мидхъуырдухæны сдзырдта уыцы ном. Бахъуыды йæ кодта 
Верæ. Фæлæ йын чи у, уый нæ зыдта. 
Берд базмæлыд, суынæргъыдта. Верæ фæджих. Нæй 
йын змæлæн. Цæфтæй туг фемæхсдзæн. Хъавгæ йын йæ 
фæрстыл ныххæцыд. Нæ йæ уадзы уæгъд змæлд кæнын. 
Берд йæ дæндæгтæй ныхъхъыррыст кодта æмæ та басабыр. 
Верæ хъуыдыты аныгъуылд. Мæгуырæг Фузæ. Æнхъæ- 
лыс, дæ цæргæс дæм сагсырдау æнæнизæй схæццæ уыдзæн. 
Æнхъæлмæ йæм кæсыс. Фæлæ куы зонис, цы уавæры ис, уый. 
Мæлæтимæ тохы бацыд. Уæлахиз ыл бæргæ фæци, фæлæ... 
Ныццæнкуылтæ. Йе уæнгтæй бавдæлон. Дыууæ къахы æмæ 
галиу къух нал сты. Куыдтæтæй цæрдзæнис. Афтæмæй йæ 
куы фенай, уæд дæ зæрдæ куыннæ аскъуыйдзæн. 
Рацыд мæй. Берд йæхи æрæмбæрста. Фæдзæбæх. Йæ 
рахиз къухы бæстытæ йын райхæлдтой æмæ ныр исты 
змæлынхъом уыд. Йæхи адаста абон. Уæвгæ йæхæдæг 
нæ, госпитæлы хилдасæг. Цæсгом урс-урсид гæххæтты 
хуызæнæй разынд, æрмæст ма йæ цæстыбынтæ цъæх дар- 
дтой. Рустæ мидæмæ бахаудтой. Смæллæг бынтондæр 
Берд, æмæ йæ рæсугъд бæзджын къæлæт æрфгуытæ ноджы 
сæвджындæрæй разындысты йæ урс цæсгомыл. 
Верæ бадт йæ цуры æмæ лæмбынæг каст. Берд писмоимæ 
куыд тыхархайд кæны, уымæ. 
- Æри, æз æй сисон, - сдзырдта Верæ æмæ йæ къух ба- 
даргъ кодта Бердмæ. Уый йæм йæ цæстытæ разылдта æмæ 
сабыргай загъта: 
- Уадз, мæхæдæг. Къух иунæгæй архайыныл хъуамæ 
ахуыр кæна. 
Верæ йæхимæ рамæсты. Цæмæн ын загъта. Йæ зæрдæ 
йыл фæхуддзæн. Ау, æмæ йæ уавæр йæхæдæг не ’мбары? 
Берд райхæлдта писмо. Йæ цæсгомыл цины уылæн 
анхъæвзыд. Акасти йæ цалдæр хатты. Уый фæстæ йæ 
цæсгом фæтар. Иуварс æрæвæрдта писмо æмæ царæй йæ 
цæстæнгас нал иста. 
- Исты æвзæр хабар? - нæ фæлæууыд Верæйы зæрдæ. 
- Нæ, - ныуулæфыд Берд. - Не ’фсин фыссы. Дзæбæх 
сты. Æнхъæлмæ мæм кæсы. Цымæ, цы писмо ныффыстай, 
уый нæма райста? 
- Мæ-гъа, - сдзырдта Верæ. «Æмæ йæ куы райса, 
уæддæр цы, - ахъуыды кодта. - Асайдтай йæ. Нæ йын схъæр 
кодтай, цы уавæры дæ, уый. Фæдзæбæх, дам, дæн...» 

I5 
- Верæ, - æрæджиау сдзырдта Берд. - Хатыр бакæн 
ме ’дылы фарсты тыххæй, фæлæ... - Иæ фындзы рагъыл 
та хиды ’ртæхтæ фæзындысты, батыхст. - Хатыр бакæн, 
фæлæ... зынг зæгъынæй ком нæ судзы... дæ лæг... дæ лæг 
дæм мæн хуызæнæй куы фæзынид, уæд цы бакæнис? 
- Ницы, - йæ ныхас йæ хъуыры фæбадт Верæйæн. - 
Ницы, уымæн æмæ нал фæзындзæн... 
Берд Верæмæ джихæй кæсгæ баззад. Æрæджиау загъта: 
- Хатыр, хатыр, Верæ. Ныббар мын. Нæ зыдтон... 
- Ницы кæны, - сылгоймаг къухмæрзæнæй йæ 
цæссыгтæ асæрфта. - Хæст хæст у. Алкæуыл дæр дзы цæфтæ 
æруайы... Цы дын зæгъон, Берд, нæ зонын. Василийæн мын 
йæ марды хабары бæсты йæхæдæг цыфæнды хуызæнæй 
дæр куы ссыдаид, уæддæр мын цас æхсызгондæр уыдаид. 
Уæддæр удæгас адæймаг у. Йæ дзыхы ныхас ын куы хъу- 
сай, æрмæстдæр демæ ис, уый куы зонай, уæд уый кæуылты 
амонд у. 
Берд хъуыдыты аныгъуылд. Цы чындæуа? Чи зоны, 
рæстытæ дзуры Верæ, чи зоны, нæ. Кæд ын æрмæст зæрдæтæ 
æвæры. Æмбары йын йæ рисс, йæ хъуырдухæн. Тæригъæд 
ын кæны, уадз, йæ зæрдæ, йæ ныфс ма асæтта. Ацæуид уæд 
та. Куыд уыдзæн? Иунæг Фузæйы бон йæ фæдарын куы нæ 
бауа. Хæстæг, хиуон нæй. Сидзæр лæппу. Цот ын нæ рацыд. 
Нæ йын бантыст. Цæмæй йæ зыдта, хæст... Куы батыхса 
Фузæ. Нæ, фæлтау... Нæй цæуæн... 
Цыма йын Верæ йæ хъуыды бамбæрста: 
- Ацу, Берд. Бинойнаг бинойнаг у. Бамбардзæн дæ. Зын 
у, фæлæ адæймаг йæ уарзон уды фæдарын бафæраздзæн. 
- Дзурын æнцон у, фæлæ цæрын зындæр у. 
Цæрæнбонтæм де ’ккой уæззау уаргъ райс æмæ йæ хæсс, 
уый алкæй бон нæ бауыдзæн, Верæ. 
- Уаргъ уæззау уаргъ у, - сдзырдта Верæ, - фæлæ дæхи 
аххосæй нæ ныццæнкуылтæ дæ, Берд. Адæмы сæрыл, дæ 
бæстæйы, дæ бинойнаджы амондыл тох кодтай. Дæ туг 
уыдоны тыххæй ныккалдтай. Цавæр дурзæрдæ хъуамæ уа 
ахæм адæймаг, уый чи нæ бамбара... 
Берд ницы сдзырдта. Лæмбынæг хъуыста Верæйы 
ныхæстæм. Бахъардтой йæм. Кæмдæр йæ зæрдæйы иу 
къуымы фæзынд ныфсы зынг, ферттывта, фæлæ та æваст 
ахуыссыд. 
- Нæ бауыдзæн мæхи бон Фузæйы тæригъæдмæ кæсын, 

р 
Верæ. Нæ бафæраздзынæн мæхæдæг... - Берд йæ армы 
тъæпæнæй йæ цæсгом амбæрзта. - Уый бæсты куы амарда- 
ин. Цас æнцондæр мын уыдаид. 
- Мæлæтæй ничи ма аирвæзт, Берд, - загъта Верæ. - 
Искуы дæм хæццæ кæндзæн, цард та цæрынæн лæвæрд у, 
стæй иунæг хатт, æмбарыс, æмæ йæ цæрын хъæуы. Ацу, 
Берд. Хуыздæр уыдзæн афтæ. 
Верæйæн йæхи ныхæстæй йæ зæрдæ суынгæг. Бæргæ 
æвæры ныфсытæ Бердæн, фæлæ цæй сæрмæ. Фузæ цавæр 
адæймаг у, уый зонгæ куы нæ кæны. Бамбардзæн æй, 
нæ бамбардзæн? Фæлæ æндæр цы гæнæн ис? Цæуын æй 
хъæуы... 
- Фæрæдыдтæ, Верæ, - сдзырдта Берд. - Фузæмæ 
æрмæст мæ къухы тыххæй кæй ныффыстай, уый тыххæй. 
- Дæхæдæг мын куы загътай, Берд, - фæджих Верæ. - 
Уæдæ куыд хъуамæ ныффыстаин? 
- Цы мыл æрцыд, уый. Ныффысс ногæй, кæнæ мæхæдæг 
исты хуызы, - загъта Берд. - Ныффыссæм, хъуыддаг куыд 
у, уый. Ныр дзы уæлдай нал ис. Донласт хуылыдзæй нал 
фæтæрсы... 
Стыр хъару равдисын бахъуыд Бердæн уыцы писмо ныф- 
фыссыны тыххæй. Йæ цæссыгтæ-иу æруадысты, кæуындзæг 
хъуырмæ схæццæ, уæддæр æй Верæйы æххуысæй ныффы- 
ста. 
- Арвит æй, - загъта фидарæй Берд. - Цы уа, уый - 
уæд... 
Верæ писмо къонверты нывæрдта, ныффыста йыл ад- 
рис. Сыстад æмæ йæ пъалто йæ уæлæ æрбакодта. Берд 
хуыссыд уæлгоммæ æмæ йæ цæсгом йæ армытъæпæнæй 
бамбæрзта. 
- Æз æй арвитон. Ныртæккæ фæстæмæ фæзилдзынæн, 
- загъта Верæ æмæ фæцæуæг. Палатæйы дуар йæ фæдыл 
рахгæна, зæгъгæ, афтæ райхъуыст Берды удаист хъæр: 
- Верæ! 
Верæ фæсонтау æмæ дзыхълæуд фæкодта. Фæстæмæ 
фездæхт. 
- Верæ! - цыдæр æнахуыр хъæлæсыуагæй дзырдта Берд. 
- Нæ хъæуы, Верæ! Ма йæ арвит. Ма сæтт Фузæйы 
зæрдæ... 
- Уæдæ цы кæнон? - йæ кæуындзæг йæ хъуырмæ 
схæццæ Верæйæн. 

I5 
- Ницы. Ма йæ арвит. Уый бæсты йæм мæ мæлæты ха- 
бар куы сыхъуыса, уæд - хуыздæр. Ныффысдзынæн æм, 
сдзæбæх дæн, зæгъгæ. Ногæй мæ арвыстой фронтмæ. Кæм 
дæн, уый нал базондзæн. Зæгъдзæн, æбæрæгæй фесæфт. Иу 
æмæ дзы дыууæ ахæм куы нæй. Цæмæн халон æрыгон сы- 
лгоймаджы цард, Верæ. Дæс æмæ йыл ссæдз азы йеддæмæ 
куы нæ цæуы. Ссардзæн æндæр амонд. Цæрдзæн дзæбæх, 
сабитæ йын фæзындзæн. Чи зоны, искуы мын цырты но- 
мыл исты сæвæра. Дидинджытæ йæм хæсдзæн. Афтæ 
хуыздæр нæу, Верæ? Мæнæй та ма цæй лæг ис. Дæлæмæ 
дæр уæлæмæ дæр мæ иунæг къухы хицау дæн. Уастæн, уыцы 
хæст æрымысæг мæ куыдзы... 
Берды ныхæстæн Верæ цы загътаид, уый нæ зыдта. Йæ 
сæрымагъзы дуне хъуыдытæ рауай-бауай кодтой, фæлæ 
дзы Бердæн ныфсы хос чи фæуыдаид, иу ахæм нæ разынд. 
Сынтæджы кæроныл йæхи æруагъта æмæ зæхмæ ныккаст. 
- Афтæ, мæ хур Верæ, - сдзырдта Берд. - Амондыл тох 
фæкодтон, амондыл адæймаг тох кæны йæ амæлæтмæ. Уадз, 
Фузæ амондджын уа. Уый саразын ма йын у мæ бон... 
Нал æмбары Верæ, ам амонд кæцы у, уый. Берд Фузæйæ 
йæхи дæрдты ласы æмæ уый Фузæйæн амонд хоны. 
Верæйæн та Васили афтæмæй уæддæр куы сыздæхтаид, уый 
та уæд йæхицæн амондыл банымадтаид. Нæ, чидæр сæ раст 
нæу. 
- Тæригъæд у Фузæ, - æрæджиау ныллæг хъæлæсæй 
сдзырдта Верæ. - Уарзы дæ, æнхъæлмæ дæм кæсы. Ис 
лæгæй йæ цæмæн хæрзафтид кæныс уарзондзинадæй? 
- Лæг ын кæд уыдис, уæд уыдис. Æз та лæг нал дæн, 
фæлæ къодах. Æнæхъæугæ уаргъ. 
- Раст нæ дæ, Берд... 
- Ницы дæ хъуыддаг ис! - æнæнхъæлæджы фæтъæлланг 
кодта Берд... - Хатыр, Верæ, мæхимæ дæр мæсты кæнын. 
Дæ зæрдæ мыл ма фæхудæд. Ды мын куы нæ уыдаис... 
Верæйы рустыл цæссыгтæ æрфæд кодтой. Сыстад æмæ 
къулырдæм азылд, скуыдта. Æрæджиау загъта: 
- Нæ дæм мæсты кæнын. Æз, куыд хуздæр у, уый дын 
загътон. 
- Нал цæуын, Верæ! Бамбар, нал цæуын. Рахæсс, цу, 
ручкæ æмæ гæххæтт. Фыссæм ног писмо... 
Æнæнхъæлæджы палатæйы дуар байгом. Верæ джихæй 
кæсгæ баззад æрбацæуæгмæ. Берд нæ бамбæрста, палатæмæ 

I* 
чидæр кæй æрбахызт, уый æмæ æнцад хуыссыд. Къæсæрыл 
лæууыд... Фузæ. 
- Берд! - удаист хъæр ныккодта Фузæ æмæ æрбазгъордта 
сынтæджы размæ. 
- Фузæ! - йæ хуыссæны фесхъиудта Берд. - Фузæ! 
- Берд, мæхи Берд! 
Фузæ ныттыхст йæ лæгыл. Йæ цæссыгтæ згъордтой, 
хæкъуырццæй куыдта æмæ йæ армытъæпæнæй даудта 
Берды цæсгом. 
Верæ æдзынæг касти лæг æмæ усмæ æмæ йæ цæссыгтæ 
уромын нæ фæрæзта. 
- Цæмæн мæ сайдтай, Берд, цæмæн? Цæмæн мæ 
афæлывтай? Æз дæ уарзгæ кæнын, Берд, æмбарыс? Ды 
мæхи дæ, хъæугæ мæ кæныс. Æмбарыс! 
- Цæмæй йæ базыдтай, цы мыл æрцыд, уый? - 
æппынфæстаг Фузæ куы æрсабыр, уæд æй бафарста Берд. 
- Чи дæм зилы, уыцы дохтыр мæм ныффыста. Дæу 
сусæгæй... 
Берд джихæй кæсгæ базад Верæмæ. 
Верæ скуыдта. 
- Ныббар мын, Берд. Асайдтон Фузæйы иу хатт, дыккаг 
хатт æй асайын мæ бон нал бацис. Загътон, кæд йæ зæрдæйы 
судзы уарзондзинады арт, уæд йæ лæджы нæ ныууадздзæн. 
Йæ зæрдæ куыд стæрхон кæна, афтæ бакæндзæн. Тæхуды 
мæнæн Васили æгас куы уаид цыфæнды хуызы дæр. 
Адæймаг уарзондзинадæй адæймаг у. Бузныг, Фузæ! Дæ мой 
хъаруджын адæймаг у, æмæ дын йемæ зын нæ уыдзæн. 
Верæ рацыд палатæйæ. Фузæ та ногæй ныттыхст 
Бердыл. 
1982 аз. 

р 
ЗЫМÆГ ЗАУРЕТЫ 
Уацау 
Æз зымæг нæ уарзын. Цæуылнæ? 
Уымæн, æмæ йæ нæ уарзын... 
Мит, фæлдзæгъдæн, тымыгъ... Уыдон уарзын. Уарзын 
дымгæмæ дуары æнæнцой дзæхст. Уарзын тулдзы хус 
сыфтæрты сусу-бусу Басылты æхсæв дуæртты æмæ руд- 
згуыты хуынчъытæй. Уарзын Дзæгæраскæйы зымæгон 
дарæнты фыййæутты зивæггæнгæ æхситт æрдæгæххормаг 
фыстыл. Уарзын Фацбадæны æхсæв Хъазданы къозбынтæй 
сыдæй мæлæг бирæгъты зарæг-хъырнд-ниуд. Уарзын 
Фæныкджыны тигъы сæрмæ дзæгъæл стъалыйы зыр- 
зыргæнгæ тахт. Уарзын хъарм скъæты æфсæст стуры 
æфсæрты хуыссæгхъæлдзæг хъыррыст-хъыррыст. Уарзын 
зымæгмæ хъусын. Фæлæ йын йæхи нæ уарзын. Уымæн, æмæ 
зымæг уазал у. Нæ уарзын уазал! 
Мит рæсугъд у, уарзын æй, фæлæ йын йæ уазал нæ 
уарзын. Дымгæ мын æхцон у, никуы бафсæстæн уымæ 
смудынæй, фæлæ уазал дымгæ нæ уарзын, уымæн æмæ 
мын мæ зæрдæйыл салд хæлдз æвæры, æмæ уымæй мæ уд 
ныммæгуыр вæййы. 
Уарзын, гæлæбуйы йас миты тъыфыл мæ хъарм русыл 
куы абады, уый, фæлæ мын митæмхæццæ уазал хас мæ 
цæстытæ æдзæсгомæй куы фæцæвы, уæд уый нæ уарзын. 
Нæ уарзын уазал! 
Бынтон æнæуынон та мын у зæрдæйы уазал. 
1 
Уыд сæрдыгон сатæг райсом. 
Дыууæ бæхджыны Саугомы доны сæрты тъылылиу хи- 
дыл куы бахызтысты æмæ къадзелæгтыл уæлæмæ Зауретмæ 
куы схæрд кодтой, уæд Цопан Айтегмæ нымæткъуы ехсы 
хъæдæй бавзидæгау кодта: 
- Ацы хатт ма Зырмæханы цур уыцы ныхас куы сног 
кæнай, уæд дыл мæгуыры бон кæндзæн. 
- Ды йæ ма ног кæнын кæн, æндæр æз мæ дзыхыл 
хæцдзынæн, - загъта Айтег. - Цымæ дæхæдæг уыцы 
ныхасæй нæма сфæлмæцыдтæ? 

I5 
Уадæхсинæн цыма уыцы фарст фæхъыг: Мариайы чы- 
сты ’рдыгæй радымдта, æмæ Айтеджы урс нымæтхуд сæрæй 
атахти. Уаддзалх фестад æмæ сæгъæлвыд фахсыл Хосыройы 
къæдзæхы миладзыд байбынмæ батылд. Ноджыдæр ма иу 
футт, æмæ худ лæгæтгæрон былбатыджы ставд сырхбын 
зæнгыл ичъийау аныхæст. Айтег бахудт, бæхæй æргæпп 
кодта æмæ йæ худы фæдыл ныййарц байбынырдæм. 
Цопан йæ бæх баурæдта æмæ Айтеджы фæстæ акаст. 
«Уæвгæ цы мæнг фæзæгъы Зырмæхан дæр», ахъуыды код- 
та йæхинымæр. «Кæнинаг цы хъуыддаг уа, уый цас раздæр 
бакæнай, уыйбæрц хуыздæр у». 
Айтег былбатыджы зæнгæй йæ худ хъавгæ рафтыд- 
та, ацагъта йæ æмæ йæ йæ сæрыл арф æркодта. Фæкаст 
былбатыгмæ: сæнкæнгæс бæрзонд зайæгойы уæрæх сыфтæ 
дымгæмæ сæхи батилæгау кодтой: дæхи хъахъхъæн, куы 
дыл аныдзæвон, уæд дæ буар дондæппæлттæй сабуздзæн. 
Хæрынвæнд та мæ æппын ма скæн: сæнчы хуызæн дæн, уый 
дæ ма фæсайæд - мæ судзгæ маргæй дæ былтæ мæймæ дæр 
нал сдзæбæх уыдзысты. Мæ ном мæ уæлæ ис - былбатыг. 
Нæ, Айтег æдылы нæу, хорз зоны былбатыджы миниуæг 
- фыццаг хатт æй нæ басыгъта. Худæнбылæй ма зайæгоймæ 
сычъийы къахæй февзидæгау кодта æмæ æгъдынцойы йæ 
къах фæцавта. 
Саргъы базты хъуылыфы уаныкъиафсы рон фездыхст: 
фæраст æй кæнон, зæгъгæ, Айтег æгъдæнцæйттыл 
æрлæууыд æмæ сыстæгау кодта. Йæ цæст цы ныв ацах- 
ста, уымæ кæсгæйæ баззад. Фæндаджы уæлбыл чысыл 
зæххы гæппæлы бæстастæу цæнды цур бадт æрыгон сыл- 
гоймаг. Сындзын æмбонды хуылфы рагæпп-багæппгæнгæ 
сырддонцъиутæ цæуылдæр хъæлæба кодтой. Сылгоймаг 
йæ сæр сабыргай бæхджынтырдæм разылдта, стæй та 
фæстæмæ ныджджих, йæ цуры цæнды тæккæ цъуппыл цы 
хъилдур æвæрд уыд, уымæ. 
«Уæ, мачи дзы уа», Цопан æй куыд нæ фехъуса, ахæм 
хъæлæсæй загъта Айтег, йæ къух дард фæхаста æмæ бæхы 
къуырп ехсæй ныцъцъыкк ласта. Сау бæхы хидæйдзаг 
буар гæрнадур хъуымацау ферттывта, æмæ трам аласа йæ 
фæстæгтыл алæууыд. Стæй пуртийау фесхъиудта æмæ, 
дур-мур не ’взаргæйæ, къадзелæгтыл уæлæрдæм атахт. 
Фæндаджы цæхгæр фæзилæны йæ барæджы æрысхъæв- 
нæлдæй дзыхълæуд ныккодта, æмæ йæ удаист мыр-мыр 

Р8 
азæлыд нарæг комы. Айтег саргъæй æрхызт, идон гопмæ 
базыввытт кодта æмæ фæндаггæрон тымбыл дурыл æрбадт. 
Цопан ницы бамбæрста. Фæндаджы уæлбыл хуы- 
мы цæнды цур цы сылгоймаг бадт, уый ауыдта, фæлæ 
Айтеджы æнæнхъæлæджы мийæ фæуыргъуыйау. Йе ’мбал 
фæндаггæрон дурыл куы ’рбадт, æрмæст та уæд æрбалæууыд 
йæ зæрдыл цæнды цур бадæг сылгоймаг. Фæкаст та 
хуымырдæм, фæлæ сылгоймаг уæдмæ уым нал уыд. Цопан 
æй ахъахъхъæдта. Сылгоймаг каубыд æмбонды сæрты 
сычъийы гæпп акодта æмæ нарæг фæндагыл хъæуырдæм 
лидзæг фæцис. 
Цопан йæ уæрджытæй йæ бæхы фæрстæ бакъуырд- 
та æмæ, йе ’мбал кæм бадт, уыцырдæм сабыргай араст. 
Йе ссыдмæ Айтег йæ бынатæй змæлгæ дæр нæ фæкодта. 
Æрмæст йæ былтæ цыдæр æнахуыр змæлд кодтой, йæ 
цæстыты та сыгъдис, Цопан дзы нырыонг кæй никуы раха- 
тыдта, ахæм зынг. 
- 0, мæ уæларвон хо, мæхи дыл фæдзæхсын, æмæ мын 
баххуыс кæн,- æрдæгхъæлæсæй сдзырдта Айтег æмæ йæ 
судзгæ цæстытæ хæрдмæ сзылдта. 
- Цы кæныс, мæ хæрæфырт? - Цопан æрбадт Айтеджы 
фарсмæ. - Ахæмæй дæ никуы федтон. Цавæр зæдмæ кувыс, 
Хуыцауы тыххæй? 
Айтег йæ худæй йæ цæсгом асæрфта. Сылгоймаг кæм 
фæаууон, уыцырдæм ма иу каст фæкодта æмæ сабыргай за- 
гъта: 
- Алцы зонын ницы пайдау, мæ мадырвад, нæ фæндаджы 
кой кæнæм... 
- Чи уыд уыцы сылгоймаг? - цæуыны кой цыма нæ 
фехъуыста, ахæм хъæлæсæй загъта Цопан. 
- Нæ чындз. 
- Æмæ цы кæны? 
- Ницы. Цом. 
- Фæлæуу-ма чысыл. 
- Цом, зæгъын. Зырмæхан дын алцыдæр радзурдзæн. 
- Нæ ацæудзынæн, цалынмæ мын æй радзурай, уæдмæ. 
Айтег йæ нымæтхуд йæ роны атъыста. 
- Уартæ уыцы хуым Цъилескæ хуыйны, - къухæй аца- 
мыдта, сылгоймаг кæм бадт, фæндаджы уæлбыл уыцы чы- 
сыл зæххы гæппæлмæ. - Уым кæддæр цы хабар æрцыд, уый 
абон дæр йæхи æргомæй æвдисы. 

I5 
- Диссаг - йæ базонын, - сдзырдта Цопан. - Ам, нæ 
хæхбæсты, ахæм бынат нæй, исты хабаримæ баст чи нæ у. 
- Цъилескæ нæ кувæндон у, - загъта Айтег. - Амæй 
сыгъдæгдæр æмæ табуйагдæр бынат ацы комы нæй. 
- Æз ын йæ кой никуы фехъуыстон, ды дæр мын æй ни- 
куы радзырдтай, Уæллагкоммæ уазæгуаты фыццаг хатт кæд 
нæ цæуын, уæддæр. 
- Æфсон ын нæ уыд, - загъта Айтег. - Ныр дын æй 
радзурдзынæн. Ацы хабар кæд æрцыдис, уый зонгæ дæр 
ничиуал кæны. Гануатæ нæ хуыдтой уæд. Нæ мыггаг ахæм 
уыд. Гъемæ нæм сæвзæрд диссаджы сылыстæг, Гурмехан 
- йæ ном. Иу сæрдыгон бон Гурмехан æхсырфæй хор кар- 
ста уартæ Цъилескæйы хуымы. Иуафон зилгæ дымгæ 
уадзынгтæ-уадзынгтæй рацыд, чындздзон чызджы йæ 
хъæбысы атыхта æмæ уадидæгæн æрбайсæфт. Уыйадыл 
чызг фесæфт, дымд-далагъан фæцис. Адæм æй кæм нæ 
фæцагуырдтой, ахæм бынат нал баззад - никуы æмæ ницы. 
Æрмæст ма карст хуымы баззадысты йæ фæрдгуыты хал 
æмæ йæ дзабыртæй иу, - Айтеджы ныхас фескъуыд, дард 
кæдæмдæр акаст, æрмæстдæр йæхæдæг кæй уыдта, раст 
цыма ахæм кæйдæримæ ныхас кодта, уыйау, æмæ та зына- 
нæзына йæ былтæ базмæлыдысты: 
- 0, мæ уæларвон хо, мæхи дыл фæдзæхсын... 
Мариайы чыстæ дымгæ иу ран нал уагъта, куы-иу сæ 
бæрæгастæу къамазила систа, урс рыджы пихлæйттæ 
Хосыройы къæдзæхы сæрты хæсгæйæ, куы та-иу знæт 
галау ныффутт кодта, æмæ-иу уæд Цъилескæйы конд 
бæзджын хъæбæрхор уырынгтæ-уырынгтæй хуымы сæрмæ 
уылæнтæй аивылд. 
- Цы уыдис дарддæр? - Цъилескæйы хуымæй йæ 
цæстæнгас нæ исгæйæ, бафарста Цопан. 
- Цы хъуамæ уыдаид? - фарстæн фарстæй дзуапп рад- 
та Айтег. - Нал фæзынд ацæджы Гурмехан. Æрмæст ма йæ 
нæ мыггаджы адæм арæх сæ фыны фенынц. «Зæххыл мæ 
ма агурут, - фæзæгъы сын. - Æз уæларвон дæн ныр. Кувут 
мын, æмæ уын æххуыс кæндзынæн». Уæдæй фæстæмæ йæм 
кувæм. Нæ сыгъдæг дзуар у, зын сахат нын кæддæриддæр 
æххуыс кæны. 
- Дзабыр æмæ фæрдгуытæ та цы фесты? - бафарста 
Цопан. 
- Кæй зæгъын æй хъæуы, дзабыр фесæфт, - дзуапп рад- 

I* 
та Айтег. - Фæлæ фæрдгуытæ æгас сты. Алы аз та куывд 
кæнæм Гурмеханæн, нæ уæларвон хойæн, - Айтеджы 
цæсгомыл ахæм æхсызгондзинады рухс уылæн ахъазыд, 
æмæ, уый фенгæйæ, Цопан йе ’рфгуытыл хæрдмæ схæцыд. 
Цыдæр зæгъынмæ кæй хъавыд, уый бæрæг уыд. 
- Мацы дзур, - йæ хъуыры фæбадт Айтег. - Мæнæ 
нæхимæ куы ссæуæм, уæд дын Зырмæхан... 
Айтег æмæ Цопан хæххон фæндагыл дарддæр сæ цыды 
кой кодтой. Цопан хъуыдыты аныгъуылд: Гурмехан, сыгъдæг 
зæд, Цъилескæ, зилгæ дымгæ, мыггаджы фын... Цопан 
зына-нæзына йе уæхсчытæ базмæлын кодта: ацы зæххыл 
цы нæ диссаг æрцыд, ахæм нæй. Хæхбæсты та алы къуыпп, 
алы дур, алы бæлас дæр удæгас адæймагау йæхи ном хæссы, 
амыты чи цæры, уыцы адæмы царды дзы алчидæр йæхи бы- 
нат ахсы. Къух ауигъæн, стыр ныхас зæгъæн нæй: цу дæ къа- 
хы æлгътыл, æнæрхъуыдыйæ мæзæрæуы уидагыл дæр ма 
фæлæуу, мæлдзыджы удаист тахт ма бахъыгдар - ам рæстæг, 
зæххон æмæ уæларвон цард баиу сты, иу сæух цæджындзыл 
æнцой кæнынц, кæрæдзийæ сæ фæхицæнгæнæн нæй. Зыст 
дзырдæй дæр уыцы æмуддзинад базыр-зыр кæны. Йæ халын 
дæумæ нæ кæсы, уый тыххæй лæвæрд нæ дæ Сфæлдисæгæй. 
Цопаны хъуыдыты хал фескъуыд Айтеджы хъæрæй: 
- Гаппо, уым та куы бадыс! Ардæм ма рауай!.. 
Цопан йæ алыварс ахъахъхъæдта. Фæндагæн 
галиуæрдыгæй фарс тæккæ былгæрон бадт аст-дæсаздзыд 
лæппу. Айтег бæхæй æргæпп ласта æмæ йæм хæстæг бацыд. 
Лæппу йæ бынатæй змæлгæ дæр нæ фæкодта. Айтег 
йæ ехс йæ цырыхъхъы хъусы атъыста æмæ лæппуйы цур 
дзуццæджы æрбадт. 
- Гаппо, уазал дын нæу? 
- Нæу мын. 
- Ау, куыннæ дын у, мæнæ дæ къæхтæ куы ныцъцъæх 
сты. Цом нæхимæ. Лæппу ницы сдзырдта. Дыууæ сатæгсау 
цæсты сзылдта Айтегмæ, æмæ йæ дæллаг был кæуынæввонг 
фезмæлыд. 
- Нæма цæуын... 
- Мауал бад ам. Цом. Мæнæ дын къафеттæ æрбахастон. 
Гъа, ахæр. 
- Нæ мæ хъæуы. 
Айтег рамæсты: 
- Сыст уæлæмæ, фæнæмдзынæн дæ! 

I5 
Гаппо йæ мæллæг цæнгтæ йæ бæгънæг уæрджытæй 
райхæлдта æмæ æвæндонæй сыстад. Йæ къухы цы 
родкъуырæн лæдзæг уыд, уый фындзæй дурыл цыдæр 
хæххытæ кодта, афтæмæй сæргуыбырæй лæууыд Айтеджы 
раз. Уæдмæ Цопан дæр сæ цурмæ бацыд. 
- Не ’рвадæлты лæппу у, - Цопанмæ йе ’ргом аздахгæйæ, 
загъта Айтег. - Цы ма йын бакæнон, нæ зонын. Алы бон дæр 
ардæм цæуы... 
- Æмæ цы кæны? - лæппумæ æдзынæг кæсгæйæ, бафар- 
ста Цопан. 
- Цы ма кæна, мæгуыр. - Айтег Цопаны цонгыл рахæцыд 
æмæ йæ иуварс акодта. Гаппо уыцы æнæзмæлгæйæ лæууыд 
лæгæтдуры сæр. - Фарон ацафон йæ фыд æд машинæ аха- 
уд ацы былæй æмæ фæмард. Ды Мæскуыйы уыдтæ уæд. 
Афæдзы хист ын дыууæ къуырийы размæ скодтам. 
Цопаны цæстытæ атартæ сты. Йæ зæнгты хъару 
йын цыма дымгæ фæхаста - фæцудыдта æмæ йæ мид- 
бынаты æрбадт. «Фарон йæ фыд фæмард...» «Йæ фыд 
фæмард...» «Фæмард...» - йæ хъусты топпы гæрахау 
азæлыд, цæрæнбонты йын йæ зæрдæ чи фехсыдта, уыцы 
æнæуынон ныхас: «Фæмард». Йæ цæст ацахста Гаппойы: 
бæгъæмзæнг лæппу сæркъулæй лæууыд лæгæтдуры сæр 
æмæ йæ цæссыгтæ йæ рустыл згъордтой. Цопан йæ цæсгом 
йæ дыууæ армытъæпæнæй амбæрзта æмæ ныккуыдта. 
Айтег æм джихæй кæсгæ баззад. 
- Цопан, цы дыл æрбамбæлд? Цопан! 
Мариайы чыстæ иу ран чи нал уагъта, уыцы дымгæ 
фæхъус, Цопаны зæрдæйы æнæнхъæлæджы фегомуæвæг 
арф хъæдгомæй ранхъæвзæг хъыгæй цыма фæсутыр, уыйау. 
- Цопан! - йæ уæхск ын бауыгъта Айтег. - Цы кодтай, 
Цопан? 
- Ницы, - æрæджиау сдзырдта Цопан, йæ дысæй йæ 
цæстытæ асæрфгæйæ. - Ницы, мæ хæрæфырт. Уартæ уыцы 
мæгуыр лæппу æз дæн... 
-0, Хуыцау, - йæ цæстытæ фæхъоппæг сты Айтегæн. 
- 0, Хуыцау... Айтег дзурынхъом нал ссис. Раст цыма йæ 
сæры магъзы арв ферттывта: фондз æмæ ссæдз азы размæ 
фæмард Тамби, йæ мады ’фсымæр, Цопаны фыд. Былæй 
ахауд æмæ фæмард. 
-0, Хуыцау, - зына-нæзына та базмæлыдысты Айтеджы 
былтæ. - 0, Хуыцау... 
Цопан сыстад æмæ Гаппомæ бацыд. Аæппу æдзæмæй 

р 
лæууыд æмæ, лæгæтдуры бын рæдзæгъдтæй цы дуртæ 
ныххерджитæ сты, уыдонæй йæ цæст нæ иста. Цопан 
лæппуйы сæрыхъуынтыл йæ армытъæпæн æруагъта. 
- Цом, Гаппо. Ам бадынæй ницыуал пайда ис, дæ гыц- 
цыл зæрдæ маст æмæ хъыгæй цы байдзаг уа, æндæр. Цом. 
Гаппо скаст Цопанмæ. Æнæзонгæ адæймаджы фæлурс 
рустыл згъордтой цæссыджы æрттиваг цæппузыртæ. 
- Цом, Гаппо. Дæ зæрдæйы цы стыр рыст ис, уый æз ба- 
фыстон. Цом. 
2 
Цопаныл дæс азы дæр нæ цыд, йæ фыд Тамби былæй 
куы ахауд, уæд. 
Фыдбылыз, чи зоны, не ’рцыдаид, уыцы фæззыгон бон 
Æндзæрты картофы хуымты стыр хъаугъа куы нæ рауадаид, 
уæд. Хъаугъа та рауад бынтон ницæйы тыххæй. 
Æндзæрты хуымтæ æфснайд куы фесты, æмæ кар- 
тофы тыллæг уæрмыты куы бабиноныг кодтой, уæд 
Мусыхъæуы адæм сæ хъæлдзæг зæрдæйæ хъазт куы аца- 
разиккой. Фалдæр æртæ лæппуйы арт андзæрстой, цæхæры 
картофтæ бакалдтой æмæ æнхъæлмæ кастысты, кæд 
адзæгæрæг уыдзысты, уымæ. Цæнды дæлбазыр рабадтысты 
цалдæр хистæрæй æмæ æнæмæт ныхас кодтой. Фæззыгон 
бæркæдтæн сæ хуыздæртæй иу йæ бынатыл сæмбæлд - 
уымæй æхсызгондæр ма зæрдæйæн цы уа. Куыстдзагъд 
хъал чызджытæ дзыхы цагъдмæ кафыныл фесты - чи кæй 
тагъддæр æрсура, чи кæмæ рæвдздæр йæ къах фæдара. 
Хæдзары ’фсинтæ бонзонгæ кæм не сты. Уæрмыты 
æвгæнинаг картофæн йæ дзæбæхтæ ауыгътой æмæ дзы 
фæйнæ бедрайы айдзаг кодтой - уæдæ сæм изæры сæ 
бинонтæ цæмæ скæсдзысты, æхсæны куыст та æхсæны 
бæркад у, æфсин дзы йæ раздарæны дзаг исты йæ хæдзармæ 
куы нæ ’рдава, уæд уый цавæр æфсин у? 
Тамбиитæ ма уæрмыты кæрæттæ дзæбæхтæ код- 
той, афтæ фæзындысты колхозы сæрдар Местъор æмæ 
лæгуынсæр бригадир Темырцы. Местъор бæхæй уæззаугай 
æрхызт, стæй уæрмытæм хæстæг бацыд æмæ йæ цырыхъы 
фындзæй сыджыты ставд къуыбæрттæ бакъуырдтытæ 
кодта. Хистæртæ сæ ныхас фæуагътой, чызджытæ та 
цæнды цур акъуыпхæ сты æмæ зæрватыччытау цъыбар- 

р 
цъыбурыл фесты. Æфсинтæ сæ бедратæм сæхи хæстæг 
байстой. Местъор æмæ Темырцы дæр афтид голлæгты 
бын æмбæхст бедратæ куыннæ ауыдтой æмæ сæм æмраст 
бацыдысты. 
Местъор йæ къухæй цыдæр ацамыдта, æмæ Темырцы 
голджытыл йæхи ныццавта. Фæйнæрдæм сæ фехстытæ код- 
та, æмæ цъупдзаг бедратæ фегом сты. Колхозы сæрдар сæм 
дзæвгар æдзынæг фæкаст, стæй хъæрæй бафарста: 
- Ацы картофтæ ам цæмæн сты?! 
Сæрдары фарстæн дзуапп ничи радта. Темырцы бы- 
нты бакаст Местъормæ æмæ цъæхснаг хъæлæсæй фарст 
сфæзмыдта: 
- Ацы картофтæ ам цæмæн сты, хæрджытæ? 
Тамби йæ сæрыл схæцыд. Фыццаг хатт нæ хъусы 
Местъор æмæ Темырцыйæ гуымиры ныхас, фæлæ алцæмæн 
дæр кæрон вæййы. Адон адæмы хæрджытæ кæдмæ хон- 
дзысты? 
- Цæуыл хъæр кæнут, картоф æфснайд фестæм, æмæ 
йын йæ уæлдæйттæй æфсинтæ фæйнæ бедрайы амбырд 
кодтой, - сабыргай загъта Тамби. 
- Цы диссаг у, сылгоймæгтæ фæйнæ картофы сæ 
сабитæн куы ахæссой, уæд? - Тамбийы фарсмæ æрлæууыд 
лæгтæй иу - Тымбыл. 
- Дæу та, Къæлæуы фырт, - Местъор йе ’ргом 
фездæхта Тамбимæ, - мах звенойы сæргълæууæгæй уымæн 
сæвæрдтам, цæмæй хъахъхъæнай æхсæнадон исбон, ды та 
йæ канд дæхæдæг нæ хæлæттаг кæныс, фæлæ ма давджыты 
дæр æмбæхсыс. Дæ фарстамæ дын мах æркæсдзыстæм. 
- Местъор, адæмы ма сæ фæллойыл цин кæнын бауадз, 
абондæргъы сæ астæутæ куы нæ сраст кодтой... - йæ ныхас 
баппæрста Тазе, ныллæджытæ фыдцъылыс зæронд лæг. 
- Мах уын фенын кæндзыстæм, колхозы мулк куыд 
давын хъæуы, уый, - йæ цъæхснаг хъæлæс та азæлыд 
Темырцыйæн, - æз уыл сæ ныффысдзынæн!.. 
- Ай та ам йæ сæт цы калы? - картофтæ чи фыхта, 
уыцы лæппутæй иу йе ’мбæрц сыстад. Иннæ йын йæ къухыл 
фæхæцыд: 
- Мацы дзур, дæу ницы хъуыддаг ис. 
- Йарæппын, Местъор, фæйнæ картофы... - цыдæр 
зæгъынмæ хъавыд Тамби, фæлæ ферхæцыд. Сылгоймæгты 
хистæр Хадион йæ бедрамæ рæвдз-рæвдз бауад, фелвæста 

р 
йæ æмæ картофтæ Æндзæрты хуымы хоры нæмгуытау 
айдзæгъта. 
- Уæ хъуыры фæбадæнт ацы картофтæ, - сæлгъыста 
Хадион, - емынæ уын фестæнт! 
Местъор фестъæлфыд, йæ цæстытæ туджы разылдта 
æмæ сылгоймæгты бедратæ йæ цырыхъæй тъæппытæ систа. 
Бедратæ дзыгъал-мыгъулгæнгæ æд картофтæ фæйнæрдæм 
тылдысты. 
- Кæс-ма адонмæ! - мæстæй цæхæртæ калдта Местъор, 
- æз уæ æрцахуыртæ кæндзынæн. Æз уын бацамондзынæн 
емынæ... 
- Ма кæн, Местъор, адæмы дæхимæ ма фыдæх кæн, - 
сабыргай загъта Тазе. - Ды ныр схицау дæ, æмæ адæмы фос 
æмæ тохъосаутæ хоныс, фæлæ дæ уыдон æвзаргæ куыд ра- 
кодтой, æппаргæ дæр дæ афтæ ракæндзысты. 
- Æмæ уæ фучъи нæ хъæуы? Уæ тъанг æгæр лыстæг 
нæу мæн раппарынæн? - хъæр кодта Местъор. - Ныртæккæ 
уæрм скъахут æмæ ацы картоф бафснайут. Бамбæрстат? 
- Бамбæрстат, хæрджытæ? - йæ цъæхснаг хъæр та 
фæцыд Темырцыйæн. 
- Тамби, ды та сæумæцъæхæй правленийы куыд 
уай, афтæ, - йæ амонæн æнгуылдзæй бартхъирæн кодта 
Местъор. - Уым аныхас кæндзыстæм. 
Местъор æмæ Темырцы сæ бæхтыл сбадтысты æмæ 
аивгъуыдтой. Адæмæн сæ хъæлдзæгдзинад фехæлд. Устытæ 
æлгъитгæ сæ картофтæ æмбырд кæныныл фесты. Лæгтæ 
хъуыр-хъуыр кодтой. Чызджытæ та цы! Æхсæры къутæрты 
фæмидæг сты лæсит æхсæрдзуан. Ахæм кары адæймаджы 
сæрдарты æмæ картофты мæт вæййы? 
Тамби йæ мидбынаты лæугæйæ баззад. Местъор фыд- 
лæг у, цавæр ныхас æм æнхъæлмæ кæсы райсом правленийы, 
уый рагацау æмбæрста. Уыцы æнæхайыры картофтæ... Фæлæ 
сылгоймæгтыл дæр худæн нæй: нырма йæ цæхæрадоны 
тыллæгмæ ничима бавнæлдта, хæрын та алкæй дæр хъæуы. 
Колхоз уыцы цалдæр бедрайæ фæмæгуыр уыдаид? Уадз æмæ 
ахæссой... Фæлæ, иннæмæй та, алчидæр колхозы тыллæгæй 
бедрайы дзаг куы хæсса, уæд ма дзы цы баззайдзæн? 
- Тамби, рацу, фæйнæ тæвд картофы бахæрæм, - фе- 
хъуыст æм Тымбылы хъæлæс. 
Тамби йæм ницы сдзырдта, йæ къух ауыгъта æмæ са- 
быргай хъæуырдæм араст. 

р 
Уыцы изæр Тамбийы фондз фысы хæдзармæ не ’рцыды- 
сты. Терезæ - хуысгæ рынчын, фыстæм акæсын йæ бон нæ 
уыд. Цопан сæ кæм нæ фæцагуырдта, ахæм бынат нал баз- 
зад. Суанг ма Æхсынцъытæм дæр ныххæццæ. Никуы æмæ 
ницы. Лæппуйы зæрдæ ма Бæлæгъдзæгатмæ æхсайдта, 
фæлæ уырдæм нал ауæндыд - талынг кæнын райдыдта. 
Сæхимæ куы ссыд, уæд тъахтиныл ас лæгау уæззау бадт 
æркодта. 
- Хъугоммæ дæр ма ныххæццæ дæн, фæлæ сæ не ссард- 
тон. Дæлдзæх фесты, æви? 
Терезæйы фæлурс цæсгом хъæццулы бынæй разынд: 
- Мауал ацу, мæ хъæбул, дæ фыд куы фæзына, уæд сæ 
уый рацагурдзæн. 
- Æмæ кæм ныффæстиат уый дæр? 
Тамби фæзынд, дзæбæх куы æрталынг, уæд. Цæуылдæр 
мæсты кæй уыд, уый йе ’рбацыдыл бæрæг уыд: йæ 
фезмæлдæй-иу куы мигæнæнты дзыгъал-мыгъул ссыд, куы 
бандон афæлдæхт. Терезæ ахуыр уыд йæ мойы уагахастыл 
æмæ бадис кодта: цымæ йыл цавæр бындз фæхæцыд? Рабадт 
сынтæджы æмæ йæ мойы æнæдаст цæсгоммæ ныджджих. 
- Цы къуырдтытæ кæныс, истæуыл мæсты дæ? 
- Колхозы сæрдар Местъор абон устыты картофтæ 
давгæ æрцахста. Райсом мæм правленимæ сиды. 
- Æзынма, зæгъын, исты, - Терезæ фæстæмæ 
æрхуыссыд. - Æмæ нырмæ та кæм уыдтæ? 
- Лæппутыл азылдтæн, Местъорæн йæ бон алцыдæр 
у, мæн та, бахъуаджы сахат мæ фарс чи рахæца, ахæмтæ 
хъæуы. 
- Уыцы фыстæ ам не сты, - сагъæсхуызæй загъта Терезæ. 
- Лæппу сæ фæцагуырдта, фæлæ сæ не ссардта. Ахсæв æдде 
куы баззайой, уæд сæ бирæгътæ бахæрдзысты. 
Цопан арф ныуулæфыд. Тамби йæ фыртмæ бакаст: 
- Бæрзлæгæты сæ федтай? 
- Омæ уым фыстæ боныгон æнтæфы вæййынц, ацафон 
та дзы цы архайынц? - дзуапп радта Цопан. 
- Уыцы хъуг дæр нырма æнæдыгъд у, Асиат, дам, 
горæтмæ ацыд, - бакатай кодта Терезæ. 
- Æз æй ныртæккæ радуцдзынæн, - загъта Тамби, - фы- 
сты уый фæстæ рацагурдзынæн. 
- Дæ разы йæм роды ауадз æмæ йæ бадæйа... Дынджыр 
лæг - йæ быны куыд æрбаддзынæ? 

Г8 
- Тæвд цыминаг дæ хъæуы, æнæ ’хсырæй та куыд? - за- 
гъта Тамби æмæ чысыл бедра райста. - Цом, мæ хъæбул, 
хъуг радуцæм. 
Цопан раст загъта: фыстæ уыцы афон Бæрзлæгæты 
цы хъуамæ куыстаиккой. Цæуон, Къæмбыры бын 
къутæргæрæтты ма сæ рацагурон, зæгъгæ, Тамби 
дзыппыдаргæ «хъæбыза» фанары рухсмæ нарæг 
къахвæндагыл фæраст. Йæ зæрдыл та æрбалæууыдысты 
абоны хабæрттæ. Йæ хъусты азæлыдысты Местъоры 
хъæртæ: «Æз уын фенын кæндзынæн!», «Райсом прав- 
ленийы куыд уай, афтæ!» Уыцы уысм Тамби цыдæр бы- 
рынцъагыл фæлæууыд. Хаугæ-хауын ма зæхмæ бæргæ 
фæлæбурдта, фæхæст цыргъ дурыл, фæлæ дур йæ бынатæй 
фæхаудта. «Æллæх, сæфын» - йæ сæры ма ныххæлбурцъ 
кодта фæдисы хъуыды. Уæйыджы йас лæг къардиуæй ра- 
тахт, хъил дурмæ йæ къæмисæн æрхаста... 
Тамбийы мард ссардтой горæтæй æрцæуæг бæлццæттæ. 
Машинæйæ куы ’рхызтысты æмæ фæндагыл уæлæмæ 
хъæумæ куы схæрд кодтой, уæд, мæгуыр, сæ размæ фæци. 
Адæм уадзаварды хуызæн фесты Тамбийы хабарæй. 
Æдылыдæр адзалæн ма уæвæн вæййы? Куыдæй фæбырыд 
тæхсалы хуызæн рæувад лæг, йæ фондз æнгуылдзы хуызæн 
кæй зыдта, уыцы къахвæндагыл? Нозтджын уыдаид æмæ... 
Ныхæстæ сарæх сты. 
- Тамби тугвицыд куы нæ фæуыдаид, уæд ма, чи зоны, 
аирвæзтаид, - загъта иу. 
- Нæ, уайтагъд фæмард, йæ сæр цæф уыд, - бафиппай- 
дта иннæ. 
- Замманай талгъæр гал фондз æнамонд фысыл баивта, 
уый дын йæ пайда. 
- Уæллæй, расыг уыд, - цъæхснаг хъæлæсæй хъæр код- 
та Темырцы. Йæ галиу цæст хæлдзæй сæхгæдта, æмæ йын 
дардмæ мæгайы цæстау урс-урсидæй æрттывта. - Расыг 
куы нæ уыдаид, уæд нæ ахаудаид. 
- Тæригъæд ма дзур, Темырцы, Тамби нозтимæ лымæн 
никуы уыд. 
Адæм тæрхæттæ кодтой Тамбийы æнамонд хъысмæтыл, 
фæлæ йыл кæд бирæты зæрдæтæ æцæгæйдæр рысты- 
сты, уæддæр, æппынфæстаг, алчи йæхи мæт кæны. Æцæг 
бæллæх кæуыл æрцыд - Терезæ æмæ Цопан, - уыдонмæ та 
æххæстæй нæма бахъардта, уыцы бæллæх куыд егъау у, уый. 

I* 
*** 
Сидзæр, дам, тагъд лæг кæны. Уыдон гæды ныхæстæ 
сты. Сидзæрæй схъомыл æмæ фыдцæрдтытæй сгæрз 
ис, зæгъгæ, уый растдæр ныхас у. Сидзæрæн йæ цард 
куыд мæгуыр у, йæ рацыд æмæ йæ бацыд дæр афтæ 
мæгуыр сты, æхсæны хъуыддаджы йæ ныхас æмæ йæ ми 
дæр цæсты нæ ахадынц. Æвæццæгæн, адæм сидзæрæн 
тæригъæд кæй фæкæнынц, уый мæгуырæн йæ тæхæн 
базыртæ гæрчъыздухæнау нылвасы æмæ йæ йæ тыбыртæ 
сцæгъдыны бон дæр нал вæййы. 
Сидзæры ахуырст бурæмæдзау нынныхæст Цопаныл 
дæр æмæ йæ, кæйдæр загъдау, арыхъ сапон дæр не ссæуын 
кодтаид. Йæ фыды амардыл дыууæ азы рацыд, фæлæ дзы 
уысм дæр нæ рох кодта бабайы фæтæн æмæ худæндзаст 
цæсгом, йæ фæлмæн ныхас, йæ рустæ ма йын ныр дæр цыма 
фæхъыдзы кæны йæ фыды æнæдаст уадул. 
Буары низ феуæгъд кодта Терезæйы, фæлæ фæрынчын 
зæрдæйы низæй. Цопаны цур нæ, - абабау, сывæллоны рыст 
уд ноджыдæр ма чи риссын кæны, - фæлæ иунæгæй куы аз- 
зайы, уæд кæуынæй йæ мондæгтæ суадзы. Уæдæ, мæгуыр, 
цы кæна? Æмбойны уарийы хуызæн лæгæй æрбавдæлон у! 
Дæ цард нырма ныр райдыдта йæ гаччы бадын æмæ дын 
- гъа. Тамби нал æрвæссыд йæ фыды къæсыл - лæджы 
хуызæн лæгæн йæ хæдзар дæр хæдзары хуызæн хъуамæ уа 
- Къуыбысы хуссарварс хæдзаруат къахын райдыдта: дæс 
тынгдары - иуæрдæм, дæс тынгдары - иннæрдæм. Уыдон 
дæр ын дзæгъæл баззадысты, хъæуы фосæн ривæддон си- 
сты. Фондз азы размæ Германы хæстæй цы дурæмвидар 
батинкæтæ схаста, уыдонæн баихсийыны амал нæ уыд, ныр 
сидзæрхуызæй лæууынц хæдзары цур мæнгагъуысты хуы- 
скъадон тъæпæнæджы фарсмæ. Къахфæцæвæг дзы нал ис, 
æмæ хæлуарджытæн - замманайы цæрæнуат, - бæзджын 
тынтæй сæ уыцы лæмбынæг æрæмбæрзтой. 
Арæх фæцæуы Цопан уæлмæрдтæм. Йæ фыды ингæны 
цур сбады æмæ, йæ чысыл зонд цас фæкæрды, уый бæрц 
фæхъуыдытæ кæны. Бабайыл, йæ мадыл, йæхиуыл. Стæй 
йæм фæстагмæ кæуын æрцæуы, йæ сæр йæ дыууæ уæрагыл 
æрæвæры, æмæ йæ цæссыгтæ фемæхсынц. 
Йæхицæй æнамонддæр Цопан никæй æнхъæлдта, 
уымæн æмæ йын нал ис, дунетыл æппæты хуыздæр чи уыд, 

р 
уыцы баба. Фæлæ куыд рабæрæг, афтæмæй ма ис уымæй 
æнамонддæртæ. Уый та йæ иубон бауырныдта. 
Цопан уæлмæрдты тигъыл йæ фыды ингæнмæ хæстæг 
куыд бадт, афтæ йæ размæ бацыд Зауыр - уæлæсыхаг, йе 
’мгар лæппу. Къуыбысы фæстæ залгъæдты æхсæн гогызтæ 
хызта æмæ, Цопаны куы федта, уæд æй бафæндыд йæ цуры 
абадын. Зауыр дæр сидзæр лæппу уыд, йæ фыд Дзатте 
хæстæй нал сыздæхт, æбæрæгæй дзы фесæфт. Хæстмæ 
цæугæ дæр Тамбиимæ иумæ акодтой, Цопан æмæ Зауыр ма 
авдæнты куы уыдысты, уæд. Тамби сыздæхт, Дзатте - нал. 
Зауыр йæ фыды цæсгом дæр къаммæ гæсгæ зоны. 
Зауыр æнæдзургæйæ æрбадт Цопаны фарсмæ æмæ 
хус залгъæды къалиуæй йæ разы цыдæр нывтæ кæныныл 
схæцыд. Цасдæр рæстæджы дæргъы сæ ничи ницы сдзыр- 
дта, стæй Зауыр Цопанмæ хæлæггæнæджы каст бакодта 
æмæ, арф ныуулæфгæйæ, загъта: 
- Дæуæн та цы у? Дæуæн дæ баба ам ис, дæ разы, фæлæ, 
мæнæн мæ баба кæм ис, уый зонгæ дæр нæ кæнын... 
Цопан йæ уымæл цæстытæ сзылдта Зауырмæ æмæ йæм 
джихæй кæсгæ баззад. 
### 
Бафæллад Цопан. Дыууæ боны хæрæгыл суг фæхаста 
Хъазданы адагæй. Сæхицæн нæ. Уæлæсыхаг Замеркæйæн 
- хæрæгуаргъ абазийыл. Фæтæригъæд кодта зæронд усæн, 
стæй абазитæ дæр цæхæрадоны нæ зайынц. Сом æмæ 
æртæ абазийы йæ дзыппы къуыр-къуыр кæнынц. Кæуылты 
æхца сты уыдон. Фæллад хæрæгыл абадт æмæ цингæнгæ 
хæдзармæ тъæбæрттыл фæцис. Сæхимæ сихæрттыл 
æрхæццæ æмæ йæ мад Терезæйы къухты æхца банымадта. 
Мады цæсгом хурау ныррухс - йæ иунæг бындар кусын- 
хъом фæцис. Ныр сын тас нал у. 
- Мæ царды ныв, æххормагæй мæлыс, æвæццæгæн, 
- сдзырдта йæ хъæбулмæ Терезæ. - Æз дæ ныртæккæ 
истæмæйты афсаддзынæн. Мæнæ дын æхсыр, кæрдзын 
райс, дæхицæн сæндæг акæн. 
- Нана, æз Æндзæртæм ауайон, хуымтæ азмæнтон, гу- 
баччыты ма картофтæ бирæ вæййы. 
- Баулæф, мæ лæппу, тынг куы бафæлладтæ, кæдæм ма 
цæуыс? 
- Нæ, Нана. Знон Зауыр голлаг дзагхъуагæй схаста. 

I8 
Рæбыны хуым нырма æндæрæбон къахт фесты. Мæхи 
йеддæмæ йæм æвналыны бар никæмæн ис - лæппутимæ 
хæлттæ сæппæрстам. 
- Уыдон та ма цавæр хæлттæ сты? 
- Куыд цавæр? Колхозæн Æндзæрты фондз хуымы уы- 
дис картоф конд. Æндæрæбон сæ къахт фесты æмæ картоф 
уæрмыты бавгæдтой. Фæлæ губаччытæ алкæд хорз къахт 
нæ вæййынц, картофтæн сæ дзæбæхтæ зæххы баззайынц. 
Лæппутимæ мах хæлттæ сæппæрстам, æмæ Рæбыны хуым 
мæ хай фæцис. Абон æм куы нæ ацæуон, уæд мын æй æндæр 
исчи скъахдзæн, - сæндæг адджын хуыппытæ кæнгæйæ, 
дзырдта Цопан. 
Бонæй ма дыууæ сахаты бæрц уыдаид, афтæ Цопан æд 
голлаг æмæ сагой Рæбыны хуымы балæууыд. Фæйлауын 
байдыдта къахт губаччытæ картофæнхъæл. Дзæгъæлцыд 
нæ фæци - сахаты ’рдæгмæ гыццыл голладжы ’рдæг ам- 
бырд кодта. Фылдæрмæ дæр дзы не ’нхъæлмæ каст - 
Рæбыны хуым иуæй чысыл гæппæл у, иннæмæй - змисбын, 
æнцонкъахæн, дзæгъæл картоф дзы бирæ нæ баззайы. Уый 
æмæ дын Гогийы хуым - фарон уый фæци йæ хай - дыууæ 
голладжы дзы къубалбастæй нæ, телæй хуыдæй æрбахаста. 
Цопан голлаг хъил дурмæ сæргъæвта æмæ йæ уырдыгæй 
йе ’ккоймæ æрбайста. Галиу къухы - сагой, афтæмæй 
фæраст сæхимæ. Йæ цæстытыл ауад, йæ мад картофыл куыд 
бацин кæндзæн, уый, æмæ йæ зæрдæ æхцон рызт бакодта. 
Мусты къуымы хæнхуылмæ куы схæццæ, уæд йæ голлаг ду- 
рыл æрæвæрдта, иучысыл аулæфон, ныр мæ нæхимæ бирæ 
нал хъæуы, зæгъгæ. Уыцы уысм йæ хъустыл ауад кæйдæр 
æхситт æмæ уыцырдæм фæзылд. 
Колхозы бригадир Темырцы, лæдзæг йæ къухы, 
афтæмæй тагъд-тагъд æрбацæйцыд Цопаны ’рдæм. Лæппу 
голлаг йæ рахиз дæларм акодта, ма мын æй фена, зæгъгæ: 
Темырцыйы митæ хорз зыдта æмæ йæ нæ уарзта. 
Темырцы Цопаны раз æрлæууыд æмæ лæппуйы йæ 
мæгайы цæст фæцавта. Анызтагомау кæй уыд, уый зын- 
дис: йæ аладзыд бур рихитæ ныххабæ-сабæ сты, йæ лæгуын 
сæры хид калдис. 
- Уый цы хæссыс? - Темырцыйы цъæхснаг хъæлæс 
азæлыд хæнхуылты. 
- Ницы. - Цопан голлаг йæхимæ хæстæгдæр 
æрбалхъывта. 

I5 
- Куыд ницы? Уæдзе адон цы сты, хæрæджы къæлæу? 
- фæхъæр та кодта Темырцы æмæ голлаг дуры сæрæй хур- 
сыгъд кæрдæгмæ разыввытт ласта. Цалдæр картофы гол- 
ладжы комæй рахаудта æмæ тъæпæн дуры цурмæ ныттыл- 
дысты. Цопан картофтæ уидзынмæ фæцис. 
- Ма сæм æвнал! - Темырцыйы цъæхснаг хъæр хъустæ 
ацарыдта. - Æз дын бацамондзынæн, колхозы мулк куыд 
давын хъæуы, уый. 
Темырцы голлаг фелвæста æмæ картофтæ дынджыр 
дуры цур æркалдта. 
- Æнтъæргæ кæн ардыгæй, цалынмæ дын дæ голлаг 
æмæ дæ сагой фискъаци не скодтон, уæдмæ! 
Цопан фырмæстæй афæлурс. Цы хъуамæ загътаид: 
йæ голлаг æмæ сагой райста æмæ хæнхуылты астæуты 
нарæг къæдз-мæдзы къахвæндагыл сæхирдæм араст. Йæ 
кæуындзæг йæ хъуырмæ схæццæ, фæндыдис æй йæ цыргъ 
сагой Темырцыйы артæнты ауадзын, фæлæ... Фæстæмæ ма 
иу каст фæкодта: Темырцы йæ цырыхъы фындзæй кæримæ 
æппæрста, дардгомау чи атылд, уыцы картофтæ. 
Цопан тигъы аууон куы фæцис, уæд лæгæты цур дуры 
фарсмæ æрбадт æмæ æнхъæлмæ кæсын райдыдта, дарддæр 
цы уыдзæн, уымæ. Картофтæ йын æмбырдгонд куы фе- 
сты, уæд Темырцы йæ лæдзæг йæ синтыл авæрдта æмæ 
уæлæсыхмæ фæцæуæг. Хъæумæ схизæны Чертыбиты 
цæхæрадоны тигъыл ма фæлæууыд, картофтæ кæм 
фæуагъта, уырдæм фæкаст, Цопаны дæр ахъахъхъæдта, 
æвæццæгæн, фæлæ, йæ цæст куы никæуыл æрхæцыд, уæд йæ 
цыд фæтагъддæр кодта. Цопаны фæнд уыд ахæм: Темырцы 
куы нал фæзына, уæд йæ картофтæ фæстæмæ голладжы 
авгæндзæн æмæ - сæхимæ. Иугæр хæдзар куы ссара, уæд 
ын Темырцы нæ, Местъоры бон дæр ницыуал бауыдзæн - 
ницы федтон, ницы зонын, Темырцы мын мæ картофтæ кæм 
акалын кодта, уым сæ ныууагътон.. 
Ахæм хъуыдытæ куыд кодта, афтæ йæ хъустыл 
ауад кæйдæр къаххъæр. Йæ сæр фæхъил кодта æмæ 
къахвæндагмæ акаст. Афтид голлаг йæ дæларм, афтæмæй 
Темырцыйы лæппу Петкæ тагъд-тагъд фæцæйуад, 
картофтæ кæм уыдысты, уырдæм. Дзуццæджы абадт, 
картофтæ хæлæфæй голладжы авгæдта æмæ голлаг йе ’ккой 
баппæрста. Цопан æм йе ’мбæхсæнæй рагæпп кæнынмæ 
бæргæ хъавыд, фæлæ йæ ныфс нæ бахаста - Петкæ дзы 
афæдз хистæр уыд. Темырцыйы фырт æд голлаг Чертыбиты 

I8 
цæхæрадоны аууон куы фæцис, уæд сыстад, йæ голлаг æмæ 
сагой Бæппойы лæгæты бамбæхста æмæ Петкæйы фæдыл 
сындæггай уæлæсыхмæ араст. 
Уарханты дæлбынтæм куы схæццæ, уæд йæ фындзыл 
фæздæджы тæф ауад. Сындæггай дурын æмбондмæ схызт 
æмæ аивæй кæртмæ бакаст. Уархан арахъ уагъта. Темырцы 
скъæты дуармæ цардахъы бын æртыкъахыг бандоныл 
бадт æмæ минас кодта. Йæ цуры ныллæг фынгыл - цых- 
ты къæрттытæ, цæхæры фых картофтæ. Гыццыл фалдæр 
къуыдырыл бадт Петкæ дæр æмæ картофтæ цыхтимæ хор- 
дта. Уархан йæ аг нырма ныр райста. Скъæтæй рахаста 
дынджыр авг тыкъилæджы хуылфы æмæ агуианы арахъ 
уырдæм æвгæнын райдыдта. Цопан ма сæм бирæ фæкаст, 
стæй скуыдта æмæ æмбондæй æрхызт... 
Сидзæры царды азтæй та иу аивгъуыдта. Цопанæн 
йæ цыппæрдæс йæхи фесты. Гуыргæ æрæгвæззæг ракод- 
та, уазал, хъуынтъыз бон. Уыдæттæ йын йæ мад Терезæ 
фæдзуры. Суанг ма, дам, мит дæр рауарыд. Фæлæ йæ 
цыппæрдæсæймаг азы бон хъарм æмæ райдзаст уыд. Йе 
’мгæрттæн раппæлыд, абон мæ гуырæн бон у, зæгъгæ. Ас 
лæгтау ын лæппутæ арфæтæ кæныныл фесты. Куыд нæ 
ныббузныг уыдаид йæхицæй! Скъолайæ куы ’рбацыд, уæд 
йæ мадмæ йæхи хæстæг баласта: 
- Нана, абон цы уыдис, уый зоныс? 
- Цы, мæ хъæбул? - фæджих Терезæ. 
- Ахæм диссагæй ницы, фæлæ уæддæр цыдæр уыдис... 
Ахъуыды-ма кæн. 
- Мæ къонайыл, - йæ армытъæпæн йæ русыл авæрдта 
Терезæ. - Абон дæ гуырæн бон куы у, мæ царды ныв. Куыд 
ферох ис дæ мадæй? - Терезæ йæ лæппуйы йæ хъæбысы 
æрбатыхта. - Æз дын мæнæ, фæлæуу... Æз дын ныртæккæ 
чъиритæ куы нæ акæнон. 
- Нæ, нана, æз дын æй уый тыххæй нæ загътон. 
Ныртæккæ нæм Зауыр æмæ Мæси æрбацæудзысты. 
Уыдон ме ’мбæлттæ сты. Мах, дам, дæм дæ гуырæн бонмæ 
æрбацæудзыстæм. 
- Тынг хорз, мæ хъæбул, - бацин кодта Терезæ. - 
Æгайтма дæм де ’мбæлттæ æрбацæудзысты. Истæмæйты 
сæ хорз фенын хъæудзæн. Цыргъ сугтæ-ма сдав, Боппа... 
Терезæ арынджы уæлхъус балæууыд æмæ чъиритæ 
кæнынмæ февнæлдта: лæппутæ æххормаг уыдзысты, 

р 
хуыздæр цæмæй афсæдой, уый тыххæй чъириты хыссæ 
фæфылдæр кодта. Ахæм чъиритæ-иу Тамби «æфсæдæнтæ» 
хуыдта.Йæбинойнаджыкондтъæпæнгæндтыл-иухъазгæйæ 
сбылысчъил, куы, дам, сын сæ ахуыйæн кæрæттæм атæрыс, 
куы, дам, дын бæрзы зокъойау ныддæвдæг вæййынц... 
Алцыдæр ахуырæй у. Хъæуы æмбисондæн хастой Тамбийы 
мад Саучызджы чъиритæ. Дæс æмæ ссæдз усы - иуæрдыгæй, 
аннæрдыгæй - Саучызг. Стыр хæсты æрлæууæгау-иу 
бавнæлдтой... Фæлæ та-иу лæгтæм байхъус... 
- Æ, йæ бон ныссифа Саучызг, йæ фиуджыны тæфæй 
ныр дæр ма мæ сæр зилы... 
- А комбæсты кæд исчи къæбæр кæнын зоны, уæд - 
Саучызг! 
- Иннæ сылтæ дæр мын арынджы уæлхъус сæ дыстæ 
бафæлдахынц... 
Зауыр, Мæси æмæ Цопан ас лæгтау фынгыл куы ’рбад- 
тысты, уæд уыдонмæ бакæсын диссаг уыд. Иу дæр дзы 
фынгмæ зыст æвнæлд не ’ркодта, хиуылхæцгæ, æгъдауыл. 
- Ма мæм хат, нæхицæй хæрдджынæй рацыдтæн..., - за- 
гъта Зауыр. 
- Лæг дæм дзуры, йæ хæдзармæ дæ æрбахуыдта, æгъдау 
ын скæн, - йæ сæр æм бакъул кодта Мæси. 
- Стыр бузныг, кæй æрбауадыстут, уый тыххæй. Лæг иу 
бон райгуыры, иннæ бон амæлы, - зæронд Тазейы ныхæстæ 
фæзмыдта Цопан. - Фæлæ æрдхорддзинадæн мæлæн нæй. 
Æмæ ма бирæ цыдæртæ. 
Нæ, лæппутæ халæнгуыртæй нæ хъазыдысты. Æртæ 
æмгары, æртæ сидзæры, фæлæ хæдзардарджытæ, абон 
сæхимæ гъæйтт-зæгъгæ лæгтæ кастысты. Сæ алы ми, сæ 
алы фезмæлд» сæ алы сдзырд - нывыл, уæзбын. Лæгтæ æмæ 
лæгтæ. Терезæ сæм пецы цурæй каст æмæ уый та афтæ хъуы- 
ды кодта: «Ехх, мæ хъæбултæ, лæгты бæргæ фæзмут, фæлæ 
уæ нырма лæгтæ кæд рауайдзæн? Уæ ныфсы мæсгуытæ 
куы ныккалдысты, уæд ма уын, цымæ, уæ гыццыл зæрдæты 
уыцы стыр ныфс цы гуырын кæны?» 
Чъиритæй уæлдай ма Терезæ тебæйы афыхта хæрзад 
халыввытæ дæр. Лæппутæ сæ нæ куымдтой, фæлæ сын 
сæ Терезæ сæ къухты ныссагъта. Цопанитæ Къуыбысы 
фæстæмæ сæхи айстой, хъæл æмæ лæдзæгæй мыцыттæй 
ахъазæм, не уæнгтæ айвазæм, зæгъгæ. 
Цопан дыууæ хатты хъæл фæивгъуыдта. Раст цыма йæ 

I* 
зæрдæйы къуыммæ стонг сыст баирвæзт: цыдæр эей хъы- 
дзы кодта, хордта, цы у, уый не ’мбæрста, фæлæ йæм афтæ 
каст, цыма йын цыдæр йæ туг цъиры, йæ фæсонтæ йын 
æхсыны. 
- Нал мæм цæуы хъазын, - къанцæй йæ къах айста 
Цопан. - Нæхимæ бакæсон. Изæр кæны. Фос дæр дуармæ 
лæууынц. 
Фос куы бабæстон кодта, уæд сенæмæ схызт æмæ 
гонæй нартхоры æртæ дынджыр æфсиры кæрчытæн 
райста. Хъуамæ сæ азгъала æмæ, кæрчытэе нартхор куы 
акъуырццытæ кæной, уæд сæ кæркдоны фæмидæг кæндзæн. 
Уыцы минут йæ хъустыл ауад стыр хæдзарæй дзурын. Раст 
цыма искæй фыдвæнд фембæрста, уыйау фæхъус, йæ къах- 
фындзтыл дуармæ хæстæг бацыд æмæ йыл йæ хъус авæрдта. 
Хæдзарæй хъуыст уæлæсыхаг Уарханы ныхас. 
- Хуыцауы хатырæй, зæгъ-ма мын, цы бадт фидыс? И? 
Дæхи ныббæтт дæ лæппуйæн æмæ, куы сдынджыр уа, уæд 
дын дæ сæрыл фæлидзæн. Дæхи мæт бакæн, дæхи мæт, - 
фæсус хъæлæсæй дзырдта Уархан. 
- Ма мæм цу ахæм ныхæстимæ, Уархан. Айразмæ дæр 
ма дын æй загътон - æз мойгæнæг сылгоймаг нæ дæн. 
Тамбийæн йæ иу фæкасты аргъ дæр чи нæ у, уый кой кæнын 
та дæ цæсгом хъæцгæ дæр куыд кæны? - уый дзырдта йæ 
мад Терезæ. 
Цопан иууылдæр хъустæ фестад. 
- Хæрæгæн, дам, йæ сæр фынгмæ хастæуыд, - 
уайдзæфтыл фæцис Уархан. - Къулбадæг лæппу дыл нæ 
дзуры, фæлæ гъæйтт, зæгъгæ, лæг. Хъæздыг, амалджын... 
Зæлдаджы дæ стухдзæни, царв æмæ мыды ленк кæндзынæ. 
- Уархан, мауал мын къах мæ зæрдæ. 
- Æдылы дæ, Терезæ! Темырцыйы хуызæн лæгтæ 
цæхæрадоны татхайыл нæ зайынц. Ахъуыды кæн. Дæ 
лæппуйæн дæр фыд уыдзæн... 
- Ацу, Уархан, курын дæ, дæхимæ мæ дæрзæг ныхас ма 
скæнын кæн. Ацу дын зæгъын! 
- Æз цæуын, фæлæ ахъуыды кæн. Дæ зæрдыл дар - дæ 
хуызæттæй нæ хъæу йæ тæккæ дзаг у. Темырцы дыл абон 
дзуры, фæлæ дæм раисом фæстæмæ дæр нал фæкæсдзæн... 
Фæсмойнаг уыдзæн дæ сæр. 
Къæхты сæртт-сæртт ссыд, æмæ Цопан йæхи гоны 
фæстæ амбæхста. Дуар фегом æмæ фæзынд Уархан. Цопаны 
куы ауыдта, уæд йæ мидбынаты дзыхълæуд фæкодта. 

I5 
Фæкаст лæппумæ, цæуылты ахъуыды кодта, Хуыцау йæ 
зонæг, стæй æрæджиау йæ тæнæг æфсæртæ базмæлыдысты: 
- Сылыгуыбынтæ стут æмæ сылыгуыбынтæй баззай- 
дзыстут. 
Цопаны уæнгтæ базыр-зыр кодтой, гоны цур 
фазхъæдджын бæлдайыл фæхæст æмæ Уарханы ’рдæм 
ракъахдзæф кодта. 
- Уархан, æз ма дæ нæ пъазбынты куы фенон, уæд дын 
мæнæ ацы бæлдайæ... 
Уарханы цæстытæ стъæбæртт-тъæбæртт кодтой. 
- Кæс-ма ацы бирæгъы лæппынмæ, куыд мæм 
къæппытæ кæны. 
- Фехъуыстай мæ, Уархан?.. - Цопаны рустыл ставд 
цæссыгтæ æргæр-гæр кодтой. - Ам ма дæ куы фенон æмæ 
ма искуы нанайы зæрдæ куы сриссын кæнай, уæд мæ хъаст 
ма ракæн. 
Уархан гуыбыр-гуыбыр лидзæг фæцис. Цопаны зæрдæ 
нæ бакуымдта хæдзармæ бацæуын. Кæрчыты сæ бынатмæ 
куы бакодта, уæдмæ æрталынг. Цопан йæ фæдыл кулдуар 
рахгæдта æмæ уæлмæрдтæм араст. Ныртæккæ йæ зæрдæйы 
цы маст ис, уый бабайæн куы нæ радзура, уæд ын нæ 
бафæраздзæн. Баба йæ бамбардзæн æмæ йын зæгъдзæн, 
цы кæнын æй хъæуы, уый. Йæ зæрдыл æрбалæууыдысты 
Зауыры ныхæстæ: «Дæуæн та цы у? Дæуæн дæ баба ам 
ис». Уыцы хъуыдыйæ йæ зæрдæйæн чысыл фенцондæр, 
фæныфсджындæр æмæ уæлмæрдтырдæм йæ къах тагъддæр 
айста. 
Цопан æмбæрста, йæ сæрмæ цыдæр мигъ кæй æрбадт, 
уый, фæлæ йæхи ныхъхъæддых кодта æмæ дзы æддæмæ 
ницы хъуыст. Уархан æмæ йæ мад Терезæ цæуыл дзырдтой, 
уый йын йæ зæрдæ фæрæтау фаста, иу уысм ын æнцой нæ 
лæвæрдта, дæрзæг ардуанау ын йæ уды кæрæттæ æхсныдта. 
Афæнд кодта йæ мадимæ аныхас кæнын, Темырцы махæн 
чи у, кæнæ Уархан нæ хæдзары хъуыддæгты йæ фындз 
цæмæн тъыссы, зæгъгæ, фæлæ та-иу æй цыдæр баурæдта. 
Æртæ изæры йæ фыдимæ ныхас кодта, фæлæ йын уый дæр 
ницы уынаффæ загъта, раст ын цыма уæлдай нæ уыд, уыйау. 
Цыппæрæм бон изæрæй Цопаны хъуырдухæны ауазæнтæ 
атыдтой æмæ сфæнд кодта йæ мадимæ аныхас кæнын. 
Терезæ ногдыгъд æхсыр куыд фæрсыгъта, афтæ Цопан 
хæдзармæ бахызт æмæ тъахтиныл уæззаугай æрбадт. 

I* 
Терезæ йæ цæсты кæронæй ацахста йæ лæппуйы змæлд, 
уый æрцыдмæ фæцæра, йæ фыд Тамбийы цæрмыстыгъд ба- 
кодта. Уый дæр-иу исты маст куы бацыд, уæд æй йæ митæй 
базыдта. 
- Исты дæ риссы, мæ хъæбул? - йæ фыртмæ æдзынæг 
ныккаст Терезæ. 
- Ницы. Рисгæ мæ ницы кæны, - йæ къæхты бынæй 
ныуулæфыд Цопан. 
- Ма мæ сай, цыдæр кæныс, зыны дыл. 
- Бафæрсынмæ дæ хъавын, нана, - йæ цæстытæ хæрдмæ 
сзылдта Цопан. 
- Цæмæй? - фæджих Терезæ. 
- Иу бон Уархан махмæ цы куыста? Цы йын ис демæ 
ныхасагæй? 
Терезæ æхсыр цы сасирæй фæрсыгъта, уый иуварс 
æрæвæрдта, бандонæй сыстад æмæ йæ лæппуйы фарсмæ 
тъахтиныл æрбадт. Бирæ фæкаст йæ хъæбулы цæстытæм, 
уый дæр дзы йæ уымæлдзыд хъоппæг æнгас нæ аздæхта. 
Мад æмæ фырты зæрдæты уыцы уысм цы хъуыдытæ 
зилдухæнтæ кодтой, уый сæхи йеддæмæ ничи æмбæрста, 
фæлæ, дардæй бакæсгæйæ, афтæ зынд, цыма дыууæ уарзон 
уды мæцкъоры хæлттау кæрæдзийыл атыхстысты, атонæн 
сын нал уыд. Се ’хсæнмæ цы масты æмæ гуырысхойы 
гуылфæнтæ лæбурдтой, уыдон та æнæбонæй лæзæрыдысты 
уыцы уарзты æнæсæтгæ дуркъæдзæхы бынмæ. 
Терезæйæн йæ фæлурс рустыл цæссыгтæ æрфæд код- 
той. 
- Ма тыхс, мæ хъæбул. Дæ нана дын дæ фыды никæуыл 
баивдзæн. 
- Æз æй афтæ дæр зыдтон, - Цопан йæ къæбæлдзыг 
хъуынджын сæр йæ мады хъæбысы атъыста æмæ йæ мæл- 
лæг уæнгты зыр-зыр ссыд. Цопан куыдта. Æрмæст ацы хатт 
- æхсызгонæй... 
**# 
Мусыхъæуы кодтой Цыргъисæны куывд. Радмæ гæсгæ 
куывддон уыд Темырцыйы хæдзар. Æрæмбырд кодтой 
къусбар: алы нæлгоймаджы номыл дæр фæйнæ сомы æхца, 
фæйнæ сахы хор кæнæ зад арахъагæн, бæгæныйы хардз. 
Хохæгтæ фæрсгæ нæ кæнынц, дæ хæдзары сылгоймаг ис 
æви нæй, уымæй. Рад дæм куы ’рхауа, уæд, табуафси, амал 

I5 
кæн, хъæубæсты раз дæхи цæсты ма бафтау. Уый, зонгæйæ, 
Темырцы Уарханæн рагацау бамбарын кодта: фæкæс мæм. 
Иуæй - сыхæгтæ, иннæмæй - цыдæр хæстæг. Уархан дыууæ 
нал загъта æмæ куывды хæлц цæттæ кæнын райдыдта. 
Цопан мысайнагæн цы радтаид, уый йæм нæ уыд. 
Замеркæйæн бæргæ загъта, Хъазданы адагæй дын иу фондз 
хæрæгуаргъы сугтæ сдавон, зæгъгæ, фæлæ мæгуыр зæронд 
ус не сразы: нырма йæм сугтæ уыдис, иннæмæй та, Цопаны 
къухы цы фæсагътаид, уый йæм æхцайы мур нæ уыд. 
Зауыр æмæ Мæси дæр цыма Цопаны фыддæрадæн код- 
той: раппæлыдысты сæхицæй, мах, дам, нæ мысайнæгтæ 
Темырцымæ раджы радтам, зæгъгæ. 
Йæхимæ куыдзы худинаг æркаст Цопан. Йæ мадæн за- 
гъта, искæмæй æфстау дæр райсæм, дæлæмæ дæр, уæлæмæ 
дæр - иунæг сом... Терезае сразы. Ацыд, йæхи бакъул кодта 
Уæлинкамæ, Милуанмæ, ноджы ма кæмæдæрты. Цæй æхца 
нæм ис, зæгъгæ, загътой. 
- Ма тыхс, мæ хъæбул,- загъта Терезæ Цопанæн.- Уый 
бæсты сын арахъаг хор фылдæр авæрдзыстæм. 
- Æхца кусæрттагæн хъæуы, нана,- загъта Цопан, фæлæ 
дарддæр цы ’рхъуыды кодтаид, уый нæ зыдта. 
Цыргъисæны куывды хъуыддæгтæ райсомæй раджы бай- 
дыдтой. Темырцы куывддонмæ баласта дынджыр сау фыр. 
Уархан фæзынд æртæ сæфсатимæ - æнæ æртæдзыхонæй 
куывды хуымилиаг хъабыл нæ уыдзæн. Хистæртæй уым 
уыдысты Тымбыл, Созырыхъ æмæ ма чидæртæ. Æртæ 
æртæдзыхоны куы скуывтой æмæ кусæрттаг фыры рахиз 
сыкъайы бын зынджы схъис куы авæрдтой, уæд лæппутæ ку- 
сарт кæнынмæ фесты - æхсызгондæр куыст ма кæстæртæн 
цы авæрдæуа... 
Сихæрттæм хæстæг куывд сцæттæ. Терезæ кувинаг æртæ 
сæфсаты скодта æмæ сæ Цопанмæ радта: хæдзары лæгæн куыд 
æмбæлы, афтæ кувинæгтæ куывддонмæ хъуамæ йæхæдæг 
ахæсса. Мысайнаг радтын йæ къухы кæй нæ бафтыд, уымæй 
кæд тынг æфсæрмы кодта, уæддæр Цопан æртæ æртæдзыхоны 
æмæ арахъы дурын куывддонмæ ахаста, уæрæх тъæпæн ду- 
рыл сæ иннæ кувинæгтимæ æрæвæрдта æмæ Зауыритимæ 
залгъæды къутæрты йæхицæн бадæн бынат скодта. 
Уалынмæ фæзындысты Тазе, Борнæф, семæ уыдысты 
гуыбецаг æрхуыгуырд Басар æмæ гуырдзиаг пълотниктæ 
Вано æмæ Астъендил. Тазеитæ уазджыты фынгты фарсмæ 
тъæпæн дуртыл рабадын кодтой: куыд вæййы, цы вæййы, 

I5 
фæлæ дæ куывдмæ дард кæцæйдæр уазæг куы ’рбафта, уый 
Хуыцауы лæвары хуызæн у - æгъдау ын куы радтай, куы йæ 
сбуц кæнай, уæд дæхицæн удыбæстæ кæныс. 
Гуыбецæгтæ æмæ гуырдзиæгтæ кæрæдзийæн кæд тынг 
æнад уыдысты, уæддæр Мусыхъæумæ уыцы-иу афон цы- 
дысты, сæрды мæйты. Алкæмæн дæр дзы куыст уыдис. 
Дагъистайнаг æрхуыгуырдтæ æмпъызтой тастæ, агтæ, 
гуырдзиæгтæ - сæ фылдæр æрдæгкъуырматæ - адæмæн 
кодтой дуæрттæ, рудзгуытæ, Собеты Ахбердæн та ма 
сыгъдæг нæзы хъæдæй суанг хæдзар дæр æрæвæрдтой. 
Арæх-иу семæ фæзындысты цавæрдæр суантæ дæр - 
ахæм бохъырджын лæгтæ, тъæпæнæгтæ кæнынмæ фыд- 
дæсны адæм. Хæрджытыл-иу фæйнæ æртæ къуыстилы 
сæвæрдтой æмæ-иу сæ æфцæгыл Мусыхъæумæ, Зауретмæ 
кæнæ Æхсæрджынмæ æрхастой. Ивтой сæ æхцайыл, йе та 
- картофыл. 
Гуыбецæгтæ, гуырдзиæгтæ кæнæ уыцы бохъыр- 
джын суантæ кæрæдзи нæ уарзтой. Адæм куыд дзырд- 
той, афтæмæй æрмæстдæр хæлцы тыххæй. «Цом-ма уæлæ 
уырдæм, уый æнæхæрд хæдзар у», зæгъгæ-иу гуыбецаг йæ 
лыстæг æнгуылдзæй цы хæдзармæ ацамыдта, уырдæм-иу 
гуырдзиаг дыууæ къуырийы нал ссыд,- зыдта, ахæринагæй 
дзы кæй ницыуал баззад, уый. 
Гуырдзиæгтæн, цæмæдæр гæсгæ, нæ бæззыдысты хуырх 
æмæ ногахст цыхт. Фæхъæстæ дзы сты, зæгъгæ, уæд-иу 
æхсæв æдде залгъæдты къутæрты баззадысты. Уый хыгъд 
суантæ бирæ уарзтой мусыхъæуккаг дон - бафсис сын дзы 
нæ уыд. Доны къуыллаутæ-иу сæ рæттыл бастæй хастой. Иу 
хатт сæ Тазе куы бафарста, уыцы донæй гуыбынтæ кæнут, 
зæгъгæ, уæд ын сæ иу афтæ зæгъы: 
- Сымах цы дон нуазут, махмæ ахæм куы уаид, уæд нæ 
хъуыртæ ахæм ставд нæ уаиккой. 
- Æмæ ставд хъуыр мæгуыры нысан у? - бахудт Тазе.- 
Нард махмæ бæрзæймæ гæсгæ куы ’взарынц. Бакæс-ма 
дæхимæ, сырх рувасы хуызæн куы дæ... 
- Уый нард нæу, Тазейы хорз лæг,- загъта суан,- уый 
низ у, фæлæ йæ уæ дон дзæбæх кæны... 
Куыд, цы, фæлæ Цыргъисæны куывды уыдысты 
уазджытæ дæр. Темырцы сæ хистæртæм хæстæг æрбадын 
кодта. Тазе бадтис хистæрæн. Йæ рахизфарс - Тымбыл, 
æртыккаг хистæр уыд Созырыхъ. Уымæй дæлæмæ - 

I5 
гуырдзиаг Астъендил æмæ иннæтæ суанг Дзæрæхы фырт 
Бабеджы онг. 
Иууылдæр уырдыг лæууыдысты, Тазе кувгæ куы кодта, 
уæд. Цопаны къахыл лывдзæгæнгæс фæлир ныздыхтытæ 
ис, феуæгъд æй кæнон, зæгъгæ, къудзиты ’хсæн йæ сыр-сыр 
ссыд, æмæ йын Мæси йæ фарс батъæпп кодта: дзæгъæл 
змæлд ма кæн, хистæр кувгæ кæны. 
Лæгтæ куы ’рбадтысты æмæ фæйнæ арахъы куы 6а- 
нызтой, уæд уырдыглæуджытæ кæстæрты кой кæнын рай- 
дыдтой. Куыд æмбæлы, афтæ æрхæйттæ кодтой дзидзайæ, 
зæгъай, кæрдзынæй, бæгæны та рауагътой дынджын зест 
бедрайы. Куывды фысым Темырцы лæппутыл йæ цæст аха- 
ста æмæ йæ сыхаг лæппулæг Боламæ сдзырдта. 
- Хай дæтт мысайнагмæ гæсгæ. Дзæгъæлгуыбынтæ ам 
бирæ ис, æмæ уыдонæн къамбецы мард дæр не сфаг уыдзæн. 
Мысайнаг чи радта, уымæн - хай. Бамбæрстай? 
- Диссаджы лæг дæ,- загъта Бола.- Мусыхъæу ам æд 
цъил, æд мил æрæмбырд сты, æмæ æз кæцæй зонын, мы- 
сайнаг чи радта æмæ чи нæ радта, уый. 
- Æз сæ хорз зонын,- къутæргæрæтты бадæг æххормаг 
лæппутæм ацамонгæйæ, загъта Темырцы. - Куыцыккимæ 
сивыр рахæссут æмæ фыдызгъæл байуарæм. 
Лæппутæ сæ бынæтты арфдæр æрныгъуылдысты æмæ 
æнхъæлмæ кастысты, сæ хæйттæ сыл кæд сæмбæлдзысты, 
уымæ. Цопан рахъавыд сыстынмæ - кæй зæгъын æй хъæуы, 
дзидзайы хай йæм нæ хауы... Æви? Цы ’мбæлы, уымæй зад 
æмæ арахъаг дыууæ сахы фылдæр куы радтой. Уый нымады 
нæу? Мæси йын йæ цонгыл фæхæцыд: 
- Зонын, мысайнаг нæ радтай, æмæ цы? Иу хай нæ 
дыууæйы фаг уыдзæн. 
- Цæуыл дзурут?- уый фарста Зауыр.- Ау дыууæ хайы 
æртæ лæджы фаг не сты? 
Цопан ницы сдзырдта. æрмæст йæ хурхы уадындзты 
сæрмæ цыдæр къæрмæг ныффидар æмæ йæ нæдæр сдзу- 
рын уагъта, нæдæр скæуын. «Бæгæны баназдзынæн, чъири 
ахæрдзынæн, дзидза та мæ хъæугæ дæр нæ кæны», ахъуыды 
кодта Цопан æмæ йæ бынаты бæстондæр æрбадт. 
Хæйттæ уæрстой Темырцы æмæ Бола. Мæсиитæм куы 
’рхæццæ сты, уæд Темырцы чъириты уæлæ дзидзайы дыууæ 
хайы авæрдта æмæ сæ лæппуты раз хъисыныл æркалдта. 
Цопаны куы ауыдта, уæд Боламæ бакаст æмæ загъта: 

р 
- Тамбийы фыртæн хай не ’мбæлы, мысайнаг нæ радта... 
- Гуыбыныл ма дзур, Темырцы, иу хай - фылдæр, иу хай 
- къаддæр... 
- Цы дын зæгъын, уый кæн, Бола. Ацы мæгуыртæ хъæды 
хих æмæ кæрдæджы æлгъдзæгæй фылдæр сты, ницы сын 
сфаг уыдзæн. Дæлæ йын бæгæныйы къус аназын кæн æмæ 
æнтъæргæ кæнæд. 
Цопан фæгæпп кодта. Йæ фындзы хъæлтæ фырмæстæй 
арæсыдысты, Болайы къухы цы дынджыр куыси уыд, уымæ 
дæр нал фæкаст, афтæмæй лидзæг фæцис. 
- Цопан!- йæ фæдыл згъордта Зауыр.- Цопан! Рацу! 
Мæсиимæ нæ хæйттæ не ’ппæты фаг дæр сты. 
Цопан куыдта. Сæ кæрты уæрдоны гуыцъæзыл 
æргъæвст карчы бадт кодта æмæ куыдта. Мæси æмæ Зауыр 
йæ цурмæ бацыдысты, фæлæ дзургæ ницы кодтой. Стæй 
цы хъуамæ загътаиккой. æмбæрстой, се ’мбал цы ’фхæрд 
баййæфта, уый, фæлæ йын сæ бон ницæмæй уыд баххуыс 
кæнын. æрæджиау Зауыр загъта: 
- Цæмæн ралыгъдтæ, Цопан? Нæ хæйттæ не ’ппæты фаг 
дæр уыдысты. 
Цопан схæкъуырцц кодта æмæ Зауырмæ бакаст. 
Мæси чъири æмæ дзидзайы хæйттыл фидар хæцыд æмæ 
æнхъæлмæ каст, Цопан цы зæгъдзæн, уымæ. 
- Не сты не ’ппæты фаг, Зауыр,- æрæджиау загъта 
Цопан.- Темырцыйы аххос нæу. Уыдон сымах хæйттæ сты. 
æз та мысайнаг нæ радтон. 
- Омæ цы?- сдзырдта Мæси,- Гуырдзиæгтæ дæр 
мысайнæгтæ радтой? 
- Æмæ куывды хистæртимæ куы бадынц,- йæ ныхасмæ 
йын бафтыдта Зауыр. 
- Нæ мæ хъуыд цæуын,- йæ дысæй йæ цæстытæ асæрфта 
Цопан.- Тазе раст фæзæгъы: дæ бас кæм нæ уа, уым дæ уи- 
дыг ма тъысс. 
- Ахæцыдтæ, - загъта Мæси.- Цомут уый бæсты 
Куырæйттæм, нæхи дзæбæх фæнайдзыстæм, стæй фæминас 
кæндзыстæм, - æмæ йæ цæст хæринæгтыл æрхаста... 
... Æртæ лæппуйы сæхи анадтой, стæй фæндаджы уæллаг 
фарс дынджыр сау тъæпæн къæйдурыл æрбадтысты æмæ 
хæрыныл фесты. Æртæ æххормаг лæппуйæн сæ хæйттæ цас 
ахæринаг уыдысты, дзырды минутмæ къæйдурыл ницыуал 
аззад, æмæ уæд Мæси хъуымы фаллагфарс хуырджынмæ 

р 
хуырхæгдзуан ацыд. Цопан æмæ Зауыр къæйдурыл 
гæккуыритау хурмæ сæхи тавтой. Зауыр хæрæгдымы 
тихалæгæй къæйыл майрæмыкарчы иу кæронæй иннæмæ 
фæратæр-батæр кодта, цалынмæ йын нæ атахт, уæдмæ. Стæй 
йе ’ргом Цопанмæ аздæхта æмæ йæ сабыргай бафарста: 
- Мæнмæ афтæ кæсы, цыма дæ Темырцы нæ уарзы. Цы 
йын кодтай ахæмæй? 
- Нæ зонын,- дзуапп радта Цопан æмæ фефсæрмы, 
Зауырæн æргом гæды ныхас кæй загъта, уымæй. Йæ 
цæстыты раз февзæрд уæлæсыхаг Уархан. Мæнæ гуыбыр- 
гуыбыр фæуайы сæ тыргъты, фæстæмæ ма иу каст фæкодта 
Цопанмæ. Йæ цæстытæ ферттывтой, йе ’фсæрты къæрцц 
фæцыд. «Сылыгуыбынтæ стут æмæ сылыгуыбынтæй баз- 
зайдзыстут», йæ хъусты азæлыд Уарханы ныхас. Нæ, уый 
Цопан нæ уарзы Темырцыйы! Æмæ уый Темырцы тынг 
хорз зоны, æндæр ын ахæм ми абон куывды нæ бакодта- 
ид. Ницы кæны. Цалх дæндаггай зилы. Цопаны зæрдыл та 
æрбалæууыдысты Тазейы ныхæстæ. 
- Цалх дæндаггай зилы, Зауыр,- загъта Цопан. - Чи цы 
кæны, уый - йæхицæн. Цæрæнбонты мах дæр ахæм мæгуыр 
нæ уыдзыстæм. Фендзынæ, Зауыр... 
- Гъа, хуырхæджытæ ахæрут,- фехъуыст Мæсийы ны- 
хас, æмæ лæппутæ се ’ргом се ’мбалмæ аздæхтой. 
* # * 
Уыдысты найгæнæнтæ. 
Мусты къуым æмызмæлд ссис. Адæм æррæвдз кодтой 
æртæ мусы æмæ, куыддæр фæрæстæг кодта, афтæ æд гал, 
æд бæх, æд хæрæг мусты цур æрлæууыдысты. Найдартæ æд 
бæндæнтæ æнхъæлмæ кастысты, хъæбæрхоры куыристæй 
мустæ кæд байдзаг уыдзысты, уымæ. 
Тымбыл, Тазе, Созырыхъ æмæ иннæ хистæртæ лæппуты 
æххуысæй куыристæ ласыны куыст кодтой æмæ сæ мусты 
амадтой. Уыцы рæстæг сæ цурты уæлбæхæй сцæйцыд 
фаллагхъæуккаг Берды. Адæмы куы федта, уæд йæ бæхæй 
æргæпп кодта æмæ сын салам радта. 
- Байриат, Мусыхъæу, æмæ уæ уæ бæркад куывдты 
хуымилиагæн бахъæуæд. 
- Дæ фæндаг раст, Берды, - куыристæ дзæбæхтæ 
кæнгæйæ, загъта Тазе. - Иучысыл абад, дæ фæллад суадз. 

р 
- Бадынмæ мæ не ’вдæлы, Тазе, - загъта Берды. - 
Бæрзыхъæуы дысон цы фыдбылыз æрцыд, уый нæ фехъуы- 
стат? 
- Ницы фехъуыстам, - фæджих Тазе æмæ куырис мусы 
фæрсхъæдыл æрæвæрдта. Адæм сæ куыст ныууагътой æмæ 
Бердымæ æдзынæг ныккастысты. 
- Знон Бæрзыхъæу най кодтой, хор бафснайдтой, хъæмп 
та рæгъты самадтой. Фæсæхсæвæр афон чидæр хъæмпыл 
арт бандзæрста æмæ рæгътæ цъыбыртты сыгъд баисты. 
- Уый дын бæллæх, - йæ сæр батылдта Созырыхъ. - 
æмæ ницы рабæрæг: чи уыд, цы уыд? 
- Ницы. Фæлæ Местъор хъæу зекъуци кæнын райдыдта. 
Фыдгæнæджы, дам, куы нæ радтат, уæд уын уæ хæдзæрттыл 
арт бафтаудзынæн, зæгъгæ, æртхъирæн кæны. Темырцы 
дæр уым ис. Ныртæккæ сæ ардæм хъæуы. 
Адæм фæйнæрдæм акæстытæ кодтой æмæ ныр- 
ма ныр бафиппайдтой, сæ бригадир Темырцы уым кæй 
нæй, уый. Фæлæ, цымæ, уыцы фыдбылыз чи сарæзтаид. 
Раздæр ма кæйдæр фыдæнæн ахæм митæ кодтой, фæлæ 
ныр... Цыдæр æфхæрд сæм кæй хаудзæн, уый æмбæрстой 
мусыхъæуккæгтæ дæр, фæлæ архайдтой ууыл нæ хъуыды 
кæныныл, ныртæккæ сæ сæйрагдæр куыст уыд хор æрнай 
кæнын æмæ йæ бафснайын. 
- Найдартæ, сæрдзæгтæ райсут æмæ мустæм бахизут, - 
хъæрæй загъта Тазе æмæ мусы кæрон дæлгоммæ фæлдæхт 
тæскъыл æрбадт. 
Цопан скъæрæг уыд астæуккаг мусы. Иннæ мусты уыцы 
куыст хæсгонд уыд Зауыр æмæ Мæсийæн. Æххормаг фос 
куыддæр найгæнинагыл æрлæууыдысты, афтæ хæрынмæ 
фесты. 
- О, гормæттæ, - найдартæн бауайдзæф кодта 
Созырыхъ, - бæхтæ æмæ хæрджытыл цъуттатæ бакæнут 
æмæ уын уæ най ма кайой. 
Тазе бахудт: 
- Найгæнæг фосыл бырынкъбосдар кæнын тæригъæд 
у, Созырыхъ. Уадз æмæ ахæрой, цанæбæрæг дзы 
фæхъæудзысты? 
Стæй йе ’ргом Бердымæ аздæхта: 
- Бирæ хъæмп дзы басыгъд? 
- Дыууæ рагъы. 
- Хъаймæты хъуыддаг... - ныуулæфыд Тазе. - Чи ма 
кæны ахæм митæ, и, Созырыхъ? 

I5 
Созырыхъ йæ уæхсчытæ базмæлын кодта: 
- Адыууæ боны колхозы æмбырд уыдзæн, уый зоныс, 
Тазе? 
- Зонын, æмæ цы? 
- Адæм Местъормæ нал хъусынц, гуырымыхъхъ кæй 
у, уымæ гæсгæ, æмæ йын цæмæй сæ былтæ бакъуырын 
æнцондæр уа, уый тыххæй конд у ацы хъуыддаг дæр. 
- Тæригъæд ма дзур, Созырыхъ. 
- Уый дын тæригъæд. Местъор æмæ Темырцыйæн сæхи 
куыст у. 
- Цæй, æз цæуын, - загъта Берды æмæ, æгъдынцойыл 
нæ аныдзæвгæйæ, саргъыл февзæрд. Кæсгон бурбарц цагъ- 
ди йæ барæджы æнæнхъæлæджы змæлдæй сагарц фестад: 
йæ фæстæгтыл алæууыд æмæ ныххуыррытт кодта. 
Найгæнджытæ йæм кæсгæйæ баззадысты. Бердыйы 
къухы саухъæд ехс ферттывта, æмæ арандзал бæх нарæг 
къахвæндагыл уарийау атахт. 
- Хорз хабар не ’рбахаста Берды, - тæскъыл та фæстæмæ 
æрбадгæйæ, загъта Тазе. - Хорз хабар нæу, и, Созырыхъ? 
- Нæу, Тазе, нæу, - йæ сæр разыйы тылд бакодта 
Созырыхъ. 
Найгонд хъæмпæй Тазеитæ мусты цур цалдæр хуыйы 
куы ацарæзтой, уæд фæзындысты Местъор, Темырцы æмæ 
ма семæ иу милиционер. 
Адæм сæ куыст баурæдтой. 
Местъор, йæ къухы ехс æркъæрццæввонг, афтæмæй 
адæммæ цырдгомау бацыд. Йæ фæдыл сыллынк-сыллынк 
кодта Темырцы. 
- Дысон Мусыхъæуæй æдде чи уыд? - тызмæгæй ба- 
фарста Местъор. 
- Чи уыд æ^е дысон?! - йæ цъæхахст райхъуыст 
Темырцыйæн дæр, - нæ уынут, сæрдар уæ фæрсы, уый?! 
- Æдде цы хоныс? - бафарста Тазе. - æддæмæ алчидæр 
фæцæуы, чи - райсомæй, чи - изæрæй. 
Чидæртæ схудтысты. 
- Æз дын дæ рæгафæнтæ дæхи фæкæндзынæн, - зæронд 
лæгыл фæхъæр кодта Местъор. - Бæрзыхъæуы хъæмпы 
рæгътæ басыгъдæуыд. Æндзарæджы фæд уæ хъæумæ цæуы! 
Милиционер йæ мæскуы хызынæй гæххæтт систа, Тазе 
цы тæскъыл бадт, ууыл йæхи æруагъта æмæ цыдæртæ фыс- 
сыныл сбæндæн. 

I5 
- Æмæ Темырцы нæ зоны, нæ хъæуæй дысон ам чи нæ 
уыд, уый? - бафиппайдта Созырыхъ. - Кæй хуылфы нæ цал 
тъанджы ис, уый куы зоны. 
- Æз дын дæ тъæнгтæ ракалдзынæн, - ныцъцъæхахст 
кодта Темырцы, - фæстæмæ куыд фæртт-фæртт кæнынц, 
уымæ кæсыс, Местъор?! 
- Æз сæ æрсабыр кæндзынæн, - ехсы хъæд уæлиау 
сисгæйæ, загъта Местъор. - Иу хатт ма уын зæгъын: 
фыдгæнæджы фæд сымах хъæумæ цæуы, барвæндонæй йæ 
куы нæ схъæр кæнат, уæд, - милиционермæ ацамыдта, - 
уæртæ оргæнтæ сæ куыст кæндзысты. 
- Уæ хæдзæрттыл уын арт бафтаудзыстæм, хæрджытæ, 
- йæ хъыллист та фæцыд Темырцыйæн. 
- Хуыцауы тыххæй, ай та йæ гæндзæхтæ цæуыл цæгъды, 
æви йын йæ сыкъа асæттон, - бахъуыр-хъуыр кодта Бола, 
бæхтæн найдар уыд ацы мызыхъхъарæзт лæппулæг. 
- Адæмы дзæгъæлы ма ’фхæр, Местъор, - сабыргай за- 
гъта Тазе. - Мах хъæуы ахæм нæ разындзæн, Бæрзыхъæуы 
хъæмпыл арт чи бандзара. Æз се ’ппæты тыххæй дæр дзуапп 
ратдзынæн. 
- Дæхи тыххæй дзуапп дæттын дæ бон куы нæ у, 
сæмпæрчъи, уæд кæй тыххæй дзуапп ратдзынæ, зæронд 
хæрæг? 
Тазе рамæсты, йе ’нæдаст рустыл йæ къух æрхаста æмæ 
Местъормæ баздæхт: 
- Хуыйы кæримæ куы уадзай, уæд йæ сæрмæ хизы. 
Цы ныл йæ сæт калы, уый бæрæг ын нæй, кæдмæ йын 
быхсдзыстæм? Æви?.. 
Темырцы асырх, йæ амонæн æнгуылдзыл дæндагæй 
фæхæцыд æмæ Тазейырдæм багæпп кодта. 
- Хуы дæр дæхæдæг æмæ... - йæ цæстыты туг абадт 
Темырцыйæн æмæ Тазейы асхуыста. Тазе фæцудыдта æмæ 
æрбадæгау кодта. 
Болайæн Тазе йæ фыды ’фсымæр уыд. Йæ хистæры 
афтæмæй куы ауыдта, уæд къухдзæг бæхы мæртингал ра- 
тыдта, йæ къухыл æй атыхта æмæ мусæй расæррæтт ла- 
ста. Созырыхъ ма йæм йæ къух бæргæ фæдардта, фæлæ 
байрæджы: Болайы сæрмæ гæрз бæндæн ныхситт код- 
та, æмæ Темырцыйы лæгуын тенкайыл сырх тæлм абадт. 
Бæндæн даргъгомау кæй уыд, уымæ гæсгæ йæ кæроны 
дзæхст фæцыд Местъоры синтыл. 

I5 
Адæм Болайы мийæ фæуыргъуыйау сты. Милиционер 
фæгæпп кодта æмæ, йæ хуымпъырмæ февнал-февнал 
кæнгæйæ, адæмы уытыджы фæмидæг. Бола йæ куы ауы- 
дта, уæд ын йæ уæхскыл цæхгæрæвæрд рон иу тъæппæй 
æртыдта, æмæ дамбаца æд хуымпъыр йæ къухы февзæрд. 
- Ма бавнал! - уæлдæфы азæлыд Болайы мад Сафиаты 
удаист хъæр. Уыцы-иу тахт ракодта æмæ йæ лæппуйы 
уацахæссæн цæнгтыл зæбулæй аззад. - Ныххатыр ын кæн, 
Местъор! Æз - дæ мад, дæ фыды уазæг! 
Местъор фырмæстæй афæлурс. Йæ лæф-лæф ссыд. Ехс 
фæхъил кодта, хъуамæ дзы ныцъцъыкк кодтаид Болайы, 
фæлæ йæ къух уæлдæфы ауыгъдæй баззад. Йæ разы лæууыд 
сиахъы хуызæн лæг, йæ цæстытæ цæхæрау сыгъдысты, 
фырмæстæй йæ хурхы уадындзтæ адымстысты, чысыл 
æнæрхъуыды ми, æмæ йæ æнæбон зæронд сылгоймаджы 
лæмæгъ цæнгтæ нæ бауромдзысты. 
Темырцы йæ сæр аных-аныхгæнгæ Местъоры фæстæ 
йæхи амбæхста. Милиционер æнæ хæцæнгарзæй куы аззад, 
уæд нал зыдта, цы кæна, уый. 
Æппæты разæй йæхи æрæмбæрста Тазе. 
- Мауал хæлхъой кæнут, æрсабыр ут. Лæппу, дæхи айс 
ардыгæй, кæннод!.. 
Бола йæхи атыдта йæ мады къухтæй æмæ мусырдæм 
ахызт. 
Местъорæн йæ фындзы хъæлтæ адымс-адымс код- 
той, йæ дæндæгты хъыррыст фæцыд æмæ тыххæйты 
ралæмæрста: 
- Æз уын бацамондзынæн... Æз уын мæнæ ацы ехсæй уæ 
рагъæй гæрзытæ рауадздзынæн... 
Уыцы уысм Мусты къуымы тигъæй æрбазындысты 
æртæ бæхджыны. Сæ разæй гæппытæ кæнгæ згъордта 
Темырцыйы фырт Петкæ. Адæм уыцырдæм акастысты. 
Местъор æрбацæуджыты куы ауыдта, уæд афæлурс. «æгъ- 
гъи», зæгъгæ, ныууынæргъыдта Темырцы. Барджытæй иу 
уыд йæ зонгæ - районы бæрнон кусæг, иннæ - милицæйы хи- 
цау. Æртыккаг уыд бæрзыхъæуккаг лæппу Батыр. Уазджытæ 
сæ бæхтæ баурæдтой æмæ æрфистæг сты. Районы бæрнон 
кусæг адæмæн салам радта, стæй Местъормæ баздæхт: 
- Бæрзыхъæуы хъæмпыл арт чи бафтыдта, уый зоныс? 
- Мæнæ ацы куый... мæнæ адонæй чидæр, - йæ къухæй 
адæммæ ацамонгæйæ, фæсус хъæлæсæй загъта Местъор. 

I8 
- Нæ-а, мæ хур, - йæ сæр батылдта районы кусæг. - 
Хъæмпы рæгътыл арт бандзæрста мæнæ ацы лæппу, - æмæ 
Петкæйы цонгыл рахæцыд. 
Петкæ сæргуыбырæй лæууыд æмæ йе ’рфгуыты бынты 
йæ фыдмæ бакæс-бакæс кодта. 
- Чи уын æй загъта? - фæджих Местъор æмæ 
Темырцымæ бакаст. 
- Йæхæдæг. Уынгæ та йæ фæкодта мæнæ ацы лæппу, - 
уазæг ацамыдта Батырмæ. - Хабар дæр уымæй фехъуыстам. 
Хъæмпыл арт бафтау, зæгъгæ, та йæ фырты бацардыдта 
мæнæ ацы лæг - бригадир Темырцы, æмбарыс? 
- Æз ницы аххосджын дæн, - ныцъцъæхахст кодта Те- 
мырцы. - Мæнæн ахæм бардзырд Местъор йæхæдæг радта! 
Районы кусæгæн фырдисæй йæ дзых хæлиуæй баззад: 
- Цæмæн? 
- Колхозонтæй, дам, мæ маст райсон, - сдзырдта 
Темырцы. - Нæ, дам, мæм хъусынц. Хъæмпытæ куы басуд- 
зой, уæд та, дам, нын æфсон фæуыдзæн æмæ сын сæ рагъæй 
гæрзытæ рауадздзыстæм. 
Местъоры цæстытæ сасиры йæстæ аисты æмæ сæ 
алырдæм радав-бадав кодта. Куы адæммæ бакæсы, куы 
- районы кусæгмæ, куы - Темырцымæ, куы - милицæйы 
хицаумæ. Бола сындæггай æрбацыд æмæ дамбаца 
милицæйы хицаумæ радта. Адæм ныхъхъус сты. Æрæджиау 
Тазе йæ сæрыл схæцыд æмæ нытту кодта: 
- Худинаг уын фæуæд. 
- Худинаг уын фæуæд, - сдзырдта Созырыхъ дæр, æмæ 
адæм сæхи мустырдæм исын райдыдтой. 
- Цом, районы бæлвырддæр аныхас кæндзыстæм, - 
загъта милицæйы хицау. Местъор æмæ Темырцы зæхмæ 
кæсгæйæ баззадысты. Йæ къæбут аных-аных кодта Петкæ. 
* * * 
Терезæ цыхтытæ сетенæгыл куыд æвæрдта, афтæ 
хæдзары фæмидæг Цопан. 
- Нана, ног хабар нæ фехъуыстай? 
- Куы ницы, мæ хъæбул. 
- Темырцыйы æрцахстой, Местъоры дæр. 
- Цæмæн? 
- Местъор Темырцыйы сардыдта, уый та йæ фыртæн за- 

р 
гъта æмæ Бæрзыхъæуы хъæмпыл бандзæрстой, - Цопаны 
цæстытæ фырцинæй æрттывтой. - Ныр ахст сты. Афтæ сын 
хъæуы. æз Темырцымæ рагæй мæсты дæн. 
- Дæ зæрдæмæ маст макуы хæсс, мæ хъæбул, - загъта 
Терезæ. - Стæй ам цин цæуыл бакæнай, ахæмæй дæр ницы 
ис. 
- Темырцыйы æнæхъæн хъæуæй дæр ничи уарзы, - 
сдзырдта Цопан. - Уадз æмæ йын уа. Фыдлæг у Темырцы. 
- Фыдлæг у Темырцы, - йемæ сразы Терезæ. - Фыддæртæ 
йын хъæуы. Фæлæ’... Ахъуыды-ма кæн, Боппа, Темырцыйы 
куы ’рцахсой, уæд йæ сывæллæттæ та цы фæуыдзысты? Мад 
сын нæй, уый нæ зоныс? Сидзæртæ сты... 
Цопан фæджих йæ мады ныхæстæм. Тъахтиныл æрбадт 
æмæ хъуыдыты аныгъуылд. Йæ мад ын цы загъта, уымæй 
фæдыгъуырццæг. Темырцы дæлдзæх дæр фæуæд, фæлæ 
йæ сывæллæттæ та? Сидзæртæ куы сты. Йæхи хуызæн... 
Петкæ - сæ хистæр. Албег æмæ Хандзариффæ та фаззæттæ 
сты, æвдгай азтæ йеддæмæ сыл нæма цæуы. Сæ мад Басион 
æртæ азы размæ амард. Куыд уыдзысты, цы уыдзысты? 
Цопанæн йæ зæрдæ æрбауынгæг. Йæ рыгæйдзаг русыл 
урс фæд уадзгæ æруад ставд цæссыджы æрттивгæ æртах. 
3 
Ацы хабæрттæ бирæ хæттыты сног сты Цопаны зæрдæйы, 
фæлæ Гаппойы куы федта æмæ йын йæ уды рысты аххосаг куы 
базыдта, уæд йæ риу тыдта, йæхæдæг цы донвæдыл рацыд, 
уый цыма ногæй масты змæст ламийæ айдзаг æмæ та йын йæ 
уд бындзарæй хордта, афтæ йæм каст. Айтег æм барæй ницы 
дзырдта. æмбæрста, йæ мадырвады зæрдæйы цы тымыгъ сы- 
стад, уый, æмæ йæ ныууагъта йæхи бар. Галиу къухæй хæцыд 
йæ бæхы идоныл, рахиз къух та фæцавта Гаппойы дæларм, 
афтæмæй цыдысты уæлæмæ - хъæумæ. 
- Дæ мад куыд у? - бафарста Айтег Гаппойы. 
- Хæдзары уыд. 
- Цы кусы? 
- Ницы. Дысон та куыдта. 
- Оу, мæнæ диссаг, - йæ сæр батылдта Айтег. - Райхъус- 
ма, Гаппо. Ныр дынджыр лæг дæ. Хæдзар дарын дæумæ 
кæсы, æмæ алыбон дæ фыдыл дæхи куы марай, уæд дзы 
цы рауайдзæн? Долæт дæуæн дæ фыд уыд, мæнæн та - ме 

I5 
’фсымæр. Амард, нал æй раздахдзынæ, фидар фæлæуу. 
Стæй дæ мад дæр. Кæдмæ йæхи хæрдзæн? 
Гаппо ницы дзырдта. Айтеджы ныхæстæ йæ зæрдæмæ 
нæ хъардтой. Суанг ма йæм мæсты дæр кодта. Куыд хъуамæ 
ферох кæна йæ фыды? Куыд хъуамæ ма кæуа йæ мад? 
- Айтег! - сдзырдта Цопан. 
- Уæй, - дзыхълæуд фæкодта Айтег. Фæстæмæ фæкаст. 
Цопан лæууыд фæндаджы бæрæгастæу, æмæ йæ цæстытæ 
цыдæр æнахуыр æрттывд кодтой. - Цы кæныс, мæ мадырвад? 
- Афтæ мæм кæсы, Айтег, æмæ, мæ фыды хо 
Зырмæханимæ цæуыл аныхас кæнæм, уый ис... 
Цопан цы сфæнд кодта, уый нырма йæхи йеддæмæ ничи 
зыдта. 
# # # 
Зырмæхан, Айтеджы мад, сæвджынтæ арæзт ацæргæ 
сылгоймаг, хæдзары астæу бадт æртыкъахыг бандоныл 
æмæ хæрзсабайгонд къуымбил чырвазы фæлтæргай амадта. 
Уыцы уысм хæдзармæ бахызтысты Айтег æмæ Цопан. 
- Нана, кæсгæ нæм уæддæр ракæн, кæимæ дæн, уый нæ 
уыныс? - бахудт Айтег. 
- Мæ хъæбултæ, - чырваз иуварс æрæвæргæйæ, ныц- 
цин Зырмæхан. - Нæминæгтæ. Кæм лекка кæнут нырмæ? 
- Дыууæ боны - Мусыхъæуы, - йæ фыды хойы йæ 
хъæбысы атыхта Цопан. - Ныр ам стæм... Дойныйæ мæлын, 
уыцы къуымæлæй дзы нæй? 
... Хур дзæвгар акъул. Айтег кæрты дынджыр тæрс къуы- 
дыр фæрæтæй сывæлдæггай фаста. Цопан гыццыл фалдæр 
галуæрдоны æрттыл бадт æмæ Айтеджы куыстмæ æдзынæг 
каст. Иæ хъуыдытæ ам нæ, дард кæмдæр кæй уыдысты, уый 
бæрæг уыд. 
- Айтег, - æрæджиау сдзырдта Цопан. - Ныууадз-ма 
уыцы сугтæ. Цом, атезгъо кæнæм. 
- Чысыл фæлæуу, - загъта Айтег. - Ацы къуыдыртæ 
апырхытæ кæнон, райсом нана арахъхъ уадзинаг у. Мæнмæ 
æнхъæлмæ каст. 
- Айтег... 
- Цы кæныс, Цопан? - къуыдырфадæн фæрæт иуварс 
æрæвæргæйæ, йæ мадырвадмæ бакаст Айтег. 
- Абоны лæппуйæн, Гаппойæ зæгъын, фыд нал ис, уый 
зонын, фæлæ йын мад дæр нæй? 

р 
- Æмæ дæ уый базоныны сæр та цæмæн бахъуыд? - йæ 
цæстытæ зына-нæзына фæцъынд сты Айтегæн. 
- Афтæ æнæуи... Тæригъæд ын кæнын, Айтег. Мæхи 
хуызæн - сидзæр лæппу. Куыддæтæй схъомыл уыдзæн? 
- Æмæ ды куыдæй схъомыл дæ? 
- Æз схъомыл дæн. Сæйраг уый у. Схъомыл дæн. Фæлæ 
уый нырма æнахъом у. Абондæргъы ууыл хъуыды кæнын: 
мæ цæстытыл уайынц мæ сабибонтæ, - æмæ мæ нæ фæнды, 
уыцы лæппуйы сабибонтæ дæр ахæм уой, уый. 
- Цыдæр дæлгоммæ ныхæстæ кæныс, Цопан. Дæ фæнд 
мын бамбарын кæн. 
- Ницы фæнд мæм ис, Айтег. Мæ зæрдæйы цыдæр 
æнахуыр уылæнтæ хæлбурцъ кæнынц, æмæ сын мæхæдæг 
дæр ницыма хатын. Цæмæдæр гæсгæ мæ тынг фæнды уыцы 
лæппуйæн баххуыс кæнын. Куыдæй йын фæрогдæр кæнон 
йæ зæрдæйы рыст? 
Айтеджы цæстытæ бахудынæввонг фæзылын сты: 
- Æ, гæды, гæды. Кæд ды рувас дæ, уæд æз та - дæ 
къæдзил. æзынма, абондæргъы цæуыл джихтæ кæныс? 
æрыхъус, уæдæ: Гаппойæн ис мад, хуыйны Заретæ. Нырма, 
мæгуыр, сау дары. Абон æй нæ федтай? 
-Кæм? 
- Цъилескæйы хуымы цæнды цур чи бадт, уый уыд 
Гаппойы мад Заретæ. 
- Ма дзур. æмæ дзы цы куыста? 
- Гурмехан - мæгуыртыл армдарæг. Йæ сæфт амон- 
ды тыххæй йæм фæкувы Заретæ дæр. Фенхъæлмæ кæсы, 
мæгуыр, Заретæ... 
- Цæмæ? 
- Диссаджы фæрстытæ мæ кæныс, Цопан! - загъта 
Айтег. - Йæ лæг нал ис, фæлæ... 
- Уый йæ уарзт агуры, Айтег. Уым ын фесæфт. Худæн ыл 
нæй. 
- Мыслимæт, - хъæрæй загъта Айтег. - Ардæм-ма рацу. 
æз диссаг фехъуыстон. 
Мыслимæт, Айтеджы бинойнаг, уисой йæ къу- 
хы, афтæмæй хæстæг æрбацыд нæлгоймæгтæм. Кæрт 
мæрзгæйæ, йæ хъус дардта Цопаниты ныхасмæ, фæлæ сын 
ницы æмбæрста. 
- Цопан цы сфæнд кодта, уый зоныс? - йæ бинойнаджы 
хъазгæмхасæн афарста Айтег. 

р 
- Цы йын хъуамæ зонон? Зæгъ мын æй æмæ йæ 
зондзынæн, - йæ мидбылты бахудт Мыслимæт. 
- Айтег! - йæ цæсгом фæтар Цопанæн. - Ныртæккæ 
мæм хынджылæг кæныны зæрдæ нæй. 
- Æмæ æз дæр хынджылæг куы нæ кæнын. Мыслимæт, 
Цопаны куыд бамбæрстон, афтæмæй йæ зæрдæ Заретæмæ 
ахсайдта. 
- Мæ хæдзарыл, - Мыслимæт йæ армытъæпæнæй йæ 
дзых ахгæдта æмæ Цопанмæ бакаст. - æмæ йæ уынгæ дæр 
куы никуы фæкодта. 
- Ахæм зæрдæйы уагимæ æрмæст фехъусын дæр 
æгъгъæд у, - загъта Айтег æмæ Цопанмæ хæстæг бацыд. - 
Цы сфæнд кодтай, мæ мады ’фсымæр, уымæй, æвæццæгæн, 
ницы рауайдзæн. 
Цопан Айтеджы ныхæстыл йæ къух ауыгъта. Цъусдуг 
ницы сдзырдта, стæй сыстад æмæ Мыслимæты цур 
æрлæууыд. 
- Мыслимæт, - мынæг хъæлæсæй загъта Цопан. - Раст 
загътай, æз никуы федтон уыцы сылгоймаджы, фæлæ йын 
абон æнæ фенгæ нæй. 
Айтег æмæ Мыслимæт Цопанæн цы загътаиккой, уый 
нæ зыдтой. 
* * * 
- Цопанæн йæ сæр цыдæр кодта, нана, - загъта Айтег 
Зырмæханæн, дæлæсыхæй куы ссыдысты, уæд. - Абон 
нæ Мыслимæтимæ ныццæуын кодта Заретæты дуармæ, 
æмбарыс? Хъуамæ, дам, уыцы сылгоймаджы фенон. 
- Кæцы сылгоймаджы? - фæтæн тъæпæнæджы амæнтгæ 
сыстаугæйæ, афарста Зырмæхан. - Мыслимæт, кæй кой 
кæны ацы лæппу? 
- Заретæйы кой, нана. 
Цопан гыццыл фалдæр кæрты тæрс къуыдыроныл 
бадт æмæ æдзынæг каст, цъиуджын карк рудзгуыты бын 
нузал кæрдæджы йæ цотæн цыдæртæ куыд къахта, уымæ. 
Бинонты ныхас хъуыста, фæлæ цы хъуамæ загътаид. 
- Æмæ цы кæны Заретæ? - ныхас Зырмæханмæ нæма 
бахъардта. 
- Цал хатты дын æй дзурон, нана! - Айтег аивæй бакаст 
Цопанмæ. - Бавдæлд æмæ нæ Мыслимæтимæ Заретæты 

р= 
дуармæ ныккодта, уыцы сылгоймаджы, дам, мын фенын 
кæнут... 
- Заретæйы? 
- Заретæйы, нана. Ныр ныцъцъæх, уыцы сылгоймаг 
йеддæмæ, дам, мæ ничи хъæуы. 
- Мæ хæсгæ мæрдтæ, - фæджих Зырмæхан. - Цопан, де 
’дылы сæры уый цавæр зонд бацыд? 
- Иу æдылы зонд дæр мæм нæй, Зырмæхан, - йæ мид- 
бынаты базмæлыд Цопан. - Цал азы мыл цæуы, уый нæ зо- 
ныс? Афон мын нæма у мæ бын схъарм кæнынæн? Дæхæдæг 
мæ иу ран куы нал фæуадзыс. 
Зырмæхан Цопаны ныхæстæм бынтондæр йæ куыст 
ныууагъта, стуан иуварс æрæвæрдта æмæ лæппумæ хæстæг 
бацыд. Арахъхъаджы карз тæф бакъуырдта Цопаны фындз. 
- Æмæ идæдз усы йеддæмæ никæй ссардтай? - 
Зырмæхан йæ пъæнæзы йас къух æрæвæрдта Цопаны 
уæхскыл. - Саударæг усы йеддæмæ адæмы арфы дæ цæст 
никæуыл æрхæцыд? 
- Æмæ йын æз уый нæ дзурын, - йæ ныхас баппæрста 
Айтег. - Ныццыдыстæм, Заретæйы æддæмæ ракæсын код- 
та... 
- Дæ цæсгом та куыд бахъæцыд? 
- Иунæгæй нæ уыдтæн, Зырмæхан, - сабыр хъæлæсæй 
загъта Цопан. - Айтег æмæ Мыслимæт мемæ уыдысты. 
Стæй уым диссагæй цы ис? Мыслимæт æм бацыд æмæ йын 
загъта. 
Зырмæхан йæ раздарæнæй йæ къухтæ хæрзсæрфт акод- 
та æмæ Цопаны бакомкоммæ иннæ къуыдыроныл æрбадт. 
- Нæ рæгъæймаг абоны онг чызджыты ехсы 
бырынкъæй февзæрста, ныр та йæ къах кæйдæр фаджысы 
нытътъыссынмæ хъавы... 
Айтег Зырмæханмæ зыст дзырд скæнын никуы уæндыд, 
йæ мады ахаст зыдта, фæмæсты ис, зæгъгæ, уæд, йæ къухы 
цы фæуыдаид, уымæй ныццæвыныл дæр нæ бацауæрстаид. 
«Чысыл ма бахъуыд æмæ нана нæлгоймаг фæуыдаид», 
зæгъгæ, Айтег афтæ арæх фæзæгъы. Хорз зоны йе ’фси- 
ны ахастытæ Мыслимæт дæр æмæ, Зырмæхан исты куы 
фæдзуры, уæд уый та йæ дзых ныххуыйы. Уымæ гæсгæ, 
Зырмæхан кæй рамæсты, йæ фырт æмæ йæ чындз уый 
куы бамбæрстой, уæд ныхъхъус сты: ныртæккæ дзыхыл 
хæцынæй хуыздæр ницы ис. 

I8 
Хъыгагæн, Цопан бынтон хорз нæ зыдта йæ фыды хойы. 
- Арцыл мæ цы систай, Зырмæхан, ахæмæй цы бакод- 
тон? - Цопан йæ бынатæй сыстад. 
- Æмæ æниу цы кæнынмæ хъавыс? И? - Зырмæхан 
æцæгæй дæр смæсты. - Дæ кары адæймагæн сонтхела митæ 
кæнын аив нæу. Бинонты хъуыддаг кæнын дæ хъæуы, æмæ 
дæхицæн равзар, дæу аккаг чи уа, ахæм сылыстæг. 
- Мæ фыды хо, - йæ цæстытæ ферттывтой Цопанæн. 
- Цæй афтæ баныхас кæнæм. æз чысыл лæппу нал дæн, 
цы кæнын, уый бамбарынхъом дæн. Мæ цард саразын 
мæхимæ кæсы, æмæ йæ куыд саразон, уый дæр мæхæдæг 
базондзынæн. 
- Мæлæты хъалтахъ нæ дæ? - йæ сæр батылдта 
Зырмæхан. - Фынддæс æмæ дыл ссæдз азы цæуы, фæлæ 
дæ сæры зонд нæма бацыд. Цæмæн дæ бахъуыд искæй 
саударæг ус? Чысыл цæссыг фезгъæлд дæ хæдзары? И? Дæ 
мад Терезæйы дудгæбонтæ дын æгъгъæд не сты? 
- Сты, Зырмæхан, сты, - зæхмæ кæсгæйæ, загъта Цопан. 
- æгæр дæр ма мын сты, мæ фыды хо. Ноджы фылдæр та 
мæхи хæрæбæттæ сты. Абоны онг дæр мæ сидзæры ахуырст 
нæма ссыд. Стæй, æвæццæгæн, цæугæ дæр не скæндзæн. Æз 
сфæнд кодтон, цæмæй уыцы дудгæбонтæ ма бавзара Гаппо... 
- Гаппо? - фæджих Аитег. - Цытæ дзурыс, Цопан? 
Кæйдæр лæппуйы тыххæй дæ цард æмæ амонд нывондæн 
хæссыс? 
- Нывондæн? Нæ, Айтег, æз аразын мæ цард. Стæй канд 
мæхи цард нæ, æз аразын Гаппойы цард дæр. Æз цы ауæдзы 
ацыдтæн, уым ме знаг дæр ма ацæуæд. 
- Йæ фыды йын уæддæр нæ баивдзынæ... 
- Уыдзынæн йæ аууон... Уый фæстæ цард йæхи 
æвдисдзæн. 
- Фæрынчын вæййы адæймаг, - дард кæцæйдæр 
йæ хъуыды халын райдыдта Айтег. - Æнарæхст дохтыр 
цыргъ сасари райсы, ныллыгтæ кæны рынчыны, æмæ уы- 
мæй лæг амæлы. Ды дæр мæм ахæм дохтыры хуызæн кæсыс. 
Цы хæссы дæ ми Заретæ æмæ Гаппойæн: хос æви марг? 
- Хос алкæддæр маст вæййы, - йæ сæрыл схæцыд 
Цопан. 
Нæ, Зырмæхан æмæ Айтег нæма бамбæрстой, Цопан 
йæ зæрдæйы цы фæнд скарста, уый нысан. Чи зоны йæ 
æмбаргæ дæр ма бакæной. Уый диссаг нæу. Абон йæхицæн 

I* 
цы тæрхон рахаста, уый нымайы, йæ царды тæккæ растдæр 
цы хъуыддаг бакодта, ахæмыл. Хæрзцыбыр рæстæгмæ цы 
уынаффæмæ æрцыд, уый йын цыма йе ’ккойæ айста æгæрон 
стыр уаргъ. Адæймаг райгуыры цыдæр нысанæн, хъуыдытæ 
кодта Цопан. Цасфæнды куы фæцæра, уæддæр уыцы нысан 
иу бон, чи зоны, йæ царды фæстаг бон, йæхи раргом кæны, 
æмæ йæ адæймаг йе ’ппæт удыконд æмæ зондæй бамбары. 
Дæлæ фæкæнай, уæлæ фæкæнай, мæлæтæй аирвæзæн куыд 
нæй, уымæй дæр афтæ нæ аирвæздзынæ, æндæр фарста у, дæ 
царды нысан сæххæст кæнын дæ бон бауыдзæн æви нæ, уый. 
Цопан бамбæрста йæ царды нысан æмæ йæ райдыдта 
фидарæй æххæст кæнын. Гаппойы хъæуы фыд æмæ йын 
уыдзæн уыцы фыд. Заретæйы бауарздзæн æви нæ, уый ныр- 
ма сæйраг нæу. Уарзондзинады бындурыл æй йæ цард сара- 
зын хъæуы, уый дæр ницыма ахады. Гаппойæн уыдзæн фыд. 
Долæты хуызæн куы нæ уа, уæддæр. Уый у тæрхон. Тæрхон 
йæхицæн. Кæйдæр сабийы сæраппонд. Сидзæр Гаппойы 
сæраппонд... Ныр та уал хъæбысæй хæцыд йæ фыды хо 
Зырмæханимæ æмæ йæ хæрæфырт Аитегимæ. 
- Æнхъæлдæн, æмæ лæг сæрра, - йæ къухтæ кæрæдзийыл 
æрцавта Зырмæхан. - Дæ мад уый куы базона... 
- Мæ мад мæ бамбардзæн. Мæ мад мæ иттæг хорз 
бамбардзæн, Зырмæхан. Уый тынг хорз зоны, сидзæргæс 
æмæ сидзæр цы у, уый. 
Зырмæхан æмæ Айтег кæрæдзимæ бакастысты. Цасдæр 
рæстæг сæ ныхас никæмæй схауд. Мыслимæт йæ глази 
сæрбæттæны кæрæттимæ йæхи архайæг скодта. Цопан 
цы фæнд скарста, æмæ, хъуыддаг дарддæр цы расайдзæн, 
уый сæ сæртæ нæ ахстой. Иу комæй иннæ коммæ идæдз 
сылгоймагмæ курæг куыд хъуамæ рацæуа Цопаны хуызæн 
лæппу? Тентекк митæ сæ схуындæуа, æмæ æдылыйы хуызæн 
нæу. Уæдæ зондджын митæ дæр цанæбæрæг сты. 
- Цопан, - æрæджиау сдзырдта Зырмæхан. - Иу уысммæ 
кæй алыг кæнай, ус ракурын ахæм хъуыддаг нæу. Лæмбынæг 
ахъуыды кæн. Дæ къах цалынмæ нæ айстай, уæдмæ асагъæс 
кæн, кæм æй æрæвæрдзынæ, ууыл дæр. 
- Иу хатт ма дæ фæрсын, Зырмæхан, цал азы мыл цæуы, 
уый зоныс? Афон мын нæма у? 
Зырмæхан хъуыдыты аныгъуылд. Йæ зонд æмæ йæ 
зæрдæйы цыдæр стыр фарстæн зæрдиагæй дзуапп кæй агу- 
ры, уый йе ’нгасыл зынд. 

I5 
- Афон та куыннæ у... Фæлæ... Цы, уый зоныс? - 
Зырмæхан æрбадт Цопаны фарсмæ. «Рауай» зæгъын æнцон 
у, искæй бæрны бацæуын дæр зын нæу. Зын у, де ’ккой кæй 
скæнай, уыцы уаргъ ахæссын. Зæрдæйы фæдыл цæуын хат- 
гай рæдыдмæ асайы. 
- Зæрдæ æмæ зонды уынаффæ у уый, - сабыргай загъта 
Цопан. 
- Фæуæд афтæ дæр, - йæ ныхас ын айста Зырмæхан. 
- Уартæ раджы кæддæр нæхи хъæуккаг Темырцы дæ ма- 
дыл куы сдзырдта, уæд та дын, цымæ, дæ зæрдæ цавæр 
уынаффæтæ хаста? И? Уый дæр дæ ферох ис? Афтæ 
’нхъæлыс, æмæ дæу Гаппо йæ зæрдæйы рæбинаг къуымы 
авæрдзæн? 
- Æз Темырцы нæ дæн. 
- Йæ мадæн чи тæрсы, уыцы сидзæртæн лæгтæ 
иууылдæр Темырцытæ сты. Дæуæн Темырцы цы уыд, 
Гаппойæн та ды уый уыдзынæ, æмæ æдылы ныхæстæ мауал 
кæн. Заретæйы æрсæттын куы бауа дæ бон, уæддæр Гаппо 
йæ зæрдæйы дуар дæуæн никуы байгом кæндзæн. Уæвгæ, 
тыхдзырд дæр цæуыл кæнæм. Райсоммæ, чи зоны, дæ фæнд 
аивдзынæ. æнæзонд сæнттæ бирæ нæ цæрынц. 
- Стыр хатыр дæ курын, мæ фыды хо, - ныллæг 
хъæлæсæй загъта Цопан. - Кæд мæ уарзыс, æмæ дæ фæнды, 
цæмæй мæ амонд ссарон, уый, уæд мын уый бæсты баххуыс 
кæн. 
- Куыдæй? 
- Фыццаг минæвар мын ды фæу Заретæмæ... 
Айтег æмæ Мыслимæт кæрæдзимæ бакастысты, фæлæ 
дзургæ ницы скодтой. Хъуыддæгтæ æцæгæй кæй райдыд- 
той, уый сæ бауырныдта. 
* * * 
Дыккаг бон сæударæй дыууæ лæппуйы сæ бæхтыл абад- 
тысты æмæ ныххостой Мусыхъæумæ. Цопаны фæндыд 
æвæстиатæй хабар йæ мадæн фехъусын кæнын. 
Дыууæ хæрзхаст цагъдийы комæй коммæ фæндаг 
дыууæ сахатмæ «ахордтой». Лæппутæ кæрты бæхтæй куы 
’ргæппытæ кодтой, уæдмæ хур скаст. Колхозы бæхгæс 
Гуытырайæн йæ хъуыр-хъуыр йæ разæй фæцис: 

р 
- Бæхтæн хъуамæ сæ фынк акалдаид, исчи дæр ма хайу- 
анты афтæ тæры? 
- Ницы сын уыдзæн, Гуытыра, уадз æмæ тепсыхъо 
кæной. 
Айтег уайтагъд хæдзары фæмидæг. Цопан ма бæхтимæ 
афæстиат. Айтег Терезæйæн хабæрттæ кæй радзурдзæн, 
уый зыдта, уымæ гæсгæ уал Гуытырайы фарсмæ даргъ 
хъæды лыггагыл йæхи æруагъта. 
- Æхсæв уым баззайдзыстут, уый куы зыдтаин, уæд уын 
бæхтæ нæ радтаин, - йæ маст нæма ссыд Гуытырайæн. - 
Дысонæй нырмæ сæм æнхъæлмæ кæсын. Æрхъыз, ардæм- 
ма рацу. 
Бæхтæй иу йæ сæр фæхъил кодта æмæ Гуытырамæ 
хæстæг бацыд. Бæхгæс йæ дзыппæй армыдзаг нартхо- 
ры нæмгуытæ фелвæста. Æрхъыз йæ хæмхудтæ бæхгæсы 
армытъæпæныл авæрдта æмæ йæ мыртт-мыртт ссыд. 
- Гуытыра, - зæронд лæгмæ фæрсырдæм бакаст Цопан. 
- Мæ фыды мын хорз хъуыды кæныс? 
- Тамбийы? - фæдисхуыз Гуытыра. - Куыннæ ма. 
Мæнæй дыууæ азы кæстæр йеддæмæ ма уыд? Цæй тыххæй 
фæрсыс? 
- Афтæ æнæуи. Цалдæр æхсæвы йæ мæ фыны уынын... 
- Дæ мадæн зæгъ, æмæ фынджыдзаг скæна. Исты йын 
ахæлар кæнын хъæуы. 
Æрхъыз йæ бæзджын былтæ авæрдта бæхгæсы русыл. 
- Рухсаг уæд Тамби, - дугъоны сæрыл йæ арм 
æруадзгæйæ, загъта Гуытыра. - æнафоны ацыд йе ’цæг 
дунемæ. 
- Мæ мад хæрзæрыгонæй баззад идæдзæй, - ныхас 
хъæугæ донвæдыл куыд аздæхтаид, уый Цопан нæ зыдта. - 
Мæнæн фæбадт уал азы дæргъы. Йæ амондыл йæ къух си- 
ста. 
- Чи зоны, фæрæдыд, чи зоны - нæ, - йæ ныхас ын айста 
зæронд бæхгæс - Сылгоймаг æнæ сæрыхицауæй хæдуагъд 
у - йæхимæ дæр нæ базилдзæн, уыцы зын та ма мæхицæн 
цæмæн кæнын, зæгъгæ. 
- Уымæй цы зæгъынмæ хъавыс? - фæцымыдис Цопан. 
- Сылгоймаг æнæ нæлгоймагæй тоймон уыгау куырм 
кæны, тауыс та йæ алыварс хуыснæгау зилы. 
- Ома, мæ мад раст нæ бакодта, чындзы кæй нал ацыд, 
уымæй? 

I5 
- Иу дзырдæй ахæм фарстæн дзуапп радтын æнцон нæу, 
- йæ мидбылты бахудт Гуытыра æмæ йæ галиу дзыппæй 
махоркæйы чъисса систа. - Цал æмæ цал сылгоймаджы 
баззад Терезæйы кары сидзæргæсæй, æмæ дзы бирæтæ 
афтæмæй ныззæронд сты. 
Нæй, нæ ары дзуапп Цопан иу фарстæн. Кæд йæ мад 
раст бакодта, уæд раст уыдзæн Заретæ дæр, йæ зæрдæ 
сындзæрх куы ныккæна, уæд. Кæд йæ мад фæрæдыд, уæд 
та уыцы рæдыдæн ис срастгæнæн æмæ, раджы уа, æрæджы, 
Заретæйы салд зæрдæ стæфсдзæн. 
- Цом мидæмæ, иу хъарм арахъхъ... - бахатыд Цопан 
Гуытырамæ. 
- Нырма раджы у, - сдзырдта Гуытыра, стæй цыма йæ 
ныхасыл фæфæсмон кодта. - А фæстаг рæстæг райсомтæ 
цыдæр уазал хæссынц. Ницы бахъыгдарид иу сыкъа... 
Гуытыра æмæ Цопан стыр хæдзармæ бацыдысты. 
Айтег æмæ Терезæ сыстадысты зæронд лæгæн. Терезæйы 
цæстытæ уымæлбын кæй уыдысты, уымæ гæсгæ Цопан 
бамбæрста, Айтег хабæрттæ кæронмæ дзырд кæй фæцис, 
уый. Фæлæ цы зæгъдзæн йæ мад? Йæ фарс рахæцдзæн, æви 
та уыимæ дæр Зырмæханау тох кæнын бахъæудзæн? 
Гуытыра куы ацыд, æмæ æртæйæ куы баззадысты, 
уæд Терезæ тъахтиныл æрбадт æмæ йæ фырты цæстытæм 
комкоммæ ныккаст. 
- Айтег цы загъта, уый æцæг у? - Терезæйы хъæлæс ба- 
зыр-зыр кодта. 
- Æцæг у, нана, сидзæргæс Заретæйы кой дын кæд код- 
та, уæд. 
Терезæ сыстад æмæ, йæ хауджын кæсæмир кæлмæрзæны 
йæ мæллæг уæнгтæ æрбатухгæйæ, рудзынджы размæ ба- 
цыд. Йе уæхсчыты зына-нæзына змæлдæй бæрæг уыд, йæ 
кæуындзæг йæ хъуырмæ кæй схæццæ, уый. Бирæ фæкаст 
æддæмæ, стæй æрæджиау разылд лæппутырдæм æмæ 
ризгæ хъæлæсæй загъта: 
- Цымæ, цæмæн бафæндыд Сфæлдисæджы, ацы хæдзар 
бирæ азты дæргъы сидзæргæсты ахстон суа, уый? 
- Цæмæн афтæ зæгъыс, нана? - фæджих Цопан. 
- Æвæццæгæн уый нæ хъысмæт у. Хуыцауы тæрхон. 
Æз дын «нæ» дæр нæ зæгъын, «о» дæр, мæ хъæбул. Дæ но- 
мыл ацы хæдзармæ цы сылыстæг æрбацæуа, уый мæнæн 
уыдзæн чындз дæр æмæ чызг дæр. Ды æрмæст дæ фæндыл 

I5 
фæсмонгонд макуы фæу. Уыцы гыццыл лæппуйæн та радт, 
дæхæдæг дæ фыдæй кæй нæ базыдтай, уыцы рæвдыд. Кæд 
дæ бон бауа, уæд. 
Терезæ та йæхи азылдта рудзынджы ’рдæм. Айтег ба- 
каст Цопанмæ. Мад йæ фыртæн фæндаг радта? Фæлæ уый 
сæйраг нæма у. Сæйраг фарста разæй ис: цы зæгъдзæн 
Заретæ йæхæдæг? 
# # # 
Хабар, дам, дугъон бæхæй уæлдай нæу. Нæ, хабар у 
судзгæ нæмыг, иу бонæй иннæмæ, иу комæй иннæмæ дзыр- 
ды минутмæ цæхгæрмæ чи ахизы. Æртæ боны дæр нæ ра- 
цыд, афтæ Мусыхъæуæй Зауретмæ фæхæлиу хабар, Цопан 
Заретæйыл дзуры, зæгъгæ. Алы хатт куыд вæййы, афтæ та 
хъуыддаг дзырддаг ссис. æмæ цы нæ фехъуыстаис. 
- Иуæй-иутæн сæ амонд хæрæгыл бады: бирæ чызджытæ 
сæ фыды уæларт урс дадалитæ рауадзынц, иннæтæн та, 
устытæ уæвгæйæ дæр, сæ къæсæртæ усгуртæ ныссæттынц. 
- Заретæйæ зæгъыс? Ссардта мын Цопан Сæлхæйы 
рæсугъд. Нæ дзы - ас, нæ дзы - бас. Нæ фæлæ ма алцыдæр 
амондæй кæнгæ у... Гъæйтт, зæгъгæ, усгур лæппу æмæ 
сидзæргæс... 
- Ма дзур. Мæ фыдгулæн Заретæйы карæнæй йæ дарæг 
бацарæфтыд уа... 
- Æниу Цопан йæхæдæг мæлæты хабедзен у? Йæ мад 
фырмæгуырæй тыссæг лалымы хуызæн куы ныцци. Дæс 
азы кæмдæр фæсерноба кодта, ныр ссыд æмæ сидзæргæс 
усыл йæ тъæпп фæцыд... 
- Æмæ Цопан уæртæ хауыллæ куы у, уæд Куыдзыго йæ 
чызджы уымæн куыд хъуамæ радта? 
- Æрсабыр у: Куыдзыгойы дæттинаг нал у Заретæ, иу 
хатт æй радта. 
- Цымæ йын бакомдзæн? 
- Уæдæ уыцы уазал хæдзары дуарæн ричъийæ баззайа? 
- Цæмæн зæгъыс? Хъомыл кæны фырт. Хуыцауы куы 
бафæнда, уæд йæ фыдæбæттæ дзæгъæлы нæ фæуыдзысты. 
- Фыдæбæттæ! Алчи йæхи мæт кæны. Уыцы лæппу 
куы ’рбахъомыл уа, уæд йæ усырдæм йæ рихи аздухдзæн. 
Нывæрзæн здахаг у... 
- Лæппу хъомыл кæнын хæбæл айк æрæфтауынæй 
уæлдай нæу. Чызг ма куы уыдаид... 

I* 
- Алцы иу барæнæй ма барут, уæллæй, ахæм фырттæ 
вæййы æмæ... 
- Дæлæ Гермæны хуызæн, и? 
- Цавæр Гермæны? 
- Уæздинцæйы фыртæй зæгъын. Йæ мадимæ, дам, 
фæхыл æмæ йын афтæ: кæд, дам, мын бадардтай иу дыууæ 
бедрайы æхсыр æмæ дын тæккæ абон фермæйæ дыууæ би- 
доны сæ тæккæ дзæгтæй сласдзынæн. 
- Уый адыл йæ мады фыдæбæттæ бафыста, нæ? Адæймаг 
цы нæ фехъусдзæн. 
- Уæдæ, уæдæ. Афтæмæй, дам, Уæздинцæ дæр йæ 
фыртæн сидзæргæсæй фæбадт. Исты ’нхъæл ын уыд. 
- Макæй кой кæнут. Алкæмæн дæр Хуыцау у 
тæрхонгæнæг... 
Махмæ адæм ахæм сты. Исты фехъусæнт, уый йеддæмæ 
хабар лыстæг сасирæй луарынмæ фæвæййынц. Цыфæнды 
ахсджиаг хъуыддаг дæр ныууадздзысты æмæ бон-изæрмæ... 
Уыимæ æрмæст сылгоймæгтæ нæ, нæлгоймæгтæ дæр. Амæй 
æвзæрдæр лæг нæй, зæгъгæ, уымæн дæр искæй кой ракæн 
æмæ, йæ цæст дæр нæ фæныкъулгæйæ, зæгъдзæн: «Уæртæ 
уыцы ницæййаджы кой кæныс? Æмæ уый фаджыс куы у?». 
Цопан хорз æмбæрста, хъуыддаг цас фылдæр 
ныффæстиат уа, уый бæрц адæм фылдэер радзур-бадзур 
кæй кæндзысты, уый. Нæ йæ фæндыд йæхи дæр, йæ мады 
дæр, æпынфæстаг, Заретæйы дæр цæсты æфтауын, дыз- 
гъуын ныхæстæ сбирæ уой, уый, уымæ гæсгæ æвæстиатæй 
бавнæлдта йæ фæнд æххæст кæнынмæ. Æппæты фыццаг 
Зырмæханы арвыста Заретæмæ минæвар. Йæ фыды хо 
цавæр дзуаппимæ ссæудзæн, уый тынг хорз зыдта, уымæ 
гæсгæ йæ зæрдæ нæ саст: ис ма ноджыдæр иу фæндаг йæ 
нысанмæ. Фæндзæм бон Мусыхъæуæй Зауретмæ араст сты 
æртæ барæджы: Тазе, Тымбыл æмæ Созырыхъ - Цопаны 
минæвæрттæ Заретæйы фыд Куыдзыгомæ. 
* * * 
Æрмæст Зауреты нæ, фæлæ дыууæ комы дæр 
Куыдзыгойы стырæй-чысылæй чи нæ зыдта, ахæм нæ раз- 
ындаид. Долæт ын Заретæйы куы ахаста, уæд баззад бынтон 
иунæгæй - йæ бинойнаг Масоркæ, мæгуыр, уæд фондз азы 
уазал сыджыты хуыссыд. Йæ риуы цыдæр низ фæзынд æмæ 

р 
йæ сулæфын нал бауагъта. Цы нæ йын фæкодта Куыдзыго, 
ницы дзы рауад - адзал ын ахаста йæ фæлмæндзаст биной- 
наджы. 
«Мæ фыдгулæн йæ бæх æрдæгфæндагыл амæла, йæ ус 
та - йæхицæй раздæр», арæх-иу дзырдта Куыдзыго. Стæй 
ма-иу йæ ныхасмæ бафтыдта: «Цæрæнбонты адæмæн хостæ 
фæкодтон, фæлæ иунæг хатт мæхи хос куы бахъуыд, уæд йе 
ссарын мæ бон нæ баци». 
Куыдзыгомæ Хуыцауы комы тæф хæццæ кæны, зæгъгæ, 
дзырдтой адæм. æмæ уый хуымæтæджы нæ уыд. Ахуыр 
никуы скодта, фæлæ æрдзæй рахаста диссаджы кур- 
диат - цыфæнды низæн дæр йæ бон уыд хос скæнын. 
Къуыригæйттæ-иу хъæуæй фесæфт, разил-базил систа 
хохрæбынты, хъæдæрдузты, цыдæртæ-иу æмбырд код- 
та йæ фаззон хордзенты. Къороскæйы нæзбынты æмæ 
Дзæгæраскæйы фалдзусты та иу калм дæр æнæдыгъдæй 
нал ныууагъта - сæ марг-иу сын айста æмæ-иу сæ фæстæмæ 
арф кæрдæджы ауагъта. Лæппутæ фыдуаг кæм не сты, 
кæлмыты мыггаг сыскъуыныныл нæ ауæрстой, æмæ сæм 
уый тыххæй Куыдзыго мæсты кодта. «Ма сæ марут, уыдон 
адæмæн хæрзгæнæг сты», зæгъгæ-иу дзырдта. Куыдзыгойы 
хорз чи зыдта, уыцы адæмы ныхæстæм гæсгæ йæ хостæн 
сæ фылдæр калмы маргæй конд уыдысты, æмæ сæ 
хъахъхъæнгæ дæр уый тыххæй кодта. Йæ хæдзармæ йын 
куы бацыдаис, уæд дын раст къæсæрыл сарат йæ хъыл- 
ма смагæй дæ фындз ныццавтаид. Куыдзыго-иу цы хостæ 
скодта, уыдон иууылдæр ахæм хъæхъхъаг тæф кодтой. Æмæ 
йæм цы нæ федтаис: алыхуызон хусгонд кæрдæджытæ, 
хъæндилтæ, гæккуыритæ... Куыд дзы пайда кодта, уый 
йæхи йеддæмæ ничи зыдта. Йе ’рдзон сусæгдзинæдтæ йæ 
чызг Заретæйæн радтынвæнд бæргæ кодта, фæлæ йыл йæ 
зæрдæ нæ дардта: чызджы тырнындзинæдтæ æндæр уыды- 
сты, йæ мадау хæсгард æмæ судзинмæ йæ зæрдæ тынгдæр 
æхсайдта. Æмæ йæ уæд Куыдзыго дæр ныхъхъуытты уа- 
гъта. «Алчи хачымæй нæ райгуыры, æрдзæй дæм исты 
ацъагъуæ куы нæ уа, уæд дæ фыдæбæттæ дзæгъæлы сты», 
хъуыды кодта Куыдзыго. Масты хос ын уыд, адæмы тынг 
æхсызгон чи хъæуы, уыцы куыстмæ йæ хиуæттæ æцæгæлон 
цæстæй кæй кастысты, уый. Фæлæ йæ бинойнаг Масоркæ 
куы амард, уæд йæ дохтырдзинадмæ йæхи зæрдæ дæр 
фæуазал - цæгæрсæр, дам, хосгæнæг куы уаид, уæд æппæты 

I5 
разæй йæхи сæрæн схос кæнид, зæгъгæ, йæхимæ мæстæй 
мард. Гæнæн нæй, хъуыддæгтæ иууылдæр Хуыцаумæ 
лæвæрд сты, адзалæн мадзал нæй, æцæгæй хачым куы фе- 
стай, уæддæр. Ахæм хъуыдытæ-иу кæд Куыдзыгойы сæры 
арæх фæзындысты, уæддæр йæхи никуы атигъ кодта рын- 
чын адæмыл. Дохтыртæ-иу сæ къух кæуыл ауыгътой, амæй 
ницыуал рауайдзæн, зæгъгæ, уыцы рынчынæн дæр-иу 
Куыдзыгомæ разынд æвдадзы хос. 
Иунæг зæронд лæгмæ хæххон уавæрты цанæбæрæг 
цæрæнхостæ уыдзæн - иу хъуг, иу род, дыууæ фысы... Адæм 
ын цы хастой, уымæй цард, хъаст ницæмæй æмæ никæмæй 
кодта: йæ бонзонгæ фынгыл кæддæриддæр - арахъы ду- 
рын, цыхт, къуыдырфых æйчытæ. Хуыздæр рæстæджыты 
та - карчы фыд дæр. Иудзырдæй, цæхх æмæ кæрдзынхъуаг 
никуы уыд. Афтæмæй цард Куыдзыго, цард адæмы 
хорздзинадæн. 
Уыд сабат. Фæссихæртты Куыдзыгомæ фæзынд йæ сы- 
хаг Данел, йæ фæдыл дзыларæй тыхласт кодта йæ цъæх 
хæрæджы. Куыдзыго сугдоны къуыдыртæ куыд æфснайдта, 
афтæ Данел кулдуарыл бахæцыд æмæ кæртмæ бахызт. 
Куыдзыго йæ къухтæ цæгъдгæ йæ размæ рацыд. 
- Дæ бон хорз, Куыдзыго, - салам радта Данел. 
- Æгас цу дæ фæрв сугтимæ. Цы хабар у? 
- Цы хабар ма уа! Мæнæ хайуаныл дæ лымæн фæхæцыд, 
æмæ, куы ныммæла, уымæй фæллойаг у. 
- Кæм ыл фæхæцыд? 
- Растæндæр йæ фæздоныл, æхсыр æй æрхъуыд, 
æвæццæгæн. 
- Æвæццæгæн нæ, фæлæ æцæгæйдæр афтæ у, - загъта 
Куыдзыго. Хæрæгмæ хæстæг бацыд æмæ йæ уындтытæ 
кæнын райдыдта. Калм хæрæгæн фæхæцыд йæ галиу 
фæдæгыл, æмæ йæ фæздон ныррæсыд, мæгуыр хайуан ма 
йæ къæхтæ тыххæйты иста. 
- Бесæ йæ нæ федта? - Куыдзыго кодта фосы дохтыры 
кой. 
- Федта йæ, кæрæлинæй йæ байсæрста, æмæ хъуыд- 
даг ууыл ахицæн. Æмæ йæ кæрæлинæй мæхæдæг дæр 
байсæрстаин, - хъуыр-хъуыр кодта Данел. 
- Æмæ кæрæлин хос нæу? - куыдфæндыйæ загъта 
Куыдзыго. - Кæрæлин тынг хорз хос у, Данел. Фæлæуу чы- 
сыл, æз дзаумæттæ рахæссон. 

I* 
Куыдзыго хæдзармæ бацыд. Данел, хæрæджы дзыла- 
рыл хæцгæйæ, къуыдыроныл æрбадт. Ахæм диссаг ма дзы 
уа. Калм æхсыргæнæг фосмæ ахæм æмхиц у, уый Данел нæ 
зыдта. Бесæ йын куыд радзырдта, афтæмæй кæлмытæ бирæ 
уарзынц æхсыр, арæх сæ фенæн вæййы хайуанты, хъуццы- 
ты, фысты астæу. Калм фæздонмæ йæхи сивазы, фæдæгыл 
куы фæхæст вæййы, уæд æй цъирын раидайы. Фос æй куы 
нæ фæуадзы, уæд та йыл хæцгæ фæкæны. «Æмæ, дам, сæ 
ма мар. Ацы Куыдзыго диссаджы лæг у», хъуыдытæ кодта 
Данел. 
Куыдзыго цыргъ сасарийæ рæсыд бынат ралыг код- 
та æмæ хъæдгом саратæй байсæрста, йæ хъылмайы тæф 
æртæ верстмæ кæмæн æнхъæвзта, ахæм цыдæр тарбын 
тæнгъæдæй. Уыцы куыст куыд кодтой, афтæ уынгæй ссыд 
бæхты къæхты хъæр æмæ нæлгоймæгты дзурын. 
Куыдзыго æмæ Данел сæ сæртыл схæцыдысты. Дуармæ 
æрлæууыдысты Тазе, Тымбыл æмæ Созырыхъ. Куыдзыго 
сæм джихæй кæсгæйæ баззад: ахæм уазджытæ йæм арæх 
цæуаг не сты. 
- Уæллæй, Куыдзыго, дæу хуызæн лæг а зæххыл нæма 
’рлæууыди, - загъта Тазе, фондзæй тымбыл фынджы алы- 
варс куы ’рбадтысты æмæ фæйнæ арахъхъы куы банызтой, 
уæд. 
- Цы дыл æрцыд, Тазе, козбау кæнынмæ дæ ахæм 
таучелæй куы нæ зыдтон? - бахудт Куыдзыго. 
- Цы мыл хъуамæ æрцæуа? - йæ бынаты базмæлыд 
Тазе. - æнæ хъуыддагæй Мусыхъæуы зæрæдтæ Зауреты цы 
хъуамæ кусой, и, Данел? 
- Æнæ хъуыддагæй лæг йæ цæхæрадонмæ дæр нæ цæуы, 
- йæ сæр разыйы тылд бакодта Данел. 
- Рæдыды комы - æхсæрфæмбал, - загъта Тазе. - Не ’рба- 
цыды сæр нæма загътам, афтæмæй фынгыл æрбадтыстæм. 
- Цæй, кæд минæвæрттæ не стут, - йæ къух ауыгъта 
Куыдзыго. - Мах кæрæдзи рагæй зонæм, кæнгæ митæ аив 
не сты. 
- Минæвæрттæ стæм, минæвæрттæ, Куыдзыго, - йæ 
бынатæй сыстад Тазе. - Нæ хъæуы хуыздæр лæппу Цопан 
нæ æрбарвыста, Куыдзыго, дæ чызгыл дзуры... 
- Цавæр чызгыл? - йæ цæстытæ фæхъоппæг сты 
Куыдзыгойæн. 
- Куыд кæцы чызгыл? Заретæйыл! 

р 
- Хъазгæ кæныс, Тазе, æви? - йæ бынатæй сыстад 
Куыдзыго дæр. 
- Уæллæй, Хуыцауыстæн, Куыдзыго, хъазын мæ 
фæсонæрхæджы дæр нæй. Минæвæрттæ стæм мах, 
Куыдзыго, Цопаны номæй. Дæ чызг Заретæйы тыххæй. 
Зæронд лечъырмæ нырма ныр бахъардта йæ уазджыты 
æрбацыды æмæ сæ ныхасы мидис. 
- Хъыг дын ма уæд, Тазе, сæдæзым лæг дæ, фæлæ дын 
æз зондджындæр æнхъæл уыдтæн, - сабыр хъæлæсæй за- 
гъта Куыдзыго æмæ йæ бынаты сбадт. 
Данел йæ цæстытæ радав-бадав кодта иу лæгæй 
иннæмæ. Хъуыддаг кæй нæма бамбæрста, уый бæрæг уыд. 
Тазе зыдта, ахæм æфхæрæн ныхас æм кæй æрхаудзæн, 
уый дæр. 
- Мах æртæ лæджы стæм, - Тазе йе ’мбæлттыл йæ цæст 
ахаста, - æмæ ныл абон цыфæнды ныхас дæр сбаддзæн. Хон 
нæ æдылытæ, зондхъуаг, æдзæсгæмттæ, Куыдзыго, махæй 
дыл никæй зæрдæ фæхуддзæн, уымæн æмæ курæг стæм. 
- Ацы чызджытæй дæ Цопанæн кæцыйы радтон, Тазе?- 
йæ цæстытæ доны разилгæйæ, хæдзары астæуцæджындзтæм 
ацамыдта Куыдзыго. - Уæртæ уый, æви мæнæ ай? Равзар 
дзы... 
- Зын дын у, Куыдзыго, æмбарын æй. Æнæ карк 
кæркдоны æйчытæ ничи фæагуры. Фæлæ æцæгдзинады 
цæстытæм комкоммæ кæсын хъæуы. 
- Æмæ дзы ды цы федтай, Тазе? 
- Цард у, цы уыныс, уый, Куыдзыго, - зæронд лечъы- 
ры йæ хъуыдыйы архъанæй уæгъд нæ уагъта Тазе. - Мах, 
Куыдзыго, зноны лæппутæ не стæм æмæ иу комæй иннæмæ 
хи аирхæфсынмæ кæнæ тъасхæйы не ’руадыстæм. Зонæм 
дæ уавæр, ды дæр бамбар нæ уавæр. 
- Тынг лæмбынæг дæм хъусын, Тазе, - загъта Куыдзыго, 
æрфæндыд æй, зондджын Тазе дарддæр цы зæгъдзæн, уый 
базонын. 
- Цы йæм нæй, адæймагæй уый куы курай, уæд тыхто- 
на кæныс, дæхи æдылыйы бынаты æвæрыс, - загъта Тазе. 
- Афтæ ’нхъæл ма у, Куыдзыго, æмæ мах дæуæй курæм, цы 
дæм нæй, уый. Бынтон афтæ нæу. Уымæ гæсгæ мæ фæнды, 
цæмæй кæрæдзи бамбарæм. 
- Дзур, дзур, хъусын дæм. 
- Бæлвырд ныхас - хъуыддаг аразæг, - загъта Тазе. - 

р 
Цы бачындæуа, хъысмæтимæ хъæбысæй хæцæн нæй. Рухсаг 
уæд Долæт, дæ сиахс, Куыдзыго. Уыцы лæппу сæрæгас куы 
уаид, уæд нæ абон ацы ныхасы сæр нæ бахъуыдаид. Фæлæ 
цы бакæнæм? Дæ чызг Заретæ хæрзæрыгонæй баззад 
сидзæргæсæй. Иу амонд дзы фæлыгъд, фæлæ йын иннæ 
амонд йæ царды дуар хойы, Куыдзыго. Йæ зæрдæ сындзæрх 
скæна, уый тæккæ растдæр фæндаг нæу. Заретæйы цард 
нырма разæй ис. Йæ цардæмбалы амардыл рæстæг рацыд, 
уымæ гæсгæ мах дæ разы къæмдзæстыг не стæм, Куыдзыго. 
Дæ чызджы дын агурæг кæй ис, уым дæр рæдыдæй кæнæ 
æнахуыр хъуыддагæй ницы уынæм. Афтæ нæу, Данел? 
Данел йæ уæхсчытæ базмæлын кодта, мæн та цы хъуыд- 
даг ис, зæгъгæ. 
- Ехх, Тазе, Тазе, мæ хъаймæты æрдхорд лæг, - зæхмæ 
кæсгæйæ, сабыргай загъта Куыдзыго. - Тынг рагæй дæ куы 
нæ зонин æмæ дын аргъ куы нæ кæнин, уæд дæ фæтардтаин 
мæ хæдзарæй. Фæлæ дын ныр цы зæгъон? Мæ мæгуыр, 
æнамонд чызг дзаума нæу, абон æй иу адгурæн радт, райсом 
- иннæмæн. Æз æй иу хатт радтон, Тазе. Дыккаг хатт мæ 
дæттинаг нал у. Уый дын - мæ дзуапп. 
- Хуыздæр дзуапмæ дæм æнхъæлмæ дæр нæ кастыстæм, 
Куыдзыго, - бандоныл æрбадгæйæ, загъта Тазе. - Амондыл 
былысчъил кæнын зонды нысан нæу. Цопан та йæ цард ара- 
зы. Æмæ йæ фæнды йæ цард дæ хъæбулимæ саразын. Дæу 
ницыуал хъуыддаг ис, зæгъгæ, уый дæр бынтон раст нæу. 
Заретæ дæ чызг у, сæйраг ныхас дæумæ хауы, кæд æндæр 
мыггаджы æхсæн ис, уæддæр. 
- Æмæ уыцы мыггаг та зæгъдзысты? - бафарста 
Куыдзыго. 
- Уыцы мыггаг дын дæ чызджы цард нæ сараздзысты, - 
бафиппайдта Тазе æмæ йе ’мбæлттæм бакаст. Тымбыл æмæ 
Созырыхъ сæ бынæтты базмæлыдысты. Сæ хистæр ныхас 
кæронмæ куыд ахæццæ кодта, уымæй тынг разы уыдысты. 
- Цы дын зæгъон, Тазе, нæ зонын, - загъта Куыдзыго. - 
Хуыцау цы стæрхон кæна, уый уыдзæн. 
Тазейы цæсгом фæрухс. Уый уыд разыйы дзуапп. Фæлæ 
Тазе уый æгъгъæдыл нæма нымадта. Фыды фидар ныхас хъ- 
уыддаджы æмбис у. 
- Цопаны дæуæн амонын нæ хъæуы, Куыдзыго. Ацы 
хъæумæ бонцухæй цæуы. Куырмæджы хъуыддаг нæ уыдзæн, 
мыййаг. Уыцы сылгоймаджы йæ зæрдæмæ хæстæг айста, 

I5 
æмæ йын баххуыс кæнæм. Æз дæр, ды дæр, не ’ппæт дæр. Йæ 
зæрдæйы катайы Заретæ æппæты фыццаг дæу фæрсдзæн, 
Куыдзыго. Уæдæ ма кæй? Æмæ дæ фидар ныхасæй, дæ раст 
уынаффæйæ аразгæ уыдзæн хъуыддаг. 
- Кæимæ ныхас кæнын хъæуы, уый мæнæй хуыздæр 
куы зоныс, Тазе, уæд дæ рæстæг мемæ цы сафыс? 
- Тыхсгæ ма кæн, Куыдзыго, цалх дæндаггай зилы. 
Кæимæ ныхас чындæуа, уый уæд, уыййеддæмæ, чи ныхас 
кæна, ахæмтæ та куыннæ разындзæн? 
- Комæй коммæ фæндаг дæ нæма фæллайын кæны, 
Тазе? - бафарста Данел. 
- Куы бахъæуа, уæд... - Созырыхъ йæ сæр банкъуыста. - 
Нырма ахæм зæронд нæма у Тазе. 
- Фæйнæ арахъхъы ма нын рауадз, Данел, - за- 
гъта Куыдзыго æмæ йæ уазджытыл йæ цæст ахаста. - 
Мусыхъæуккаг арахъхъ у. Цы йын æнхъæл стут?.. 
* * * 
Тазе, Созырыхъ æмæ Тымбыл Æрчъидахæны 
къадзелæгтæй куы суæлбыл сты, уæдмæ Цопан сæ размæ 
рахæццæ. Дæлдæрмæ дæр сæм ныццыдаид, фæлæ йæ 
цæсгом нæ бахъæцыд: зæрæдтæ фенхъæлдзысты, се ссыдмæ 
нал фæлæууыд... Фæлæ иннæмæй та хистæртæм йæ зæрдæ 
æхсайдта - цыфæнды куы фæуа, уæддæр - зæронд лæгтæ, 
фæндагыл та алцыдæр вæййы. Тазеитæ цыма Цопаны 
уынгæ дæр нæ фæкодтой: лæппуйы фæрсæджы каст 
ницæмæ æрдардтой, афтæмæй изæрсары уазал фæлмы сæ 
цыды кой кодтой. Æхсæввæрнон йæ сыгъзæрин дзыккутæ 
йе уæхсчытыл æркалдта: дыууæизæрастæу уый йеддæмæ 
арвы мæсыджы нырма йæ рудзынг ничима байгом кодта. 
Минæвæрттæ уыйас фæллад нæ уыдысты - Мусыхъæуæй 
Зауретмæ бирæ нæй, уый хыгъд сæ Куыдзыгойы арахъхъ 
цыма дзæбæх батæвд кодта. Тазейыл кæд фондз æмæ 
цыппарыссæдз азæй фылдæр цæуы, уæддæр нырма, куыд 
фæзæгъынц, æмнуар, æмыстæг у, Созырыхъ æмæ Тымбыл 
кæдæм базивæг кæной, уырдæм æнæ айтæ-уыйтæй фæраст 
уыдзæн.Æмæцæмæнуахæмфидар,æнхъæлут?Фыргуыстæй, 
тыхархайд æмæ фыдæвзарæнтæй. Дыууæ хæсты фæздæгмæ 
кæй фесмыста, уый нæ нымайгæйæ, хæххон æвадат 
рæтты цы нæ бавзæрста, ахæм нал баззад. Мусыхъæуы 

р 
йе ’мгар лæгтæй хъауджыдæр цæргæ-цæрæнбонты йæ 
хъус быдырырдæм дардта. Хох, дам, мæгуыртæн ахæстон 
у, сæ фыдæбонæн кæрон нæй, уыргæфтыд дзы фесты нæ 
фыдæлтæ. Гал-иу кæм æрхуыссыд, уыцы бынат галæн 
йæхицæй зынаргъдæр уыдис, сæ хъиутæ-иу фæхордтой 
хохæгтæ цæргæ-цæрæнбонты, сæ тухийы æхсæв-бон нæ 
зыдтой, уæддæр сыл хъуын никуы рахæцыд. Сой быдырæй 
цæуы, мæ хуртæ, быдырæй, арæх фæзæгъы Тазе. Фæлæ йын 
нæ бантыст дæлхох быдыры йæ къах уæрæх айсын: фадат 
къуындæг куы уа, уæд дæ базыртæ фæндон нæ айваздзынæ. 
Уый хыгъд йæ хидвæллойæ хæдзар сарæзта Мусыхъæуы йæ 
фыдæлты уæзæгыл. Йе ’ртæ фырты сæ фыдæй фæстæдæр 
нæ баззадысты, амалджын лæгæн та Хуыцау дыууæ къухæй 
дæтты: алчи сæ ныртæккæ хæдзар у, цардæй къæртт 
æппарынц. Уæдæ адæмы ’хсæн цæрынмæ дæр æгуыдзæг 
не сты, зондæй, хъаруйæ, æгъдауæй дзыхъхъы чи ’рлæууа, 
ахæмты каст нæ кæнынц. æрмæст сæ фыдау хохы цъассы 
джиугæйæ нæ баззадысты - быдирæгтæ, горæтæгтæ сты 
абон. Тазе та цы? Тазе та Занионимæ бонæддæдæр кæнынц. 
Сæ хъус нал дарынц быдырмæ. Нæ фæллад стджытæ 
ма, дам, кæдæм хæссæм? Стæй уыцы фæллад стджытæм 
æнхъæлмæ дæр кæм кæсынц, мæ-гъа. Алчидæр йæхи кой 
кæны. Горæтаг чындзæн - хъæуккаг дæр нæ - хохаг дыууæ 
зæронды æнцон дарæн сты? Уыдон Занионы ныхæстæ сты. 
Афтæмæй та сын чындзытæ лæгъстæ фæкæнынц, махмæ 
дæр ацæрут, зæгъгæ. Куыннæ, стæй! 
Барджытæ сæ цыды кой кодтой. Хъазданы ададжы 
Гуымбадт суадонмæ куы схæццæ сты, уæд æнæнхъæлæджы 
сæ сæрты цавæрдæр æхсæвыгон маргъ уыцы-иу сыффытт 
аласта. Лæгтæ фæджих сты. Маргъæн йæ хъыллист фæцыд 
æмæ комы тары Дзæгæраскæйырдæм аивгъуыдта. 
Тазе бахудт: 
- Созырыхъ, талынджы фæндагæй рухсы фæндагæй цы 
уæлдай ис? 
- Хæрзæмбæлæг æрмæстдæр боны рухсы æмбæлы, 
фыдæмбæлæг та æхсæвы тар агуры,- æнахуыр маргъ кæдæм 
аивгъуыдта, уыцырдæм акæсгæйæ, сдзырдта Созырыхъ. 
- Мæлæты зондджын ныхас нæ загътай,- йæ сæр ба- 
тылдта Тазе. - Хæрзæмбæлæг дыл кæд амбæлдзæн, уымæн 
базонæн нæй. 
- Лæг фæндагыл куы фæцæуы, уæд скувы: «О, Хуыцау, 
рæствæндаг мæ фæкæн»,- йæ ныхас баппæрста Тымбыл. 

I5 
Хистæртæ хиирхæфсæн ныхас кæй кæнынц, уый 
Цопан зыдта, фæлæ сæм уæддæр йæхи хæстæгдæр байста: 
коммæгæс Æрхъыз йæ барæджы фæндон къахы змæлдæй 
дæр æмбæрста. Зæронд лæгтæ цыфæнды куы дзурой, 
уæддæр сæм хъус: сæ ныхасы дон нæй, зонды сой дзы фыцы. 
- Æмæ уæдæ цы у хæрзæмбæлæг, мæнæ нæ сæрты цы 
маргъ атахт, уый?- загъта Созырыхъ. - Фыдмаргъ, дам, фы- 
дбоны нызмæлы. 
- Нæ, уый хæрзæмбæлæг нæу,- йæ ныхас дардыл 
айвæзта Тазе. - Фæлæ хæрзæмбæлæг у, дæ хæдзармæ куы 
сыздæхай æмæ дæ рæствæндаджы тыххæй æппæты фыццаг 
кæмæй фæбузныг уай, уый. 
- Фæлæуу, Тазе, æмæ абон рæствæндаг нæ фестæм? 
Цопан йæ хъустæ фæхъил кодта. 
- Иу цыдæй цы загъдæуа! Фæлæ Куыдзыгойы йæ чызд- 
жы амонд фенын кæй фæнды, уый гуырысхойаг нæу? 
- Хъуыддаг куы сырæза, уымæй фæллойаг у,- 
Цопанырдæм бакæсгæйæ, загъта Тымбыл. 
- Хуыцауы бафæндæд,- ныллæг хъæлæсæй сдзырдта 
Созырыхъ.- Уæдæ уый цавæр маргъ уыдаид, Тазе? 
- Уый тоймон уыг уыд, æндæр ницы. Сымах та йæ цы 
фенхъæлдтат? 
- Ацафон æнæзæгъинæгтæ цырагъдзуан рацæуынц, 
сæхи сæ куывдмæ фæцæттæ кæнынц. 
Хъазданы адагæй дымгæ æваст ахæм футт ракодта, æмæ 
барджытæ сæ худтæм фæлæбурдтой. Тымбылы бæх бамыр- 
мыр кодта. 
- Хъыгагæн,- сдзырдта Тазе,- хурмæ комкоммæ чи 
кæсы, уыдоны мыггаг ныббирæ. 
- Чи сты уыдон?- бафарста Цопан. 
- Чи сты! Хоры дзæбæх чи хæры, доны сыгъдæг чи нуа- 
зы, афтæмæй фаджысы æвзæр йæ зæвæтæй размæ чи къуы- 
ры, уыдон,- загъта Тазе. 
- Лæппуйы сæр куы нæ дзæгъæлтæ кæнис,- бахудт 
Тымбыл. 
- Ницы йын дзæгъæлтæ кæнын йæ сæр,- бæхы идон 
базмæлын кæнгæйæ, загъта Тазе.- А бæстæ афтид нæу, кæд 
цæст алцы нæ ахсы, кæнæ алцы нæ уындæуы, уæддæр. 
- Чидæр тынг хорз дæр уыны, фæлæ кæй кой кæныс, 
уыдон дæр дзы сойтæ не смæрзынц,- загъта Тымбыл. 
- Уымæй раст зæгъыс,- бафиппайдта Тазе.- Фæцайдагъ 

I5 
мын сты Басылбайты пæлæхсар тулдз бæласы бынмæ. 
Хъылдымтæ-иу дзы систой. Куывд-иу дзы ныздыхтой. 
Сæ хъазтмæ-иу сын куы бакастаис. Лæг сæм бафтыд, 
зæгъгæ, уæд æй афтæмæйты ницы хуызы рауагътаик- 
кой. Хæхæрманы ’рцахстой, уæлбæхæй сæхимæ куыд 
фæцæйцыд, афтæмæй. Бæх, мæгуыр, бандзыг, кæд ма 
йæ къах айсын йæ бон уыд. Лæджы раргъæвтой æмæ йæ 
хъазтмæ бахастой. «Хæхæрманæн - иу нуазæн», хъыл- 
лист крдтой. Сæ иу Цецойы суадонæй дынджыр къусы 
дзаг дон фелвæста. Ныххырхын ын æй кодтой. Уый фæстæ: 
«Хæхæрманæн - иу кафт!». Ацу æмæ ма скаф. Афтæ суанг 
райсоммæ. «Хæхæрманæн - иу нуазæн», «Хæхæрманæн - 
иу кафт». Стæй æрмæст Хæхæрман нæ бахауд сæ ахæсты. 
Басылбайты тулдзы цурты цæуын дæр ничиуал уæндыд. 
Фæстæмæзæвæтджынтæ бынтон сæ цæсгом суагътой. 
Фæлæ сæ иу хатт æмбисæхсæв сæ хъазты тæккæ тæмæны 
Уацилла тулдзы бынмæ куы æрриуыгъта, уæд фæсур сты. 
Мара-зæгъай, уæдæй фæстæмæ ма кæд ам искуы... Бæласыл 
дæр ма, мæгуыр, уыдоны аххосæй цæф ауад. 
- Æмæ Хæхæрман та цы баци?- бафарста Цопан. 
- Ницы,- загъта Тымбыл. - Райсомæй йæ раджы хъомгæс 
Геуæли тулдзмæ хæстæг æрдæгуалытæй ссардта. Бæхæн йæ 
алы æрдуиы бынæй йæ хид калд, фæоцани. Хæхæрман та 
цыма сындзы къутæртæ фæцагъта - дарæсхуызон ыл нал 
уыд, ныппаплой йæ чындæуыд, йæ дзыхы ныхас нал бадт. 
Иудзырдæй, фæгъæла ис Хæхæрман. Хъæумæ йæ бастæй 
сластой. Хиуæтты нал зыдта, куы сæ иумæ лæбурдта, куы 
се ’ннæмæ. Хæрæджы æфтаугæ-иу æм куы бавдыстой, уæд- 
иу йæхи марынмæ æрцыд. Скъæты йæ суангцæджындзмæ 
къуымы ныббастой æмæ уым лæууыд. Цы нæ йын фæкодтой 
- хосæн ницы мадзал ардтой. 
- Амард?- бафарста та Цопан. 
- Куыннæ стæй. Сæрæгас у ныртæккæ дæр. Кæсæгмæ 
алыгъдысты. Уым цæрынц. 
- Куыдæй сдзæбæх? 
- Дæсны Хуыма йын хос скодта. Хин æмæ кæлæнæн йæ 
хос дæр хин æмæ кæлæнæй конд у. 
Барджыты сæрты цы æнахуыр маргъ атахт, уый сын сæ 
ныхас æнæзæгъинæгтырдæм кæй аздæхта, уым диссагæй 
ницы уыд. Хистæртæ уыдæттæ хорз зонынц. Кæстæртæ 
та, хъыгагæн, стырзæрдæ сты. Фæлæ Цопан уыдонæй нæу. 
Хъуамæ лæмбынæг фæфæрстытæ кæна Тазейы, кæннод... 

I5 
- Уæ фæндаг раст! 
Бæхтæ дзыхълæуд ныккодтой. Æнæнхъæлæджы 
ныхасæй лæгтæ дæр куыддæр фесты. Фæндаггæрон дын- 
джыр дуры фарсмæ лæууыд чидæр. Талынджы йæ цæсгом 
нæ зынд. 
- Кæцы дæ уый?- сабыргай сдзырдта Тазе æмæ йæ ху- 
дыл хæрдмæ схæцыд. 
- Таухъан дæн. 
Уый уыд бæрзыхъæуккаг Таухъан. Уæдмæ йæхæдæг дæр 
фæндагмæ рахызт, йæ бæхы йæ фæстæ ласгæйæ. 
- Æмæ ам цы архайыс?- бафарста йæ Созырыхъ. 
- Мæ цъæх бæх ацырдæм радзæгъæл æмæ йæ, зæгъын, 
куы рацагурин... Дзæгæраскæмæ æхсайы мæ зæрдæ. 
- Кæд иунæгæй нæу, уæд ын ма тæрс, ницы йын уыдзæн,- 
бахудæгау кодта Тазе.- Нæ бæззы дæ цъæх бæх, Таухъан, 
æмæ йæ баив, цалынмæ дын æй бирæгътæ нæ бахордтой, 
уæдмæ. Нырма дын фадат ис, уый фæстæ байрæджы уыдзæн. 
- Мæхи зæрды дæр бæргæ ис... 
- Гъемæ, уæдæ, цу дæ фæндагыл. 
Таухъан сгæпп кодта саргъмæ æмæ талынджы фæтары. 
Тымбыл бакаст Таземæ: 
- Афтæ нæ загътай, уыцы маргъ тоймон уыг йеддæмæ 
ницы у, зæгъгæ? 
- Цард кæуылты зилы, уымæ æз æмæ ды уыйас дæсны 
не стæм, Тымбыл,- загъта Тазе.- Цы у ацы зæхх? Зоныс æй? 
Зоныс ын йе ’гъдæуттæ? Мæ фыдыфыд Адзæ мæнæн арæх 
дзырдта: «Царды цы нæ ис, ахæм нæй, фæлæ дзы тæрсын нæ 
хъæуы. Зон, цы дæ кæнын хъæуы, уый. Макуы схуысс хохы 
сæр. Цæуылнæ? Нæ хъæуы. Макуы æхситт кæн. Цæуылнæ? 
Не ’мбæлы. Иу ран ма лæуу. Цæуылнæ? Тæссаг у?» 
- Афтæ зæгъыс, æмæ уыцы фарстытæй иуæн дæр дзу- 
апп нæй?- сабыргай бафарста Цопан. 
- Цæуылнæ сын ис дзуаппытæ,- загъта Тазе.- Бæгуыдæр 
сын ис. Афтæ ’нхъæлыс, æмæ Таухъан нæ зоны йæ усы 
миниуæг. Зоны. Фæлæ уынджы алчи йæхионы дæлдæр нæ 
кæны. Нæрæмон, хæркъуы, удхæрвивд - ацу æмæ йæ базон, 
адæймаджы миниуджытæ сты æви æндæр истæй... Туг, мæ 
хур, Цопан, туг. Уый хæссы хорз дæр æмæ æвзæр дæр. 
Тымбыл цæмæндæр йæ мидбылты бахудт, фæлæ 
Созырыхъы цæсгом цыдæр сагъæсхуыз айста. Ахæм 
ныхæстæм æмхиц никуы уыд, кæд сын сæ мидисæй тæрсгæ 

I* 
кодта, уæддæр. Уымæ гæсгæ йæ бæхы фæрстæ батъæпп код- 
та æмæ йæхи Цопанмæ хæстæгдæр байста. 
- Туг, мæ хур, туг,- дзырдта дарддæр Тазе.- Куыдайты 
чызг Дадеты Мадзихан уартæ кæд æмæ кæд цард, фæлæ йе 
’мбисонд абон дæр адæмæй рох нæу. Уыдон дæр знæм сты, а 
зæххыл ис сæ цæрæн, чи зоны, фалдæр кæнæ ацырдæмдæр, 
уый сæйраг нæу, фæлæ уыдон дæр ацы дон нуазынц, ацы 
хор хæрынц. Йæ бæллæх уый у, æмæ сæм адæмæй дæр, 
Мадзиханы хуызæн, чидæртæ кæй бафты. 
- Чи зоны, се ’мбис уыдонæй вæййы, - сабыргай сдзыр- 
дта Тымбыл.- Туг нæ загътай? 
- Йæ тъымы-тъымайы чифæндыдæр фæхъæстæ уæд уы- 
доны тугæй - аирвæзæн дзы нал ис. æвæццæгæн, Мадзихан 
дæр уыцы ауылæй баззад. 
- Мадзихан та цы кодта?- бафарста Цопан. 
- Æхсæв-иу фесæфт, фæхтыл-иу абадт æмæ-иу Хæресы 
хохы бакуыси... Наргъы куырæйтты бын-иу йæхицæн 
цыдæртæ акуыста, кæм-иу нучы ауад, кæм змисы йæхи 
сæвдылдта - нал æй базыдтаис. Фыдбылыз кодта адæмæн. 
Йæхи хуызæттимæ-иу сбæндæн æмæ æхсæвдзу кодтой, 
скъæттæм-иу бабырыдысты, хъуццыты фæздæттæ-иу 
ныттыдтой, бæхтæн-иу сæ барцытæ æлхынцъбæстытæ ба- 
кодтой. Ахæм уыд Гамахар дæр. Уæлæ Къæмбыры сæрмæ 
иу лæгæт ис, уырдæм-иу æмбисæхсæв æрцыд æмæ-иу дзы 
фесæфт. Кæм вæййыс, кæ, зæгъгæ, йæ фæрсджытæ куыннæ 
уыдаид. «Æз кæм ваеййын, уым мын хорз у, ис мын дзы 
хæдзар, бинонтæ, цот». Уый дын йæ дзуапп. Гъæй-да-гъа! 
- Ныр цытæ дзурыс, ууыл дæхæдæг æууæндыс, Тазе?- 
сдзырдта Созырыхъ. 
- Ныхас хæйрæджы нæ уырны,- бахудт Тазе. - А 
зæххыл алцыдæр ис. Æрдæбон æй куы загътон, - макуы 
схуысс хохы сæр. Цæуылнæ? Хохмæ Хуыцау комкоммæ бар 
дары. Бæрзонд ран бæрзонд фарны бынат у. Фæлæ йæм 
дæлиуон дæр лæбургæ кæны. Уæлæрвтæй хохы цъупмæ 
сыгъдæгдзинад цас цæуы, дæлзæххон дунейæ та йæм чъи- 
зидзинад уый бæрц æнхъæвзы. æмæ бар-æнæбары хохы 
сæр раст æмæ хæрамы ’хсæн тохы быдыр свæййы. Тохы бы- 
дыр та, мæ хур, хуыссæнæн нæ бæззы. Дæ уд куы фесафай, 
уымæй тæссаг у. И, Тымбыл? 
- Дзур, дзур! 
- Æнусон тохы та адæймаджы мæгуыр зæрдæ фæлмæцгæ 
кæны,- дарддæр йæ хъуыды нывæзта Тазе. - æмæ уыцы тохы 

р 
зæрдæ фæсæттын дæр зоны. Цы у адæймаг? Ныфсы мур! 
æндæр ницы. Айс ын йæ ныфс æмæ амæлдзæн. Уымæ гæсгæ 
йын тох кæны йæ ныфсыл бæстызнаг дæр. Фæзæгъынц - уд. 
Нычъчъыртт кодта бæстызнаг адæймаджы удыл. Йæ ныфс 
ын куы байсы, уæд ын йæ уд та бегъели къæбицы æвæрды 
хуызæн вæййы... 
Бæлццæттæ æрбахæццæ сты Зылын дуры размæ. Тазе 
йæ бæхы баурæдта æмæ Цопанмæ йе ’ргом аздæхта: 
- Ацы хабæрттæ, мæ хур, æз Тымбылæн кæнæ 
Созырыхъæн нæ дзурын. Дæу хъæуынц. Йæ амонд агу- 
рыны фæндагыл чи ’рлæууы, уымæ дæр бæсты фыдбылыз 
гæппæввонгæй бады. æмæ дзы дæхи хъахъхъæн. Таухъаны 
федтай? Æнæзæгъинаг та уæлдай тæссаг цæмæй у, уый зо- 
ныс? Адæймаджы иудадзыг уырнын кæны, кæй нæй, ууыл. 
- Æз, дам, нæ дæн, ма мæ тæрсут,- бахудт Тымбыл. 
- Йæ цард кæмæн нæ фæрæстмæ вæййы,- дзырдта 
дарддæр Тазе,- уыцы адæймаг, кæй зæгъын æй хъæуы, тыхст 
æмæ мæгуыр у. Алцæмæ дæр æххуысмæ æнхъæлмæ кæсы. 
Æз Куыдзыгойы чызгæй зæгъын. Хæрзæрыгонæй баззад 
æнæ дарæгæй. æнахъом сывæллон - йе ’ккой. Фæкæсын æм 
хъæуы. Ныртæккæ ныфсхъуаг у. Чи балæудзæн йæ фарсмæ? 
Чи йæм фæкæсдзæн? Хъыгагæн, адæймаджы йе ’рвылбоны 
сагъæстæ æмæ тыхстытæй не ’вдæлы. Стæй йæ куы ’вдæла 
æмæ йæ бон куы уа, уæддæр йæхи мæт тынгдæр кæны. 
Кæй æрхъуыд æнамонд сидзæргæс? Никæй! Æмæ та ам 
дæр фæзыны æнæзæгъинаг. æмæ мæгуыр уды йæхирдыгæй 
фæкæны. 
- Æмæ нал дæр адæмæй вæййы, нал дæр... - Тымбылы 
ныхас кæронмæ нæ ахæццæ. Хъабаны къутæрджын 
уыгæрдæнæй райхъуыст рувасы цъæхснаг рæйд. 
- Дæ зæрдыл бадар, Цопан,- æрæджиау загъта Тазе. 
- Дæ карæнæй нæлгоймаг æдылы у. Йæ зонд нырма цъæх 
вæййы. Куы фæрæдийа, уымæй тæссаг у. Иу хъуыддаг хорз 
зонын: Куыдзыгойы ауылы туг æмæ фарн тыхджын сты. 
Фæлæ уæддæр... 
Цы йын йæ зæрдыл дарын кæнынц, уый Цопан нæ 
бамбæрста. æрмæст йæ цæстæнгас радав-бадав кодта иу 
лæгæй иннæмæ. 
Цæлхыдзаг мæй схылд Хуысджыны тигъæй æмæ йе 
’взист тын-дзыккутæ сыгъзæрин сæрвасæнæй фасын рай- 
дыдта. 
Аæгтæ фæхæстæг сты Мусыхъæумæ. 

Г8 
* # * 
- Цы сфæнд кодтай, мæ хъæбул, уымæй ницы рауайдзæн, 
- загъта Терезæ, йæ хауджын салийы йæхи æрбатухгæйæ. - 
Мæ мæгуыр зæрдæ æмбары, рæдигæ кæй кæныс, уый. 
- Чи зоны, рæдийын, нана! - йæ худ йæ къухты 
æууæрдгæйæ, загъта Цопан. - Фæлæ раст æмæ зылыны 
æхсæн ауæдз куыд ссардæуа? 
- Цæмæн агурыс ауæдз раст æмæ зылыны æхсæн? Арвы 
хъугæй бæрæгдæр куы у, цы кæныс, уымæн йæ рæдыд. 
- Нана, æргом рæдыд æнцон рахатæн у, æз æй зонын. 
Фæлæ мæн фæнды уыцы рæдыд æруадзын. 
- Цæй тыххæй? 
- Гаппойы тыххæй. Æз уарзын уыцы лæппуйы. 
- Нæ, ды йын тæригъæд кæныс. 
- Æвæццæгæн... Нана, мæ бон нæу, мæхæдæг цытæ 
бавзæрстон, уыдæттæ искæй хъысмæты уынын. Гаппо мын 
фæлхатт кæны мæ цард. 
- Йæ хъысмæт ахæм у. 
- Нана, Айтегимæ ам куы уыдыстæм, уæд нæ ныхас 
хæрзцыбыр куы уыд. Цæмæн та йæ сног кодтай? 
- Мады зæрдæ алцыдæр зоны. Афтæ мæм кæсы, цыма 
искуы фæсмон кæндзынæ. 
- Ды мын куыд æнхъæл дæ, нана, бынтон ахæм æдылы 
нæ дæн. Схъомыл мæ кодтаи. Арвыстай мæ Мæскуымæ 
ахуыр кæнынмæ. Фæкуыстон дзы. Цыдæртæ федтон... 
Фæлæ, мæхи æмбарынхъом кæдæй дæн, уæдæй фæстæмæ 
какон сындзау мæ зæрдæйы ныхстæй лæууынц мæ фыды 
цæсгом, йæ цæстæнгас, йæ бахудт. Йе ’нæдаст уадул. Мæ 
сидзæры бонтæ. Дæ цæссыгтæ, нана. Æмæ Гаппойы куы фед- 
тон, уæд мæ дудгæбæттæ иууылдæр мæ зæрдæйы сног сты. 
Цыдæр мын мæ уды дуар тымбылкъухæй ныххоста: «Уыцы 
лæппуйæн дуар бакæн, Цопан, дæ зæрдæмæ йæ бауадз! 
Уыцы æнамонд лæппу дæ къахвæдтыл цæуы. Фæцыбырдæр 
ын кæн йæ уыхерыйы фæндаг». 
- Ехх, мæ лæппу. Дæ зондыл уæлахиз кæны дæ зæрдæ. 
Кæй нæ уарзыс, уыцы сылгоймагимæ куыд цæрдзынæ? 
- Гаппойы тыххæй. 
- Уый сæйраг нæу, Цопан. 
- Уæдæ сæйраг цы у, нана? 
- Абон мæм кæсыс расыг лæджы хуызæн. Ныртæккæ 
дæ бон алцыдæр у. Фæлæ райсом куы æрæрвонг уай, уæд та? 

I* 
- Æз федтон уыцы сылгоймаджы, нана. 
-Æмæ? 
- Мæ бон æй бауарзын бауыдзæн... 
- Дæхи цæмæн сайыс, Цопан? 
- Нана. æз демæ быцæу нæ кæнын. Раст зæгъыс, нæ 
уарзын Заретæйы. Фæлæ, чи зоны, искуы... Мæнмæ афтæ 
кæсы, æмæ нын Гаппо нæ зæрдæтæ фæхæстæгдæр кæндзæн. 
Нана, æз мæхицæн садджын кодтон уыцы лæппуйы. Уымæн 
æмæ мын мæхи цард мæ зæрдыл лæууын кæны. 
- Иу хатт ма дын зæгъын, Цопан, тæригъæд йеддæмæ 
æндæр ницы ис дæ зæрдæйы. Ды уыцы лæппуйæн тæригъæд 
кæныс. 
- О, кæнын ын тæригъæд, нана, æндæр ацы ныхас нæ 
рауадаид. 
- Тæригъæд æмæ уарзт иу не сты, мæ хъæбул. 
- Тæригъæдæй райгуыры уарзт. 
- Рæдийыс, мæ къона. Тæригъæдæй райгуыры 
æрмæстдæр тæригъæд. 
- Цы мын уынаффæ кæныс, нана? 
- Дæхæдæг дæхицæн бауынаффæ кодтай, Цопан. 
Ныртæккæ раст æмæ рæдыд дæхимæ сты, мæ хъæбул. Иуы 
дзы райс, иннæйы аппар. 
- Æз равзæрстон мæ фæндаг. 
- О, Мады-Майрæм... 
- Хъæбысæй хæцын уе ’ппæтимæ дæр, - йæ сæрыл 
схæцыд Цопан. - Ницы мын дзы уайы. Цæуылнæ, уый зо- 
ныс, нана? Уымæн æмæ дзы мæхи зонды дæр ницы уайы. Нæ 
уарзын Заретæйы, фæлæ йын æнæ ракургæ нæй! Æмбарыс, 
нана? 
Терезæ йæ дысæй йæ цæстытæ асæрфта æмæ æдзынæг 
ныккаст Цопанмæ. 
- Цæмæн, Цопан? 
- Мæ зæрдæ мæм афтæ дзуры, нана, цыма æрхæццæ, 
бирæ кæмæ æнхъæлмæ кастæн, уыцы рæстæг. 
- Нæ дæ æмбарын. 
- Фынддæс æмæ мыл ссæдз азы сæххæст, нана, - Цопан 
йæ сæрыл схæцыд æмæ комкоммæ ныккаст йæ мады 
цæстытæм. - Ницы дын фæдæн хорзæй, фæлæ сæйрагдæрыл 
нымайын, маст дын кæй никуы скодтон, уый. Æмбарын, 
дæ зæрдæйы цы сагъæс ис, уый дæр. Бинонты хъуыддаг, 
чи зоны, раджы бакодтаин, фæлæ тарстæн, мæ номыл ацы 

I5 
хæдзармæ чи ’рцæуа, уый дæуæн куы нæ фæбæзза, цæргæ- 
цæрæнбонты цы зынтæ федтай, уыдоныл ма куы бафтауа. 
Цардæфхæрд зæрдæ фидар у, фæлæ æфсæйнагæй конд нæу, 
æз та æдзух уымæй тæрсын, исчи дын маст куы скæна... 
Цæйнæфæлтау, нана, дæ зæрдæ фæрисса... 
- Ма дзур, мæ хъæбул. Дæ нана æнустæм нæ цæрдзæн, 
дæу та бинонты хъуыддаг кæнын хъæуы. 
- Æмæ Заретæ та дæуæн дæ къахвæдтыл ауад, нана... 
Кæд дæ бамбарид... Ома... Кæд кæрæдзи хуыздæр бамба- 
риккат... 
- Гæбæр бæх гæбæр бæхы ныхы, афтæ зæгъынмæ хъа- 
выс, Боппа? 
- Хъал цард адæмы кæрæдзийæ иппæрд кæны, нана, 
тыхст æмæ зындзинад та сæ кæрæдзимæ æнгомдæр 
æлвасынц. Цæмæн афтæ у, уый æз нæ зонын, фæлæ мæм мæ 
мæгуыр зæрдæ афтæ дзуры, цыма ацы хъуыддаг Хуыцауæн 
дæр фæндон у. Дæ дудгæбæттæ дæ зæрдыл даргæйæ, 
барæвдаудзынæ Заретæйы. Куыдзыгойы æнамонд чызг та 
кæд нæ хæдзары базонид, чи дзы фесæфт, уыцы амонд. 
- Хорз, Цопан, - бирæ фæхъуыдытæ кæныны фæстæ 
загъта Терезæ. - æз ацæудзынæн Заретæмæ. Минæвар. 
æрмæст дæ номæй нæ. Мæхи номæй. Фæнды дæ? 
- Фæнды мæ, нана. Стæй цы уа, уый уæд... 
- Цы уыдзæн, Цопан, ууыл дзуапп дæтдзынæ æрмæстдæр 
дæхæдæг. 
* * * 
- Гаппо! 
Лæппу йæ сæрыл схæцыд æмæ дзурæгмæ акаст. Уый 
уыд Цопан. Цъилескæйырдыгæй уазал дымгæ фæззæджы 
ихæндзæф комы тæф хаста, æмæ буары иннæрдæм хызт. 
Базыр-зыр кодта Гаппойы зæрдæ. Цы хъæуы ацы лæджы? 
- Гаппо! 
Лæппу йæ бынатæй дæр нæ фезмæлыд. Лæгæтдуры бын 
фосы къæхтæй æмæ уарынтæй цы зæхх ныллæбырдтытæ, 
уырдыгæй йæ цæст нæ иста. Цопан бæхы идон феуæгъд 
кодта æмæ Гаппомæ хæстæг æрбацыд. Ницыуал æм сдзыр- 
дта, ехс йæ цырыхъы хъусы атъыста æмæ лæппуйы фарсмæ 
йæхи æруагъта. 
Гаппойы ’нгæс кæдæм амыдта, уырдæм акаст Цопан. 

р 
Лæгæтдуры дæллагфарс стъолы йас тыгуылдуртыл цыдæр 
сау фæлм фæхæцыд. Цы у, уый Цопан нæ зоны. Уый хорз 
зоны Гаппо. Йæ фыд Долæты машинæйы сыгъды фæдтæ сты 
уыдон. Дуртæй уыцы фæдтæ ссæудзысты, хæххон уарынтæ 
сæ æппынфæстаг ныхсдзысты, фæлæ Гаппойы зæрдæйæ 
уыцы фæдтæ никуыуал ссæудзысты. 
- Цымæ, цард ахæм æвзæр цæмæн у? - загъта Цопан, 
царды цытæ бавзæрста, уыдоны тыххæй цыма ацы чы- 
сыл лæппуйæн йæ хъæстытæ ракæнынмæ хъавыд, ахæм 
хъæлæсы уагæй. Гаппо йæм фæрсырдæм бакаст. Цалдæр 
хатты федта ацы лæджы. Сæхимæ, Зауреты. Цалдæр хат- 
ты æрцыд мæнæ ацы лæгæтдуры сæрмæ дæр æмæ, Гаппо 
йæхæдæг къардиуы бынмæ куыд æдзынæг фæкæсы, уый 
дæр дæлæ уыцы æнæхайыры дуртæм афтæ нымдзаст вæййы 
æмæ йæ цæссыгтæ фемæхсынц. Æмæ уым Гаппойæн йæ 
фыд... Фæлæ дзы ацы лæг та цы фæуыны? 
- Цымæ цард ахæм æвзæр цæмæн у? - бафарста та 
Цопан æмæ йæ уымæл цæстытæ базылдта Гаппомæ. 
Гаппо фæджих. Уыцы цæстытæ федта сæ фыццаг 
фембæлды. Мæнæ ам. Уæд ын цыдæр куы загъта ацы 
æнæдаст лæг. «Дæ зæрдæйы стыр рыст дын æз бафыстон». 
0, уыдон йæ ныхæстæ сты. «Цымæ, цавæр рыст бафыста? 
Куыд мын бафыста мæ рыст? Стæй бабайы тыххæй мæ рыст 
бафидын кæй бон бауыдзæн?» Афтæтæ хъуыдытæ кодта 
Долæты æнахъом лæппу. Рахъавыд сыстынмæ, ацæуынмæ, 
фæлæ йæ цыдæр тых фæурæдта. Бакаст та Цопанмæ. Цыдæр 
хъарм уылæн ракалд Гаппойыл Цопаны æнкъард цæстытæй. 
- Гаппо, - лæгæтдуры бын дурты рæдзæгъдтæм 
кæсгæйæ, æрæджиау сдзырдта Цопан. - Зоныс, дæ карæн 
куы уыдтæн, уæд мæнæн дæр мæ баба мæнæ ахæм былæй 
ахаудта æмæ... 
- Фæмард?!. - уыцы тарст хъæр дзы куыд сирвæзт, уый 
Гаппо æмбаргæ дæр нæ бакодта. 
- Фæмард, - сабыргай загъта Цопан. - Фæмард, Гаппо. 
Лæппу сыстад. Цопаны цæстытæм æдзынæг ныккаст, 
йæ гыццыл уды цы бирæ фарстатæ сæвзæрд, уыдонæн дзы 
цыма дзуаппытæ агуырдта, уыйау. Ницы дзы федта, æрмæст 
цæсты ’рхæгæй аивæй æрхъуызыд цæссыджы æвзист æртах. 
Гаппо цы загътаид, уый нæ зыдта. æдзынæг каст Цопаны 
цæстытæм æмæ хъуыдытæ кодта. 
- Цымæ цард ахæм æвзæр цæмæн у, дæ карæн лæппутæн 

I5 
сæ бабаты цæмæн исы? - йæ зæронд фарстмæ та раздæхт 
Цопан. - Æз дæр дæ хуызæн мæ бабайæ бавдæлон дæн 
кæддæр, фæлæ абон дæр не ’мбарын, цæй тыххæй, уый. 
- Æз мæ бабайы никуы ферох кæндзынæн, - æрæджиау 
сдзырдта Гаппо. 
- Макуы йæ ферох кæн, хъæбул, - Гаппойы сæрыл йæ 
армытъæпæн æруагъта Цопан. - Мæнæн æндæр баба никуы 
уыд, фæлæ мæн фæнды, цæмæй дæуæн уа баба. 
- Цавæр æндæр баба? - фæджих Гаппо. 
- О, æндæр баба. Дæхи баба нал ис, Гаппо. Нал дæм 
раздæхдзæн. Никуыуал æй фендзынæ. 
- Æз æй алы бон дæр фенын. Æдзухдæр. Мæ фыны... 
Цопан йе ’дылы ныхæстæй фефсæрмы. 
- Æз алы бон дæр фенын мæ фыды, - Гаппойæн йæ 
цæссыгтæ йæ рустыл æргæр-гæр кодтой. - æмæ мæ æндæр 
баба нæ хъæуы. 
- Уыцы æндæр баба дын уыдзынæн æз, - æрæджиау 
сдзырдта Цопан. Йæ комкоммæ ныхас Гаппойы зæрдæмæ 
куыд фæцæудзæн, ууыл æххæстæй хъуыды дæр нæ акодта. 
- Мæнæн ис нана, мæхи баба та уæлмæрдты хуыссы, - 
сдзырдта Гаппо. - Æндæр баба мæн нæ хъæуы. 
Гаппо цæхгæр фæзылд æмæ хъæуырдæм фæхæрд кодта. 
Цопан йæ мидбынаты бадгæйæ баззад. Мариайы чыстæй 
та сыстад урс рыджы мигъ. Цъилескæ сидзæрхуызæй 
рæдзæ-мæдзæ кодта. Уазал та фæхъуызыд а бæстæмæ. 
Зæхмæ, дуртæм, бæлæстæм, зæрдæтæм. Цопан ма иу 
каст фæкодта лæгæтдуры бынмæ æмæ Гаппойы фæдыл 
Зауретырдæм араст. 
* * * 
- Ды махыл худинаджы пæлæз цæмæн баппæрстай æмæ 
нæ цæмæн арвыстай, сылгоймагмæ цы фæндон ис, уый нæ 
базонгæйæ? - цæхæртæ калдта Тазе. Цопан йæ разы уыр- 
дыг лæууыд æмæ, цы загътаид, уый нæ зыдта. Тазе йын 
раст дзырдта. Фæтагъд кодта Цопан. Йæ хъуыдыты зæйцы 
фæдзæгъæл: зæрдæйы монцтæ агæппытæ кодтой зонды 
гæрæнты сæрты æмæ хъуыддаг сызмæстой. Искуыдæр 
ма афтæ вæййы? Зырмæханы дзыхæй рацыд ацы хабар. 
Куыдзыго та къæмдзæстыг фæцис. Цопан йе ’дылы зондæй 
Заретæйы фыдмæ минæвæрттæ барвыста, Зырмæхан 

р 
Заретæйæ цы дзуапп схæсдзæн, уый кæд рагагъоммæ зыд- 
та, уæддæр. Зæронд лæгтæ бафыдæбон кодтой, уæдæ куыд 
вæййы, Куыдзыгойы дæр ма æгъдауы охыл сагойыл си- 
стой. Ныр та? Заретæ! Æмæ æндæр цы ’нхъæл уыд Цопан? 
Æндæр цавæр дзуапмæ æнхъæлмæ каст? Æмæ ныр фиды 
йæ тæригъæдтæ Тазейы раз. 
- Мæнæн мæхи аххос уыд, - загъта Тазе, Терезæ йын йæ 
разы цы æртыкъахыг бандон æрæвæрлта, ууыл æрбадгæйæ. 
- Æндæр никæй. Цопан чи у? Æндæуæгъ, тыхлæг! Терезæ, 
мæ къона, дæ дзыхæй та куыд ницы схауд, хъуыддаг цавæр 
фæзилæнты змæнты, уый тыххæй? 
- Мæнæн мæ бон хъуыды кæнын нал у, - загъта Терезæ. 
- Лæппуйæн дзырдтон... 
- Цы дзырдтай лæппуйæн æмæ, æппынфæстаг, цы 
дзырдта чызг? Æви?.. Цы дзырдта Куыдзыгойы чызг? Цы 
дзырдта Заретæ, мæ хур? 
- Зырмæхан æм ныццыд. Мæнæ Цопаны курдиатæй. 
Бакой йын кодта, куыд вæййы, афтæ. Рæстæг, дам, рацыд. 
Иунæгæй кæдмæ? Куыд вæййы, ахæм ныхæстæ. Замманай 
лæппу, дам... Лæппу, æмбарыс? Амонд, дам, дæм дуар хойы. 
Ракæс æм. Мидæмæ йæ бакæн. 
- Ацал-ауал азы фæцард Тазе, фæлæ йыл ахæм рæдыд 
никуы ’рцыд, - бахудæгау кодта зæронд лæг. - Ды, Терезæ, 
дæхæдæг ацы хъуыддагмæ цы цæстæй кæсыс? 
- Æз æй мæнæ мæ хъæбулæн загътон. Тæригъæдæй 
цард аразæн нæй. Царды бындур уарзтыл лæууы. 
- Де ’взонджы хæрв нæма аппæрстай, Терезæ, - загъта 
Тазе æмæ йе ’ргом Цопанмæ аздæхта. - Зауретмæ нæ куы 
’рвыстай, Цопан, уæд нын афтæ загътай, цыма хъуыддаг 
æрмæстдæр Куыдзыгойæ аразгæ у. Мах æм хистæртимæ 
ныццыдыстæм. Фæлæ нæ ды фæсайдтай. Æз райстон 
Куыдзыгойæ разыйы дзуапп, цы хъуыддаг кæнæм, уымæн, 
Заретæ æппындæр куы ницыма зыдта, уæд... 
Цопан йæ сæрыл схæцыд. 
- Мæхи фæнд ахæм уыд, Тазе, - загъта Цопан, - цæмæй 
хъуыддаг æвæстиатæй сырæза. Мæ хъуыдыйы сæр та уыд 
Куыдзыго. Æмæ сымах дæр уымæ арвыстон. 
- Цымæ, кæй сайдтай, Цопан, мах æви дæхи? 
- Мæхи. Сымах Куыдзыгоимæ куы ныхас кодтат, уæд æз 
зыдтон Заретæйы дзуапп. 
- Цавæр уыд? 

I5 
- Заретæ мæнмæ никуы смой кæндзæн... 
- Цæуылнæ дæм смой кæндзæн, Цопан, уый нæ зоныс? 
- бафарста Терезæ. 
- Зонын, нана. Уый йæ лæджы мæныл нæ баивдзæн. 
- Рæдийыс, мæ къона, - ныхъхъуыды кодта Терезæ, - 
Заретæ æцæгæйдæр дæумæ не смой кæндзæн уымæн, æмæ 
йæ ды нæ уарзыс... 
- Къулбадæг ныхæстæ ма кæнут, - фетхæлдта Тазе, 
- Цопан махæн йæ хъуыды куы загъта, уæд бацин код- 
там: кæдæй, уæдæй. Дзырддаг дзы бирæ нæ уыд. æгайтма 
Тамбийы фырт зонды фæндагыл ныллæууыд. Зæгъ, баца- 
мон, Цопан, кæдæм цæуын хъæуы, уый... Æллæх, æллæх, 
фæндаг фæрухс, йæхи ацамыдта, цæуын хъæуы. Кæдæм, 
зæгъгæ, бафарстон Цопаны, - Тазе йæ дзыппæй махоркæйæ 
дзаг мæскуы чъисса систа, - Куыдзыгомæ, дам, йæ чызджы 
йын курын. Кæцы чызджы, бафарстон æз. Куыдзыгойæн, 
дам, иунæг чызг йеддæмæ нæй. Тымбылмæ, Созырыхъмæ 
бадзырдтон. Ацы лæгмæ фæкæсæм, зæгъгæ, загътон. 
Идæдз сылгоймаджы кæй куры, уый ницы мары. æгайтма 
кæрæдзийы бамбæрстой. Ех-хе. Куыд рабæрæг, афтæмæй 
кæрæдзийы нæ бамбæрстой. Æмæ Тазейы балц Зауретмæ 
худинаджы балцы ном райста. Уый æнхъæл дын нæ уыдтæн, 
Цопан. 
Цопан ныхъхъус. Йæ дзых ныххуыдта Терезæ дæр. 
Дзырдта æрмæстдæр Тазе. Дзырдта æнад, зæрдæйæн маст 
чи кодта, ахæм ныхæстæ. Фæрæдыд Цопан. Тынг фæрæдыд. 
Цымæ ма уыцы рæдыдæн срастгæнæн ис? Уый Цопан нæ 
зыдта. Нæ зыдта, цы хъуыддаджы ныллæууыд, уый йæ цар- 
дыл куыд сахаддзæн, уый дæр. Дарддæр цы кæнын хъæуы, 
уый зыдта æрмæстдæр иунæг адæймаг - Терезæ. Æмæ 
зæрдæсаст сылгоймаг ныфсджынæй бавнæлдта, йæ иунæг 
хъæбул цы рæдыдтытæ æруагъта, уыдон сраст кæнынмæ. 
* * * 
Рæдыдтытæ та, Тазейы загъдау, Цопан æруагъта æртæ 
лæджы фаг. Заретæйы зæрдæ цæмæдæр фæкъæпп кодта, 
уыцы сæрдыгон изæр Айтег, Мыслимæт æмæ Цопан сæ 
дуармæ куы ’рлæууыдысты, уæд. Цæмæн сæ бахъуыдтæн, 
зæгъгæ, ахъуыды кодта Заретæ, фæлæ Мыслимæтæн ницы 
загъта, æмгæрттæ сты, æнæ стыр ныхасагæй кæрæдзимæ 

Г5 
фæдзурæн, фæрсæй-фæрстæм абадæн та цæуылнæ ис? 
Фæлæ уæддæр... Заретæ бамбæрста, мусыхъæуккаг Цопан 
семæ дзæгъæлы кæй нæ уыд, уый. Стæй йе ’нахуыр æнгас. 
Афтæ ма-иу æм каст Долæт, скъоламæ ма куы цыдысты, 
уæд. Долæты цæхæрæнгас-иу йæ буары иннæрдæм ахызт, йе 
’нæбон уæнгтæ-иу гæды бæласау базыр-зыр кодтой. Фæлæ 
йын Долæты къæйных æнгас йæ зæрдæйæн хаста цыдæр 
æнахуыр, фæлæ æхсызгон æнкъарæн, раст-иу ыл цыма 
базыртæ басагъта, афтæ йæм каст. Цопаны цæстæнгас та 
йын цыма йæ уд ихын уæхстыл æфтыдта æмæ йæ афтæмæй 
дымгæмæ дардта. 
Айтег, Цопан æмæ Мыслимæт куы ацыдысты, уæд 
Заретæ бирæ фæхъуыды кодта се ’рбацыды сæрыл. Кæмдæр 
йæ зæрдæйы къуымы æмбæрста, Долæты амарды фæстæ 
йæм иу бон исчи дуар кæй æрбахойдзæн, уый, фæлæ 
йæхицæн нæ аккаг кодта уыдæттыл хъуыды кæнын - æгæр 
стыр æмæ сыгъдæг уыд йæ уарзондзинад Долæтмæ. Йæ сау 
сæрбæттæн нырма йæ сæрæй нæма систа, уый дæр хъуы- 
дыйаг хъуамæ уа кæмæндæрты, зæрдæйы дуар нæ, уды руд- 
зынг дæр нæма фæзыхъхъыр, рухсы тæпп æм нæма бакаст. 
Уый, кæй зæгъын æй хъæуы, йæ зæрдыл дардта Мыслимæт, 
йемæ куы ныхас кодта, уæд, иу æргом дзырд дæр йæ дзыхæй 
уымæн не схауд. Айтег æмæ Цопан та уынджы рæгъамад 
æндзæлмттыл бадтысты æмæ, цыма хъуыддаг уыдонмæ 
æппындæр нæ хауд, уыйау цæуылдæр æнæмæтæй дзырдтой. 
Нæ, Заретæ ахæм æнæмбаргæ нæу: цалдæр хатты ацахста 
Цопаны æхсгæкаст æмæ-иу йæ зæрдæ къултыл йæхи ныххо- 
ста. Йæ зæрды кæмæн ницы вæййы, уый афтæ нæ фæкæсы, 
хъуыдытæ кодта Заретæ. Фæлæ йæ хъуырдухæн бирæ 
нæ ахаста - дыккаг бон, растæндæр уыцы афон, фæзынд 
Зырмæхан. Заретæ йæ мидæмæ бахуыдта, æмæ зæронд ус 
пецы раз æртыкъахыг бандоныл йæхи æруагъта. Зырмæхан 
цасдæр рæстæг æнæдзургæйæ каст Заретæйы цæстытæм, 
ныхас цæмæй райдайа, уый цыма нæ зыдта, уыйау. Заретæ 
лæууыд къулрæбын суангцæджындзы цур æмæ зæхмæ 
каст: йæ зæрдæйы къуымы кæмдæр æмбæрста Зырмæханы 
æрбацыды сæр æмæ сагъæс кодта, цæмæй тæрсы, зæронд 
усы ныхас уыцы донвæдыл куы анхъæвза, уымæй. Уыцы 
уысм райхъуыст Зырмæханы хъæлæс: 
- Заретæ, мæ хур. Гæды æмæ мыстæй нæ хъаздзыстæм. 
Цæмæ дæм æрбацыдтæн, уый дын æргомæй зæгъдзынæн. 

I* 
Ме ’фсымæры лæппу Цопан мæ дæумæ æрбарвыста. Фæнды 
йæ демæ йæ цард саразын. 
Заретæйы цæстытæ фæхъоппæг сты. Цыдæр зæгъынмæ 
хъавыд, фæлæ Зырмæхан фæразæй: 
- Мацы дзур, мæ къона. Ахъуыды кæн. Тыххæй дæ ничи 
мой кæнын кæны. Æз мæхæдæг Цопанæн дæр афтæ загътон 
- зæрдæрыст сылгоймаджы ма стыхсын кæн, бауадз æй. 
Тыхмийæ ницы райсдзынæ. Афтæ нæу? 
- Мæ хæдзарыл, Зырмæхан, - кæуынæввонг фезмæлыд 
Заретæйы был, - уый цавæр ныхæстæ кæныс? Кæдæй 
нырмæ мæ мойгæнæг сылгоймагæй зоныс? 
- Æмæ дын æз уый нæ дзурын, - йæ хъуыры фæбадт 
Зырмæхан. - Цопанæн æз дæр афтæ загътон, фæлæ уый 
ныцъцъæх æмæ мæ дзурын дæр нæ бауагъта. Кæнæ, дам, 
Заретæ, кæнæ - ничи. Цымæ дæм цы ссардта ахæмæй? 
Зырмæханы дæлæ-уæлæ ныхæстæм мæсты кæна, æви 
нæ, уый Заретæ нал æмбæрста. Уæвгæ дзы зæронд ус цы 
аххосджын у? Аххосджын у, чи йæ рарвыста, уый. Стæй 
æдзæсгом. 
- Дæхи мæт мæ уый бæрц нæй, Заретæ,- райхъуыст та 
Зырмæханы ныхас, - фæлæ Гаппойыл ахъуыды кæн. Уый 
фыд хъæуы. Долæт рухсаг уæд, мæрдтæй нал раздæхдзæн, 
лæппу та æнæ фыдæй тæригъæд у, æмбарыс? Цопанæй та 
райсдзæн фыды рæвдыд. 
Заретæйы зæрдæ æрбадæнгæл Зырмæханы ныхæстæй. 
Исты йæм сдзурид, фæлæ ацæргæ сылгоймагæй æфсæрмы 
кæны. Æрæджиау загъта: 
- Зырмæхан, æз дæ æфсæрмы кæнын, æз дæ тынг 
æфсæрмы кæнын, фæлæ дæ чи ’рбарвыста, уымæн афтæ 
зæгъ, уым мойгæнæг сылгоймаг нæй æмæ йæхи дзæгъæлы 
ма тыхсын кæнæд. 
Зырмæхан йе ’рфгуытыл хæрдмæ схæцыд. Нæ сахуыр, 
исчи йын йæ ныхасыл дыууæ дзура, ууыл. Хъуамæ рамæсты 
уыдаид, фæлæ афойнадыл фембæрста йæ уавæр æмæ са- 
быргай загъта: 
- Фæсмон кæуыл фæкæнай, ахæм хъуыддаг нæ 
бакæндзынæ, мæ къона. Уæдæ кæдмæ бадынмæ хъавыс? 
Цæрæнбонты сидзæргæсæй? Æмæ дæхицæн тæригъæд дæр 
нæ кæныс? 
- Мæхицæн? Тæригъæд? Йæ Хуыцау кæуыл рахæты, 
уый йæхицæн тæригъæд нал фæкæны. Цавæр амонд ма мын 

I5 
агурын кæныс, Зырмæхан? Хуыцауы цæст мын амонд куы 
уарзтаид, уæд абон мæ цард кæугæ æмæ ниугæйæ не ’рви- 
тин, - Заретæ йæхи рудзынджырдæм аздæхта æмæ скуыдта. 
Зырмæхан сыстад æмæ йæ размæ бацыд. 
- Æрсабыр у, мæ хъæбул. Цардмæ абоны цæстæй 
кæсæн нæй. Æнустæм мигъбон нæ вæййы. Хур дæр та дæ 
батавдзæн. æрмæст дæ зæрдæ фæфидар кæн. Хъусыс? Дæхи 
йеддæмæ дын дæ цард ничи сараздзæн. 
- Æмæ йæ æз аразынмæ дæр нал хъавын, Зырмæхан, 
- йæ цæстытæ сæрфгæйæ, загъта Заретæ. - Мæ хæс у мæ 
хъæбулы схъомыл кæнын. Мæхи кой мæ нæй. 
- Æмæ дын æз дæр уый дзурын, - йæ бæхыл та абадт 
Зырмæхан.- Цопанимæ йæ схъомыл кæндзынæ. Уæхицæн 
дæр цот фæзындзæн. Цард уæм йæ мидбылты худдзæн. 
Заретæйы фæндыд, Зырмæхан тагъддæр куы ацæуид, 
уый. Зæронд ус ын æнæвгъау къахы йæ зæрдæ, сдзурын та 
йæм нæ уæнды. Æрæджиау йæхи фæхъæддых кодта æмæ 
йын загъта: 
- Мæ зæрдæ мын мастæй мауал дзаг кæн, Зырмæхан. 
Ацу, мæ мæгуырыл мæ ныууадз. 
- Æз цæуын, фæлæ ахъуыды кæн. 
Зырмæхан фæцæуæг. Дуары цур йæ фезмæлдæй 
къæрæмис ахаудта, æмæ бедрайы дзыгъал-мыгъул ссыд. 
- Иннæ хатт куы ’рцæуон, уæд мæ дæхимæ тыхдзырд 
мауал скæнын кæн, - куыд ахуыр уыд, иу дзырд ахæм ма 
скæна, уый Зырмæханы бон нæ бацис. - Хорз мæ куы зоныс! 
Зырмæхан ацыд. Заретæ æрбадт сынтæгыл. Йæ цыбыр 
цард азгъордта йæ цæстыты раз. Цы дзы уыд хорзæй, уый - 
Долæты уарзондзинад, Гаппо. Æндæр ницы. Арвы ферттыв- 
дау Долæтимæ сæ цард цæхæртæ акалдта æмæ æрбайсæфт. 
Уыцы ’рттывдæй Заретæ цыма куырмæй аззад. Цыма царды 
рухс никуыуал фендзæн. Цыма йыл хур никуыуал скæсдзæн. 
Æмæ йæ зæрдæ æнустæм баззайдзæн æгайнæг ихæй. Нал 
стæфсдзæн йæ уд. Ничиуал æм батавдзæн йæхи. Цалынмæ 
цæра, уæдмæ кæсдзæн Гаппойы фæстæ. æндæр ын ницыу- 
ал баззад. Нымайдзæн йæ хъæбулы къахвæдтæ. Фу-фу сыл 
кæндзæн. Арвæрдынау йæ зæрдæйы иу кæрон Гаппойыл 
æнцайдзæн, иннæ - йæ сæфт амондыл. Долæты ингæн - йæ 
монцтæ æмæ йæ бæллицты хæдзар. Гаппойы цæстытæ - йæ 
ныфсы денджызтæ. Афтæ цæрдзæн. Цалынмæ... 
Цыдæр æнцойад хъарм фæд уадзгæ уылæнтæй аивылд 

I5 
Заретæйы зæрдæйыл. Цы агуры, цымæ, алцыдæр ын куы ис, 
уæд? Ам сты Долæты уарзт, йæ хъæбул, йæ сабыр хæдзар. 
Цы ма йæ хъæуы? Сæрзилæджджын дымгæ фæззыгон хус 
сыфтæртæ куыд сызмæнта, уыйау æм фæкаст Зырмæханы 
фæзынд. Ницы агуры Заретæ. Цы агуырдта æмæ цы ссардта, 
уыдон дæр кæмдæр бæзджын хæрæ мигъы куы фесæфтысты. 
Дуары къæрц фæцыд. Заретæйæн фескъуыд йæ хъуы- 
дыты хал. Æрбацыд Гаппо. Сугтæ пецы цур æркалдта æмæ 
йæ мады цур æрлæууыд. Мад æмæ фырт кастысты кæрæдзи 
цæстытæм. Алчидæр дзы агуырдта цæссыджы фæдтæ. Ацы 
хатт сæ хицауыл комдзог рацыдысты Заретæйы цæстытæ. 
- Нана, мауал ку, кæннод мæнмæ дæр кæуын фæцæуы, - 
загъта Гаппо æмæ йæ сæр иуварс азылдта. 
- Хорз, мæ хъæбул. Нал кæудзæн дæ нана. Никуыуал. 
Цом, æз дын исты хæринаг фенон... 
* # * 
- Сис дæ сау сæрбæттæн, мæ чызг, агурæг дæ ис æмæ 
адæмæй худинаг у, - загъта Куыдзыго, Заретæ йын йæ разы 
фынг куы авæрдта æмæ иу комдзаг куы скодта, уæд. 
- Кæй цы хъыгдары мæ сау сæрбæттæн, баба? - йæ 
фыдмæ бакаст Заретæ. 
- Æз дæ абæрæг кодтон, хъуыддæгтæ цæмæй 
бæлвырддæр базонон, уый тыххæй. Цопаны минæвæрттæ 
нæхимæ уыдысты. Зæронд лæгтæ. «Нæ» дæр сын нæ за- 
гътон, «о» дæр, уымæн æмæ нæ зонын, дæумæ цы фæнд 
ис, уый. Иннæ хуыцауизæр та нæ абæрæг кæндзысты, 
æвæццæгæн. Цы сын хъуамæ зæгъон? 
- Баба, кæйдæр минæвæрттæ дæумæ цæмæн цæуынц? 
Цавæр дæттинаг чызг ма дæм ис? - Заретæйы хъæлæс ба- 
зыр-зыр кодта. 
- Зын мын у дæ уавæрмæ кæсын, мæ хъæбул. Фæлæ цы 
бачындæуа! Хуыцауы фæндоны ныхмæ цæуæн нæй. 
- Æмæ чи цæуы Хуыцауы фæндоны ныхмæ? Æз цæуын 
Хуыцауы фæндоны ныхмæ? 
- Цы дзуапп радтон Цопаны минæвæрттæн, цы сын 
хъуамæ зæгъон? Æз дæм уый базонынмæ æрбацыдтæн. 
- Цопан кæй хоныс, уый фыдыхо Зырмæхан дæр нæм 
иу бон æрбацыд. Арвыстон æй. Мæнмæ цæуын нæ хъæуы, 
баба. Æз мойгæнæг сылгоймаг нæ дæн. Мæн тыххæй дæумæ 
дæр мачи цæуæд. 

I* 
- Хæдзары нæлгоймаг куы нæ уа, уæд цудгæ кæны, 
мæ чызг. Уыцы лæппуйы та æз зонын. Цалдæр хатты йæ 
Айтегимæ федтон, фембæлдтæн ыл Мусыхъæуы дæр. 
Дзæбæх лæппуйы каст кæны. Фæнды мæ, дæ цард куы са- 
разис, уый. 
- Мæ цард иу хатт сарæзтон, баба, фæлæ фыдæнхъæл 
фæдæн. Дыккаг хатт мæ хъысмæт æвзарон, уый бæрц ныфс 
æмæ мæм тых нæй, стæй мæ фæндгæ дæр нæ кæны. 
- Тынг зæрдиагæй сæ бæргæ фæнды, ацы хъуыддаг куы 
сырæзид, уый. Лæппу дын æнæзонгæ нæу, æвæццæгæн. 
- Федтон æй иунæг хатт цалдæр боны размæ. 
- Кæм æй федтай? 
- Айтег æмæ мæм Мыслимæтимæ æрбацыд. 
- Уыныс, ды та дæхицæн зæрдæсæттæн митæ кæныс. 
- Баба, ницы дын æмбарын. Кæй фарс дæ: уыцы 
лæппуйы æви дæ чызджы? 
- Мæн фæнды, цæмæй мауал уынон мæ хъæбулы 
цæссыгтæ. Бирæ дын фезгъæлдысты, æгъгъæд у. 
Дзагцæстæй акæс цардмæ. Мæн уый фæнды. 
- Баба, афæдз рацыд, дæ сиахс куы нал ис, уæдæй 
нырмæ, - Заретæ æрбадт йæ фыды фарсмæ. - Зæрдæйы 
хъæдгом кæд нæма сдзæбæх, уæддæр туг нал кæны. Цæмæн 
æй хъæуы агайын? Ногæй та фемæхса, афтæ дæ фæнды? 
- Æз афтæ ’нхъæлдтон, мæ хъæбул, æмæ Цопан дæ 
ныфсæй æрбарвыста йæ минæвæрттæ. 
- Мæ ныфс кæм ис, баба, уый мæхæдæг дæр куы нал 
зонын... 
- Адæмыл айхъуыст, Куыдзыгойы чызджы, дам, курæг 
ис. 
- Сылгоймаджы курæгæй фылдæр цы вæййы... 
- Усгур лæппу иугæр идæдз сылгоймагыл сдзырдта, уæд 
уым цыдæр ис. 
Заретæ фæджих уыцы ныхасмæ. Уый та нырмæ йæ сæр 
куыд нæ ’рцахста. Зырмæханы загъдау: цы йæм ссардта 
ахæмæй? Уарзгæ йæ кæны? Тобæ, тобæ. Фыццаг хатт æй 
уынгæ дæр цалдæр боны размæ куы фæкодта. Уæдæ уый цы 
у? Ус курын халæнгуыртæй хъазт нæу. Цопан дæр ахæмы 
каст нæ кæны. 
Заретæ йæ сæрæй асырдта уыцы хъуыдытæ. 
- Тæрсын, цы амонд дæм кæсы, уый дæ къухæй куы 
ахауа, уымæй, - загъта Куыдзыго æмæ сыстад. - Фæсмоны 

I5 
цæфæй зæрдæ нæ, уд риссы. Уыцы рыстæн та мæнмæ дæр 
хос нæй. 
- Цæфмæ дæхи куы дарай, уæд дыл æнæмæнг ауайдзæн, 
- загъта Заретæ.- Иу цæф мыл ауад, баба, æмæ мæ нал фæнды 
дыккагмæ мæ уд дарын. Афтæ-иу зæгъ дæ минæвæрттæн, 
иннæ хатт ма дæм куы ’рбацæуой, уæд. 
- Уыдонæн цы зæгъон, уый та куыннæ зонын, мæ чызг, 
фæлæ... 
- Цы, фæлæ? 
- Ницы. Афтæ æнæуи... Уæддæр сис дæ сау сæрбæттæн. 
Худинаг у. 
- Зæрдæйы сау фæлм уымæй не сурс уыдзæн, баба. 
- Зонын æй, мæ чызг, фæлæ дын дæ зæрдæйы рыст 
цæмæй фæкъаддæр кæнон, ахæм хос мæм нæй. Чи зоны, 
уыцы хос фæзына Цопанмæ. Мæнмæ афтæ кæсы. 
* * * 
Хъуыдыйы атæры æмæ та уый фæстæмæ сæры фæкуыси 
вæййы. Йæхи æндæр истæуыл айсæрхы, æмæ та уыцы 
сагъæс йæ фæсхъусæй зæрдæмæ ныггæпп кæны. Цы йын 
бакæна, уый Заретæ нал зоны. Йæ фыдимæ куы ныхас кодта, 
ууыл æртæ боны рацыд, фæлæ уæдæй фæстæмæ йæ зæрдæ 
дыууæ дихы фæци. Йæ зонды ныссагъд «ацу»-йы æдзæсгом 
какон сындз æмæ йын æппын сласыны фадат нал ис. Йæхи 
фæхъæддых кæны «ма ацу»-йы тæлæссон хъуыды, фæлæ 
йыл зæрдæйы монцтæ ныккæлынц, æмæ та уый дæр уæд йæ 
къухтæ сдары. 
Гаппо райсомæй стурты куы аскъæрдта, уæд фездæхт 
Куыдзыготæм æмæ уым бафæстиат. Заретæ цалдæр хат- 
ты рацыд сенæмæ, акаст хъæуы бынмæ. Фæндагыл 
цъиуызмæлæг нæ уыд. Фæлæ сылгоймагмæ афтæ каст, цыма 
йæм абон чидæр фæзындзæн. Уыцы чидæр ын цыма йемæ 
æрбахæсдзæн, дзæгъæлæй йæ чи ныууагъта, уыцы ныфс. 
Цæмæдæр гæсгæ йæ бафæндыд Зырмæханы, Мыслимæты 
фенын. Фæндыд æй, цæмæй та йын дзурой уыцы ныхæстæ, 
лæгъстæ йын кæной. Цæмæн æй афтæ фæндыд, уый нæ 
зыдта. Йæ цæсты кæронæй аивæй агуырдта Цопаны дæр - 
цымæ абон Зауреты нæй? 
Фæтарст уыцы хъуыдыйæ. Йæ сæрмæ та йæ куыд 
хæссы? Саударæг ус куы у! Фæстæмæ балыгъд хæдзармæ. 
æрбадт тъахтиныл. «Ахъуыды кæн, Заретæ», - йæ сæры 

I5 
ферттывта Зырмæханы фæлгонц. «Уыцы хос разындзæн 
Цопанмæ», - йæ хъустыл ауад йæ фыд Куыдзыгойы ныхас. 
Фæкомкоммæ къулмæ. Хъæдын фæлгæтæй йæм æдзынæг 
каст Долæт. Йæ ныхы ’нцъылдтæ цыма фæтардæр сты. Йæ 
былтæ цыма зына-нæзына змæлыдысты æмæ дзырдтой 
«ма ацу». Уыцы ’нгасæй бандзыг Заретæ. Цасдæр рæстæг 
йæ бон нæ уыд къамæй йæ цæстытæ атонын, раст æй цыма 
цыллæ бæндæнтæй исчи æрбалвæста, уый хуызæн. Стæй 
æнæнхъæлæджы феуæгъд, базыл æрхаудта æмæ ныккуыдта: 
- Нæ цæуын, Долæт! Нæ цæуын! Никæдæм цæуын, 
Долæт!.. 
Уыцы уысм чидæр дуар æрбахоста. Сабыр къуырцц- 
къуырцц хъуызæгау аленк кодта æрдæгталынг уаты. Заретæ 
сындæггай рабадт хуыссæны æмæ иууылдæр хъустæ фе- 
стад. Йæ зыр-зыргæнгæ къухтæй йæ цæссыгтæ асæрфта: 
уæд та ма æфсæрмыйаг уазæг... Чи хъуамæ уа? Мыслимæт? 
Нæ, Мыслимæтæн йæ къæрццй-ныхас йæхицæй фæраздæр 
вæййы. Нæлгоймаг? Æдзæстхизæй чи ’рбацæудзæн саударæг 
усы хæдзармæ? «Мæ хæдзарыл, Цопан». Заретæйы зæрдæ 
цыдæр æнахуыр гуыпп-гуыпп скодта. Хъавгæ сыстад. 
Ногæй та райхъуыст уыцы сабыр къупп-къупп. 
Заретæ дуар байгом кодта. 
Йæ разы лæууыд æнæзонгæ сылгоймаг... 
# # # 
- Æз Терезæ дæн - Цопаны мад. 
Заретæйы цæстытæ фæхъоппæг сты. Никуы федта ацы 
сылгоймаджы, фæлæ цæмæдæр гæсгæ зæрдæ йæхи къултыл 
ныххоста: ацы æнæзонгæ адæймаг у, цæмæй тæрсы, уый 
фидиуæг. 
- Мидæмæ рахиз. 
- Фæрнджын ут зæгъын мæ цæсгом нæ хъæцы, Заретæ. 
Заретæ ницы сдзырдта. Дуарæй иуварс алæууыд æмæ 
Терезæйæн фæндаг радта. 
- Æз, Заретæ, дæумæ уымæн æрбацыдтæн...- загъта 
Терезæ, ныллæг тъахтиныл куы ’рбадт æмæ Заретæмæ 
æнæдзургæйæ дзæвгар æдзынæг куы фæкаст, уый фæстæ. 
- Цæмæ? 
- Мæхæдæг дæр æй нæ зонын, - Заретæйы цæстытæм 
комкоммæ кæсгæйæ, сдзырдта Терезæ. - Фæнды мæ, цæмæй 
дын мæ цардвæндаг фæуа зондыхос. 

I5 
- Куыдæй? 
- Ды æрыгон дæ. Дæ цард разæй ис. Фæткъуы йæ афо- 
ныл тонинаг у. Куы йыл фæфæстиат уай, уæд йæхæдæг 
згъæлы... Мæ лæппу дæ куры. Фаенды йæ, цæмæй йæм смой 
кæнай. 
- Мæн та нæ фæнды. 
- Кæд дæ нæ фæнды, уæд æм ма смой кæн. 
- Æмæ мæм уæд цæмæн æрбацыдтæ? 
- Ныхас ын загътон. æмæ дæм æрбацыдтæн. 
- Ныхас уый аргъ нæу, æмæ иу комæй иннæмæ фыдæбон 
кæнай. 
Терезæ сыстад, хæстæг бацыд Заретæмæ. Заретæ йæ сау 
глеси сæрбæттæны хаутæ йе ’нгуылдзты æхсæн равзар-бав- 
зар кодта. 
- Нæ зонын, Заретæ, цы дын зæгъон, уый. Мæхæдæг 
уыдтæн дæ уавæры. æмæ мæм курæг чидæриддæр уыд, уы- 
дон уыдысты ме знæгтæ. 
- Де знæгтæ? - Заретæ йæ сæрыл схæцыд. 
- О, ме знæгтæ. Афтæ мæм каст, цыма мæ Тамбийæ 
хицæн кæнынц. 
- Тамбийы ма уарзыс? - йæ хъоппæг цæстытæ Заретæ 
сзылдта Терезæмæ. 
- Уарзын. Фæлæ мæм афтæ кæсы, цыма уыцы уарзт ны- 
ууазал, басыд. Нал мын тавы мæ зæрдæ. 
- Бирæ рæстæг рацыд уæдæй нырмæ... 
- О. Рæстæг хъæдгæмттæ хорз дзæбæх кæны. Уæддæр 
арф нос баззайы. Хатгай сдуды, хатгай цæссыг æруайы ру- 
сыл, фæлæ... 
- Цы фæлæ?.. 
- Тары сау æндæрг фæцæйхъуызы. Ауынын ма Тамбийы. 
Ауынын ын йæ фæсонтæ. Мæ цæстытæ ахгæнын æмæ йын 
уæд фенын йæ цæсгом дæр. Æндæр нæ. 
- Цæмæн мын дзурыс уыдæттæ? Фæсмон кæныс дæ 
цардыл? 
-0. 
- Цæмæн? 
- Цопан ныр лæг у. Агуры йæхицæн цардæмбал. Æнæ 
’мбалæй цæрын зын у, мæ къона. Хур алкæд адæймаджы 
нæ тавы. æмбал та... Бинойнаг... Уый ныфс у... Адджын у, 
мæ хъæбул. Æз фæцардтæн иунæгæй, æнæ ’мбалæй цæргæ- 
цæрæнбонты. 
- Тамбийы уарзт та? 

I5 
- Знонæй цæрæн нæй. Цард абон у, æмæ йæ абон цæрын 
хъæуы. 
- Мæнæн ис лæппу... 
- Цопан мæнæн раздæр уыд... Куыд сылгоймаг 
сылгоймагæн, афтæ дын æй зæгъын. 
- Алчидæр йæхи мæт кæны? 
- Æрмæстдæр. 
Заретæ йæ сæр æруагъта. Йæ сæрбæттæны хаутæ 
та йе ’нгуылдзты æхсæн сдыууæрдæм сты. Терезæ йæ 
армытъæпæн æруагъта Заретæйы русыл. 
- Бауырнæд дæ, мæ хъæбул. Ныртæккæ æз æмæ дæуæй 
чи растдæр у, уый Хуыцау йеддæмæ ничи зоны. æз дын тых- 
ми нæ кæнын. Ахъуыды кæн. 
Заретæ та хæрдмæ сзылдта йæ хъоппæг цæстытæ. Терезæ 
йын цыма бамбæрста йе ’гомыг фарст. «Уарзондзинад кæм 
нæ уа, уым ницы ис», - дзырдта Заретæйы æнгас. 
- Зонын, мæ хъæбул, - æрæджиау загъта Терезæ. - 
Цард уарзондзинадыл лæууы. Уарзы дæ Цопан. Мæнмæ 
афтæ кæсы. Дæу, чи зоны, нæ уырны, фæлæ уый афтæ у. 
Фæхауæггаг мæ лæппу дæу тыххæй. Æмбарыс?.. Æз цæуын. 
Ахъуыды кæн... 
* * * 
Искæй зæрдæ скъахынмæ адæм цæй дæсны сты, æвæдза. 
Цы не схауы сæ дзыхæй, ахæм нæй. Дыууæ комы æндæр 
дзырддаг нал уыд: усгурты хуыздæр, фондзыссæдзæй иу - 
Цопан æмæ цавæрдæр саударæг ус. Зауреты накъæдæр ус- 
гур дæлæуæз Сымсым дæр ма ныхасы йæ рихийы бын ба- 
худти: 
- Заретæйы хуызæттыл куы ’рвæссин, уæд æй раджы 
æрхастаин. Фæлæ мæн чызг хъæуы, чызг. 
- Сбадтысты дæм чызджытæ, гуымыдза. Дæхимæ ма 
кæсæнмæ уæддæр бакæс. Кæм цы лацамарз æмæ хъара- 
бугъа ис, уыдон дæр сæхимæ лæгтæ кæсынц. 
- Æмæ æз Цопанæй цæмæй æнæлæгдæр дæн? И? 
- Цæмæй. Ахуыр æм ис. Бынаты кусы. Ды та? 
- Сидзæргæс усыл сдзурын мæ сæрмæ уæддæр не 
’рхæсдзынæн. 
Цыдæр уæззау, маст ад скодта уыцы ныхас, фæлæ иуæй- 
иутæм худæг фæкаст, иннæтæ та йæ æнæбары нынныхъ- 
уырдтой. 

I» 
* # * 
Байхъуыстысты уыцы ныхæстæ Заретæмæ дæр. 
æхсæвæй-бонæй хъуыды кодта Терезæйы æрбацыдыл, 
йæ хъысмæтыл, Гаппойыл, æппынфæстаг, Цопаныл. Куыд 
кæна, цы кæна. Цопанырдæм тыхджын фарсласæн кодта 
йæ фыд Куыдзыго дæр. Фæлæ ацы ныхæстæ. Нæ, Заретæйы 
зæрдæ уыцы ныхæстæн нæ бафæраздзæн. æмæ сфæнд кодта 
хъуыддæгтæн кæрон скæнын. 
Уыцы бон Цопан æмæ Гаппо ацыдысты Саугомы 
донмæ кæсаг ахсынмæ. Фæстæмæ куы сыздæхтысты æмæ 
къадзелæгтæй куы суæлбыл сты, уæд Заретæ сæ размæ 
фæцис. Цопан æрлæууыд. Æрлæууыд Заретæ дæр. Цопан 
Заретæйы цæстытæ афтæ хæстæгмæ фыццаг хатт фед- 
та. Мæнæ диссаг: ахæм рæсугъд æнхъæл ын никуы уыд. 
Заретæйы хъоппæг цæстытæ дзы иннæрдæм хызтысты. 
Гаппо лæууыд Цопаны фарсмæ æмæ каст куы йæ мадмæ, 
куы Цопанмæ. 
- Нана! Цопан! 
Ничи сæ ницы сдзырдта. Мариайы чыстæ та сонт 
дымгæмæ базмæлыдысты, æмæ сæ урс рыг мигъау сы- 
стад. Цопаны зæрдæ йæхи къултыл хоста. Йæ сæрæй 
фæтахтысты йæ хъуыдытæ Гаппойы тыххæй, цыдæр фе- 
сты Заурет æмæ Мусыхъæу, Саугом - уыдта ма æрмæстдæр 
Заретæйы цæстытæ. Цыма дзы аныгъуылд. Цыма йын уыцы 
цæстæнгас йæ уд кæдæмдæр фæхæссы. Архайдта, фæлæ 
уыцы судзгæ æнгасы къæппæгæй йæ бон аирвæзын нæ уыд. 
- Цопан! - уый сдзырдта Гаппо. - Нана! 
Цопан цыма йæ фынæйæ фехъал. Иу каст фæкодта 
Гаппомæ æмæ йæ бынатæй фезмæлыд. Афæлвæрдта 
Заретæйырдæм акъахдзæф кæныныл, фæлæ цыма йæ 
къæхтыл здыйæ конд цырыхъытæ уыд. Заретæ йæ бынатæй 
змæлгæ дæр нæ фæкодта. Стæй йæ былтæ базмæлыдысты 
æмæ ныдæн хъæлæсæй загъта: 
- Мæ цард мын ма змæнт. Хъусыс? 
Йæ цæстытæ ферттывтой æмæ сдзырдта Гаппомæ: 
- Цом, Гаппо, нæхимæ. 
Цопан йæ мидбынаты цавддурау баззад. Йæхи 
æрæмбæрста, Гаппо йæ мады цурмæ куы бацыд, æрмæстдæр 
уæд. Æвиппайды фæхатыдта, цыдæр стыр хæзна дзы кæй 
ирвæзы, ныртæккæ дзы цыдæр кæй фесæфдзæн, уый. 

I5 
Фæтарст уыцы хъуыдыйæ. Афæлурс йæ цæсгом. Йæ зæрдæ 
цыдæр æнахуыр гуыпп-гуыпп скодта. 
- Заретæ! 
Сылгоймаг æрлæууыд æмæ Цопанмæ йæ уæхсчыты 
сæрты ракаст. Йæ рустыл згъордтой цæссыджы æрттивгæ 
цæппузыртæ. 
- Заретæ! Æз æнæ дæу нал фæцæрдзынæн. 
Цопан фæдонзоныг. Цалдзер хуымæтæг ныхасы зæгъы- 
нæн æй уый бæрц хъару бахардз кæнын бахъæудзæн, уый 
йæ никуы бауырныдтаид. Фæлæ йын цыма ныр фенцондæр, 
цыма æгæрон стыр уаргъ ахаудта йæ уæхсчытæй. 
Заретæ æдзынæг каст Цопаны цæстытæм: йе ’нгасы 
цы æмбугъулагæнгæ миттымыгъ сыстад, уымæй Цопаны 
уæнгтæ æнахуыр зыр-зыр бакодтой. Лæппумæ афтæ каст, 
цыма уыцы знæт денджызы ныртæккæ йæ тæссонд бæлæгъ 
ныффалгæрон уыдзæн. Заретæ йын хаста тæрхон, æмæ 
Цопан зæрдæсастæй æнхъæлмæ каст уыцы тæрхонмæ. 
Рацыд ма иу уысм, Заретæ азылдта йæ сæр æмæ Гаппоимæ 
Зауретырдæм араст сты. 
4 
Сæрд фæцис. Фæззæг дæр йæ бур дымджытæ 
æрбатымбылтæ кодта æмæ æрбайсæфт. Ралæууыд зымæг. 
Митджын, тымыгъджын хæххон зымæг. Куырæйтты ком 
ихæнæй ныббызырттæг. Саугомы дон рагацау йæ уæлæ ихын 
кæрц ссæрфта æмæ расыг хъарагъулау ныффынæй, æрмæст 
ма йæ ныдæн хуыр-хуыр кæцæйдæр хъуыст. Рæстæг дæр 
æвæццæгæн ныссалд: боныгон ма - гъа, фæлæ-иу æхсæв та 
йæ цыдæй бынтон ныллæууыд. Йæ цæст ныкъулгæ дæр нæ 
фæкæны, афтæмæй салд стъалыджын арвæй Æхсæввæрнон 
ныджджих вæййы дæлæмæ - зæхмæ. Раст цыма астæумæ 
миты фæлæгæрды: æппын ын размæ ницыуал фентысы. 
Æмæ райсом раджы Бонвæрноны урс сарыхъ зивæггæнгæ 
йæ сæрыл куы ’ртухы, уæдмæ ныффæллайы, мæгуыр. 
Нæ, ничи быхсы махмæ зымæджы карзæн. Уæларвонæй, 
дæларвонæй иууылдæр сæхи ныггуымбадт кæнынц, сæ 
уазалдзæф удтæ ма фæцæрынц, искуы уыцы зындон кæй 
фæуыдзæн, æмæ, æппынфæстаг, дзæнæты уалдзæг кæй 
ралæудзæн, уый ныфсæй. 
Уыдонæй хъауджыдæр цыдæр фæцис Цопаны ныфс. Йæ 
бæсты лæппуйы æфхæрд зæрдæйы райгуырд æгæрон уарзт 

р 
уыцы æнамонд сылгоймагмæ. Фесæфт тæригъæд. Цымæ 
цы фесты Заретæйы цæссыгтæ? Æви сæ уынгæ нал кæны? 
Нæ, йæхи нæ аивта Заретæ. Цопан сæ арæх фены Гаппоимæ 
дурлæгæты сæр лæугæ. Фæкæсынц дæлæмæ - комы бынмæ. 
Цыма дзы кæйдæр фæагурынц. Цыма искæмæ æнхъæлмæ 
фæкæсынц, уæдæ нæм нæ бæлццон ныртæккæ сзындзæн, 
зæгъгæ. Цопан-иу Мæскуымæ ахуырмæ куы цыд, уæд-иу 
Терезæ дæр йæ фæстæ афтæ каст. Иæ мадмæ-иу йæ къух 
фæтылдта, мауал цу мæ фæстæ, хæдзармæ аздæх, зæгъгæ. 
Ницы-иу дзырдта Терезæ, æрмæст-иу тигътæ-тигътæ цыд 
йæ хъæбулы фæстæ, йæ цæссыгтæ та-иу æнæрынцойæ 
згъордтой йæ мæллæг рустыл, йæ бæсты та-иу цыма 
Цопанæн сæ уæздан рафæйлау-бафæйлауæй фæндараст 
дзырдтой хæмыцырихийы æвзист хæлттæ. 
Бирæ-иу фæлæууыдысты Заретæ æмæ Гаппо дурлæгæты 
сæр, бирæ-иу фæкастысты комы бынмæ, стæй, сæ бæлццон 
зынæг куы нæ уыд, уæд-иу сындæггай араст сты уæлæмæ 
хъæумæ. Цæмæй та райсом æрцæуой ардæм сæ сæфт 
бæлццоны размæ. 
«Тæригъæд кæмæн кæнай, уый нæ бауарздзынæ, æнæ 
уарзтæй та цард аразæн нæй», йæ зæрдыл та æрлæууыдысты 
Терезæйы ныхæстæ. О, уарзт кæм нæ уа, уырдæм амонд 
дæр хæстæг нæ цæуы. Йæ монцты цырены Цопан нæ федта 
сæйраг - тæригъæд царды бындурæн нæ бæззы, райсом уа 
- иннæбон, уыцы æнкъарæн изæрон мигъау æрбайсæфдзæн 
æмæ, дæ хырыз зонды цы амонды тæлæссон мæсыг са- 
мадтай, уый ныккæлдзæн. Æнæмæнг, тæригъæд у Гаппо, 
тæригъæд у Заретæ. Йæхæдæг, йæ мад Терезæ кæддæр 
куыд тæригъæддаг уыдысты, афтæ. Фæлæ уый цы у? Рацыд 
афæдзы æмбисæй фылдæр, фæлæ нырма ныр бамбæрста 
йæ рæдыд. Йæ рæдыд йæ мад Терезæйы раз, Заретæйы раз, 
æппынфæстаг йæхи раз, зæронд Тазейы раз. Нырма ныр 
бамбæрста, Заретæ Хъарсы фидарау æнæсæттон цæмæн у, 
уый. Йæ зæрдæ йæ хаты, мæгуыр, Цопан ын тæригъæд кæй 
кæны, уый, æмæ уыцы æнкъарæнæй йæ уд ноджы тынгдæр 
ныййих вæййы. Бирæ æгъуыссæг зымæгон æхсæвтæ арвы- 
ста Заретæ, йæ мæгуыр хъысмæтыл хъуыды кæнгæйæ, фæлæ 
йæм Цопанырдыгæй æрмæст тæригъæды уазал уддзæф кæй 
цыд, уымæй йæ афтид къæс ихæнæй-ихæндæр кæй код- 
та, æндæр дзы тавсы мур нал баззад. Ницы баххуыс сты 
Айтег æмæ Мыслимæты лæгъстæтæ, йæ фыд Куыдзыгойы 
зæрдæвæрæнтæ, Зырмæханы æртхъирæнтæ, Цопаны мад 

I5 
Терезæйы зондамындтæ. Æгæндæг их бамбæрзта Заретæйы 
æфхæрд зæрдæ. Исты ма йæ стæфсын кæна... 
Уый хыгъд нал ис тæригъæд Цопаны зæрдæйы нæдæр 
Гаппомæ, нæдæр Заретæмæ. Гæнæн ын фæуæвгæйæ, 
Гаппойы пыхцыл сæрыл йæ армытъæпæн куы авæры, уæд 
цыма йæ удыл аивылы цыдæр лæмæгъ, фæлмаст, фæлæ, 
æгæрон хъарм чи дæтты, ахæм уылæн. Йæхи дзы нæ тигъ 
кæны Гаппо дæр, йæ сау-сауид æрфгуыты бынты йæм куы 
скæсы, уæд уыцы æнгасæй фесхъиуы æнахуыр ныфсы зынг 
æмæ йын батавы йæ зæрдæ. Уыцы уысм æй ахæм тынг 
фæфæнды, цæмæй йæм Гаппо сдзура «баба», цæмæй йæм 
йæхи нылхъива, йæ хъуыры бын æй æрбатуха. Уыцы уысм 
æй фæфæнды, цæмæй февзæра Заретæйы цур, сиса йын йæ 
сау сæрбæттæн æмæ йын сабыргай зæгъа: «Цом ацы талынг 
æмæ уазал дунейæ, цом рухсмæ, хъарммæ, цом иумæ». 
Æмæ сфæнд кодта Цопан... 
5 
- Баба! 
Гаппо фестъæлфыд æмæ фехъал. Заретæ пецы цур ар- 
хайдта æмæ, йæ лæппуйы удаист хъæр куы фехъуыста, уæд 
фæтарст. 
- Цы кодтай, мæ хъæбул? - зыр-зыргæнгæ хъæлæсæй 
афарста Заретæ, йæ лæппуйы йæ хъæбысы æрбатухгæйæ. 
Гаппо йæхи нæма æрæмбæрста, йæ цæстытæ аууæрста 
æмæ йæ мадмæ ныджджих. 
- Цы кодтай, Гаппо? 
- Бабайы мæ фыны федтон. Цыма мæм дзырдта. 
- Цы дæм дзырдта, мæ хъæбул? 
- Хъæр мæм кодта. 
- Фынтæ ницы сты, Гаппо. Дæ зæрдæмæ сæ ма хæсс. 
- Нæ-а, нана, Фæлдæхт дуры цурæй мæм хъæр кодта. 
- Хуыцаубоны фын - сихормæ. 
- Цы загътай? 
- Ма йыл мæт кæн, - загъта Заретæ, фæлæ йæ зæрдæ 
та мидæгæй риуы къултыл йæхи бахоста: цымæ цы уыдзæн? 
Стæй йæхи фæхъæддых кодта æмæ йæ лæппумæ сдзырдта: 
- Сыст, Гаппо, уазал донæй дæхи ахс æмæ райхъал уай. 
- Нана, æз бабайы федтон, дзырдта мæм. Нæ дæ уырны? 
- Уырны мæ, мæ хъæбул. Фæгæпп лас, дæ дзаумæттæ 
акæн. 

I5 
Заретæйы уæнгтæ барызтысты. Цымæ цæмæ расайдзæн 
Гаппойы фын? Фыдбылыз? Хуыцау бахизæд. Ныртæккæ та 
ацæудзæн Цъилескæмæ. Йæхи бафæдзæхсдзæн Гурмеханыл. 
Фæкувдзæн æм. Фæтабутæ йын кæндзæн. 
Пецы арт ахуыссыд. 
Хæдзар уыд уазал. 
- Нана, арт ма скæн, ихæн мын у. 
# # * 
Мариайы чыстæ ныссалдысты. Сæ рыг нæ, сæ уд дæр 
ма ныййих. Хосыройы къæдзæхы байбын лæгæты цур 
фароны былбатыджы ставд зæнгæй баззад æрмæстдæр 
бындзæфхад. Цъилескæ ныффынæй. Урс цæнды уæлæ хъил 
дур хъарагъулау лæууыд ацы сыгъдæг бынатæн. 
Цопан хæстæг бацыд кауын æмбондмæ æмæ йæ сæрты 
хуыммæ бакаст. Кауæй цæнды онг арф миты зынд нарæг 
над фæндаг. Нæ фæгуырысхо, кæй фæдтæ сты, ууыл. Уыцы 
нарæг фæндаг цæуы Заретæйы зæрдæйыл. Фæлæ йыл 
Цопанæн цæуыны фадат нæй. Цопан йæ амондмæ æндæр 
фæндагыл цæуы. Абон. Мæнæ ныртæккæ. 
* * * 
Сахуазал дымгæ къубалдзагъд кодта хæрæгдымы бур 
хæлттæ Фæныкджыны бæгънæг тигътыл. Саугомы дон бы- 
нтон ныхъхъус: хъуылæджы сæр серайæ куыд сæхгæнай, 
уыйау йæ дзурæн дзых бамыр æмæ ма кæмдæр йе ’нæбары 
хъуыр-хъуыр цыд. 
Заретæ æмæ Гаппо лæууыдысты дурлæгæты сæр æмæ 
та знонау, æндæрæбонау кастысты дæлæмæ, комы бынмæ. 
Цыма æфсæрмы кодтой, уыйау сæ мила цæсгæмттæ урс-ур- 
сид митæй бамбæрзтой, Долæт йæ уд кæй цуры систа, уыцы 
уазал дуртæ. Нæ, сæ аладзыд зæрдæтæ не сурс уыдзысты 
уыцы митæй, сæ алфамблай нал сгуыпп кæндзæн кæддæрау 
цъæх-цъæхид кæрдæг зауретаг рагуалдзæджы. Цыдæр 
ихæнриз скодта Заретæйы зæрдæ, цыма йыл комы бынæй 
слæбурæг уазал уахъæз аныдзæвыд, уыйау. Фæлæ Гаппо! Йæ 
цæстытæ æрттывтой, афтæмæй ныджджих комы бынмæ. 
Цы дзы уыны, цымæ? Цæмæ æнхъæлмæ кæсы? 
... Цопан сзынд æрæджиау. Йæ къахайст уыд сабыр, 
раст цыма мæрдты бæстæй цыд, уыйау. О, мæрдты бæстæй 

I5 
цыд Цопан. Мæрдты бæстæй - уæлæмæ, Хурмæ, Рухсмæ, 
Амондмæ, Уарзтмæ. Ферох дзы, чи у, уый, зыдта æрмæстдæр, 
дурлæгæты сæр цы дыууæ æнамонд уды лæууы, уыдоны 
салд зæрдæтæ схъарм кæнынмæ кæй цæуы, уый. 
Гаппо феуæгъд кодта йæ мады къух. Уый чи у? 
Уымæн уæвæн нæй. 
Баба! 
Уымæн уæвæн нæй! 
- Баба! 
Цопан æрлæууыд æхсæры къутæры цур æмæ каст 
уæлæмæ. 
- Баба! 
- Æз ам дæн, Гаппо! 
- Баба! 
- Æз мæнæ дæн, лæппу! 
- Баба! 
- Фæцæуын дæм, Гаппо! 
Гаппо дзæбидыры сæныккау æргæпп кодта дурлæгæты 
сæрæй. 
- Ма ахау, мæ хъæбул!- Цопаны удаист хъæрæй 
къæдзæхтæ ныццарыдтой. 
Афтид уыд Цъилескæ. Зилгæ дымгæ дзы уадзынгтæ- 
уадзынгтæй фæмидæг, миты фæзгъæртæ фелвæста æмæ сæ 
Хосыройы къæдзæхы сæрты цæгатырдæм аскъæфта. 
Цопан æмæ Гаппо хъæбыс-хъæбыс лæууыдысты æхсæры 
къутæры цур. Цопаны рустыл згъордтой цæссыджы ставд 
æртæхтæ. Гаппойы мæллæг уæнгтæ зыр-зыр кодтой: сидзæр 
лæппу куыдта. 
Заретæ бандзыг дурлæгæты сæр. 
- Уый де ’цæг амонд у, мæ хъæбул. 
Заретæ фæкаст дзурæгмæ. 
Уый уыд йæ фыд Куыдзыго. 
- Де ’цæг амонд дæ ссардта, мæ чызг. 
Хур скаст. 
Цопан йæ риумæ нылхъывта Гаппойы, афтæмæй каст 
уæлæмæ, дурлæгæты сæрмæ. Фæкаст æхсæры къутæрмæ. 
Знон дæр ма салд чи уыд, æхсæры уыцы хъусцæгыл æрзæбул 
дынджыр æртах. Ныртæккæ æрхаудзæн. 
Мит тайын райдыдта. 
Зауреты ралæууыд уалдзæг. 
2002 аз. 

< 
ХЪЫСМÆТ ÆМÆ 
ФЫДЫУÆЗÆГ 
КÆЙ ТÆРИГЪÆД? 
Далысæн, зайгæ-зайын, йæ уæрыкк амард, йæхæдæг дæр 
хуыздæр уавæры нæ уыд. Фыййау Дзамболат æм æргуыбыр 
кодта, тыхулæфтгæнæг далысы сæрыл йæ дæрзæг арм 
æруагъта æмæ сабыргай загъта: 
- Адæймаг ма, гъа, цыфæнды фæуæд, фæлæ ды та кæй 
тæригъæдтæ фидыс? 
ФÆДЗÆХСТ 
«Ма уадз дæ хæдзармæ ацы лæджы», бамбæрстон мæ 
куыдзы хъуыды, иу хатт нæм Бесæгъуыр цыдæр курæг куы 
’рбацыд, уæд. 
ЗÆРДÆЙЫ БÆРКАД 
Темырцы куывд скодта, æнæхъæн дзыллæ æрхуыдта, 
бирæ бæркад фынгтыл æрæвæрдта. Адæм хæлоф код- 
той фæрзиуыл. Уæд зондцух Бапъына йæ роны кæрдзыны 
æмæ дзидзайы хæйттæ нытътъыста, афтæмæй хъуыр- 
хъуыргæнгæ сæхимæ нарæг уынджы фæцæйцыд. 
- Йæ фынгтыл бæркад бирæ ис Темырцыйæн, фæлæ йæ 
зæрдæйы бæркад нæй. 
Бапъына уымæй цы зæгъынмæ хъавыд, уый æз або- 
ны онг дæр нæ зонын. Хорз лæгыл нымад уыд комбæсты 
Темырцы. 

< 
КУВИНÆГТÆ 
Додæбейы уыгæрдæн дидинджытæй ацы аз уæлдай 
рæсугъддæр уыд. Мыдыбындз æрбатахт, адыв-дыв кодта, 
раст цыма сыгъдæгдæр ранæй дон сисынмæ хъавыд, уыйау, 
стæй йæ фындз морæ дидинæджы къусчы фæцавта æмæ иу 
уысм фæсабыр, цыма кæимæдæр сусæг ныхас кодта, уыйау. 
Уыцы уысм æй ауыдта Бетъыры фырт æмæ йæ ныффæртт 
ласта - мыдыбындз кæрдæгмæ æрхауд, йæ къæхты сæрмæ 
цы бур чъиригæндтæ уыд, уыдон дæр ын, мæгуыр, уыцы 
цæфæй æрызгъæлдысты. 
- Цæмæн æй ныццавтай? - бафарстон Бетъыры фыр- 
ты, - уæд та ма уыцы бындз йæ хæдзармæ кувинагæн æртæ 
чъирийы хаста?.. 
УАРДЗÆН 
Дадо рацыд æмæ, хур зæхмæ куыд æдзынæг каст, уымæ 
гæсгæ загъта: 
- Уардзæн. 
- Цæмæй йæ базыдтай, Дадо, хур куы кæсы? - бафарс- 
тон æй æз. 
- Бонæн йæ цæстыхаутæ хуылыдз сты... 
ФАРСТ 
Хуры тын мын иу бон ме уæхскыл баныдзæвыд æмæ мæ 
афтæ фæрсы: 
- Ам ма дæ? 
НÆУÆГ 
Габеджанаты Нæуæг йæ лæппуйы кары иу чызджы уарз- 
та, Фырдæ, зæгъгæ, йæ ном. Чызг дæр ын «нæ» нæ загътаид, 
фæлæ хиуæтты нæ бафæндыд ацы хъуыддаг. Чызджы хис- 
тæрты зæрдæмæ ирæд нæ цыд, Нæуæджы ныййарджытæ та 
чызджы бинонтыл æрвæсгæ нæ кодтой, уыдон сау мыггагæй 
сты, зæгъгæ. Ныхас дардыл цæуы, фæлæ хъуыддаг нæ сы- 
рæзыд, æмæ Нæуæг æнæ усæй баззад. Йæ цардыл йæ къух 
ауыгъта æмæ Хæресмæ цæрæнбонты хъомгæс ацыд. Сæр- 
дæй-зымæгæй уырдыгæй хъæумæ нал æрыздæхт, Фырдæ 
ма йæм кæд бирæ рæстæг æнхъæлмæ фæкаст, уæддæр. Уæд 

< 
чызг æнæнхъæлæджы цыдæр æнахуыр низæй æрбарынчын, 
дыууæ мæйы ма аудхар кодта æмæ амард. Адæм æй баны- 
гæдтой, фæлæ уыцы зыны бон зианы уæлхъус Нæуæджы 
ничи федта. Хæресы дæргъвæтин къуылдымтæ æмæ адæг- 
ты æхсæн та уыцы рæстæг зæлыд Нæуæджы хъæр-æлгъыст: 
«Уауу, рухс дуне, кæд дын цы кодтон, 
Мæ иунæг хур мын кæдæм ныгæныс?» 
Цард цæрынæн у, уæдæ цы? Рæстæг та алы низ дзæбæх 
кæнынмæ дæр дæсны у. 
Нæуæг Байрадийы уæлбыл скъæтты колхозы фосмæ 
зылдис æмæ уыдоны бæркадæй цардис. «Нæуæг, цæй куыд 
дæ?», зæгъгæ, уырдæм сыфтæг хъæуккæгты фарстæн йæ 
дзуапп кæддæриддæр уыд иу: «Дзæбæх. Уæхæдæг куыд 
стут?» 
- Ницы нын у, Нæуæг! 
- Дзæбæх стæм, Нæуæг!. 
- Хуыцауы фæрцы, Нæуæг! 
Уыдон уыдысты адæмы дзуаппытæ. Æрмæст Нæуæг 
Фырдæйы тыххæй никуы бафарста, уыцы сылгоймаг 
кæцы уæлмæрдты ныгæд ис, уый зонгæ дæр нæ кодта. 
Хъæбæр зæрдæ дурау ныффидар, фæлæ бирæ азты фæстæ 
дæр Габеджанаты зæронд Нæуæджы сусæг зарæджы 
кæддæриддæр уыд йæ хъаймæты уарзоны кой: 
«Фыр дæ æви цæу дæ, - 
Мæрдтæм дæм алæппу цæудзæн». 
ИУНÆГ? 
Хадзыбатыр райгуырд, йæ фыд хæстмæ куы ацыд, 
уымæй къуыри фæстæдæр. Фыд фесæфт, æхсæз азы фæстæ 
та амард йæ мад дæр, æмæ лæппу баззад бынтон иунæгæй. 
Адæмы фæрцы слæг, уæдæ цы уыдаид, йæ хабæрттæ кодта, 
фæлæ йæхи иунæг никуы хуыдта. Иу хатт мын загъта: 
- Нæ цары ныр дæр ма цæры хæлынбыттыр, уыимæ 
схъомыл дæн, уыимæ цæрын æмæ, æвæццæгæн, мæлгæ дæр 
уыимæ акæндзынæн... 
- Бинонты хъуыддаг бакæн, мæ хур. 
- Зæрдæйы хъарм уыцы цæрæгойæ зонын, адæймаг та 
мын æй куы фенад кæна. 
Æз нæ зыдтон, Хадзыбатырæн дарддæр цы зæгъон, уый. 

< 
БÆХЫ НЫХАС 
Бетъа бæхыл сахсæн сæвæрдта æмæ йæ хизынмæ ауа- 
гъта. Бæх цопп-цопгæнгæ æрхы къардиуы былмæ бафтыд, 
йæ къах æй фæсайдта, æмæ къардиумæ ахауд. Куы мард, уæд 
æз йæ цуры фæдæн, æмæ мын удисæг хайуан афтæ зæгъы: 
- Ехх, хъадаман мыл куы нæ уыдаид, уæд æй федтаис, 
æз уыцы къардиуæн йæ сæрты маргъау бæргæ атахтаин. 
Ныр та?.. 
чи? 
Циликъа кæм ис, уый алчи нæ зоны - нæ хъæуы сæрмæ 
нæзыфтыд къæдзæхтæ æмæ хæрæгдымджын уыгæрдæнтæ. 
Нæ сыхæгты лæппу-лæг Петыримæ цыдыстæм уырдæм 
нæ уыгæрдæнтæ абæрæг кæнынмæ. Мæнмæ уыд фæрæт, 
Петырмæ - бел, афтæ сæ рахастам, æндæр нæ хъæугæ уый- 
ас дæр нæ кодтой, фæлæ хохаг лæджы къухы иудадзыг исты 
кусæнгарз куы нæ уа, уæд æй адæм магусайыл нымайынц. 
Цъиусур расырдта хуыргарчы, сæ сыффытт нæ хъу- 
стыл куы ауад, уæд Петыр йæ бел фæхъил кодта, хуыргарк 
йæхи фæсайдта, æви йæ Петыр барæй ауагъта, уый нал 
бамбæрстон, фæлæ цъиусуры дзæхст белыл фæцыд æмæ 
зæхмæ мардæй æрхауд. Петыр æм æргуыбыр кодта æмæ йæ 
систа. 
- Цæмæн бакодтай афтæ? - бафарстон лæджы. 
- Иуæн дзы æнæмæлгæ нæ уыд, - дзуапп радта Петыр. 
- Фæлæ кæмæн? Цъиусурмæ иу йеддæмæ ничи æнхъæлмæ 
кæсы, хуыргаркæн та йæ лæппынтæ фондз сты. 
«Хуыргарк æви цъиусур?», - хъуыдытæ кодтон æз 
лæджы ныхæстыл. «Иу æви фондз? Фондз хуыргарчы æви 
иу цъиусур?». Абон дæр æз не ’мбарын Петыры тæрхон. 
КУЫДЗЫ МÆЛÆТ 
Куыдз базæронд, йæхи «дарынхъом» нал уыд, æмæ йæ 
хицау Бетъа иу бон дыууæхстон рахаста арсмарæн нæмыгæй 
ивтыгъдæй æмæ йæ æнæхатырæй куыдзыл ныццавта. 
Нырдиаг кодта куыдз. Йæ утæхсæны ма йæ хицауы къæхты 
цурмæ йæ фазыл бабырыд, туджы лæсæн йæ фæдыл уадзгæ, 
æмæ йын йæ дæрзæг цырыхъы хъус астæрдта, тыххæйты 
йæ цæстыты урсытæ Бетъамæ сзилгæйæ. Иу цъус ма - æмæ 

< 
куыдз ныссабыр. Уыцы ныв федтам Гамыссæимæ, мæнæн 
мæ бон сдзурын ницы бацис, фæлæ мын зæронд лæг саст 
хъæлæсæй афтæ загъта: 
- Æгомыг фос - куыйтæ æмæ æндæртæ - чи зоны, æмæ 
мах нымайынц сæ хуыцæуттыл, се ’гас дæр æмæ сæ мард 
дæр махæй аразгæ сты, зæгъгæ, фæлæ нæ зонынц, сæ уыцы 
хуыцæуттæ куыд æвзæр сты, уый. 
Лæг нытту кодта, йæ къух ауыгъта æмæ кæдæмдæр 
араст. 
ХОСДЗАУ ÆВИ ХÆСТОН? 
Æрыгон лæппуиæ Присы иу хатт уыдтæн уазæгуаты 
мæ фыды хæлар Лаврентмæ. Хосгæрдæн афон уыд, æмæ 
мæ хæдзары хицау иубон уыгæрдæнмæ йемæ акодта. Æз, 
хохаг лæппу, цæвæг рариуыгъдтытæ кодтон æмæ цалдæр 
уисы рæвдз-рæвдз æрдавтон, стæй иу уысм фæфиппайдтон, 
Лаврент мæм куыд æдзынæг кæсы, уый. Цæвæг йæ хъæдыл 
карсты кæрон æрсагътон æмæ Лавренты цур уымæл уисыл 
мæхи æруагътон, мæ алыварс æрдзы рæсугъддзинæдтæ 
зыдæй ныхъуыргæйæ. Лаврент мын ме уæхск бакъуырдта, 
æз æм куы фæзылдтæн, уæд мын мæ цæстытæм лæмбынæг 
ныккаст, стæй загъта: 
- Зоныс, цы, ме ’рдхорды фырт? Цæвæгæй бæзджын 
кæрдæджы уыцы рогæн стыр уис куы фæцæйхастай, уæд 
мæм афтæ фæкаст, цыма нæ фыдæлтыккон хæстон йæ 
тæлтæг бæхыл тæтæры ’фсады ’хсæнты кардæлвæстæй, 
йæхицæн фæндаг гæрдгæ, уарийау фæцæйтахт. 
УЫРЫЙЫ ХЪУЫДЫ 
Адæм се ’взæрты калдтой куыдзæппарæн былæй. Ацы 
хатт дæр æвзæргæнæг æмæ адæмы цардхалæг Куыдзийæн 
ахæм тæрхон рахастой. Адæмæн нæ, фæлæ йе ’фсымæртæн 
бафæдзæхстой, цæмæй йæ сæхæдæг схæссой куыдзæппарæн 
былмæ æмæ йæ аппарой, туджджын сын куыд ничи уа, 
афтæ. Лæппутæ се ’фсымæры къæхтæ æмæ къухтæ бастæй 
ныззыввытт кодтой дурджын комы бынмæ, раст цыма 
æмбыд къæсса бырæттæм æппæрстой, уый хуызæн. Куыдзи 
тæхгæ-тæхын халоны хъыллист ныккодта æмæ йæ тъæпп 
фæцыд худинаджы æнусон зыртыл - адæм сæ уырдыгæй 

< 
исгæ дæр нæ кодтой ныгæнынмæ - алыхуызон сырдтæн 
æмæ кæлмытæн уыдысты хæринаг. 
Дыууæ нард уырыйы рацыдысты сæ цæрæн бынатæй, 
басмыстой Куыдзийы мардмæ, стæй сæ иу афтæ зæгъы: 
- Ацы лæджы ардæм чи раппæрста, уыцы адæм кæнæ 
фырæгъдауджын сты, кæнæ сæ сæры зонд фæцыд. 
- Мæнмæ хъус, уæдæ, - загъта хистæр уыры, - ацы 
лæджы фыд хæрынмæ нæ бæззы, уыйбæрц маргæй нæ 
гуыбынтæ фæрисдзысты. 
ÆГЪДАУ 
- Абон хур раздæр аныгуылд. 
- Зымæгмæ цæуы хъуыддаг. 
- Исты æрæмбырд кодтат? 
- Хуыцауы фæрцы цыдæртæ. æххормаг нæ уыдзыстæм. 
- Æххормаг диссаг нæу, хор æмæ донæй дæр фæцæрæн 
ис. æгъдау радтыны фаг дæр нæм куыд уа... 
- Æгъдау радтыны фаг дæр нæм ис. Алцы гуыбыны 
хардзæй баргæ нæу! 
- Уæллæй, раст зæгъыс. 
Уый ныхас кодтой хуымæтæджы мæкъуылы мыстытæ. 
МЫДЫБЫНДЗ 
Уыгæрдæны мыдыбындзыты къускмæ куыд 
фæцæйæвнæлдтон, мыд дзы сисон ахæрынæн, зæгъгæ, афтæ 
бындзытæн сæ лæгдæр рагæпп кодта фæдисы æмæ мын мæ 
къух ныццавта: 
- Амæйфæстæмæ йæ зондзынæ, лæджы фырт, адджын 
хæринаг æнæ мастæй ссарæн кæй нæй, уый. 
ХУР 
Æз хурмæ комкоммæ кæсын. Мæ цæстытæ мын нæ 
хъыгдарынц нæдæр йæ зынг, нæдæр йæ тæвд. Фæлæ йæм 
бирæ куы фæкæсын, уæд мæм фæзыны айдæны хуызæн. 
æрмæст дзы мæхи никуы федтон. Æмæ иухатт фехъуыстон 
хуры ныхас: 
- Æз дæ уынын алы бон дæр, мæ хъæбул, фæлæ ды дæхи 
мæ цæстæнгасы цæмæй фенай, уый тыххæй мæн хуызæн 
сыгъдæг хъуамæ уай. 

< 
ТЫХДЖЫНДÆР 
Бадтысты фондз зæронд лæджы æмæ кæстæрæн амы- 
дтой, куыд цæрын хъæуы, уыдæттæ. Уалынмæ хæдзармæ 
бахызт Хуыцау. Лæгтæ сыстадысты æмæ йын салам радтой. 
Хуыцау сын бузныг загъта æмæ сын ацамыдта, цæмæй сба- 
дой. Лæгтæ сбадтысты. Лæппу лæугæйæ баззад. Хуыцау та 
йын загъта, цæмæй лæппу сбада. Кæстæр та лæууы. Уæд æм 
зæронд лæгтæ фетхæлдтой: «Хуыцау дæм йæхæдæг дзуры, 
цæуылнæ сбадыс?» 
Уæд сын Хуыцау афтæ зæгъы: «Сымах ын цы æгъдау ба- 
цамыдтат, уый мæ ныхасæй тыхджындæр у». 
«НÆХИМÆ МÆ ФÆНДЫ...» 
Горæты исты къуым саразон, зæгъгæ, хохæй, мæ 
фыдыуæзæгæй, иу чысыл дур раластон æмæ йæ мæ ног 
хæдзары бындуры сæвæрдтон, зæгъын мæм мæ фыдæлты 
уæзæджы фарн хæццæ кæна. Иу æхсæв мæ фыны уыцы дур 
йæ цæстытæ доны разылдта æмæ мын кæуынхъæлæсæй 
афтæ зæгъы: «Нæхимæ мæ фæнды». 
ДОНГУР 
Дард кæмдæрты бирæ рæстæг фæрахау-бахау кодтон, 
стæй мæ фыдыуæзæгмæ æрцыдтæн, æмæ мæ фыдæлты 
донисæн Сурæдонæн, нымдгæнгæ, афтæ зæгъын: «Дæ 
донæй ма мын авæр». 
Æмæ мын дон афтæ зæгъы: «Æмæ мæ нырмæ кургæ куы 
никуы кодтай, дæ нывонд фæуон. Æви мæм бирæ рæстæг 
кæй нал фæзындтæ, уымæ гæсгæ афтæ ’нхъæлыс, æмæ дыл 
мæ зæрдæ сивтон?». 
ФÆДЗÆХСТ 
Иу хатт мын мæ фыны мæ райгуырæн хъæу зæронд 
лæджы хуызы афтæ зæгъы: «Дард балцы цæуыс, мæ хъæбул, 
фæлæ, искуы мæнæй хуыздæр бæстæ куы ссарай, уæд-иу 
уым баззай, кæннод-иу фæстæмæ нæхимæ рацу». 
Бирæ бæстæтæ федтон, бирæ кæмдæрты фæзылдтæн, 
фæлæ... Нæхимæ цæрын! 

< 
МÆСЫГДУР 
Мæйдар æхсæв уыд, афтæ мæм мæ сыхаг - ме ’рвад 
- кæртæй æрбахъæр кодта, ракæс-ма æддæмæ, зæгъгæ. 
Рацыдтæн æмæ йæ фæрсын, цы хабар у, уымæй. 
- Мæсыгæй дур рахаудта. Æрдæбон. Цæгатварс йæ 
гуыпп фæцыд. Мæ зæрдæ йæ зоны, уый хорз нæу. 
- Ды дзы куы нæ зæгъай. Дур æмæ дур, рахауд æмæ ра- 
хауд... 
- Нæ, мæ хур! Мæсыг хæлын куы райдайа, уæд уый цар- 
ды хæлд у. 
ФЫДÆЛТЫ ФАРН 
Археологтæ ссыдысты æмæ къахын райдыдтой зæронд 
уæлмæрд. Хъæуы хистæр Дзабо сæм æрцыд æмæ сын афтæ 
зæгъы: 
- Мауал къахут, ма змæнтут ингæнтæ. 
- Цæуылнæ? - бафарста археологты хицау. - Мах ам 
ссардзыстæм бирæ диссæгтæ. 
- Сымах агурут, рагон адæм мæрдтæм семæ кæй аха- 
стой, уыцы сыгъзæринтæ æмæ хæзнатæ. Фæлæ уыдон агу- 
рын нæ хъæуы. Агурын хъæуы, æдзард адæм уæлæуыл кæй 
ныууагътой, уыцы фарн. 
КÆСТÆРЫ РÆДЫД 
Æвзонг лæппу уыдтæн, афтæ иу хатт Хъабаны 
уыгæрдæнмæ хосдзаутæн хæринаг ахастон. Лæгтæй мæ иу 
фæрсы: 
- Дон нæ рахастай? 
Æз мæ уæхсчытæ базмæлын кодтон, ферох мæ, зæгъгæ... 
- Æ, дæ рарвитæг... - схъуыр-хъуыр кодта лæг. 
- Ма йæ ’фхæр, - загъта хосдзауты хистæр Басыл,- дой- 
ны цы у, уый нæма зоны... 
КЪÆЙДУР 
Мæскуымæ ахуырмæ куы цыдтæн, уæд мын мæ мад 
абазийы йас чысыл тымбыл къæйдур радта æмæ мын афтæ 
зæгъы: 
- Мæ царды ныв, мæнæ ацы къæйдур ахæсс демæ æмæ, 

< 
кæм цæрай, уым-иу æй дæ базы бын сæвæр, æмæ алы æхсæв 
дæр дæ фыны нæхимæ уыдзынæ. 
Мæ мады фæдзæхст сæххæст кодтон, фæлæ иунæг хатт 
дæр мæ фынты нæхимæ никуы уыдтæн, æрмæст-иу ацы 
дур куы ауыдтон, уæд-иу нæ хæдзар æмæ мæ мады худгæ 
цæсгом мæ цæстыты раз февзæрдысты... 
«ЦЫ ДЫН КОДТА?» 
Суг нæм нал уыд, æмæ хъæдмæ ацыдтæн. Ссардтон 
æртæ дзæбæх фатхъæд бæласы. Раст цыма иу уидагæй ссы- 
дысты - уыцы иухуызон æмраст æмæ рæсугъд. Иуы дзы 
акалдтон æмæ йæ уæрдоны нæхимæ æрластон. Æхсæвы 
мæм мæ фыны дыууæ хæрзарæзт лæппуйы æрбацыдысты 
æмæ мын сæ иу афтæ зæгъы: «Уыйбæрц æвзæрæй дын не 
’фсымæр цы ракодта?». 
мыст 
Æхсæрджын аз-иу куы уыд, уæд-иу мыстытæ сæхицæн 
уæлдай стырдæр æвæрæнтæ скодтой. Мах та, æнæзонд, 
æнæрцæф, фыдуаг лæппутæ, уый зыдтам, æмæ-иу сын се 
’вæрæнтæ ракъахтам - зымæджы мысты бинонтæ куыд 
цæрдзысты, ууыл мын чи хъуыды кодта. Иухатт Æхсæр- 
дзæгаты мыстыты уыгæн куы сфæйлыдтам, æмæ мыстыты 
æвæрæнтæ куы фегом сты, уæд, мæгуыр, мыстытæ иугай- 
дыгай сæ хуынчъытæй гæппытæ систой. Æхсæры къутæр- 
мæ-иу ныллыгъдысты æмæ уырдыгæй сæ хъист-хъист цыд. 
Æппæты фæстæ цы мыст рагæпп кодта, уый уыгæны тигъыл 
алæууыд æмæ мæм комкоммæ ныккаст. Стæй йæ раззаг 
лыстæг дзæмбытæ фесхъиудтой, æмæ сæ мыст йæ цæппузыр 
цæстыты фæцавта. Акъахта сæ æмæ зыр-зыргæнгæ æрхауд. 
Абон дæр уыцы мысты уайдзæфæй дзаг цæппузыр 
цæстытæ лæууынц мæ цæстыты раз. 
УАЗАЛ ГОРÆТ 
Гыццыл лæппутæ ма уыдыстæм, афтæ мæ мæ фыд 
горæтмæ дохтыртæм сласта нæ сыхæгты лæппу Албегимæ 
- нæ хъуыртæ рыстысты. Иу бон рынчындоны кæрты нæхи 
хурмæ тавтам, æмæ мын Албег афтæ зæгъы: 

< 
- Горæтæн йæ хур дæр цы уазал у, нæхимæ хур бирæ 
хъармдæр вæййы. 
МÆУД 
Хъыримаг райстон æмæ Фæныкджыны тигъмæ сбырыд- 
тæн исты чысыл сырд кæнæ хъæддаг маргъ амарыны æн- 
хъæл. Хохы тæккæ тигъыл иу зæронд нæзыйы саггомы суы- 
дтон цыдæр æнахуыр цъиуы, нæдæр - мæга, нæдæр - хиуа. 
Хорз мæм зындис æмæ хъыримаг систон, ацы маргъы хъуа- 
мæ фехсон, зæгъгæ. Уыцы уысм цыма мæ хъусты азæлыд 
маргъы ныхас: «Æз дæ уд дæн, кæдæм мæ æхсыс, стыр фыд- 
былыз дæм æнхъæлмæ кæсы, æмæ дæхи уырдыгæй айс». 
Мæ хъыримаг æруагътон æмæ, цъиу кæцæй фæпæррæст 
кодта, уыцы бæласы цурмæ сызгъордтон. Уыцы уысм хохы 
фахс ныггуыпп ласта æмæ, æз маргъы фехсынмæ кæцæй 
хъавыдтæн, уыцы тигъ йæ хъæлæсы ахаста. 
ХЪÆУЫ ФАРН 
Хохаг Зынуатыхъæуы цæрæг нал ис. Алырдæмты 
фæлыгъдысты. Фæлæ ма ам адæм куы цардысты, уæд иу 
хатт хъæуы цурты фæцæйцыдтæн æмæ федтон, иу хæдзары 
тыргъы нæлгоймæгтæ кусарт куыд кодтой, уый. Царм 
фелвæстой æмæ йæ кауыл айтыгътой. Дыууæ азы фæстæ та 
мæ фæндаг ууылты уыд, æмæ ацы хатт æдзæрæг хæдзары 
гуырамæ бакастæн. Уыцы царм ныххус, ныллæбырдтæ, 
ныххуынчъытæ, афтæмæй кауыл хæлуарæджы тынау 
ауыгъдæй лæууыд. 
Дуаргæрон сагъдауæй баззадтæн. Æдзæмæй цас фæлæу- 
уыдтæн, нæ зонын, фæлæ мæм цыма иу афон зæронд царм 
радзырдта: «Мидæмæ рахиз, фысым дын уыдзынæн, ацы 
хъæуы мæн йеддæмæ ничиуал баззад, йæ фарн хъахъхъæнæг 
ма æз дæн». 
СÆРЫЗÆДЫ ДЗУАР 
Зæронд хъæуы фæстаг цæрæг Хъантемыр йæ дзаумæттæ 
æмбырд кодта æмæ сæ машинæйы амадта. 
- Кæдæм цæуыс? - бафарстон æй æз. 
- Ацы хъæуы ничиуал ис,- загъта лæг,- æз дæр мæхи 
искуыдæм айсон, адæм кæм цæрынц, иу ахæм ранмæ. 

< 
Мæ зæрдæ фæрыст уыцы ныхæстæй. 
Хъантемыр куы ацыд, уæд æз сфæнд кодтон уыцы афтид 
хæдзары бахсæвиуат кæнын. Æмбисæхсæв уыдаид, афтæ иу 
рæсугъд сылгоймаг фæзынд хæдзары. Сæрызæды хæцъил 
къонайы сæрæй райста æмæ загъта: «Цомут, ам махæн ни- 
цыуал ис». Кæмæ дзырдта, стæй кæдæм ацыдысты, уый 
абон дæр нæ зонын. 
ФÆДОН 
Нæ комбæсты фарн кæуыл æнцад, уыцы сæдæаздзыд 
Беслæн амард. Адæмы раз ныхас кæнгæйæ, Агуыбе дзырдта: 
- Æ, нæ дзуапдæттæг, æ, нæ ныфсæвæрæг, чи ’рлæудзæн 
адæмы раз дæ фæстæ, кæй фæрсдзысты нæ дзыллæ зонд 
æмæ уынаффæйæ? Кæмæ къул кæндзысты сæхи? Æви... 
Уыцы уысм мæрддзыгойы сылгоймæгтæй иуы хъæбысы 
скуыдта сывæллон. 
- Фæлæ ма тæрс, Беслæн,- йæ цæсгом фæрухс 
Агуыбейæн,- дæ фарн дын дарддæр чи ахæсса, ахæм гуырд 
ис нæ уынгæг комы. 
ЦАРДЫ КÆРОН 
Хъуылайы стонуæтты фондз æмæ дыууиссæдз лæгæй 
хос карстам. Дæргъæй-дæргъмæ фахсыл дыккаг уис 
æрдæгмæ куы ’рхæццæ кодтам, уæд хъæуæй схæццæ 
Гæбыла æмæ, йæ ехс галиу къухмæ райсгæйæ, загъта, хос- 
дзауты хистæр Беппайæн йæ бинойнаг кæй фæзиан æмæ 
йæ хъæуы хистæртæ хабар махæн фехъусын кæнынмæ кæй 
рарвыстой. 
Беппа хабар куы базыдта, уæд йæ цæвæг аппæрста æмæ 
уæззаугай кæрдæгыл æрбадт. Тауби йæм бацыд æмæ йын 
афтæ зæгъы: «Рухсаг уæд де’фсин, Беппа». 
«Рухсаг уæд мæ цард...» - йæ былты змæлдæй базыдтон, 
Беппа цы загъта, уый. 
сычъи 
Уæллаг тигъыл дуры фарсмæ бадтæн æмæ æдзынæг 
кастæн комы бынмæ. Ахæм ныв никуы федтон: далæ 
кæмдæр, бынæй, Æрæфы дон æвзист лентау хуры рухсмæ 

< 
тæмæнтæ калдта, цæстытæ йе ’рттывдмæ нæ лæууыдысты. 
Куыд рæсугъд уыд, æвæдза... 
Цыдæр пыррыкк мæ хъустыл ауад, æмæ бæрзы 
къутæрмæ фæкастæн. Мæнæй ссæдз метры дæлдæр къуып- 
пыл лæууыд сычъи æмæ ныджджих комы бынмæ. Йæ 
рæсугъд гуыр змæлгæ дæр нал кодта. 
Комы гæрах азæлыд, æмæ сычъи йæ мидбынаты æрхауд. 
Бетъыры фырт топпæргъæвдæй мæ цурты лæф-лæфгæнгæ 
æрсæррæтт кодта æмæ сычъийы цур алæууыд. Йæ тугæй 
йын йе ’нгуылдз ацахуырста æмæ йæ йæ былыл сдардта. 
- Ис та дзы! 
Æз сабыргай йæ цурмæ æрхызтæн, мæ хурхыуадындзтæ 
фырмæстæй адымстысты, афтæмæй йæ бафарстон: 
- Уый цы бакуыстай? 
- Куыд цы? Æфсатийы лæвар! Фыццаг æмбæлæджы 
хай - дæуæн! - цингæнгæ сдзырдта Бетъыры фырт æмæ 
кусартгæнæн кард фелвæста. 
- Уый цы бакуыстай? - адæргæй та бафарстон æз. 
Æргуыбыр кодтон мард сырдмæ. Сычъийы цæст уыд 
гом. Зындис дзы Æрæфы тæмæнкалгæ дон æвзист лентау. 
ÆРВДЗАВД 
Æрвдзавдмæ æвналæн кæй нæй, уый ме ’рыгонæй куы 
нæма зыдтон, уæд мын иу хатт мæ фыд афтæ зæгъы: 
- Хъæдмæ суай æмæ цырагъ æрдав, мæ лæппу, арт 
цæмæй скæнæм, уый нæй. 
Æз зыдтон Уæллаг тигъы тæрхæджы хъусыл иу зæронд 
нæзы бæлас. Кæддæр æй арв æрцавта, æмæ бæлас уæрдæхау 
дыууæ дихы фæхауд. Иу æрдæг хъилæй баззад, иннæ 
афæлдæхт. Хус нæзы, цырагъæн - диссаг. Мæ фæрæт ыл 
куы аныдзæвыд, уæд мын бæлас афтæ зæгъы: «Цы цæф мыл 
ауад, уый мын æгъгъæд нæу, дæ нывонд фæуон?». 
САСИР 
Саматы æдзæрæг хъæуы иу афтид хæдзармæ бацыдтæн 
æмæ къулыл федтон зæронд сасир. Æристон æй, йæ рыгтæ 
йын ацагътон, кæртмæ йæ рахастон æмæ йын йæ чысыл 
хуынчъытæй хурырдæм акастæн. Фæлæ дзы ницы зындис. 
Æмæ мын уæд сасир афтæ зæгъы: «Цы дзы хъуамæ фенай, 

< 
ам иунæгæй баззадтæн, æмæ мæ хуынчъытæ мæ цæссыгæй 
æхгæд сты». 
ÆРВДУР 
Арвы арфæй æрвдур цæхæркалгæ ратахт æмæ йæ 
дзæхст фæцыд хъæумæ хæстæг хæнхуылы тыгуыл дур- 
ты æхсæн. Мæ кæрц мæ уæхсчытыл баппæрстон æмæ 
хæнхуылмæ ацыдтæн, цы уыд, уый бæлвырддæр базонон, 
зæгъгæ. Хæнхуылы дуртæ цæлхæмбырдæй бадтысты, æмæ 
сæ иу уазæджы фæрсы: 
- Цæй, цы хабæрттæ ис иннæ рæтты? 
- Ницы,- загъта уæларвон уазæг,- уым дæр адæм 
хæрынц кæрæдзийы фыд. 
УАРЗОНДЗИНАД 
Сусхъæдджыны æрдузы-иу алы аз дæр тынг рæсугъд 
хъоппæг дидинæг æрзад, скъамо дæр ма йæ хонынц. Ацы 
аз дæр та йæ хъал зæнгыл фараст бурдзалыг - сыгъзæрин 
дидинæджы, хуры фараст чызджы хуызæн, цæхæртæ кал- 
дтой. Æз уарзтон уыцы æрдузы хъæлæрдзыйы къутæры 
фарсмæ абадын, йæ сатæг хæрздæф мын мæ уды тæгтæ 
æхсызгон хъыдзы кодта. Æмæ мын иу хатт хъæлæрдзыйы 
къутæр зæрдæхъæлдзæгæй афтæ зæгъы: 
- Мæ лæппуйы абон фæлваргæ кодтон. Зæгъын, уæртæ 
уыцы бурдзалыг чызджытæй иуы ракурæм, куыд рæсугъд 
у, уый нæ уыныс? Æмæ мын мæ лæппу афтæ: «Нæ, уæртæ 
дыууæ къæйдуры æхсæн цы хъæлæрдзыйы къутæр æрзад, 
уый чызджытæ бирæ рæсугъддæр сты». 
КУЫДЗЫ НЫХАС 
Хъæуы иумæйаг æмбырды адæм тынг хъæбæрæй дзыр- 
дтой, цот кæй нал кæнæм, уымæй, дам, нæ фарн сæфгæ 
кæны, зæгъгæ. 
Бердыты гадза куыдз сæм иуафон лæгæтрæбынæй ра- 
дзырдта: «Цæй фарны кой кæнут, ацы комбæсты мæн йед- 
дæмæ цот куы ничиуал кæны, уæд». 

г 
ТÆЛМАЦТÆ 
АМОНДМÆАМОНÆГ 
«Во1о 1о ако уо $пе...» 
«Фынфенсегау мсем ксесы абон дсер ма. 
Æз цыдтсен алсемсеты рсесугъд бсестсейыл. Афтсе мсем 
кастис, цыма, цы уынын, уый сецсег нсеу, фселсе аргъау у. 
Цы адсемыл сембселдтсен, уыдон уыдысты зседты хуызсен, 
сывселлсеттсей нын таурсегъты ксей кой кодтой, уыцы 
сенсебассетгсе усейгуытау. 
Цыдтсен семсе сенсефсиссей ныхъуырдтон уселтсемсены 
рсесугъд нывтсе - хсехты цъуппытсе, сехссердзсенты хъазт, 
уыдтон, хур дзы йсехи куыд надта семсе дзы арвсердынтсей 
куыд хъазыд: сенкъардтон мсе късехты бын фидар зсехх, 
хъуыстон сенсезонгсе ныхас, сенахуыр севзсегтсе уыдысты 
афтсе бирсе, цыма алы къуыпп семсе дурсен дсер уыдис йсехи 
севзаг. Уый фын нсеуыдис. Æз уыдтсен Кавказы...» 
Афтæ райдыдта йæ роман «Компас в нас» номдзыд 
словакаг фыссæг, словакаг пролетарон литературæйы 
бындурæвæрджытæй иу Петер Илемницкий. 
«Адæймаг амондджын цы уавæрты вæййы? Æрмæстдæр 
прогресс, æппынæдзухæй адæймаджы цард фæхуыздæр 
кæныныл тох - уый нымайын æз адæймаджы æцæг амондыл. 
Цы у уымæй стырдæр амонд?.. Æгæрон амонд. Уый цæмæй 
дæ къухы бафта, цæмæй амондмæ фæндагыл акъахдзæф 
кæнай, уый тыххæй дæ фæндагамонæг хъыбыллæ дæхи 
мидæг хъуамæ уа - дæ зæрдæйы, дæ зонды, хъыбыллæ 
дыууæ фатимæ, уыдонæй иу амоны, царды цы нæ бæззы 
æмæ цы нæ хъæуы, уымæ, иннæ та - кæцырдæм цæуын 
хъæуы, уыцы фæндагмæ.» 
Уый уыд Петер Илемницкийы царды æмæ сфæлдыстады 
нысан. Октябры революцийыл цинимæ чи сæмбæлд, рево- 
люцион тохы йæ райгуырдæй йæ амæлæтмæ чи сфыхтис, 

г 
уыцы фыссæг йæ царды сæйрагдæр хъуыддагыл нымад- 
та адæмы амондыл тох. Ома, талынг капиталы дугæй сæ 
сæрибары рухс цардмæ ракæнын. Уый у йæ бирæ чингуытæн 
сæ мидис, сæ апп. 
Уырыссаг чиныгкæсæг Петер Илемницкийы зоны йæ 
романтæ «Уæлахизхæссæг хауд», «Хроникæ», «Зæрæстон 
хуым»-мæ, радзырдтæ «Æрыздæхт», «Уадымс» æмæ 
æндæртæм гæсгæ. Фæлæ, хъыгагæн, йæ хуыздæр романтæй 
иу «Компас в нас» уырыссаг æвзагыл нæ рацыд. Махæн та 
уæлдай ахсджиагдæр уый у, æмæ роман «Компас в нас» фыст 
кæй у ирон адæмы тыххæй. Уый, мæнмæ гæсгæ, Ирыстоны 
алчи нæ зоны. 
Петер Илемницкий уыдис советон адæмы иузæрдион 
хæлар. Рацарæзты дуг бирæ ивддзинæдтæ бахаста нæ 
цардыуагмæ, уыимæ, кæй уарзæм æмæ нæ чи хъуамæ уарза, 
уыцы фæткæвæрдтæм дæр, фæлæ историйы иу нывæн дæр 
æндæр хуызы ахорæнтæй бамбæхсæн нæй - æцæгæйдæр, 
советон адæмæн цы бирæ хæлæрттæ уыд фæсарæнты, 
уыдон нæ бæстæйыл сæ зæрдæ никуы сивтой æмæ йын 
æххуыс кодтой, сæ бон цы уыд, уымæй. Петер Илемницкий 
дæр уыд уыцы хæлæрттæй иу. Бирæ хæттыты йæ фæндыд 
Советон Цæдис бабæрæг кæнын, цард дзы хуыздæрырдæм 
куыд ивы, адæм сæ хъысмæт сæхи къухтæй куыд аразынц, 
уый йæхи цæстытæй фенын. Æмæ йын ахæм фадат фæцис 
æрмæстдæр 1926 азы. 
Уыцы рæстæг, Европæйы къорд паддзахады адæмтæй 
Советон Цæдисмæ хорз зæрдæ чи дардта, уыдонæй арæзт 
цыдысты æххуысы арæзтадон къордтæ «Интергельпо». 
Æрвыст цыдысты нæ бæстæйы экономикон æгъдауæй 
тæккæ фæстæзаддæр районтæм. «Интергельпо»-йы 
къордтæ хъазуатон куыст кодтой Киргизийы, Казахстаны 
æмæ æндæр рæтты. Чехословакаг арæзтадон къорд уæд 
куыста Киргизийы. Уым уыдис Петер Илемницкий дæр, 
куыд журналист æмæ ахуыргæнæг, афтæ. Уый фæстæ 
Чехословакийы рауагъдад «Правдæ»-йы рацыд йæ репор- 
тажты æмбырдгонд «Дыууæ азы советон зæххыл». Уыцы ре- 
портажты æмбырдгонд уыдис, Петер Илемницкий Советон 
Цæдисы тыххæй фыццаг хатт цы æрмæг ныффыста, уый. 
Иннæ уыдис роман «Компас в нас». Æртынæм азты 
фыццаг æмбисы йæм йæ ныффыссыны фæнд дæр нæ 
уыдис. Фыссæг раздæр фæнд кодта «Итергельпо»-йы 

г 
истори ныффыссын æмæ йæ хицæн чиныгæй рауад- 
зын. Фæлæ уыцы рæстæг ССР Цæдисмæ æрбацыд со- 
ветон бæстæйы иузæрдион хæлар, революционер æмæ 
журналист, Чехословакийы Коммунистон партийы 
бындурæвæрджытæй иу Юлиус Фучик. Уый цасдæр рæстæг 
æмбырд кодта æрмæг йæ роман «Интергельпо»-йæн. Уый 
фæстæ сæхимæ куы ацыд, уæд ыл райдыдта бæстонæй ку- 
сын. Фæлæ йæ куыст кæронмæ нал ахæццæ. Партион куыст, 
ахæстæттæ æмæ алыхуызон хъуыддæгтæ Фучикæн нал рад- 
той йæ роман кæронмæ ахæццæ кæныны фадат. Фесæфт 
йæ къухфыст дæр. Уымæ гæсгæ Петер Илемницкиймæ 
фæзынд «Интергельпо»-йы тыххæй ныффыссыны хъуыды. 
Фæстæдæр уыцы новеллæ ссис роман «Компас в нас»-ы 
сæйраг хæйттæй иу. 
1926 азы Петер Илемницкийæн фæцис Мæскуыйы 
журналистикæйы институтмæ бацæуыны фадат. Уым 
ахуыр кодта фæстæдæр зындгонд ирон фыссæг Беджызаты 
Чермен дæр. Ахуыры рæстæг Чермен фыста йæ чиныг 
«Мæсгуытæ дзурынц». Ам Петер Илемницкий базонгæ 
Черменимæ, æмæ бахæлар сты. Петер Илемницкийы стыр 
дисы бафтыдтой, Беджызаты Чермен ын Ирыстоны тыххæй 
кæй фæдзырдта, уыцы хабæрттæ, æмæ фыссæг сфæнд кодта 
Хуссар Ирыстонмæ ацæуын. 1927 азы Петер уыдис Едысы, 
Беджызаты Чермены хæдзары уазæг. Уыцы балцы хабæрттæ 
систы роман «Компас в нас»-ы бындуртæй иу. 
Æнæхъæн фараст азы фæкуыста Петер Илемницкий 
ацы романыл. Ие ’рмæг у бирæвæрсыг, алыхуызон. Схонæн 
æй ис ирон æмæ словакаг адæмты царды азфыст. Йæ 
арæзт дæр афтæ у. Чиныг байгом вæййы Ирыстоны рагза- 
манты тыххæй новеллæйæ: «Ирон адæм фысты бæсты туг 
куыд фыстой, уый тыххæй». Бæрæгæй дзы зынынц ирон 
адæмы незамайнаг цард, мæгуыр лæджы къуызыр æмæ 
зын фадæттæ, хъæздгуыты æмæ фæлитойты æфсондзы 
бын куыд тухитæ кодтой, сæ туг сын гуырдзиаг æмæ 
сæхи æлдæрттæ куыд нуæзтой, уый. Æмбисонды хъæздыг 
æвзаджы хицау Петер Илемницкий сарæзта диссаджы 
æрдзы нывтæ. Дисы æфтауы, ирон царды æгъдæуттæ цы- 
быр рæстæгмæ куыд хорз базыдта æмæ сæ куыд раст ныф- 
фыста, уый. Петер Илемницкий уыдис курдиатджын хро- 
ник. Йе сфæлдыстады тынг бæрæгæй зыны хроникон, до- 
кументон тæваг. Публицистикæ аивадон литературæимæ 

г 
кæрæдзийыл фидар баст кæй сты, кæрæдзийы æххæст 
кæй кæнынц, уымæй бирæ фæахадгæдæр сæ мидис. 
Сыгъдæг документон хуызы фыст у новеллæ «Ирон адæм 
сæ райгуырæн зæххы сæраппонд куыд хæцыдысты, уый 
тыххæй». Нæй дзы æрымысгæ æрмæг, йæ архайджытæ 
дæр сты зындгонд ирон революционертæ-большевиктæ 
Харебаты Исахъ, Джиоты Хосро, Санахъоты Мате, Гасситы 
Бдзе, Пæррæстаты Тембол æмæ æндæртæ. Фыссæг ирдæй 
равдыста меньшевизмы реакцийы рæстæг лыгъд адæмы 
хъысмæт (раст цыма абоны тыххæй фыста, уый хуызæн). 
Мæнæ йæ ныхæстæ: «Къахвæндæгтæ се дзаг уыдысты 
адæмæй, уалдзыгон ивылд ракодтой цæугæдæттæ. Пацъа 
æмæ Леуахийыл тæссонд хидтæ кæм урæдтой уый бæрц 
лидзæг адæмы. Фос, лæгуæрдæттæ æмæ адæмы уæзæй- 
иу ныттыдтой, æмæ сæ ивылд дон ласта. Цас адæм дзы 
фесæфт: зæрæдтæ, сылгоймæгтæ, сывæллæттæ. 
Æнæхъæн Хуссар Ирыстоны адæм сыстадысты æмæ 
лыгъдысты хæхтæм, æфцæгмæ, уырдыгæй - Цæгат 
Ирыстонмæ. Фæстæмæ-иу сæ райгуырæн зæхмæ куы ака- 
стысты, уæд дзы фæздæг æмæ цырен артæй уæлдай ницы 
зынд. Сыгъдысты хъæутæ. Уыцы пиллон сын рухс кодта сæ 
развæндаг... Сыгъд æнæхъæн бæстæ.» 
Чиныджы иннæ новеллæ хуыйны афтæ: «Сагъæсайы 
зарæджы заманты уæззау уаргъ чи уыдис, уыцы уарзон- 
дзинады тыххæй». Новеллæ ирдæй æвдисы революцийы 
размæ сылгоймаджы социалон æмæ æхсæнадон уавæр. 
Фыдæлтыккон традицитæ æмæ æгъдæуттæ иттæг хорз 
кæй базыдта, уый фыссæгæн радта ирон адæмы уыцы 
хъуыддæгты тыххæй цардæгас æмæ алыхуызон æууæлтæй 
æххæст нывтæ саразыны фадат. «Компас в нас» у, раздæры 
æвзагæй дзургæйæ, социалистон революцийы фарстатæ 
æвдисæг европæйаг литературæйы хуыздæр уацмыстæй иу. 
Роман бацыд словакаг аивадон литературæйы сыгъзæрин 
фондмæ. Фæлæ мæ ам зæгъын фæнды иу хуымæтæг хъуы- 
ды: литературæйæн дихтæгæнæн нæй идеологон къуымтыл 
- æцæг литературæ у адæмы цард æвдисæг, æмæ абон уы- 
рыссаг лæгæн Горький куыд хъахъхъæнинаг у, афтæ слова- 
каг лæгæн та хъахъхъæнинаг у Илемницкий. Уыдон уыды- 
сты сæ рæстæджы айдæнтæ. Адæмы амондыл тох - уый уыд 
Петер Илемницкийы цард æмæ сфæлдыстады мидис, уый у 
йæ апп æмæ йæ нысан. Æнусы æмбис дæр нæ рацард фыссæг, 

г 
фæлæ, цы сарæзта, уый та радта адæмы цард хуыздæр æмæ 
амондджындæр кæныны сæраппонд. Фыссæджы тыххæй 
цалдæр ныхасы зæгъынæн та нын ис æндæр æфсон дæр - 
ацы аз Петер Илемницкийы райгуырдыл æххæст кæны 105 
азы. 
Загътон, роман «Компас в нас» уырыссаг æвзагыл мы- 
хуыры никуы рацыд. Уый афтæ у. Фæлæ ис ирон æвзагыл. 
Мæскуыйы паддзахадон университеты журналистикæйы 
факультеты студент ма куы уыдтæн, уæд мын зындгонд ирон 
фыссæг Хæблиаты Сафар ракодта ацы фыссæджы æмæ йæ 
романы кой. Æнæмæнг, дам, ссарын хъæуы роман æмæ йæ 
ирон æвзагмæ ратæлмац кæнын. Æртæ азы бахардз кодтон 
уацмыс словакаг æвзагæй ратæлмац кæныныл. Ирон адæмы 
тыххæй романы цы новеллæтæ ис, уыдон разныхасимæ мы- 
хуыргонд æрцыдысты журнал «Мах дуджы» «Нæ хъыбыллæ 
- нæхæдæг», зæгъгæ, ахæм сæргондимæ. Мах хъуамæ 
зонæм нæ хæрзгæнджыты. 
МАЛИТЫ Хасан 
Фæсныхас 
Ацы уац фыст серцыд 2006 азы. Абон та ниныгксесседжы 
тсерхонмсе хсесссем скъуыддзсегтсе Петер Илемницкийы 
роман «Компас в нас»-сей. 

г 
ПЕТЕР ИЛЕМНИЦКИЙ 
НÆ ХЪЫБЫЛЛÆ - НÆХÆДÆГ 
Ссергсендтсе романсей 
Фын фенæгау мæм кæсы абон дæр. 
Æнахуыр бæстæйыл уыд мæ балц, зæххон дунеимæ 
йын цыма иумæйагæй уæвгæ дæр ницы ис, афтæ мæм 
каст; бамбæлдтæн-иу, мæ рагбонты кæй фехъуыстон, уыцы 
аргъæуттæй, кæддæры алæмæттаг таурæгъты чингуытæй 
æрцæуæг кæлæнгæнджыты æнгæс адæмыл. 
Мæ цæст зыдæй хастон тæмæнкалгæ хæхты цъуппы- 
тыл, райдзаст дæлвæзтыл, тызмæг æмæ æрхуым сæрсæфæн 
кæмттыл - æмбисонды дунейыл; мæ къæхты бын та уыдис 
фидар зæхх, хъуыстон æцæгæлон ныхас æмæ уыцы ныхасы 
здæхт алы комы дæр уыд алыхуызон. Нæ, фын нæ уыдтон 
цыфæндыйæ дæр. 
Æз уыдтæн Кавказы. 
Мæ хæларимæ фембæлдыстæм, рагацау цы бынат 
снысан кодтам, уым - къæдзæхы фæхсты чи нынныхст, 
уыцы фæндагыл; йæ сæрмæ бæрзонд фæцыдысты æгомыг 
айнæджытæ, бынæй - лæбырдтытæ æмæ лæсæнтæ, ныккæс, 
уæд дзы адæймаджы сæр зылди, комæй хъуысыд знæт доны 
абухын æмæ æхсæрдзæнты сæр-сæр. 
Мæ хæлары дардмæ базыдтон. Æрбацæйтындзыдта 
бæхыл, йæ къухы - дыккаг бæхы дзылар. Йæ сæрыл - 
уæлдзарм худ, хæрзконд гуырыл дзæбæх фидыдта аив 
куырæт, æвзист роныл - фæтæнком хъама. Дыууадæссæрон 
залиаг калмимæ хæстмæ чи рараст, уыцы хъайтары хуызæн 
мæм каст. Кавказаг райст-бавæрды дарæсы йæ ныр йеддæмæ 
никуы федтон; цалдæр азы размæ Мæскуыйы базонгæ 
стæм, æдзухдæр дардта, къухы æнцонтæй чи нæ бафтыдаид, 
ахæм европæйаг дарæс; арæх уыдтон, чиныг фысгæйæ кæнæ 
типографийы куысты рæстæг кърандас дæндагæй куыд ах- 
сыдта, уый. Ахуыр кодта журналистикæ. 
Куы мæм æрбахæстæг, уæд бæхæй æргæпп кодта, 
фæндыд æй мæ цурмæ æрбазгъорын, фæлæ згъорын йæ 
бон нæ бацис, цæсгом банхъырдтæ. Бæхы дзыларыл хæцгæ 
къуылых-къуылых æрбацæйцыд, рахиз къахыл йæ уæз уагъта 
хъавгæ. Йæ рæзты æрбаивгъуыдта зæронд лæг диссаджы 
хæрзаив боцъоимæ, йæ гуыбыр фындз - цæргæсы бырынчъы 

г 
хуызæн, нуæрттæ йеддæмæ йыл уæлдай фыды мур нæ уыд, 
мæстыхуызæй цыдæр ацамыдта къухæй æмæ схъæртæ кодта. 
Зæронды ныхæстæ Чермен ницæмæ æрдардта, æрмæст мид- 
былты бахудт, æмæ, зæронд йæ цурты куы аивгъуыдта, уæд 
къухæй бамбарын кодта, ома, ма йæм хъус. 
Цы уа, зæгъгæ, хинымæр бадис кодтон. Чермен дæр 
мын уымæй уæлдай ницы бамбарын кодта. Æрмæст сдзыр- 
дта: «Мæ къах саст уыдис...» Цыма кърандасы састыл цыд 
ныхас, уыйау. Æз дæр æй уæлдай ницæмæйуал бафарстон. 
Йæ уынд мын æхсызгон уыди. Ноджы æхсызгондæр та мын 
уыд, кæмæ бæллыдтæн, æрыхъусæггагæй кæй зыдтон, уыцы 
бæстæмæ кæй æрбафтыдтæн, уый. 
Стæй уæд фæндаг байдыдта фахсыл бынмæ хилын. 
Афтæ мæм каст, цыма а-зæххыл уæвæн кæмæн нæй, 
фæлæ нывгæнæг кæй сфæлдыста, уыцы фæндагыл цæуæм. 
Сæрзилæн æмæ, царды чи никуыма уыд, ахæм фæндаг. 
Алæмæттаг къардиутæ, уыгæрдæнтæ, фæхстæ, дзæнæтон 
зæлтæ æмæ дидинджыты сæрзилæн хæрздæф сæмхæццæ 
сты, сæ быны мæ снорстой, чи сæ кæцы у, уымæн равзарæн 
нал уыд, æмæ мæ сæ уæлныхтыл фæхастой æрвон дунемæ, 
уæлиау мæ систой сæ базыртыл, сæ уылæнты аныгъуылдтæн. 
Бæстæ хурарты басыгъд, мигъы къæм никæцæй зынди 
æмæ хур адæймагмæ каст арвы роныл æхсидгæ хуынкъау. 
Хъæуы астæуты, тъæпæнсæр хæдзæртты æхсæн аивгъуы- 
дтам, бæстыхæйттæ зæрватыччы ахстæттау баныхæстысты 
къæдзæхы риуыл, стæй уæд фæндаг цæхгæр фæзылди 
æмæ нæм бынæй разынд æвæджиауы дæлвæз. Къæдзæхты 
сæрыл пырхæнтæй баззадысты рагон мæсгуытæ, дæлвæзы 
бæстастæу фынккалгæ фыхти знæт хохаг дон, цæст 
кæйонг æххæссыд, уым зындысты æхсыстриу гæнæхтæ, 
фæхстыл æрцауындзæг сты хъæутæ, бæстыхæйттæ сæхи 
бануæрстой къæдзæхты хъæбысы, æмæ ноджы дарддæр 
- хохаг уæлхæдзæрттæ хæцæн мæсгуытимæ, сæ алыварс - 
айнæгдурæй бæрзонд æмбондтæ. Адæм рогбазыр цæргæстау 
æнцонæй хызтысты дзæбидыры сыкъаты хуызæн здыхт 
къахвæндæгтыл, сабитæ хъазыдысты сæрсæфæн къардиу- 
ты тæккæ был, нæлгоймæгтæ æгæрстæмæй иууылдæр уы- 
дысты хотыхтæй ифтонг. Цыдæриддæр уыдтон, уыдон мæ 
стыр дисы æфтыдтой æмæ, дис кæй кæнын, уый уæвгæ дæр 
не ’мбæхстон. Чермен гæзæмæ мидбылты бахудт, стæй уæд 
сæрыстырæй загъта: 

г 
- Уый та дын нæхимæ Хуссары Ир. 
Æмæ мын дзырдта, æнæрынцойæ дзырдта рагон 
гæнахты æмæ хæцæн мæсгуыты хабæрттæ - чиныг сыл фы- 
ста; куы та-иу йæ зæрдыл æрбалæууыдысты, Мæскуыйы 
куы ахуыр кодтам, уыцы азтæ æмæ нæ иумæйаг зонгæтæ. 
- Молчановы ма хъуыды кæныс? Æрæджы йыл Тифлисы 
сæмбæлдтæн, редакцийы кусы. 
Ферохгæнæн та йын куыд ис! Абон дæр цыма мæ 
цæстыты раз ис, уыйау хорз æй уынын. Бакуйæ æрбацыд. 
Хорз æмдзæвгæтæ фыста æмæ мын сæ-иу арæх каст. 
Сырх Пресняйы сæндæтты куы бадтыстæм, кæнæ 
Мæскуыйыдоны былгæрæттыл куы зылдыстæм, уæд. 
Бирæ хабæрттæ мын дзырдта Есенины тыххæй, Персæй 
куы æрбаздæхт, уæд Бакуйы куыд бафæстиат, уый тыххæй. 
Есенины кой стыр буцæй кодта æмæ йæ уымæ гæсгæ 
бирæ уарзтон. Иу изæр ацыдыстæм фысджыты хæдзармæ, 
хъуамæ дзы æрыгон поэттæ кастаиккой се ’мдзæвгæтæ; 
Молчанов дæр номхыгъдмæ хаст уыди. Тынг змæст 
рæстæг скодта уыцы заман, æгас бæстæйы дæр рапарахат 
ныхлæуджытимæ карз тох, студенттæй бынтондæр байрох 
сты сæ ахуыргæнæн чингуытæ æмæ лæмбынæг иртæстой 
Ленины уацмыстæ, адæмы се ’ппæты дæр сызнæт кодта карз 
æмæ срæмудзынæввонг уавæр. Фæндагыл æз Молчановы 
бафарстон: «Цавæр æмдзæвгæ кæсдзынæ?» Æмæ мын за- 
гъта æмдзæвгæйы ном: «Цæгатаг саг». Уыцы æмдзæвгæ 
мын зындгонд уыди. Æвдыста, сырддоны къалатийы кæй 
батардтой, уыцы сырды æрхуым хъуыдытæ: дзæгъæлы 
бæллы сæрибармæ, йæ цæстытыл уайы æнæкæрон тундрæ. 
Æхсызгон мын уыди, уыцы æмдзæвгæ кæй равзæрста, уый. 
Раст куы зæгъон, уæд уыцы æмдзæвгæ цæмæн равзæрста, 
уый дзæбæх нæма æмбæрстон фæндагыл. Æрмæст 
Молчанов адæмы размæ куы рахызт, уæд æй бамбæрстон. 
Уыдис хуыздзыд, мæнмæ гæсгæ, хинымæр тыхсти. Адæм 
куы æрсабыр сты, уæд загъта: «Æз уын бакæсдзынæн 
ме ’мдзæвгæ «Цæгатаг саг». Арын дзы... Аев Давыды 
фырт Троцкийы ном». Адæмы дзолгъо ссыди, фæлæ 
сæрдариуæггæнæджы дзæнгæрæг райхъуыст æмæ, залы 
чи бадт, уыдон ныссабыр сты. Молчанов ноджы тынгдæр 
ныффæлурс, уæды хуызæн аив никуы каст йæ фыстытæ, 
йæ æмдзæвгæтæ уыдысты тундрæйау парахат, йæ хъæлæс 
зæлыд дымгæйы иугæндзон уæзбын зарæгау, йæ цæстæнгас 

г 
та уыд æнкъардхуыз, æрхуым, зынди дзы сæрибармæ 
бæллиц, æмæ уыцы рæсугъд бæллиццæн сæвзæрæн уыд 
æрмæстдæр ахæстоны. (Троцкий уæды заман бадт Алма- 
Атайы ахæстоны). Молчанов йæ æмдзæвгæ каст куы фæцис, 
уæд, йæ къæхтыл фидар нал лæууыд, афтæмæй æмбæрзæны 
чъылдыммæ баивгъуыдта. Ахæм æргом демонстраци 
йын йæ хъарутæ бадомдта. Æнæкæрон æмбырдтæй æмæ 
тохæй æмыдзаг цалдæр боны фæстæ Молчановы студент- 
ты рæнхъытæй ацух кодтой æмæ, Бакуйы раздæр кæм 
куыста, уыцы фабрикмæ ацыд фæллой кæнынмæ æмæ, 
йæ фæндаг раст равзæрста æви нæ, уый кусджыты æхсæн 
раиртасынмæ... Æппæт уыдæттæ мæ цæстытыл ауадысты 
æмæ Чермены цымыдисæй афарстон: 
- Молчанов редакцийы кусы? Ахуыр фæцис? 
- Фæцис. Фæстæмæ æрбаздæхт. Бæрæг уыд - лæппуйы 
зонд ныззыгъуыммæтæ, цы кæнгæ йын у, уый бæлвырдæй 
нал зыдта, царды æцæгдзинад æм æххæстæй нал зынд, поэти- 
кон фæлгонцты аныгъуылд. Ныхас нын бацайдагъ партийы 
тыххæй, индивидуализмы тыххæй, сæрибарады тыххæй. 
Æмæ Молчанов загъта: «Сæрибарады коймæ кæддæриддæр 
мæ цæстытыл уад хæдбар æмæ хивæнд цæугæдон. Фæлæ 
ныр бамбæрстон, цæугæдон рæстæггай куы раивылы æмæ 
йæ былтæй куы акæлы, уæд йæ размæ цыдæриддæр раз- 
ыны, уыдон кæй ныффалгæрон кæны æмæ йæ хъæлæсы 
кæй ахæссы, уый. Зиан чи хæссы, ахæм сæрибарад мисха- 
лы аргъ дæр нæу. Сæрибарад хъуамæ уа раст фæдыл арæзт 
цæугæдон. Хъуамæ йæ размæ уа зæрдæдаргæ, фидар нысан. 
Прогресс. Æппæтон иумæйаг хорз цард» - ахæм уыдысты 
йæ хъуыдытæ. Зонгæ дæр æй нал бакодтон. 
Чермен йæ ныхас фæцис. 
Хохы фахсыл фæуырдыг кодтам, æрбаввахс стæм ног 
хъæумæ, уырдыгæй хъуысыд куыйты рæйын. Арв ныййирд. 
Æрмæст къæдзæхты алыварс зылдысты урс æврæгътæ. 
Чысыл раздæр фæпырх сты, æмæ се ’хсæнæй разынд 
Сæнайы цъупп, фæлурс-сырхбын, фæлурс-цъæх алæмæттаг 
æргъæу авг. Мæ хъуыдытæ уыдысты Молчановыл, цар- 
ды хабæрттæм бынтон ног цæстæй кæй акаст, ууыл, æмæ, 
хъæумæ куы бахæццæ стæм, уæд загътон: 
- Тæхуды, адæймаг бынтон сæрибар æмæ æххæст 
амондджын цавæр æууæлты вæййы, уый базон. 
Мæ ныхас кæронмæ нæ фæдæн. Хъæуы куыйтæ ныл 

г 
сæхи ныццавтой. Лæбурдтой махмæ дæр æмæ бæхтæм 
дæр, æмæ бæхтæ зæвæтдзæгъдæн самадтой. Стæй уæд 
иуварс фæзылдыстæм æмæ фахсыл цæуын байдыдтам. 
Фæндаг кодта къуындæгæй-къуындæгдæр, дæлиау кæмдæр 
комæй хъуысыд цæугæдоны хæл-хæл. Æрбахæццæ стæм 
тъæпæнгомау хæдзармæ. Йæ алыварс уыди дурæй амад 
быру, йæ сæрмæ та - зæронд хæцæн мæсыг. Хæдзар уыд 
фидары æнгæс. Æмæ Чермен загъта: 
- Нæхимæ стæм ныр. 
Уый уыдис йæ райгуырæн къæс, æрвылаз кæдæм 
здæхтис, уыцы цæргæсы ахстон. Хæдзармæ бахызтыстæм; 
незамантæй нырмæ дзы цы фæздæг фæцыдис, уымæй йæ 
къултæ сау адардтой. Къонайы рæхысыл уыд аг ауыгъд, арт 
æрмынæг. Къонайы цурæй сыстад æмæ нын æгасцуай за- 
гъта Чермены фыдыус. Асиныл нæлгоймæгты хæдзармæ 
схызтыстæм. Уым бадтысты Чермены фыд Хъазыбег 
æмæ йæ фыдыфыд Тъотъо, бынтондæр уыдысты, хохаг 
хъæурæбын кæуыл бамбæлдыстæм, уыцы зæронд лæджы 
халдих. Аивæй мæ цæст ахастон уатыл: фысдзæрмттæй 
æмбæрзт дыууæ сынтæджы, стъол æмæ къултыл ауыгъд 
уыдысты цалдæр аслам нывы, стæй иу къам бæзджынгомау 
фæлгæты. Къамы базыдтон мæ хæлары. 
- Мидхæсты куы хæцыдтæн, уæды заманы къам у, - за- 
гъта Чермен. 
Уыдис ыл æдбæрцытæ цухъхъа, хъатарайыл - дыууæ 
фæлтæры гилдзытæ, йæ уæхскыл - дыууæхстон, роныл - 
хъама, йæ риуыл - æддæгуæлæ дыууæ гæрзы. 
Гæрзытæй иуыл ауыгъд уыди бинокль. 
- Дыккаг гæрзыл та цы баст ис? 
- Хъыбыллæ... 
Изæрæй схызтыстæм хæдзары тъæпæн сæрмæ. Номæй 
сæ нæ зыдтон, фæлæ, фæйнæрдыгæй уæларвмæ чи фæцыд, 
уыцы къæдзæхтæм æмæ рæгътæм, уæрæх дæлвæзтæм 
акæсынæй диссагдæр ницы уыд. Бынмæ, хæхты аууонæй чи 
нытталынг, уыцы дæлвæзмæ куы акастæн, уæд мæ сæр ра- 
зылдис. 
Чермены фыд æууылдта тамако æмæ ницы дзырд- 
та. Йæ фыдыфыд бадт тымбылцъæгæй, йæ сæр уæхсчыты 
аныгъуылд æмæ уыд æрдæгфынæй тугдзых маргъы æнгæс. 
Цырддзастæй фæлгæсыд, хъулон-мулон рухсы фæстаг 
тæппытæ кæуыл хъазыдысты, уыцы къæдзæхтыл. 

г 
- Адæймаджы сæрибарады æмæ амонды æууæлтæ, - 
Чермены зæрдыл ногæй æрлæууыд, фæссихæртты хъæумæ, 
йæ хæдзармæ куы æрбахæстæг стæм, уæд æй цæмæй бафар- 
стон, уый. 
- Мæнмæ гæсгæ, мулкмæ чи бæллы, фыццаджыдæр 
ахæм адæймаг никуы уыдзæн амондджын... 
- Мулк æцæгдæр марг у, фыдбылыз йеддæмæ ницы 
хæссы, - тамако иу комы къулæй иннæмæ бассонгæйæ, 
Черменимæ сразы йæ фыд дæр. - Дадамæ уый тыххæй бирæ 
хабæрттæ разынид. Исты ма нын радзур, дада... Рагзаманты 
хабæрттæй. 
Мах зæрондмæ бакастыстæм. Бадтис æнцад, æдзæмæй, 
цыма йæ фырты ныхæстæ хъусгæ дæр нæ фæкодта, уыйау. 
Фæлæ йæ цæстытæ фертывтой - чи зоны, æмæ, йæ зæрдыл 
цы хабар æрбалæууыд, уымæй. Цыма йын æппындæр ницы 
уæлдай у, уый хуызæн афарста: 
- Мæ-гъа, цы уын радзурон? 
Дзуапмæ нал банхъæлмæ каст, афтæмæй йæ быны иу 
къах иннæуыл авæрдта, йæ урс зачъе адаудта æмæ дзурын 
райдыдта. 
Фысфосы аргъ адæймаджы 
тугæй куыд фыстой 
Хорз мæ цæмæй бамбарат, уый тыххæй. 
Ныртæккæ уын цы хабар радзурдзынæн, уым ныхас 
цæудзæн мæ фыдыл, мæ фыды æфсымæр Разденыл, стæй ме 
’фсымæрыл æмæ мæхиуыл. Ноджыдæр нæ кæддæры сыхаг 
Джеджелы-фыртыл, йæ лæппуйыл æмæ нæ хъæуы раздæры 
хицауыл. Мæн йеддæмæ сæ æгас ничиуал у. 
Мæ зæрдыл ма лæууы - дугъы архайыны бæрц куы 
рахъомыл дæн, уæд нæм æрбацыд нæ сыхаг Джеджелы- 
фырт æмæ мæ фыдæн загъта: 
- Хъус-ма, Мате, мæнæй нæма ферох, æхца нæ кæй да- 
рут, уый. Дæ фыдыфыд уæ хæдзары сæрмæ хæцæн мæсыг 
куы амадта, уæд æхцайæ схъуаг æмæ йын мæ фыдыфыд 
æфстау радта. Раджы уыдис уыцы хабар, хæсæн йæ иу хай 
бафыстат, йæ иннæ фидинагæй баззад. Æхцайæ батыхстæн, 
уый йеддæмæ сæ кой дæр не скодтаин. Кæнæ мын æхца ба- 
фид, кæнæ мын дæс æмæ ссæдз фысы радт. 

г 
Мæ фыд рамæсты: 
- Абырæг дæ æмæ абырæг, хурхылхæцæг! Æз æй хорз 
зонын: мæ фыдыфыд æфстауæн йæ иу хай æхцайæ бафыста, 
иннæйы хыгъдмæ та уын хос фæкарста. Уæд нæ цы домыс 
ауал азы фæстæ? 
Джеджелы-фырт уыди хъæздыг, æфсис ницæмæй зыдта. 
Мæгуырты стыгъта, иу хатт дзы æфстау чи райстаид, уый 
йæ дзæмбытæй нал фервæзтаид. Джеджелы-фырт загъта: 
- Хурхылхæцæг дæ фыдыфыд уыди! Уæ мыггаджы 
нæлгоймæгтæ хæхбæсты адæмы стыгътой. Мах та рагæй 
æрæгмæ дæр никæй хъыгдарæм, нæ сыгъдæг фæллойæ 
цæрæм. Бар дæхи... Кæд мын бафидай, уæд хорз. Куы нæ ба- 
фидай, уæд та уын уæ фыдæлты ингæныл гæды амардзынæн 
æмæ сын æй ныффæлдисдзынæн... Нæ фехъуыстон-иу ма 
зæгъ, Мате! 
Йæхæдæг ацыд. 
Мæ фыд цы кодтаид, уымæн ницыуал зыдта. Мах 
ын дзырдтам, ма бафид, зæгъгæ. Æмбарын ын кодтам, 
Джеджелы-фырт гæды ныффæлдисын кæй нæ бауæнддзæн, 
ахæм фæнд æм куы æрцæуа, уæд та æгас хъæубæсты цæсты 
кæй бафтдзæн æмæ йыл æлгъ кæй кæндзысты, уый. Фæлæ 
нæ фыд загъта: 
- Джеджелы-фырт цæйбæрц цъаммар у, уый уæвгæ дæр 
нæ зонут! Кæсдзыстут, кæд нæ ныффæлдиса гæды, - уыцы 
ныхæстæм нæ сæрыхъуын арц сбадт. 
- Йæ æфстау ын кæй бафыстам, уый куы зона, суанг уæд 
дæр? - бафарстам нæ фыды. 
Нæ фыд фыртæссæй æфсæнттæ кæнын байдыдта, уæвгæ 
та зыдта, хæс фыст кæй у, уый. 
- Æфстау фыст у. Суанг гыццыл лæппу куы уыдтæн, уæд 
фехъуыстон уыцы хабар. Фæлæ кæд, мыййаг, рæдигæ кæнын. 
Нæ зонын, нæ зонын. Æнхъæлут, хæцæн мæсыг саразыныл 
чысыл хæрдзтæ ис? Хъæубæсты мæсыгæй кæд къаддæр у, 
уæддæр ма йæм бакæсут, цас дур дзы ис, уымæ! Мæнгæн нæ 
баззад æмбисондæн: «Хъæуы пырхæнтæ иу мæсыг самайы- 
ны фаг дæр не сты, фæлæ мæсыджы пырхæнтæ æнæхъæн 
хъæу саразыны фаг сты». Джеджелы-фырт хуыснæг у æмæ 
йæ маст исдзæн. Нæ фыдæлты ингæнтыл гæды амара, уый 
бæсты йын фæлтау бафиддзынæн. 
- Ма йын фид, - дзырдтам нæ фыдæн, - хъæуыхицауæн 
фехъусын кæн хабар. 

г 
- Хъæуыхицау Джеджелы-фыртимæ æмдзæхдон у, - за- 
гъта нæ фыд. 
Æмæ бафыста, æмбис - æхцайæ, æмбис - фыстæй. 
Цасдæр рæстæджы фæстæ мæ фыды æфсымæр Разден 
бæхыл араст, æрмæст хæрдмæ цæуæн кæуыл уыд, уыцы 
къахвæндагыл. Куыд зонут, афтæмæй махмæ, хæхбæсты, 
къæдзæхты æхсæн ис, æрмæст хæрдмæ цæуын кæуыл 
æмбæлы, ахæм къахвæндæгтæ дæр. Алы хохагæн дæр 
зындгонд сты. Фæндæгтæн фæивддзаггæнæн нæй. Куы сæ 
фæивддзаг кæнай, уæд та адзалы къæсæрыл æрлæууæгау 
у, уымæн æмæ ахæм нарæг сты, æмæ дзы иу адæймагæн 
уæлæмæ, иннæмæн та дæлæмæ ацæуæн нæй, дыууæ 
барæджы дзы хæрхæмбæлд куы бауой, уæд дзы иуæн 
сæрсæфæны йеддæмæ бынат нæ разындзæн. 
Мæ фыды æфсымæр Разден æфцæджытыл араст 
Куырттаты коммæ æмæ дарддæр, Кæсæгмæ. Раджы кæддæр 
- зæронд адæм дæр æй æрмæст æрыхъусæггагæй зонынц, 
афтæ раджы - кæсæг хохæгты быдырмæ нæ уагътой. Иугæр 
чи ацыди, уыдонæй та алчидæр хъуамæ фидгæ кодтаид. 
Хъуамæ радтаид хорз кæрц, нымæт, стæй ноджы цæргæсы 
базыр. Цæргæсы сис уæды рæстæг фидар кодтой фатыл, 
растдæр куыд тахтаид, афтæ. Фæлæ, дам, ахæм æнамонд 
заман уыдис, æмæ сын нымæт дæр æмæ цæргæсы базыр 
дæр куы радтаис, уæддæр дæ бастыгътаиккой. Æз дæр ма 
æрыййæфтон, Кæсæгмæ цæуын тæссаг куы уыдис, уыцы 
рæстæджытæ. Разден балцы куы араст, уæд нымæт æмæ 
цæргæсы базыр фидын кæд нал хъуыдис, уæддæр уыд 
хъыримагæй, дамбацайæ æмæ хъамайæ ифтонг. 
Бæхы рохтæ суагъта, йæ размæ уыд къæдзæхы сынæг, 
йæ бынмæ - сæрсæфæн; куыддæр тигъыл фæзылд, афтæ йæ 
хъустыл ауад лыстæг фосы къæхты уынæр. 
Айнæджы тигъæй разындысты фыстæ. Цалдæр дзы 
фыртарстæй иуварс агæпп ластой, фæлæ кæдæм? Былæй 
асхъиудтой. Иннæтæ тæригъæддагæй уасыдысты. Фыййау 
ныккуыдта. 
Разден бæх фæурæдта. 
- Æнхъæлдæн, Джеджелаты фыййау дæ? - бафарста 
Разден. - Уыдоны дзуг сты? 
- Уæ, æрдиаггаг мæ сæр куыд фæцис! - кæуы фыййау. - 
Амардзысты мæ! 
- Ацы фæндагыл дæлæмæ хизыны зонд дæм куыд 
æрцыдис? Хохаг нæ дæ? Цæй, цы уыдзæн дарддæр? 

г 
Тарст æмæ æдылы фыстимæ алчи нæ сарæхсдзæн. Бæхы 
цурты ницы хуызы æрцæудзысты. Разден бæхæй æрхызт. 
Бæх хорз бæх уыди, хохаг уынгæг фæндæгтыл ахуыр. Йæ 
цыппар къахы дæр йæ быны бамбырд кодта æмæ хъавгæ 
фæстæмæ разылд. Мæ фыды æфсымæр Разден, рухс 
дзæнæты бадæд, йæ царды мидæг фыццаг хатт фехæлдта 
хæхбæсты æгъдау - хæрдмæ хизгæ кæуыл уыд, уыцы 
фæндагыл ацыд дæлæмæ. Æмæ цæй тыххэей, æнхъæлут? 
Джеджелаты фыстæ иууылдæр былæй цæмæй ма асхъиуд- 
таиккой, уый тыххæй. Кæсæгмæ хæццæ дæр нал ацис. 
Уыцы хабарæй цасдæр рæстæджы фæстæ мæ фыд 
ныхасæй æрбацыд æмæ загъта: 
- Разден! Мæ хъустыл куыд æрцыд, афтæмæй дыл 
Джеджелы-фырт тугтæ мысы. Иæ фыстæ былæй куы ахауд- 
той, уæд, дам, худæгæй бакъæцæл дæ æмæ фыййауыл хъæр 
кодтай: «Джеджелы-фыртæн зæгъ: дæ зæронд мæрдтæн 
дын сæ ныххæлар кодтон, уæддæр, дам, стонг æййафынц се 
’цæг дунейы». Афтæ уыд æцæгдæр? 
Раздены цæсгом хъулон афæлдæхт æмæ загъта: 
- Мæхи фыдæлтæ мын кадджын кæй сты, уымæ гæсгæ 
ме знаджы фыдæлты тæригъæды дæр нæ бацæудзынæн. 
Гæды ныхæстæ кæны Джеджелы-фырт. Фыййау дæр сайгæ 
кæны. Уый нæ, фæлæ ма хæхбæсты æгъдау дæр æрмæст, 
Джеджелы-фырты фыстæ иууылдæр цагъды цæмæй ма 
фæуой, уый тыххæй фехæлдтон. Мæ бон уыдис дарддæр 
цæуын, дзуг æнæхъæнæй дæр былæй куыд атахтаид, афтæ. 
Фæлæ йын уыцы фыдæнæн нæ бакодтон. Уæд мыл цæмæн 
тугтæ мысы? - диссаг у, Разден фырмæстæй куыд нæ атъæпп 
кодта, уый. 
Раст адæймаг уыди Разден. Ахæм æбуалгъы ми ницы 
хуызы бакодтаид. Стæй, дæ фыдæлтæ мæрдты бæстæйы 
стонгæй бадынц, зæгъгæ, уымæй карздæр фидис нæ уыд 
махмæ æмæ-иу ахæм фидисы тыххæй дыууæ мыггаджы 
фæтуджджын сты. 
Нæ фыд йæ хорз хæлæрттæй иумæ фæдзырдта æмæ йын 
бафæдзæхста: 
- Цæугæ Джеджелы-фыртмæ æмæ йын зæгъ, Разденыл 
тугтæ кæй мысы æмæ мæнг ныхæстæ кæй кæны. Кæцы 
фæндагыл æмбæлди, уыцы фæндагыл нæ цыди фыййау, 
фыстæ бæхæй фæтарстысты æмæ былæй ахаудтой. Зæронд 
мæрдты кой та Разденмæ уæвгæ дæр нæ уыди. 

г 
- Дæ бон ард бахæрын у? - бафарста сыхаг Раздены. - 
Хъаугъайы сыгъдæг цæсгомимæ куыд бацæуон, афтæ... 
Абоны хуызæн лæууы мæ зæрдыл: Разден куыдзмæ 
фæсидт хæдзармæ, йæ къæдзилæй йæ рацахста æмæ 
фыдæлтыккон ард бахордта: 
- Кæд мæнгæй исты зæгъын, уæд мæ фыдæлтæн мæрдты 
бæстæйы куыдзы фыд йеддæмæ хæринаг мацы уæд! 
Ахæм карз арды фæстæ, сыхаг, кæй зæгъын æй хъæуы, 
Разденыл баууæндыд. Фæлæ Джеджелы-фырты нæ бауыр- 
ныдта, састы бынаты баззайа, ууыл не сразы. 
Æмæ уæд Разден мæ фыдимæ бамбæрстой, Джеджелы- 
фырт кæй исдзæн йæ маст. Ома, йæ зæронд мæрдты тыххæй 
нæ. Зæронд мæрдты хабар кæнæ йæхæдæг æрæмысыд, кæнæ 
та фыййау фыртæссæй сæфсон кодта. Йæ маст фысты тыххæй 
истаид. Джеджелы-фырт уыд фырхъæздыгæй мæрддзæст, 
æрмæст йæ ис-йæ боныл уыд йæ сагъæс. Мах хæдзарæй 
æмæ мæсыгæй æддæмæ нал цыдыстæм, Джеджелатæ нæм 
хуымы кæнæ хохы куыннæ æрбалæбурдтаиккой, афтæ. 
Дуарæхгæдæй дзæвгар рæстæг фæбадтыстæм. Уый махæн 
стыр худинаг уыдис. Æппынфæстаг нæ фыд йæ къух ауыгъта 
æмæ загъта: 
- Æмбæхстæй цæмæн бадæм? Джеджелаты бон махæн 
ницы у, æгас хъæубæстæ дæр зонынц, Разден ард кæй ба- 
хордта, уый. 
Æртыккаг бон нæ фыд тыхамæлттæй æрцыд хохæй, 
йæ ных - хъæдгом. Бирæ туг дзы фæцыд, йæ къæхтыл ма 
тыххæй лæууыд, æрмæст ма сдзырдта: 
- Джеджелаты Ципка. 
Уый уыд Джеджелы-фырты лæппу. 
Мах - Разден, æз æмæ ме ’фсымæр - уайтагъд нæхи 
арæвдз кодтам, хæцæнгарз райстам. Фæлæ та нæ фыд йæ 
къух ауыгъта æмæ сабыргай сдзырдта: 
- Мæ маст исыны фæнд ма скæнут... Афтæмæй 
хъуыддагæн кæрон нал æрцæудзæн... Туджы аргъ... бадо- 
мут... 
Разден æндах райста æмæ хъæдгом сбарста. Уый фæстæ 
æндах фынгыл æрæвæрдта æмæ йыл мæнæуы нæмгуытæ 
æвæрын байдыдта. Иу нæмыг - дæргъмæ, иннæ - цæхгæрмæ, 
хъепсуртæ куыд нымадтой, афтæ. Абон дæр мæ нæма ферох 
- фынддæс нæмыджы бацыд æндахыл. Уыдонæн сæ дыууæ 
æртыккаг хайы уыдысты дæс. 

г 
- Дæс хъуджы бадомут... Æгъдаумæ гæсгæ афтæ 
æмбæлы... 
Фæлæ Джеджелы-фырт туджы аргъ нæ бафыста. 
Æмæ йын уæд мах дæр Ципкайы, йæ лæппуйы, уæнгхъуаг 
фæкодтам. 
Уæдæй фæстæмæ дыууæ мыггаджы æхсæн хæст бацай- 
дагъ. Джеджелатæ нæ фæдыл зылдысты. Фæлæ мах уынгмæ 
æхсæвыгон йеддæмæ нал цыдыстæм, бонæй та бадтыстæм 
мæсыджы. Уымæн æмæ йæ зыдтам - кæуыл фæхæст уыда- 
иккой, уый æгасæй нал баззадаид. 
Уыцы бæллæх бирæ рæстæг ахаста. Куыстытæ иууылдæр 
кодтой сылгоймæгтæ, уымæн æмæ сылгоймагæй туг нæ 
истæуыд. Сылгоймæгтæ та æппæтыл кæм æххæссыдаиккой. 
Хæдзар æдзæллагмæ цыди. 
Стæй уæд базыдтам, Джеджелатæ ныл куыд худынц æмæ 
адæмæн цы дзурынц, уый: «Кæсут уыцы хъæбатыртæм? 
Хорз куы тæрсынц...» Фæлæ мах дæр зыдтам, Джеджелатæн 
хъæубæсты хæлар адæм кæй нæй æмæ сын уыцы хабар 
худинаггаг кæй у, уый. Хъæубæсты æхсæн сæ чъындыйы 
кой хъуыстгонд уыди æмæ сæ уарзгæ дæр уый тыххæй нæ 
кодтой. Фæлæ уæддæр адæмæн цытæ дзырдта Джеджелы- 
фырт, уыдон махæн масты хос уыдысты. 
Æппынфæстаг Разден загъта: 
- Нæ мыггаг, Беджызаты мыггаг, æхсархъуаг никуы уыд. 
Йæхи Беджызатыл чи нымадта, уый йæ удæн никуы тарст. 
Æз сæ ницæмæй тæрсын. Цæуын! - Æмæ мæ фыдмæ разыл- 
ди: - Фыстæ хохы хизинаг сты. 
Æмæ ацыд. Æмæ хызта фос. Мах дæр нæ хæдзарæй 
цæуын райдыдтам æмæ нæ кæнинæгтæ кодтам. Æцæг 
æхсæвыгон мæ фыд æмæ ме ’фсымæримæ радыгай 
хъахъхъæдтам мæсыгæй. 
Ралæууыд сæрды æнтæф рæстæг. Æгæрстæмæй алы 
бон дæр цыдысты тæрккъæвдатæ. Иу хатт æмбисæхсæвмæ 
хæстæг æз мæсыгæй фæлгæсыдтæн алырдæм. Тыхджын 
къæвда рацыд, арвы æрттывдмæ-иу бæстæ бонау ныррухс. 
Æвиппайды хæхтырдыгæй мæ хъустыл ауад гæрах. Гæрах 
райхъуыст, Разден фыстæ кæм хызта, раст уыцырдыгæй. 
Уæтæры нын уыд дурæй æмæ хъæдæй конд халагъуд. 
Разден-иу æхсæв дæр баззадис уым. Æз уæтæрырдæм 
кæсын райдыдтон, фæлæ дзы дзæвгар рæстæг ницы зындис, 
æрмæст гыбар-гыбур кодта æмæ нæрыд арв. Стæй дзы уæд 

г 
мынæг рухс ссыгъд. Куыдфæстæмæ арт сыгъдис тынгæй- 
тынгдæр - цымæ цы уа? 
Æз бынмæ, хæдзармæ, ахъæр кодтон. Мæ фыд мæсыгмæ 
схызт. 
- 0, уыцырдыгæй хизы фос Разден. 
- Æмæ дзы арт та цæмæн ис? - бафарстон æз. 
- Кæд, мыййаг, йæхицæн скодта арт, - сдзырдта мæ 
фыд, фæлæ йæ хъæлæсыуагæй бæрæг уыд, зæрдæвæрæнтæ 
кæй кæны, уый. 
Уыцы къæдзæхтыл хъæд рагæй кæй нал ис, уый æз хорз 
зыдтон. Бонивайæнты араст стæм хохмæ. Фысты ссардтам 
лæгæты. Халагъудæй ма баззад æрмæст æртхутæг, куы йæ 
рафæйлыдтам, уæд дзы разынд æрдæгсыгъд мард. Уый уы- 
дис мæ фыды æфсымæр Разден. 
- Къæвда раздæр куы райдыдтаид, уæд арт ахуыссыда- 
ид. Æмæ уæд, Разден куыд фæмард, уый базыдтаиккам, - 
загътон æз. 
Хъуыддаг хъæуыхицауæн фехъусын кодтам. Уый загъта: 
- Де ’фсымæр, цымæ, сыгъдæг Елиайы зæрдæхудты 
цæмæй бацыдаид? Нæ йæ уыныс? Сыгъдæг Елиа йæм 
фæфыдæх æмæ йæ æрцавта. Мард баныгæнут. 
Æз мæхи нал баурæдтон: 
- Джеджелы-фырт æй амардта! Æз мæхæдæг фехъуы- 
стон гæрах! 
Хъæуыхицау Джеджелы-фыртмæ фæсидт: 
- Адæм дам-думтæ кæнынц. Ды, дам, амардтай 
Раздены! Стæй йæ уæд басыгътай, цыма йæ арв æрцавта, 
уый æфсонæй. 
Джеджелы-фырт мидбылты бахудт æмæ загъта: 
- Лæджы амарыны æмæ уый фæстæ сыгъдæг Елиамæ 
æхуысмæ фæсидыны бæрц хъару лæвæрд кæмæ ис, ахæм 
адæймаджы мæм равдис. Ау, хуыцау дæн æз, мыййаг? Мæнг 
дзурынц, ма сыл æууæнд. Æз æй нæ амардтон. Дысон нæ 
хæдзары уыдтæн. 
- Ард бахæр, - загъта йын хъæуыхицау. Æхсызгон ын 
уыд, Джеджелы-фырт ахæм дзырдарæхст кæй разынд, уый. 
Джеджелы-фырт йæ алыварс акæстытæ кодта. 
- Кæм ссарон куыдз йæ къæдзилыл ныххæцынмæ? 
Кæнæ хæрæг? Ард бахæрын мæ фæнды. 
- Акса, мæрдырох мыл куыд бацæцыд, - загъта 
хъæуыхицау. - Куыйтæ иууылдæр хохы сты. Иннæ хатт дын 
бахæрын кæндзынæн ард. 

г 
Джеджелы-фырт бахудт æмæ йæхи иуварс айста. 
- Сымах та... мард баныгæнут. 
Цы нæ бон уыди? Раздены ныгæнынмæ цæттæ кæнын 
райдыдтам. 
- Куыд æй ныгæндзыстæм? - бафарстам мæ фыды. - 
Кæм фæмард, уым æй баныгæнæм хохы, æви, нæ фыдæлтæ 
куыд ныгæдтой, афтæ, рагон æгъдаумæ гæсгæ? 
Дзæвгар рæстæг нæ бон бафидауын нæ уыд. 
Æппынфæстаг нæ фыд сразы, арвы цæфы нæ фыдæлтæ 
куыд ныгæдтой, Раздены афтæ баныгæныныл. Мæн дæр 
уый фæндыд, уæвгæ та æппындæр гуырысхо нæ кодтон, 
Разден æрвдзæф халагъуды кæй нæ амард, ууыл. Алкæмæн 
дæр дзырдтон: Раздены амардта Джеджелы-фырт, халагъу- 
дыл та арт сæндзæрста. 
Æрцæттæ кодтам уæрдон æмæ дзы мард сæвæрдтам. 
Уæрдоны баифтыгътам дыууæ сæгъы. 
Æгас хъæубæстæ дæр æрцыдысты мардмæ. Æрмæст 
Джеджелатæ сæ къæсæрæй дæр нæ ракастысты. Иууылдæр 
фæндараст загътам мардæн, стæй уæд, суанг йæ царды 
кæронмæ дæр чырыстон дин чи нæ райста, ахæм зæронд 
лæг уæлсынт æрлæууыд: 
- Разденмæ смæсты сыгъдæг Елиа. Хатыр дзы ракурæм 
Разденæн. Сыгъдæг Елиа нын нæ ныхас фехъусдзæн. Куырм 
кæфхъуындæр Руймоны рæхыстæй сбæтдзæн æмæ йæ 
мæрдты бæстæйæ раласдзæн. Зæдтæ æмæ йæ дауджытæ 
кæрдихтæ бакæндзысты. Нæ фыдæлты сыгъдæг удтæ йын 
йæ фыд фыцдзысты æмæ дзы минас кæндзысты, æмæ 
хъаймæты бон райгас уыдзысты. Семæ уыдзæн Разден 
дæр... 
Иууылдæр æрзоныгыл кодтам æмæ мæрддзыгой араст. 
Æз сæгъты аскъæрдтон æмæ бæллыдтæн æрмæст 
иунæг хъуыддагмæ - искуы Джеджелаты зæххыл цæмæй 
æрлæууой, уымæ. 
- Кæдæм сæ тæрыс? - сдзырдта мæм мæ фыд. 
- Джеджелаты хæдзары рæбынмæ цæмæй бацæуой, уый 
мæ фæнды, - мынæг хъæлæсæй йын дзуапп радтон æз. - 
Уадз æмæ Джеджелы-фырты цæстытыл йæ адзалы онг алы 
бон дæр уайа Разден. 
- Ма бакæн афтæ! - мæ цонгыл мын рахæцыд мæ фыд. 
- Ма бакæн афтæ, науæд нæ хъаугъайæн кæрон никуы 
уыдзæн. Иу бæллæх нын æгъгъæд фæуæд... 

г 
Мæсты кодтон мæ фыдмæ, фаг хъæддых кæй нæ лæууыд, 
уый тыххæй. Мæнæн мæ туг фыхти. Разы нæ уыдтæн. 
Раздены мæлæты фæстæ нæ хæдзарвæндаг йæ хотыхтæ 
æрæвæра æмæ туг исынæн кæрон скæна, ууыл. Уæлдай 
тынгдæр мæсты кодтон уымæн, æмæ мæ æнæгуырысхойæ 
уырныдта: Джеджелатæ Раздены туг ныккалдтой сæ зæронд 
мæрдты æфхæрды æмæ мыггаджы кады тыххæй нæ, фæлæ 
цалдæр фысы тыххæй. 
Уæдмæ сæгътæ æрлæууыдысты. Æрлæууыдысты, 
Раздены ингæн кæм ис, раст тæккæ уыцы ран. Раздены 
баныгæдтам. Алцыдæр бакодтам, æрвдзæфæй мар- 
ды æгъдæуттæ куыддæриддæр домынц, афтæ. Чырыны 
уæлхъус сау сæгъ аргæвстам, йæ царм ын бæрзонд ми- 
хыл байтыгътам. Уый фæстæ хæринаг скодтам, уыдис дзы 
уæхстытыл физонæг, бæгæны æмæ арахъхъ. 
Фæлæ æз æнцой нæ зыдтон. 
- Сыгъдæг Елиайы рæхысæй нæ фæмард Разден, - дзыр- 
дтон æз мæ хæлæрттæн. - Джеджелы-фырт æй амардта. 
Мæ ныхас æрцыд хъæуыхицауы хъусыл. Йæхи мæм 
хæстæг æрбайста æмæ загъта: 
- Дæ дзыхыл хæц, Тъотъо, дæ дзыхыл хæц æмæ дзæгъæл 
ныхас ма кæн. Джеджелы-фырт уыцы æхсæв йæ хæдзары 
уыд. Знон ард бахордта. 
Фæстæдæр куыд базыдтам, афтæмæй Джеджелы-фырт 
æртхъирæн кодта: «Фæцæудзынæн æмæ, кæдæм æмбæлы, 
уырдæм фехъусын кæндзынæн, мард муртакк æгъдæуттæм 
гæсгæ баныгæдтой, зæгъгæ. Ауал азы сæхи чырыстоныл ны- 
майынц, афтæмæй та муртакк динмæ гæсгæ цæрынц». Фæлæ 
йæ хъæуыхицау нæ бауагъта, йæхицæн дæр бафхæрынæй 
кæй тарст, уымæ гæсгæ. Йæ зæрдæ физонæг, бæгæны æмæ 
арахъхъ æрцагуырдта æмæ мардмæ дæр уымæн æрбацыд. 
Æппæт уыцы ныхæстæ мæ фыдмæ нымады дæр нæ уы- 
дысты æмæ загъта: 
- Сауджынтæ хæхбæстæм адæмыл аргъауынмæ куы 
æрбацыдысты, уæд алы нæлгоймагæн дæр лæвæрдтой 
хæдон, сылгоймагæн та - айдæн. Махмæ дæр æрбацыдысты, 
саргъуыдтой ныл, фæлæ нын хæдæттæ абон дæр нæма 
радтой. Сауджынтыл хъаст кæнынмæ губернатормæ 
куы ацыдыстæм, уæд æз мæхæдæг дæр минæвæрттимæ 
уыдтæн... Джеджелы-фырт фæлтау йæ дзыхыл хæцæд, мах 
чырыстæттæ стæм, æрмæст нæ зæронд æгъдæуттæ дæр 
нæма æппарæм. 

г 
Ууыл хъуыддаг ахицæн. 
Уæдæй нырмæ цард бынтондæр аивта. Джеджелаты 
мыггаг быныскъуыд фæцис, рын сыл сыстад æмæ дзы иу 
дæр нал баззад. Зæронд рæстæджытæ аивгъуыдтой. Мæнæ 
махæн дæр нæ мæсыг хæлы. 
Æрмæст иу хъуыддагæй раст кæй стут, ууыл сæттын. 
Кæддæр Джеджелы-фырт абон Джеджелы-фырт нал уаид. 
Йæхи зондæй искæдæм ахъуыдты уыдаид... Кæдæм, уый нæ 
зонын, уымæн æмæ йæ сымах тæрхондонмæ батардтаиккат. 
Уый раст у. 
Æнхъæлут, уый мæнмæ фаг фæкастаид? Сымахæн уæ 
туг бынтон æндæр у, рагон æгъдæуттæ уæ ферох сты, æмæ, 
уæ туджджын тæрхондоны куы æрлæууыдаид, уæд уын 
уый фаг уыдаид. Æз та йæ фагыл нæ нымайын. Мæ фыды 
æфсымæр Раздены ингæны цурты куы æрцæйцæуын, уæд 
абон дæр ма мæ туг рахсиды. Цалдæр фысы тыххæй хуыс- 
сы ингæны, йæ туг дæр ист нæу, афтæмæй! Фæлæ ингæны 
рæзты сымах куы æрцæйцæут, уæд, цавæр рæстæджытæ 
уыд, ууыл æгæрмæгуыр хъуыды дæр нæ акæнут. 
Зæронд йæ таурæгъ фæцис. 
Рухсы фæстаг тæппытæ æрмынæг сты суанг тæккæ 
бæрзонддæр къæдзæхыл дæр, нæ алыварс дуне цы уыд, 
уымæй ныгъуылын байдыдта изæрмилты сау æндæрджы. 
Арвы риу ныссыхырна кодтой æмæ дзы сыгъдысты 
æнæнымæц стъалытæ. 
Æхсæвы тар йæ хъæбысы æрбануæрста бæстæ 
æнæхъæнæй дæр - хæхтæ, дæлвæзтæ, хъæутæ. Ам абон 
дæр ма мыггаджы кадæй бæрзонддæр ницы ис, æрæджы 
дæр ма дзы йæ тыхы уыд туг исыны æгъдау, незаманты, 
фыдæлты-фыдæлты рæстæг чи сæвзæрдис, уыцы туг исы- 
ны æгъдау. Рæстæджытæ ивгæ цыдысты, фæлæ уæддæр 
мыггаджы æфхæрдæн тугæй йеддæмæ ныхсæн ницæмæй 
уыдис. Чермены фыдыфыды æфсымæр та бынтон æндæр 
хъуыддаджы тыххæй разындис нывондаг. 
Æз ныгуылæнырдæм акастæн. Уым, хæхты æмæ 
дæлвæзты æ^е, дард кæмдæр, ис мæ райгуырæн бæстæ. 
Уым сты нæ хæхтæ æмæ дæлвæзтæ, хъæутæ æмæ горæттæ, 
фабриктæ, быдыртæ æмæ хъæдтæ. Уым сты, иу уæлдæфæй 
кæимæ улæфын, мæлдзыджыты хуызæн йæ куысты чи 
аныгъуылд, мæ уыцы адæм. Æмбæрстгонд мын сты сæ 
цинтæ æмæ хъыгтæ, сæ хъысмæт, сæ удæнцой цард, сæ 
сагъæстæ æмæ уарзты хъынцъым. 

г 
Зæронды ныхæстæ ма кæд мæ хъустыл уадысты, 
уæддæр зæрдæйæ фæхæццæ дæн мæ райгуырæн хъæумæ. 
Мæ цæстытыл ауад, хъæубæстæ хуым куыд кæнынц, хор 
куыд æфснайынц, къæбæры охыл цы фыдæбон æвзарынц, 
уый. Алчидæр сæ йæхи хъары, йæ мыггаг цæмæй ма сы- 
скъуыйа, ууыл, алкæмæн дæр сæ йæ тох у иунæгæй, æххуыс 
æнхъæлмæ нæ кæсынц, æрмæст сæхæдæг сæ удыл нæ 
ауæрдынц, æмæ сын цæмæдæр гæсгæ тæригъæдæй мæ 
фæрстæ хæлдысты. Иу дзы мæ цæстытыл ауад уæлдай 
бæлвырддæрæй æмæ сдзырдтон: 
- Зæронды куыд бамбæрстон, афтæмæй Джеджелы- 
фырт уыдис хъæздыг. Бонджын та йæ кæнон никуы 
ныууадздзæн, йæ туг ахæм у. Фæлæ бынтон бæллæх та 
у, исбон кæмæ нæй, ахæм адæймаг мулкмæ бæллын куы 
байдайа, уæд уый. Кæд мæ таурæгъæй не сфæлмæцат, 
уæд уын иу ахæм адæймаджы хабар радзурдзынæн. Азым 
никæмæ хæссын, кæй тыххæй уын радзурынмæ хъавын, 
уый фыдæх никæмæ дардта, мæнмæ гæсгæ, æнамонд 
уыдис уымæн æмæ, хъæды халонау кæмæ бакъул кодта- 
ид, ахæм ын ничи разынд. Джеджелы-фырты хуызæттæй 
сымах фервæздзыстут, сæ уидаг сын сыскъуыдтат, æмæ, 
уыцы тох æнцон кæй нæ уыдаид, уый хорз æмбарын. 
Фæлæ, исбонмæ чи бæллы, уыдоны зондахаст аивын та 
цæйбæрц уæззаудæр уыдзæн? Адæмы æхсæн ног æмæ 
сыгъдæг ахастдзинæдтæ сæвæрын та цас зындæр уыдзæн, 
ныртæккæ бирæгътау кæрæдзийы кæм æхсынынц, уым 
æфсымæртæ куыд суой, афтæ. 
Дыккаг бон дæр та изæрæй дысоны хуызæн бадтыстæм 
уæлхæдзары. Цыдæр бæрæгбон уыдис æмæ нæхи хорз 
федтам ирон хæбизджынтæй. Чермены фыд сæнæй бай- 
дзаг кодта æвзист сыкъа, нуæзтой дзы æрмæст номы 
чындзæхсæвты. 
- Зноны ныхас дарддæр ахæццæ кæнæм, - загъта 
æнæнхъæлæджы Чермен æмæ мæнырдæм разылд. - 
Цæмæй мæ фарстай, уый мæ рох нæма у. Дада нын цы хабар 
ракодта, уый ахъаззаг разынд царды мидис бамбарынæн. 
Мулк, исбон кæмæ сты æмæ сыл кæрæф чи у, уыдон æдзух 
амондджын нæ разынынц, æфсарм сæм нал вæййы, хатыр 
никæмæнуал фæзонынц, схонæн сын ис æрмæстдæр иу 
номæй - гæбæр. Сæ цард зыгъуыммæ вæййы бынтон, сæ 
мулчы уацары бафтынц æнæхъæнæй дæр. Фæлæ махæн цы 

г 
нæ зæрды уыдис, уый бакодтам. Æмæ ныр ахуыр кæнæм 
цæрыныл, рухс дунемæ бынтон æндæр цæстæй кæсыныл. 
Нæ фæстæ чи рахъомыл уыдзæн, уыдон та махæй хуыздæр 
разындзысты. 
- Хуыздæр æмæ амондджындæр, - загътон æз. - 
Удыхъæдæй цас хъæздыгдæр уой, уыйас амондджындæр ра- 
зындзысты, хъыгдарæг сæ нæ уыдзæн. Æцæг хæлардзинад, 
æцæг уарзт циу, уый базондзысты. Уырнгæ дæр сæ нал 
кæндзæн, адæймаджы хъуыдытæ æрмæстдæр мулкыл, 
æхцайыл, æнæфсис хæлофыл куы уыдысты, кæддæр ахæм 
рæстæджытæ дæр кæй уыдис, уый. Талынг æмæ къуымых, 
æнамонд цард... Уырнгæ дæр сæ нæ кæндзæн... Фæлæ 
ардыгæй уæдмæ бирæ рæстæджытæ ис нырма. 
Исдуг ницыуал дзырдтам. 
Æвæццæгæн, алчидæр архайдта, адæм исбоныл сæхи 
куы нал хъардзысты, кæрæдзийы куы нал æфхæрдзысты 
æмæ сæ æнæхъуаджы цоппай æмæ удхар куы байрох 
уыдзæн, æцæг цардæй цæрын куы райдайдзысты, уыцы 
рæстæджытæ йæ цæстытыл ауайын кæныныл. 
Зæронд Тъотъо цæуылдæр цыма рамæсты, уыйау йæ 
мидбынаты базмæлыд, стæй уæд сыстад æмæ æдзæмæй 
ацыд. Мæ ныхас ын истæмæй фæхъыг уыдаид? Дуры 
хуызæн тызмæг æмæ мадзура уыд - йæ удыхъæд ын ра- 
хатын нæ фæрæзтон. Нæ цурæй куы рацыди, уæд кæртыл 
фæлгæсыныл схæцыд, куыдз йæ уæрджыты цурмæ бацыд 
æмæ йын зæронд йæ рагъ армæй æрсæрфта. Стæй уæд, 
йæ сæр рагæй кæмæн нал бахъуыд, уыцы хæцæн мæсыгмæ 
схызт æмæ хæхтыл йæ цæст ахаста. 
- Бонджынтæ нын нæ царм кæй стыгътой, уымæ 
гæстæ мæгуыр уыдыстæм, - загъта Чермены фыд. - Нæ 
бон куыд ницы уыдаид, афтæ нæм рухсы цъыртт нæ уа- 
гътой. Адæймаджы цардæй уæвгæ дæр нæ цардыстæм... Нæ 
фырæдылыйæ нæхицæн бирæ фыдбылызтæ æрхастам... 
Йæ зæрды цыдæр радзурын уыд, фæлæ æз мидхъын- 
цъымы бафтыдтæн æмæ сæ ракуырдтон, цæмæй мын бам- 
барын кæной, зæронды зæрдæ мыл цæй фæдыл фæхудт, 
уый. Зæрдæхсаинагæй дзы кæй ницы ис, уый мын бамбарын 
кодтой, æмæ Чермены фыд дзурын райдыдта. 

г 
Сагъæсайы рæстæг 
уарзондзинад куыд уæззау уаргъ 
уыдис, уый тыххæй 
Дадайæн йæ хъуыдытæ иууылдæр ивгъуыд дугимæ 
сты. Йæ азтæ йыл зынын байдыдтой. Стæй йыл уæвгæ 
дæр куыд нæ фæзыной, кæд æмæ сæдæйæ фæуæлдæр сты. 
Цæуыл сты йæ хъуыдытæ? Уæхæдæг æй куы фехъуыстат: 
Джеджелы-фыртæн йе стæгдар дæр нал баззад, йæ хъæстæ 
æнæхъæнæй дæр сыскъуыд, уæддæр зæрондæй рох нæу. 
Абоны хъуыддæгтæй йæ зæрдæмæ цæуы æрмæстдæр иунæг 
- Джеджелы-фыртæн тæрхон кæй рахастаиккам, уый. 
Æндæр райгонд ницæмæй у. Сымах, дам, хохæгтæ нал 
стут æмæ уæм мыггаджы кад нымады дæр нæу. Сымах, дам, 
хохмæ абырæг ацæуынмæ æмæ уæ маст райсынмæ дæр нал 
сарæхсиккат. Цард, дам, ахæм ссис - æгуыдзæг, фæлурс. 
Æрæджы мын афтæ зæгъы: мах тугæй æмæ ныфсæй уæм 
æппындæр ницыуал баззад. Æгæрмæгуыр хуыцауæн дæр 
нал кувут. Фыдæлты дин уæ байрох, ног диныл та ахуыр 
нæма систут. Мах та, дам, кæд аргъуыд уыдыстæм, уæддæр 
рагзаманты диныл фидар хæцыдыстæм. Сымахæй абон чи 
акæнид фыдæлты зарджытæ - цуанæтты бардуаг Æфсатийы 
зарæг, кæнæ, адæмыл донхæбуз чи бафтауы, уыцы Алардыйы 
зарæг? Адæмон кадæггæнджытæ - базандартæ - куынæгмæ 
æрцыдысты. Стæй цæмæн хъæуынц уæвгæ дæр? Абон 
иууылдæр кæнынц революцийы хъæбатыртæ Харебаты 
Исахъы, Дриаты Антъоны зарджытæ. Стæй ноджы æндæр 
хъайтарты зарджытæ, суанг уырыссаг хъæлдзæг зарджытæ 
дæр. Хъусыс - уырыссаг зарджытæ! Заргæ та сæ кæд код- 
той сывæллæттæ! Абырджыты рагон намыс уæ кæй бай- 
рох, уый мын зындгонд у; чи æрхъуыды кæндзæн Магкоты 
Татейы зарæг? Чи сарæхсдзæн Сагъæсайы уарзты зарæгæн 
æгæрмæгуыр йæ райдайæн азарынмæ? 
Æз ницы дзырдтон. Цы бындз фæхæцыдаид зæрондыл? 
Мах рæстæджы цытæ цæуы, уыдон бамбарынхъом нал у. 
Йæ рагон сыгъзæрин рæстæджытæ ингæнмæ фæхæсдзæн 
йемæ. Æз дæр ног дунейы кæд бирæтæ нал фендзынæн, 
уæддæр, ног цард кæй ралæууыд, уый зонын. Ног æмæ 
рæстзæрдæ цард. Зымæджы бонтæй иуы мæ хорз хæлары 
бабæрæг кодтон хæхбæсты. Кæм цæугæдæтты сæрты, кæм 

г 
астæумæ миты йæм куы бахæццæ дæн стыр фыдæбæттимæ, 
уæд мын загътой: «Нæ чындзы нын йæ тæккæ æвгъæддонæй 
æрбаййæфтай. Фаг дæ куы нæ бабуц кæнæм, мыййаг, уæд- 
иу хъаст ма ахæсс». Амæйразмæ куыд уыдис, уый дæр æмæ, 
ныр куыд у, уый дæр мæхи цæстæй федтон. Хæхбæсты 
знæт цæугæдæттыл æмæ астæумæ миты æвгъæддонмæ 
æрбалæгæрста сылгоймаг-гинеколог саргъы бæхыл. Бæ- 
хæй куыддæр агæпп ласта, афтæ йæ урс халат йæ уæлæ 
æрбакодта, æвгъæдмæ бауад æмæ йæ арынмæ æрцæттæ код- 
та. Сывæллоны цъæхахст куыддæр райхъуыст, куыддæр æй 
цынадтой æмæ батыхтой, афтæ сын загъта: «Æз уын куыд 
бафæдзæхстон, афтæ кæнут ныр алцыдæр. Мæн хохмæ но- 
джы рæбындæр цæуын хъæуы. Кокиты чындз дæр абон-рай- 
сом кæны. Куы ныййара, уæд уæм фæстæмæ фæзындзынæн». 
Сывæллонæн цы хъуыдис, уый сын ныууагъта, йæхæдæг йæ 
бæхы ныххоста, æмæ йын йæ фæд дæр нал федтам. 
Æппæт уыдæттæ мæ зæрдыл æрлæууыдысты, дада мын 
рагон рæстæджытæ мæ цæстмæ куы дардта æмæ уыдонмæ 
фæстæмæ аздæхынмæ куы сидтис, уæд. Рæстытæ дзырдта: 
кæддæрхъæуи-хъæузылдыстыкадæггæнджытæ,Сагъæсайы 
уарзты зарджытæ дæр кодтой. Фæлæ цард айдагъ зарæгæй 
нæ хицæн кæны. Сагъæса рæсугъд уыдис, æрмæст амонд- 
джын нæ разынди. Дæумæ куыддæр бакæсын, Чермен, афтæ 
мæ зæрдыл дæ мад æрбалæууы. Дæ хабæрттыл дын бæргæ 
цин кæнид, фæлæ йæ сау зæхх йæхирдыгæй фæкодта. Уæды 
заман нæ цард чысыл нывылдæр куы разындаид, уæд абон 
дæр ма немæ уаид. Дада ныр дæр ма хæстон мæсыджы 
сæрмæ схизы, хæхтыл фæлгæсы æмæ рагон рæстæджытæ 
мысы. Фæлæ уæды заман уарзонддзинад дæр сылгоймагæн 
уæззау уаргъ уыди. 
Дæ мадимæ Проны дæлвæзы кæйдæр чындзæхсæвы 
базонгæ дæн. Чызджыты æхсæнæй дидинæгау тæмæн 
калдта. Кæсгон кафт куы æрцагъта фæндыр, уæд 
бæлонау спæр-пæр кодта. Уæдæ цæй алæмæты зæлтæ 
азгъæлдта фæндырдзæгъдæг! Хорз ма йæ хъуыды кæнын 
- чындзæхсæвмæ бафтыдтæн зæронд куырæты, уæвгæ 
мыл ног дзаумайæ æппындæр ницы уыди. Фæлæ уæддæр 
хъазты астæумæ рагæпп ластон, цъилау æрзылдтæн 
чызджы алыварс, туг сæрмæ ныссæххæтт ласта, æмæ 
цæстыфæныкъуылдмæ хъама мæ дæндæгты æхсæн 
февзæрд, афтæмæй къахфындзтæ æрсагътон. 

г 
«Æрц-тох, Хъазыбег! Æрц-тох, Хъазыбег!» - хъæр код- 
той мæ зонгæтæ. Фæлæ мæнмæ ницы хъуысыд. Бæллыдтæн 
æрмæст иунæг хъуыддагмæ - цæмæй музыкæйæн кæрон 
макуы уа, æмæ фæндырдзæгъдæг йæ цæгъдын ныууадза, 
уый бæсты фæндыр базгъæлæнтæ уæд. 
Уый фæстæ Проны дæлвæзæй дарддæр никæдæмуал 
цыдтæн. Хатгай æмбæлдтæн Нинæйыл. Мæ хъынцъымы 
сæр йæ ныййарджытæ цæмæй бамбарой, ууыл бацархай- 
дтон. Йæ хæдзармæ мын фæндаг дæтты зæронд Гæбæрайы- 
фырт, уый мын куы фехъусын кодтой, суанг уæддæр ма мæ 
зæрдæ ницæуыл дардтон. Кæд махæй мæгуырдæр нæ уыди, 
уæлдæйттæ нæм никуы æрызади, уæддæр мæхи фæхъæддых 
кодтон æмæ сæм фæзындтæн мæ дæрдджын куырæты æмæ 
зæронд саргъыл. Æрмæст мæ хъама уыд рæсугъд æвзист 
фистон æмæ кæрддзæмимæ. Зæронд Гæбæрайы-фыртмæ, 
Нинæйы фыдмæ дæр, уæлдæйттæ нæ уыдис. Уымæн дæр 
уыдис мах хæдзары хуызæн рагон æдзæллаг уæладзыг 
хæдзар; бынæй, кæвдæсы фарсмæ, цардысты сылгоймæгтæ, 
уæладзыджы - нæлгоймæгтæ. Хæдзар уыд базилинаг, дыр- 
гъдон заууатмæ æрцыд, фæлæ уыдæттæ мæнмæ нымады 
дæр нæ уыдысты: хæдзары æмæ дыргъдоны тыххæй не 
’рбацыдтæн, фæлæ Нинæйы тыххæй! Æхсызгон дæр ма мын 
уыдис, мæ дæрдджын куырæтмæ мын нæ кæсдзысты æмæ 
рæвдздæр бафидаудзыстæм, зæгъгæ. Фæлæ фæрæдыдтæн. 
Æз куыд æнхъæлдтон, афтæ æнцондзырд нæ разынд 
Гæбæрайы-фырт. Мæ фыды хуызæн уымæ дæр æппæтæй 
уæлдæр æвæрд уыдысты хæхбæсты фыдæлтыккон намыс 
æмæ рагон æгъдæуттæ, иууылдæр сæ бæлвырдæй æххæст 
кодта. Уæладзыгмæ куы схызтæн, уæд æй баййæфтон дзаг 
сыкъаимæ, уыдис гæзæмæ нозтджын. Æгъау куыддæриддæр 
домдта, афтæ мын хиуылхæцгæ æгасцуай загъта. Æз хорзау 
нал фæдæн. Рагон фæткмæ гæсгæ мæ фæрсынтæ куы бай- 
дыдта, уæд фырæфсæрмæй цы фæуыдаин, уый бынтон нал 
зыдтон. 
- Уæ кæрты хæцæн мæсыг ис? 
- Ис. Мæ фыдыфыдыфыд æй самадта. 
- Уæ хæдзары фарсмæ фаджыс калд ис? 
-Ис! 
- Куырой уæм ис? 
-Ис. 
Сыкъайæ иу хуыпп скодта. Дзуаппытæй баз- 

г 
зад райгондæй. Сыкъа байдзаг кодта æмæ йæ мæнмæ 
æрбалæвæрдта. Æз дзы æрмæст мæ был атылдтон. Нозт 
мæ хъуыры нæ цыдис. Фæхъыг мын, йæхимæ цы нæй, 
уыдæттæй мæ кæй фæрсы, уый. Хинымæр ахъуыды кодтон: 
«Ау, нозтæй йæ сæр, йæ фат нал æмбара? Æмæ нæм мæсыг 
куы нæ уаид, фаджыс æмæ куырой куы нæ уаид, уæд мын 
Нинæйы нæ радтид?» Уыцы хъуыдытæ кæд мæ сæры зилду* 
самадтой, уæддæр, хохаджы царды фаджыс куыд ахсджиаг 
у, уый хорз зыдтон. Махмæ, хохы, афтæ у: иучысыл хуымы 
гæппæл дæм цæмæй уа, уый дæ куы фæнда, уæд æй хъæуы 
дурын æмбондæй æрæхгæн, стæй йыл уæд фаджыс ныккал 
æмæ йæм дæ хъус дар. Æнæ куыройæ дæр зын фæцæрæн 
у, уымæн æмæ, де скаст искæй куыроймæ куы уа, уæд дæ 
авналæнтæ иууыл дæхи бар нал уыдзысты. Мæ сагъæс уыд 
æрмæст Нинæйыл, Гæбæрайы-фырты фæлтау уынгæ дæр 
куы нæ фæкодтаин æмæ йын йæ ныхас дæр куы нæ фехъ- 
уыстаин. 
Куы бафидыдтам, уæд фæхъæлдзæгдæр. Мæ хъамайæ 
мын раппæлыд, мæ бæх цавæр у, уымæй мæ бафарста. 
Бæхыл хъазын зонын æви нæ, нæ хæдзармæ суадон хæстæг 
у æви нæ? 
- Цъай нæ тæккæ хæдзары фарсмæ ис, - дзуапп радтон 
æз. - Суадонмæ та дæлиау ныууайын хъæуы. Ис нæм фондз 
хъуджы... 
- Ууыл ма сагъæс кæн, - зæрдæ æвæрынмæ фæцис 
Гæбæрайы-фырт. - Иугæр ус куы ракурай, уæд дæ бинойнаг 
мæрдты бæстæйæ дæр æрбахæссæд дон, уый йæхи сагъæс 
у. Нинæ та цæмæ нæ арæхсы, ахæм нæй, зивæг нæ зоны. Ма 
тыхс, дæ фос дын дойныйæ нæ ныууадздзæн. 
Йæ ныхас æм, æвæццæгæн, æгæр æппæлой фæкаст æмæ 
ма йæм бафтыдта: 
- Нинæ алцыдæр зоны, æрмæст арахъхъ уадзынмæ нæ 
арæхсы. 
- Ницы кæны, - бахудтæн æз. - Цы дзы аразын 
арахъхъæй? 
Гæбæрайы-фырт фестъæлфыд. 
- Ау, уый та куыд? Аæг нæ дæ? Ирон нæ дæ? 
Æппынфæстаг Нинæмæ фæдзырдта, æмæ мын уæд 
фенцондæр. 
Цасдæр рæстæджы фæстæ чындзæхсæвмæ цæттæ 
кæнын райдыдтам. Уымæй зæрдæрухсдæр куыст уæвгæ та 
цы хъуамæ уа: рагон æгъдаумæ гæсгæ арахъхъ рауагътам, 

г 
бæгæны сфыхтам, фыстæ сæргæвстам æмæ физонджытæ 
æрцæттæ кодтам. Чындзæхсæв фыдæлты æгъдауыл ацыд. 
Бæхтæ куы сифтыгътам, нæ хæдзармæ цæуыныл куы 
ныллæууыдыстæм, уæд нæм къухылхæцæг фæсидт къонайы 
рæхысы цурмæ. 
- Хæрзбон зæгъ дæ къонайæн, - сдзырдта къухылхæцæг 
чындзмæ. 
Чындз, хæкъуырццæй кæугæйæ, хæрзбон загъта къо- 
найы бардуаг Бынатыхицауæн, хатыр дзы ракуырдта, йæ 
ныййарджыты хæдзарæй кæй цæуы, уый тыххæй æмæ йыл 
йæхи бафæдзæхста, фыдæх æм куыд нæ хæсса, афтæ. Нинæ 
ахæм зæрдиагæй куыдта, æмæ, куы рацæйхызтыстæм, уæд 
йæ дæларм бацæуын бахъуыд. Æппынфæстаг къухылхæцæг 
хъама æруагъта къонайы рæхысыл. Нинæ богъ-богъæй 
кæуын байдыдта, уымæн æмæ, хъамайы цæф цы амоны, уый 
æмбæрста: иумæйагæй йын ницыуал ис йæ фыды къонаимæ, 
фыдæлты Сафайы рæхысимæ. 
Нæхимæ куы æрбахæцæ стæм, уæд æй къухылхæцæг нæ 
къонайы алыварс æртæ хатты æрзилын кодта, Беджызаты 
бардуагыл æй бафæдзæхста. Нинæ рæхысмæ æрæвнæлдта, 
цыма йæ хъуырыл æртухынмæ хъавыд, уыйау, æмæ 
æрсабыр. Ныр æцæгдæр ссис мæ бинойнаг. 
Цардыстæм æмудæй, æнæнизæй. Йæ зилинæгты 
фылдæр хай йын æз кодтон, фæлæ-иу уæддæр куы бафæллад, 
уæд ын æххуыс кодтон сылгоймæгты куысты дæр. Хатгай 
мыл-иу мæ фыд худын байдыдта: 
- Дæ зонд бынтондæр ныззыгъуыммæ, Хъазыбег. Дæ 
хъама аппар æмæ куатæ бакæн дæ уæлæ, афтæ растдæр 
уыдзæн. Искуыдæр ма нæлгоймаг дондзау цыдис? Æз 
дæр дæ мады куыннæ уарзтаин, фæлæ йын йæ куыстытæ 
мæхимæ никуы истон. 
Фæлæ уыцы ныхæстæ мæнмæ нымады дæр нæ уыды- 
сты, æмæ замманайы æнæмастæй цардыстæм. 
Цыппар азы куы рацыди, уæд мæм иуахæмы мæ фыд 
дыргъдонмæ фæсидт æмæ мын уым загъта: 
- Фаг фæрæвдыдтат кæрæдзийы, Хъазыбег, ныр та 
сывæллæтты кой бакæнут. Хъуамæ уын афонмæ дыууæ- 
æртæ бацадаиккой. Алкæй хабар дæр афтæ у: сæ рæвдауæн 
бонтæ сабитыл сагъæсæй раивынц. 
Раст мын уымæй цалдæр боны раздæр Нинæ бамбарын 
кодта, рæхджы фыды ном хæссын байдайдзынæ, зæгъгæ, 
æмæ æз дæр мæ фыдæн ныфсджынæй дзуапп радтон: 

г 
- Афæдзы бонмæ дæр æнхъæлмæ кæсын нал 
бахъæудзæн, афтæ дæм дадайы номæй дзурын райдай- 
дзысты. 
Фæлæ, Чермен, дæ райгуырыны рæстæг куы ралæууыд, 
уæд дæ мад фыртæссæй цы фæцадаид, уый нал зыдта. 
- Куыд тæрсын, уый куы зонис, мæ уды гага, - дзырдта 
Нинæ. - Æнæхъæн хæдзары мæн йеддæмæ сылгоймаг нæй, 
хъæумæ дард у, чи мæм фæкæсдзæн, мæ афон куы æрцæуа, 
уæд. Тæрсгæ кæнын æмæ, нанайы цурмæ куы фæцæуин, 
уый мæ фæнды. 
Æз дын, Чермен, дæ мады бирæ уарзтон, фæлæ нæ 
хæдзары æгъдау дæр иннæ хæдзæрттæй уæлдай нæ уыдис. 
Никуы никæдæм афтыдтæн, никуы ницы федтон, зæронд 
æгъдæуттæм гæсгæ цардыстæм мах дæр. Æз ахъуыды код- 
тон: «Рæстытæ дзуры мæ бинойнаг, цы кæндзынæн, йæ 
афон куы æрцæуа, уæд?» Æмæ йæ хуындæджы арвыстон йæ 
мады хæдзармæ. 
Куыддæр бахæццæ стæм, афтæ арвмæ асинтæ амайын 
байдыдта. Мæхи цы фæкодтаин, уый нал зыдтон. 
- Цы чындæуа? - сзилахар дæн дыууæрдæм, йæ 
цъæхахст æмæ кæуынмæ мæхицæн бынтон нал ардтон бы- 
нат. - Цы чындæуа? Цæмæй йын феххуыс кæнон? 
Дохтыр, кæй зæгъын æй хъæуы, мæ фæсонæрхæджы 
дæр не ’рцыд. Дард кæмдæр уыдис, дохтыр кæмæн феххуыс 
кодта, уæды онг нæм иунæг ахæм сылгоймаг дæр нæма уыд. 
Устытæ цалынмæ æвгъæдимæ архайдтой хæдзары, 
уæдмæ мах, нæлгоймæгтæ, бадтыстæм кæрты æмæ мыл 
Гæбæрайы-фырт худæгæй мард. 
- Куыд дæм кæсын, афтæмæй Нинæйæ тыхстдæр та ды 
дæ, Хъазыбег. Лæппу дын ралæвар кæндзæн, ды та сæйгæ 
рынчын фæдæ. Худинаг дæм нæ кæсы? Йæ ус кæмæн фæары, 
уыцы лæгæн цы кæнгæ у, уый нæ зоныс? 
Раст уыцы рæстæг хæдзарæй ахæм цъæхахст райхъуыст, 
æмæ Нинæйы хъæлæс уæвгæ дæр нал базыдтон. Фæгæпп 
ластон æмæ дуарырдæм азгъордтон. Нæма бахæццæ дæн, 
афтæмæй йæ мад къæсæрæй рахызт. 
- Цы кодта? Цы йыл æрцыд? - сонтæй фæхъæр кодтон 
æз. 
- Мæгуырæг, зынæвгъæд у тынг. Устытæ йæ ерджены 
батыхтой. Куыд дзурынц, афтæмæй... 
Йæ ныхас кæронмæ нæ фæцис, афтæмæй цавæрдæр ус 
хæдзарæй рахъæр кодта: 

г 
- Гæрах кæн, Хъазыбег! Цал нæмыджы дæм ис, уал 
гæрахы фæкæн, Хъазыбег! 
Æмæ уæд Гæбæрайы-фырты хъыримаг мæ зæрдыл 
æрбалæууыд. Мæ зæрдыл ноджыдæр æрбалæууыд, ахæм 
рæстæг-иу гæрах куы сарæх, уый - амонын мын ницыуал 
хъуыд. 
Рудзынджы бын æрлæууыдтæн æмæ дамбацайæ æхсын 
райдыдтон, цы кæнæг дæн, уый нал æмбæрстон, афтæмæй. 
Зæронд Гæбæрайы-фырт хæдзармæ бацыд, топпимæ 
раздæхт æмæ йæ мæнмæ æрбалæвæрдта: 
- Мæнæ амæй æхс, йæ гæрах тынгдæр хъуысдзæн. 
Æз æхстон топпæй дæр æмæ дамбацайæ дæр. Гæрæхтæн 
сæ нысан уыд - фарны къах æрбавæр ацы дунемæ, мæ 
хъæбул. Ахæм талынг уыдыстæм уæды заман: хæдзары руд- 
зынджы бын гæрах кæнынæй уæлдай нæлгоймаджы бон 
ницæмæй баххуыс кæнын уыд арæг сылгоймагæн. 
Ахæм фыдæбæттимæ райгуырдтæ, хъæддых лæппу ра- 
зындтæ, рæзынтæ байдыдтай æмæ цасдæр рæстæджы фæстæ 
фыццаг хатт бабадтæ бæхыл. Дæ мад та уæдæй фæстæмæ йæ 
сæрæн нал ссис. Фæлмæнзæрдæ, куыстуарзаг сылгоймаг уы- 
дис, афтæмæй бирæ кусын нал фæрæзта. Кæд ма йæ хъуы- 
ды кæныс, уæд æй худгæ никуы федтаис. Æз æй куыд зонын, 
афтæмæй йæм, цас аккаг уыдис, уыйас хай не ’рхауд царды 
цинтæй. Йæ бон цæуын дæр зынтæй уыдис. 20-æм азы нæм 
гуырдзиаг меньшевиктæ куы æрбалæбурдтой, нæ хæдзæрттæ, 
нæ хъæутæ, нæ фос куы ныууагътам æмæ нæ Кавказы хохыл, 
хъæпæн миты æмæ цъититыл цæгатмæ лидзын куы бахъ- 
уыд, уæд дæ мад уыцы фыдæбæттæн нæ бафæрæзта. Иннæ 
зæрæдтимæ, сылгоймæгтимæ æмæ сабитимæ Леуахийы 
фæдæлдон. Уыцы хъизæмæртты фаг не ссис, хорз æй куы 
зоныс, йæ къахыл тыхамæлттæй кæй цыд, уый. Адзалы 
фæндагыл куы араст, уæд йæ фарсмæ нæ разындтæн æз, 
фæсчъылдымæй хъахъхъæдтам лидзæг адæмы, ды та къор- 
ды уыдтæ. Хохы куы бамбæхстаид, уæддæр æй ссардтаик- 
кой æмæ скарстаиккой. Гуырдзы æмæ Деникины хъазахъхъ 
æрратæй уæлдай нæ уыдысты уæды заман. 
Мæ ус æнæниз куы разындаид, уæд афæдзы æмбисы 
фæстæ цæгатæй æрыздæхтаид махимæ иумæ æмæ абон 
амондджын уаид. Дæуæн цард бæргæ радта, фæлæ йæхæдæг 
æдзардæй фесæфт. Нæ кæддæры мæгуыр æмæ талынг цар- 
ды аххосæй, нæ зæронд æдзух кæмæй æппæлы, уыцы рагон 
æгъдæутты тыххæй. 

г 
Уымæ гæсгæ æз абон зонын: кæддæр Сагъæсайы уарзты 
зарæг кодтой, фæлæ кæм уыдис уæды заман амонд, кæм 
фесæфт уарзондзинад? 
Хъæуæй-хъæумæ, комæй-коммæ чи зылдис, уыцы 
кадæггæнджытæ куынæгмæ æрцыдысты, æмæ Сагъæсайы 
уарзты зарæг абон уæвгæ дæр ничиуал кæны. 
Уый хыгъд, Чермен, дæ бинойнаг Гуга дæумæ куы мой 
кодта, уæд дæ йæ фыд хæцæн мæсыгæй, фаджысæй æмæ 
куыройæ уæвгæ дæр нæ бафарста. Лæппумæ куы æнхъæлмæ 
каст, уæд йæ цуры уыд дохтыр æмæ, дæхæдæг куыд зæгъыс, 
афтæмæй тæрсгæ дæр ницæмæй кодта. Сымах амондджын 
стут æмæ уын цот дæр хъуамæ бирæ уа. 
О, хæдæгай, уæ чысыл Тасолтан та цы мигæнæг у? 
Ардæм ма йæ рарвит, хохмæ, мæ зæрдæ уымæй уæд та кæд 
барухс уаид. 
Мæлæты дзæбæх æлхынцъбастæй сайдта иу хабар 
иннæйы. Æнхъæл дæр куыд нæ уыдыстæм, раст афтæ рау- 
адысты зæрдæйы фæндиаг. Ныхмæлæууæг Молчановы кой 
нæм куы рауад, уæд мæн базонын фæндыд, адæймаг сæрибар 
æмæ амондджын кæд æмæ цавæр æууæлты уыдзæн, уый. 
Кæд фæрсгæ бакодтон, уæддæр дзуапп ссарыныл мæ зæрдæ 
нæ дардтон... Куы нæма бафарстон, суанг мын абон дæр зын- 
дгонд уыд: айдагъ исбонмæ æмæ мулкмæ чи бæллы, уыцы 
хиуарзон æмæ мæрддзæст хъæздыг адæймаг йæхи дæр æмæ 
иннæты дæр æнæхай кæны, цинæфсæст царды, мидсæрибары 
æмæ амонды æууæл цы у, бирæ ахæм цыдæртæй. Фæлæ 
уыцы-иу рæстæг зыдтон: бæллæхты бæллæх - мулкмæ 
бæллиц - куы сыскъуынай, уæддæр адæм æваст нæма схорз 
уыдзысты. Фæндаг чи æрæхгæдта, уыцы дур иуварс куы ап- 
парай, уæддæр фæндаг йæхæдæг даргъ уыдзæн. 
Æмæ абон, æртыккаг изæр, уæлхæдзары нæ фæллад 
куы уагътам, уæд цæмæдæр гæсгæ æмбæрстон, хъуыддаг 
цæмæй сбæлвырд уа, уый тыххæй нæ ныхас кæй у кæронмæ 
ахæццæгæнинаг. 
Мæ цæстытыл ауад Чермены къам хуымæтæг фæлгæты, 
йæ æнахуыр дарæс, суанг йæ хъыбыллæ дæр. Мæ хъуыды- 
ты дардмæ фæцыдтæн æмæ фæстæмæ æрыздæхтæн, уылæн 
денджызы астæумæ куы аивыла æмæ фæстæмæ йæхи 
былгæронмæ куы сараза, уыйау. Чермен мæ уæд цæмæйдæр 
афарста, æмæ уыцы фарстæн дзуапп расайдта æнæхъæн 
изæры дæргъæн ныхас, æцæгæлон хъуыдытæн мæ сæры 
бынат нал баззад. 

г 
- Дæ зæрдæмæ цæуынц нæ хæхтæ? Ам цæрын дæ 
бафæндид? 
- Рæсугъд бæстæ уын ис - загътон æз, фæлæ йын йæ 
дыккаг фарстæн дзуапп нал радтон. 
Æмæ уæд Чермен мæ бæсты дзуапп дæттæгау дзурын 
райдыдта: 
- Хæсты фæстæ, хæхбæстæй куы ралыгъдаиккам, уæд 
нын хъуамæ æвæджиауы зæххытæ радтаиккой Кубаны æмæ 
Терчы дæлвæзты. Нæ бон уыд уым æрцæрын, фæлæ уæддæр 
мах фæстæмæ раздæхтыстæм. Сабырæй куы нæ æнтысти 
хъуыддаг, уæд нын раздæхыны бар цæмæй уа, ууыл тох са- 
мадтам. Æрхъуыды кодтой - Кубаны бæстæйы! Кæнæ Терчы 
дæлвæзы! Райгуырæн уæзæгыл сæ куыд хъуамæ банымадта- 
иккам? Ам куыд цæрæм, афтæ цæрын уым куыд бацадаид 
нæ бон? 
Йæ ныхас куыд зæрдæбын æмæ уæлтæмæн уыдис, уый 
мæм стыр диссаг фæкаст. 
Æз бæлвырдæй ницы зыдтон, хæсты фæстæ цытæ 
бавзæрстой, сæ райгуырæн хæхбæстæй куыд афтыдысты, 
уыдæттæн, æмæ дзы ракуырдтон, цæмæй мын биноныг рад- 
зура хабар. 
Уæлхæдзары тигъæй мидæгдæр рацыд, йæ зæрды уыд 
тымбылцъæгæй сбадын, фæлæ йæ къахы рыст срæхуыста 
æмæ дзы мæстджынæй сирвæзт: 
- Ацы æнæхайыры къах! 
Стæй уæд, куыд ницы йæ хъыгдара, афтæ æрбадт, йæ 
къах радаргъ кодта æмæ дзурын райдыдта. 
Ирон адæм сæ Фыдыбæстæйы 
сæраппонд куыд хæцыдысты 
Нæ ныхас райдайæм, хæхбæсты куы сæмбæлдыстæм, 
уыцы фыццаг бонæй. Уал азы фæстæ дæ ногæй кæй федтон, 
уый мæнæн уыдис стыр æхсызгон, мæ къахы саст дæр мæ 
байрох, бæхæй æргæпп ластон. Хъуыды ма йæ кæныс - ды 
мæ бафарстай: «Дæ къах риссы? Цæмæн схъæрзыдтæ? Нæ 
рæзты чи æрбаивгъуыдта, уыцы зæронды æрфгуытæ цæмæн 
фелхынцъ сты, мæстыйæ дæм цæмæн бакаст?» 
Нæ фыццаг фембæлды рæстæг мæ дзурын нæ фæндыд, 
мæ къах кæм æмæ цы хуызы асаст, уыдæтты тыххæй. Ныр 

г 
сæ радзурыны афон куы ралæууыд, уæд æй бамбæрстон, 
ныхас йæ сæрæй райдайгæ кæй у, уый. 
Мæ фыдмæ амæйразмæ уыд, мæ мад куыд фæмард, уыцы 
кой: куы лыгъдыстæм, уæд Стыр Леуахийы фæдæлдон. 
Цæмæн лыгъди? Кæмæй? Кæдæм? Нæ адæм иууылдæр 
цæмæн сыстадысты æмæ цæмæн лыгъдысты? Фыццаджы- 
фыццагдæр дын уыдæтты тыххæй хъуамæ радзурон. Уæдæ 
хъус: 
Дунеон хæст цалынмæ ахицæн, уæдмæ Хуссар Ирыстоны 
æгæрстæмæй иууылдæр уыд гуырдзиаг къниæзты, пъа- 
мещикты æмæ нæхимæ хъæздгуыты дæлбар. Хæст сын се 
’нцæйттæ куы нынкъуыста Кавказы фале, цæгаты, рево- 
люци куы анхъæвзта, уæд махмæ дæр ног рæстæджыты 
улæфт хæццæ кæнын байдыдта. Гуырдзыйы пъамещиктæ 
сæхи бафæдзæхстой меньшевиктыл, ног хицауад фæзынд. 
Дзырдтой адæмы тыххæй, сæрибары тыххæй, культурæйы 
тыххæй... Фæлæ уыдон æрмæст былдауæн ныхæстæ уыды- 
сты. Сæрибарад нын нæ радтой. Цы скъолатæ нæм уыдис, 
уыдон дæр ма сæхгæдтой. Зæрдæ цæмæйты бавæрдтой, 
уыдæттæй уынгæ ницы фæкодтам. 
Салдæттæ хæсты быдырæй здæхтысты сæ хæдзæрттæм. 
Уыдысты мæстджын æмæ хъуынтъыз. Фæндыдис сæ, цы 
хъизæмæрттæ бавзæрстой, уыдоны тыххæй сæ маст райсын. 
Рæстдзинадæн йæ кой дæр никæцæй уыд, царды хорзæхтæй 
зæрдæ чи æвæрдта, уыцы хицауад къæссавæлдæхт фæцис. 
Стонг адæм сыстын æмæ ныхкъуырд радтынæй хуыздæр 
хос нал зыдтой сæ сæрæн. Адæмы сызмæнтынæн та бирæ нæ 
хъуыд: гæвзыкмæ æрцыдысты, сæ фылдæр хæцæнгарз амал 
кодтой. Иу хъæу иннæйы фæдыл коммæ нал каст, пъамещик- 
ты тардтой, сæ зæххытæ сын истой. Хицауады уынаффæтæ 
нымады дæр никæмæуал уыдысты. Алы бон дæр ног хабар 
хъуысыд, куы кæм, куы кæм адæм кæй сыстадысты, уый 
тыххæй. Раст уыцы рæстæг æз æфсадæй сцæйцыдтæн. Мæ 
фæндаг кæуылты уыд, уыцы хъæутæм хъус-хъус хæццæ 
кодта: нæ барты сæрыл тох кæндзыстæм! Æгъдау сæвæрын 
хъæуы! Æвддæсæм азы хъалонтæ иууылдæр фидинаг сты 
хуымзæххыты æмæ хизæнуæтты тыххæй. Пъамещиктæн сæ 
зæххытæ фæстæмæ радтинаг сты! Тæрхондонмæ бадæттæм! 
Ахæм уыдысты хицауады уынаффæтæ. Цхинвалы комисса- 
рады кæрты федтон гæрзифтонг барджыты къорд. Уыдон 
къниæзтæ æмæ пъамещиктæ уыдысты (се ’хсæн базыдтон 

г 
Ерыстауты къниаз Мишæйы). Уыдис дзы, хъæутæм хъалон 
исынмæ йæхи чи æрцæттæ кодта, ахæм милиционертæ дæр. 
Адæм сызнæт сты. «Ахæм у, зæрдæ нын кæмæй 
æвæрдтой, уыцы сæрибарад? Ног хицауадыл райдианты 
тынг кæй бацин кодтам, уый тыххæй нын фидынц ахæм 
хуызы? Асайдтой нæ! Ницæмæн хъæуы мах ахæм хицау- 
ад!» Афтæ дзырдтой кусджытæ. Афтæ дзырдтой, хæсты 
быдырæй чи сыздæхт, уыцы салдæттæ. Афтæ дзырдта æгас 
Хуссар Ирыстон дæр. Æнхъæлмæ кастысты, гуырдзиаг про- 
летариат кæд сыстдзæн, уымæ, сыстынæввонг уыдысты мах 
адæм дæр. 
Уæрæсейæ сыздæхæг кусджытæ зылдысты хъæуи-хъæу, 
салдзеттæ цæттæ кодтой сармадзантæ. Адæм æмвæнд кæй 
нæ уыдысты, уымæ гæсгæ-иу сæ æнцонтæй бассæстой. 
1918 азы махыл æрцыд дыууæ стыр зианы. Фæцæф пар- 
тизанты хуыздæр командиртæй иу, зæхкусæг Харебаты 
Исахъ. Йæ райгуырæн хъæумæ йæ аластой æмæ уым амард. 
Мæ зæрдыл ма хорз лæууы, дада куыд мæсты кодта, уый: 
фæсивæдæй зæронд тохы зарджытæ ферох сты, чи ма 
акæндзæн Харебаты Исахъы хъæбатыр зарæг? Намысджын 
хæстон уыдис. Мæлгæ дæр хъæбатырæй акодта. 
Раст ныл уыцы мæй, июлы, æрцыд дыккаг уæззау 
цæф: тæккæ æхсарджындæр революционер Джиоты 
Хосройы æууæнкæй амардæуыд, изæрыгон йæ хæдзармæ 
куы æрбацæйцыд, уæд. Æнцад-æнцойæ хæхбæсты нарæг 
къахвæндагыл йæ сагъæсгæнæг усмæ куыд æрбаздæхы, уый 
дæ цæстытыл куы ауайа, уæд æнæ бафæрсгæ нæ уыдзынæ: 
цæй тыххæй йæ амардæуыд? Цæмæн æй багæрах кодтой 
тар хъæды? Ды йæ нæ зоныс, фæлæ дын æй æз зæгъдзынæн. 
Уымæн æмæ Джиоты Хосройы коймæ пъамещиктæ æмæ 
хъæздгуытæ æмризæджы рызтысты. Хосро архайдта суанг 
1905 азы революцийы. Уый тыххæй йæ æрцахстой, дыууæ 
азы фæбадт Тифлисы, стæй йын æрцауындзыны тæрхон 
рахастой. Уыцы тæрхон ын фæстæдæр раивтой цæрæнбон 
ахæстоны фæбадынæй. Дæс азы фæбадт Хосро Саратовы 
ахæстоны хъадамантимæ. Æнæхъæн дæс азы йæм 
фенхъæлмæ каст йæ ус хъизæмаргæнгæ. Æппынфæстаг 
суæгъд æмæ йæ фыдæлты бæстæмæ сыздæхт æвддæсæм 
азы. Иунæг минут дæр йæ фæллад не суагъта, афтæмæй 
суанг фыццаг бонæй фæстæмæ тохы сæргъы æрлæууыд. 
Афонмæ йе стæгдар дæр нал ис, зæгъгæ, цин чи кодта, уы- 

г 
дон дзы ноджы тынгдæр ризын байдыдтой. Хæсты быдыры 
йыл, мыййаг, нæ фæхæст сты. Хъæуы дæр æм йæ ныфс ничи 
бахаста, уымæн æмæ æгас хъæубæсты лæгтæ дæр Хосройы 
фарс ралæууыдаиккой. Æндæр хуызы дзы фервæзтысты: 
гадзрахатæй йæ амардтой. Гнелисы хъæумæ куы æрцæуис, 
уæд абон дæр ма Хосройы усы фенис сау даргæ, йæ мойы 
номыл æм баззад Хосройы æхсаргард - нæ сæрибарыл 
кæмæй тох кодта, уыцы номарæн хотых. 
Уæды заман тохгæнджыты æгæрмæгуыр сæ хæдзар 
бабæрæг кæнынмæ дæр не ’вдæлди. Æз æй мæхи цæстæй 
уыдтон, фронтæй чи здæхт æмæ адæмы чи змæста, уыдо- 
ны фæдыл куыд зылдысты, уый. Иууылдæр уыдыстæм 
æмхуызон æнæвдæлон. Адæм сæ сæр систой, рæзыдысты 
зæхкусджыты революцион организацитæ, фæсивæд 
æмбырд кодтой къордтæ-къордтæ. Бæстæ æнæхъæнæй дæр, 
Хъазыбеджы хохæй Къуары онг нал хъуыста ног хицауадмæ. 
Цыдис змæстытæ. Æрмæст бонджынтæ сусæгæй 
лæууыдысты, сæ сæрыл чи хæцыд, æмæ сæ дзыллæйы 
мастæй чи хызта, уыцы кусæндæтты фарс. Ранæй-рæтты ма 
меньшевиктæ хицауиуæг кодтой æргомæй. 
Нудæсæм азы уалдзæджы куыд сбæрæг, афтæмæй 
уавæр бынтон фæкарз, хицауад бамбæрста, хъаруйы 
фæрцы йеддæмæ йæ бон кæй ницыуал у, уый æмæ рарвы- 
ста æфхæрджыты фыццаг æрдонг. Æфсад зылдысты хъæуи- 
хъæу. Ахстой адæмы, æппæрстой сæ ахæстæттæм, мардтой 
сæ. 
Ранæй-рæтты арт сæндзæрстой, хæхбæсты чи зылд æмæ 
адæмы чи змæста, уыцы бæрнон кусджыты хæдзæрттыл. 
Æгас бæстæ тыхмийы бын фæцис. 
Фæззæджы æд хотыхтæ сыстадысты Дзауы дæлвæзы 
адæм. Йæ хæдуæлвæд хицауад рарвыста æфхæрджыты 
дыккаг æрдонг. Цы уыдис нæ бон? Нæ сыстад урæд æрцыд 
Тифлисы уынаффæдоны бардзырдмæ гæсгæ, уымæн æмæ 
нæм æгас Хуссар Ирыстон бахъахъхъæныны фаг тыхтæ нæ 
уыдис. Партизанты æмæ зæхкусджыты сæ хæдзæрттæм ау- 
агътам. Бæрнон кусджытæй немæ ничи уыд. Меньшевиктæ 
размæ куы бырстой æмæ хуыздæр хос куы нал баззад, 
уæд Кавказы бæрзонддæр хæхты æфцæджытыл цæгатмæ, 
уæдмæ Советтæ кæм сарæзтой, уырдæм хизын байдыдтам 
æмæ уырдыгæй дарддæр кодтам сусæг куыст. Æбуалгъы 
фæндагыл бахъуыд цæуын. Хылдыстæм хъæпæн миты, 

г 
дæлгоммæ хуыссын-иу бахъуыд къæдзæхрæбынты; 
мит чысылдæр куы фæцагайай, уæд зæйы бын цы са- 
хат фæуыдзынæ кæнæ дæ лæсæн сæрсæфæнмæ кæд 
фæхæсдзæн, уый бæрæг нæ уыд. Хъуызгæ цыдыстæм иу 
хъæуæй иннæмæ, урсгвардионтæ нæ куыннæ бафиппай- 
дтаиккой, афтæ; цыдыстæм санчъехгай, бастдзинæдтæ 
аразæм, алы хъæуты махимæ æмхуызон зондахастыл 
лæуд чи уыд, уыцы æмбæлттимæ, ныфс сын æвæрдтам, 
састы бынаты рæстæгмæ кæй баззадыстæм, уымæй, нæ 
хъарутæ кæй æмбырд кæнæм æмæ цасдæр рæстæджы 
фæстæ кæронбæттæн ныббырстмæ кæй фæзындзыстæм, 
уый тыххæй. Фæлæ уæддæр адæм уыдтой, размæ бырсыны 
бæсты фæстæмæ кæй цæуæм, уый æмæ, махимæ разы чи 
нæ уыдис, уыдон сæ дзæмбытæ февдыстой, æнахуыр ныф- 
сджын систы. 
Æппæт рæтты дæр лæууыдысты урсæфсæддонтæ æмæ 
меньшевиктæ. Банхъæлæн уыд, æмæ, сæ ныфс кæмæн 
асаст, тас кæй бацыд æмæ алы сæрибар ныхасы тыххæй 
дæр æфхæрд чи баййæфта, уыцы адæм сæ сæр никуыуал 
сдардзысты. Фæлæ уæддæр мах фæстæмæ здæхтыстæм, 
æмæ адæмыл зылдыстæм, хицæн хъæутæ æмæ æнæхъæн 
Хуссар Иры бæстæ разæнгард кодтам, арæзтам партизан- 
ты ног æмæ ног къордтæ, иумæйаг разамынд сын цæмæй 
уа, ууыл архайдтам. Зынтæй æфтыд уый къухы. Æмæ 1920 
азы уалдзæджы, нæ Ирыстон æнæхъæнæй дæр ссæст у, 
зæгъгæ, куы банымадтой меньшевиктæ æмæ дзы æрмæст 
чысыл гарнизонтæ куы ныууагътой, уæд мах дзыллæтæм 
ногæй фæсидтыстæм гæрзифтонгæй сыстынмæ. Рæстæг йæ 
тæккæ афоныл равзæрстам: сыстад райдыдта алы рæтты, 
меньшевиктæ сæхи цæттæ кодтой æфцæг байсынмæ æмæ 
Кавказыл алæгæрдынмæ, уымæ гæсгæ хъуыдис батагъд 
кæнын. 
Партизантæ бырстой уæлхохы хъæутæй хуссармæ, 
дæлвæзты кæрæдзиимæ иу кодтой æмæ дзы арæзт цы- 
дис стыр иугæндтæ, ссæндгæ ацыдысты фыдгулы 
лæмæгъ гарнизонтæ. Знагæн йæ бон ныхмæ лæууын нал 
уыд. Хицауад бамбæрста, æрмæст рæстæг рамбулыны 
фæрцы кæй фервæздзæн, уый. Бафидауыны тыххæй нæм 
æрбарвыста делегаттæ. Уыдон нын зæрдæ æвæрдтой, дзыр- 
дтой, мах, дам, иууылдæр - гуырдзиæгтæ æмæ ирæттæ 
- æфсымæртæ стæм æмæ афтæ дарддæр. Мах сын дзуапп 

г 
лæвæрдтам: «Мах гуырдзиаг адæмы ныхмæ нæ хæцæм. Мах 
хæцæм гуырдзиаг æмæ ирон реакциимæ». 
Нæ ныббырст уыдис тынг домбай. Сыстад æгас Хуссар 
Ирыстон. Тугкалæн хæстыты фæстæ майы райдайæны ба- 
цахстам Цхинвал æмæ расидтыстæм советон хицауад. Фæлæ 
меньшевиктæ дæр уæдмæ сæ че^мы æрцыдысты. Уайтагъд 
сæ хъарутæ æрбамбырд кодтой æмæ нæм цыппæрæм бон 
ныббырстой. Гуырдзыстоны пролетариат сыстдзæн æви 
нæ? Иумæйаг знаджы хъарутæ фæлæмæгъдæр кæндзæн æви 
нæ? Уыцы хъуыды сыстæг адæммæ уыд, суанг нæ фæстæмæ 
цæуын куы бахъуыд, уæд дæр. Фæлæ нын дзуапдæттæг нæ 
фæцис. Уæд цытæ уыдис, уыдонæн радзурæн дæр нæй. Мах 
ныууадзын бахъуыд иу хъæу иннæйы фæдыл, иу ком иннæйы 
фæдыл. Адæм сæ ис, сæ бон æнæхъæнæй дæр ныууагътой, 
афтæмæй сæ лидзын бахъуыд, мах та сæ хъахъхъæдтам 
чъылдымырдыгæй. Нæ фæдыл æфсад æмæ меныпевиктæ 
бацахстой Хуссар Ирыстон, нæ фос нын скъæрдтой, нæ 
хæдзæрттæ нын стыгътой, куы ницæуыл-иу фæхæст сты, 
уæд та-иу æнæхъæн хъæуыл арт сæндзæрстой. 
Уæдмæ ныл цæй æбуалгъы рæстæг скодта! Фæндæгтыл 
азмæлын нал уыд, адæм стыгуыр сты уынгæг надвæдтыл, 
уалдзыгон ивылд дæттæ гуылфæнтæй лæбурдтой, кал- 
дысты сæ былтæй. Пацъадоныл æмæ Стыр Леуахийыл 
мæнгæфсон хидтæм куы бахæццæ стæм, уыцы бон мæ ни- 
куы ферох уыдзæн. Адæм лыгъдысты, кæмæн цы йæ бон 
уыдис, уый йемæ райста, афтæмæй, сæ разæй скъæрдтой 
сæ фос, уыцы æмгуылфæй хидтæм куы бакалдысты, уæд 
сæ быны ныттыдтой æмæ цæхгæрмæ хизын бахъуыд 
абухгæ знæт цæугæдæттыл. Цæйбæрц зæрæдтæ фесæфт 
уым! Цæйбæрц сылгоймæгтæ æмæ сабитæ! Уым фæмард 
тæригъæддаг мардæй мæ рынчын мад дæр. Йæ бон цæуын 
дæр зынтæй уыд, афтæмæй йæ лидзын бахъуыд. Дардмæ нæ 
фæхæццæ иунæгæй: дада кæмдæр хæхбæсты схæтæнхуаг, 
мæ фыд лидзæг адæмы хъахъхъæдта, чъылдымырдыгæй чи 
лæбурдта, уыдонæй, мæн та мæ къордимæ сæ разæй ахастой 
меныиевиктæ. Уæд куыд хъуамæ ахызтаид нæ рынчын мад 
æвæгæсæгæй гуылфгæнгæ Леуахийы сæрты? Дон æй кæдæм 
фæласта, уый бæрæг дæр нæу, ничиуал æй федта махæй. 
Ахæм æбуалгъ рæстæг уæды онг никуы скодта нæ 
адæмыл. Дзыллæ æнæхъæнæй дæр сæнкъуысыдысты æмæ 
афтидармæй лыгъдысты Кавказы иу кæронæй иннæмæ, 

г 
гæвзыккæй æмæ удаистæй, хохаг фæхстыл сæ ных сарæзтой 
хæрдмæ, къæдзæхтæм, æфцæгмæ. Рæтæгæй-рæстæгмæ-иу 
сулæфынмæ куы æрлæууыдысты, уæд дзыназын, кæуын æмæ 
æлгъитын йеддæмæ ницы хъуысыд. Майы райдзаст æмæ 
хъарм бонты нæм дзæбæх зындис Хуссар Ирыстон æгасæй 
дæр, фæздæджы бын фæцис, изæрыгæтты та уыдтам пиллон 
æртытæ: сыгъдысты нæ хъæутæ. Нæ мæгуыр къæстыл нын 
зынг суагътой, æмæ уыцы рухсмæ уыдтам нæ развæндаг. 
Сыгъдис бæстæ æнæхъæнæй дæр. Иннæ кæмттæй æмæ 
дæлвæзтæй, меныиевиктæ сæ разæй кæй ахастой, уыцы 
партизантæй хъуысыд зæрдæмæгуыргæнæн хабæрттæ. 
«Гæрзифтонг къордты бон нæу урсыты размæбырст бау- 
ромын! Къæбæр нæм нæй! Цæрæм айдагъ сырды фыдæй! 
Æййафæм стонг! Нæ хæцæн æрмæг фæвæййы!» Фæлæ 
æххуыс никæцæй зынд. Бахъуыдис лидзын. 
Нæ адæм æфцæджытыл цæгатмæ куы ахызтысты, 
уæд нæ зæрды уыдис, чи ма баззад, уыцы гæрзифтонг 
хæйттæ æрбамбырд кæнын æмæ фæстаг хъазуатон хæсты 
бацæуын. Фæлæ раст уыцы рæстæг хъус-хъус ацыд ха- 
бар: цæгатырдыгæй кулактæ æмæ сæркъуыртæ лæбурынц 
лигъдæттæм, хохы сæрты семæ цы муртæ фæхастой, уыдон 
сын стигъынц, чызджыты скъæфынц, зæрæдты марынц, 
фос тæрынц. Кæд, дам, цæфæй нæ мæлыс, уæд дын уый та 
- рæхуыст. Нæ партизанты къорд хæлын байдыдта - лæгтæ 
цæгатмæ фæлыгъдысты сæ устытæн æмæ сывæллæттæн 
æххуысмæ. 
Цы хъуамæ кодтаиккам? Цы хъуамæ кодтаид, æз дæр 
кæм хæцыдтæн, Санахъоты Матейы уыцы чысыл къорд? 
Армыдзаг йеддæмæ нал уыдыстæм. Урсытæ нæ æлхъывтой 
Ручъы æфцæджырдæм, æмбæхстыстæм къæдзæхты æмæ 
дурты аууон. Нæ бынмæ, Ручъыхъæуы, æмбырд кæнын 
райдыдтой знаджы æфсæдтæ. Уыдис дзы фондз мин сал- 
даты бæрц. Федтой нæ æви нæма? Нæ фæдыл нын фистæг 
æфсæддонты къорд рарвитдзысты æви нæ? Сармадзантæй 
æнæрынцойæ æхстой, мах нæ фæндаг кæдæм дардтам, 
уырдæм - Ручъы æфцæгмæ. Нæ фæндаг нын æрæхгæнынмæ 
кæй хъавыдысты, уый бæрæг уыди. 
Тæккæ æфцæгрæбын къæдзæхы аууон æрлæууыдыстæм. 
Командир бардзырд радта: «Пæррæстаты Тембол ацæуæд 
сгарынмæ! Кæд нын нæ фæдыл фистæджыты рарвыстой, 
уæд фæстаг хæсты бацæудзыстæм! Рæвдздæр!» 

г 
Тембол йæ гуыбыныцъарыл ахылд къæдзæхдурты æхсæн, 
къахвæндаг æм куыд зындаид, афтæ. Тынг æнамонд бынат 
уыдис: Темболæн йæ бон уыдис дурты аууон æмбæхсын æмæ 
уырдыгæй фыдгулы æхсын, фæлæ знагæн дæр раст афтæ 
уыд йæ бон нæ чъылдыммæ æмбæхсын æмæ уырдыгæй нык- 
калын. Тембол уайтагъд дзагъырдзастæй æрбаздæхт æмæ 
мынæг хъæлæсæй сдзырдта: «Не ’хсæн сæдæ санчъехы дæр 
нæ уыдзæн». Мате, нæ командир, уайтагъд бамбæрста, цы 
уавæры бахаудыстæм, уый: нæ фæйнæ фарс - сæрсæфæн 
къардиутæ, нæ размæ - æфцæг, нæ чъылдыммæ та - ур- 
сгвардионты къорд. «Æгасæй нæхи радтыны бæсты фæлтау 
ам цагъды фæуыдзыстæм», - скарста Мате. 
Къахвæндаг нæм дзæбæх кæцæй зындаид, ахæм 
бынат ссардтам æмæ дæлгоммæ ныххуыссыдыстæм. 
Урсгвардионтæ ныххал сты кæрæдзийы фæдыл. 
«Фендзысты нæ...» - бахъынцъым кодта нæ адæмæй чидæр, 
бæрæг уыд, кæй фæтарсти, уый. Фæлæ йыл Санахъоты 
Мате фæтъæлланг ласта æмæ бардзырд радта: «Цæвут 
сæ!» Æнæнхъæлæджы фыццаг æмæхстæн урсгвардионтæй 
цалдæр фæхъуыд, схъомпал сты. Уæд Гасситы Бызе 
ныхъхъæр ласта: «Фæлидзынц! Цæвут сæ!» Йæ хъæрмæ 
пъæззыйæ цыма фервæзтыстæм, уыйау фæгæппытæ ластам 
æмæ сæ æхсын байдыдтам. Урсытæн æцæгæйдæр сæ сæр 
сæ кой ссис. Нæ фæстаг нæмгуытыл дæр нæ бацауæрстам. 
Топпыты гæрæхтæ банцадысты. Ныр нын фæцис исдуг 
сулæфыны фадат. Пæррæстаты Темболæн фæцæф йæ сæр. 
Йæ хъæдгом ын цæмæй æрæнхъæвзтаиккам, уый нæм нæ 
уыдис, æрмæст ын æй бабастам æмæ, дойныйæ мæлгæйæ, 
стонгæй æмæ мæрдвæлладæй æнхъæлмæ кæсын байдыд- 
там, кæд æризæр уыдзæн, уымæ. 
Сармадзантæ ма нæ иуцасдæр фæгæрах кодтой, стæй 
уæд ныхъхъус сты. Уыдис талынг, арв ныййирд. Дæс сахатмæ 
хæстæг цæлхыдзаг мæй стылди. Ручъы æфцæгмæ араст 
стæм æмæ уым æрæнцадыстæм. Дæле баззад нæ Ирыстон, 
нæ райгуырæн бæстæ, нæ зæрды йæ уыдис ссæрибар кæнын, 
афтæмæй дзы нæхи лидзын бахъуыд. Дæле, дæлвæзты, 
æнæнцой артæй сыгъдысты хъæутæ, арты æмæ фæздæджы 
пихылæйттæ уæларвмæ фæцыдысты хуыцауæй хатыр 
курæг къухтау. Уыцы мæгуыр æмæ тæригъæддагæй баззад 
йæ фæлгонц нæ зæрдæты... 
«Цал боны нæм уыдис советон хицаудзинад?» - бафар- 

г 
ста Гасситы Бызе, æфцæгæй цæгатырдаем куы фæуырдыг 
кодтам, уæд. «Æхсæрдæс боны!» Фæстæмæ ноджыдæр ма 
иу хатт акастыстæм æмæ Санахъоты Мате загъта: «Мах æй 
ногæй сæвæрдзыстæм! Нырма нæм уыдзæн советон хица- 
удзинад!» 
Уыцы фыдрæстæг æгасæппæтæй афæдз дæр нæ аха- 
ста. Адæм хохы цъассытæм сæхи айстой, сæ ис, сæ бонæй 
сæм æппындæр ницыуал баззад, уыдысты бæгънæг æмæ 
стонг, халерæй æмæ тифæй цагъды фесты. Зæрæдтæ, 
сылгоймæгтæ æмæ сывæллæттæ халагъудты цалынмæ удхар 
кодтой, уæдмæ мах, кæстæртæ, Кубаны æмæ Бургъустаны 
хæцыдыстæм, советон хицаудзинад цæгаты æвæрд куыд 
æрцыдаид, афтæ. Нæ рæнхъытæ куынæгмæ æрцыдысты. 
Нæ бинонты хъысмæты тыххæй нæм цы сау хабæрттæ 
хъуысыд, уыдонæй зæрдæмæ рухсы цъыртт нал калди. 
Фæлæ уæддæр сæттын нæ бакуымдтам. 
Бафæрæзтам 1921 азы февралы онг, Гуырдзиаг мыгуыртæ 
кæй сыстадысты, уыцы хабар куы фехъуыстам, уæд та 
нæхиуыл схæцыдыстæм. Рады бон нын кæй ралæууыд, уый 
бамбæрстам. Февралы кæрон ногæй размæ бырсын райдыд- 
там. Æвирхъауы стæр уыдис уый Кавказы сæрты. Февралæй 
фыддæр рæстæг никуы вæййы хæхбæсты. Цъититæ, зæйтæ, 
миттымыгътæ, уаддымгæтæ. Фæлæ уæддæр мах æфцæгыл 
ахызтыстæм æд хотыхтæ; пулеметтæ æмæ хæцæн æрмæг 
хайгай бакодтам, афтæмæй сæ фæхастам. Сгарджытæ 
фехъусын кодтой: Сæнайæ суанг Цхинвалы онг Леуахийы 
былгæрæттыл стыр æфсæддон хæйттæ нæй. Уыдис дзы 
æрмæст хъахъхъæнджытæ. Уыдис дзы, нæ зæххытыл чи 
æрæнцад, æрмæстдæр уыцы гæрзифтонг хиуæгтæ æмæ 
хъепсуртæ. 
Уæдæ - размæ! Дыууæрдыгæй дæр уыдысты къæдзæхты 
æмдзæхгæр фæхстæ, мит сыл хъæпæн сæвæрдта, 
къахвæндæгтæ цъенга их фестадысты. Цыдыстæм астæумæ 
миты, цъенгайы хылдыстæм нæ цыппæртыл, нæ фæдыл 
дзоныгъты ластам, хайгай кæй бакодтам, уыцы пулеметтæ 
- ахæм уыд нæ фæндаг. Фыццагдæр хъæумæ куы бахæццæ 
стæм, уæд дзы чи баззад, уыцы зæрæдты уырнгæ дæр нæ 
кодта, æфцæгыл æрбахызтыстæм, уый. Æмæ æцæгдæр, ба- 
уырнинаг хабар нæ уыд. Не ’мбæлттæй сæдæйæ фылдæр 
фæсахъат, бирæтæ дзы рæстæгмæ бакуырм сты миты 
цæсткъахæг æрттывдмæ. Фзелæ уæддæр æрбацыдыстæм. 

г 
Дæлвæзмæ та зæйы хуызæн раивылдыстæм. Бауромын 
нæ цы бафæрæзтаид, ахæмæй уæвгæ дæр ницы разынд. Иу 
иннæйы фæдыл сæрибар кодтам нæ райгуырæн хъæутæ æмæ 
дæлвæзтæ, мартъийы райдианы бацахстам æгас бæстæ дæр. 
Дарддæр цы уыдис, ууыл дзурын уæвгæ дæр нæ хъæуы. 
Нæ бæстæмæ æрцыдтæ, бирæ цыдæртæ федтай дæхи 
цæстæй. Сæрибарад райстам, кусæм, нæ цард кæны азæй- 
аз хуыздæр. Кæддæр нæ цæрæнуæттæй айдагъ фæнык 
кæм баззад, уым ныр сырæзыдысты ног бæстыхæйттæ. 
Æфсæддонтæ зæхх сæ къæхты бын кæм ныннадтой, уым 
ныр фæстæмæ дидинæг æфтауынц ног дыргъдæттæ, тæмæн 
калынц колхозон быдыртæ æмæ хизæнуæттæ. Бæрзонд 
хæхты адæм зæфцы фыдæй кæм мардысты, уым ныр зилынц 
дохтыртæ æмæ медицинон экспедицитæ. Æппынфæстаг, нæ 
адæм ногæй райдыдтой худын, сты хъæлдзæг. Царды цин 
сæм хъарын байдыдта. Цæрыныл ахуыр кæнынц. Ахуыр 
кæнынц, сæ фæллой сын цин куыд хæсса, афтæ цæрыныл. 
Кæд æмæ иугæр хæсты фæстæ равдыстой, сæ райгуырæн 
бæстæ куыд уарзынц, уый, уæд æй абон та ноджы хуыздæр 
сарæхсдзысты бахъахъхъæнынмæ. Уымæн æмæ сæрибары 
ад бамбæрстой æмæ йæ ницæуыл баивдзысты. 
Бауырнæд дæ: мæ азтæй цыма æнæхъæн ссæдз аха- 
уд, афтæ мæм кæсы. Кусын редакцийы, организациты, 
мæ алыварс æдзухдæр уынын æрмæст фæсивæды, æмæ 
уымæй рухс у мæ зæрдæ. Редакцийы стъолы уæлхъус бадын, 
æнæхъæн облæстæй бæрæггæнæнтæ кæсын æмæ адæмы 
разæнгард куыстæй скафынæввонг вæййын. Мæ цæстыты 
раз сæвзæрынц, уацтæ чи фыссы, уыцы æрыгон, зæрдиагæй 
кусæг æмæ цардбæллон фæсивæд; афтæ мæм фæкæсы, 
цыма сын стыр арфæтимæ сæ къух райсын. Организацитæм 
куы æрбацæуын, уæд дæр уынын, ног дуг кæй ралæууыд, ног 
рæстæджытæ кæй скодта, уый, æмæ кæд уыцы ног дуджы 
адæймагæн йæ сæр фæхалас уыдзæн, уæддæр йæ зæрдæ 
баззайдзæн мыггагмæ æрыгонæй. 
Уымæ гæсгæ дæм диссаг ма фæкæсæд, æрæджы рог 
атлетикæмæ, физкультурæмæ кæй бавнæлдтон, уый дын 
куы зæгъон, уæд; цæуын балцыты æмæ иннæты дæр цыбæл 
кæнын альпинизммæ. Спорты уыцы хуызы дæр нæ къу- 
хы цы бæрæггæнæнтæ бафтыд, уыдон къæмдзæстыггаг 
не сты: сырхæфсæддонты фæстæ бацахстам дыккаг бы- 
нат - схызтыстæм Хъазыбеджы цъупмæ. Стыр бæрæгбон 

г 
нын уыдис уый. Ахæм бæрæгбон уыд, æмæ йæ дыккаг 
хатт бавзарынмæ бæллын байдыдтам. Æмæ та ногæй 
Хъазыбеджы цъупмæ араст стæм. Фыццаг бонæй фæстæмæ 
дæхинымæр цæуыл хъуыды кæныс, уæдæ цы кодтаид, 
зæгъгæ, уый мыл уæд æрцыдис: Хъазыбеджы цъититыл, йæ 
тæккæ цъупмæ хæстæг мæ къах асаст. Нал схæццæ стæм. 
Дæлæмæ æккойы хæссинаг фæдæн. 
Цыма, хæдзары бадгæйæ, мæ дыууæ къахы дæр ахауд- 
той, афтæ хъыг мын уыдис. Хъазыбеджы цъупмæ нæ балцы 
хабæрттæ дымгæйау тахтысты. Цæмæн? Хъус ардæм. 
Нæ зæрæдтæй абон дæр рох нæма у рагон бердзенаг 
таурæгъ Прометейы тыххæй. Зевс æй фидар рæхыстæй сба- 
ста Хъазыбеджы хохы цъуппыл. Куыд дзурынц, афтæмæй 
фыдæлтыккон титанæн йæ сæрыхъуын митæй урсдæр 
ссис æмæ йæ боцъо суанг йæ фадхъултæм хæццæ кæны, 
æнæхъæнæй дæр салфы бын фæцис. Йæ къæхтæ æмæ йæ 
къухтæ баст сты рæхыстæй æмæ йæ афтæмæй къæдзæхмæ 
ныффидар кодтой. Нымадæй йæ цалдэер адæймаджы 
йеддæмæ нæ федта, æрмæст цалдæрæй йеддæмæ йæм нæ 
бахæццæ сты æмдзæхгæр лыг къæдзæхты фæхстыл æмæ 
цъититыл. Иунæг хатт æй чи федта, уый йæ дыккаг хатт нал 
фендзæн, уымæн æмæ йæм дыккаг хатт куы бацæуа, уæд 
фæстæмæ нал раздæхдзæн. Куыд дзурынц, афтæмæй йемæ 
ныхас кодтой цалдæр зæронды, фæлæ уыдон иунæгæй 
цæргæ баззадысты хæхбæсты. Цытæ федтой æмæ фехъ- 
уыстой, уыдон дын иууылдæр нæ радзурдзысты. Æрмæст 
иу хабар зындгонд у - бæрзондыл баст титан æдзухдæр 
фæфæрсы: 
- Æцæгæлæттæ нæ бæстæмæ стæрæй цæуынц æви нæ? 
- Ног горæттæ æмæ хъæутæ аразут æви нæ? 
- Фæсивæд иууылдæр скъоламæ цæуынц æви нæ? 
- Дыргъдæттæ хорз тыллæг дæттынц æви нæ? 
Æмæ, дам, мæстаг дзуапп куы райсы, уæд фенкъард 
вæййы æмæ йæ сæр бынмæ æруадзы. 
Хъазыбеджы цъупмæ фыццаг хатт схизыны фæстæ 
нæхимæ куы раздæхтыстæм, уæд дадаимæ бадтысты сыхаг 
дыууæ зæронды æмæ мæ бафарстой. 
- Федтай йæ? 
Кæмæй мæ фæрсынц, уый æваст уæвгæ дæр нæ 
бамбæрстон. Фæлæ сæ ныхас фæсномыгæй æмæ 
сусæгхуызæй кæй уыдис, уымæ гæсгæ йæ фæхъуыды код- 
тон, кæмæй мæ фæрсынц, уый. Рагон таурæгъ мæ зæрдыл 

г 
æрбалæууыд, мæ цæстытыл ауад Хъазыбеджы рагъ - 
зæронд лæджы урс сæр цъити боцъотимæ. 
- Федтон æй. Æрмæст йемæ ныхас нæ кодтон. Фæлæ 
дыккаг хатт куы схизæм, уæд ын æнæмæнг радзурдзынæн: 
мах нæ райгуырæн бæстæ ссæрибар кодтам æмæ ныр 
æнустæм ралæууыд сæрибар æмæ удæнцой цард. Горæттæ 
æмæ хъæутæ аразæм, адæм кусынц, худынц, амондджын 
сты. Сывæллæттæ иууылдæр цæуынц скъолатæм, ахуыр 
кæнынц, сты хъæлдзæг æмæ æнæниз. Нæхи колхозон 
зæххытыл кусæм, дыргъдæттæ фæуæрæхдæр сты æмæ 
дзы исæм ахъаззаджы тыллæг!.. Хъазыбегмæ ноджыдæр 
ма иу хатт ацæудзынæн, ноджыдæр ма йæ иу хатт бабæрæг 
кæндзынæн æмæ йын уыдæттæ иууылдæр радзурдзынæн! 
Уыцы ныхæстæм дыууæ зæронды æмæ дада сæ 
бынæттæй фесхъиудтой æмæ мæм бартхъирæн кодтой: 
- Дыккаг хатт цæуыны зонд дæм ма разынæд! Кой дæр 
æй ма кæн! Фæстæмæ дзы нал æрыздæхдзынæ! 
Æз сын дзуапп радтон: 
- Аргъæуттæ сты уыдон. Фендзыстæм уæдæ! 
Стæй мыл уæд ацы фыдбылыз æрцыд. Бирæ мæ нал 
хъуыд фесæфынмæ. Хабар æгас бæстæйыл дæр айхъуыст. 
Æмæ зæрæдтæ æргомæй дзырдтой: 
- Цыфæнды дæр кæнæд, уæддæр нæ фыдæлты 
рæстдзинад рæстдзинадæй баззайдзæн. 
Æппæт уыдæттæ мын кæй фæхъыг сты, уый ныр 
бамбæрстон. Уæдæ ды дæр хъуамæ зонай, фыццаг бон хохы 
кæуыл сæмбæлдыстæм, уыцы зæронд мæм тарæрфыгæй 
цæмæн ракаст, уый. Фæлæ æз уæддæр Хъазыбегмæ 
схиздзынæн. Нырма йæм бирæ хæттыты бафæлвардзынæн. 
Фæнды мæ йæ цъупмæ схизын, ноджыдæр ма иу хатт нæ 
Ирыстон æгасæй дæр куы фенон, афтæ. Зæрæдтæн цы 
дзырдтон, уый та æгас дунейыл дæр куыд айхъуыса, афтæ 
хъæрæй йæ дзурдзынæн. 
Æнафонты фæдæн мæ таурæгъ. Мæй раджы рахылд 
хæхты чъылдымæй æмæ ныр æрцауындзæг нæ сæрмæ. 
Æхсæв йæ тыхы бацыд. Хæхтæ æгомыгæй лæууыдысты. 
Æрмæст-иу хатгай æнæнхъæлæджы райхъуыст фысы уа- 
сын, цъырцъыраджы æхситт кæнæ куыдзы рæйын æмæ-иу 
æнæкæронæй зæлыд къæдзæхæй-къæдзæхмæ. 
Æвиппайды Чермен дзурын райдыдта: 
- Кусджыты хабар дын ракæндзынæн куы загътай, 
уæд дæ æз бафарстон, кæцæй хъуамæ уой амондджын, 

г 
Чехословакийæ Астæуккаг Азимæ чи æрбацыд, уыдон, 
зæгъгæ. Ныр æй бамбæрстон, бафæрсыныл æгæр кæй ба- 
тагъд кодтон, уый. Стæй дæ фæрсгæ дæр дзæгъæлы бакод- 
тон. Райдайæнæй фæстæмæ йæм куы байхъуыстаин, уæд 
бафæрсын уæвгæ дæр нал бахъуыдаид. Куыд хæцыдыстæм, 
уыдæттæ мæ зæрдыл куы æрбалæууыдысты, уæд мæ 
фарстæн дзуапп агурын дæр нал хъуыд. 
Фæлæ Чермен куыд дзырдта, афтæ хуымæтæг нæ уыд 
хъуыддаг. Æз ын загътон: 
- Æнамонд схонын сæ мæ бон нæу. Уый нæ, фæлæ 
амондджын уыдысты сæ æнтыстытæй, цин кодтой се 
сфæлдыстадыл, сæ куыстыл, уымæн æмæ сын бегарайæ нæ 
уыд... Æххæст сæрибар цы у, уый базыдтой. Фадат сын уыд 
сæ курдиат, сæ зонд равдисынæн, сæ амонд ссардтой, сæ 
хъарутыл бафтыд... Уæд ма сын цы нæ фаг кодта æххæст 
амондæн? Бæгуы, сæ райгуырæн бæстæйы чи баззад, уыдон 
дæр ахæм æууæлты куы цардаиккой, зæххыл алы адæймагæн 
дæр цины æмæ сагъæсы хос чи уа, ахæм куыст куы разынид, 
иууылдæр уыдоны хуызæн райгонд куы уаиккой сæ цардæй. 
Æмбарыс - æппæт рæтты! Уæд уыдон дæр сæ райгуырæн 
бæстæмæ аздæхиккой. 
- Ноджы амондджындæр куы уой, афтæ? 
-0. 
- Кæс-ма, дæ хорзæхæй! - стыр ахсджиаг хъуыд- 
даг раргомгæнæгау сдзырдта Чермен. - Куыд æмбарын, 
афтæмæй хæлцæй æмæ рагъы хардзæй æнæмæт куы суай, 
æхцайы æмæ мулчы сагъæс дæ куы нал æвдæрза, уæд уый 
дæр фаг нæма у, адæймаг адæймаг кæй руаджы свæййы, 
уыцы миниуджытæ фæзынынæн... 
Æртæх бадын райдыдта. Ихæнриз ныл бахæцыд æмæ 
хæдзармæ æрхызтыстæм. 
Уый фæстæ бонты уыцы æртæ изæры мысыдыстæм 
райгондæй, иу хæдон дæр уæрæх кæмæн у, ахæм хæлæрттау. 
Ноджыдæр нæ зæрдæ æхсайдта, амонды тыххæй нæм 
цы ныхас рауади, уымæ. Амондыл дзургæ цас кодтам, 
нæ хъуыдытæ йыл уымæй фылдæр уыдысты. Иуахæмы 
бадтыстæм цæхæрадоны, хуры тынтæ хъазыдысты кæрзы 
сыфтæрты. Чермен æнæнхъæлæджы сдзырдта: 
- Фæлæ уæддæр афтæ никуы æмæ никæд уыдзæн... 
Зæронд Тъотъо цыма йæ фынæйæ æрыхъал, уыйау 
фестъæлфыд, йæ рæмбыныкъæдзыл æрæнцой кодта æмæ 
Черменмæ ныккомкоммæ. Йæ цæстæнгасæй бæрæг уыд, 

г* 
æнæсæрфат æмæ æдылыйыл цы нымайы, уыдонимæ разы 
кæй нæу, уый. Тъотъомæ уæвгæ дæр нæ хъардта, Чермены 
ныхасы сæр цæуыл у, уый. 
Æз æй бафарстон: 
- Амондыл æууæндыс? 
- Нæ мæ æмбарыс... Амонд ис. Фæлæ мæ хъуыды у 
алцæмæй дæр æххæст амондыл. Ахæм амонд та нæй. Стæй 
уæвгæ дæр никуы уыдзæн, - загъта Чермен. 
Зæронды цæсгом цæмæдæр гæсгæ фырмæстæй сырх- 
хъулон афæлдæхт, рæвдзгомау фестад æмæ хъæр кæнын 
райдыдта: 
- Дæ фырзондджынæй æдылы ныхæстæ байдайыс. 
Дæ зæрдæмæ æппын ницы цæуы. Разы никæимæ дæ. Æмæ 
фæсивæд иууылдæр ахæм сты - фаг сæм ницы кæсы. 
Кæддæрты цытæ уыд, уый бамбарынхъом не стут. Нартхоры 
гагатæ куы æхсыдтам æмæ дуртыл куы хуыссыдыстæм, 
ахæм рæстæджытæ дæр ныл скодта. Уæддæр уыдыстæм 
райгонд. Сымах та дзыхы ныхæстæ йеддæмæ ницы зонут - 
афтæ куы уаид, иннæрдæм куы уаид... Ехх! 
Нытту кодта æмæ ацыд. 
Чермены фыд зæронды фæдыл акаст æмæ сдзырдта: 
- Уыныс, куыд смæсты кодтай дадайы. Æдзухдæр 
рамæсты вæййы, иугæр... 
- Зæронд адæм кæддæриддæр мæсты кодтой æрыгæтты 
ныхæстыл, - загътон æз. - Уымæн æмæ, зæрæдтæм фаг цы 
каст, уый æрыгæттæ æгъгъæдыл нæ нымайынц. Фыдæй- 
фыртмæ дæр афтæ уыд... 
Иуцасдæр ныхас никæмæйуал хауд. 
- Фыдæй-фыртмæ дæр афтæ уыд... - сдзырдта Чермен 
фынæйæ дзурæгау. Стæй уайтæккæ йæ фыццаг хъуыдымæ 
раздæхт: - Æз дæр уый зæгъæг дæн. Дадайæ куы зæгъæм, 
уæд кæсын-фыссын нæ зыдта, йæ сæр нæ риссын кодта, 
нартхор æхсыдта, дуртыл хуыссыд. Æппæт уыдæттæ раст 
сты, фæлæ дзы байрох, йæ фыдæлты фыдæлтæ ноджы 
æдзæллагдæр кæй уыдысты, уый. Æмæ уæвгæ дæр хъуамæ 
афтæ уа кæддæриддæр. Сæ фыдæлты фыдæлтæ фагыл цы 
нымадтой, уый адæммæ ныртæккæ æгъгъæд нал кæсы. Мах 
хуыздæр цæрæм æмæ нæ ноджы хуыздæр цæрын фæнды... 
Цыма Чермены фыд рæдзæ-мæдзæ кæны æмæ йæм нæ 
хъусы, афтæ мæм фæкаст. Фæлæ æз фæрæдыдтæн. Хъазыбег 
цъынддзастæй лæмбынæг хъуыста, мах цæуыл дзырдтам, 
уымæ, стæй бафарста: 

г 
- Адæм æххæст амондджын никуы уыдзысты, зæгъгæ, 
дæм афтæ цæмæн кæсы? 
- Цæмæн, зæгъыс? Куы йæ уыныс... Алы адæймаг 
дæр кæдæм цæуæг у, уый - йæ бар йæхи, йæ зонд - йæхи 
бар... Ахæм у, мах кæй уынæм, царды уыцы рæстдзинад. 
Амондмæ бæллæм æмæ цы: уый амонд у? Уæдæ цæй 
мидæг ис амонд? Кæд, мыййаг, нæ бæллиц куы сæххæст уа, 
рæстдзинадмæ фæндагыл хатгай цы цæлхдуртæ æвзæры, 
уыдон аиуварс кæнын нæ бон куы бауа, уæд уый мидæг ис 
амонд... Мæнæн ныртæккæ мæ хъуыдытæ сты, кæй кой ра- 
кодтай, уыцы Йозеф Гавиаровыл, Евæйыл æмæ Валентыл. 
Йæ царды рæстдзинадæй æрмæст иунæг гæбаз базоны- 
ны тыххæй уыдонæй алкæй дæр бахъуыд тох кæнын. Уый 
куы бамбæрстаиккой, уæд амондджын уыдаиккой. Хъусыс, 
амондджын уыдысты, зæгъгæ, куы нæ дзурын æз. Уыдоны 
тыххæй æз афтæ куы зæгъын: амондджын уыдаиккой 
раздæрау. Нæ фыдæлты фыдæлтæ амондыл цы нымад- 
той, уый махмæ æгъгъæд нæ кæсы. Мах фæстæ дæр цард 
нæ фæуыдзæн. Дарддæр цæудзæн. Æмæ прогресс, цард 
фæхуыздæр кæнын, йæ алцæмæй дæр бæллиццаг хуызтыл 
тох æцæгдзинадæй у, уæвæн кæмæн ис, адæймаджы 
æрмæстдæр иунæг ахæм амонд. Кæддæриддæр стырдæр 
амондмæ бæллæм. Фæлæ нæм æдзухдæр хауы æрмæст йæ 
иу хай. Алцæмæй æххæст амонд никуы ис. Ахæм у цард. 
Хъазыбег ныхъхъус. Æз дæр разы уыдтæн йемæ. 
Ралæууыд фæстаг бон. Мæнæн ацæуынафон уыд. 
Лæууыдыстæм хæдзары астæу. Дзырдтам, дыууæ 
адæймаджы никуыал фембæлдзысты, уый куы фæзонынц, 
уæд цытæ фæдзурынц, уыдæттæ. Æппынфæстаг Чермен 
стъолæй систа къам. 
- Номыл фæдарынмæ дын æй лæвар кæнын. 
Уый уыдис къулыл ауыгъд къамы æмбал. Ногæй æм 
æркастæн, æрнымадтон, Черменæн йæ астæуыл æмæ 
уæхсчытыл цы хотыхтæ уыдис, уыдон иууылдæр. Æдзынæг 
фæкастæн гæрзыл ауыгъд хъыбыллæмæ дæр. 
- Къам мын дæхи зондæй куы нæ радтаис, уæддæр æй 
бадомдтаин, - загътон æз. - Уымæн æмæ, цæмæй адæймаг 
сæрибар уа, амондмæ фæндаг ссара, уый тыххæй нæм хъуамæ 
хъыбыллæ уа нæ зонды, нæ зæрдæйы... Хъыбыллæ фатæгимæ, 
фатæджы иу кæрон нын, фыдæх хæссын цæмæ хъæуы, иннæ 
та - цæмæ бæллын хъæуы, уый куыд амона, афтæ. 

Д.ФОНВИЗИН 
БÆДÆЛÆГ 
Комеди фондз архайдсей 
Архайгутсе: 
Простаков, 
Г-жа Простакова - сеуоссе, 
Митрофан - ссе фурт, бседселсег, 
Правдин, 
Стародум, 
Софья - Стародуми хусерифурт, 
Милон, 
Г-н Скотинин - г-жа Простаковай сенсувсер, 
Цыфиркин - отставки сержант, 
Вральман - ахургсенсег, 
Тришкæ - хуйсег. 
Архайд цсеуй Простаковти гъсеуи 
ФИЦЦАГ АРХАЙД 
Фиццаг фæззиндт 
Г-жа Простакова (Митрофани хседонсемсе ксесгсей). 
Мæнæ дессаг, нецæмæнбал бæззуи аци хæдонæ. Еремеевнæ, 
ардæмæ ракæнай еци федиссаг Тришки. (Еремевнсе 
рандсей). Давæг, мæ зæрдтаг, къæрних, алли рауæн дæр æхе 
гъуддæгтæ кæнуй. Мæ биццеу, æгæр хъæбæр дæ не ’лхъевуй 
дæ хæдонæ? Дæ фидæ ба кæми ’й? Ба ’й мæ дзорай. 
Тришксе рандсей 
Фæззиндт II 
Г-жа Простакова, Еремеевнсе сема Тришксе 
Г-жа Простакова (Тришксен). Хæстæгдæр рацæуай, 
фиртон. Цал хатти дин дзурдтон, фагус, хæдонæ урухдæр 
рауадзæ. Уæй? Сувæллон ирæзгæ кæнуй, гириззаг, е еу гъуд- 

г 
даг æй, иннемæй ба æнæ унгæг хъæппæлæй дæр мæ биццеу 
хъæбæр федауцæ æй. Зæгъай, гъæла, дæхе цæмæй исраст 
кæнунмæ гъавис? 
Тришкæ. ’Ма æз, ме ’хсийнæ, æнæуой дæр мæхе раст 
кæнунмæ нæ гъавун, уæдта хуйуни гъуддагбæл дæр некæд 
ахур кодтон. Нæ дин дзурдтон, хуйæгмæ ’й радтæ. 
Г-жа Простакова. Дæумæ гæсгæ, фиртон, цæмæй 
хæдонæ бахуйай, уой туххæй хуйæг гъæуама фестай? Фонси 
дзубандитæ мæнæн ма кæнæ. 
Тришкæ. Ома хуйæг ахур искодта, ме ’хсийнæ, æз ба - 
нæ. 
Г-жа Простакова. Кæсай имæ, фæстæмæ ма уæддæр 
куд пъæр-пъæр кæнуй! 
Митрофан (сербауадсей). Мæ фидæмæ бадзурдтон. 
Загъта, фæттæхун. 
Г-жа Простакова. Цо, тагъддæр æй раласæ ардæмæ, 
Кене ба ’й мæ ку баздæхон. 
Митрофан. Мæнæ ’й, мæнæ ’й мæ фидæ. 
Фæззиндт III 
Етсе сема Простаков 
Г-жа Простакова. Ду, ду мæнæй дæхе римæхсунмæ гъа- 
вис? Мæнæ кæсæ, де ’дзæллагæй цитæ ’взарун, уомæ. Уæхæн 
хæдонæ бахуйгæ ескæд фæууидтай ме ’нсувæри федуди бон? 
Уинис, ци хæдонæ нин рахудта Тришкæ, уой? 
Простаков. Ур... Ур... Урухгомау цума ’й минкъий, уотæ 
мæмæ кæсуй. Голлаги хузæн. 
Г-жа Простакова. Дæхуæдæг дæ голлагæ, гъæла сæр. 
Простаков. Мадта æз ба уотæ ’нгъалдтон, цума дæумæ 
дæр уотæ кæсуй. 
Г-жа Простакова. Ма дæхебæл ба цæститæ нæййес? 
Простаков. Мæ цæститæ дæ цæстити рази уингæ дæр 
неци кæнунцæ. 
Г-жа Простакова. Хуцау мин ци лæг æрхай кодта. 
Лæдæргæ дæр нæ кæнуй, урух æмæ унгæг ци ’й. уой. 
Простаков. Ма æз æрмæстдæр дæубæл ку дарун мæ 
зæрдæ, æрмæстдæр дæубæл ку ’ууæндун. 
Г-жа Простакова. Мадта дæмæ уотæ дæр кæсæд, ма æз 
ами ихуæрститæн иди нæ дæн. Рацæуай ардæмæ æма сæ 
мæнæ нуртæкки дзæбæх бафхуæрæ! 

г 
Фæззиндт IV 
Етсе сема Скотинин 
Скотинин. Ке? Цæй туххæй? Мæ федауæн бон? Аци бон 
нæмæ хуарз гъуддаг ес, мæ хуæрæ, дæ ихуæрстити ба исон 
æфхуæрдзæнæ; ку дæ фæндæуа, уæд дин исон мæхуæдæг 
дæр ранхус кæндзæнæн. Æз, Тарас Скотинин, мæнæн 
уæлдай нæй, анхосгин, æнанхос, æмхузон сæ нæмдзæнæн. 
Еци гъуддаги, мæ хуæрæ, мæнæн ме ’гъдау конд æй. ’Ма, иди 
ба, цæбæл рамæстгун дæ? 
Г-жа Простакова. Ме ’нсувæр, дæуæн дæ цæститæ 
хуæздæр уинунцæ. Митрофанушкæ, ардæмæ рауайай. Аци 
хæдонæ голлаги хузæн нæй? 
Скотинин. Нæй! 
Простаков. Мæхуæдæг дæр æй уинун, урухгомау ке ’й, 
уой. 
Скотинин. Мадта æз ба уой дæр нæ уинун. Уæллæй, 
æцæгæйдæр, хæдонæ хъæбæр лæгъуз худ æй. 
Г-жа Простакова (Тришксен). Фæддунд уо ардигæй, 
фиртон! (Еремеевнсейсен). Цæуай, Еремеевнæ, сувæллонæн 
хуæруйнаг радтæ. Нуртæкки æвæдзи æ ахургæнутæ 
æрбацæудзæнæнцæ. 
Еремеевнæ. 'Ма сувæллон фондз тæмбæли ку рахуард- 
та. 
Г-жа Простакова. Ма æхсæзæймаг тæмбæлбæл ба ма 
ауæрдгæ кæнис, гириззаг? Кæсай имæ! 
Еремеевнæ. 'Ма ин æхе кой кæнæ, æндæра... Цæмæй 
æнæнез уа Митрофанушкæ. Æдосæ, мæгур, сæумæмæ нæ 
ниффунæй æй. 
Г-жа Простакова. Мæ зæрддаг, мæ биццеу! Ци кодтай, 
Митрофанушкæ? 
Митрофан. Уæхæн дессаг, мæ мадæ. Æдосæ ку 6а- 
хуардтон, уæд мæ мæ губун изæрæй æхсæвæри фæсте 
ниййахæста. 
Скотинин. Æнæууилдæй си æвæдзи дзæбæх рауа- 
гътай... 
Митрофан. 'Ма хуæргæ дæр ку неци бакодтон, судæй 
ку мæлун! 
Простаков. Ести хъилма рахуардтай, æвæдзи. 
Митрофан. Неци. Гъуди ма ’й кæнун: бахуардтон 
æрмæстдæр цæхгун фиди æртæ хъуæли, уæдта ма æдеугурæй 
фондз æви æхсæз губори, нæбал æй гъуди кæнун. 

г 
Еремеевнæ. Æхсæви ми дон ниуазунмæ цалдæр хатти 
ракурдта. Æнæгъæнæ къустел къумæл баниуазта. 
Митрофан. Нур дæр ма гъæлай хузæн дæн. Уæхæн 
лæгъуз фунтæ уидтон, ’ма дессаг. 
Г-жа Простакова. Циуавæр лæгъуз фунтæ, 
Митрофанушкæ? 
Митрофан. Ку дæу, ку ба мæ фиди. 
Г-жа Простакова. Куд? 
Митрофан. Ку рафунæй уинæ, уæд мæ цæститæбæл 
рагъазидæ, цума бабæй хуаис, нæмис мæ фиди. 
Простаков (еуварсмсе). Аци фун бабæй мæбæл цæугæ 
кæндзæнæй. 
Митрофан (нибберигъта). 'Ма ин уæхæн тæрегъæд 
кодтон... 
Г-жа Простакова (мсестгунсей). Кæмæн, Митрофа- 
нушкæ? 
Митрофан. Дæуæн, мæ мадæ. Мæ фиди ку надтай, уæд 
уæхæн уæгæ бадæ, ’ма дессаг. 
Г-жа Простакова. Рахъури мæ кæнай, мæ зæрддаг. 
Дæуæй уæлдай мин неке тæрегъæд кæнуй. 
Скотинин. Куд мæмæ кæсу: Митрофанушкæ, уотемæй 
бабай биццеу нæ дæ, фал мамай. 
Простаков. Дзубанди уобæл ку рацæуа, уæд æй æз уар- 
зун, фидæ æ бæдоли куд фæууарзуй, уотæ; зæрдесгæ ’й мæ 
биццеу, æдæуагæ, уæдта уæхæн зундгин, уæхæн игъæлдзæг 
æй, æма еуæй-еу хатт гъуди кæнун райдайун, а мæ фурт æви 
нæ ’й, уобæл. 
Скотинин. Аци хат нæ еци зæрдесгæ лæхъуæн цидæр 
лæкъунхуз æй. 
Г-жа Простакова. Уæдта горæтмæ дохтурмæ еске 
ферветианæ... 
Митрофан. Нæ, нæ, нана. Дохтур нецæмæн гъæуй. 
Мæхуæдæг радзæбæх уодзæнæн. Цæуон, бæлæутæмæ 
æркæсон... бæлæутæмæ... хæпъæзæ сæ кæнун гъæуй. Æз 
син лæг фæууинун кæндзæнæн... бæлуæтæн. 
Г-жа Простакова. Цо, цо. Хуцау хаурз æй æма дин кæд 
ести... Цо, дæхе раерхæфсæ, Митрофанушкæ! 
Митрофан сема Еремеевнсе рандсенцсе 

г 
Фæззиндт V 
Г-жа Простакова, Простаков, Скотинин 
Скотинин. Мæ уосаги нæ уинун. Кæми ’й? Изæри 
гъæуама федаугæ бакæнæн, ’ма ин зæгъун афойнæ нæ ’й, 
киндзи ке цæуй, е? 
Г-жа Простакова. Тагъд ма кæнæ, ме ’нсувæр. 
Простаков (Скотининсен) Мæгур Софьяйæн седзæри 
миуæ кæнæн. Æ фиди фæсте минкъий сувæллонæй 
байзадæй. Æ мадæ зæрддзæф ку фæцæй, уобæл анз дæр 
нæма рацудæй. 
Г-жа Простакова (сехебсел цума дзиуарсе сефтауй). Ту- 
ту, Хуцау банхус кæнæ. 
Простаков. Ма, мæгур, еци зæрддзæфæй рамардæй. 
Æ мадинсувæр, господин Стародум, Сибирмæ рандæй, ’ма 
си нецибал хабао райгъустæй - æвæццæгæн, рамардæй. 
Мадта ин ци кæнæн? Аци кизгæ ба байзадæй, мах æй нæхе 
гъæуагæй райстан, уæдта æ зæнхитæ дæр. Æ гъæутæмæ ин 
кæсæн, раст цума нæхе ’нцæ, уой хузæн. 
Г-жа Простакова. Аци бон цидæр берæ мæнгæттæ 
дзорис. Уæхæн дзубандитæ кæнис, ’ма ме ’нсувæр 
рангъæлдзæнæй, цума си мах нæхе пайдайæн еститæ косæн. 
Простаков. Уæхæн гъуди æ сæрмæ дæр не 
’рцæудзæнæй, ’ма Софьяй мулк мах бауа, е уæддæр къохи 
нæ бафтуйдзæнæй. 
Скотинин. Мулк дæр хуарз æй, фал æз лигъстæ некæмæн 
кæнун. Уæдта еске туххæй архайун дæр нæ уарзун - тæссаг 
дæр æй. Мæн мæ синхонтæ цал хатти гъигæ дардтонцæ, цал 
хатти мин знаггадæ кодтонцæ, - неке туххæй си неци за- 
гътон: ци зæран мæбæл æрцæуа, уой ба мæ косгути рагъæй 
растъегъдзæнæн, ’ма гъуддаг уобæл фæцæй... 
Простаков. Е хъæбæр раст æй, мæ лимæн: кæмæ бай- 
гъосай, етæ дæу койæй уæлдай неци кæнунцæ, хъалон, дан, 
хъæбæр хуарз æмбурд кæнис... 
Г-жа Простакова. Ме ’нсувæр, бæргæ, ку нæ исахаур 
кæнисæ хъалон есун - неци лæдæрæн еци гъуддæгтæн. Нæ 
косгутæмæ цидæриддæр адтæй, уони ку райстан, уæдæй 
фæстæмæ си нæ бон райсун нецибал æй. Уæхæн бæлах 
ескæд фæууидтай? 
Скотинин. Хуарз, хуарз, мæ хуæрæ, æз уæ исахур 
кæндзæнæн хъалон есун, æрмæст мин Софьюшки радтетæ. 

г 
Г-жа Простакова. Мæнгард фæууа. Уотæ хъæбæр 
фæццудæй еци кизгæ дæ зæрдæмæ? 
Скотинин. Нæ, кизгæ æппундæр мæ зæрдæмæ нæ цæуй. 
Простаков. Æ гъæутæ нæ фарсмæ æнцæ. 
Скотинин. 'Ма мæ æ гъæутæ дæр уойбæрцæ нæ 
гъæунцæ, фал, æ гъæути цитæ ес, е æй сæйраг, ’ма мæ гъæугæ 
дæр уомæн кæнунцæ. 
Г-жа Простакова. Ме ’нсувæр, уойбæрцæ си ци уарзис? 
Скотинин. Уарзун ци, уой зонис? Уæхæн хутæ си ес, мæ 
хуæрæ, ’ма дессаг. Уæхæн хутæ си ес, ма си еу дзæргъæ æ 
фæстаг къæхтæбæл ку слæууа, уæд махæй алкæмæй дæр 
устурдæр уодзæнæй. 
Простаков. Дессаги гъуддаг, мæ каййес, тог, тог, мæ 
хор. Митрофанушкæ ди къæртт дæр нæ гæлдзуй. Е дæр 
минкъийæй фæстæмæ хутæ уойбæрцæ уарзуй, ма дессаг. 
Æртæ анзи дæр ибæл нæма цудæй, уотемæй ести дзæргъи 
ку рауинидæ, уæд æ цийнæн кæрон нæбал уидæ. 
Фæззиндт VI 
Æрбацудсей Софья, се къохи пъисмо, сей игъселдзсег 
Г-жа Простакова (Софьяйсен). Цидæр игъæлдзæг дæ, 
кизгæ. Цæбæл цийнæ кæнис?. 
Софья. Хуарз хабар райстон. Берæ рæстæг æ кой дæр 
кæмæн нæбал фегъустон, ’ма мæ фиди хузæн ке уарзун, мæ 
еци мадинсувæр Мæскумæ æрбацудæй. Мæнæ аци пъисмо 
дæруомæйæй... 
Г-жа Простакова (фсеттарстсей, мсестгунсей) .Куд? 
Стародум, дæ мадинсувæр, æгас æй? Мæнгæттæ дзорис. 
Мæрдтæй дин цума раздахтæй. 
Софья. Нæ-а. Мæлгæ дæр некæд ракодта. 
Г-жа Простакова. Некæд рамардæй! Барæн, æма ин 
мæлæн дæр нæййес? Нæ кизгæ, ду нæ дæ мадинсувæрæй 
тæрсун кæнис, цæмæй дæ гæпп дæхе барæ уа. Дæ мад инсувæр 
зундгин лæг æй; еске къохи дæн, уой ку фæууина, уæд, дан, 
мæ фæййервæзун кæндзæнæй. Ма уобæл цийнæ кæнис, 
кизгæ, фал æгæр цийнæ ма кæнæ: дæ мадинсувæр мæрдтæй 
нæ раздахтæй. 
Скотинин. Мæ хуæрæ, ’ма кæд нæ рамардæй, уæдта? 
Простаков. Æцæгæйдæр, кæд нæ рамардæй, уæдта? 
Г-жа Простакова (се лсегмсе). Куд нæ рамардæй! Мæ сæр 

г 
мин ци дзæгъæлтæ кæнис? Цал æма ин цал хатти ниххæлар 
кодтан. Гæр, нæ кувдтитæ Хуцаумæ нæ хъæрдтæнцæ? 
(Софъямсе). Рахæссай ардæмæ еци пъисмо (ратонсегау сей 
кодта). Хæстнæ кæнун, ести уарзони пъисмо ке уодзæнæй, 
уобæл, зонун, ка ’й ниффинста, уй дæр. Еци афицери пъисмо 
æй, æвæдзи, дæхе зæрдæмæ дæр хъæбæр ку цудæй, кин- 
дзи цæун имæ ку гъавтай. Æнæ мæн бафæрсгæй дæмæ 
кæци мæнгард равардта пъисмо? Æз син лæг фæууинун 
кæндзæнæн. Мæнæ ци дессæгтæ æвзарун! Кизгуттæмæ 
пъисмотæ финсун райдæдтонцæ. Кизгуттæ мин дамугъатæ 
кæсун базудтонцæ. 
Софья. Дæхуæдæг æй бакæсæ, æхсинæ. 'Ма ’й уæд 
базондзæнæ, уæхæнæй си ке неци ес, уой. 
Г-жа Простакова. Дæхуæдæг æй бакэесæ! Нæ, кизгæ, æз 
Хуцауи фæрци æз уотæ гъомбæлгонд нæ дæн. Æз пъисмотæ 
райсун, фал мин сæ кæсгæ ба еске гъæуама кæна. (Æлсегмсе). 
Кæсæ! 
Простаков (гсегъседимсе хъсебсер берсе фсеккастсей). 
Ами æркæсуйнаг гъуддаг ес. 
Г-жа Простакова. Дæу дæр, нæ лæг, кизги хузæн 
гъомбæл кодтонцæ? Ме ’нсувæр, бакæсай пъисмо, дæхецæн 
уæхæн зин искæнæ. 
Скотинин. Æз? Æз уæхæнттæ некæд фæккæсун. Уæхæн 
гъуддæгтæй Хуцауи фæрци уæгъдæ дæн. 
Софья. Мæхуæдæг æй бакæсдзæнæн.. 
Г-жа Простакова. Кизгæ, ду мæнгæттæ дзорунмæ 
хъæбæр исдæсни дæ, æз дæбæл не ’ууæндун. Мæ зæрдæ ’й 
зонуй, рæхги Митрофанушки ахургæнæг æрбацæудзæнæй, 
’ма ’й уæдта е бакæсдзæнæй. 
Скотинин. Биццеуи кæсун ахур цæмæннæ кæнтæ? 
Г-жа Простакова. Нур цуппар анзи ахур кæнуй. 
Хъæбæр хуарз гъомбæл кæнæн нæ Митрофанушки. Æртæ 
ахургæнæгæн æхца федæн. Финсун æй ахур кæнуй диакъон 
Кутейкин, Арихметикæбæл ба ’й ахур кæнуй еу сержант 
Цыфиркин. Дууемæй дæр ардæмæ горæтæй цæунцæ. Горæт 
æма мах æхсæн ба æртæ верстæй уæлдай нæййес. Францаг 
æвзаг æма ’й иннæ наукитæбæл хъæбæр лæмбунæг ахур 
кæнуй немуцаг лæг Адам Адами фурт Вральман. Амæн ба 
анз федун æртæсæдæ соми. Уæдта нæ хæццæ хуæрдæбæл 
æрбадуй. Къегъура, æ хæдæнттæ - æхснуйнаг. Æхæудæгка 
- домагæ. Ескумæ цæун æй багъудæй - бæх ин. Фингæбæл 

г 
ин - сæни агувзæ. Æнæ картофин цирагъæй ба нин хусгæ 
дæр нæ кæнуй. Фал си арази ан. Сувæллони гъигæ нæ да- 
руй. Мæ мæгур сувæллон цалинмæ минкъий æй, уæдмæ ’й 
гъæуама алке дæр рæвдаугæ кæна. Алкæмæндæр æ нивæ æ 
тæрнихбæл финст æй, фал Митрофанушкæ æ кари ку ба- 
цуа, еу дæс анзи ма ’й бæл ку рацæуа, ’ма службæ кæнкун 
ку райдайа, уæд имæ, Хуцау багъæуай кæнæд, цæйбæрцæ 
зинтæ æнгъæлмæ кæсуй, уой зонис? Мах, Простаковтæ, 
неци ан, фал чиновникти бунæттæ ахссун гъæуй. 'Ма еци 
чиновниктæй ба Митрофанушкæ цæмæй нæдæр æй? О, 
хæдæгай, уæртæ нæ ахургæнæг дæр æрбацæуй. 
Фæззиндт VII 
Етсе сема Правдин. 
Г-жа Простакова. Ме ’нсувæр, мæ зæрддаг. А ба дин 
нæ зинаргъ иуазæг, господин Правлин. Аци лæг ба ’й ме 
’нсувæр. 
Правдин. Ке дæ базудтон, е мин хъæбæр æхцæуæн æй.. 
Скотинин. Хуарз, мæ господин. Дæ муггаг ба куд æй... 
нæ ’й райгъустон. 
Правдин. Æз дæн Правдин, кæд æй нæ фегъустай, уæд. 
Скотинин. Цирдигон дæ, ме ’лдар? Кæмити æнцæ дæ 
гъæутæ? 
Правдин. Райгурдтæн Мæскуй, кæд дæ уой зонун фн- 
дуй, уæд, мæ гъæутæ ба ардæмæ хæстæг æнцæ. 
Скотинин. Бафæрсон дæ, барæ мин радтæ, нихха- 
тир кæнæ, дæ ном æма дин дæ фиди ном ке нæ зонун, уой 
туххæй. Æз дæ уобæл фæрсун - дæ гъæути хутæ дарунцæ 
æи нæ? 
Г-жа Простакова. Ниууадзай, хути кой мабал кæнæ. 
Уойбæсти нæ мастбæл радзубанди кæнæн. (Правдинмсе) 
Мæнæ æркæсæ! Хуцауи туххæй еу кизги нæхемæ райстон. 
Ма ’й мæ нур ба пъисмотæ финсунцæ æ мадинсувæртæ. 
Мæрдти бæстæй дæр имæ финсунцæ æ мадинсувæртæ. 
Байкæсай Хуцауи хатирæй еци пъисмо, дæхецæн уæхæн зин 
искæнæ. 
Правдин. Ниххатир кæнæ, æхсинæ, еске пъисмо кæсун 
мæ нæ фæндуй, кæмæ финст æй, уой ку нæ фæндæуа, уæд. 
Софья. Корун ди, ба ’й кæсæ. Уомæй мин хъæбæр хуарз 
æгъдау искæндзæнæ. 

г 
Правдин. Кæд ду уотæ зæгъис, уæд арази дæн. (Ксесуй). 
«Мæ хъазар хуæрифурт. Мæ гъуддæгтæ уотæ рауадæнцæ, 
æма мæ цалдæр анзи цæрун багъудæй мæ хеонтæй хъæбæр 
идард, гæнæн мин н’ адтæй сумах хæццæ фембæлунæн. 
Нуртæккæ ба дæн Мæскуй, цалдæр анзи ба фæццардтæн 
Сибири. Мæ устур куст æма фудæбонæй æхца дæр искод- 
тон. Мæ фудæбон æма зинтæй æрæмбурд кодтон пайда дæс 
мин соми». 
Скотинин æма Простакова. Дæс мини? 
Правдин (ксесуй). «Æма еци дæс мини уадзун дæуæн». 
Г-жа Простакова. Дæуæн сæ уадзуй? 
Правдин. Софьяйæн еугурæйдæр. 
Скотинин. Еугурæйдæр уомæн! 
Г-жа Простакова (хъуритсе ксенун райдседта 
Софъяйсен). Арфæ дин кæнун, Софьюшкæ. Арфæ дин 
кæнун, мæ зæрддаг. Уæхæн цийнаг хабар мæбæл некæдма 
æрцудæй. Нур ба дæ уосгор гъæуй. Митрофанушкæ, амæй 
хуæздæр уосæ некæми иссердзæнæ. Кæми дæ? Æз ба уотæ 
æнгъалдтон, цума дæ мадинсувæр рамардæй. Хуцау æй 
багъæуай кæнæд, фал мæхемæ дæр уотæ кастæй, цума 
рамардæй. Е ба, гъæла, æгас æй. 
Скотинин. Мæ хуæрæ, мæнæ дин мæ къох, бафедауæн! 
Г-жа Простакова (сабургай Скотининсен) Барæн, ме 
’нсувæр. Нур кизги бафæрсун гъæуй, комуй ма дæмæ æви 
нæбал? 
Скотинин. Е ба дин циуавæр фарст æй? Куд? Нур ин нæ 
хабæрттæ радзоруйнаг дæ? 
Правдин. Пъисмо кæронмæ бакæсон? 
Скотинин. Цæмæн? Фондз анзи ’й ку фæккæсай, 
уæддæр си дæс мини аргъ неци бакæссæнæ. 
Г-жа Простакова (Софьяйсен). Софьюшкæ, мæ зæрддаг, 
цæуæнай дæ уатмæ. Дæ хæццæ мæ хъæбæр радзубанди 
кæнун гъæуæ (рахудта Софъяй). 
Скотинин. Куд сæмæ кæсун, уотемæй нæ абони федудæй 
неци рауайдзæнæй. 
Фæззиндт VIII 
Правдин, Простаков, Скотинин сема ихусерст 
Ихуæрст (Простаковмсе, лсеф-лсефгсенгсе). Барин! 
Барин! Салдæттæ æрбацудæнцæ, гъæуи æрлæудтæнцæ. 

г 
Простаков. Е фидбилизи хабар æй! Ниппурхæ нæ 
кæндзæнæнцæ. 
Правдин. Цæмæй фæттарстæ? 
Простаков. Цитæ дзорис? Æз сæмæ æндæмæ ракæсун 
дæр не ’ндеун. 
Правдин. Мацæмæй тæрсæ. Сæ разæй æнæмæнгæ афи- 
цер цæуй, ма сæ е гъæла миутæ кæнун нæ бауадздзæнæй. 
Цæуæн сæмæ мæ хæццæ... дзæгъæли си тæрсис. 
Правдин, Простаков сема ихусерст рандсенцсе 
Скотинин. Еунæгæй мæ куд ниууагътонцæ. Цæуон 
скъæтмæ æма мæхе естæбæлти раерхæфсон. 
Фиццаг архайди ксерон. 
ДУККАГ АРХАЙД 
Фæззиндт I 
Правдин, Милон 
Милон. Æнæнгъæлти дæбæл ке фембалдтæн, е мин 
уæхæн æхцæуæн адтæй ’ма дессаг! Ци Хуцау дæ æрбахаста 
ардæмæ? 
Правдин. Куд ме ’рдхуард, уотæ дин зæгъдзæнæн ме 
’рбацуди сæр. Æз дæн ами хецауади. Ихæс мæбæл æвæрд 
ес: гъæуама аци гъæутæбæл æрзелон, æма, кæми ци лæгъуз 
гъуддæгтæ ес, уони æркъахон. Ами цæрун нур æртæ бони. 
Еу гъæла пъамещик иссердтон, æ уосæ ба - фурдессаг сай- 
тани хай, ’ма æ хæдзарæ æ фудвæндæй æнамонд искодта. 
Цæбæл нигъгъуди кодтай, ме ’рдхуард, ами берæ уодзæнæ? 
Милон. Цалдæр сахаттей фæсте цæугæ кæнун. 
Правдин. Уотæ тагъд? Бауолæфæ. 
Милон. Мæ бон нæй. Салдæттæ мæ бæраги æнцæ, 
уæдта мæ хъæбæр фæндуй Мæскумæ. 
Правдин. Цæмæн? 
Милон. Раргом дин кæндзæнæн мæ зæрди 
сосæгдзийнадæ, мæ дзæбæх лимæн. Æз уарзун еу киз- 
ги, кизгæн дæр æнадæ нæ дæн. Анзи ’рдæг æй нæма 
фæууидтон, е еу бæлах æй, иннæ устурдæр бæлах ба æй, 
еци рæстæги дæргъи мæмæ си ке неци хабар ес, е. Арæх 

г 
мæмæ уотæ кæсидæ, цума мæ нæ уарзуй, мæтæ кодтон, фал 
æрæги ци хабар фегъустон, е мæ деси бафтудта. Еу пъисмо 
райстон, ’ма мæмæ куд ниффинстонцæ, уотемæй, æ мадæ 
ку рамардæй, уой фæсте æй цидæр идард хæстæгутæ сæ 
гъæумæ фæлластонцæ. Нæ зонун, ка ’нцæ æма кумæ, уой. 
Кæд нур ести хеуарзонти къохи æй, ’ма, седзæр ке ’й, уомæй 
пайда кæнгæй, кæд кизгæ æфхуæрди бунати æй. Æрмæст 
еци гъудиæй дæр рамæстгун ун. 
Правдин. Уæхæн æнæуаг миутæ уинун мæнæ аци 
хæдзари дæр. Фал уæддæр мæ зæрдæ дарун: тагъд кæд 
кæрон искæнианæ уоси цъаммардзийнадæн æма лæги 
æдулидзийнадæн. Ами ци гъæддаг миутæ цæуй, уони туххæй 
æз фегъосун кодтон мæ хецауæн, ма гурусхæ нæ кæнун, ести 
мадзал ке ’ссердзæнæнцæ, уобæл. 
Милон. Амондгун дæ, мæ лимæн, кæд æфхуæрд уодтæн 
банхусæнгъом дæ, уæд. Æз ба зонгæдæр нæ кæнун, аци 
уæззау уавæри ма ци ракæнон, уой. 
Правдин. Куд хуннуй, ке агорис, еци кизгæ?. 
Милон (цийнсегсенгсей). Мæнæ! Мæнæ ’й æхуæдæг! 
Фæззиндт II 
Етсе сема Софъя 
Софья (десгсенгсей). Милон! Е ду дæ, дæу уинун? 
Правдин. Ци хуарз гъуддаг, ци амонд!. 
Милон. Мæнæ ’й, мæ зæрдæ мин ка райста, мæ еци уар- 
зон. Мæ зæрддаг Софья! Ами ци косис, ци дæ си гъуддаг ес? 
Софья. Æз уойбæрцæ мæститæ бавзурстон нæ 
фæххецæнæй нури уæнгæ, ’ма дессаг. Ме ’дзæсгом 
хæстæгути фудæй. 
Правдин. Мæ хæлар! Мабал æй фæрсæ, ци мæститæ 
бавзурста, уомæй. Æз дин сæ радзордзæнæн. 
Милон. Æнаккаг адæм! 
Софья. Фал аци бон ба фиццаг хатт не ’фсийнæ мæ 
хæццæ æ уаг цæхгæр феййивта. Мæ мадинсувæр мин æ мулк 
ке уадзуй, уой куддæр райгъуста, уотæ æ гурумухъдзийнадæ 
æрбайсавдæй, ’ма, куд не ’нгъезуй, уотæ мæбæл æхе 
цийнæгæнæг искодта. 'Ма ’й æз ба æ миутæмæ гæсгæ 
балæдæрдтæн, æ фуртæн мæ корунмæ ке гъавуй, уой. 
Милон (нсе бухсгсей). 'Ма ин ду еци сахат нæ равдистай, 
куд æнæуинон дин æй, уой? 

г 
Софья. Нæ... 
Милон. ’Ма ин нæ загътай, дæ зæрдæ æндæр кæмæндæр 
лæвæрд ке ’й, уой? 
Софья. Нæ... 
Милон. Нур уинун ме ’сæфти гъуддаг. Еци лæхъуæнмæ 
амонд æркастæй. Æвæдзи имæ берæ лæгдзийнæдтæ ес. 
Æвæдзи æй зундгин, ахургонд, æгъдаугин; фал дæ æз куд 
уарзун, уотæ ба дæ некæд бауарздзæнæй. 
Софья (бахудтсей). О Хуцау! Ду уой ку фæууинисæ, уæд 
дæ дæ уарзти тæлмæн æгæрон мæстгун искæнидæ. 
Милон (мсестгунсей). Лæдæрун, цæйбæрцæ 
лæгдзийнæдтæ имæ ес, уой. 
Софья. Ма сæ еугурей лæдæргæ дæр нæ бакæндзæнæ. 
Исæнхæст ибæл æй æхсæрдæс анзи, фал ин нури уæнгæ ци 
бантæстæй, уомæй фулдæр æ къохи нецибал бафтуйдзæнæй. 
Правдин. Куд нецибал, сударыня? Кæронмæ ахур- 
гонд фæцæй дзурдтæ; изолдæр ба æвæдзи псалтырмæ дæр 
бавналдзæнæй. 
Милон. Куд? Уæхæн æй, мæ нихмæ ка ’рлæудтæй, е? 
Ахх, мæ зæрддаг Софья, дæ гиризæй мин мæ зæрдæ цæмæн 
къахис? Хуарз ку зонис, уарзæг уод минкъий гурусхæй дæр 
хъæбæр ке ресуй, уой! 
Софья. Рагъуди кæнæ, куд æнамонд дæн, уобæл. Мæ 
бон н’ адтæй сæ фæндонæн дзуапп радтун. Цæмæй сæ 
гурумухъдзийнадæй фæййервæзон, цæмæй мин еу мин- 
къий сæребарæ уа, уой туххæй римæхсун мæ зæрди фæндæ. 
Милон. Ма ин циуавæр дзуапп равардтай? 
Ами ’й Скотинин, театри рацо-бацобсел исссей, 
цсебселдсер гъудитсе ксенуй, фал сей некеуинуй 
Софья. Æз загътон, мæ хъисмæт мæ мадинсувæрæй 
аразгæ ке ’й, уой. Фæццæун, зæгъгæ, мæмæ финста 
(Правдинмсе), господин Скотинин кæронмæ бакæсун ке нæ 
бауагъта, еци пъисмой. 
Милон. Скотинин! 
Скотинин. Мæнæ дæн! 
Фæззиндт III 
Етсе сема Скотинин 
Правдин. Куд æрбагъустæ, господин Скотинин! Уой 
æнгъæл ба дин н’ адтæн. 

г 
Скотинин. Уæ цорти фæццæйцудтæн. Фегъустон, 
кадæр мæмæ дзоруй, ма æз дæр дзуапп равардтон. Мæнмæ 
уæхæн æгъдау ес: еске ку нигъгъæр кæна - Скотинин! 
уæд ин æз гъæуама уайсахат дзуапп радтон: мæнæ дæн! Е 
æцæгæй дæр уотæ ’й. Æз еу дзамани службæ кодтон гвар- 
дий ’ма исхизтæн капрали уæнгæ. Зæгъæн, еске, салдæтти 
нимайгæй, нигъгъæр кодта: Тарас Скотинин!. Æз ба уомæй 
гъæрдæрæй: мæнæ дæн! 
Правдин. Мах дæмæ нуртæкки нæ дзурдтан, ’ма дæ бон 
æй, кумæ цæуйнаг адтæ, уордæмæ цæун. 
Скотинин. 'Ма некумæ цудтæн, гъудити ранигъулдтæн, 
уотид рацо-бацо кæнун. Æз уотæ ахур дæн: мæ сæри ести ку 
скусийнæ уа, уæд æй зæгæлæй дæр нæбал исæфтаудзæнæ. 
Игъосис, мæ сæрмæ ести ку балæса, уæд уоми ниффедар 
уй. 'Ма гъудитæ дæр уобæл кæнун: фуни ци уинон, уой 
ацæги æнгъæлун, ацæги ци уинон, е ба мæмæ фуни хузæн 
фæккæсуи. 
Правдин. Нур ба дæ сæри ци ниффедар æй? 
Скотинин. Уой ку зонисæ, мæ хуарз лимæн! Дессæгтæ 
æма тæмæстæ æвзарун. Мæ хуæрæ мæ тæвд-хæлæфæй 
мæ гъæуæй æхе гъæумæ æрбахъæртун кодта. 'Ма мæ нур 
ба никки тагъд-тагъддæрæй нæхемæ æрветуй: æнæгъæнæ 
дуйней рази дæр мæ бон кæдзос зæрдæй дзорун уодзæнæй: 
фæццудтæн нецæй туххæй, æрбахастон бунтон неци. 
Правдин. О, хуарз нæй, господин Скотинин. Дæ хуæрæ 
ди хъазмузæй гъазæгау хæпполтæ кæнуй. 
Скотинин (рамсестгун сей). Куд хъазмузæй? Куд 
хæпполтæ? Хуцау æй уомæй багъæуай кæнæд! Уæллæгъи, 
æхе ин уæхæн æнтъухт фæккæндзæнæн, ма ’й æнæгъæнæ 
гъæу къуæремæ дæр не ссердзæнæнцæ. 
Софья. Ахх, куд рамæстгун дæ! 
Милон. Уойбæрцæбæл ци кодтай? 
Скотинин. Зундгин лæг ку дæ, рагъуди кæнай! Мæ 
хуæрæ мæ ардæмæ æрбахудта, цæмæй уосæ ракорон. Нур 
ба мин бунтон æндæр дзубандитæ кæнуй: «Цæмæн, дан, дæ 
гъæуй, ме ’нсувæргонд, уосæ, дзæбæх чушка дæмæ ку уа, 
уæд, дан, е дæ фагæ нæ ’й?» Нæ, мæ хуæрæ! Мæнæн мæхецæн 
дæр хъибилтæ гъæуама уа. Мæн расайун зин æй. 
Правдин. Мæнмæ уотæ кæсуй, господин Скотинин, ма 
дæ хуæрæ хъæбæр архайуй киндзæхсæвæрбæл, æрмæст 
имæ дæу сагъæс цума нæййес. 

г 
Скотинин. Етæ аргъæуттæ ’нцæ. Æз неке хъор кæнун. 
Алкедæр æхе уосаги корæд. Мæн ескеон нæ гъæуй, уæдта 
мæхеон дæр некæмæн ратдзæнæн. (Софъямсе). Ду ба тæрсгæ 
ма кæнæ, мæ уоди гага. Мæнæй дæу неке байсдзæнæй. 
Софья. Етæ ба дин ци дзубандитæ ’нцæ? Е ба дин нæуæг 
гъуддаг! 
Милон (гъсерæй). Е ба ци æдзæсгомдзийнадæ ’й? 
Скотинин (Софьямсе). Цæмæй фæттарстæ? 
Правдин (Милонмсе). Цæмæн рамæстгун дæ 
Скотининмæ? 
Софья (Скотининмсе). Гæр, дæ бинойнаг гъæуама ису- 
он, æндæр амонд мæмæ не ’нгъæлмæ кæсуй? 
Скотинин. Дæ нивæ ка уа, мæ уоди гага, уомæй бæхбæл 
дæр нæ фæлледздзæнæ! Дæ нивæ ба лæгъуз нæй. Ду мæ хæццæ 
ку цæрай, уæд дæ æз исамондгун кæндзæнæн. Æрмæст дæ 
пайда æй дæс мини! Цæйбæрцæ амонд нæмæ æрхаудтæй; 
æз уойбæрцæ æхца уингæ дæр некæд фæккодтон;, æз 
уойбæрцæ æхцатæй æнæгъæнæ дзогæ хутæ балхæндзæнæн; 
ма æз уотæ бакæндзæнæн, æма æндæр дзурддаг пазбунти 
нæбал уодзæнæй: æ рæбунти Скотининæн хутæй хуæздæр 
цард некæмæн ес. 
Правдин. 'Ма дæумæ амондгун æрмæст фонс ку уонцæ, 
уæд дæ уосæ ба дæ фонс æма дæхецæй дæр фудæй уæлдай 
неци фæууиндзæнæй. 
Скотинин. Фудæй уæлдай? ба! ба! ба! ма мæмæ рохс 
къомнæттæ ба минкъий ес? Æрмæст æхецæн ин ратдзæнæн 
еу къуми уат гобани хæццæ. Мæ лимæн, мæнæн али 
чушкайæн дæр хецæн бунат ку ес, уæд мæ уосæн уат не 
’ссердзæнæн? 
Милон. Адæймаги фонси хæццæ ка баруй, е æхуæдæг 
дæр фонс æй. 
Правдин (Скотининсен). Неци си рауайдзæнæй, госпо- 
дин Скотинин! Игъосæ мæнмæ: аци кизги дæ хуæрæ æхе 
фуртæн коруй. 
Скотинин. Куд? Мæ хуæрифурт мин гъæуама мæ уоса- 
ги еса? Ма ’й æз зæронд хъумаци хузæн ку нæпъпъæскъутæ 
кæндзæнæн. Хуарз, æз хуйи фурт фæууон, Софья мæ уосæ 
ку нæ уа, Митрофан ба - дзæрмæ гъæла. 

г 
Фæззиндт IV 
Етсе, Еремеевнæ сема Митрфан 
Еремеевнæ. Еу минкъий естæбæл дæхе райахур кæн. 
Митрофан. Еу дзурд ма ку скæнай, зæронд къембур, 
уæд дин æз фæууинун кæндзæнæн; æз дæ мæ мадæбæл 
исардаудзæнæн æма бабæй дин æзини хузæн... 
Скотинин. Ардæмæ хæстæгдæр рацæуай. 
Еремеевнæ. Бацо дæ мадинсувæрмæ. 
Митрофан. Салам, мæ мадинсувæр. Уасæнги каст 
мæмæ ци кæнис? 
Скотинин. Митрофан. Комкоммæ мин мæ цæститæмæ 
кæсæ. 
Еремеевнæ. Кæсæ ’й мæ, мæ зæрддаг. 
Митрофан (Еремеевнсен). Ма ’й мæ ци кæсон? Кæд ибæл 
хузтæ нæййес? 
Скотинин. Еу хатт ма дин зæгъун: комкоммæ мæмæ 
кæсæ. 
Еремеевнæ. Ма мæстгун кæнæ дæ мадинсувæри. Ба ’й 
мæ кæсай, æ цæститæ куд ниббæгъетт кодта, уомæ, ду дæр 
имæ дæ цæститæ уотæ ниббæгъетт кæнай. 
Скотинин сема Митрфоан ссе цсеститсе ниббсегъетт 
кодтонцсе, уотемсей ксерседземсе ксесунцсе 
Милон. Ба сæмæ кæсай, дзидздзи-богати хузæн нæ 
’нцæ? 
Правдин. Цæбæл фæууодзæнæй цума гъуддаг? 
Скотинин. Митрофан! Лæдæрис, дæ цард нуртæкки 
минкъий цæбæлдæр ке хуæцуй, уой? Дзорæ, ци адтæй, 
уой; æз тæрегъæдæй ку нæ тæрсинæ, уæд дин æнæдзоргæй 
дæ гæндзæхтæбæл фæххуæцинæ ’ма дæ ами къумтæбæл 
нийсæрдинæ. Фал мæ еске уод исафун нæ фæндуй, цалинмæ 
фудгини не ’ссерон, уæдмæ. 
Еремеевнæ (фуртсесссей базир-зир кодта). Æллæх, 
маргæ ’й кæндзæнæй. Мæ сæр ма ескæми ку рафснайдтайнæ. 
Митрофан. Мæ мадинсувæр, цæбæл исгъæла дæ, кæд 
кæндус нæ бахуардтай? Цæбæл мæмæ исмæстгун дæ, æз уой 
зонгæ дæр ку нæ кæнун. 
Скотинин. Дæхе гъæуай кæнæ, уæдта мин мæнгæттæ 
дæр ма дзорæ, кенæ ба дæ еу цæфæй фæккурес кæндзæнæн. 
Мæхе тæрегъæд мæхе уæд. Дæхемæ маци райсæ, кенæ ба 
дзæгъæл нади бахаудзæнæ. 

г 
Еремеевнæ. Хуцау дзæгъæл надæй багъæуай кæнæд! 
Скотинин. Уосæ корун дæ фæндуй? 
Митрофан (байгъселдзсег сей). Рагæй мæ фæндуй, мæ 
мадинсувæр, фал уæхæн хуарз ци Хуцау дæттуй! 
Скотинин (Митрофанбсел сехе ниццавта). Нур а чушка 
нæ’й? Æз дин... 
Правдин (нсе уадзуй Скотинини). Господин Скотинин! 
Дæ къохтæ дæхемæ дарай! 
Митрофан. Нана! Ба мæ ергъæв кæнæ! 
Еремеевнæ (Митрофани се фсесте баримахста, 
истузмсег сей сема се тумбул къохтсе исхъел кодта) Мæ 
бунати дзухъмард ку фæууон, уæддæр дин сувæллони 
нæ ратдзæнæн. Бавналай, кæд лæг дæ, уæд, бавналай! Дæ 
дингæсæнтæ дин фендæбилæ кæндзæнæн. 
Скотинин (мсестгунсей сема севзедгсе рандсе ’й). Æз уин 
лæг фæууинун кæндзæнæн. 
Еремеевнæ (мсестгунсей се фсесте). Мæнæн дæр мæ 
дзæмбутæ хъæбæр циргъ æнцæ. Кæса ’й имæ! 
Митрофан (се фсесте). Æнтъиргæ кæнæ ардигæй, 
æнтъиргæ! 
Фæззиндт V 
Етсе сема Простаковтсе 
Г-жа Простакова (селсегмсе). Ами дзурддаг дæр неци ес. 
Цæрæнбонти хæлеугъæлæсæй ралæсæ-балæсæ кæнис. 
Простаков. Æхуæдæг Правдини хæццæ æрбайсавдæй, 
мæ фуд си циййес? 
Г-жа Простакова (Милонмсе). А, мæнæ ку дæ! Господин 
афицер! Æнæгъæнæ гъæуи ба æз дæу агурдтон; нæ лæгæн æ 
сæрбæл мех исциргъ кодтон, цо, арфæ ин ракæнæ æ хуарзи 
туххæй, зæгъгæ. 
Милон. Цæй туххæй, æхсийнæ? 
Г-жа Поростакова. Куд цæй туххæй, дæ 
бæрзонддзийнадæ? Дæ салдæттæ уæхæн дзæбæх æнцæ, 
’ма дессаг. Нури уæнгæ некема бахъор кодтонцæ. Ма нæмæ 
исмæстгун уо, дæ бæрзонддзийнадæ, нæ фахъæра лæг дæ ке 
не ссердта, уобæл. Цæрæнбонти еске исиуазæг кæнун æ бон 
нæй. Галæй райгурдæй, ’ма ин ци бакæнон? 
Милон. Æз æппундæр нæ мæстгун кæнун, æхсийнæ. 
Г-жа Простакова. Цидæр хузæн ниууй, куд дин æй 

г 
зæгъон нæхердигонау, цума мех ранихъуæруй, уойау. Хатгай 
æ цæститæ ниббæгъетт уодзæнæнцæ, уотемæй лæудзæнæй 
’ма æ бунайтæй еу сахат дæр нæбал фезмæлуй. Ци нæ ин 
фæккодтон, е мæнæй цитæ бавзурста, е дессаг æй! Неци 
ин фæййагъаз æнцæ. Уæддта еу уæхæни еци ахæвдæгæй ку 
фæууæгъдæ уй, уæдта дин уæхæн гъæла дзубандитæ кæнун 
фæййагайдзæнæй, ма зæгъдзæнæ, уой бæсти бабæй æй еци 
ахæвдæг ку ниййахæссидæ, зæгъгæ. 
Правдин. Раст зæгъгæй, æхсийнæ, дзæгъæли гъаст 
кæнис æ гурумухъдзийнади туххæй. Хъæбæр сабур лæг 
æй... 
Г-жа Простакова. Уæси хузæн. Мæ хæдзарæ дæр 
къæсибадгутæй уомæн байдзаг æй. Фæлмæнвад æй, къим- 
бус, зуст дзурд некæмæ ’скæндзæнæй, неке бафхуæрдзæнæй. 
Алцидæр мæхе рагъи й. Сæумæй изæрмæ ме ’взагæй ауигъд 
дæн, мæ къохтæн æнцад нæййес: еуей нæмæ, инней хæццæ 
хилæ кæнæ, анней хæццæ гъæр кæнæ; мæ хор, нæ хæдзарæ 
еугурæйдæр мæнбæл лæууй. 
Правдин (еуварсмсе). Рæхги æндæр хузи лæудзæнæй. 
Митрофан. Айсонггæй дæр мæ мадæ ихуæрстити 
хæццæ хъæлæба кæнуй. 
Г-жа Простакова (Софъямсе). Дæ дзæбæх 
мадинсувæрæн дин уат рæвдзæ кодтон. Еци кадгин зæронд 
лæги ку фæууининæ, уæд мæлунбæл дæр арази дæн. Æ кой 
ин берæ хæттити фегъустон. Фудцъухтæ ба уотæ дзорунцæ, 
цума мадзора æй, уæдта, дан, хъæбæр фурзундгин æй, ’ма ке 
бауарза, уой æцæгæйдæр уарзгæ кæндзæнæй. 
Правдин. Ке нæ бауарза, е ба æцæгæй дæр хъæбæр 
лæгъуз адæймаг уодзæнæй. (Софъямсе). Æз дин зудтон дæ 
мадинсувæри. «О» некæд зæгъдзæнæй, «нæ» зæгъун ку 
гъæуа, уæд. 
Софья. Æ амонд дæр æ къохи æ фурфудæбонæй 
бафтудæй. 
Г-жа Простакова. Хуцауи хуарз нæбæл æрцудæй. Неци 
мæ гъæуй, Митрофанушкæ æ зæрдæмæ ку фæццæуидæ, 
æндæр. Софьюшкæ, мæ уоди гага! Нæ дæ фæндуй дæ 
мадинсувæри уат фæууинун? 
Софъя рандсей 
Г-жа Простакова (Простаковмсе). Дæ гъæлæс бабæй 
хæлеуæй байзадæй; цо æ хæццæ, кæд дæ къæхтæ хаугæ нæ 
ракодтонцæ, 

г 
Простаков (фсеццсеуй). Хаугæ нæ ракодтонцæ, фал мæ 
буни фæттастæнцæ, 
Г-жа Простакова (иуазгутсемсе). Мæ еунæг сагъæс, 
мæ еунæг цийнæ Митрофанушкæ ’й, Æз ма цанæбæрæг 
фæццæрдзæнæн. Уой ба адæми рæнгъæмæ цæттæ кæнун. 
Фсеззиднтсенцсе Кутейкин, Цыфиркин фсейнсег сема 
финссени хсеццсе. Ссе къохтсей Еремеевнсен амонунцсе: 
бацсеусен севи нсе? Æ къох ссемсе фсеттилдта, Митрофан 
ба се къох ракъусердта 
Г-жа Простакова (нсе ссе уинуй, уотемсей идарддсер 
дзоруй). Хуцау хуарз æй, ’ма æ нивæ тæрнихбæл финст 
уодзæнæй. 
Правдин. Æхсийнæ, фæстæмæ ракæсæ, кадæртæ 
æрбацудæнцæ. 
Г-жа Простакова. А! Етæ ба æнцæ Митрофанушки 
ахургæнгутæ. Сидорыч Кутейкин... 
Еремеевнæ. Уæдта Пафнутьич Цыфиркин. 
Митрофан (еуварсмсе). Дæлдзæнхæ фæууотæ 
Еремеевни хæццæ. 
Кутейкин. Аци хæдзарæ нивгун уæд, берæ æнзти 
фæрнæй цæретæ. 
Цыфиркин. Дæ бæрзонддзийнадæн мæ зæрдæ зæгъуй 
æнæнез цард сæдæ анзи, уæдта ма никкидæр инсæй анзи, 
уæдта бабæй финддæс анзи. Æнзтæн кæрон нæййес. 
Милон. Мæнæ дессаг. А ба махонтæй ку æй. Кæцæй 
фæдтæ, мæ лимæн? 
Цыфиркин. Службæ кодтон гарнизони, дæ 
бæрзонддзйнадæ! Нур ба дæн адæми æхсæн. 
Милон. Ма цæмæй цæрис, куд цæрис? 
Цыфиркин. Нецæмæйти-мацæмæйти, дæ 
бæрзонддзийнадæ! Цидæртæ арихметикæй арæхсун, 
хуæрдæ ерун горæти, нимайгути хæццæ еститæ ракосун. 
Хуцау алкæмæн наукæ лæдæрун кæнуни хъаурæ нæ равар- 
дта: мæн ба ку нимайунмæ райхуæрсунцæ, ку мин æндæр 
куст февæрунцæ. Уомæй хуæрдæ ерун: нæ уарзун парахат 
цард. Уæгъдæ рæстæг ба сувæллæнтти ахур кæнун. Ами 
дæр нур æртæ анзи дæргъци биццеуи хæццæ архайун, фал 
нæ гъуддаг нæ рæстмæ кæнуй; еу адæймаг инней хузæн 
некæд æй. 
Г-жа Простакова. Ци? Пафнутьич, ци мæнгæттæ дзо- 
рис? Æви дæ дзæбæх нæ райгъустон? 

г 
Цыфиркин. Уотæ. Берæ хæттити син дзоргæ дæр код- 
тон, еуей сæри зунд дæс анзи фæтътъунсæ, уæддæр си неци 
рауайдзæнæй, Иннæ ба ’й усмæмæ райахæссуй. 
Правдин (Кутейкинмсе). Ду ба, господин Кутейкин, ду 
дæр ахургæндтæй дæ? 
Кутейкин. Ахургæндтæй, дæ бæрзонддзийнадæ! Ами 
ци епархи ес, уой семинарий райахур кодтон. Исхъæрдтæн 
риторики уæнгæ, ’ма фæстæмæ раздахтæн. Консисторимæ 
гæгъæди балæвардтон ма си ниффинстон: «Уæхæн æма 
уæхæн семинарист, саугини цæуæтæй, фурзундгин ку суон, 
уомæй фæттарстæн æма мæ ахурæй исуæгъдæ кæнтæ». Ма 
мин ци дзуапп ниффинстонцæ, уой зонис? «Уæхæн æма 
уæхæн семинарист ахурæй уæгъдæгонд æрцæуæд, уомæн 
æма уой ахур кæнун æй чушкай къæхти буни сугъзæринттæ 
калæгау». 
Г-жа Простакова. Нæ Адам Адамыч ба кæми ’й? 
Еремеевнæ. Ба ’й мæ уайуйнаг адтæн, фал ма си 
туххæйти раервазтæн. Уæхæн хъуæцæ кæнуй, ’ма дессаг! Æ 
тамакуи смаг нæ ниххорх кодта. Хъæбæр лæгъуз лæг æй. 
Кутейкин. Уæлдай дзорæ ма кæнæ, Еремеевнæ! Тамаку 
думун лæгъуздзийнадæ нæ ’й. 
Правдин (еуварсмсе). Кутейкин ма никки зундгин 
дзубандитæ дæр кæнуй! (Г-жа Простаковайсен). Нæ дин 
гъигæ дарун дæ фурти ахури гъуддаг. 
Милон. Æз дæр. 
Г-жа Простакова. Кумæ фæлледзетæ? 
Правдин. Мæ уатмæ ’й хонун. Кæрæдзей рагæй нæ 
фæууидтан, ’ма радзубанди кæнæн. 
Г-жа Простакова. Хуæргæ ба кæми кæндзинайтæ, мах 
хæццæ æви уæхе уати? Нæ бийнонтæ нуртæккæ фингæбæл 
æрбадтæнцæ Софьюшки хæццæ. 
Милон. Сумах хæццæ хуæрдзинан, æхсийæ, сумах 
хæццæ. 
Правдин. Е махæн хъæбæр устур кадæ ’й, 
Фæззиндт VI 
Г-жа Простакова, Еремеевнсе, Митрофан, Кутейкин 
сема Цыфиркин 
Г~жа Простакова. Æносмæ цæрæ, æносмæ ахур кæнæ, 
мæ зæрддаг. Еууотæ! 

г 
Митрофан. О, еууотæ! Зунд сæрмæ бацæудзæнæй. 
Никкидæр ма ескети ардæмæ æрбаласæ. 
Г-жа Простакова. Ци? Ци загътай? 
Митрофан. О! Мæ зæрдæ си сцъæхæй; фиццаг дæ 
нæмгæ кæндзæнæй, уой фæсте ба - ахур. Нæ, æз уобæл ара- 
зи нæ дæн, уой бæсти мæхе æрбамардзæнæн, ’ма фæцæй! 
Г-жа Простакова (фсеттарстсей). Ци гъæла зунд 
бацудæй дæ сæри? Уæй? 
Митрофан. Хуарз æма нæ хæдзарæмæ цæугæдон дæр 
хæстæг æй. Ниссирæцогъдзæн мæхе, ’ма мæ уæдта агорæ. 
Г-жа Простакова (хъсебсер мсестгунсей). Хуцау дин 
нæййес, цитæ лæхорис? 
Еремеевнæ. Де ’нсувæр æй фæттæрсун кодта. Æ 
сæри гъунтæ ин куд ниппæскъутæ кодта, уой зонис? Ма ’й 
бафæрсай: цæй туххæй? 
Г-жа Простакова (мсестгунсей). Æйдæуай... 
Еремеевнæ. Нæбал æй уагъта: уосæ корис? 
Г-жа Простакова. Æма? 
Еремеевнæ. Сувæллон неци басосæг кодта, хъæбæр 
рагæй, дан, мæ фæндуй. Де ’нсувæр дин уой райгъоса - 
гъиггаг куй фестадæй, нæ мади хай, хæпполти хаудтæй! 
Г-жа Простакова (зир-зиргсенгсе). Ма ду ба... сайтан, ци 
нигъгъæла кодтай дæхе, æ къембуртæ ин цæмæннæ ниттуд- 
тай, æ гъæлæс ин æ гъостæмæ цæмæннæ рафастай? 
Еремеевнæ. Гъавтон, бæргæ гъавтон, фал... 
Г-жа Простакова. А! Сайтан, дæ сувæллон нæ ’й, ма ’й 
бæл ци тухсис, нæ? Еске сувæллони ба маргæ ку ракæнонцæ, 
уæддæр дæуæн ци уæлдай ес, нæ? 
Еремеевнæ. О, Хуцау банхус мин кæнæ. Де ’нсувæр еци 
минут ку нæ фæддунд адтайдæ, уæд æй фæууидтайсæ. Аци 
нихтæ ку никъкъумух адтайонцæ (севдесуй се нихтсе), уæдта 
’й ’мæ дæндагæй бавналдтайнæ. 
Г-жа Простакова. Нæ, сумах еугурæйдæр дæлуймæнттæ 
айтæ, Бæр-бæр берæ кæнтæ, гъуддагæй ба неци аразетæ... 
Еремеевнæ (искудтсей). Мæхебæл ку нæ ауæрдун, уæд 
куд дессаг æй? Куд хуæздæр ма уин бакосон, нæ зонун... 
уой дæр нæ, фал мæ цардбæл дæр нæ ауæрдун... цийфæнди 
гъуддаг дæр исараздзæнæн. 
Кутейкин. Рахъудти уæн ардигæй. 
Цыфиркин. Дæ бæрзонддзийнад, кумæ рандæуæн? 
Г-жа Простакова. Зæронд кæлæнгæнæг, кæугæ дæр 

г 
ма кæнис? Цо, дæ хæццæ син бахуæрун кæнæ, уæдта 
сæ фæстæмæ ардæмæ æрбахондзæнæ (Митрофанмсе). 
Цæуæн мæ хæццæ, Митрофанушкæ. Нур дæ уæгъдæ нæбал 
исуадздзæнæн. Æз дин куд зæгъон, уотæ кæндзæнæ. Æноси 
ахур неци пайда æй. Хуцауи фæрци, сувæллæнттæ ин цæмæй 
райгура, уойбæрцæ лæдæруй. (Еремеевнæн). Ме ’нсувæри 
хæццæ ба æз дæу хузæн нæ радзубанди кæндзæнæн. Уадзæ 
’ма адæм фæууинонцæ, мадæ ци ’й, уой. Æз ин фæууинун 
кæндзæнæн. (Митрофани хсеццсе рандсей). 
Кутейкин. Дæ цард, Еремеевнæ, талингæ æхсæви хузæн 
æй. Цæуæн, бахуæрæн, дæ маст цæмæй иссæуа, уой туххæй 
еу арахъ дæр ниццæвæ... 
Цыфиркин. Уой фæсте ба - дуккаг, ’ма уæдта бæрæг 
уодзæнæй... 
Еремеевнæ (ксеугсей). Неци агъаз æнцæ!.. Дууинсæй 
анзи косун, фал уæддæр къах - мæ рони... 
Кутейкин. Федгæ ба дин ци кæнунцæ? 
Еремеевнæ. Фондз соми - анзæн, фондз цæфи - бонæн. 
Кутейкин сема ’й Цыфиркин ссе хсеццсе фсеххонунцсе 
Цыфиркин. Фингæбæл ранимайдзæнæн, æнæгъæнæ 
анз дæмæ цæйбæрцæ пайда æрхауй, уой. 
Дуккаг архайди ксерон 
ÆРТИККАГ АРХАЙД 
Фæззиндт I 
Стародум сема Правдин 
Правдин. Куддæр фингæй исистадтæн, ма дин 
къæразгæй дæ къарет куддæр рауидтон, уæд æнæдзоргæй 
ратахтæн, цæмæй дæ зæрдæй мæ хъури ракæнон. Мæнæн ду 
хъæбæр адгин адæймаг дæ. 
Стародум. Е мæнæн никки æхцæуæндæр æма хъазардæр 
гъуддаг æй. Ба ди æруагæс кæнæд,.. Мæ фидæ мин еудадзуг 
уой дзоридæ: уæд дин зæрдæ, уæд дæ уод, ма уæд адæймаг 
уодзæнæ кæцифæнди рæстæг дæр. Иннæ гъуддæгтæ æнцæ 
моди хузæн: модæ - зундбæл, модæ - ахурбæл, модæ - куд 
цæппæртæ æма сæхтæгутæбæл, уотæ. 

г 
Правдин. Хъæбæр раст зæгъис. Адæймагæн йе стурдæр 
хуарздзийнадæ ’й æ уод... 
Стародум (сагъсесгæнгсе). Æнахургонд адæймаг æнæ 
уодæй сирд æй. Е уæхæн фонсæй исуæгъдæ кæнумæ 
æрбацудтæн... 
Правдин. Дæ хуæри фурти. Ами ’й. Цæуæн... 
Стародум. Барæн. Мæстæй мæлун, атæ цитæ кæнунцæ, 
уобæл. Еу минкъий рагæдзæ кæнай. Æз уотæ ахур дæн: мæ 
масти фæдбæл некæд фæццæун. 
Правдин. Еци ’гъдау дин беретæ нæ балæдæрдзæнæнцæ. 
Стародум. Мæ цард мæ уæхæн гъуддæгтæбæл хуарз 
исахур кодта. Æз берæ фæууидтон, сæ фиддæлтæ ма сæ 
бæдæлттæбæл гъуди дæр ка нæ фæккæнуй, уæхæн адæмти. 
Фал исдзæбæх кæнæн кæмæн нæййес, уæхæн сæйгæмæ дох- 
тури цæмæн хонис? Ами дохтур неци бакæндзæнæй, фал ма 
æхуæдæг дæр фæссæйгæ уондзæнæнцæ уони незæй. Е æй 
уоди нез. 
Фæззиндт II 
Етсе сема Софья 
Софья (Правдинсен). Сæ гъæрæй син нæбал фæразун. 
Стародум (еуварсмсе). Æ мадæй къæртт дæр нæ гæлдзуй. 
Мæнæ ’й мæхе Софья. 
Софья (Стародуммсе ксесгсей). 0, Хуцау. Мæ ном мин 
загъта. Ба мæ зудта. Нæ, мæ зæрдæ мæ нæ сайуй! 
Стародум (ра ’й хъури кодта). Нæ! Ду дæ мæ хуæри 
кизгæ, мæ зæрди кизгæ. 
Софья (се гъсебесмсе сехе багселста). Мæ мадинсувæр. 
Мæ цийнæн кæрон нæййес. 
Стародум. Мæ зæрддаг Софья! Мæскуй куд базудтон, 
уотемæй дæ ами дарунцæ, дæхе нæ фæндуй, уотемæй. 
Софья. Мæ мадинсувæр! Дæубæл ма дарун мæ зæрдæ... 
Стародум. Царди ма мæ æрмæстдæр ду уорамис. Мæ 
зæронди бонтæ дæумæ кæсунцæ, мæнмæ цийес, етæ ба дæу 
амонди туххæй æнцæ. Рацудтæн отставки, гъомбæл кæнун 
дæ райдæдтон, фал дин ести мулк ба нæ ниууагътайнæ, дæу 
æма дæ мади хæццæ ку нæ фæххецæн адтайнæ, уæд. 
Софья. Нæ хæццæ ке надтæ, е нин нæ зæрдити устур 
маст уагъта. 
Стародум (Правдинмсе). Цæмæй аци кизги 

г 
мæгурдзийнадæй фервæзун кодтайнæ, уой туххæй рандæ 
дæн, æхца кæмити косунцæ, еци зæнхитæмæ, фал æхцабæл 
мæ цæсгом нæ баййивтон. Фидибæстæй неци радавтон, 
мæнгарддзийнадæй, фæливдæй некæбæл рацудтæн. Мæ 
уодихъаурæй... 
Правдин. Кул фегъустон, уотемæй, дан, дæ бон адтæй 
хъæбæр исгъæздуг ун. Ма цæмæн?. 
Правдин. Цæмæй иннети хузæн гъæздуг уай. 
Стародум. Гъæздуг! Ма гъæздуг ба ка ’й? Еу лæги баф- 
садуни туххæй æнæгъæнæ Сибир дæр фагæ нæ ’й. Дæхемæ 
кæсæ, æрдзæмæ кæсæ, ’ма мæгур некæд уодзæнæ. Адæми 
дзубандитæмæ ку игъосай, уæдта гъæздут некæд уодзæнæ. 
Софья. Мæ мадинсувæр! Цæй кой кæнис? 
Стародум. Æз уойбæрцæ мулк æрæмбурд кодтон, æма, 
киндзи ку ’рцæуай, уæд мæгурдзийнадæй цох уодзæнæ. 
Софья. Цалинмæ цæрон, уæдмæ мин дæ еунæг загъд 
дæр закъон уодзæнæй. 
Правдин. Фал æй лæгмæ ку радтай, уæд еци мулкæй 
сувæллæнттæн дæр фæууадзун гъæудзæнæй. 
Стародум. Сувæллæнттæн? Мулк сувæллæнттæн? Зунд 
сæмæ ку уа, уæд сæмæ мулк дæр уодзæнæй; гъæла фуртæн 
ба фæнди мулк уадзæ, фæнди - нæ. Æз берæ лæхъуæнтæ 
фæууидтон сугъзæрийнæ курæтти, сæ сæртæ ба цума 
издийæй конд æнцæ. Нæ, мæ лимæн! Æрмæги æхца æрмæги 
лæгдзиæйнадæ нæ ’й. Гъæла цийфæнди гъæла ку уа. уæддæр 
гъæла æй. 
Правдин. Фал уæддæр цард уотæ ’й ’ма æхцай фæрци 
райсæн ес цинтæ, бунæттæ, етæ ба дæттунцæ уæздан лæги 
ном, уæздан лæг ба æхецæн домуй кадæ кæнун. 
Стародум. Кадæ? Адæймагæн кадæ кæнун гъæуй æ уоди 
кæдзосдзийнадæмæ гæсгæ, уæхæн кади аккаг ба æй, æнæ 
’хцайæй устур бунати ка ’й, æнæ бунатæй дæр уæздан ка ’й, 
уæхæн лæг. 
Правдин. Дæ гъудибæл дууæ зæгъæн нæййес. 
Старлдум. Барæнай!. Е цæй дæрæгъдзæгай æй? 
Фæззиндт III 
Етсе, г-жа Простакова, Скотинин, Милон 
Милон ергъсев ксенуй г-жа Простаковай сема Скотнини 
Г-жа Простакова. Ра мæ уадзай! Ра мæ уадзай! Æз ин 
нуртæккæ æ гъæлæс рафадон! 

г 
Милон. Нæ дæ рауадздзæнæн! Нæ дæ рауадздзæнæн! 
Скотинин (мсестгунсей, се парик рсеститсе ксенгсей). 
Фæддунд уо ардигæй, мæ хуæрæ! Гъуддаг нæмунмæ ку 
’рцæуа, уæд дæ ниппæскъутæ кæндзæнæн. 
Милон (г-жа Простаковайсен). Иронх ди фæцæй, де 
’нсувæр ке æй, е? 
Г-жа Простакова. Рамæ уагътæ, æз ба ин нуртæккæ лæг 
фæууинун кæнон. 
Милон (Скотининсен). Куд æй нæмис, дæ хуæрæ нæ ’й? 
Скотинин. Еу мади зæнæг ан, фал æй нæ уинис, куд 
хъес-хъес кæнуй!.. 
Стародум (се ходсег уорамун се бон нсе ’й. Стародуммсе). 
Ку смæстгун уон, æз уомæй тарстæн. Нур ба мæ ходæг 
ниййахæста. 
Г-жа Простакова. Кæбæл ходис? Аци фахъæра ба ка ’й? 
Стародум. Ма мæмæ исмæстгун уо, æхсийнæ-сударыня. 
Мæ цæргæ-цæрæнбонти ауæхæн ходæг некæд фæууидтон. 
Скотинин (се хъурбсел хусецгсей). Хæрæги цийнæ - 
дæндагæй. Кæмæндæр - ходæг, кæмæндæр ба - додæг. 
Милон. Хъæбæр дæ æрхуаста? 
Скотинин. Мæ реугудур бæргæ гъæуай кодтон, фал мин 
а ба мæ хорхбæл ниддæвдæг æй... 
Правдин. Æ цæф, æвæдзи, ресагæ æй. 
Скотинин. Ресагæ! Мæ бæрзæй нигъгъæла æй. 
Г-жа Простаковай иннсе дзубандий рсестсег Софья се 
цсестсей райамудта Милонсен, се цори Стародум ке лсеууй, 
уой туххсей. Милон сей ралседсердтсей. 
Г-жа Простакова. Дæ бæрзæй нигъгъæла æй? Нæ, 
ме ’нсувæр, Хуцау хуарз, æма дæ афицер багъæуай код- 
та, æндæра мæнæй нæ раервастайсæ. Мæ фурти туххæй 
æз кейфæндейдæр ниппæскъутæ кæндзæнæн. Фæнди мæ 
фидæ уæд! (Стародумсен). Е ходæг нæй. Ма рамæстгун уо. 
Мади зæрдæ, мæ хор. Ескæд фæууидтай уотæ æма гадздза 
куй æ къæбисти гъигæ дардта? Фал нæмæ ка ’рбацудæй æма 
кæцæй, йе ба дессаг æй. 
Стародум (Софьямсе амонгсей). Аци кизгæн 
æрбахъæрттæй æ мадинсувæр, Стародум. 
Г-жа Простакова (фсеттарстсей). Куд? Е ду дæ? Мæнæ 
нæмæ ци хъазар иуазæг æрбацудæй! Мæнæ дессаг, ци ма 
дин ракæнæн? Цæрдгъæла дæн æз. Æндæра, нæ фиди хузæн 
ка ’й, еци адæймагбæл уотæ фембæлун федауй? Ду дæ нæ 

г 
зæрддаг. Нæ нифси кæртт. Дæуæй уæлдай нæ зæрдæ ку 
некæбæл дарæн. Нæ фидæ! Ниммин хатир кæнæ! Æз дæн 
дзæрмæ гъæла. Уæхæн рауæн цæрæн, æма мæ сæр нæбал 
косуй. Кæми ’й мæ лæг?! Кæми ’й мæ фурт?! Дзæгъæл 
хæдзарæмæ цума æрбацудтæ. Мæнæ дессæгтæ! Хуцауи 
’лгъист фæцæнцæ еугурæйдæр. Фæгъгъæла æнцæ. Ка нæмæ 
æрбацудæй, уой лæдæретæ?. Кизгæ, кизгæ! Палашкæ! Кизгæ! 
Скотинин (еуварсмсе). Æнгъæлдæн а æцæгæдæр сæ 
хæстæг æй. 
Фæззиндт IV 
Етсе сема Еремеевнсе 
Еремеевнæ. Ци ми кæнис? 
Г-жа Простакова. Барæн, ’ма ду ба кизгæ дæ, куййи 
фæтдзæгъдæн. Дæуæй уæлдай нæ хæдзари ихуæрститæ 
нæбал ес? Палашкæ кæми ’й? 
Еремеевнæ. Фæссæйгæ æй, æхсийнæ, сæумæ. Нурмæ, 
мæгур, хъан æй. 
Г-жа Простакова. Хъан æй! Кæсай еци сайтанмæ. Хъан 
æй. Ис мин уæздан æй. Хъан æй! 
Еремеевнæ. Уæхæн тæвдæ ’й ма дессаг. Сæнттæ 
цæгъдуй. 
Г-жа Простакова. Сæнттæ цæгъдуй еци сайтан! Цума 
мин уæздан æй. Бадзорæ мæ лæгмæ. Мæ фуртмæ!. Хуарз 
хабар син фегъосун кæнæ, нæ уарзон Софьюшкæн æ 
мадинсувæр æрбахъæрдтæй; Хуцауи фæрци нæмæ уæхæн 
амонд æрхаудтæй, нæхе фидæ нæмæ æрбахъæрдтæй. 
Скъæргæ, мабал дзебæл кæнæ. 
Стародум. Цæбæл тухсис, сударыня? Хуцауи фæрци уæ 
фидæ нæ дæн, иннæ уæхæн, сауæнгæ дæ фæсмæргæ дæр ку 
нæ кæнун. 
Г-жа Простакова. Дæ æвеппайди æрбацуд мин мæ 
сæри зунд цидæр фæккодта; рауадзæ, æз ба дæ рахъуритæ 
кæнеон, нæ хуæрзгæнæг, нæ ервæзунгæнæг!.. 
Фæззиндт V 
Етсе, Простакова, Митрофан сема Еремеевнсе 
Стародуми иннсе дзубандий усенгсе, астсеуккаг дуарсей 
рахезсег Простаков се фурти хсеццсе, серлсеудтсенцсе 

г 
Стародуми фсесте. Фидсе сехе серцсеттсе кодтара ’й хъури 
ксенунумсе, фурт ба ин се къохмсе бавналунмсе. 
Еремеевнсе еуварс серлсеудтсей сема ниссахсей, цагъай- 
раги хузсен Стародуммсе ксесгсей 
Стародум (севсендонсей г-жа Простаковайсен хъу- 
ри ксенгсей) Æгæр мæ боц кæнис, æхсийнæ! Æнæ уомæй 
дæр мин неци уодзæнæй, (се къохтсей сехе ратонгсей, 
иннердсемсе фсеззилдсей ’ма рауидта Скотинини хъуритсе 
ксенунмсе гъавгсей, ма ’й бсел сехе ниццавта). Ке къохтæмæ 
бахаудтæн, Хуцауи туххæй? 
Скотинин. Е æз дæн, хуæри æнсувæр. 
Стародум (иннсе дууей ку рауидта, усед тагъдгомау). 
Атæ ба ка ’нцæ? 
Простаков (ра ’й хъури кодта) Æз ба дæн мæ уоси лæг. 
Митрофан (се къох ин ахсессунмсе гъавуй). Æз ба дæн 
мæ мади фурт. 
Милон (Правдинмсе). Нур ба мæхе нæбал 
байамондзæнæн. 
Правдин (Милонсен). Уой фæсте гæнæн фæууодзæнæй 
базонгæ унæн. 
Стародум (се къох нсе дсеттуй Митрофанмсе). А ба дин 
дæ къохмæ лæбордзæнæй ра ин ба кæнунмæ. Æвæдзи си 
ести устур лæг кæнунмæ гъавунцæ. 
Г-жа Простакова. Дзорæ, Митрофанушкæ. Куд нæ, 
зæгъгæ раба кæнон дæ бæрзонддзийнадæн. Дзоргæ кæнæ, 
зæгъгæ, мæ дуккаг фидæ дæ. 
Митрофан. Куд нæ дин раба кæнон дæ къохæн. Ду дæ 
мæ фидæ... (семадсемсе). Кæци фидæ? 
Г-жа Простакова. Дуккаг. 
Митрофан. Дуккаг? Дуккаг фидæ, мæ мадинсувæр. 
Стародум. Æз, сударь, дæуæн дæ фидæ дæр нæ дæн, дæ 
мадинсувæр дæр. 
Г-жа Простакова. Нæ фидихай, е, мæгур, нурма 
сувæллон æй, ’ма кæд æ амонд лæдæруй; ци нæ фæууæй, 
уæдда ма Хуцау ниддæлæ-уæлæ кодта æма æцæгæйдæр дæ 
хуæрифурт исуодзæнæй. 
Скотинин. Хъæбæр раст! Барæнай, ма æз ба нæ бæззун 
хуæрифуртæн? Æццæйнæ, мæ хуæрæ? 
Г-жа Простакова. Дæу хæццæ, ме ’нсувæр, мæн 
куйау рæйунмæ неци гъуддаг ес. (Стародуммсе). Цæргæ- 
цæрæнбонти, нæ фидихай, некæд неке хæццæ фæххилæ 

г 
дæн. Мæнæн мæ ахъæл уæхæн æй. Цийфæнди хилæ дæр 
мæмæ кæнæ - хъипп дæр дæмæ не скæндзæнæн. Уотид 
мæхецæн фæззæгъун, Хуцау бафхуæрæд, мæн хузæн мæгури 
ка гъигæ даруй, уой. 
Стародум. Ма æз уой уайтагъддæр ралæдæрдтæн, 
æхсийнæ, куддæр дуарæй æрбакастæ, уотæ. 
Правдин. Æз нур æртæ бони дæн æ хуæрззæрди 
æвдесæн. 
Стародум. Аци гъуддæгтæмæ кæсун мæ бон нæй. 
Софьюшкæ, мæ зæрддаг, исон цæуæн еумæ Мæскумæ. 
Г-жа Простакова. Æллæх, нæ фидихай. Уæхæн мæстгун 
нæмæ цæбæл исдæ? 
Простаков. Цæмæ нæмæ уæхæн хæран зæрдæ дарис? 
Г-жа Простакова. Куд? Софьюшки хæццæ нæ хецæн 
кæнис? Нæ зæрддагæй фæццох уодзинан? Æма æрхунæй 
ести ку кæнон, уæдта? 
Простаков. Æз ба еци сауминут мæ уод исесдзæнæн. 
Старолум. О! Кæд уин Софья уæхæн адгин æй æма 
’й уотæ уарзетæ, уæд уин хъæбæр хуарз хабар фегъосун 
кæндзæнæн. Æз æй ласун Мæскумæ, цæмæй æ амонд иссе- 
ра. Мæн базонгæ кодтонцæ, берæ хуарз минеугутæ кæмæ ес, 
еу уæхæн уосгор лæхъуæни хæццæ. Ма ’й уомæн ратдзæнæн. 
Г-жа Простакова. Æллæх, е ба дин дессаг! 
Милон. Мæнæ цитæ игъосун! 
Софья цума фсекъкъех сей, уотсе зиннуй 
Скотинин. Еба дин нæуæг хабар! 
Простаков се къохтсе фсехъхъел кодта 
Митрофан. Æйдæ-гъа! 
Еремеевнсе сенкъардсей се ссер батилдта 
Правдин цума лсегъуз хабар райгъуста, уоййау сехе 
десхузсей севдесуй 
Стародум (куд фсеттухстсенцсе, уой рауингсей). Ци 
кодтайтæ? (Софъямсе). Софьюшкæ, мæ зæрддаг, ду дæр 
мæмæ цидæр тухстхуз кæсис. Гæр, уотæ зин дин æй мæ 
фæндæ? Æз дин дæн дæ фиди бæсти. Ба ди æруагæс уæд, æ 
бартæ ин хъæбæр хуарз зонун. Æз ин æ кизгæн унаффæ нæ 
кæнун, æхе зæрди барæ ’й æхецæн хуарз цардæмбал равза- 
рун. Мацæбæл мæтæ кæнæ, мæ зæрддаг! Дæу аккаг ка уа, 
дæ еци цардæмбалæн æз уодзæнæн кæдзосзæрдæ лимæн. 
Кæмæ дæ фæндуй, уомæ лæгмæ æрцо. 
Еугурсей дсер исигъселдзсег сенцсе 

г 
Софья. Мæ мадинсувæр, æз дæ коммæ ке кæсдзæнæн, 
уобæл гурусхæ ма кæнæ. 
Милон (еуварсмсе). Дессаги хуарз лæг. 
Г-жа Простакова (игъселдзсегсей). Е дин фидæ! Æрмæст 
имæ игъосæ! Кæмæ дæ фæндуй, уомæ, дан, æрцо, æрмæст 
дæу аккаг уæд, æндæр... Уотæ, нæ фидихай, уотæ. Æрмæст 
хуарз уосгори уадзун нæ гъæуй. Ами ба ес дворянин, æригон 
лæхъуæн. 
Скотинин. Биццеу рагæй нæбал дæн... 
Г-жа Простакова. Кæд минкъий æй, уæддæр имæ мулк 
ес... 
Скотинин. Мæ чушкати завод лæгъуз нæй... 
Г-жа Простакова. Уæдта ковунмæ дæр хъæбæр дæсни 
æй. 
Скотинин. Æма устур кувд искæндзинан, 
киндзæхсæвæр, уæй? 
Стародум. Уæ унаффитæн аргъ нæййес. Е бæрæг æй. 
Скотинин. Е дессаг нæй, мæнæ мæ хæстæгдæр ку ба- 
зонай, уæд æй фæууиндзæнæ. Ами æгæр берæ адæм ес. 
Сахатти фæсте дæмæ еунæгæй фæззиндзæнæн. Ма уоми нæ 
гъуддæгтæбæл радзубанди кæндзинан æма бафедаудзинан. 
Мæхе не стаун, фал мæн хузæнттæ берæ нæййес. (Рандсей). 
Стародум. Æвæдзи, уотæ ’й. 
Г-жа Простакова. Ду, мæ фидихай, ма дес кæнæ ме 
’нсувæрбæл... 
Стародум. А де ’нсувæр æй? 
Г-жа Простакова. Мæ хуæрзæнсувæр, нæ фидихай. 
Зонис, нæ фидихай, æз дæр мæ фиди муггагмæ гæсгæ 
Скотининтæй дæн. Мæ рохсаггаг фидæ ракурдта мæ 
рохсаггаг мади Приплодинтæй. Ай хæццæ адтан æстдæс 
сувæллони; фал æз æма ме ’нсувæрæй уæлдай иннетæ 
Хуцауи дзурдæй рамардæнцæ. 
Стародум. Нур æй уинун, дæ мадæ æма дæ фидæ дæр ци 
хузæнттæ адтæнцæ, уой. 
Г-жа Простакова. Зæронд адæм, нæ фидихай! Нури 
догæ æндæр æй. Нецæбæл нæ ахур кодтонцæ уæд. 
Правдин. Фал уæддæр ду дæ фурти цæбæлдæрти ахур 
кæнис. 
Г-жа Простакова (Правдинмсе). Нуртæкки рæстæг 
æндæр æй, нæ фидихай! (Стародуммсе). Нецæбæл 
ауæрдæн, æрмæст нæ фурт алцæбæл дæр исахур уæд. 

г 
Мæхе Митрофанушкæ сутгæгай киунуги сæргъæй не си- 
стуй. Мади зæрдæ ба тæрегъæдгæнагæ ’й. Тæрегъæд дæр 
куд нæй, мæгур, фал уæдта лæг рагъуди кæнуй: о, ести си 
рауайдзæнæй. Кæсис, нæ фидихай, нур ибæл æхсæрдæс анзи 
исæнхæст уодзæнæй зумæги Никколати. Уосгор лæхъуæн 
куд фæууй, уотæ ’й, фал имæ ахургæнгутæ цæунцæ, еу сахат 
дæр мæ биццеу не сафуй, нур дæр дууæ ахургæнæги тургъи 
хезунцæ. (Æ цсестсей райамудта Еремеевнсемсе, цсемсей 
ссемсе фседздзора). Мæскуй еу æндæрбæстаг ахургæнæги 
фондз анзи æмгъудмæ байхуæрстан, ма ’й цæмæй иннетæ 
сæхемæ ма расайонцæ, уой туххæй пъæлицæмæ контракт 
балæвардтан. Мах куд фæндуй, уотæ ’й ахур кæнуй, ци зо- 
нуй, уой ин амонуй. Мах нæ ниййерæги ихæс бафистан, не- 
муцаги байхуæрстан æма ин ин æртæ ’нгъуди раздæр æхца 
федæн. Уæхæн хъæбæр мæ фæндуй, нæ фидихай, цæмæй 
дæхуæдæг æркæсай Митрофанушкæмæ æма базонай, цитæ 
исахур кодта, уони. 
Стародум. Æз уæхæн гъæддæгтæмæ уойбæрцæ дæсни 
нæ дæн, æхсийнæ. 
Г-жа Простакова (рауидта Кутейкин сема Цыфиркини). 
Мæнæ нæ ахургæнгутæ дæр! Митрофанушкæн æдæхсæвæ - 
æдæбонæ æнцойнæ нæййес. Хе сувæллон æстаун хуарз нæй, 
фал хъæбæр амондгун уодзæнæй, уосæн имæ ка бахауа, еци 
кизгæ. 
Правдин. Етæ хуарз хабæрттæ ’нцæ; фал ди иронх ма 
уæд, æхсийнæ, иуазæг нурма нур æрбахъæрттæй Мæскуйæй 
æма ’й дæ фуртæй æппæлунæй уолæфун æхсицгæдæр гъæуй. 
Стародум. Бæргæ мæ фæндуй, ци фæууидтон æма ци 
фегъустон, уонæй бауолæфун. 
Г-жа Простакова. Ах, нæ фидихай! Цæттæ ’нцæ 
еугæурæйдæр. Уат дин мæхуæдæг рæвдзæ кодтон. 
Стародум. Хъæбæр боз ди дæн. Софьюшкæ, бахъæртун 
мæ кæнæ мæ уатмæ. 
Г-жа Простакуова. Мах ба? Барæ нин радтæ, нæ фи- 
дихай, мæнæн, мæ фуртæн æма мæ лæгæн дæу бахъæртун 
кæнун. Мах дæу æнæнездзийнади туххæй Киевмæ дæр 
фæццæудзинан, æрмæст нæ гъуддагæй ести рауайæд. 
Стародум (Правдинмсе). Кæд ма фæууиндзинан? Ку 
рауолæфон, уæд ардæмæ æрбаздæхдзæнæн. 
Правдин. Æма дæ уæд æз ами бахездзæнæн. 
Стародум. Хъæбæр боз ди дæн. (Рауидта Милони, е ин 

г 
се ссерсей ракувта, Стародум дсер ин ссери змселдсей арфсе 
ракодта). 
Г-жа Простакова. Корæн ди, дæ хуарзæнхæй. 
Ахургсенгутсе байзадсенцсе, иннетсерандсенцсе. Правдин 
Милони хсеццсе - еусердсемсе, иннетсе - иннердсемсе. 
Фæззиндт VI 
Кутейин сема Цыфиркин 
’ Кутейкин. А ци бæлах æй! Сæумæй нури уæнгæ син 
неци балæдæрдзæнæ. 
Цыфиркин. Мах хузæнттæ ба æноси уотæ ку цæрунцæ. 
Косгæ ма кæнæ, кустæй ма ледзæ. Уæдта ма еу бæлах ба е 
æй, æма нин хуæруйнаг зæрди фæндон нæ дæттунцæ, аци 
бон ба сæмæ рæфтадæн дæр нецибал байзадæй... 
Кутейкин. Æригъустай, мæ лимæн, аци хæдзари 
бийнонтæ кудтитæ цæрунцæ, уой? Ду ба еститæ, æвæдзи, 
фæййидтай, служби адтæ, тохгæ дæр кодтай, æвæдзи, мадта 
тæрсунтæ-æндæртæ дæр бавзурстайсæ. 
Цыфиркин. 0, нæ! Куд нæ бавзурстон æма фегъустон. 
Æз мæхуæдæг мæнæ ами фæууидтон тæхгæ цæхæр суткæ 
æртæ сахаттей дæргъци. (Ниууолæфтæй,). Зин мин æй. 
Зæрдæ си хъурмæ кæнуй. 
Кутейкин (нийнсефтсей). Мæ тæрегъæдтаг сæр ци 
мæститæ æвзаруй! 
Цыфиркин. Цæбæл нийнæфтæ, Сидорыч? 
Кутейкин. Ма дæуæн дæр дæ зæрдæ естæбæл катай 
кæнуй, Пафнутьевич?. 
Цыфиркин. Барæ-æнæбари катай кæндзæнæ... Еу 
ахурдзау мин Хуцау равардта, хецауи фурт. Æртиккаг анз 
ибæл мæ хъуæцæ калун: æртей уæнгæ æ бон банимайун нæй. 
Кутейкин. Мадта мах еу незæй сæйгæ ан. Цуппар анзи 
дæргъи мæхецæн цитæ бавзарун кодтон, е дессаг æй. Еу 
сахат рабаддзæнæй, нурмæ ин ци фæййамудтон, уонæй 
уæлдай нæуæг рæнгъæ не сахур кæндзæнæй, уæдта еци 
дзурдтæ дæр мухъ-мухъ кæндзæнæй, Хуцау мæбæл æ хæццæ 
æ бæлах ниввардта. 
Цыфиркин. Ма е ке фуд æй? Кърандас æ къохмæ куддæр 
райсуй, уотæ немуцаг дуарæй æ сæр æрбадаруй. Уомæн - 
куст, мæн ба - æнтъиргæ. 
Кутейкин. Мæ гъуддаг дæр уотæ ’й. Куддæр ахур кæнун 

г 
райдайæн, уотæ бабæй фудæзнаги хузæн фæммедæг уй. 
Ахурдзауæн æ сæр рæвдаугæ æрсæрфдзæнæй, мæнæ ба мæ 
бæрзæйæн - къæрцц. 
Цыфиркин (карзсей). Æз мæ гъос лухмæ радтинæ, еци 
лæвархуар æрмæст мæ къохи ку бафтуидæ, ма ’й салдати 
хузæн ку æрахуртæ кæнинæ. 
Фæззиндт VII 
Етсе, г-жа Простакова сема Митрофан 
Г-жа Простакова. Цалинмæ е уолæфгæ кæнуй, уæдмæ 
ду ба, Митрофанушкæ, дæхе кустхуз ракæнæ, еститæ райа- 
хур кæнæ, ма кæд фенгъæл уидæ, цума хъæбæр ахур кæнис. 
Митрофан. О! Изолдæр ба? 
Г-жа Простакова. Изолдæр ба уæдта уосæ дæр 
ракордзæнæ. 
Митрофан. Æригъосай мæмæ, мæ мадæ! Æз гириз нæ 
кæнун. Райахур кæндзæнæн, о, фал фæстаг хатт фæууæд, 
уæдта аци бон куд бафедауæн, уотæ. 
Г-жа Простакова. Уомæн дæр æ рæстæг æрхъæртдзæнæй. 
Митрофан. Мæ рæстæг æрхъæрдтæй. Нæ мæ фæндуй 
ахур кæнун, уосæ корун мæ фæндуй. Ку мæ басайай, уæд 
дæхе гъæуай кæнæ. А, мæнæ æрбадтæн. 
Цыфиркин циргъ ксенуй кърандас 
Г-жа Простакова. Æз дæр ами æрбабаддзæнæн. 
Æхцадонæ дин рахуйон, Митрофанушкæ. Мадта Софьюшки 
æхцатæ кæми æвæрдзинан. 
Митрофан. Рахæссæ дæ фæйнæг, гарнизони уру! Дзорæ, 
ци финсун гъæуй, уой. 
Цыфиркин. Хуæрзигурд дæ, бæргæ, фал алкæд æнæ 
гъуддагæй цæмæн хилæ кæнис? 
Г-жа Простакова (косгæ-косун,). О, Хуцау! Сувæллон 
æндеугæ дæр гъæуама мабал кæна Пафнутьичмæ хилæ 
кæнун. Мæнæ ци мæстгун æрбацæй! 
Цыфиркин. Нецæбæл мæстгун кæнун. Махмæ ес еу 
уæхæн уæрæсейаг æмбесонд: куй рæйуй, ма ин æй думгæ 
хæссуй. 
Митрофан. Хинцуйнæгтæ, æйдæ, дзорæ, æзиник- 
кæндтæ. 
Цыфиркин. Æзиниккæнди хæццæ фæстегæй байзай- 
дзæнæ, дæ бæрзонддзийнадæ. 

г 
Г-жа Простакова. Е дæу гъуддаг нæй, Пафнутьич. 
Мæнæн мæ зæрдæмæ хъæбæр цæуй, Митрофанушкæ 
размæ ке нæ тунсуй, е. Уомæ цæйбæрцæ зунд ес, уой хæццæ 
æгæр идард ку фæттæха, уомæй нæ тæрсис? Хуцау багъæуай 
кæнæд! 
Цыфиркин. Мадта мæнæ уæхæн хинцуйнаг. Ба дæ 
фæндадтæй мæ хæццæ надбæл цæун. Уæдта ма нæ хæццæ, 
зæгъæн, никкидæр рараст æй Сидорыч дæр. Мах æртемæй 
иссердтан... 
Митрофан (финсуй). Æртемæй... 
Цыфиркин. О, надбæл иссердтан æртæсæдæ соми. 
Митрофан (финсуй). Æртæсæди. 
Цыфиркин. Райдæдтан сæ иуарун. Æйдæуай, нур ба 
зæгъай, цалгай сомтæ номæ æрхаудзæнæй? 
Митрофан (се меднимсери нимайуй, цидсертсе дугъ- 
дугъ ксенуй). Еу æртебæл ку исхатт кæнай, уæд уодзæнæй 
æртæ. Еу нольбæл ку исхатт кæнай, уæд уодзæнæй ноль. Еу 
нольбæл ку исхатт кæнай, уæд уодзæнæй ноль. 
Г-жа Простакова. Ци иуаретæ? 
Митрофан. Уинис, иссердтан æртæсæдæ соми æма сæ 
æртебæл байуарун гъæуй. 
Г-жа Простакова. Ма ’й мæ игъосæ, сайгæ дæ кæнуй, мæ 
зæрддаг. Æхца ку ссерай, уæд сæ макæд иуарæ. Еугурæдæр 
сæ дæхецæн уадздзæнæ, Митрофанушкæ. Е гъæла наукæ ’й, 
ма ’й бæл дæхе ма ахур кæнæ. 
Митрофан. Игъосис, Пафнутьич, рахæссæ æндæр хин- 
цуйнаг. 
Цыфиркин. Финсæ, дæ бæрзонддзийнадæ. Ке дæ ахур 
кæнун, уой туххæй мин анзмæ федетæ дæс соми. 
Митрофан. Дæс. 
Цыфиркин. Раст зæгъун гъæуй, нуртæкки етæ нецæй 
туххæй финст цæунцæ, фал, зæгъæн, естæбæлти дæ ку 
исахур кæнон, уæд ма мин, барин, мæ миздбæл никкидæр 
бафтаудзæнæ дæс соми. 
Митрофан (финсуй). Хуарз, хуарз, никкидæр ма дæс. 
Цыфиркин. Ма уæд анзмæ цæйбæрцæ уодзæнæнцæ? 
Митрофан (нимайуй, цидсертсе дзоруй се меднимсер). 
Ноль æма ноль - ноль. Уотæ нæ ’й? Еу æма еу... (Ниссагъсеси 
сей). 
Г-жа Простакова. Дæ сæр дзæгъæл гъуддæгтæбæл ма 
ресун кæнæ, мæ зæрддаг. Къапекк дæр ин нæ бафтаудзæнæн; 

г 
уæдта цæй туххæй? Мæлæти наукæ ку нæ ’й. Мæнæ дæ 
гъезæмарæй ци маруй, æндæр пайда си, куд уинун, уотемæй 
нæййес. Æхца ку нæ уа, уæд ци нимайдзæнæ? Æхца ку уа, 
уæдта сæ æнæ Пафнутьичæй дæр хъæбæр хуарз банимай- 
дзинан. 
Кутейкин. Фæдтæ, Пафнутьич. Дууæ хинцуйнаги 
ракодтайтæ. Ка дин сæ бæрæг кæнуй! 
Митрофан. Ма тæрсæ, ме ’нсувæр, мæ мадæ æхуæдæг 
дæр нæ фæррæдуйдзæнæй. Рацæуай нур ба ду, Кутейкин, 
æзинæ ци ахур кодтан, уомæ æркæсай... 
Кутейкин (байгом кодта киунугсе. Митрофан рай- 
ста амонсен лседзсег). Хуцауи фæрци райдайæн. Мæ фæсте 
лæмбунæг дзорæ: «Æз дæн золкъæ...» 
Митрофан. «Æз дæн золкъæ...» 
Кутейкин. Золкъæ, цæрæгой, фонс. Дзорæ: «Æз дæн 
фонс». 
Митрофан. «Æз дæн фонс». 
Кутейкин (ахургсенсеги гъселсесиуагсей) «Адæймаг нæ, 
фал». 
Митрофан (е дсеруотсе). «Адæймаг нæ, фал». 
Кутейкин. «Адæймæгути æфхуæрун» 
Митрофан. «Адæймæгути æфхуæрун» 
Кутейкин. «Æма сæ гъезæма...» 
Фæззиндт VIII 
Етсе сема Вральман 
Вральман. Ай! ай! ай! ай! ай! Мæнæ нуртæккæ цитæ 
фæууидтон! Сувæллони марунмæ гъавунцæ! Нæ мадихай! 
Батæрегъæд кæнæ, дуйнейи æстæймаг дессаг фараст мæйи 
дæргъи кæми фæххастай, дæ еци губунæн. Аци æлгъистаг 
фудгæнгути сæхе барæ куд рауагътай? Уæхæн сæр уотемæй 
уайтагъд фæгъгъæла уодзæнæй. Ма ’й бæл диспозисион, о, 
ма ’й бæл нури уæнгæ дæр фæббæрæг æй. 
Г-жа Простакова. Раст. Хъæбæр раст зæгъис, Адам 
Адамыч. Митрофанушкæ, мæ царди нивæ, кæд ахур уотæ 
тæссаг æй дæ сæрæн, уæд æй нихъхъудти уадзæ. 
Митрофан. Æз ба ’й бæргæ раги нихъхъудти уагътайнæ. 
Кутейкин (киунугсе бахгседта). Кæрон æма Хуцауæй 
арази. 
Вральман. Нæ мадихай! Ци дæ фæндуй? Ци? Фурт куд 

г 
фæууй, уотæ ’й, æнæнез æй Хуцау уадзæд, кенæ хъæбæр зун- 
дгин уодзæнæй, дæлдæр-уæлдæр Аристотелис, æносмæ ба 
неке цæруй. 
Г-жа Простакова. Ах, Адам Адамыч, устур бæлах 
нæбæл ес! Æзинæ дæр мин уæхæн лæгъуз бахуардта, ’ма де- 
ссаг. 
Вральман. Дæхуæдæг дзæбæх рагъуди кæнай, нæ мади- 
хай, дæ уæцъæф дзæбæх ку æридзаг кæнай, уæд е дæр бæлах 
æй. Амæн ба æ сæр æ уæцъæфæй лæгъуздæр косуй; цæмæн 
ин гъæуй æ сæр али фагусæй идзаг кæнун, Хуцау багъæуай 
кæнæд. 
Г-жа Простакова. Хъæбæр раст зæгъис, Адам Адамыч; 
фал ци ракæндзæнæ? Сувæллон ку не сахур кæна æма 
уотемæй Птербургмæ ку рандæуа, уæд зæгъдзæнæнцæ, 
гъæла. Зундгинтæ нур хъæбæр исберæ ’нцæ. Уонæй ин 
тæрсун. 
Вральман. Цæмæй ин тæрсис, нæ мадихай? Зундгин 
лæг æ хæццæ некæд исбуцæу уодзæнæй, уомæ гæсгæ зунд- 
гин адæми хæццæ ма хæлæмулæ кæнæд, ма уотемæй Хуцауи 
цъеуи цард кæндзæнæй. 
Г-жа Простакова. Уинис, Митрофанушкæ, адæми 
æхсæн дæ куд цæрун гъæуй, уой! 
Митрофан. Мæ мадæ, æнæуой дæр æз зундгинти хæццæ 
некæд фæххæтун. Мæхе хузæнттæ алли рауæн дæр - берæ. 
Вральман. Дæхе хузæнтти къуар æма - дæ гъуддаг раст. 
Г-жа Простакова. Адам Адамыч! Дæхуæдæг ин 
æмбæлттæ ку равзарисæ. 
Вральман. Тухсгæ ма кæнæ, нæ мадæ, тухсгæ ма кæнæ: 
дæ фурти хузæнттæ зæнхæбæл милиуантæ ’нцæ, милиуантæ. 
Они ’хсæн æмбæлттæ куд не ссердзæнæй. 
Г-жа Простакова. Мæхе не стаун, мæ фурт ке ’й, уой 
туххæй. Хъæбæр дзæбæх биццеу æй, лæгигъæдгун, цæрдæг. 
Вральман. Тæссаг цæмæй æй, уой зонис - ахурмæ 
’й ма расайæнтæ. Российска крамат, ома грамматикæ. 
Арихметикæ. Хуцау багъæуай кæнæд, фал уотемæй лæги 
уод æ бауæри нæбал байзайдзæнæй. Ма цитæ кæнунцæ: 
цума уæрæсейаг дворянинæн æ бон зæнхæбæл цæрун нæй 
æнæ уæрæсейаг грамматикæй! 
Кутейкин (еуварсмсе). Сункъæ де ’взагбæл æрзайæд. 
Вральман. Нур арихметикæ ку нæма адтæй, уæдта адæм 
цума гъæла адтæнæцæ. 

г 
Цыфиркин (еуварсмæ) Мæ къохмæ ку ’рбахауисæ, уæд 
дин дæ фæрскъитæ бæргæ банимаинæ. 
Вральман. Биццеу гъæуама зона, адæми хæццæ ин куд 
цæргæй, уой. Æз аци дуйне мæ дууæ æнгулдзи хузæн зонун. 
Г-жа Простакова. Кæд ма аци дуйней ду нæ зонис, Адам 
Адамыч! Æвæдзи Петрбурги дæр ци нæ фæууидтай, уæхæн 
си нæбал байзадæй. 
Вральман. Берæ, нæ мадихай, берæ! Æз алкæддæр уа- 
рзтон публики æхсæн ун. Уотæ уидæ æма бæрæгбонмæ 
æрæмбурд уионцæ берæ адæм Катрингофмæ, хецæуттæ сæ 
къаретти хæццæ, Ма сæмæ æз ба кæсинæ, кæсинæ. Уидæ 
уæхæн бæнттæ, æма къазелтæй хезгæ дæр нæ ракæнинæ. 
Г-жа Простакова. Циуавæр къазелтæй? 
Вральман (еуварсмсе). Ай! ай! ай! ай! Мæнгæттæ дзорун. 
(Гъсерсей). Нæ мадихай, уæхæн дессаги гъуддæгтæмæ куд 
бæрзонддæрæй кæсай, уотæ хуæздæр æй. Уотæ уидæ æма 
мæ зонгæ лæги къаретæбæл фæббадинæ æма гъæуай 
кæнинæ æнæгъæнæ дуйнебæл къазелтæй. 
Г-жа Простакова. Къазелтæй алцидæр хуæздæр зин- 
нуй. Зундгин лæг уайтагъддæр балæдæруй, кумæ ’й ислæсун 
гъæуй, уой. 
Вральман. Дæ хъазар фурт дæр æхецæн бунат 
иссердзæнæнй ацци дуйнейи. Æхе дæр равдесдзæнæй, 
адæми дæр фæууиндзæнй. Бæгъатæр биццеу! 
Митрофан се медбунат ракъубулец кодта 
Вральман. Бæгъатæр биццеу! Æ медбунати нæ 
фæллæудзæнæй æнæдæмд бæхи хузæн. Цогæ! Форт! 
Митрофан ралигъдсей 
Г-жа Простакова (байгъселдзсегсей сема ходуй). Нурма - 
сувæллон, фал уосгор, мæ хор. Цæуон æ фæсте, кенæ ба æ 
фурнæрæмонæй иузæгæн ести маст ку скæна. 
Вральман. Цо, цо, нæ мадихай. Кæцæйдæр æртæхæг 
цъеу. Фæ ’й мæ кæсæ, кенæ ба... 
Г-жа Простакова. Хуæрзбон уо, Адам Адамыч! (Рандсей) 
Фæззиндт IX 
Вралъман, Кутейкин сема Цыфиркин 
Цыфиркин (ходгсей). Ци хузæн ба ’й. 
Кутейкин (гиризгсенгсей) Федиссаг. 
Вральман. Цæбæл уæ дæндæгутæ низзихъир кодтайтæ, 

г 
къудуртæ? (сеусхъсе ин бакъусердта). Ма ду ба де рфгутæ ци 
рбалвастай, цъизи уг? 
Вральман. Ой!ой! Ци дзæмбутæ ин ес! 
(Æусхъсе ин ниццавта). 
Æртиккаг архайди ксерон 
ЦУППÆРÆЙМАГ АРХАЙД 
Фæззиндт I 
Софъя 
Софья (еунсегсей, се сахатмсе серксессе-серксессе ксенуй). 
Мæ мадинсувæр нуртæккæ гъæуама фæззинна. (Исбадтсей). 
Фæззиндт II 
Софъя сема Стародум 
Стародум. А! Ами дæ, мæ зæрддаг! 
Софья. Æнгъæлмæ дæмæ кастæн, мæ мадинсувæр. 
Стародум. Æрбадæн (дууемей дсер сербадтсенцсе). Аци 
дуйнейбæл æз æндæр нецæмæ бæллун, дæу амондгун æма 
нивгунæй ку фæууининæ. 
Софья. Дæ зунд æма дæ амунддзийнæдтæ уодзæнæнцæ 
мæнæн мæ хæзна æма мæ амонди хай. Ме ’стурдæр ихæс ба 
уодзæнæй уони æнхæст кæнун. 
Стародум (хъсебсер зсердибунсей). Мæ кизгæ, ци кари 
дæ, уомæ гæсгæ нур гъæуама алцидæр лæдæрай. Ке 
зæгъун æй гъæуй, ду киндзи ку фæццæуай, уæд дæ зунд 
дæр фендæрхузон уодзæнæй, дæ зæрди хъурмæ дæр. Зонæ 
адæммæ кæсун, цитæ ’нцæ, куд æнцæ, ка балæудзæнæй дæ 
фарсмæ багъæуаги сахат, сæ зунд æма дин зæрдæй ка банхус 
кæндзæнæй. 
Софья. Хъæбæр мæ фæндуй, цæмæй хуарз адæми æхсæн 
мæ аккаг бунат иссерон. Мæ кадæ. Фал куд бакæнон, кæмæй 
райзол уон, еци адæми хæрам мæмæ цæмæй ма ’рбахъæрта? 
Мæ мадинсувæр, ци бакæнон, цæмæй мæмæ æнæгъæнæ 
дуйнейи дзиллитæй хæрам зæрдæ маке дара? 
Стародум. Æгадæ адæм дæмæ хæрам ку кæнонцæ, уæд 
уоми мæстагæй неци ес. Дæ зæрдæбæл бадарæ, мæ кизгæ, 
адæм ке нæ уарзонцæ, уонæн сæ зæрдæ фуд некæд зæгъуй, 

^ 
еске нæ уарзуни барæ кæмæ ес, адæм соцъа уобæл кæнунцæ. 
Адæм æрмæст гъæздугдзийнадæ æма номмæ нæ хицæ 
кæнунцæ: адæм хицæ кæнунцæ хуæрззæрдæдзийнадæмæ 
дæр. 
Софья. Гæр, алли адæймагæн дæр æ бон æй хуарз зæрди 
хецау ун? 
Стародум. Ба ди æруагæс уæд, алли адæймагмæ дæр 
ес, хуæрззæрдæ цæмæй уа, уой бæрцæ хъаурæ. Æрмæст 
дæ фæндгæ бакæнæд, æндæра дæ бон уодзæнæй, æфсæрми 
цæмæй нæ кæнай, уæхæн гъуддæгтæ аразун. 
Софья. 'Ма ка багъæуай кæндзæнæй адæймаги, уой 
фæсте фæсмон кæбæл кæна, уæхæн гъуддæгтæй? 
Стародум. Ка багъæуай кæндзæнæй? Дæ цæсгом. Дæ 
зæрдæбæл бадарæ: цæсгом дæ лæгъуз гъуддæгтæй куд 
багъæуай кæна, уотæ дæ тæрхони лæг не сраст кæндзæнæй. 
Софья. Еугæр адæймаг зонгæ-зонун лæгъуз гъуддæгтæ 
ку кæна, уæд æй æнæуинондзийнади аккаг. Лæгъуз гъуд- 
даг ка кæнуй, еци адæймагæн æ уод еци лæгъуздзийнадæй, 
æвæдзи, дæлдæр æй. Æз ба уотæ ’нгъалдтон, мæ мадинсувæр, 
æма амонд æй ном æма гъæздугдзийнади. Адæм дæр цума 
уобæл арази æнцæ. 
Стародум. Уотæ ’й, мæ кизгæ. Æз дæр арази дæн уобæл - 
нивгун æй номгин æма гъæздуг. Фал бал раздæр балæдæрун 
гъæуй, номгин æма гъæздуг ци ’й, уой. Æз уотæ гъуди кæнун. 
Номгин лæгæн æ кадæ баргæ ’й, æ Фидибæстæн хуарзæй ци 
саразта, еци гъуддæгтæй. Æхецæн кадæ скæнуни номбæл 
цитæ скодта, етæ нимади нæ ’нцæ. Уæдта нимади нæ ’нцæ, 
хецау уогæй, æ кусти къæлидори цал лæги æнгъæлмæ 
кæсуй, етæ нæ, фал хуарз гъуддаги цал адæймагемæн скод- 
та, етæ. Æз ци номгин адæймаги кой кæнун, е æцæгæйдæр 
амондгун æй. Мæ гъæздуг лæг дæр - уотæ. Мæнмæ гæсгæ, 
гъæздуг е нæй, æма йе ’хцатæ ка нимайуй æма сæ кири 
римæхстæй ка даруй, фал æхе фагæ дæр кæмæ ес, мæгурæн 
банхус кæнунмæ дæр цæттæ ка ’й. 
Софья. Хъæбæр раст æй е! 
Стародум. Уæдта еунæгæй амондгун ка ’й, е æцæгæйдæр 
амондгун æй? Зонæ, адæймаг цийæфæнди номгин ку уа, 
уæддæр æ уод амонди гъæстæ нæ фæууодзæнæй. Райсæ, 
цæргæ-цæрæнбонти æрмæст æхе ниви кой ка кæнуй, æма, 
æрмæстдæр, мæхецæн ести уа, уобæл ка архайуй, уæхæн 
адæймаги. Æ номи фæрци æ къохи алцидæр бафтудæй, алци 

г 
дæр имæ ес. Ци бауодзæнæй еци уод? Бахаудзæнæй тарсти 
уацари - исон кенæ ба ’й иннæбон мæлун гъæуй. Æндæр 
имæ нецибал байзадæй. Нур ба мин зæгъай, мæ зæрддаг, 
цæмæй тæрсай, уомæй уæлдай кæмæ нецибал байзадæй, 
еци адæймаг амондгун æй? 
Софья. Уинун, амондгунæй æхе ка ’вдесуй æма 
æцæгæйдæр нивгун ка ’й, етæ куд аллихузæнттæ ’нцæ, уой. 
Стародум. Хуарз лæг æхецæн æгади гъуддагбæл 
нимайдзæнæй дзæгъæл бадт æмæ лæгъуз миутæ кæнун, 
берæ кустæгтæ ес, уой ку зона, уæд: берæ ес, банхус кæнун 
кæмæн гъæуй, уæхæн мæгур адæм, ес, балæггадæ кæнун 
кæмæн гъæуй, еци фидибæстæ. Мæ зæрддаг! Алкæмæн 
дæр æхе кусти бунат ес. Æркæсæн, алке æ куст куд 
æнхæст кæнуй, уомæ, циуавæр æнцæ нури доги лæгтæ, 
циуавæр æнцæ сæ уоститæ. Лæмбунæг мæмæ байгъосæ. 
Нуртæккæ берæ ес æнамонд бийнонтæ. Цæмæй? Уосæ æ 
лæгмæ хуæрззæрдæ нæ даруй, лæг æ уосæбæл не ’ууæндуй. 
Цубурдзурдæй, дууемей дæр рахизтæнцæ, бийнонти фарнæ 
кæми нæййес, уæхæн надмæ. Кæдзосзæрдæ æма барагæ 
æмбали бæсти уосæ æ лæги уинуй гурумухъ æма ихæлд 
тирани. Иннердигæй, фæлмæнзæрдæ, уарзагæ, æфсаргин 
бийнонаги бæсти æ лæг уинуй, басæттæн кæмæн нæййес, 
уæхæн æдзæсгом силгоймаги. Силгоймаг æдзæсгом ку 
уа, уæд е ба æй æ ихæлддзийнади æвдесæн. Бийнонтæ 
кæрæдземæн исунцæ, хæссун ке нæбал фæразунцæ, уæхæн 
уаргъ. Дууемей дæр кæрæдзей сæр нæбал нимайунцæ, 
кæрæдзей кадæн аргъ нæбал кæнунцæ, уомæн æма еци кадæ 
дууемей дæр фесафтонцæ. Ци ма уа уомæй æлгъистагдæр 
гъуддаг? Хæдзарæ дзæгъæлæй байзадæй. Адæм коммæ 
нæбал кæсунцæ, уомæн æма сæ хецау æхуæдæг иссæй 
æ нецæййаг монцти уацайраг. Мулк ниххæлæттаг æй: 
зæнхитæ некебеал æнцæ, уомæн æма сæ хецау æхе дæр 
нæбал æй. Сувæллæнттæ, се ’намонд сабийтæ, цардæгас 
мадæ æма фиди хæццæ седзæри цард кæнунцæ. Æ бийной- 
наги нецæбæл ка нимайуй, еци фидæ син хъуритæ æма батæ 
дæр нæ ракæндзæнæй, не ’ндеуй сæ барæвдаун дæр, кæд æй 
хъæбæр фæффæндуй, уæддæр. Æнанхос сувæллæнттæ цох 
æнцæ сæ мади зæрддагон рæвдудæй дæр. Сувæллæнттæ ин 
уа, уой аккаг ци силгоймаг нæ фæууй, е æхе еуварс ласуй æ 
сабийтæй. Цæмæн? Кенæ ’й тухсун кæнунцæ, кенæ ба син 
сæ цæстингаси уинуй уайдзæф æ ихæлддзийнади туххæй. 

г 
Æхуæдæг гириззаг ка ’й, еци мадæ æ сабийти цæбæл 
гъæуама исахур кæна? Æхемæ ци хуæрззæрдæдзийнадæ 
нæййес, уой æ сувæллæнттæн куд гъæума радта? Циуавæр 
зиндони уавæр фæууй уæхæн лæг æма уоси уодти! 
Софья. Æллæх, Хуцау багъæуай кæнæд уæхæн 
гъуддæгтæй. 
Стародум. Мæнмæ е дессаг нæ кæсуй: уæхæн гъуддæгтæ 
гъæуама тæрсун кæнонцæ хуæрзуод адæймаги. 
Софья. О, Хуцау! Кæцæй цæунцæ уæхæн 
æнамонддзийнæдтæ!.. 
Стародум. Кæцæй, уой дæр дин зæгъдзæнæн. Нуртæккæ 
бийнонти гъуддаг ка фæккæнуй, йетæ сæ зæрди хæццæ 
унаффæ нæ кæнунцæ. Фиццаг фарст фæууй: уосгор номгин 
æй, гъæздуг æй? Киндздзон кизгæ рæсугъд æма гъæздуг æй? 
Адæймагæн æ уод æма лæгигъæди туххæй неке фæрсуй. 
Неке гъуди кæнуй, лæгигъæди бон алци баййевун дæр ке ’й, 
лæгигъæдæн ба баййевæн ке нецæмæй ес, уобæл. Мæнæн 
ба мæ зæрдæ æрмæстдæр уæд æрсабур уодзæнæй, ’ма мæхе 
цæстæй ку фæууинон, дæхе аккаг лæгмæ ке ’рцудтæ æма 
кæрæдзей уарзгæй... 
Софья. Ма куд ес дæхе аккаг лæги хæларзæрдæй нæ 
уарзæн? 
Стародум. Уотæ. Æрмæст дæ лæги макæд уарзæ, 
лимæни уарзуни хузæн ка уа, уæхæн уарзтæй. Дарæ ’й мæ, 
уарзти хузæн ка уа, уæхæн хæлардзийнадæ. Уæд федардæр 
уодзæнæй уæ уарзондзийнадæ. Æма уæ еумæйаг цардбæл 
инсæй анзи ку рацæуа, уæд уæ зæрдити иссердзинайтæ 
кæрæдземæ еци раздæриккон тавс. Зундгин, æмбаргæ лæг! 
Æфсаргин бийнойнаг! Уомæй хуæздæр ’ма кадгиндæр ци уа! 
Мæн фæндуй, мæ зæрддаг, цæмæй дæ лæг игъоса æ зундмæ, 
ду ба дæ лæгмæ, ма уæд уæ цард уодзæнæй хъæбæр хуарз. 
Софья. Мæ мадинсувæр! Æз хъæбæр амондгунбæл 
мæхе нимайун, ду мин ке дæ, уой туххæй. 
Фæззиндт III 
Етсе сема камердинер 
Камердинер пъисмо равардта Стародуммсе 
Стародум. Кæцæй? 
Камердинер. Мæскуйæй, къохæй-къохмæ, дан, æй 
радтæ. (Рандсей). 

г 
Стародум (байгом кодта пьисмо сема серкастсей, ка ’й 
ниффинста, уомсе). Граф Честан. А/ (Ксесун райдседта, фал 
цума финститсе нсе уинуй, уотсе сехе севдесуй). Софьюшкæ! 
Мæ кæсæнцæститæ стъолбæл æнцæ, киунугæбæл. 
Софья (фсеууайуй). Æз нуртæккæ. 
Фæззиндт IV 
Стародум 
Стародум (еунсегсей). Финсуй мæмæ, Мæскуй мин 
ке кой кодта, уой туххæй. Æз нæ зонун Милони, фал кæд 
æ мадинсувæр ме ’рдхуард æй, кæд æй адæм еутурæйдæр 
нимайунцæ кæдзосзæрдæ æмæ лæгигъæдгун адæймагбæл... 
Кæд уæгъдæ ’й мæ хуæрифурти зæрдæ... 
Фæззиндт V 
Стародум сема Софъя 
Софья (дсеттусей имсе ксессенцсеститсе). Мæнæ ’нцæ. 
Стародум (ксесуй). «...Æз нуртæккæ базудтон... 
Мæскумæ кæнуй æ салдæтти... Гъæуама дæ хæццæ 
фембæла... Дæхецæн базин кæнæ æма ’й мæ лæмбунæг 
æркæсæ». (Еуварсмсе). Е дзурддаг нæй. Æнæ уомæй æз 
мæ кизги нæ ратдзæнæн... «Мæнмæ уотæ кæсуй, æма дæ 
зæрдæмæ... Де ’цæг æрдхуард...» Хуарз. Аци пъисмо дæумæ 
дæр хауй. Æз дин загътон, фæнзуйнаг минеугутæ кæмæ ес, 
уæхæн лæхъуæни туххæй мин дзурдтонцæ. Мæ дзубандитæ 
дæмæ дессаг кæсунцæ, мæ зæрддаг. Уой æз раздæр дæр уид- 
тон, нур дæр æй уинун. Ду мæбæл ке ’ууæндис, е... 
Софья. Æз дæуæй ци баримæхсон, уæхæнæй мæмæ 
неци ес, мæ мадинсувæр. Æргомæй дин зæгъдзæнæн... 
Фæззиндт VI 
Етсе, Правдин сема Милон 
Правдин. Барæ мин радтæ ма дæ базонгæ кæнон мæ 
хуæздæр æрдхуард господин Милони хæццæ. 
Стародум (еуварсмсе). Милон! 
Милон. Æз мæхе хъæбæр амондгунбæл нимайдзæнæн, 
хуарз цæстæй мæмæ ку ракæсай, уæд 
Стародум. Граф Честан дæ хæстæг æй? 

г 
Милон. Мæ мадинсувæр. 
Стародум. Мæнæн хъæбæр æхцæуæн æй дæу хузæн 
лæгигъæдгун адæймаги хæццæ базонгæ ун. Дæ мадинсувæр 
мин дæ кой кодта. Рæститæ ди дзурдта. Дæ хуарз 
минеугутæ... 
Милон. Æгæр мæ стауй. Мæ карæнæй æма мæ уавæри 
кади аккаг нæй, хуарз адæм æригон лæхъуæнæй хуарзæй ци 
зæгъонцæ, уой дæхе фæрци хонун. 
Правдин. Æз рагагъоммæ мæ зæрдæ дарун, хуæздæр æй 
ку базонай, уæд ме ’мбал дæ зæрдæмæ никки хъæбæрдæр ке 
фæццæудзæнæй, уобæл. Арæх уидæ иуазæгуати дæ рохсаг- 
гаг хуæри хæдзари... 
Стародум бакастсей Софъямсе 
Софья (Сабургай Стародумсен, уседта си цума хъсебсер 
сефссерми ксенуй, уой хузсен). Мæ мадæ дæр æй æхе фурти 
хузæн уарзта. 
Стародум (Софъямсе). Хъæбæр æхцæуæн мин 
æй. (Милонмсе). Фегъустон, цума æфсади адтæ. Дæ 
бæгъатæрдзийнадæ... 
Милон. Æз æнхæст кодтон ме хæс. Нæдæр мæ æнзтæ, 
нæдæр мæ цин, нæдæр мæ уавæр, дзорæг нæ ’нцæ, мæ зæрди 
ци бæгъатæрдзийнадæ ес, уобæл. 
Стародум. Куд? Тугъди уогæй, цардæн тæссаг нæй? 
Милон. Æз дæр мæ цард æвгъау нæ кодтон. Салдати 
бæгъатæрдзийнадæ афицерæн кадæ кæнуй. Ниххатир мин 
кæнæ, бæгъатæрдзийнадæ нæма равдистон, кæд мæ фæндгæ 
хъæбæр кæнуй, уæддæр. 
Стародум. Хъæбæр мæ базонун фæндуй, бæгъатæр- 
дзийнадæ ци хонис, уой. 
Милон. Æцæг бæгъатæрдзийнадæ гъæуама уоди уа, 
зæрди нæ фал. Бæгъатæрдзийнадæ ке уоди ес, уомæн æ 
зæрдæ дæр бæгъатæр æй. Мах служби гъуддаги салдат 
бæгъатæр гъæуама уа, уæлдай зæрдфедардæр ба - æ хе- 
цау. Е гъæуама лæдæра еугур тасдзийнадæ, кæна гъæугæ 
гъуддаг, æ кадæ уæлдæр æвæра æ цардæй; уæлдай гъуддаг 
ба - æ фидибæсти пайда æма хуарздзийнадæн гъæуама ма 
тæрса æхе кадæ феронх кæнунæй. Фал бæгъатæрдзийнадæ 
уотæ нæ амонуй, æма дæ цард лæвар радтай. Бæгъатæр 
лæг æ цард Фидибæсти сæрбæл нивондæн æрхæссуй. Æз 
бæгъатæрдзийнадæ уотæ лæдæрун... 
Стародум. Раст. Уотæ гъæуама лæдæра алкедæр æ 

г 
ихæс. Рацо, æз ба дæ мæ хъури ракæнон, мæ лимæн. Æз 
дæн кæдзосзæрдæ адæми æмбал. Уотæ мæ исахур кодтонцæ 
мæ мадæ æма мæ фидæ. Дæумæ дæр уинун еци хуарз 
минеуæгутæ, дæ тоги циййес, е фæгъгъæздуг æй дæ зундæй. 
Милон. Дæ хуарзæнхæй! Нæ... мæ бон нæбал æй мæ уа- 
рзт римæхсун. Барæ мин радтæ, цæмæй нæ цард исеу кæнæн 
дæ хуæрифурти хæццæ. Ниххатир кæнæ, фал кæрæдзей 
уарзæн... 
Стародум (Софъямсе, цийнсегæнгсей). Куд! Мæхе зæрдæ 
дин ке загъта, уой дæхуæдæг дæр базудтай? Мæнæ дæ уос- 
гор... 
Софья. Уарзун æй æз дæр. 
Стародум. Кæрæдзей аккаг айтæ. (Цийнсегсенгсе син ссе 
къохтсе баеу кодта). Хъæбæр зæрдиуагæй уин аразий дзу- 
апп дæттун. 
Милон (Стародумсен рахъури кодта). Мæ амонд 
æгæрон æй! 
Софья (Стародуми къохтсен ба ксенгсей). Æвæдзи 
мæнæй нивгундæр дуйнебæл неке ес! 
Правдин. Хъæбæр æхцæуæн мин æй! 
Стародум. Уомæй æхсицгондæр некæд неци фæййидтон. 
Милон (Софъяй къохтсен батсе ксенгсей). Мæнæ ’й нæ 
амонди сахат. 
Софья. Мæ уарзон, мæ зæрдæ æносмæ дæр дæу 
уодзæнæй. 
Фæззиндт VII 
Етсе сема Скотинин 
Скотинин. Æз дæр мæнæ дæн. 
Стародум. Ци думгæ дæ æрбахаста? 
Скотинин. Хъæбæр устур гъуддаг мæ ес ами. 
Стародум. Кæд дин естæмæй банхус кæнинæ, табуафси. 
Скотинин. Дууæ загъди æрмæстдæр. 
Стародум. Зæгъай сæ. 
Скотинин. Ра мæ хъури кæнæ зæрдибунтæй æма зæгъæ: 
Софьюшкæ дæу æй. 
Стародум. Цидæр æнæпайда гъуддаги балæстæ. Дзæбæх 
ибæл рагъуди кæнæ. 
Скотинин. Скотинин, цæмæй æй зонай, гъуди некæд 
кæнуи, уæдта, ду цалинмæ гъуди кæнай, уæдмæ Софьюшкæ 
уодзæнæй мæхе. 

г 
Стародум. Цидæр дессæгтæ дзорис. Кæсун дæмæ, 
æма æдули лæг нæ дæ, уотемæй дæ фæндуй, цæмæй мæ 
хуæрифурти ралæвар кæнон, æппундæр ке нæ зонун, уомæн. 
Скотинин. Кæд æй нæ зонис, уæд дин æй зæгъдзæнæн. 
Æз дæн Тарас Скотинин, мæ муггаги медæг фæстаг лæг нæ 
дæн. Скотининти муггаг хъæбæр цитгин æма рагон æй. Нæ 
рагон фидтæли еунæг герольдий дæр не ссердзæнæ. 
Правдин (ходгсей). Уотæ зæгъунмæ гъавис, æма дæ 
фидтæл Адамæй хестæр æй. 
Скотинин. Мадта куд æнгъæл адтæ? Беретæ... 
Стародум (ходгсей). Уотæ зæгъис, цæветтон дæ фидтæли 
Хуцау исфæлдиста æхсæзæймаг бон, уæдта Адамæй хъæбæр 
берæ раздæр. 
Скотинин. Ма уотæ нæй? Мæ муггаги рагондзийнадæн 
хуарз аргъ ке кæнис, е бæрæг æй. 
Стародум. Уæллæгъи, уæхæн хуарз аргъ, æма десæй 
мæлун, дæ бунати æз ку уайнæ, уæд æндæр муггагæй кизгæ 
нæ ракоринæ, æрмæстдæр - Скотининтæй. 
Скотинин. Ма æцæгæйдæр рагъуди кæнай, Софьюшкæ 
мæ хæццæ ку цæра, уæд куд нивгун уодзæнæй, уобæл. 
Стародум. А дессаги лæг æй. Ду уомæн уосгорæн нæ 
бæззис. 
Скотинин. Еугур æз гъуддаги ку бацæуон... Уæдта 
мæнæн уæлдай нæй. 
Стародум. Дæуæн уæлдай нæй, фал кизгæн ба куд 
нæй уæлдай, адæмбæл ку рагъæр уа, Скотининмæ киндзи 
рандæй, зæгъгæ, еци хабар. 
Милон. Кæрæдзей аккаг ке н’ айтæ, еци гъуддаг уæ ду- 
уей дæр фенамонд кæндзæнæй. 
Скотинин. Бæдæйнаг! А ба ке аккаг кæнуй æхе? 
(Сабургай Стародуммсе). Мæ уосаги мин есунмæ ма гъавæд. 
Стародум (сабургай Скотининсен). Мæнмæ дæр уотæ 
кæсуй. 
Скотинин (усехсен гъселсеси уагсей). Кунæг нæ! 
Стсародум (усехсен гъселсеси уагсей). Зинтæй. 
Скотинин (гъсерсей, Милонмсе амонгсей). Æз æма дæуæй 
ходæгдæр ка й? Ха-ха-ха-ха! 
Стародум (ходгсей). Æз æй уинун, ходæгдæр ка й, уой. 
Софья. Мæ мадинсувæр! Игъæлдзæг ке дæ, е мин уæхæн 
æхцæуæн æй æма дессаг. 
Скотинин. Æцæгæйдæр, ду хъæбæр игъæлдзæг лæг 

г 
дæ. Раздæр æз ба уотæ ’нгъалдтон, æма дæмæ æррæстæ 
бацæуæнтæ нæййес. Еу загъд дæр мæмæ дæ цъухæй не 
схаудтæй, нур ба мæ хæццæ ходæгæй дæнгæлтæ кæнис. 
Стародум. Адæймаг уотæ конд æй. Алкæд еухузон нæ 
фæууй. 
Скотинин. Е дæбæл бæрæг æй. Фал раздæр дæр æз еци 
Скотинин адтæн, ду ба мæмæ мæстгун кодтай. 
Стародум. Æвæдзи естæй туххæй. 
Скотинин. Цæмæ гæсгæ, æз уой хуарз зонун. Мæхуæдæг 
дæр уæхæн лæг дæн. Нæ хæдзарæмæ ку бацæун æма скъæттæ 
æнæфснайдæй ку фæууинун, уæд хъæбæр исмæстгун 
ун. Ду дæр ардæмæ ку ’рбацудтæ, ’ма, мæ хуæри хæдзарæ 
дæр скъæтæй рæвдзæдæр ке нæ ’й, уой ку фæууидтаи, уæд 
исмæстгун дæ. 
Стародум. Ду мæнæй амондгундæр дæ. Æз адæмбæл 
сагъæс кæнун. 
Скотинин. Мæнæн ба чушкатæбæл гъуди кæнунæй 
хуæздæр маци радтæ. 
Фæззиндт VIII 
Етсе} г-жа Простакова, Простаков, Митрофан сема 
Еремеевнсе 
Г-жа Простакова (сербахезгсей). Алцидæр дæ хæццæ ра- 
хастай, мæ биццеу? 
Митрофан. Алцидæр, тухсгæ ма кæнæ. 
Г-жа Простакова (Стародуммсе). Нæ фидихай, куд 
бауолæфтæ, куд рафунæйтæ кодтай? Мах нæ еугурдæр 
цуппæрæймаг уати нæ къахи фийтæбæл цудан, цæмæй 
дæ ма бахъор кæнæн; дуарæй бакæсун дæр не ’ндиудтан, 
бадæмæ игъуститæ кæнианæ æрмæстдæр, уæдта кæсæн æма 
дæхуæдæг рацудтæ. Ма нæмæ исмæстгун уо, нæ фидихай... 
Стародум. О, æхсийнæ, мæнæн зиндæр адтайдæ, 
ардæмæ раздæр ку ’рбацудайсæ, уæд. 
Скотинин. Ходæги силгоймаг дæ, мæ хуæрæ, мæ фæсте 
фадзæласæ ци кæнис? Æз ардæмæ мæ гъуддаги фæдбæл 
æрбацудтæн. 
Г-жа Простакова. Æз дæр - мæхе гъуддаги фæдбæл. 
(Стародуммсе). Нæ фидихай, не еумæйаг курдиадæмæ нин 
байгъосæ нур ба. (Æлсегмсе сема се фуртмсе). Уæ сæртæй ин 
раковетæ. 

г 
Стародум. Циуавæр курдиадæ, æхсийнæ? 
Г-жа Простакова. Фиццагидæр, корун æма исбадетæ. 
Еугурсейдсер исбадтсенцсе Митрофан сема Еремеевнсей 
фсестсемсе 
Уæхæн гъуддаг нæмæ ес, нæ фидихай. Нæ мадтæлтæ 
æма нæ фидтæлти кувдтити фæрци нин Хуцау балæар кодта 
Митрофанушки. Мах æй исгъомбæл кодтан, куд æй уинис, 
уотæ. Дæхецæн базин кæнæ æма æркæсæ, куд æй исахур 
кодтан, уомæ. 
Стародум. О, æхсийнæ! Мæ гъостæбæл æрцудæй уæхæн 
хабар, цума мæнæ нуртæккæ æ ахур фæцæй. Уæдта ма ин 
фегъустон æ ахургæнгути кой дæр æма уинун, куд æй исахур 
кодтонцæ, уой. Кутейкин ке ахур кодта, уомæй ци грамотей 
рауайдзæнæй, уой дæр зонун, Цыфиркин ин математикæй 
ци зунд равардта, е дæр бæрæг æй. (Правдинмсе). Базонун 
мæ фæндуй, немуцаг æй цæбæл исахур колта, уой. 
Г-жа Простакова. Нæ фидихай, цидæриддæр наукитæ 
ес, уонæбæл. 
Простаков. Мæ фидæ! Уæхæн ахургонд æй, ’ма дессаг. 
Митрофан. Ци дæ бафæндæуа, еци наукитæбæл дæр 
ахур дæн. 
Правдин (Митрофанмсе). Зæгъай, цæбæлти? 
Митрофан (дсеттуй имсе киунугсе). Мæнæ, грамматикæ. 
Правдин (райста киунугсе). Уинун. А æй грамматикæ. 
Æрдзорай, ци си базудтай? 
Митрофан. Берæ цидæртæ. Номдар æма мийногон... 
Правдин. Хуарз. Райсæн дзурд дуар: циуавæр ном æй: 
номдар æви мийногон? 
Митрофан. Ду кæци дуарæй зæгъис? 
Правдин. Кæци дуарæй? Мæнæ аци дуарæй. 
Митрофан. Аци дуарæй? Аци дуар ба æй буйнатон. 
Правдин. Цæмæн? 
Митрофан. Уомæн æма æ бунати лæууй. Нæ тугурæн 
нур æхсæз мæйи æ дуар æ бунати æвæрд нæма æй, ма е ба 
нурма хундзæнæй дзæгъæлдарон. 
Стародум. А, уæд дæумæ гæсгæ дзурд гъæла уодзæнæй 
нихæстон, уомæн æма гъæла лæгбæл нихæст æй? 
Митрофан. Мадта. 
Г-жа Простакова. Куд дæмæ кæсуй, нæ фидæ? 
Правдин. Хуæздæр уæн нæййес. Грамматики хъæбæр 
хъаурæгин æй. 

г 
Милон. Мадта имæ историй ку байгъосиайтæ. 
Г-жа Простакова. Историмæ ба минкъийæй нурмæ 
дæр хъæбæр тулаваст æй. 
Скотинин. Митрофан мæхецæй къæртт дæр нæ 
гæлдзуй. Æз дæр историтæ хъæбæр берæ уарзун. Куййи 
фурт, уойбæрцæ хабæрттæ зонгæ кæцæй кæнуй? 
Г-жа Простакова. Уæддæр Адам Адамычæй раздæр ба 
нæ фæууодзæнæй. 
Правдин (Митрофанмсе). Историй ба æвæдзи хъæбæр 
идардмæ рандæ дæ. 
Митрофан. Истори, зæгъис? Уæхæн идардмæ, æма ’й 
’мæ цъеу тæхун нæ фæразуй. Ду ба куд æнгъæл адтæ? Авд 
хонхи сæрти, аст денгизи сæрти. 
Правдин. А, Вральман дæ уæхæн историбæл ахур 
кæнуй? 
Стародум. Вральман? Зонгæ муггаг цума ’й. 
Митрофан. Нæ, нæхе Адам Адамыч историтæ нæ 
дзоруй, æхуæдæг сæмæ лæмбунæгдæр игъосуй. 
Г-жа Простакова. Хугæс Хавронья син фæдздзоруй ал- 
лихузон историтæ. 
Правдин. Хæдæгай, географибæл дæр дууемей дæр 
Хавроньямæ ахур кодтайтæ? 
Г-жа Простакова (се фуртмсе). Игъосис, мæ зæрддаг? 
Циуавæр науки кой кæнуй? 
Митрофан (сабургай се мадсемсе). Ма ин æз ба ци зонун. 
Г-жа Простакова (сабургай Митрофансен). Гъæла 
дзубандитæ ма кæнæ, мæ зæрддаг. Дæхе дæ равдесун гъæуй. 
Митрофан (сабургай се мадсемсе). Неци лæдæрун, 
цæмæй мæ фæрсунцæ, уомæн. 
Г-жа Простакова (Правдинмсе). Нæ фидихай, еци наукæ 
ци хундтæй, загътай? 
Правдин. Географи. 
Г-жа Простакова (Митрофанмсе). Игъосис. Еоргафи. 
Митрофан. Ци хабар æрцудæй, Хуцауи туххæй. Мæ 
къобалæмæ мæ ’скодтонцæ. 
Г-жа Простакова (Правдинмсе). Зонуй æй, нæ фидихай. 
Ду ин æй зæгъæ, циуавæр наукæ ’й, уой, æндæра дин æй уай- 
тагъд ракъæр-къæр кæндзæнæй. 
Правдин. Географи æй Зæнхи æрфинст. 
Г-жа Простакова (Стародуммсе). Ма ’й е ба багъæуаги 
сахат цæмæн гъæуама багъæуа? 

г 
Стародум. Фиццагидæр, ескумæ дæ цæун ку багъæуа, 
уæд æй зондзæнæ, кумæ цæуис, уой. 
Г-жа Простакова. Нæ фидихай! Ма ма бæхтæргутæ ба 
уæд цæмæн гъæунцæ? Е уони гъуддаг æй. Ке кой кæнтæ, еци 
наукæ дворянти наукæ дæр нæй. Дворянин уотæ ку зæгъа, 
уордæмæ мæ фæлласæ, уæд æй гъæуама фæлласонцæ. 
Мæнбæл баууæндæ, нæ фидихай, Митрофанушкæ ци нæ зо- 
нуй, етæ гъæугæ дæр нецæмæн кæнунцæ. 
Стародум. Ай-гъай, æхсийнæ. Æдули адæймаг ци нæ 
зона, уони дзæгъæл гъуддæгтæбæл нимайуй. 
Г-жа Простакова. Æнæ наукитæй дæр адæм цардæнцæ 
æма цæрунцæ. Мæнæн мæ фидæ финддæс анзи дæргъи 
æфсади хецау адтæй, уотемæ кæсун дæр æма финсун дæр 
нæ зудта, фал хъæбæр хуарз арæхстæй мулк рамбурд 
кæнунмæ. Еске ’й ’мæ ести гъуддаги фæдбæл ку бацæуидæ, 
уæд кæддæриддæр бадтæй æфсæйнаг кирæбæл. Уæдта 
’й байгон кæнидæ ’ма си ести ниггæлдзидæ. Хъæбæр 
фæстауæрцæ лæг адтæй. Маргæ ’й кæнæ, уæддæр дин æ 
кирæй неци исистайдæ. Мæхе не стаун, уæдта мин сумахæй 
дæр баримæхсуйнаг неци ес: мæ фидæ е ’хцати кирæбæл 
судæй рамардæй. Куд дæмæ кæсуй е? 
Стародум. Хуæздæр ма ци фæууй. Скотинин дæр дæр 
уæхæн адзали хæццæ æвæдзи арази æй. 
Скотинин. Ахурдзийнадæ дзæгъæл гъуддаг к ’й, уой 
туххæй уин æмбесондæн æрхæсдзæнæн Вавилæ Фалалеичи. 
Грамотæ ци ’й, уой си игъосгæ дæр некæд неке фæккодта, 
фал ибæл ци сæрихъанз адтæй, е ба! 
Правдин. Ци? 
Скотинин. Ма ’й бæл ци нæ бæлах æрцудæй. Еу хатт 
расугæй аласабæл фæббадтæй ’ма ниххуаста дорæй конд 
колдуармæ. Устур лæг, хъаурæгин, колдуар - ниллæг, амæй 
феронх æй æ сæр фæггубур кæнун, ’ма æ сæрæй дорин кол- 
дуар нипъпъæртт кодта. Бæх æй фæстæмæ рахаста. Æндæр 
ескæмæн æ сæр ниббуройнæ адтайдæ уæхæн цæфæй, а ба ’й 
гъуди дæр не ’ркодта, æ ниуæзтæ ку ’рцудæй, уæд æрмæст 
бафарста, колдуæрттæ ма æгас æнцæ æви нæ, уобæл. 
Милон. Ду, господин Скотинин, дæхе æнахургонд 
адæймагбæл нимайис, фал æз куд гъуди кæнун, уотемæй дæ 
тæрних ахургонд лæги тæрнихæй хъæбæрдæр адтайдæ. 
Стародум (Милонмсе). Ма хæстнæ кæнæ. Æз уотæ гъу- 
ди кæнун, æма Скотининтæ æнæгъæнæ муггагæй дæр 
тæрнихæй федар æнцæ. 

г 
Г-жа Простакова. Мæ фидихай. Ма ахурæй ба ци 
хуарздзийнадæ ес? Мæнæ ’й нæхе бæсти нæхе цæститæй 
уинæн. Æ сæр хуæздæр кæмæн фæккосуй, уой уайтагъддæр 
ести дзæбæх бунатмæ равзарунцæ. 
Стародум. Æцæг зундгин ка уа, е ба æ адæмæн 
кæддæриддæр балæггад кæндзæнæй. 
Г-жа Простакова. Цитæ дзоретæ, уомæн Хуцау æ зонæг. 
(Правдинмсе). Ду, мæ фидихай, еугуремæйдæр зундгиндæр 
дæ, фал цæйбæрцæ фудæбон кæнис æма косис? Мæнæ 
нуртæккæ дæр, ардæмæ ку цудтæн уæд фæууидтон, цидæр 
пъисмо дæмæ ке хастонцæ, уой. 
Правдин. Мæнмæ пъисмо? Ма мин уой туххæй нурмæ 
куд неке неци загъта! (Исистадсей). Ниххатир мин кæнтæ, 
ке уæ уадзун, уой туххæй. Кæд мæмæ наместникæй ести ха- 
бар ес, уæддæр æй нæ зонун. 
Стародум (исистадсей сема еугурсейдсер исистадсенцсе). 
Цо, фал хуæрзæбонæ нæма зæгъæн. 
Правдин. Мах ма кæрæдзей фæууиндзинан. Исон 
цæуис? 
Стародум. Авд сахаттебæл. 
Правдин рандсей 
Милон. Исон æз дæу ку рафæндараст кæнон, уæд æйдæ 
зæгъдзæнæн мæ салдæттæн. Цæуон æма син уой туххæй фе- 
гъосун кæнон. 
Милон фсеццсеуй, Софъяй хсеццсе се ’нгас фсеййеу сей, 
уотемсей 
Фæззиндт IX 
Г~жа Простакова, Митрофан, Простаков, Скотинин, 
Еремеевнсе, Стародум, Софъя 
Г-жа Простакова (Стародуммсе). Нæ фидихай! 
Митрофанушки гъуддæгтæ дæ зæрдæмæ нæ фæццудæнцæ? 
Скотинин. Мæ хуарз лимæн, æркæститæ мæмæ кодтай 
æма фæууидтай, цæхуæн лæг дæн, уой. 
Стародум. Уæ дууей дæр базудтон, куд не ’мбæлуй, уотæ 
хуарз. 
Скотинин. Софьюшкæ мæ уосæ уодзæнæй æви нæ? 
Стародум. Нæ уодзæнæй. 
Г-жа Простакова. Æвæдзи Митрофанушкæ æ уосгор 
уодзæнæй. 

г 
Стародум. Нæ уодзæнæй. 
Г-жа Простакова. Ма нæ ести багъигæ дардзæнæй? 
Скотинин. Цæй кой кæнуй а? 
Стародум (сереу ссе ксенгсей). Сосæгæй уин 
æйзæгъдзæнæн. Еци кизгæ æндæр лæхъуæни хæццæ федуд 
æй. (Рандсей сема Софъямсе цсестсенгассей райамудта, 
цсемсей се хсеццсе цсеуа). 
Г-жа Простакова. Е гиаур нæй?! 
Скотинин. Мæнмæ гæсгæ фæгъгъæла æй. 
Г-жа Простакова (нсе бухсгсей). Кæд рандæ уодзæнæнцæ? 
Скотинин. Нæ фегъустай? Сæумæй авд сахаттебæл. 
Г-жа Простакова. Авд сахаттебæл. 
Скотинин. Куддæр бон æрбацъæх уа, уотæ æз фегъал 
уодзæнæн. Скотинини хæццæ уотæ æнцонтæй нæ рахецæн 
уодзæнæй, цийфæнди зундгин ку уа, уæддæр. (Рандсей). 
Г-жа Простакова (сценсебсел хъсебсер мсестгунсей ра- 
уай-бауай ксенуй). Авд сахаттебæл!.. Мах исистдзинан 
раздæр... æн ци бафæндæуа æма ци не скæндзæнæн. Кæми 
айтæ?! Ардæмæ еугурæйдæр! 
Еугурсейдсер сербауадсенцсе 
Г-жа Простакова (се лсегмсе). Сæумæ раги, æхсæз 
сахаттебæл, къарет гъæуама лæууа фæстаг рацуæни. 
Балæдæрдтæ? Ма ди байронх уæд! 
Простаков. Мæ мадæ, мæхе дæр æрбамардзæнæн, фал 
æй искæндзæнæн, æууæндис мæбæл? 
Г-жа Простакова (Еремеевнсен). Хуцау дæ багъæуай 
кæнæд æнæгъæнæ æхсæвæ Софьяй дуармæ рафунæй 
кæнунæй. Мæгури бон дæбæл кæндзæнæй. Куддæр фегъал 
уа, уотæ - мæнмæ. Балæдæрдтæ? 
Еремеевнæ. Нæ мадæ, æз цъундæ дæр не ркæндзæнæн. 
Г-жа Простакова (се фуртсен). Мæ биццеу, мæ зæрддаг, 
ду ба цæттæ уо æхсæз с ахаттемæ, уæдта æртæ ихуæрсти 
хъалагъури нивваæрæ Софьяй уати дуармæ, дууæ ба - 
къæлидори. 
Митрофан. Ду куд загътай, уотæ уодзæнæй. 
Г-жа Простакова. Цотæ Хуцауи фæрци. (Еугурсей дсер 
рандсенцсе). Æз ба зонун, ци кæнун гъæуй, уой. Мах нæхеон 
некæми ниууадздзинан. 
Цуппсерсеймаг архайди ксерон 

г 
ФÆНДЗÆЙМАГ АРХАЙД 
Фæззиндт I 
Стародум сема Правдин 
Правдин. Е адтæй, æзинæ мин дæ рази аци хæдзари 
æфсийнæ ке кой кодта, еци пакет. 
Стародум. Нур дин фæцæй аци цъаммар пъамещикки 
уосæн æ тæрних бакъуæруни гæнæн. 
Правдин. Мæнæн фæдзæхст æй аци хæдзарæ æма 
гъæубæстæмæ мæ цæстæ дарун, æма, минкъийдæр си ци 
гъæладзийнадæ фæззинна, уомæй адæми гъæуай кæнун. 
Стародум. Дæхецæй дæлдзер ка нæ уа, уони хъазайраги 
бунати дарун раст нæ ’й. 
Правдин. Уоци гъуддаги æз дæ хæццæ арази дæн. 
Стародум. Дессаг æй цард. Уойбæрцæ скъæппæгутæ 
æвæрд ес адæймаги уод ниййахæссунæн, æма дессаг... 
Фулдæр знаггадæ ба ка кæнуй, уой зонис? Козбаугæнгутæ. 
Правдин. Козбаугæнæгæй ходуйнагдæр адæймагæн 
искæнæн дæр нæййес. 
Стародум. Козбаугæнæг æй цæрæгой, фонс, æхецæн 
дæр аргъ нæ кæнуй, золкъæ, фал æ дæлбар ка уа, етæ ба ’й 
мæ уомæй ниллæгдæр бунати æвæрд æнцæ. Æфсæст тикис, 
дан, мистæ нæ ахæссуй: козбаугæнæг дæр уотæ ’й, фиццаг 
æ хецауи зунд ниффунæй кæнуй, уæдта давун райдайуй. 
Æхсæвæ ка фæддавуй, уæхæн къæрнихæй уæлдай нæ ’й: 
фиццаг цирагъ ниххуссун кæнуй, уой фæсте ба - давгæ. 
Правдин. Е цæй хъæлæба æй? 
Стародум. Ци бабæй æрцудæй? 
Фæззиндт II 
Етсе, Милон, Софъя, Еремеевнсе 
Милон (Софъяйсей расхуста, ка (й бсел ниддсевдсег 
сей, еци Еремеевни, гъсер ксенуй адсеммсе, се къохи шпагсе, 
уотемсей). Хæстæг мæмæ маке æрбацæуæд! 
Софья (сехе багселста Стародуммсе). Мæ мадинсувæр, 
ба мæ гъæуай кæнæ! 
Стародум. Мæ кизгæ! Ци хабар æй? 
Правдин. Циуавæр бæлах æрцудæй? 
Софья. Мæ зæрдæ тонуй! 

г 
Еремеевнæ. Бабун дæн! 
Милон. Гъæлатæ! Ардæмæ ку ’рбацудтæн, уæд рауидтон 
хъæбæр берæ адæми, кизгæн æ къохтæбæл фæххуæст æнцæ 
æма ин æ сæр къарети рацавтонцæ. 
Софья. Мæнæ мæ ервæзунгæнæг. 
Стародум (Милоимсе). Ду дæ мæ хъазар лимæн. 
Правдин (Еремеевнсен) Дзоргæ кæнай, кумæ ’й 
ластонцæ, кенæ ба... 
Еремеевнæ. Лæг æма уоси аргъудмæ, мæ фидихай, лæг 
æма уоси аргъудмæ. 
Г-жа Простакова (сценсемсе нсема рахъсерттсей). 
Сайгутæ! Фæлевгутæ! Давгутæ! Еугурæйдæр сæ ниццæгъдун 
гъæуй! 
Фæззиндт III 
Етсе, г-жа Простакова, Простаков, Митрофан 
Г-жа Простакова. Æз циуавæр æфсийнæ дæн мæ 
хæдзари! (Милонмсе амонгсей). Æцæгæлон лæг бавзиста, ’ма 
мин мæ дзурд некебал æнхæст кæнуй. 
Простаков. Мæн фуд æй? 
Митрофан. Æйдæ, адæми нæмун байдайæн? 
Г-жа Простакова. Уой бæсти ниммæлун хуæздæр æй. 
Правдин. Мæнæ ами ци фудмиуæ фæууидтон, е дæуæн, 
куд мадинсувæрæн, уæдта дæуæн, куд уосгорæн, дæттуй 
барæ... 
Г-жа Простакова. Уосгорæн? 
Простаков. Хуарз миути бахаудтан! 
Митрофан. Фæддунд уотæ ардигæй! 
Правдин. Дæттуй уин барæ, цæмæй æрдомайтæ 
хецауадæй, ци маст уин ракодтонцæ, уой туххæй сæ 
хъæбæр бафхуæрун. Нуртæкки аци силгоймаги ратдзæнæн 
тæрхонмæ, уомæн, æма адæми сабур цард ихалгæ кæнуй. 
Г-жа Простакова (сеусергутсебсел серхаудтсей). Мæ фи- 
дихай. Мæн фуд æй! 
Правдин. Аци фудмиуи æ лæг æма æ фурт дæр архайæг 
адтæнцæ... 
Простаков. Æз дæн æнанхосæй анхосгин! 
Митрофан. Мæ фидихай, æз хъæбæр фудгин дæн. 
(Дууемей Ьсер еумсе ссе усергутсебсел серхаудтсенцсе). 
Г-жа Простакова. Æз куйи хъибил дæн! Мæнæ цитæ 
бакустон! 

г 
Фæззиндт IV 
Етсе сема Скотинин 
Скотинин. Уæллæй, мæ хуæрæ, хуарз рагириз кодтай... 
Ба! Ци косетæ? Нæхеонтæ еугурæйдæр сæ уæргутæбæл ку 
лæууæнцæ! 
Г-жа Простакова (сеусергутсебсел лсеугсей). Ниммин ха- 
тир кæнтæ, хатир корæги сæр кард ку нæ лух кæнуй. Мæ 
тæрегъæд, мæ фуд. Ма мæ бабун кæнтæ. (Софьямсе). Мæ 
ниййерæг мадæ, ниммин хатир кæнæ. Батæрегъæд мин 
кæнæ (амонуй се лсегмсе сема се фуртмсе), уæдта мæнæ аци 
мæгур седзæртæн. 
Скотинин. Мæ хуæрæ! Дæ зунд дæхемæ ’й? 
Правдин. Дæ цъухбæл хуæцæ, Скотинин. 
Г-жа Простакова. Хуцау дин хуарздзийнадæ ратдзæнæй 
дæ хъазар уосгори хæццæ... 
Софья (Стародуммсе). Мæ мадинсувæр! Ме ’фхуæрд ми 
райронх æй. 
Г-жа Простакова (се къохтсе схъел кодта Стародуммсе). 
Мæ фидихай, бахатир мин кæнæ, берæ лæгъуз миутæ 
фæккодтон. Адæймаг адæймаг æй, изæд нæ ’й. 
Стародум. Зонун, зонун, мæ хор, адæймагæн изæд уæн 
нæййес. Фал си сайтан рауайа, е дæр хуарз нæ ’й. 
Милон. Цийфæнди ку кæна, уæддæр æ фудмиуæ æма æ 
хатирæй æхе некæмæн бауарзун кæндзæнæй. 
Правдин (Стародуммсе). Æрмæстдæр дæ минкъий 
гъаст, дæ еунæг дзурд хецауади размæ... ’ма аци силгоймаги 
некебал фæййервæзун кæндзæнæй. 
Стародум. Уотæ ’нгъæлис, æма еске исæфтмæ бæллун. 
Æз ин хатир кæнун. 
Еугурсейдсер фсеггсеппитсе кодтонцсе 
Г-жа Простакова. Ниххатир нин кодта! Мæ фи- 
дихай! Хуарз! Нур ба æз лæг фæууинун кæндзæнæн ме 
’дзæсгом адæмæн. Еугай син сæ фæрскъитæ...Нур ба æз 
базондзæнæн, æхе барæ ’й ка рауагъта, уой. Нæ, сайтæнттæ! 
Нæ, давæгойтæ! Æз уин аци маст æма ходуйнаг мин анзи 
дæр нæ феронх уодзæнæн. Кæсайтæ уæхемæ! 
Правдин. Барæнай, цæй туххæй æфхуæрунмæ гъавис 
дæ адæми? 
Г-жа Простакова. Е ба дин ци фарст æй? Мæ адæмбæл 
мæ бон нæбал цæуй, æви? 

г 
Правдин. 'Ма ду ба, æвæдзи, уотæ ’нгъæлис, ’ма дæ ку 
бафæндæуа, уæд де ’хуæрстити дæ бон хуайун æй! 
Скотинин. Дворянин, мæ хор, кæд æй бафæндæуа, уæд 
æ бон цæмæннæ ’й æ ихуæрсти фæннæмун? 
Правдин. Кæд æй бафæндæуа? Е ба циуавæр гъуддаг 
æй? Æцæгæйдæр, ду Скотинин дæ. Нæ, сударыня, фудмиутæ 
кæнуни барæ некæмæн ес. 
Г-жа Простакова. Некæмæн ес! Дворянини бон нæбал 
æй е ’хуæрсти фæннæмун! Мадта ма нин указ ба цæй туххæй 
лæвæрд æрцудæй дворянинти парахат барти туххæй, уæй? 
Стародум. Мæлæти дæсни нæ дæ указти туххæй 
дзорунмæ! 
Г-жа Простакова. Ходæг дæмæ кæсуй, фал син æз 
ба нуртæккæ лæг фæууинун кæндзæнæн... (Томар ксенуй 
æндсемсе). 
Правдин (уорамуй æй). Багæдзæ кæнай, сударыня. (Æ 
дзиппсей исиста гсегъседи сема баргин гъселсесæй ксесуй 
Простаковсен). Хецауади номæй уин бардзурд дæттун, 
цæмæй мæнæ нуртæккæ æрæмбурд кæнайтæ адæми æма 
уæ дæлбар зæнхкосгути. Етæ гъæуама фегъосонцæ указ, дæ 
лæмæгъдзийнадæ æма, къимбусæй уæлдай ке неци дæ, уой 
фудæй дæ уосæ фудмиутæ ке кæнуй, уой. Уомæ гæсгæ мин 
хецауалæ равардта барæ, цæмæй аци хæдзарæ æма аци гъæу 
райсон мæ дæлбарæ æма сæмæ мæ цæстæ дарон. 
Простаков. А! Нæ рауæни ан! 
Г-жа Простакова. Куд? Нæуæг фидбилиз бабæй? Цæй 
туххæй? Цæй туххæй, мæ фидихай? Гæр, мæхе хæдзари дæр 
хецау нæбал дæн? 
Правдин. Хуарз æма æгъдаугин паддзахади дæу хузæн 
цъаммар силгоймгтæн бунат гъæуама мауа. (Простаковмсе). 
Цæугæ кæнæ. 
Простаков (фсеццсеуй се къохтсе телгсей). Кæмæй, 
кумæ, мæ мадæ? 
Г-жа Простакова (серсенкъард сей). Мæнæ ци бунати 
бахаудтæн. Мæнæ ци уавæри дæн! 
Скотинин. Ба! ба! ба! Куд кæсун, уотемæй мæн уæнгæ 
дæр æрбахъæртдзæнæнцæ. Цийфæнди Скотинин дæр 
атемæй еске дæлбарæ ку бахауа, уомæй тæссаг æй. Рандæуон 
дзæбæхæй ардигæй. 
Г-жа Простакова. Мæнæ дессаг, ме ’сæфт æрцудæй. 
Скотинин (Стародуммсе). Еу гъуддаги туххæй дæмæ 
цудтæн. Уосгор... 

г 
Скотинин. Æ-гъа! Ами мæнæн кустаг нецибал ес. Мæ 
къибиткæ райефтиндзон æма... 
Правдин. Æнтъиргæ кæнæ дæ хутæмæ. Фал ди ма бай- 
ронх уæд: Скотининтæн еугуремæндæр фегъосун кæнæ, ци 
сæмæ æнгъæлмæ кæсуй, уой. 
Скотинин. Мæ лимæнтæн ба куд нæ фегъосун 
кæндзæнæн. Рафæдзæхссæнæн син, цæмæй сæ адæми... 
Правдин. Фулдæр уарзонцæ, кенæ ба... 
Скотинин. Ци? 
Правдин. Гъигæ сæ уæддæр ма даронцæ. 
Скотинин (фсеццсеуй). А, гъигæ сæ уæддæр ма даронцæ. 
Фæззиндт V 
Г-жа Простакова, Стародум, Правдин, Митрофан, 
Софъя, Еремеевнсе 
Г-жа Простакова (Правдинмсе). Нæ фидихай, ма мæ 
бабун кæнæ. Еци указæн неци хузи ес раййевæн? Кæд мин 
еугур указтæ æнхæстгонд нæ цæунцæ. 
Правдин. Æз ци унаффæ рахæссон, уомæй мин еуварс 
хезæн нæййес. 
Г-жа Простакова. Æртæ бони æмгъуд мин уæддæр 
радтæ. (Еуварсмсе). Уæдта ци гæнгæ уа, уой ба мæхуæдæг 
зонун... 
Правдин. Æртæ сахатти æнгъуд дæр дин нæ ратдзæнæн. 
Стародум. Раст зæгъис, мæ лимæн! Е æртæ сахаттемæ 
ци фидбилизтæ ракæна, уойбæрцæ ду сæдæ анземæ дæр нæ 
ракæндзæнæ. 
Г-жа Простакова. Мæ фидихай, уæхæн листæг 
гъуддæгтæ дæхуæдæг кæнай, уой дæ сæрмæ ба куд хæссис? 
Правдин. Е мæхе гъуддаг æй. Кæмæй ци райстайтæ, е æ 
хецауæн лæвæрд æрцæудзæнæй, иннетæ ба... 
Г-жа Простакова. Ма не ’хæстæ ба?.. Ахургæнгутæй 
дæр ма цидæртæ дарæн... 
Правдин. Ахургæнгутæй? (Еремеевнсен). Ами ’нцæ 
ахургæнгутæ? Фæдздзорай сæмæ. 
Еремеевнæ. Немуцагмæ дæр фæдздзорон, мæ фидихай? 
Правдин. Еугуремæдæр фæдздзорæ. 
Еремеевнсе рандсей 
Правдин. Тухсгæ мацæбæл кæнæ, æхсийнæ, алке гъуд- 
даг дæр си æз исараздзæнæн. 

г 
Стародум (г-жа Простаковай уотсе тухстсей уингсей). 
Æхсийнæ! Ескæмæн лæгъуз миутæ ку нæбал кæнай, уæд 
дæхецæн берæ æнцондæр фæууодзæнæй. 
Г-жа Простакова. Арфиаг уо! Фал ма цæмæн бæззун, 
мæхе хæдзари мин исæзмæлуни фадуат ку нæбал ес, уæд! 
Фæззиндт VI 
Етсе, Еремеевнсе, Вральман, Кутейкин сема Цыфиркин 
Еремеевнæ (ахургæнгути бакодта, Правдинмсе). Мæ 
фидихай, мæнæ дин нæ еугур цъаммæрттæ дæр, ами æнцæ. 
Вральман^Я/гавдиял^.Дæеу-у-угурбæрзонддзийнадæ. 
Дзурдтай нæмæ? 
Кутейкин (Правдинмсе). Мæнмæ еске ку дзора, уæд мин 
æнæ цæугæ нæййес. 
Цыфиркин (Правдинмсе). Дæ бæрзонддзийнадæ, мæ 
бон ку уайдæ дæ бардзурдтæ æнхæст кæнун... 
Стародум (Вралъманмсе ксесгсе байзадсей). Ба! Вральман, 
е ду дæ? 
Вральман (базудта Стародуми). Ай! ай! ай! ай! ай! Е ду 
дæ, мæ устур хецау? (Раба кодта Стародуми думсеггагсен). 
Æнæнез дæ Хуцау ку уадзидæ, мæ фидихай. 
Правдин. Куд? Зонгæ айтæ? 
Сародум. Куд нæ ан зонгæ? Æртæ анзи мæмæ 
бæхтæрæгæй фæккуста. 
Еугурсейдсер дес ксенунцсе 
Правдин. Замманай ахургæнæг! 
Стародум. Ма ду ба ами ахуыргæнæг дæ? Вральман! Æз 
уотæ æнгъалдтон, æма ду хуæрззæрдæ лæг дæ æма, ци гъуд- 
даг нæ зонай, уобæл нæ ниххуæцдзæнæ. 
Вральман. Мадта мин ци кæнун кæнис, мæ фидихай? Æз 
фиццаг нæ дæн, фæстаг дæр. Æртæ мæйи Мæскуй æгустæй 
фæррахауæ-бахауæ кодтон, бæхтæрæг неке гъудæй. Ма 
уæдта исфæндæ кодтон: судæй мæлуни бæсти ахургæнæг - 
хуæздæр... 
Правдин (ахургсенгутсемсе). Хецауади номæй æз аци 
хæдзарæмæ мæ цæстæ ке дардзæнæн, уомæ гæсгæ уæ 
уæгъдæ кæнун. 
Цыфиркин. Е нин хуæздæр бæргæ нæ ’й. 
Кутейкин. Уæгъдæ нæ кæнис? Ма бал уæд раздæр 
æрнимайæн, цитæ ми дарунцæ, уой. 
Правдин. Ци дæ гъæуй? 

г 
Кутейкин. Нæ, мæ господин, цитæ ми дарунцæ, етæ 
æппундæр минкъий нæ ’нцæ. Анзи ’мбеси дæргъци аху- 
ри туххæй нецима райстон, æртæ анземæ ци къахидарæс 
бакъуæхтæ кодтон, етæ дæр мин фист нæма æрцудæнцæ, 
фулдæр хатт ба дзæгъæли фæууидæ мæ цуд дæр... 
Г-жа Простакова. Æнæфсес цъулбер! Кутейкин! Цæй 
туххæй дин бафедæн, дзорæ! 
Правдин. Ма нæ гъигæ дарай, сударыня, корун ди. 
Г-жа Простакова. Кæд дзубанди уобæл æй, уæд зæгъай, 
цæбæл исахур кодтай Митрофанушки? 
Кутейкин. Е æхе гъуддаг æй. Мæнмæ нæ хауй, 
Правдин (Кутейкинмсе). Хуарз, хуарз. (Цыфиркинмсе). 
Дæуæй дæр берæ дарунцæ? 
Цыфиркин. Мæнæй? Неци. 
Г-жа Простакова. Уомæн ба, мæ фидихай, анзæн равар- 
дтан туман, еу анзи туххæй ба ин сауæри дæр нæма бафи- 
стан. 
Цыфиркин. Мадта уотæ: еци тумани аргъæй æлхæд 
цулухътæ бакъуæхтæ кодтон дууæ анзей дæргъци. 'Ма 
уойадæбæл кæрæдземæй нецибал дарæн. 
Правдин. Ахури туххæй ба? 
Цыфиркин. Неци. 
Стародум. Куд неци? 
Цыфиркин. Неци мæ си гъæуй. Биццеу нецæбæл исахур 
æй. 
Стародум. Цийфæнди ку уа, уæддæр дин гъæуама ести 
бафедонцæ. 
Цыфиркин. Нецæй туххæй ести райсун мæ сæрмæ нæ 
хæссун. 
Стародум. Мæнæ дин дессаги æмрæстæ лæг! 
Стародум сема Милон ссе кистсей сехца исистонцсе 
Правдин. Ходуйнаг дæмæ нæ кæсуй, Кутейкин? 
Кутейкин (се ссер бунмсе серуагъта). Фæхходуйнаг код- 
тон мæхе, гъæла. 
Стародум (Цыфиркинмсе). Мæнæ дин, мæ лимæн, æхца 
дæ хуарз зæрди туххæй. 
Цыфиркин. Арфиаг уо, дæ бæрзонддзийнадæ. Арфиаг 
уо, боз ди дæн. Дæ бон мин лæвар ракæнун æй, фал ци нæ 
бакосон, уой ба некæд райсдзæнæн. 
Милон (дсеттуй ин сехца). Мæнæ дæр ма дин никкидæр, 
мæ лимæн. 

г 
Цыфиркин. Никкидæр арфиаг уо. 
Цыфиркин рандсей 
Правдин. Ду ба, Кутейкин, исон ардæмæ æрбацæудзæнæ 
æмæ де ’хсийнæ хецауи хæццæ бафедаудзæнæ. 
Кутейкин (ледзсег фсецсей). Æхсийни хæццæ? Нецибал 
мæ гъæуй! 
Вральман. Дæ зæронд ихуæрсти æвæгæсæгæй ма 
ниууадзæ, дæ бæрзонддзийнадæ. Райсæ мæ дæхемæ 
нæуæгæй. 
Стародум. Куд дæмæ кæсун, Вральман, уотемæй 
æнгъæлдæн бæхти хæццæ дæр нæбал исарæхссæнæ. 
Вральман. Нæ, нæ, мæ фидихай! Аци господати хæццæ 
ку скъобалæ дæн, уæд мæмæ уотæ кæсун райдæдта, цума 
бæхти хæццæ нецибал бакæндзæнæн. 
Фæззиндт VII 
Етсе сема камердинер 
Камердинер (Стародуммсе). Дæ къарет цæттæ ’й 
Вральман. Æз дæ уæхемæ бахъæртун кæндзæнæн. 
Стародум. Цо, бæхтæбæл рабадæ. 
Вральман рандсей 
Фæстаг фæззиндт 
Г-жа Простакова, Стародум, Милон, Софъя, Правдин, 
Митрофан, Еремеевнсе 
Стародум (Правдинмсе, Софъя сема Милони къохтсебсел 
хусецгсей). Цæй, мæ хæлар! Мах цæуæн. Рафæндараст нæ 
кæнæ. 
Правдин. Мæ зæрдæ уин зæгъуй, раст уодтæ ци хуарзд- 
зийнади аккаг æнцæ, уой. 
Г-жа Простаков (се фуртсенхъуритсе ксенунмсе фсецсей). 
Еунæг ду ма мин байзадтæ, мæ зæрдтаг, Митрофанушкæ! 
Митрофан. Ниммæ уадзай, мæ мадæ, исгъигæ ди дæн... 
Г-жа Простакова. Ду дæр? Ду дæр мæ уадзгæ кæнис? Æ, 
бози кæмæн неци цæуй, е (се зсердсе багъар сей). 
Софья (ба ’й мсе уадсей). О, Хуцау. Æ зæрдæ багъар æй! 
Стародум (Софъямсе). Фæ ’й мæ кæсæ, фæ ’й мæ кæсæ. 
Софъя сема ин Еремеевнсе сенхус ксенунцсе 
Правдин (Митрофанмсе) Гъæладзæф бæдæлæг! Дæ 

г 
мади куд æфхуæрис? Æгæр берæ дин бутъу-бутъу ке кодта, 
ауæхæн бæлæхтæ дæр уой туххæй бавзурста. 
Митрофан. Ма ин ци ракæнон? 
Правдин. Гурумухъ гъæла. 
Стародум (Еремеевнсен). Нур куд уодзæнæй? Ци? 
Еремеевнæ (лсембунсег серкастсей г-жа Простаковамсе). 
Æрæскъетдзæнæй, мæ фидихай, неци ин уодзæнæй. 
Правдин (Митрофанмсе). Дæуæн ба, мæ лимæн, ци 
кæнгæ ’й, æз уой хъæбæр хуарз зонун. Æфсадмæ, службæмæ 
æнтъирдзæнæ... 
Митрофан (се къох ракъусердта). Мæнæн уæлдай нæ ’й, 
кумæфæндийдæр уæд. 
Г-жа Простакова (серсескъиттсей, тарстсей). Бацъен 
дæн, бабун дæн бунтондæр! Мæ бартæ ист æрцудæнцæ! 
Мæхе ци фæккæнон, фæхходуйнаг дæн! Фурт дæр мин 
нæбал ес! 
Стародум (г-жа Простаковамсе амонгсей). Лæгъуз 
гъуддæгтæн хуарз фæстеуæг некæд фæууй! 
Комедий ксерон 

<> 
ПУБЛИЦМСТИКÆ 
ÆВЗÆРСТЫТÆ, «ФРОНДА» ÆВИ 
ДЕМОКРАТИЙÆ ХЪÆЗТЫТÆ? 
Хъуыдытæ парламентон 
æвзæрстыты фæстæ 
Иу фседисоны тыххсей хорхор бсехтсе нини дары. 
Ирыстоны дзыллсейсе дсес семсе сертиссседз хуыздсер 
минсевары равзарыны тыххсей хсест никсей хъсеуы. 
Фселсе нысан мадзал не ’взары. Алцыдсер хорз у бахъуаджы 
рсестсег. Куы хъсеуа, усед - асай} адав, бамбсехс, афселив, 
гседы сомы баксен, зсердсетсе бавсер, митын мсесгуытсе 
амай, ссейрагдсер - мачи дыл фсегуырысхо усед, сендсер дсе 
Тутыры къуымы дсер нини ссардзсен ахсем гсенсентимсе. 
Фсестаг рсестсег ахсем сценарийыл цсеуынц нсе полити- 
кон кампанитсе, адсем исты хорздзинад сенхъсел ксемсей 
всеййынц, уыцы сехссенадон хъуыддсегтсе. 
Афтæ чи хъуыды кæны, æмæ нæ Парламент 
кæмæндæрты хъарм æмæ æвæлмон пайда исæн æмæ, 
рæдзæ-мæдзæгæнгæйæ, рæстæгæрвитæн бынат у, зæгъгæ, 
уый тынг рæдийы. Æнæмæнг, Парламент (йæ ном йæ уæлæ 
ис) дзурæн бынат у, фæлæ адæмы минæвар йæ алы ныха- 
сы дæр хъуамæ адæмы сæрыл дзура, адæмы интерестæ 
хъахъхъæна, адæмы аккаг закъонтæ хæсса. Уымæн æмæ за- 
къон у æппæты сæр, закъон - æппæт хъуыддæгты бындур, 
закъон, цы æмæ куыд кæнын хъæуы, уый амонæг. Йæ сæрты 
хизыны бар никæмæн ис, нæдæр Президентæн, нæдæр - 
хъомгæсæн. Закъон у æнæхъæн бæстæйы царды æгъдау 
Фæлæ нын абоны нывтæ нæ зæрдыл цæмæн æрлæууын 
кæнынц Горацийы куырыхон ныхæстæ: «Цæмæн хъæуынц 
закъонтæ, æгъдау кæм нæй, уыцы бæстæйы?». 
Депутат асфальтæвæрæг æмæ тротуартæ аразæг, 
кусæрттæгтæ ласæг æмæ дзуарылæг, бырæттæ æфснайæг 

<> 
æмæ чегъре нæу. Депутат у адæмы лæг, хъæубæсты, комы, 
Ирыстоны минæвар æмæ хъуамæ йæ сæрмæ æцæг лæджы 
сæр æгадгæнæг хъуыддæгтæ ма хæсса. 
Уæвгæ, иттæг хорз у, адæмы сæрхъуызой уæвынмæ нæ 
алчидæр кæй бæллы, адæмы бæрны бацæуыны уæззау хæс 
йæхимæ райсынмæ цæттæ чи у, ахæм лæгтæ нæм бирæ 
кæй ис, уый. Фæлæ, цымæ, адæмæн лæггад кæнын кæй 
хъæуы, уый æрмæст æвзæрстыты агъоммæ нæ зæрдыл 
цæмæн æрлæууы? Иннæ рæстæг кæм æмæ цæуыл хæст 
вæййæм? Цы фæкусæм? Кæй фæхъахъхъæнæм æмæ кæмæн 
фæлæггад кæнæм? Цæуыл фæдзурæм? Нæ хæхбæстæн 
федзæрæг уæвынæй тæссаг у, афтæмæй, гал кæм æрхуысса, 
ахæм зæххы гæппæл дзы нал ссардзынæ, искæй къухы чи 
нæй. Чи сты уыцы зæхджынтæ æмæ цы пайда хæссынц, 
хæхты ма цы иугай гæвзыкк мæгуыртæ баззад, уыдонæн. 
Не знаг нын нæ хуыздæрты куы мары, уæд кæм вæййынц, 
нæ адæмы хъахъхъæнын кæмæ хауы, уыцы лæгтæ? (1999 
азæй абоны онг нæ республикæйы территорийыл арæзт 
террористон актты фæмард 508 адæймаджы, фæцæфтæ 
сты 1392 адæймаджы). Нæ кæддæры дзаджджын быдыртæ 
дзындзалæджы бын куы фесты, уæд цы фæвæййынц, нæ 
адæмон хæдзарадыл уæлæмæ схæцын кæмæ кæсы, уыцы 
адæм? Хъахбайтæ æмæ æнаккæгтæ сæ рохтæ куы суа- 
гътой, уæд кæм сты, нæ уды фарн бæрзонд табуйаг бынаты 
сыгъдæгæй дарыныл чи хъуамæ куса, уыцы куырыхонтæ? 
Нæ фæсивæдæй бирæты, нæ фидæн, не скаст кæмæ у, уы- 
доны рæзгæ зæрдæтæ наркозалиаджы калмы æвирхъау 
маргæй цæмæн судзынц? Цæуыл хæрæм кæрæдзи удтæ 
æмæ кæрæдзи фæндæгтæ фыдызнæгтау? Нæ хуыздæртæй 
цæмæн скæнæм не ’гаддæртæ, не ’взæрдæртæй бæсты бикъ 
æмæ комы дæгъæлтæ цæмæн аразæм? 
Бирæ сты фарстатæ, фæлæ сын, хъыгагæн, дзуаппытæ 
дæттын нæ бон нæу. Æви нæ нæ фæнды? 
Халæнгуыртæ сывæллæтты хъазт у. Сабитæ сæ хъазты 
фæфæзмынц хистæрты митæ. Нæ абоны демократи дæр 
мæм ахæм хъазты хуызæн кæсы. Хъыгагæн, цы федтам, 
æмæ цытæ уынæм, уым демократийæн йæ кой дæр нæй. 
Ам кусынц тар хъæды закъонтæ. Тыхджыны раз лæмæгъ 
æдзухдæр аххосджын у. Тыхджын барджын у. Нæй, нæма 
бацыд нæ демократи йæ лæджы кары, нæй, нæма стæм 
æцæг демократон æхсæнад. Базыдтам цыдæр ныхæстæ 

<> 
æмæ сæ дзурæм алы къуымты нæ зонд æвдисынæн. Адæм 
адæм нал сты, стæм электорат! «Хъарм бынæттæм» тырнæг 
«сæрхъуызойты» хъæуынц адæм нæ, фæлæ сæ хъæлæстæ. 
Растæй уа, сайдæй уа, гæды митæй уа - уыцы хъæлæстæ сæ 
фæдджиты куы амбырд кæнынц, уæд та сæ ферох вæййынц 
адæм. Уыцы «хъарм бынæттæм» кæй фæрцы баирвæзтысты, 
уыдон. Рæстæгмæ, цалынмæ та сæ бахъæуæм, уæдмæ - 
иннæ æвзæрстытæм. 
Адæмæн сæ фылдæр не ’рбацыдысты æвзæрстытæм. 
Цæуылнæ? Исчи ахъуыды кодта, адæм уыцы «стыр поли- 
тикон кампанимæ» ахæм цæстæй цæмæн акастысты, ууыл? 
Кæд, мыййаг, «стыр политикон кампанийæ» «стыр апо- 
литикон кампани» кæй рауайы, уый аххосæй? Кæд, мый- 
йаг, адæм сæ къух ауыгътой æмæ мæстæлгъæдæй дзурынц 
сæ хинымæр, цыфæнды дæр кæнут, зæгъгæ. Кæд сæ нал 
æндавынц кæйдæр «хъæзтытæ» æмæ нал æууæндынц иу- 
дадзыгон хус зæрдæвæрæнтыл. Ууыл хъуамæ лæмбынæг 
ахъуыды кæной, йæ хицаудзинад адæмы фæнд æмæ зон- 
дыл кæмæн æнцайы, уыцы разамонæг лæгтæ, алы бон 
«тымбыл стъолты» уæлхъус «аналитикон сагъæстæй æмæ 
æнахъинон дзырдбæстытæй» адæмы зонд чи лæхъуг кæны, 
уыцы эксперттæ æмæ политологтæ, Мазаринийы лакъон 
дугæй фронда йеддæмæ йæ зæрдыл кæмæн ницы ’рлæууыд, 
уыдон. «Адæмы фарнæй къæдзæх дæр ныннæрдзæн...» 
«Адæм куы стыхсой...». «Адæм адæм сты». Мах хъуамæ 
æрвылсахат, æрвылуысм нæ зæрдыл дарæм ацы ныхæстæ, 
мах сæ хъуамæ фæлхатт кæнæм сыгъдæг уды куывдау, 
дзурæм сæ нæ кæстæртæн, хъусæм сæ нæ хистæртæй. Уыцы 
зонд æмæ хъуыдыйы æвæрд ис нæ хъару. 
Партитæ та уыдысты, сты æмæ уыдзысты. Стæй 
ацæудзысты. Сæ бæсты æрбацæудзысты æндæртæ. 
Сыкъайæ та хæцдзысты хицаудзинадыл. Уымæн æмæ 
партийæн йæ сæйраг нысан уый у - хицаудзинад байсын. 
Афтæ йæ æмбæрста Владимир Ленин, афтæ йæ æмбарынц, 
абон йæхи демократ æмæ либерал чи хоны, уыцы зноны ком- 
мунист дæр æмæ уыцы ногфых эсер дæр, афтæ йæ æмбары, 
иу политикон бынаты йæ бын схъарм кæнын йæ бон кæмæн 
нæу, уыцы ренегат дæр. Айк та цыфæнды ахорæнæй куы са- 
хорай, уæддæр айк йеддæмæ ницы у, куадзæны рæстæг ыл 
сывæллæттæ цы бацин кæной, æндæр. 
Нæ, нæ сыгъдæг кæны æвзæрстыты фæстæ баззайæг 

<> 
лакъон дон. Чи цин кæны йæ уæлахизыл æмæ цæттæйæ 
дары йæ парламентон пъартфел, чи тох кæны дарддæр 
йæ рæстдзинадыл, чи æвзиды иннæмæ, чи кæны иннæйы 
фыдгой, чи сусæгæй хæры йæ давæггаг, чи тагъд кæны йе 
стæнмæ, чи «карз тохы» фæстæ йæ фæллад уадзы Цъæйы 
турбазæйы æмæ Анапæйы нæ, тобæ зæгъ, - Куршавелы, 
Сейшелты... Адæм та сты ам, Ирыстоны. Сæ сагъæстæ 
æмæ сæ мæстытимæ, сæ бонзонгæ цин æмæ сомбоныл 
мæтимæ. Цæуынц се ’нæбары куыстытæм, исынц сæ мы- 
зды мæгуыр капеччытæ. Куыст кæмæн нæй, уыдонæн сæ 
цæстытæ сасиры йас ныййисты, кæм цы фæмадзал кæнон, 
мæ бинонтæн ахсæв цы бахæрын кæнон, зæгъгæ, уый 
мæтæй. Иннæтæ тигътыл лæууынц æмæ, æвзæр цуанон 
кувæндоны дуарæй куыд бакæс-бакæс кæна, афтæ бакæс- 
бакæс кæнынц кæйдæр къæбицмæ исты къæбæрæнхъæл, 
аннæтæ хъылмайыл сæ къоти хæрынц, цыппæрæмтæ 
æхсæвыгæтты гомгуыбын басиаччытæн саунæты «лæггад» 
кæнынц, фæндзæмтæ сæ сыхæгты фатертæ къахынц, 
æхсæзæмтæ «национ идейæ» агурынц æмæ йыл фæхæст 
уæвыны амал нæ арынц, æвдæмтæ сæхицæй алцызонæг 
эксперттæ сарæзтой æмæ Кæсæджы дæсныйау сæ поли- 
тикон фæрсæн къæбæлтæ ракал-бакал кæнынц, æстæмтæ, 
«куршавелаг мишкæйы» хуызæн, сæ фынты дæр Уæрæсе 
къаппа-къуппайæ уынынц, фарæстæмтæ æхсæвæй-бонæй 
уынгты разил-базил кæнынц æмæ нын нæ рифтæгты æмæ 
дзыппыты цыдæр æнахуыр дины чингуытæ тъыссынц. 
Алчи «куысты» сæр лæууы... Фæлæ адæмы сабыр æмæ 
æнцой цард халджытæн, мæгуыры хызын сын се ’фцæгыл 
чи ’рцауыгъта, уыдонæн макæ зæгъæг нæй. Уый хыгъд 
нæм бирæ ис «куырыхонтæ» æмæ «адæмы лæгтæ», ныф- 
схаст æмæ хъæбатыр адæм, Парламенты æрбадынмæ чи 
нæ зивæг кæны æмæ адæмы тыхстаг хъуыддæгтæ йæхимæ 
райсынмæ цæттæ чи у, ахæмтæ. Табу дæуæн, Хуыцау... 
Æгайтма нæм ис... Фæлæ нæм, æппæты фыццаг, ис нæ 
гыццыл Ирыстон. Ис нæм нæ гыццыл ирон адæм. Йæ 
тыхстæгтæ æмæ йæ зындзинæдтимæ. Нæ алæмæты ирон 
аив дзырдимæ. Нæ хæдбындур культурæ æмæ фарнимæ. 
Нæ рæзгæ æмæ цæстыгагуыйау хъахъхъæнинаг сабитимæ, 
нæ куыстдзагъд сылгоймæгтæ æмæ фæллад хистæртимæ, 
нæ ахуыргæнджытæ æмæ нæ дохтыртимæ, нæ хæхбæсты 
гæвзыкк хъæутæ æмæ æнæфснайд горæтаг уынгтимæ. 

<> 
Мах иумæ стæм Ирыстон. Мах иумæ стæм Уæрæсе. Мах 
иумæ стæм - ирон, уырыссаг, кæсгон, сомихаг, тæтæйраг... 
Æмæ иумæ кæй стæм, уым ис нæ тых. Æмæ нæ иугæйттæ 
мачи кæнæд. Адæмы иугæйттæ чи фæкæны, уый йæхæдæг 
бавæййы иугай адæмы тыхæй, зонд æмæ фарнæй. Æмæ уый 
алчидæр хъуамæ йæ зæрдыл дара - депутат дæр, президент 
дæр, æфснайæг дæр... Адæмы бæрны бацæуын æнцон у, 
адæмы фыдæх райсын та тæссаг у. 
2012 аз. 
ÆНУСТÆМ ЗÆРДЫЛ 
ДАРИНАГ ССÆДЗ РИСГÆ АЗЫ 
Бирсе хъуыддсегтсен ис ферохгсенсен, бирсе цаутсе 
рсестседжыты фселмы аныгъуылынц, бирсе нсемттсе фы- 
дрохы амсеттаг бавсеййынц. Царды фсендагыл цсеуджытсен 
Хуыцауы фсендсей лсевæрд у рыст семсе маст рох ксеныны 
равг. Уый сындсеггай цсеуы фыддугтсе семсе мселсеты 
фсестсе семсе зсердсейы къуымтсей мсерзы ссе себуалгъы 
фседтсе. Фселсе Хуыцауы лсевсерд равгсен дсер йсе бон нсеу, 
нсе адсем 1992 азы фсеззседжы семсе 2004 азы сентябры цы 
стыр зынтсе семсе рыстытсе баййсефтой, уыдон зсердсейсе 
стонын. Никуы бахус уыдзысты беслсейнаг мадселты 
судзгсе цсессыгтсе ссе царсефтыд сабитыл, арвыл стъалы- 
тау цсехсертсе калдзысты семсе нын не ’ргом ссехимсе здах- 
дзысты, 20 азы размсе мсехъселон фыдгсенсег лсебурджытсей 
нсе Ирыстоны зсехх ни бахъахъхъседта семсе нсе гыццыл 
Райгуырсен бсестсейы ссераппонд йсе цард ни радта, уыцы 
хъсебатырты удтсе. Рухсаг усент. 
Царды цалхæн бауромæн нæй. Адæм цæрынц æмæ 
цæрдзысты, сæ хæрзгæнджыты мысгæйæ. Адæм цæрынц 
æмæ цæрдзысты, сæ цардыфæнд сын барæмвæндæй 
чи халы, уыдоныл хъоды кæнгæйæ. Аразыны æфсонæй 
халгæ чи кæны, уыдоныл худинаджы гакк æвæргæйæ. 
Нæй рохгæнæн уыцы рæстæджытæн - змæст, æнæхъола, 
æнæсæрфат рæстæджытæн, уыцы фыддугты æлдариуæг 
чи кодта, уыцы æнæзæгъинæгтæн. Уыдон феуæгъд код- 

<> 
той йæ рæхысбастæй æнæуынондзинад æмæ гадзрахаты 
сырды æмæ уый былар бафтыдта, сабыр, æнцой æмæ фи- 
дыд цард се стырдæр хæзнайыл чи нымайы, уыцы ирон 
адæмыл. Лæбурæг та иу æмæ дыууæ хатты йæхиуыл нæ 
бавзæрста, ирон адæм сæ фарн, фыдæлты зæхх, аргъ 
кæмæн нæй, сæ уыцы хæзнатæ куыд хъахъхъæнынхъом 
сты, уый. Афтæ уыд уæд дæр - ссæдз азы размæ, афтæ 
уыдзæн кæддæриддæр. 
Рацыд ссæдз азы... Ссæдз рисгæ азы рацыд, мæхъæлон 
фыдгæнджытæ Ирыстонмæ куы ’рбабырстой, уыцы 
хъаймæты бонæй нырмæ. Уыцы ссæдз азы фаг уыдысты, 
цы ’рцыд, уыдæттæй зонды хос райсынæн. Фаг уыды- 
сты лæбурджытæн дæр, чи сæ ардыдта, уыцы сæрсæфæн 
фæндагыл ацæуынмæ сæ чи амидин кодта, се ’лгъыстаг 
митæн сын закъоны бындур чи амадта, уыдонæн дæр. Цымæ, 
цы аивта уæдæй нырмæ? Цавæр хуыздæр зонд æрцыд, искæй 
хорздзинад цæстысындз кæмæн у, уыдонмæ? Абон нырма 
змæст у нæ царды суадон. Абон нырма хъуысынц кæйдæр 
цъæл хъæртæ Кавказы ныхмæ, хъуысынц сидтытæ Кавказ 
Уæрæсейæ аппарыныл, æнусты дæргъы цытджын Уырыс 
йæ алыварс мургай кæй фембырд кодта, уыцы бирæнацион 
мæсыг бындуронæй рафæлдахынмæ, кæрæдзийыл арда- 
уынц, иугæйттæй æмраст слæууын дæр сæ бон кæмæн 
нæу, уыцы чысылнымæц адæмыхæттыты. Æвæдза, 
артæндзарджытæ æмæ дуртулаты фæлдурæджджын рæстæг 
зын сæттæн у. 
Æрцыд лæджыхъæд æмæ уæззау зонд равдисыны 
рæстæг. Абон мах мысæм нæ зынгхуыст хъæбатырты. 
Махæн нæй уыдоны æнусон фæдзæхст рох кæныны бар. 
Цæрæд Ирыстон, цæрæд намысджын Уæрæсе, цæрæд нæ 
иумæйаг хæдзар. Хæдзар та фарн æмæ фидыдæй фида- 
уы. Адæмты зонд зыгъуыммæгæнджытæ æмæ тугхорты 
рæстæг та фæуыдзæн - фæуыдзæн рæстаг адæмы хъару 
æмæ ныфсæй. 
2012 аз. 

<> 
НÆ РАЙГУЫРÆН БÆСТÆ, 
НÆ ФЫДÆЛТЫ ЗÆХХ 
«Мæн уырны, Уæрæсейæн намысджын фидæн кæй 
ис, уый. Кæй зæгъын æй хъæуы, бахъæудзæн æй бæлвырд 
зындзинæдты, уæззау фыдæвзарæнты сæрты хизын, фæлæ 
уыцы рæстæджытæ фæуыдзысты, уыдоны фæстæ Уæрæсе 
йæхиуыл схæцдзæн æмæ суыдзæн æнæхъæн Европæйы 
ныфс, суыдзæн æппæт дунейы домбайдæр паддзахад». 
Ацы ныхæстæ, дардыл чи хъуыды кæны, ахæм 
уæрæсейаг патриоты дзыхæй не схаудтой. Ацы ныхæстæ 
йæ рæстæджы загъта, Уæрæсемæ æгæрон уарзондзинадæй 
кæуыл нæ фæгуырысхо уыдзынæ, фæлæ, куыд паддзахад, 
афтæ Уæрæсейæн, нæ бæстæйы адæмтæн стыр аргъ чи код- 
та, ахæм лæг - Америчы Иугонд Штатты президент Теодор 
Рузвельт. 
Æнæмæнг, бирæ хъару æмæ рæстæг, бирæ хид æмæ 
туг бахъуыд Уæрæсейæн йæ райгуырдæй йæ абонмæ 
фæндагыл. Дзæгъæлы фесты уыцы дудгæ фыдæбæттæ æмæ 
не ’мфыдыбæстæйæгты хъарм туджы ’ртæхтæ? «Скажи-ка, 
дядя, ведь недаром...» Агурæм уыцы фарстæн дзуапп. Нæ, 
дзæгъæлы нæ фесты. 1150 азы размæ бындур æвæрд æрцыд 
Уырысы паддзахаддзинадæн уырыссаг адæмы æмæ Рюрикы 
куырыхон зондæй, 400 азы размæ, растæндæр, 1612 азы 
4 ноябры Кузьма Минины æмæ Дмитрий Пожарскийы 
адæмон æфсады хæстонтæ нæ Райгуырæн бæстæйы 
зæрдæ Мæскуыйæ фæсырдтой польшæйаг лæбурджыты, 
æппæт адæмы æнæбасæтгæ хъæбатырдзинады æмæ 
æмзæрдæдзинады дæнцæг равдисгæйæ. 200 азы размæ 
Фыдыбæстæйы хæст. Ссæдзæм æнусы гитлерон емынæйы 
ныхмæ Фыдыбæстæйы Стыр хæст. «Поднялась дуби- 
на народной войны...». Уырыссаг литературæйы классик 
Л. Толстой зыдта, цы дзуры, уый. Фæуæлахиз сты адæм, 
цы адæмыхаттæй, цы диныл хæст сты æмæ, æхсæнады 
цы бынат ахсынц, уымæ нæ кæсгæйæ. Кæддæриддæр 
уæлахиз кодтой адæмы раст зонд, адæмы раст фæнд. Нæ 
адæм фыдæй-фыртмæ зыдтой, тых иумæйаг уынаффæйæ 
æмæ æмзæрдæдзинадæй кæй цæуы, уый. «Намысджын 
адæм намысджын уымæн сты, æмæ сæ бон у хъысмæты 
цыфæнды цæлхъытæн дæр бафæразын, бæгъатыр дæр 

<> 
æрхауы хатгай йæ уæрагыл, фæлæ сысты фæстæмæ, 
слæууы йе ’мбæрц. Цыфæндыйæ дæр æрбамбырд кæны йæ 
уды фарны хъарутæ... æмæ та ногæй рацæуы, рæстæгмæ 
кæмæй фæхицæн вæййы, йæ уыцы намысджын историон 
фæндагмæ», дзырдта В.Ключевский. 
Хъыгагæн, Уæрæсейæн йæ царды фæндаг лæгъз никуы 
уыд, йæ размæцыдмæ къахфæдарджытæ бирæ уыдис. Бирæ 
сты абон дæр. Æрмæст нæ паддзахады арæнты æдде нæ. 
Бирæ сты нæ хæдзарæн йæхи мидæг дæр. Уырысы паддза- 
хад æнусты дæргъы йæ алыварс мургай кæй фембырд кодта, 
уыцы чысылнымæц адæмтæ ам ссардтой сæ фидар гæнах, 
сæ сабырдзинад æмæ ныфсдæттæг æххуыс. Цытджын 
уырыссаг адæмы хорзæхæй цæрынхъом кæй сты, уый 
зæгъын æгъгъæд нæу - æнæ Уæрæсейæ уыцы чысылнымæц 
адæмтæй бирæты тыххæй абон хабар йеддæмæ ницыуал 
баззадаид. Æмæ йæ æгæрон уарзтæй дæр уымæн уарзтой, 
иузæрдион дæр ыл уымæн уыдысты, сæ туджы цъыртт дæр 
ын уымæн не ’вгъау кодтой бахъуаджы сахат. «Родина, я 
умираю, но не сдаюсь!» - фыстæй баззад Бресты фидары 
къулыл. Чи уыд йæ ныффыссæг? Уырыссаг, ирон, украинаг, 
белорусаг... Уый уыд Уæрæсейы патриот, уæрæсейаг адæмы 
хъæбул æмæ йæ хъахъхъæнæг. 
Иудзинад - уый у уæлахизхæссæг стыр тых. Уый 
æмбарынц, Уæрæсейы хорздзинад кæй нæ фæнды, йæ 
фидæн ын тар æмæ мылазонæй чи уыны, уыцы знæгтæ, нард 
холы хæрын чи сахуыр, уыцы сау сынтытæ. Рынчын домбай 
- гиенæтæн хъазинаг. Афтæ сæ фæнды. Уымæ тæрынц нæ 
бирæ зынтæ бавзарæг бæстæйы, цы бирæ адæмыхæттытæ 
дзы цæры, уыдоны кæрæдзийыл ардауджытæ. «Нæ нæ 
хъæуы Кавказ!», «Нæ бæстæ асыгъдæг кæнæм национ 
быронæй!», «Фесафæм национ республикæтæ!»... Хъуысынц 
нæ бæстæйы алы къуымты цæуæг алыхуызон кæркæ-мæркæ 
партион съездты трибунæтæй. Чидæр йæхицæн Уæрæсейы 
хардзæй йæ «граждайнаг платформæйæн» бындуртæ мад- 
зал кæны, иннæ йæ давæггаг æхцайæ иу сом, иу доллæр дæр 
уæрæсейаг сидзæр сабийæн æвгъау кæны, уый хыгъд дзы 
дард фæсарæнты кæмæндæр гачъыны бæхтæн цæфхæдтæ 
садзы... Аннæ дзы хъуымы хъарм сакъадæхтыл йæхицæн 
галуантæ аразы - гадзрахатæйцæуæджы бахъуаджы сахат 
сæрфæцæвæн бынат бахъæуы. 
Нæй, нæ хъæуынц мах ахæм мæнгпатриоттæ æмæ сус- 

<> 
гъонахъ куыдзау фæсте лæбурджытæ æмæ хъæбатыры счъи- 
лы нуæрттæ мæнгардæй лыггæнджытæ, мулчы, æхцайы, рог 
кады тыххæй йæ мады дæр чи ауæй кæндзæн, ахæм иудæтæ, 
эфиальттæ æмæ геростраттæ.. Мах абон уæлдæфы хуызæн 
хъæуынц цардаразджытæ, нæ бæстæйы фидæн уæлдай 
кæмæн нæу æмæ йæ фыдызæххы тыххæй цыфæнды стыр хъ- 
уыддаг саразынмæ дæр цæттæ чи у, ахæм æцæг патриоттæ. 
«Если крикнет рать святая: «Кинь ты Русь, живи в раю!» Я 
скажу; «Не надо рая, Дайте родину мою», Сергей Есенины 
ацы ныхæстæ афтид дзырдтæ кæмæн не сты, фæлæ дзы 
йæ царды хъуыды æмæ мидис чи уыны, ахæм адæм. Æмæ 
зæрдæйæн æгæрон ныфс у, Уæрæсейы фæрнджын зæхх 
ахæм адæмæй мæгуыр кæй никуы уыд, уый. 
Цæр нын, Уæрæсе, æнустæм! 
2012 аз. 
МЫСТКЪАХТАÆМÆ... 
Иарод, не имеющий национального са- 
мосознания, есть навоз, на котором произ- 
растают другие народы. 
ПЛ.СТОЛЫПИН 
Петр Аркадийы фырт зыдта, цы дзуры, уый. Уæрæсейы 
хъысмæт уæлдай кæмæн нæ уыд, уæдæ, нæ сомбон 
фæсмойнаг æмæ тыхстаг ма фæуа, зæгъгæ, ууыл йæ цæргæ- 
цæрæнбонты уæхскуæзæй чи фæкуыста, уыцы паддзахадон 
лæг загъта æндæр, фæлæ, æвæццæгæн, йæ царды сæйраг 
ныхæстæ дæр: «Вам нужны великие потрясения, нам нужна 
великая Россия». 
Сæрнизы хуыздæр хос, дам, - гильотинæ. Ноджы арфдæр 
зондыхос - мæлдзыгæн, дам, йе сæфт куы ’рцæуы, уæд ыл 
базыртæ базайы. Æрæджы Гуырдзыстоны президент Михаил 
Саакашвили равдыста диссаджы хъæппæрис - Иугонд 
Нациты Организацийы Генералон Ассамблейы 65 æмбырды 
фæндон бахаста, Кавказы хæхты дыууæ фарсырдыгæй 
цы паддзахæдтæ æмæ адæмыхæттытæ цæры, уыдон баиу 
кæныны æмæ сæ хицæн цæдис саразыны тыххæй. Уыцы 

<> 
«гипотетикон» кæнæ аргъæутты цæдис кæцы паддзахады 
разамындæй цæрдзæн, уый тыххæй Мишикъо ницы загъта, 
фæлæ йæ ныхасы хъæдæй дæр бæрæг уыд, ног «державæйы» 
гегемоны æмæ диктаторы бынат кæмæн нывондгонд у, 
уый. Царциаты хъæппæрисы фарс уайтагъд рахæцыдысты 
коммæгæс хабархæсджытæ æмæ политологтæ, уыцы-иу 
рæстæг Саакашвилийы хъæппæрисæн политикон бындур 
æвæргæйæ. Мæнæ куыд хъæр кæны гуырдзиаг журналист 
Ардазишвили: «Россия уже 20 лет ведет целенаправленный 
геноцид народов Кавказа... Россию нужно срочно объявить 
государством «вне закона», так как она настоящий рассад- 
никтерроризма...» 
Мах ахуыр стæм фæскавказаг политикты, журналисттæ 
æмæ алы хъылма политологты «хъæппæристæ» æмæ 
æвзыстытыл, фæлæ тæссаг у, уыцы æхсаргæрдты 
цъыччытæм Цæгат Кавказы чысылнымæц адæмыхæттыты 
минæвæрттæй дæр бирæ хъусджытæ кæй ис, уый. Иуæй- 
иу политикон тыхтæ Кавказы, уæлдайдæр Дагестаны, 
ныртæккæ хъæддыхæй кусынц кавказаг адæмты Уæрæсейæ 
фæхицæн кæныныл æмæ хицæн паддзахад саразыныл. 
«Мах цæрæнбонты уыдыстæм æмæ стæм Уæрæсейы 
фæсдуар», «Махæн Уæрæсе никуы радта нæ базыртæ уæрæх 
айтындзыны бар», «Мах Уæрæсейы никуы хъуыдыстæм, 
æрмæстдæр нæхи бон æмæ нæхи бар у нæ рæзты дарддæры 
фæндаг равзарын» - уыдон сты, абон Кавказы политикон 
бæрзæндтæй кæй хъусæм, уыцы цъæлхъæртæн сæ иу хай. 
Цæгат Кавказы адæмты Уæрæсейæ фæхицæн кæнынмæ 
чи сиды, уыдон сты кавказаг адæмты знæгтæ. Махмæ ис 
Конституци, цæрæм æмæ кусæм нæ паддзахады уыцы 
сæйраг закъонмæ гæсгæ, бæстæйы конституцион бындуртæ 
халын та у стыр фыдракæнд æмæ домы бæлвырд дзуапп. 
Хъыгагæн, Цæгат Кавказы ис, регион ныддихтæ 
кæнынмæ чи тырны æмæ уыцы пырхæнты бындурыл 
цавæрдæр хицæн паддзахад саразынмæ чи хъавы, ахæм се- 
паратистон тыхтæ. Чи зоны, уыцы тыхтæ уыйас хъаруджын 
не сты, фæлæ тæссаг у, халæг идейæтæ Кавказы адæмтæй 
бирæты зæрдæты ахстон куы сбийой, уымæй. Махæй та 
алчидæр зоны - Уæрæсейы кæцыфæнды регионæн дæр 
йæ арæнтæн аивæн нæй, чи дзы цæры, уыцы адæмы нæ 
бафæрсгæйæ æмæ сын сæ хъуыды ницæмæ ’рдаргæйæ. 
Æнæмæнг, алы адæммæ дæр, фæнды чысылнымæц 

<> 
уой, фæнды стыр, ис сæхи зондахаст, сæхи миддуне, сæхи 
æнкъарынад, куыд адæмыхатт, афтæ. Фæлæ зæрдыл дарын 
хъæуы историон зондыхостæ, стæй арæхсын хъæуы уыцы 
зондыхостæй хатдзæгтæ кæнынмæ - дардмæ цæуын нæ 
хъæуы, нæ хæстæгдæр историйы уыд Кавказаг край дæр, 
Кавказаг облæсть дæр æмæ афтæ дарддæр. Зонæм, кавка- 
заг чысылнымæц адæмты хъысмæты сын цы бынат уыд, 
уыцы æууæлты куыд «рæзыдысты», уый дæр. Нæ фыдæлтæ, 
зындæр рæстæджытæ сыл куы скодта, уæд æппæты фыц- 
цаг бакъул кодтой сæхи цытджын Уæрæсемæ æмæ уыцы 
ахъаззаджы Цæдисы фæрцы фервæзтысты быныскъуыдæй. 
Æвæццæгæн, йæ паддзахады истори бынтон хорз нæ зоны, 
ацы уацы райдайæны кæй кой скодтам, уыцы Саакашвили 
дæр. Къуыппыл куы бадай, уæд æнцон у ивылд донмæ 
кæсын. Фæлæ хатгай адæймаг æнæнхъæлæджы скуыси 
вæййы донæн йæ тæккæ гуылфæны, æмæ дæм уæд уыцы 
тæссаг сахат ирвæзынгæнæн бæндæн чи баппардзæн, ууыл 
рагацау ахъуыды кæнын фæхъæуы. 
Мæ зæрдыл арæх æрлæууынц дагестайнаг кадджын 
лæг Саид-афандийы куырыхон ныхæстæ; «Пусть не насту- 
пит время, когда не станет благодати. Надо помнить слова 
Пророка: «Что сделаешь ты, то сделают и тебе». 
Æцæгæйдæр, чи цы кæны, уый - йæхицæн. Мыст та 
хатгай фæкъахы æмæ гæдыйы сæр ракъахы. Кавказы бирæ 
ис куырыхон лæгтæ, йæ адæмæн раст фæндаг чи бацамо- 
на, ахæмтæ. Хорз уаид, рæдыд фæндагыл куы нæ цæуиккой 
иуæй-иутæ. Царды фæндаг зын æмæ дæргъвæтин у, ацæуын 
ыл бауыдзæн æрмæст ныфсджынтæ æмæ тыхджынты бон, 
фæлæ зонгæ-зонын дæ цæрæн хæдзар куы халай кæйдæр 
зæрдæйы дзæбæхæн æмæ æхцондзинадæн, уæд уый та зон- 
ды нысан нæу. Æнæмæнг, мах цæрæм зын æмæ ныхмæлæуды 
рæстæг, хъæуы нæ фидыд æмæ æнцой цард. Гуыппытæ æмæ 
тъæппытæй, цъæлхъæртæ æмæ сонтхела сидтытæй ницы 
рамбулдзыстæм. Æргуыбыр кæн æмæ кус, уæд дын уыдзæн 
алцыдæр. Цæмæдæр гæсгæ мæ мæ ныхас фæуын фæнды, 
ацы уацы райдайæны кæй кой скодтон, уыцы зындгонд 
уæрæсейаг паддзахадон архайæг æмæ æцæг патриот Петр 
Аркадийы фырт Столыпины ныхæстæй: »Дайте государст- 
ву 20 лет покоя внутренней и внешней, и вы не узнаете ны- 
нешней России». 
2012 аз. 

<> 
АДÆЙМАГ НЫФС 
ÆМÆ КУЫСТÆЙ ЦÆРЫ 
Æппæтуæрæсейаг 
адæмон фронты конференци: сæйраг 
фарстатæ æмæ хатдзæгтæ 
Мæгуырдзинад æнусон фарста у, Хъæздгуытæ 
æмæ мæгуырты æхсæн арæн куыд æнусон у, афтæ. 
Дзыллæты царды фæндаг нын бирæ зондыхостæ рав- 
дыста - чи тох кодта хъæздгуыты фесафыныл, чи тох 
кодта мæгуырдзинады ныхмæ. Фæлæ, хъыгагæн, уыцы 
иугæндзон тохæн кæддæриддæр уыд иу фæстиуæг 
- хъæздыг кодта хъæздыгдæр, мæгуыр - ноджы 
мæгуырдæр æмæ гæвзыкдæр. Ссæдзæм æнусы кæрон 
Уæрæсейы адæмы историйы æрцыдысты, иу ныхасæй 
аргъ скæнæн кæмæн нæй, ахæм бæлвырд-бæрæг цаутæ. 
Уæды хъуыддæгтæн не ’ппæт дæр стæм цардæгас 
æвдисæн, æмæ сыл бæлвырд дзурыны сæр ницæмæн 
хъæуы. Сæйрагдæр у фæстиуæг - йæ къæхтыл ногæй 
слæууыд социалон зыгъуыммæдзинад, федтам ног 
хæдæвзæргæ «æлдæрттæ» æмæ зæхджынты, нæхиуыл 
сын æвзарæм сæ ног «пъарадкæтæ». Йæ туаг дыргъ 
цъæхдæндаг кæмæн кæны, ахæм æхсынцъы бæласау та 
дидинæг калы мæгуырдзинад. Рагон уæрдон та ногæй 
тулы йæ зæронд надвæндагыл. Чи йæ бауромдзæн, чи йæ 
раздахдзæн рæстдзинады фæндагмæ? Ацы фарста канд 
мæгуырæн йæхи нæ тыхсын кæны, мæгуырдзинадыл 
фæуæлахиз уæвын у паддзахады сæйраг хæс. 
Мæгуырæй адæм дардмæ лидзынц... 
Æмбары Уæрæсейы Президент Владимир Путин, 
мæгуырдзинад паддзахадæн æрмæст зиан кæй нæ хæссы, 
фæлæ тæссаг кæй у, уый. Бирæ хæттыты дзырдта ацы фар- 
стайыл Президент æвзæрстыты размæ йæ программон 
статьяты, бирæ йыл дзуры ныр дæр - Президенты бынат 
куы ахсы æмæ, бæстæйы дзыллæты хъысмæт уымæй аразгæ 

<> 
куы у, уыцы рæстæг дæр. Мадзал фадат аразæг у - бахъу- 
аджы сахат алцыдæр хорз у - ис нæм Æппæтæуæрæсейаг 
адæмон фронт. Владимир Путины уынаффæйæ фронтæн 
арæзт æрцыд йæ фыццаг конференци Ростовы. Фыццаг 
æмæ сæйраг дзуринаг - «социалон рæстдзинад». Хорз у, 
Уæрæсейы «социалон рæстдзинадимæ» хъуыддаг бынтон 
рæстмæ кæй нæу, уый кæй æмбарæм, уый. Путин конфе- 
ренцийы дзырдта: «...мæгуырдзинад. Уый у нæ куысты 
сæйрагдæр фарстатæй иу. Бирæ хъуыддæгтæ ма нæ са- 
разын хъæуы мæгуырдзинады ныхмæ тохы фæндагыл. 
Уæвгæ уын зæгъдзынæн: 2000 азы, мæгуыры ном чи ха- 
ста, уыдон уыдысты æппæт уæрæсейæгты 30 проценты, 
ома, алы æртыккаг адæймаг дæр уыд мæгуыр. Ныртæккæ 
нымæцтæ сæхи ивынц: уыд 15, уыйфæстæ 17, фæстаг 
нымæцтæм гæсгæ сты 11,2 проценты. Афтæмæй та уы- 
дысты 30 проценты. Кæй зæгъын æй хъæуы, 11,2 про- 
центы дæр тынг бирæ сты, уымæ гæсгæ нæ ахсджиагдæр 
хæстæй æнæмæнг иу у мæгуырдзинад фесафыныл тох 
кæнын». 
Гæвзыкк адæймаг бирæ цæмæйдæрты мæгуыр у - йæ 
бон нæу йæ бинонты дарын, адæмы æхсæн йæ рацыд дæр 
æмæ йе сныхас дæр цæсты нæ ахадынц, йæ фадат нæ амо- 
ны йæ кæстæрты нывыл хъомыл кæнын, йæ бон нæу нывыл 
куыст ссарын æмæ кусын. Сау суцца йын хатгай æхсыны йæ 
зæрдæ - уымæй къаддæр чи фыдæбон кæны, кæнæ куысты 
охыл йе ’нгуылдз уазал доны дæр чи нæ атъыста, уый уымæй 
хуыздæр цæмæн цæры? Кæй хардзæй? Цавæр æхцатæй? 
Кæм ис уыцы æнæхайыры «социалон рæстдзинад»? 
Раст фарст радта Президентмæ Паддзахадон 
Думæйы депутат Валерий Трапезников. Цæмæн радтой 
«Ростелеком»-ы хицауæн премийы хуызы 280 милуан сомы, 
куыстæй куы цыд, уæд? Цæй тыххæй? «Уæрæсейæгтæй 
ахæм хъуыддаг рæстмæ ничи бамбардзæн», - мæстыйæ 
дзырдта депутат. 
Рæзты бынат - царды бынат 
Уæдæ мæгуырдзинады æфсондзæй исты хуызы 
фервæзæм, зæгъгæ, мингай уæрæсейæгтæ бавнæлдтой 

<> 
«хи хъуыддæгтæ» гом кæнынмæ. Мæгуырæй куы 
фæтæрсай, уæд хуыйы къæдзилыл ныххæц æмæ дæ уый 
мæгуырдзинадæй сласдзæн, кæнæ сæгътæ сбирæ кæн æмæ 
мæгуырдзинадæй фервæздзынæ, зæгъгæ, уыдон адæмон 
æмбисæндтæ сты. Бирæтæ бавнæлдтой чысыл бизнесы 
сæ хъарутæ бавзарынмæ, æмæ кæмæндæрты сæ хъуыддаг 
фæрæстмæ ис. Фæлæ та ам дæр фæзынд, æцæг рæстмæ 
хъуыддаджы уидæгтæ бындзарæй чи лыг кæны, ахæм 
«фæлæ». Конференцийы уый тыххæй дзырдта «ОПОРА 
России»-йы президент Александр Бречалов: «Æз кæнын 
хицæнæй кусæг амалхъом адæймæгты фæдзæхстадон 
фиддонты кой. Фæстаг мæйы дæргъы Æппæтуæрæсейаг 
адæмон фронты сæрмагонд кусæг къорд стыр куыст ба- 
кодта ацы фарстайы фæдыл. Нæ ныхасмæ æрбахуыдтам 
100 муниципалон арæзтæй фылдæры сæргълæуджыты, 
«ОПОРА России» æрæмбырд кодта 135 мин къухфыс- 
ты нæ фæндоны фарс рахæцыны фæдыл. Хъуыддаг цæй 
мидæг ис? Махмæ куыд кæсы, афтæмæй паддзахады 
бæрæггæнæг политикæ хъуамæ ма хæца микро - æмæ чы- 
сыл бизнесы хурхыл. Махæй, амалхъом адæмæй, бирæтæ 
кусынц хъæуты, чысыл горæтты, исынц чысыл æфтиаг, 
куыстагур нæ разил-базил кæнынц, уый нæ, фæлæ ма 
куысты бынæттæ дæттынц иннæтæн дæр, барад æмæ за- 
къон нæ халынц, кæд бирæ нæ, уæддæр уадзынц продукци, 
фидынц хъалонтæ... Сæ фылдæр сты, афæдзмæ 100-150 
мин сомæй фылдæр æфтиаг чи нæ райсы, ахæмтæ. Чи 
зоны, уый искæмæ диссаг фæкæса, фæлæ ацы адæм сæ 
куыст æмæ сæ цардæй хъаст нæ кæнынц. Кæмæдæрты 
ма дзы ис цæхæрадон, фос, æндæр хъуыддæгтæ. Цæрын 
фæразынц Фæлæ... Сæвæрдтой сыл, сæ бон ахæссын 
кæй нæу, ахæм уаргъ. 2013 азы 1 январæй фæстæмæ 
Уæрæсейы æвæрд æрцыд фæдзæхстадон фиддон 35 
мин сомæй фылдæры бæрц 
Иумæйагæй 37 мин сомы. 
Фæдзæхстадон фиддон кæй фæфылдæр, уымæй пад- 
дзахады æфтиæгтыл нæ бафтдзæн. Кæйдæр æнæзонд 
уынаффæйæ амалхъом адæймæгтæй фылдæр фиддонтæ 
домын æркæндзæн уымæ, æмæ уыцы амалхъом адæм 
ныууадздзысты сæ куыст. Ныридæгæн регистрацион 
хыгъдæй сæхи систой, фарон уыцы фиддон чи фыста, 
ахæм 350 мин амалхъомы. «Курæг дæ стæм, Владимир 

<> 
Владимиры фырт, цæмæй фæдзæхстадон фиддон баззайа, 
фарон цас уыд, уый бæрцæй - 17 мин сомы. Ома, æфтиæгтæ 
æмæ хъалонтæ кæрæдзимæ хъуамæ уой, цас гæнæн ис, 
уыйбæрц хæстæгдæр. Курдиатæн ис ахъуыдыгонд бындур - 
Паддзахадон Думæйы уалдзыгон сессийы мах депутатты раз 
æрæвæрдзыстæм, уыцы дифференциаци нывыл чи кæнид, 
закъонтæм ахæм ивддзинæдтæ. Мах уым равдисдзыстæм, 
чысыл бизнес æцæгæй цы у, уый. Чысыл территориты, гыц- 
цыл хъæутæ æмæ горæтты амалхъомтæм æхца нæй кæнæ 
бизнесы куыстмæ нæ арæхсынц, зæгъгæ, нæ зæгъын - 
фæлхасад дзы къаддæр у. Мах цæттæ стæм хъалонтæ æмæ 
фæдзæхстадон фиддонтæ фидынмæ, фæлæ паддзахад 
дæр хъуамæ æмбара, бизнесы куыст чи кæны, уыдоны 
уавæр. Рахæц нæ фæндоны фарс. Ныридæгæн сæхи ре- 
гистрацион хыгъдæй чи нæма систа, уыцы сæдæгай мин 
амалхъомтæ æнхъæлмæ кæсынц дæ раст уынаффæмæ, нæ 
ныхас дæм кæй фехъуысдзæн, уымæ», - дзырдтой конфе- 
ренцийы. 
«Рæзты бынат - царды бынат», «Бизнесы бынат - цар- 
ды бынат», - ацы дзырдбæстытæ арæх хъуыстысты конфе- 
ренцийы архайджыты раныхæсты. Æмæ уый бамбарæн ис. 
Адæм кæм кусынц, кæм змæлынц, ронбæгъд кæм не сты, 
уым хорз фæстиуæгæн æнæ уæвæн нæй. Æрмæст сæ хъæуы 
æххуыс. Хуымæтæг æххуыс. И.Мохначук бахаста фæндон, 
цæмæй чысыл бизнес уæгъдгонд æрцæуа цыфæнды хуызы 
фиддонтæй дæр. Ныртæккæ чысыл бизнесы хурхыл куыд 
хæцынц, афтæмæй йæ къæхтыл никуы слæудзæн, уый нæ, 
фæлæ ацы хъуыддаг бынтон ныцъцъист уыдзæн. Бамбарын 
хъæуы иу рæстдзинад: бизнес кæм нæй, уым фидгæ дæр 
ничи æиæ ницы кæны, бизнес кæм ис, уым та ис æхца дæр, 
уым фидынц хъалонтæ дæр. 
Владимир Путин конференцийы райдайæны куыд за- 
гъта, афтæмæй ныртæккæ уæлдай ахсджиагдæр у президен- 
тон æвзæрстыты агъоммæйы программон статьяты амынд 
хæстæ «цæмæй ма ферох уой æмæ афтид ныхæсты бын ма 
фæуой», фæлæ сæ æххæст кæной, стæй æппæт ивддзинæдтæ 
дæр адæмæн уой æмбæрстгонд æмæ сæ зæрдæмæ цæуой. 
Уыцы фарстатæн сæ сæйрагдæртæ сты адæмæн æмбæлгæ 
куысты мызд фидын, кусгæ чи нал кæны, уыдонæн та иу- 
дадзыг сæ пенситыл æфтауын. Ацы хъуыддæгтæ дæр 
Президент æмæ конференцийы архайджытæ нымайынц 

<> 
мæгуырдзинады ныхмæ тохы тæккæ ахсджиагдæр 
мæцъистыл. Валерий Трапезников куыд бафиппайдта, 
афтæмæй абон нæ бæстæйы тæккæ къаддæр мызды бæрц 
ничиуал фиды, фæлæ уыцы мызд уæддæр бирæ къаддæр у, 
фæцæрынæн цас хъæуы, уый бæрцæй. «Кæд иугæр социа- 
лон рæстдзинадыл, демографийыл, рæзтыл дзурæм, уæд 
хъуамæ сфидар кæнæм, цæрынæн тæккæ къаддæр цас 
хъæуы, æппынкъаддæр иу æмæ æрдæг уый бæрц мызд 
куыд исой æппæт регионты дæр, уый чи амона, ахæм за- 
къон», загъта депутат. 
Президент куыд загъта, афтæмæй куысты мызд 
фылдæр кæнын у социалон къабазы ахсджиагдæр фар- 
ста. Адæймаг цас мызд исы, уымæй аразгæ у канд йæхи 
нæ, фæлæ йæ бинонты царды æмвæзад æмæ фæрныгад 
дæр. Уый махæй алчидæр æмбары, фæлæ ацы фарстайы 
социалон рæстдзинад фылдæр хатт кæй нæ разыны, уый 
бирæ уæрæсейæгтæн у масты хос. Адæмæн сæ æфтиæгтæ 
тынг алыхуызон кæй сты, уый æхсæнады мæгуыр цæрæг 
хаймæ æвзæрын кæны æрмæст мæстæлгъæддзинад нæ, 
фæлæ знæт æнкъарæнтæ дæр. Æфтиæгты алыхуызон- 
дзинад адæмы канд хъæздгуытæ æмæ мæгуыртыл 
нæ дих кæны, нæ цæстыты раз рæзы ног сослови, ног 
фæлтæр, «се ’хсæнмæ» æрмæстдæр «сæхиуæтты» чи 
уадзы, мæгуыртыл, ома, «сау адæмыл» былысчъилтæ 
чи кæны æмæ сæ йæ сæрмæ чи нæ хæссы, ахæм кастæ. 
Уый тæссаг уылæн у, цы расайдзæн, уый ничи зоны, 
уымæ гæсгæ æхсæнадæн зианхæссæг ног уаг хурх кæнын 
хъæуы йæ тæккæ райдайæны. Владимир Путин куыд за- 
гъта, афтæмæй адæмы æфтиæгты æхсæн «дæрддзæг» 
æцæгæйдæр егъау у. «Фæлæ уыцы низæй æрмæст Уæрæсе 
нæ хъæрзы. Ахæм уавæр ис Америчы Иугонд Штатты, 
Хуссар Африкаг Республикæйы та, махимæ абаргæйæ, у 
дæсгай хæттытæ фылдæр. Махмæ уыцы коэффициент у 
15-16, уым та - 120. Кæй зæгъын æй хъæуы, мах фæзмын 
нæ хъæуы ахæмты мах хъуамæ фæзмæм хуыздæрты. 
Æмæ уыцы фæндагыл цæудзыстæм хъæддыхæй», загъта 
Президент. 

<> 
Кæм цæрыс, саби? 
Бæстæйы экономикæ цы уавæры ис, адæм цас 
мæгуыр цæрынц, уый æнцонтæй базондзынæ, æвæгæсæг 
æмæ дзы æнæхæдзар сабитæ цас ис, уымæй. Алыхуызон 
бæрггæнæнтæм гæсгæ, ныртæккæ Уæрæсейы ис 5 милу- 
ан æвæгæсæг æмæ æнæхæдзар сабийы бæрц. Ацы темæ 
дæр уыд сæйрагдæртæй иу адæмон фронты конференцийы. 
Конференцийы архайджытæ дзырдтой фæкæсинаг сабиты 
хъысмæтыл, æхсæнады ацы цыргъ фарста алыг кæныны 
мадзæлттæ æмæ гæнæнтыл. Сабийæн хъуамæ уа бинонтæ. 
Хъуамæ хъомыл кæна æмæ рæза æмбæлгæ уавæрты. Уый 
тыххæй хъæуы æвæгæсæг сабитæн æххуысы паддзахадон 
программæ. Наталья Сарганова куыд фехъусын кодта, 
афтæмæй хъомыл кæны 37 сывæллоны, уыдонæй æрмæст 
дыууæ сты йæхи цот, иннæтæ сты райсгæ сывæллæттæ.. 
Паддзахады æххуысæй цыдæр æвадат къуыбырыл сарæзтой 
хæдзар. Нæ бафиппайдта, йæ хæдзары алыварс хъæздыг 
адæм коттеджтæ куыд сарæзтой, уый дæр. Иу бон æм 
фæдзырдтой æмбырдмæ æмæ йын загътой, поселокмæ 
фæндаг саразыны тыххæй фæйнæ 50 мин сомы кæй æмбырд 
кæнынц, уый тыххæй. «Мах 24 азы аразæм хæдзар, дзыр- 
дта Наталья. Бузныг дæуæн, Владимир Владимиры фырт, 
де ’ххуысы фæрцы ацы аз нæ арæзтад кæронмæ ахæццæ 
кодтам. Фæлæ мын æмбырды иу сылгоймаг 50 мин сомы 
кой куы скодта, уæд ын афтæ зæгъын, мах хæдзар аразæм, 
бирæсывæллонджын бинонтæ стæм, кæцæй нæм ис уый 
бæрц æхца, зæгъгæ. Сылгоймаг йæ сæр батылдта æмæ афтæ 
зæгъы: «Нæ элитон поселочы ацы бирæсывæллонджын 
бинонтæ кæцæй фæзындысты?». 
Владимир Путин куыд загъта, афтæмæй, æмбырды 
азæлæг «элитон» сылгоймаджы хъæлæс æнæхъæн бæстæйы 
æхсæнадон хъуыды нæу. «Уый нæ, фæлæ дæ хуызæн 
сылгоймæгтæн паддзахад кæндзæн æппæтвæрсыг æххуыс. 
Куыд моралон, афтæ материалон æгъдауæй дæр», ныфс 
бавæрдта Президент. 
Ныфс бавæрдта Президент. Ныфс та царды, хъуыд- 
даджы æмбис у. Адæймаг æнæ ныфсæй нæ цæры, 
лæгæн йæ ныфс айс, æмæ амæлдзæн. Мах дæр ныфс 
ис, мæгуырдзинадыл кæй фæуæлахиз уыдзыстæм, æмæ 

<> 
нæ бирæ зынтæ бавзарæг Уæрæсе йæ риуы дзаг кæй 
сулæфдзæн, цардмæ дзагцæстæй кæй акæсдзæн, æмæ нæ 
куыствæллад адæм се ’ккойæ сæ мæгуыры хызын кæй 
раппардзысты, уымæй. 
2013 аз. 
ХОРЗЫ КОЙ ДАРДМÆ 
ХЪУЫСЫ, ÆВЗÆРЫ КОЙ ТА - 
НОДЖЫДАРДДÆР 
Айхъуыст нæ «хорзы» кой - Дзæуджыхъæуы 
арæндоны хицау ноггуырд сабиты æхсынæнтау уæй 
кæны. Милуан æмæ æрдæгыл - ноггуырд сывæллон. 
Йемæ куы абазар кæнай, уæд дын æй 500 мин сомыл 
дæр рауæй кæндзæн. Сбæлвырд ноггуырд цардæгас 
«товарæй» базаргæнджыты æнæхъæн бал. Конвейерыл 
сæвæрдтой сæ бизнес. Кæд, уый фыццаг фарста у, 
фыдгæнджытæ цал æмæ кæцы арæндæттæй уыды- 
сты, уый - дыккаг фарста, цал сабийы ауæй кодтой 
- æртыккаг фарста, уыцы сабиты чи балхæдта, уый 
- цыппæрæм фарста, ноггуырд сывæллæттæ цавæр 
нысантæн æлхæд æрцыдысты, уый - фæндзæм фарста... 
Иу хъуыдыйæ адæймагыл фыртæссæй ихæнриз бахæцы 
- сабийы ма æнæзæнæг бинонтæ сæхицæн хъæбулæн 
куы райсой, уæд ма - гъа, фæлæ... Чи райсдзæн йæхимæ 
ахæм тæригъæд?! Уæвгæ ныртæккæ ахæм дуг у, æмæ 
Хуыцауы фыдæхæй дæр æмæ адæмы æлгъыстæй дæр 
ничиуал тæрсы. Алцыдæр сын баивта æхца. Хуыцауы 
дæр, цæсгом дæр, кад дæр, намыс дæр. 
Нæ фыдæлтæ, дам, уайдзæфæй рынчын кодтой, 
фидисæй - мæлгæ. Абон та ахæм дуг ралæууыд, æмæ 
æвзæрдзинад бакæныныл ком ничиуал дары. Цард нæ скод- 
та давджытæ æмæ гуыдынхъустæ, тонагæнджытæ æмæ 
фæлитойтæ, пайдайы тыххæй бæндæныл кафджытæ æмæ 
мæрдкъахтæ... Мидмус найæ дæр ма нæмыг куы фесхъиуы 
- хабархæсджытæ цал сты, уалæй нæ «диссæгтæ» æнæхъæн 
бæстæйыл, æнæхъæн дунейыл ныххæлиу кæнынц. Адæймаг 
тæрсгæ-ризгæйæ бафтауы телевизор, радио, байгом кæны 

<> 
газет. Цытæ та нæ дзурынц, цытæ та фыссынц мах тыххæй... 
«Ирыстоны базар кæнынц сабитæй, ахæм хабар ахæлиу код- 
той æппæт каналтæ дæр. Ацы цау худинаджы гакк сæвæрдта 
республикæйыл, уый у æбуалгъы хъуыддаг», загъта 
республикæйы Сæргълæууæг Мамсыраты Таймураз. «Цы 
куыста республикон рынчындоны сæйраг дохтыр, йæ хайа- 
ды хицæуттæ сабитæй куы базар кодтой, уыцы рæстæг?». 
Хорз фарст. Æвзæр уый у, æмæ йын дзуапп кæй нæй. 
Нал æй æмбарæм: æвзæрдзинад худинаг кæм нал у, ахæм 
бæстæ стæм? Давын, стигъын, сайын, фæливын, тона кæнын 
лæгдзинад чи хоны, уыцы адæмæй нæ базыдтой?. Ирон кад 
æмæ намысæн сæ рыджы дæр чи нæ ауад, уыдон дæр ныл 
былысчъилтæ кæнынц, æнгуылдзæй нæм амонынц, уæхи 
сæ хъахъхъæнут, зæгъгæ, сæ хиуæтты фæдзæхсынц. Мах та 
цы? Цыма нын æхсызгон у ахæм ном, цыма нæм хъуысгæ 
дæр нæ кæнынц алы каколайæ дзаг фидистæ, цыма царды 
фæстаг бон æрлæууыд, цыма нæм афтæ кæсы, æмæ нæ доны 
æртах дæр нал фæуыдзæн. Цы ’рцыд, цы хабар у? 
Æмæ цы нæ фехъусдзынæ. Беслæны къæрныхтæ 
фæкъахтой теракты бабынуæвæг адæмы номарæн ме- 
мориалы арæзтад. Фæхастой фæсарæнтæй ласт зынаргъ 
арæзтадон æрмæджытæ. 
Горæт Дигорайы цæрæг милицæмæ фæхабар кодта, йæ 
мады ингæны æфсæйнаг быру йын чидæр кæй рафтыдта 
æмæ йæ ахаста, уый тыххæй. Вандал разынд амы цæрæг. 
Ахæм хабар æрцыд Горæтгæрон районы Ирыхъæуы дæр. 
Ам дæр бынæттон цæрæг уæлмæрдты рафтыдта кæйдæр 
ингæны æфсæйнаг быру æмæ йæ ахаста йæ хæдзармæ. 
Иу æмæ дыууæ не сты ахæм худинаджы хабæрттæ. Ахæм 
цаутæ цæуынц Уæрæсейы æндæр рæтты дæр. Зонын хъæуы: 
мæрдкъахтæ, ингæнтæ змæнтджытæ худинаг æмæ фидис- 
саг уыдысты кæддæриддæр æмæ кæмдæриддæр. Карзæй 
сæ æфхæрдтой. Марыны тæрхон сын хастой. Фæлæ уыцы 
тæрхонæй мæрдты хъоды карздæр уыд. Мæрдтæ цардаудæн 
куыд кæнынц, фыдаудæн дæр афтæ кæнынц, фæлæ ма 
уымæй уæлдай удæгæстыл æнусон дунемæ ацæуджыты 
ныхмæ се стыр тæригъæдты тыххæй хъоды дæр кæнынц. 
Уый уæлдай æвирхъаудæр æлгъыст у, ацы дунейыл чи нал 
ис, уыдоны ’рдыгæй. Æмæ уымæй тæрсын хъæуы. Уый чи не 
мбары, уымæн та мард дæр нæй æмæ æгас дæр. 
Цымæ, мардæй райст пайда фарсыл куыд хæцы, цасы 
фаг у, цас дзы фæцæрынмæ хъавы адæймаг? Кæнæ, кæйдæр 

<> 
ингæны згъæр быру куы уæй кæнай, уæд, чи йæ ’лхæна, 
уымæн зын базонæн у, «товар» кæцæй у, уый? Æви æхцатæ 
тæф куыд нæ кæнынц, искæй ингæны быру дæр афтæ нæ тæф 
кæны? Ахæм хабар: дыууæ æфсымæры бавдæлдысты æмæ 
сæ мады амарды хабар басусæг кодтой, нæ цæрæн уавæртæ 
фæхуыздæр кæнынæн нын кæд «феххуыс» уаид, зæгъгæ. 
Паддзахадæй райстой 900 мин сомы бæрц. Фæлæ... Уыцы 
æхцатæ сын канд фидинаг нæ фесты, фæлæ ма сæхи баф- 
тыдтой адæмы цæсты, сæ худинаджы хабар сын ныххæлиу 
кодтой æнæхъæн Уæрæсейыл. 
Худæн нæй ацы хабархæсджытыл дæр - кæд сын уый 
тыххæй уæлæмхасæн исты фидынц, æндæр Ирыстонæй 
айхъуысæг ахæм хабæрттæ куыд æхсызгон æмæ 
зæрдæрухсæй фæдзурынц. Æзфæраздæронæй. Къухтæ æмæ 
сыл базыртæ базайын кæнгæйæ. Цыма сыл исты стыр хор- 
здзинад æрцыд, афтæ. Бон - фондз - дæс хатты. Нæ, азымы 
дарын уыдоны нæ хъæуы. Азымджын стæм нæхæдæг, ахæм 
хабæрттæй сæ чи ’фсады. 
Нæ сыхаг адæмыхатт цæрæнбонты сæ сины сæртыл 
хæцынц, махмæ, дам, зæрæдты хæдзæрттæ нæй, зæгъгæ. 
Махмæ, дам, хистæр кадджын у, махмæ, дам, хистæрæн 
балæггад кæнын, барæвдауын æй кæстæр йæхицæн кады 
хъуыддагыл нымайы. Æмæ махмæ афтæ нæ уыд? Цæмæн фе- 
рох кодтам фыдæлты æгъдау? Цæмæн лæзæрынц ис цотæй 
нæ зæронд мадæлтæ æмæ фыдæлтæ зæрæдты хæдзæртты? 
Бакæс, æмæ арсы хуызæн лæг хъæбæрæй фæдзæхсы 
зæрæдты хæдзары кусджытæн, уый уæ куыст у æмæ йæ да- 
рут, цалынмæ æгас у, уæдмæ, куы амæла, уæд та йæ нæ тæккæ 
хæдзармæ аласдзынæн, зианы æгъдау ын кæрæй-кæронмæ 
скæндзынæн. Æндæр мацыуал фена дæ зæронд фыд уыцы 
æгъдæуттæй, уый йæ сабæттаг æмбырд кæныны тыххæй. 
æрбаласдзынæ дæ хæдзармæ, æндæр... Афтæмæй та ахæм 
лæгмæ куы байхъусис бæрзонд æмбырдты æмæ дзад- 
жджын фынгтыл. «Хорз нæ хъомыл кæнæм нæ кæстæрты». 
«Хистæртæм нал хъусынц». «Хистæртæн кад нал кæнынц». 
«Хисты фынгыл уырдыгыстæг нал фендзынæ». «Цы уыдзæн 
нæ фидæн?». «Кæдæм кæсы хицауад?». 
Цæмæн систæм ахæмтæ? Туджы тæрхон, туджы сидт, 
туджы хъæлæс - цæмæн ферох кодтам ацы хъуыдытæ 
æмæ хъуыддæгтæ. Ныййарæджы уарзт, цæсгом æмæ на- 
мыс æхцатыл, гуыбыны дзагыл цæмæн баивтам? Зæрдæты 
бæсты нæ риуты дуртæ цæмæн ис? Цæмæн сайæм нæхи дæр 

<> 
æмæ искæй дæр? Æви нын уый дæр «перестройкæ»-йы ах- 
хосу? 
Кæмæн куыд йæ бон у, афтæ былар бафтыдтой 
æхсæнадон мулкыл Хæссынц æй фæйнæрдæм, рæдувынц, 
æнæуи дæр армытъæпæны йас йеддæмæ чи нæ у, нæ уыцы 
Ирыстон. Уыимæ, чи цас уæлдæр бады, уыйбæрц æм хæрын 
тынгдæр цæуы. Хæлоф кæнæм зæххытыл, агъуысты- 
тыл, куыстуæттыл. Сырхдыгуйраг лæппутæ уалдзæджы 
къæсæрыл хъаст кæнынц: «Ныр уалдзæг у, зæххы исты 
нæмыг ныппариккам, фæлæ раздæры колхозы зæххытæй 
метр дæр уæгъд нал ис, приватизации сæ скодта раздæры 
хицау, æмæ дзы бынæттон адæммæ æрчъиаджы йас дæр 
нал хауы. Уый хыгъд сæ аренды дæтты Кæсæгæн, иннæ 
æхцаджынтæн, æмæ дзы уыдон тауынц, цы сæ фæнды, уый». 
Ома, йæ хъуыдатт - мах, йæ айк - æндæр кæйдæр. Зæххытæ 
кæй уыдысты, уыдонæн дзы ницыуал ис. Афтæ уайы хабар. 
Бон цæуы æмæ фарн йемæ нæ хæссы. Уый хыгъд бон 
цæуы æмæ йемæ хæссы, ирон лæджы кад æмæ сæр худи- 
наг чи кæны, ахæм хабæрттæ. Бауырнæд уæ: гуыдынхъус 
æмæ мæрдкъахæй ничи райгуыры. Цард æй скæны ахæм. 
Æгайнæг хъæды зайы алцыдæр - адджын мæнæргъы дæр, 
куыдзы бага дæр. Иу дзы адæймаджы комæн æхсызгон ад 
хæссы, иннæ йыл йæ судзгæ маргæй низ æфтауы. Мах дæр 
марг æмæ Хуыцауы лæвар хойраг кæрæдзийæ иртасын 
хъуамæ зонæм. Кæннод... 
Уæвгæ дзы «кæнноды» сæр дæр ницæмæнуал хъæуы. Нæ 
кæсинагмæ кæсæм, цы агуырдтам, уый нæ къухы бафтыд, 
цыбырдзырдæй, нæ тын нæ къух ссардта. Æвæццæгæн... 
РАЙГУЫРÆН БÆСТÆЙÆН АУÆЙ 
КÆНÆН ИС, БАЛХÆНÆН - НÆ! 
Мæ зæрдыл арæх æрлæууы ацы «аргъау». Уæ 
цæстытыл ауайæд фæззæг. Зæхкусæг адæм æфснайынц 
сæ быдырты бæркæдтæ. Царды уайæнты чи нæма 
ауад, фæлæ ныридæгæн хъæугæ ахуырад чи райста, 
ахæм æрыгон къамацойы сæвæрдтой бæстгæсæй - 
иумæйаг бæркадæй хъуамæ мацы фесæфа, ацы гæвзыкк 
адæм та давынмæ фыдбылыз сты, æмæ... Къамацо 

<> 
хъахъхъæны иу бон, дыууæ, æртæ... Цы йæ хъуыд, уый 
уæддæр æрцахста - зæхкусджытæ сусæгæй давтой на- 
ртхор æмæ йæ сæ хæдзæрттæм ластой. Аивæй азылд, 
давæггаг кæдæм фæхæццæ, уыцы хæдзæртты дуæрттыл 
дæр. Зылын кауты сæрты бакаст кæртытæм - уæртæ 
Наливкæ давæггаг нартхор згъалы йæ кæрчытæн, хъа- 
рагъул (бауырнæд уæ - хъарагъул!) давæггаг нартхорæй 
дзæбæх æрæвгæдта йæ хъыбылтæн бæлæгъы... Уыцы 
бон ныффыста районы прокурормæ гæххæтт. Дзуапмæ 
бирæ æнхъæлмæ кæсын нæ бахъуыд - æртыккаг бон 
прокурор фæсидт къамацомæ. 
- Уæдæ, зæгъыс, зæхкусæг адæм давынц на- 
ртхор? - йæ кæсæнцæстытæ йæ фындзы къоппамæ 
æрбырыдысты, афтæмæй сабыргай бафарста прокурор. 
- Давынц, æмбал прокурор. 
- Æмæ арæнхъахъхъæнæг та кæдæм кæсы?! - æваст 
фæтъæлланг кодта прокурор. 
Къамацо фæтарст уыцы хъæрæй, фæлæ уæддæр ба- 
фарста: 
- Арæнхъахъхъæнæг? Æмæ уый та ацы хъуыддагмæ 
цы бар дары? 
Прокурорæн йæ маст нæма ссыд: 
- Куыд цы бар дары? Зæхкусджытæ давынц на- 
ртхор, ласынц æй фæсарæнтæм, уæй йæ кæнынц æндæр 
бæстæтæн æмæ уыцы митæй знаггад кæнынц нæ 
паддзахадæн. Халынц æй! Æмбарыс? 
Къамацо гыццыл йæхимæ æрцыд. 
- Нæ-а, - загъта уый саст хъæлæсæй, - хорз мæ нæ 
бамбæрстай, æмбал прокурор. Фæсарæнтæм æй нæ ла- 
сынц, фæлæ - сæ хæдзæрттæм. Хæссынц дзы сæ фос, 
дзидза та уæй кæнынц базары. Стæй цыхтытæ дæр... 
- А-а-а, - йæ сæ разыйы тылд бакодта прокурор, - æз 
та афтæ æнхъæлдтон, фæсарæнтæм ласынц сæ нартхор... 
- Нæ-а. 
Прокурор схуыфыд, стæй хæстæг бацыд къамацомæ 
æмæ йын йе уæхскыл йæ къух æрæвæрдта: 
- Уый, уæдæ, æндæр хъуыддаг у. Нартхор нæхи пад- 
дзахады кæй баззайы, уый æвзæр нæу. Адæм дзы хæссынц 
сæ фос - дарынц галтæ, бæхтæ, фыстæ, хъыбылтæ, 
кæрчытæ, бабызтæ, гогызтæ... Уæй сæ кæнынц база- 
ры. Адæм æлхæнынц замманайы фыдызгъæл, æйчытæ, 

<> 
цыхт, царв... Хæрынц амæй-ай хуыздæр хæринаг æмæ 
сты æнæниз. Æнæниз сылгоймæгтæн гуырынц æнæниз 
сывæллæттæ. Æнæниз сывæллон куы бахъомыл уа, уæд 
та дзы паддзахадæн рауайдзæн къобор салдат. Æнæниз 
лæппутæ æмæ чызджытæ каст фæуыдзысты скъолатæ, 
институттæ, кусдзысты æмæ фылдæр кæндзысты 
бæстæйы хъæздыгдзинæдтæ, хъахъхъæндзысты йæ. Ды 
цы хабæртты тыххæй фыссыс, уыдон та паддзахадæн 
ницы зиан хæссынц. 
Къамацо уыцы ныхæстæм йæ сæр аныхта, хатыр ра- 
куырдта æмæ фæцæуæг. Зæронд прокурор ма йæ фæдыл 
радзырдта: 
- Паддзахады цы ис, уый хъуамæ паддзахадæн йæхи 
уа. Йæ хъæздыгдзинад та йæ адæмыл хъуамæ раст уæрст 
цæуа. Уый бахъуыды кæн. Уæд нæм, мæ хур, мæгуыртæ 
дæр нæ уыдзæн, æмæ нæ дæу хуызæн бæстгæстæ дæр нæ 
хъæудзысты. 
Иæ ахстон, дам, зынаргъ кæмæн нæу, уыцы маргъ æдылы 
у, фæзæгъынц. Йæ райгуырæн бæстæ зынаргъ кæмæн нæу, 
чи йæ нæ уарзы, чи йæ нæ хъахъхъæныны, йæхи адæмы царм 
растигъыныл чи нæ ауæрды, йæ фæллой йын чи давы æмæ 
йæ дунейы алы къуымты чи æмбæхсы, уыцы адæймаджы 
та цы схонæн ис? Ахæстоны чи бады, уыдонмæ дæр ма 
сæхи æгъдæуттæ ис - кæимæ бадыс, уыдонæй куы давай, 
уæд дыл уырыйы ном сбаддзæн. Æгад уыдзынæ, сæ чъизи 
къæхтæ дыл сæрфдзысты, тутæ дыл кæндзысты. «Воровать 
грешно», дзырдта Ильф æмæ Петровы æнæмæлгæ хъайтар. 
Фæлæ... Хуыцауы раз стыр тæригъæд йæхимæ чи исы, уыцы 
гæрæм уырытæн нæ абоны æхсæнады уæлдай стырдæр 
кад ис, æмæ бынтон хъыгаг уый у. «Не по чину берешь...» 
- ацы «æгъдау» фысты дæр никæмæуал ис. «Воровать, 
так - миллион!» - ног дуджы тырыса. Роберт Бернс нæ 
зыдта, рæстæджы уылæнты къæрныхты цавæр мыггаг 
райгуырдзæн, уый, æндæр хуымæтæг мыстимæ ахæм ныхас 
нæ бацайдагъ кодтаид: 
«Пусть говорят: ты жнешь, не сея, 
Но я винить тебя не смею, 
Ведь надо жить!.. И ты скромнее, 
Чем все, крадешь, 
Ия ничутъ не обеднею - 
Былабырожь!» 

<> 
Алкæй дæр цæрын хъæуы. Паддзахад нæ фæмæгуыр 
уыдзæн, мыст дзы иу нартхоры гага йæ лæппынтæн куы 
ахæсса, уæд. Иумæйаг куыст та, дам, иумæйаг бæркад у, 
гуыбынтæ дæр æмхуызон сты, иуы дзы цас хъæуы, иннæ 
дæр ахæм хай агуры. Фæлæ «Мæн у»-йы философи адæмы 
æмдзарды алкæд нæ бæззы. Зиан хæссы. Халгæ кæны 
æхсæнады зонд, æппынфæстаг, йæ быны хъæр райхъуысын 
кæны цыфæнды домбай паддзахадæн дæр. 
Статистикæ, дам, алцыдæр зоны. Уæрæсейы ныртæккæ 
ис, «вор в законе» кæй хонынц, ахæм 1200 къæрныхы. 
Лыстæггай хуыснæгдзуан чи кæны, ахæм къуыртхортæ 
цас сты, уый дæр дын зæгъдзысты. Фæлæ статистикæ нæ 
зоны, къæлæтджынты чи бады, афтæмæй паддзахады дзып- 
пы йæ даргъ хъуынджын къух ауадзын чи уарзы, уыцы 
«бæрзондылбадæг» къæрныхтæ цас сты, уый (уæвгæ абоны 
онг Уæрæсейы, паддзахады интерестæ хъахъхъæныны хæс 
æвæрд кæуыл ис, ахæм 6 милуан чиновникы кæй ис, уый 
статистикæ хорз зоны). 
Нымæцты ныхмæ исты зæгъын зын у. Фæстаг ссæдз азы 
дæргъы Уæрæсейы адавтой æмæ фæсарæнтæм аластой 2 
триллион доллæры. Кæм - сусæгæй, кæм - æргомæй. Кæм 
сты ныртæккæ уыйбæрц æхца, чи сæ хæры, кæцы паддза- 
хады экономикæ тыхджындæр кæнынц? Уыцы фарстатæн 
дзуапп ссарын тынг зын у. Стæй цыма уыцы æхцатæ агургæ 
дæр ничи кæны. Уæвгæ, гæрæм уырытæ æгæр-æгæр кæй 
кæнынц, уый бамбæрстой хицаудзинады уæлдæр асинтыл 
бадæг адæм дæр æмæ, сæхи тынг мæстыхуыз скæнгæйæ, 
бирæ йыл фæныхас кæныны фæстæ, сфидар кодтой за- 
къон, депутаттæ æмæ чиновниктæн фæсарæнты æхцайы 
хыгъдтæ цæмæй ма уа, уый тыххæй. Куыд фæзæгъынц, 
Теркæн сæ хъомтæ куы атардтой, хъомгæстæ уæд бах- 
хуырстой. Акæс, æмæ та куы иу ран, куы - иннæ ран фе- 
гом вæййынц гæрæм уырыты уыгæнтæ æмæ æвæрæнтæ 
- кæмæн - штат Техасы, кæмæн - Нью-Йорчы, кæмæн 
- Лозаннæйы... Ам, Уæрæсейы, цæуылнæ æфснайынц се 
’хцатæ? Уый, цымæ, исчи зоны? Ничи... Фæлæ йæ æмбаргæ 
алчидæр кæны. Къæрныхты æхсæн хæты хуымæтæг æгъдау 
- кæм давыс, дæ давæггаг уым макуы бафснай. Уымæ гæсгæ, 
дæ давæггаг дæ хъуыры цæмæй ма фæбада, тæрхъус калмы 
ахсæны куыд сындæггай батайы, афтæ дын цæмæй батайа, 
уый тыххæй йæ дард ахæсс æмæ йæ искуы баныгæн. Ныр 

<> 
уый хи бæстæйыл гадзрахатæй рацæуыны хуызæн у, уый сæ 
макæмæн зæгъ. Байхъус сæм, уæд иууылдæр патриоттæ сты 
нæ господинтæ æмæ гæрæм уырытæ. «Цас дæлиау хъуамæ 
уа адæймаджы уд, йæ адæмыл гадзрахатæй цæмæй рацæуа, 
уый тыххæй», Н.Чернышевскийы ацы ныхæстæ та, кæй кой 
кæнын, уыдонæн се ’мбис æмбаргæ нæ бакæндзысты, иннæ 
’мбис та зонгæ нæ кæнынц, Чернышевский чи у, уый. Цас 
диссаг у, «полонез Огинского» чи ныффыста, уый нæ зо- 
нын. Æрмæст дæм æхца уæд. Бирæ æхца... Давæггаг куы уа, 
уæддæр. 
Владимир Познер радта дæс фарсты Президентмæ 
«комкоммæ эфирæй» цалдæр боны раздæр. Дзуаппытæм 
не ’нхъæлмæ каст, уæддæр, дам, Президентмæ нæ фæхæццæ 
уыдзысты. Уый хыгъд æртæ паддзахады гражданин рав- 
дыста, Уæрæсейы æцæг патриот кæй у, уый, уадз, æмæ, 
дам, уæрæсейæгтæ зоной, мæ райгуырæн бæстæ мын 
куыд зынаргъ у æмæ йæ хъысмæтыл куыд сагъæс кæнын, 
уыдæттæ. Дæтгæ дæр ракодта, йæхæдæг дзуаппытæ тынг 
хорз кæмæн зыдта, ахæм фарстытæ. «Дæ бон бацамонын 
у нæ бæстæйæн тæккæ сæйрагдæр æртæ хъуыддаджы?», 
«Цавæртæ сты, Уæрæсейы размæ чи лæууы, уыцы æртæ 
ахсджиагдæр фарстайы?», «Дæумæ гæсгæ, цы у демо- 
крати?» «Дæ президентон куысты кæй æруагътай, уыцы 
рæдыдтытæн сæ сæйрагдæртæ цавæртæ сты?», »Дæумæ 
гæсгæ, Сталин Уæрæсейæн фылдæр цы æрхаста - пайда 
æви зиан?» æмæ афтæ дарддæр. 
Сталин Уæрæсейæн цы æрхаста, уый не ’ппæт дæр 
зонæм. Ног дуг æмæ нын ног «пъарадкæтæ» цы ’рха- 
стой, уый дæр зонæм, суанг ма сæ уынгæ дæр кæнæм. Уый 
хыгъд, æххормагæй схуыссæг лæджы иннæ райсом куы 
æууæндын кæнай, дысон карк бахордтай, зæгъгæ, ууыл, уæд 
уый мæгуыр лæджы зæрдæмæ дæр нæ цæуы æмæ Хуыцауы 
зæрдæмæ дæр. Ахъуыды ма кæнæм: кусгæ чи кæны, уыцы 
уæрæсейæгты 65 проценты рæстæмбис мæйы мызд 10 мин 
сомæй фылдæр нæу. Ноджыдæр ма иу арифметикæ: уыцы 
10 минæй цалцæг кæнын хъæуы цæрæнуат, фидын хъæуы 
цæрæнуæтты-коммуналон хæдзарады лæггæдтæн, уыимæ 
нымайын хъæуы, фæстаг цалдæр мæйы дæргъы тарифтæ 
15 проценты кæй сырæзыдысты, уый (хорз æмæ Президент 
«комкоммæ эфиры» уæрæсейæгтимæ йæ ныхасы рæстæг 
бадомдта, цæмæй тарифтæ 6 процентæй фылдæр ма 

<> 
сырæзой), фидын хъæуы ахуырæн, медицинон æххуысæн, 
стæй ма дæ ноджы, кæдæй-уæдæй бинонты хъуыддаг цы 
фырт бакодта, уымæн фатер æлхæнын дæр куы хъæуа!.. 
(Ирон лæджы сабæттæгтæ æмæ чындзæхсæвты лæвæртты 
кой ма ахæм рæстæг чи кæны). О Генрийы зындгонд хъай- 
тары загъдау - Боливар уый бæрц ахæссын нæ афæраздзæн. 
Сымах та патриотизмы кой кæнут. Æххормаг лæгмæ патри- 
отизм кæцæй цæуы, йæ цола бинонтæн цы бахæрын кæна, 
æндæр æй куы ницы мæт ис. Патриотизм... Голладжы куы 
ницы уа, уæд дзы цы хъуамæ æрхауа?. 
«Дæ бон бацамонын у нæ бæстæйæн тæккæ сæйрагдæр 
æртæ хъуыддаджы?» У! Уыдонæй иу у нæ бæстæйы 
æдасдзинад. Æнусты дæргъы Уæрæсейы басæттынмæ хъа- 
выдысты йæ бирæ знæгтæ, фæлæ сæ фæндтæй никуы ницы 
рауад, нæ адæмæн сæ уды æмæ зæрдæйы мидхъаруйæн 
басæттæн кæй нæ уыд, уый фæрцы. Бирæ залымты дæндæгтæ 
ныссастысты уæрæсейаг бæгъатырты сæрдзæвæнты 
цæфтæй. Уæрæсейæн тыхы руаджы басæттæн кæй нæй, 
уый куы бамбæрстой, уæд аивтой сæ стратеги. Немыцаг 
«хæстон философ» Карл фон Клаузевиц Уырысы императо- 
ры «кæрты» фæцард 1812 азы Фыдыбæстæйы хæсты рæстæг 
æмæ тынг хорз базыдта Уæрæсейæн йæ тыхы гуырæнтæ 
дæр æмæ йæ лæмæгъдзинæдтæ дæр. Нудæсæм æнусы 
райдайæны уый фыста: «Ацы паддзахадæн нæй бацахсæн, 
басæттæн, цæмæй Уæрæсейыл фæуæлахиз уай, уый тыххæй 
пайда кæнын хъæуы йæ мидбæстон лæмæгъдзинæдтæй, 
чи дзы цæры, уыдоны кæрæдзийыл сардаугæйæ». Уымæй 
дарддæр нæ ацыд Фыдыбæстæйы Стыр хæсты фæстæ 
Америчы Иугонд Штатты Центрон сгарæг управленийы 
хицау Даллес дæр: «Мах хъуамæ нæхицæн æмцæдисонтæ 
ссарæм Уæрæсейæн йæхимидæг, уыдоны фæрцы нæ 
бон бауыдзæн Уæрæсе ныффалгæрон кæнын. Чидæртæ 
æмбардзысты, цытæ цæуы, уыдæттæ, фæлæ уыдоныл та мах 
нæ уæрæсейаг æмцæдисонты æххуысæй сæвæрдзыстæм ху- 
динаджы гакк, адæм сыл худдзысты, тутæ сыл кæндзысты, 
уыдзысты æнæбон, аппардзыстæм сæ бырæттæм». 
Тæрс мидбæстон знагæй, уый счъилы нуæрттæ 
сусæгæй, фæстæрдыгæй æрбахъуызгæйæ, лыг кæны. 
Дæ зæрдыл дар: мæсыг хи дурæй хæлы. «Дæ бон баца- 
монын у...?» У! Фæлæ æцæгæй та цы уынæм? Уæрæсейы 
хъахъхъæнынад домбайдæр кæныны рæсугъд нысанты 

<> 
аууон тæнæгдæр æмæ тæссонддæр кæнæм нæ бæстæйы 
уарт. Советон Цæдисы уыд 166 æфсæддон уæлдæр скъо- 
лайы, гъæйтт, зæгъгæ, дæсны афицертæ кæм цæттæ кодтой, 
ахæмтæ. 2008 азы ма дзы баззад 78, 2009 азы - 61, фарон 
та ма нæм ахæм скъолатæ уыд æрмæст 45. Йæ рæстæджы 
«хъахъхъæнынады тæккæ хуыздæр министр» кæй хуыдтой, 
уыцы Сердюковы хъуыдымæ гæсгæ 10 æфсæддон уæлдæр 
скъолайы фагæй фылдæр сты Уæрæсейæн. Ис афтæ зæгъæн 
дæр, фæлæ æфсæддон ахуырадыл дынджыр «крест» кæй 
æвæрæм, уый нæм зынгæ дæр нæ кæны. 
Уавæр афтæ «бæллиццаг» у Уæрæсейы æфсæддон 
æнæниздзинады къабазы дæр. Санкт-Петербурджы йæ 
дуæрттæ сæхгæдтой æфсæддон медицинон академийæн, 
ам 6 æфсæддон госпитæлæй ныууагътой æрмæст 2, æхгæд 
æрцыдысты госпитæлтæ Астраханы, Томскы, Хъазаны, 
Оренбурджы, Махачкалайы... Госпитæлтæ нал ис суанг 
хицæн гарнизонты дæр. Зæрдылдарынæн: бæстæйы цы 7500 
æфсæддон городокы уыд, уыдонæй ма баззад æрмæстдæр... 
300. Уый та уын нæ хъахъхъæнынады «Юрийы бон». 
Æрæджы «комкоммæ эфиры», цæгатаг тызмæг уавæрты 
æнæхъæн бинонты мæлæтæй чи фервæзын кодта, ахæм 
æрыгон хуымæтæг дохтыр бафарста Президенты, йæ мызд 
афтæ чысыл цæмæн у, уый тыххæй. Адæймаджы цæсгом 
хъæцгæ дæр нæ кæны, «тагъд æххуысы» дохтыр цы мы- 
зды кой скодта, уый зæгъын дæр. Дохтыры фарстæн дзу- 
апп дæтгæйæ, Президент загъта, дохтыртæн фидыны 
тыххæй паддзахад Æнæмæнджы медицинон фæдзæхстады 
системæмæ 40 миллиард сомы кæй арвыста, уый тыххæй. 
Цы фесты уыцы æхца? Цæуылты хардзгонд æрцыдысты? 
Ацу æмæ йæ базон. «Кæд, мыййаг, бынæтты мидæг 
хицæуттæ, уыцы æхцайæн дарддæр цы кæной, уый тыххæй 
амынддзинæдтæм æнхъæлмæ кæсынц... Уый иу хъуыддаг у. 
Фæлæ кæд уыйбæрц æхцатæ æндæр хъуыддæгтыл хардзгонд 
æрцыдысты, уæд уый та у административон фыдракæнд», 
хъæбæрæй загъта Президент. Дарддæр та цы? Хус, 
змисджын быдыры доны къус куыд фесæфа, афтæ? Гæрæм 
уырытæ та дарддæр сæ куыст кæнынц. Давынц, хæссынц, 
æмпъухынц. Уæлæнгай дæ исты куы аззайа, уæд æй дзырды 
минутмæ дæр нал ссардзынæ. Стæй йæ хæстæгдæр рæтты 
дæр мауал агур - афонмæ ис кæцыдæр штаты кæнæ пули- 
ленды. Къæрныхдзинад æмбæхсынæн та тынг хорз у па- 

<> 
триотизмы лозунг. Уыимæ уыцы лозунг дзæбæх фæлмæн 
хъуымацыл хъæрæй фыст куы уа, уæд дзы уазал бон дæхи 
дæр атух, æмæ дæ бахъарм кæндзæн. Фæлæ уыцы дзæгъæл 
дзæнгæдайæ мæгуыр лæджы тæнæг хъæрмхуыппы сæрыл 
сойы тæпп нæ фæзындзæн. 
Нæ, мах фервæзын кæндзæн, кæм цæрæм, уыцы 
къуыммæ æцæг уарзондзинад, æцæг патриотизм. 
Цалынмæ нæ Райгуырæн бæстæмæ мулчы, пайдайы 
цæстæй кæсæм, уæдмæ нæ сихсидзысты гæрæм уырытæ 
æмæ мæнг патриоттæ, уæдмæ уыдзыстæм лæмæгъ æмæ 
æнцон сæттæн. Махмæ никуы æнхъæлмæ кæсынц, стæй 
нæ фæдарынмæ дæр ничи хъавы. Уымæ гæсгæ зæрдыл да- 
рын хъæуы Сенекæйы зондамынд: «Райгуырæн бæстæ 
фæуарзынц, стыр кæй у, уый тыххæй нæ, фæлæ иунæг кæй 
у, уый тыххæй». Райгуырæн бæстæ æхцайыл чи уæй кæны, 
уымæн та йæ фæнык дæр æлгъыст у. 
2013 аз. 
КÆЦÆЙÆРЦÆУГÆ?.. 
КÆНÆ ТАУРÆГЪ «ФЫДÆЛТЫ 
ЗÆХХЫ» ТЫХХÆЙ 
Зæхх цард у. Адджын у. Уæлдай адджындæр та - 
фыдæлты зæхх. Ирон адæммæ ахæм ныхас баззад, йæ 
райгуырæн бæстæйы чи нæ цæры, уый царды ад нæ зоны. 
Искæй бæстæйы та æлдарæй цæрын дæр зын у. Уымæ 
гæсгæ зынаргъ у адæймагæн фыды уæзæг. Нæ фыдæлтæм 
зæххытæ бирæ уыдис, сæ иу кæронæй иннæмæ цæргæс 
тæхын нæ фæрæзта, цæст сыл не ’ххæсыд. Фæлæ 
рæстæджы фыдæвзарæнтæ æмæ фыдгулы æхсаргæрдты 
цæфтæй бирæ хæттыты æрлæууыд ирон туг æмæ стæг 
йæ сæфты къахыл. Фæлæ ныббыхстам, ныффæрæзтам, 
бахъахъхъæдтам нæхи æмæ нæ фыдæлты зæхх. Абон 
ирон ныхас кæм хъуысы, уыцы зæхх нын у зынаргъ æмæ 
нæ мады ’хсырау адджын, уым хъомыл кæны нæ хъæбул, 
уым йæ зын фæндæгтæ мысы нæ хистæр, уым аразæм нæ 
райсомы цард. Фæлæ... 

<> 
Абон та сног сты Ирыстонмæ мæхъæлы домæнтæ 
Горæтгæрон район æмæ Дзæуджыхъæуы тыххæй. Кæддæр, 
дам, дзы нæ фыдæлтæ цардысты. Æнусты, мингай азты кой 
кæнынц. Ардауыныл нæ ауæрдынц, фæндæгтæ ссардтой 
центрон газеттæ æмæ телеуынынадмæ, дзурынц, сидынц, 
змæнтынц, æнæуи дæр змæст æмæ карз чи у, Кавказы уыцы 
уавæр. Уæрæсейаг, дунеон закъонтæм гæсгæ уыцы домæнтæ 
бынтон æнæбындур кæй сты, уый ницæмæ даргæйæ, сæ 
адæмы зонд зыгъуыммæ кæнынц мæхъæлон разамонджытæ 
æмæ хæдæвзæрд «фæтæгтæ». Искæй зæххыты кой кæныны 
размæ уыдон хъуамæ ахъуыды кæниккой, сæхæдæг кæй 
зæххытыл цæрынц, сæ зиан кæй уæлмæрдты æвæрынц, сæ 
быдырты кæцы адæмы фыдæлты фыдæлты стджытæ ныгæд 
сты, ууыл. Бæгуы сæ зонынц, фæлæ сæм уæддæр цæмæдæр 
гæсгæ хуыздæр кæсы рæсуг дон лакъон кæнын, адæмты 
кæрæдзийы ныхмæ схойын, Кавказы рыст зæххыл ма 
ноджыдæр фыдæхы иу арт æндзарын. Æцæгæй та историон 
рæстдзинад цавæр у? Цы бар дарынц мæхъæлæттæ, дзырд- 
даг кæй скодтой, уыцы зæххытæм? Кæцæй æрцæугæ сты, 
ныр кæмыты цæрынц, уырдæм? Нудæсæм æнусы æмбисы 
мæхъæлон адæмы истори æмæ адæмон сфæлдыстад 
иртасæг Ч.Ахриев афтæ фыста: «Ингуши разделяются на 
несколько обществ. Общества эти следующие: Кистинское, 
Джераховское, Назрановское, Карабулакское, Галгаевское, 
Галашевское и Цориновское... Назрановское общест- 
во составилось из переселенцев разных горских обществ 
и потому не имеет своей самостоятельной истории... 
Происхождение Галгаевского общества неизвестно...К чи- 
слу позднейших обществ принадлежит еще Карабулакское, 
населявшее северо-западный угол ингушской территории. 
Оно составилось, как и Назрановское, из переселенцев гор- 
ских обществ и не имеет никаких исторических преданий. В 
последнее время карабулаки стали называться галашевца- 
ми, по имени ущелья, которое они заняли... Остальные об- 
щества образовались во времена позднейшие...» (Ахриев 
Ч. Ингуши: их предания, верования и поверья. \ \ Сборник 
сведений о кавказских горцах. Вып. VIII. Отд.1. Тифлис, 
1875). 
Ис бирæ æндæр æвдисæнтæ дæр, мæхъæлæттæ канд 
ныры Горæтгæрон районмæ нæ, фæлæ Дзæуджыхъæумæ 
дæр цы «бар дардтой», уый тыххæй. 1852 азы «Кавказаг 

<> 
къæлиндар»-ы бæрæггæнæнтæм гæсгæ Владикавказы 
цардис 3653 адæймаджы, уыдонæй уырыссæгтæ - 2622, 
ирæттæ - 883, мæхъæлæттæ - 0. Нудæсæм æнусы æмбисæй 
фæстæмæ Дзæуджыхъæу ссис Ирыстоны экономикон æмæ 
культурон царды центр. Уæдмæ Дзæуджыхъæуы дæлвæзы 
дæр æрцардысты ирæттæ æмæ хъазахъ. Уым æрцæрын 
фæндыд мæхъæлæтты дæр, фæлæ уый ныхмæ уыд уырыссаг 
администраци. «Назрайнæгтæн Терк æмæ Камбилеевкæйы 
’хсæн зæххытæ радтыны фадат нæй», - загъта уæд фидары 
комендант. 
1860 азы арæзт æрцыд Терчы облæст. Цыппар хъа- 
захъаг хайадæй уæлдай ма йæм хаудысты Владикавказы, 
Налцыччы, Грознайы æмæ Хасавюрты национ зылдтæ. 
Сæ сæйраг горæт уыд Владикавказ. Уыцы аз фидар 
Владикавказæй арæзт æрцыд горæт, æмæ æркастысты 
ирæтты граждайнады фарстамæ, уымæн, æмæ ирæттæ уы- 
дысты, горæты чи цард, уыцы иунæг хæххон адæм. 
1907 азы Терчы облæсты сконды арæзт æрцыд Назраны 
зылд. Уæрæсейы Паддзахадон думæ æмæ Паддзахадон 
совет 1909 азы уынаффæ рахастой Назраны зылды раз- 
амынды бынат Назраны снысан кæныны тыххæй. «Зылды 
разамынды бынатæн Назраны агъуыст кæй нæ уыд, уымæ 
гæсгæ Паддзахадон думæ æмæ Паддзахадон совет 1909 
азы февралы уынаффæ рахастой, цæмæй Терчы облæсты 
Назраны зылды разамынды бынат рæстæгмæ нысангонд 
æрцæуа горæт Владикавказы, цалынмæ Назраны æмбæлгæ 
агъуыст арæзт æрцæуа, уæдмæ, фæлæ 1917 азы 1 январæй 
фæстæдæрмæ нæ...» (ССР Цæдисы ЦНИА, Л., фЛ278, оп. 
6, хъуыддаг 95). 
1916 азы июны Паддзахадон думæйы æмæ Паддзахадон 
советы цур закъонæвæрæг уынаффæтæм цæстдарæг къа- 
мис Назраны зылды уынаффæйад хъæу Назранæй горæт 
Дзæуджыхъæумæ раивд банымадта æнæзакъоныл æмæ 
хæстон министрадæн бахæс кодта закъоны домæн сæххæст 
кæнын æмæ Назраны зылды уынаффæдон фæстæмæ хъæу 
Назранмæ аивын. (Уый дæруым). 
Фæлæ Мæхъæлы административон, уый фæстæ та пар- 
тион разамынд рæстæгмæ Владикавказы уыдысты суанг 
1933 азмæ. 
Терчы Адæмон Республикæ расидыны фæстæ 
(1918 азы мартъи) Уæрæсейы Хуссары Сæрмагонд комис- 

<> 
сар Г.К.Орджоникидзе, зæххы фарстатæ лыг кæнгæйæ, 
хъуыддæгтæ афтæ сæмтъеры кодта, фылдæр та зонгæ- 
зонын, æмæ уыцы æлхынцъ абон дæр афтæ æнцон райхалæн 
нæу. 
1917 азмæ Цæгат Ирыстоны ныры Горæтгæрон районы 
территорийыл цардысты хъазахъæгтæ. 
1918 азы августы Бичерахы-фырты æфсæдтæ бабыр- 
стой Дзæуджыхъæумæ. Уæд Г.К.Орджоникидзе алыгъд 
Назранмæ. Ам уый æрхатыд мæхъæлмæ Дзæуджыхъæуы 
революционертæн феххуысы тыххæй, уый хыгъдмæ сын 
зæрдæ хъазахъаг станицæтæ æмæ ирон хъæутæй зæрдæ 
бавæргæйæ. Фæстæдæр, Терчы Республикæйы адæмты 
V съезды, уый загъта: «Нæ дарддæры хъысмæттæ куыд 
уыдзысты, уый бæрæг куы нæ уыдис, уæд нæ фæдыл, 
æнæ фæстæмæ фæкæсгæйæ, цыдысты æрмæстдæр 
мæхъæлон адæм...» Г.К.Орджоникидзе фыста: «Æз, 
кæй зæгъын æй хъæуы, æмбарын, мæхъæлæттæ сове- 
тон хицаудзинады фарс кæй ралæууыдысты æрмæст 
ницæй охыл нæ, фæлæ, большевиктæ сын зæрдæ кæмæй 
бавæрдтой æмæ мæхъæлон адæмæн кæй радтой, уыцы 
зæххы тыххæй». (Г.К.Орджоникидзе, Статъя æмæ 
раныхæстæ, т.1, ф.62). Мæхъæлы гæрзифтонг къор- 
дты æххуысæй хъазахъæгтæ станицæтæ Сунженскаяйæ 
(Сунжæ), Фельдмаршальскаяйæ (Комгæрон) Воронцово- 
Дашковскаяйæ, Тарскæйы æмæ Камбилеевкæйы хутортæй 
тард куы ’рцыдысты (кæй зæгъын æй хъæуы, сæ фылдæр 
цагъды фесты), уæд уыцы станицæты æрцардысты цыппар 
хæххон мæхъæлон æхсæнады цæрджытæ. Уыдон уыдысты 
джерахæгтæ, мецхалæгтæ, цоринæгтæ, хамцинæгтæ. Афтæ, 
рæстæгмæ, 1918 азæй 1944 азы онг, мæхъæлæттæ царды- 
сты хъазахъы зæххыл. 1944 азы мæхъæлæттæ уырдыгæй 
æрвыст æрцыдысты. Аххосджын сæ кодтой хæсты рæстæг 
Райгуырæн бæстæйыл гадзрахатæй рацæуыны æмæ 
фыдракæндты тыххæй. Фæлæ уый æндæр хабар у. Кæйдæр 
зæххыл æрмæст 26 азы фæцæрын сæм æгъгъæд фæкаст 
уыцы территори сæ фыдæлты зæхх схонынæн, æнусты 
дæргъы мæхъæлон къах дæр кæм никуы æрлæууыд, уыцы 
территоритæ дзырддаг скæнынæн.. 
Уыдон сты историон хъуыддæгтæ. Æнусты дæргъы 
паддзахæдты арæнтæ бирæ хæттыты сæхи ивтой, уæдæ 
Европæйы зæххытæй фылдæр та къухæй-къухмæ ничи 

<> 
цыд. Уымæ гæсгæ европæйаг æмæ дунеон закъонтæ æмæ 
барадон нормæтæм гæсгæ арæнтæм æвналыны бар нæй. 
Абон æнæзонд ми у уыцы фарста боны фæткмæ хæссын. 
Мæхъæлы сæрхъуызойтæ уыцы фарста не ’вæрынц 
бæстæйы Конституцион тæрхондоны, дунеон тæрхондæтты 
раз. Зонынц, уыцы хъуыддагæй кæй ницы рамбулдзысты, 
уый. Фæлæ уæддæр карз кæнынц уавæр, уыцы хъуыддаджы 
сын «æххуыс» кæнынц центрон газеттæ æмæ телеуынынад, 
æнæзакъон домæнтæ кæй сты, уый иттæг хорз кæд зонынц, 
уæддæр. Хъыгагæн, нырма Уæрæсейы тыхджын сты халæг 
тыхтæ æмæ уыцы тыхты рохтыл æрхæцын та æппæты фыц- 
цаг у паддзахадон разамынды сæйрагдæр хæс. Мах не ’ппæт 
дæр хъуамæ сагъæс кæнæм нæ бæстæйы бæллиццаг сом- 
боныл, йæ фидардзинадыл, йæ адæмты æнгомдзинадыл, 
куыд æй фехалын хъæуы, ууыл та æнæ мах дæр знаг хъуыды 
кæны æхсæвæй-бонæй. 
2004 аз. 
ÆНÆ ХÆДЗАРÆЙ МАРГЪ 
ДÆР НÆ ЦÆРЫ 
Лыгъд адæм систы нæ дуджы гакк. Нæ сагъæс, 
нæ тыхст, нæ худинаг. Ахæм рæстæг скодта, æмæ, 
цæрæнбонты адæймаг цы хæдзар фæарæзта, уый бахъ- 
уыд фыдохы заман удаистæй ныууадзын сæр бафснайы- 
ны тыххæй. Фæлæ мæгуыр лæг кæдæм фæлидза, кæм 
æрæнцайа, кæм ссара йæхицæн цардыхостæ - æгæр- 
мæгуыр, мамæлайы къæбæр æмæ, адæймагыл уаргæ 
кæм нæ кæна, ахæм бынат? Ивгъуыд æнусы кæрон 
нæ бæстæ цы цæлхъытæ бавзæрста, уый не ’ппæт дæр 
зонæм, ахæм хъуыддæгтæн рох кæнæн нæй. Фæлæ 
уыцы хъаймæты сыгъды фæздæг абон дæр къахы 
цæстытæ. Чидæртæ кæмдæрты цæуылдæрты фæхæст 
сты, иннæтæ та? Ацы азы 1 январы бæрæггæнæнтæм 
гæсгæ ныртæккæ нæ республикæйы территорийыл 
«цæры» 14 мин лыгъд адæймаджы - æдæппæт 4 мин 
бинонты. Сæ цæрæн бынæттæй æнæбары чи сыстад, 

<> 
уыдон нæ республикæмæ кæцæйты æрбафтыдысты, 
уый дæр бæрæг у: Гуырдзыстонæй - 12828 адæймаджы 
(уыдонимæ: Хуссар Ирыстонæй - 222, Абхазæй - 76 
адæймаджы), Цæцæнæй - 63, Азербайджанæй - 19, 
Казахстанæй - 28, Киргизийæ - 4, Таджикистанæй - 904, 
Туркменийæ - 15, Узбекистанæй - 117, Пакистанæй - 2 
адæймаджы. Цымæ, утæппæт адæм кæм цæрынц? 
Нæ республикæйы ис, лыгъд адæм æмæ сæ цæрæн 
бынæттæй æнæбары сыстæг адæм бирæгæйттæй кæм 
цæрынц, ахæм 74 бынаты. Æрмæст Дзæуджыхъæуы уы- 
дон сты 16 бынаты - Трамвайты управленийы æмдзæрæн, 
раздæры уазæгуат «Алан», æмдзæрæн «Бæлццон», авджы 
заводы æмдзæрæн, завод «Магнит»-ы æмдзæрæн, завод 
«Янтарь»-ы æмдзæрæн, завод «Победит»-ы æмдзæрæн, 
цæхæрадæтты æмбалад «Локомотив» æмæ æндæртæ. 
Æмæ ма æмдзæрæны мæгуырау уат кæмæ æрхауд, уыдон 
уæддæр иуцасдæр æдыхстдæр сты, фæлæ ахæм цæрæнуат 
кæй къухы нæ бафтыд, ахæмтæ дæр бирæ ис. Зæгъæм, 
лыгъд æмæ сæ цæрæн бынæттæй æнæбары сыстæг адæм, 
цæргæ нæ, бахсæвиуат кæнынц Комгæроны æхсыры- 
товарон зæронд фермæйы бæстыхайы, Сунжæйы зæронд 
абанайы, Октябрыхъæуы гаражты, Черменыхъæуы 
раздæры бæхты фермæйы, Заманхъулы зæронд фермæйы, 
Дзуарыхъæуы зæронд фермæйы, Майрæмададжы зæронд 
скъолайы, Ногхъæуы зæронд фермæйы. Ахæм уавæрты 
мæгуыр адæм цæрынц Мæздæджы, Дыгуры, Горæтгæрон, 
Алагиры, Рахизфарсы, иннæ районты æндæр бынæтты 
дæр. (Фæлæ сын уым дæр, æвæццæгæн, æрлæууыны бар 
нал уыдзæн, уымæн æвдисæн у, горæт Дзæуджыхъæуы 
Грибоедовы уынджы раздæры уазæгуат «Алан»-æй 
тæрхондоны уынаффæмæ гæсгæ лыгъд адæмы кæй ратар- 
дтой, уый). 
Кæй зæгъын æй хъæуы, утæппæт адæмæн цæрæнуат 
радтыны æмæ сæ æрцæрын кæныны фарста лыг кæнын 
хъæуы. Сæхæдæг сæхицæн ныртæккæйы сæрзилæджджын 
æргъты рæстæг цæрæнуаты амал кæй не скæндзысты, уый 
бæлвырд у. Хъæуы сæ паддзахады æххуыс. Фæлæ, цымæ, 
паддзахад та æнæхæдзар лыгъд адæмыл куыд тыхсы? Нæ 
республикæйы разамынд иу æмæ дыууæ хатты нæ арвыста 
курдиæттæ федералон разамындмæ, сæ цæрæн бынæттæ 
æнæбары чи ныууагъта, уыцы адæмæй Цæгат Ирыстоны 

<> 
территорийыл чи ис, уыдонæн цæрæнуат радтынæн æхцайæ 
баххуыс кæныны тыххæй (хъуыддаг уый мидæг ис, æмæ 
æхца уыцы хæрдзтæн æрмæстдæр федералон бюджетæй 
цæуы). Æрхæсдзыстæм, нæ курдиæттæн арæхдæр цавæр 
дзуаппытæ райсæм, уыдонæй иу: 
«Первому заместителю 
Председателя Правительства 
Республики Северная Осетия-Алания 
Е.Г. Дзансолову. 
Уважаемый Ермак Георгиевин! 
Министерство регионального развития Российской 
Федерации рассмотрело Ваше обращение от 02.02.2008 
№ 03-02/233 по вопросу дополнителъного выделения 
средств федералъного бюджета для обеспечения жилы- 
ми помещениями вынужденных переселенцев и в преде- 
лах своей компетениии сообщает. 
В Соглашении № 16 от 20 марта 2006 г. о взаимо- 
действии Министерства регионалъного развития 
Российской Федерации и Правителъства Республики 
Северная Осетия-Алания по реализации националъ- 
ного приоритетного проекта «Доступное и комфор- 
тное жилъе - гражданам России», в п.п. 3.3.3 пункта 3. 
«Регионалъные целевые показатели Националъного 
проекта», был предусмотрен показателъ - колинество 
семей граждан, относящиеся к категориям, установ- 
ленным федералъным законодателъством, улучшив- 
ших жилищные условия: в 2006 году 58 семей, в 2007 году 
863 семъи... 
В рамках реализации подпрограммы «Выполнение 
государственных обязателъств по обеспечению жи- 
лъем категорий граждан, установленных федералъным 
законодателъством» ФЦП «Жилище» на 2002-2010 
годы, утвержденной постановлением Правителъства 
Российской Федерации от 31 декабря 2005 года № 865, 
обеспечение жилъем вынужденных переселенцев осу- 
ществляется за счет средств федералъного бюджета 
путем предоставления субсидии, удостоверяемой госу- 
дарственным жилищным сертификатом. 
С 2006 года осуществляется реализация меропри- 

<> 
ятий указанной подпрограммы, в рамках которой го- 
сударство взяло на себя обязательство обеспечитъ 
жилъем толъко 10 % вынужденных переселенцев, пре- 
тендующих на получение субсидии из федералъного 
бюджета. 
Дополнителъных средств из федералъного бюд- 
жета на обеспечение жилъем вынужденных пересе- 
ленцев до окончания срока реализации подпрограммы 
Федералъным законом «О федералъном бюджете на 
2008 год и на плановый период 2009 и 2010 годов» при- 
нятый государственной Думой, не предусмотрено, ире- 
шитъ проблему жилищного обустройства вынужден- 
ных переселенцев в рамках подпрограммы в этот пери- 
од не представляется возможным. 
По мнению Минрегиона России, решение данной про- 
блемы должно осуществлятъся в рамках специальных 
программ и других источников социалъной поддержки 
вынужденным переселенцам... 
С.И. Круглик, 
заместителъ министра регионалъного 
развития Российской Федерации». 
Субсидитæ, сертификаттæ... Уæрæсейаг министры 
хæдивæг цы цæрæнуаты сертификаты кой кæны, уый фе- 
нын кæнæ райсын Мæйыл фистæгæй абалц кæнынæй 
зындæр у. Нæ республикæйы Нациты хъуыддæгты æмæ 
æддагон бастдзинæдты министрады кризисон уавæртæ 
нывыл кæныны хайады сæргълæууæг Игорь Галустян 
куыд зæгъы, афтæмæй 2006 азы федералон бюджетæй нæ 
республикæйæн æхца (субсидитæ) дихгонд æрцыд дæлæмæ 
дæр-уæлæмæ дæр... 1 сертификаты фаг. 2007 азы дихгонд 
субсидитæ тыхтæ-амæлттæй скодтой дыууæ сертифика- 
ты фаг. Ацы азæн пълан кæнынц 1 сертификаты фаг æхца. 
Афтæмæй дард кæй нæ ахæцдзыстæм, уый дызæрдыггаг 
нæу. Æнæмæнг, хъæуы Уæрæсейы Федерацийы хицæн 
сæрмагонд нормативон документ, Цæгат Ирыстоны 
чи æрбынат кодта, комкоммæ уыцы æрлидзæг адæмы 
тыххæй. Кæй зæгъын æй хъæуы, мигрантты æхсæн бирæ ис 
«фæлтæхæг мæргътæ» дæр, фæлæ æрлидзæг адæмæн сæ 90 
проценты ныридæгæн сты Уæрæсейы граждæнтæ, ис сæм 
уæрæсейаг гражданины паспорттæ, фыст сты уæрæсейаг 

<> 
зæххыл, æмæ сын сæ фарстатæ дæр хъуамæ лыг кæна 
уæрæсейаг паддзахад. 
Æрæджы нæ республикæйы Парламенты Совет йæ радон 
æмбырды ныхас кодта Кемеровойы облæсты адæмон депу- 
татты Советы Курдиатыл бæстæйы Федералон Æмбырдмæ, 
цæрынæн чи нæ бæззы, адæмы уыцы агъуыстытæй æндæр 
рæттæм раивыны тыххæй («... о переселении граждан из 
жилых помещений, признанных непригодными для про- 
живания»). Депутаттæ сæ ныхасы рæстæг фарстой, зонæм, 
цы у зæронд цæрæнуат, цы у хæлддзаг хæдзар (ис ахæм 
юридикон терминтæ), фæлæ цы у, цæрынæн чи нæ бæззы, 
ахæм бæстыхай? Кемеровойаг парламентаритæ, æнæмæнг, 
зонынц, хæлддзаг æмæ зæронд цæрæнуат цы у, уый, фæлæ 
канд уыцы регионы нæ, фæлæн не стыр домбай бæстæйы, 
уыимæ Цæгат Ирыстоны дæр, цæрынæн чи нæ бæззы, 
адæм ахæм рæтты бирæгæйттæй кæй цæрынц, уый дæр 
сусæггаг нæу. Чи цæры ныккæнды, чи - уæрмы, чи - зæронд 
фермæйы, чи - абанайы, чи - кæркдоны, чи - скъæты, чи - 
цæхæрадоны, чи та - зæронд цистернæйы, иудзырдæй, чи 
куыд амал кæны, афтæ. 
Адæймаг хъæды сырд нæу. Стæй æнусмæ дæр нæ 
цæры. Фæнды лыгъд уа, фæнды - бынæттон, фæнды - 
цыбыркъух, фæнды - хъæздыг, уæддæр йæ зæрдæ агу- 
ры, адæймаджы аккаг чи уа, ахæм уавæртæ. Уыимæ дард 
кæддæр фидæны нæ, фæлæ абон. Уымæн, æмæ адæймаг 
æрмæст хъизæмæрттæ æмæ зынтæ æвзарынæн нæ рай- 
гуырд. Адæймаг райгуырд цæрынæн, Алцæмæй хъæздыг 
Уæрæсейы та адæм мæгуыр æмæ æнæхæдзар уой, уый 
Хуыцауы раз дæр æмæ адæмы раз дæр тæригъæд у. 
Æмæ æрвылизæр нæ республикон телеуынынадæй 
тæфæрфæсты дæргъвæтин хабæрттæ куы фæдзурынц, 
уæд дзы уæлдай арæхдæр фехъусдзынæ, чи амард, уы- 
доны тыххæй ахæм хъусынгæнинæгтæ: «...урожен- 
ка Тетрицкаройского района Грузии», «...выходец из 
Горийского района Грузии» æмæ афтæ дарддæр. Мæгуыр 
æфхæрд лæджы зæрдæ уый бæрц зынтæн нæ фæразы. 
2008 аз. 

<> 
МÆНГ НЫХАС ХÆРАМ 
УИДАГ УАДЗЫ 
Æрæджы мæскуыйаг журнал «Русский репортер» 
ныммыхуыр кодта уац «Сами вы не местные», зæгъгæ, 
ахæм сæргондимæ. Йæ автортæ, кавказаг сойæ сæ 
былтæ арæх кæмæн айсæрдынц, ахæм журналисттæ - 
Федор Лобанов, Аннæ Рудницкая, Игорь Найденов (ацы 
æххуырст кърандасджыны ном арæх æмбæлы ирæтты 
æмæ Ирыстоны ныхмæ бирæ фыстгæндты бынмæ). 
Журналы цы ’рмæг рацыд, уый у комкоммæ ардауæн, 
фæдфæливæн, хахуыр. Уацхъуыды дæлсæргонд та 
дисы æфтауы уырыссаг адæмы ныхмæ йæ комкоммæ 
æдзæсгом ардыдæй - «Северная Осетия: русский 
форпост без русских?». Æнæмæнг, æмбаргæ, Цæгат 
Ирыстоны æхсæнадон уавæр лæмбынæг чи зоны, ахæм 
адæймаг кæсгæ дæр нæ фæкæндзæн ахæм æрмæгмæ, 
фæлæ уацхъуыд Ирыстоны æмæ ирон адæмы цæсты кæй 
æфтауы, уымæ гæсгæ йæ цурты афтæ ахизæн нæй. 
Ныхас цæуыл цæуы, уый кæсæг цæмæй бæлвырддæр 
бамбара, уый тыххæй æрхæсдзыстæм цалдзер скъуыддзад- 
жы уæлдæр бацамынд уацхъуыдæй. Фыццаг: «Местные чи- 
новники и сейчаслюбят называтъ Республику Северная 
Осетия-Алания» южньш форпостом России. Многие 
местные жители славянского происхождения в ответ 
не без горькой иронии замечают: «Русский форпост - 
только без русских. В этом естъ доля истины. Человек, 
на протяжении хотя бы последних 10 лет регулярно 
бывающий во Владикавказе, не может не заметить: 
славянских лиц в городе с каждым годом все меньше. В 
1979-м русские составляли 49% городского населения, 
сейчас - от силы 20. А среди управленцев русских се- 
годня 11% против 40 в конце 70-х». Дыккаг: «Общаясъ с 
русскими жителями республики, можно услышать мно- 
жество историй о проявлении бытового национализ- 
ма. Например, некоторые воспитателъницы в детских 
садах разговаривают с детъми толъко по-осетински». 
Чъизи уацхъуыды автортæ сæ дало-мало дзыбандытæ бафи- 
дар кæнынæн «арæхстджынæй» пайда кæнынц бынæттон 
уырыссæгты хъуыдытæй. Мæнæ куыд зæгъы славянæгты 

<> 
æхсæнадон организаци «Русь»-ы сæрдар Юрий Бессонов: 
«...Сейчас такой карьерный рост для русского молодого 
человека уже вряд ли возможен... Все теперь решается 
на клановом и семейном уровне. Русских стали выдав- 
ливать даже с самых незначительных постов: рабочие 
места нужны родственникам начальников-осетин». 
Ныр та - фарстытæ. Цы у ныхас «славянское лицо» 
æмæ уыцы «лицо» цæмæй хицæн кæны иннæтæй? Кæцы 
рæвдауæндоны хъомылгæнджытæ сабитимæ дзурынц 
æрмæстдæр иронау? Ирыстонимæ абаргæйæ, кæцы кавка- 
заг республикæйы ис фылдæр уырыссаг «управленецтæ»? 
Дарддæр. Цæмæн фæзынынц ахæм ардауæг æмæ 
зыгъуыммæгонд æрмæджытæ мыхуыры? Кæй пайдайæн 
сты? Кæд искæй пайдайæн сты, уæд уыцы «исчи» чи у? Чи 
у се ’цæг автор æмæ сæ заказгæнæг? Цы у сæ кæройнаг ны- 
сан? Бафæлварæм ацы фарстытæн дзуаппытæ радтыныл. 
Фыццаг. Цæгат Ирыстон, куыд Уæрæсейы паддзаха- 
ды хай, иунацион никуы уыд. Горæт Дзæуджыхъæуы, йæ 
равзæрдæй абоны онг, кæддæриддæр хъуыстысты алыхуы- 
зон æвзæгтæ. Мæнæ 2002 азы Æппæтуæрæсеон сфысты 
бæрæггæнæнтæ нæ республикæйы национ сконды тыххæй. 
Æдæппæт нæ республикæйы цæры 710275 адæймаджы. 
Уыдонæй: ирæттæ (бындурон адæмыхатт) - 445310, 
уырыссæгтæ - 164734, мæхъæлæттæ - 21442, сомихæгтæ 
- 17147, хъуымыхъæгтæ - 12659, гуырдзиæгтæ - 10803, 
азербайджанæгтæ - 2429, грекъæгтæ - 2332, кæсгæттæ 
- 2902 адæймаджы æмæ афтæ дарддæр - æдæппæт 100 
адæмыхатты минæвæрттæ. Цæгат Ирыстоны чи цæры, 
уыцы адæмыхæттытæй иу дæр уæлбикъон бынаты нæй - 
алкæмæн дæр ис æмхуызон уавæртæ æмæ гæнæнтæ сæ наци- 
он хъуыддæгтæ æмæ æгъдæуттæ æххæст кæнынæн, се ’взаг, 
сæ хæдбындурдзинад хъахъхъæнынæн. «Алы адæмыхаттæн 
дæр ис йæхи национ-культурон центр, - зæгъы æхсæнадон 
змæлд «Нæ Ирыстон»-ы сæрдар Лагкуты Вячеслав. - 
«Русь», «Эребуни», «Азери», «Эртоба», «Прометей», 
«Шолом», Тукайы номыл тæтæйрæгты æхсæнад æмæ 
иннæтæ кусынц сæ нациты æмæ нæ республикæйы цæрæг 
адæмты хорздзинадæн æмæ иудзинадæн. Æххуыс йеддæмæ 
хъыгдард ницæмæй æййафынц, æмæ мæн стыр дисы, 
иннæмæй та, стыр сагъæсы бафтыдта ацы æрмæг. Ардауæн 
æмæ загъдкъахæн æрмæг - æндæр æй ницы ис рахонæн». 

<> 
Чи сты автортæ? Уæлдæр бацамынд журналисттæ 
комкоммæ ницы бар дарынц уацхъуыды æрмæгмæ, кæд йæ 
бынмæ сæ мыггæгтæ фыст сты, уæддæр. Æрмæджы æцæг 
автор у цавæрдæр Бахтияр Ахмедханов. Хъуыддаг уый 
мидæг ис, æмæ Юрий Бессонов æмæ дзуттæгты æхсæнад 
«Шолом»-ы сæрдар Марк Петрушанскийæ ацы «журна- 
лист» иста интервью, «автортæ» Ирыстоны уæвгæ дæр ни- 
куы вæййынц. Æххуырст журналистты Бахтияр сифтонг 
кодта «хъæугæ» æрмæгæй, æмæ уыдон дæр бавнæлдтой 
мæнг хабæрттæ фыссынмæ, ирон æвзагыл чи нæ дзуры, нæ 
республикæйы иннæ уыцы адæмтæ Ирыстоны «хъæхъхъаг 
национализмы къæлæты бын» куыд «хъизæмар» кæнынц, 
сæ сæр сæ кой куыд ссис æмæ ардыгæй лидзæг куыд фесты, 
уыдæтты тыххæй. 
Адæймаг тынг хорз зоны, нæ республикæйы раз- 
амындон оргæнты, адæмонхæдзарадон бынæтты иннæ 
адæмыхæттыты минæвæрттæ цас æмæ цавæр бынæттæ 
ахсынц, уый. Ам ис æрмæстдæр технологи. Уыимæ - чъи- 
зи технологи. Ныхас куыд зæгъай, адæм æй афтæ бам- 
бардзысты. Æз дзырдтон Юрий Бессоновимæ йæ ин- 
тервьюйы мидисы фæдыл, æмæ мын афтæ бамбарын кодта: 
«Бахтияр Ахмедхановимæ мæ ныхасы рæстæг æз загътон, 
Ирыстоны æрыгон адæймагæн куыст ссарын æнцон кæй 
нæу, уый тыххæй. Уый æрмæст мах лыггæнинаг фарста 
нæу. Хъыгагæн, ныртæккæ алы ран дæр æрыгон адæймаг 
фæкæсынхъуаг у. Фæлæ журналы цы ’рмæг рацыд, уым та 
тексты фæзынд дзырд «уырыссаг» - «сейнас такой ка- 
рьерный рост для (русского) молодого человека вряд ли 
возможен». Æрмæджы бын сæ мыггæгтæ чи бафыста, уыцы 
æртæ журналисты та æз уынгæ дæр никуы фæкодтон». 
Кæй зæгъын æй хъæуы, Юрий Бессонов æмæ Марк 
Петрушанский бахъоды кодтой журналы мыхуыргонд 
æрмæгыл, йæ хæдæвзæрд автортæ сын сæ хъуыдытæ 
кæй сзыгъуыммæ кодтой, уый тыххæй. Фæлæ ныртæккæ 
ахмедхановтæ æмæ найденовтæ, искæй хардзæй гæды 
ныхасы фæрцы фæфос кæнын йæ уд, йæ дзæцц кæмæн у, 
ахæмтæ æгæр кæй сбирæ сты, уый дæр хъуыдыйаг у адæмы 
æхсæн зынгæ лæгтæн. Æмбæхсинаг нæу, сусæг информаци- 
он хæст кæй цæуы, уый. 
Чи у заказгæнæг? Ныр цалдæр азы дæргъы уæрæсейаг 
иуæй-иу дзыллон хабархæссæг фæрæзты фæзынынц 

<> 
æрмæджытæ, Мæхъæлы республикæйæ иунацион кæй 
рауад, иннæ адæмыхæттыты минæвæрттæ ардыгæй 
фæйнæрдæм кæй фæлыгъдысты, уый тыххæй. (Кæй 
зæгъын æй хъæуы, уым æрымысæггагæй ницы ис. Зæгъæм, 
2002 азы Æппæтуæрæсеон сфыстмæ гæсгæ, Мæхъæлы 
цард æрмæстдæр 5559 уырыссаджы). Уыцы азымы 
ныхæстæн дзуапп лæвæрдта Мурат Зязиков йæхæдæг. 
«Мононациональная республика - путь в никуда», 
«Мононациональная республика - катастрофа» - уыдон 
сты, Интернеты парахатæй кæй хæлиу кæнынц, йæ уыцы 
æрмæджыты сæргæндтæ. (Кæй зæгъын æй хъæуы, нæ сы- 
хаг республикæйы президент раст зæгъы, Уæрæсейы, 
Кавказы уавæрты иунацион республикæйæн уæвæн нæй 
уыцы республикæйæн йæхи пайдайæн. Уый æцæгæйдæр 
у сæрсæфæнмæ фæндаг. Фæлæ Цæгат Ирыстоны уыцы 
фарста никуы лæууыд, уымæн æмæ æнусты дæргъы иннæ 
адæмыхæттытæм ирон адæмы æмбаргæ æмæ уарзæгой 
зæрдæйы ахаст (ис ахæм ныхас - толерантность) æфсон нæ 
дæтты ахастдзинæдты карздзинадæн. Уый мах фарста нæу. 
Æрмæст президент цас фылдæр йæхи раст кодта, уыйбæрц 
æм тынгдæр «лæбурдтой» тæвд «комдзаг» уарзджытæ. 
Мурат Зязиков куыд фехъусын кодта, афтæмæй æрмæстдæр 
Мæхъæлы республикæйы ис, лыгъд уырыссæгтæн æмæ 
иннæ «æцæгæлон» адæмтæн фæстæмæ здæхыны фадат чи 
дæтты, ахæм закъон. 
Фадат - хъуыддаг аразæг, фæзæгъынц. Хъæр-хъæлæба 
не ’рсабыр уыдзæн, уый куы бамбæрстой, уæд «рельсытæ» 
сусæгæй, хъавгæ, æнæ хъистæй разылдтой Цæгат Ирыстоны 
’рдæм. Ома, «къæрныхы» Мæхъæлы агурын нæ хъæуы, 
зæгъгæ. Уый хыгъд фæзындысты лобановтæ, найденовтæ 
æмæ иннæтæ æмæ зыгъуыммæ кæнынц канд уæрæсейаг нæ, 
фæлæ дунеон æхсæнады зонд. Кæй зæгъын æй хъæуы, лæвар 
ничи ницы кæны. Фæлæ уый у хъуыддагæн йæ иу æмбис. 
Иннæ æмбис - Мæхъæлы æхсæнады цы «мононациона- 
лизацийы» процесс цæуы, уый къæссавæлдæхт фæкæнын, 
уавæр бынтон æндæр хуызы равдисын. Уæлдæр бацамынд 
Игорь Найденов журнал «Русский репортер»-ы фаро- 
ны 14-æм номыры ныммыхуыр кодта æрмæг «7 вопросов 
Антонине Хасиевой». Уыцы интервью цы уырыссаг бакæса, 
уый иу уысм дæр нал фæфæстиат уыдзæн æмæ уадидæгæн 
Мæхъæлы балæудзæн, ахæм дзæнæтон цард сын сарæзтой. 

<> 
Æнæмæнг, уыдæттæ иууылдæр дзурæг сты æлхæд жур- 
налистты æмæ сæ заказгæнджыты цæсгомыл. Чи зоны, 
ныхасмæ рахæссинаг дæр не сты ацы хабæрттæ, фæлæ, 
дам, чидæр йæхи цæсты къала бæлас нæ уыдта, афтæмæй 
кæйдæр цæсты æрду агуырдта. Уымæ гæсгæ ирон адæмы 
рæстæй цæсты æфтауыны фæлтæрæнтæн дзуапп дæттын 
хъæуы. Стæй æрмæст «Рæстдзинад»-ы фæрстыл нæ. 
2008 аз. 
ТÆРХОНЫЛÆГЧИУ? 
Алчидæр нын зонд амоны. 
Адæм бафæлладысты тутт ныхæстæ æмæ афтид 
зæрдæвæрæнтæй. Алы дыккаг дæр у Сем, алы æртыккаг 
- Буддæ. Дæсныфæрсæг дæсны фæрсы йæхи пайдайæн, 
мæгуыр тæнтæхауд лæджы кой ничи кæны, æрмæст 
ын дзагъырдзастæй ныджджыгъгъытт сты йе скъуыд 
дзыппытæм. Хъалонты тыхдымгæйы фæстæ ма йын 
дзы цы æнæбары муртæ аззайы, уыдон ын мамæлайы 
кæрдзыны къæбæры æмæ сабæттаджы фаг йеддæмæ 
нал свæййынц. Афтæ цæры нырыккон дуджы нырыккон 
лæг. Æмæ ма йæ йæ мæгуырыл куы уадзиккой. Нæ, раи- 
вылд нæ историйыл хахуыры æмæ цъыфкалыны леуахи, 
зноны гомгуыбын басиаччытæ басгуыхтысты куыры- 
хон уынаффæгæнджытæ æмæ мæгуыр адæмы апп-уппы 
систой, донмæ сæ тæрынц æмæ сæ æнæ донæй здахынц. 
Нæ номджын æмæ нæргæ бæстæ домбай цæмæй уа, 
дунейы йын æвидигæ кад уа, адæмæн сæ сыгъдæгзæрдæ 
фæллойæ хуызæнæн цард уа, уый тыххæй йæ уд цæхæрмæ 
чи дардта, æхсæв-бон не ’взаргæйæ, амæй-ай зындæр ран 
дысфæлдæхтæй чи фыдæбон кодта, уыдон абон фæсдуар 
баззадысты, уырзацауæй цы мулк фембырд кодтой, 
уый хæлойфаг фæцис, сæ сæртæ та сын разилын кодтой 
хæдæвзæрд «пехуымпартæ» æмæ гæрæм уырытæ - зно- 
ны лыскъæвзаг æмæ æххормаг жуликтæй рауайæг або- 
ны æфсæст гæдывад нувориштæ. Не ’хсæнадыл æрбадт 
хæрамы хæрæмигъ, алцыдæр уæййаг ссис, уыимæ нæ 
бæстæйы намысджын истори дæр. Æфсæрмы - аба- 
бау, уый нæ, фæлæ ног «хъуыдыкæнынады» идеологтæ 

<> 
хæрамы пæлæз баппæрстой сæ ныййарæг æмæ се 
схъомылгæнæг мадыл, фырт гадзрахатæй марæн кард 
систа, йæ уд æрдуйæ нарæгдæр кæмæн ссис, йæ уыцы 
лæмæгъ ныййарæгмæ, хъавы йæ амарынмæ, ныххурх 
æй кæнынмæ, йæ фæнык ын дымгæмæ ныддарынмæ, йæ 
ном, йæ фæд дæр куыд никуыуал баззайой, афтæ. 
Уæрæсейы Федерацийы Президенты цур ис граждай- 
наг æхсæнад рæзын кæныны æмæ адæймаджы барты 
фæдыл Совет. Ацы Советы кусæг къорд бацæттæ код- 
та фæндæттæ, цæмæй арæзт æрцæуа иумæйагнацион 
паддзахадон-æхсæнадон программæ «Тоталитарон хица- 
удзинады амæттæгты нæмттæ æнусон скæныны тыххæй 
æмæ национ фидыды тыххæй». Документ мыхуыргонд 
æрцыд «Российская газета»-йы сайты, æмæ йæ автортæ 
фæсидтысты адæммæ, цæмæй сæ хъуыдытæ зæгъой ацы 
фæндæтты тыххæй. Ацы программæйы амынд фæндæттæ 
сæ цинизмæй æмæ маргхъæстæйæ уый аккаг сты, цæмæй 
сæ æрхæссæм. Мæнæ сты ног демократийы сæрхъуызойты 
«корифейон» хъуыдытæ æмæ хатдзæгтæ. 
1. Фæстаг 100 азы Ьæргъы Уæрæсейы аЬсеммсе ницы 
ис, сæрыстыр цæмæй уой æмæ сын каЬы хос цы уа, 
ахæмæй. 
2. Нæ историйы советон хай у иумæйаг стыр 
фыЬракæнЬ, Советон ЦæЬис та уыЬ фыЬгæнæг паЬЬза- 
хаЬ. 
3. Æппæт Уæрæсе уыЬ «стыр Катынъ», уым цы 
бирæ аЬæм ныгæЬ æрцыЬысты, уыЬон сты НКВД-йы 
амæттæгтæ. 
4. ССР ЦæЬисы уыЬ геноциЬ, ома, советон разамынЬ 
зонгæ-зонын цагъта советон аЬæмы. 
5. Советон ЦæЬис уыЬ тоталитарон паЬЬзахаЬ, 
æмæ йæ нымайын хъæуы гитлерон Германы хуызæн 
паЬЬзахаЬыл. 
6. ССРЦæЬис, куыЬ фашистон Герман, аххосЬжыну, 
Ьыккаг Ьунеонхæст кæйрайЬыЬта, уымæй. 
7. Ногæй рафыссын хъæуы историйы ахуыргæнæн 
чингуытæ, бæлвырЬ Ьзы равЬисын хъæуы советон 
ЬуЬжы советон аЬæмы геноциЬ æмæ ССР ЦæЬис, куыЬ 
фыЬгæнæг паЬЬзахаЬ, афтæ. 
8. СфиЬар кæнын хъæуы сæрмагонЬ уынаффæ, 
цæмæй паЬЬзахаЬон службæгæнæЬжы бынатмæ уагъЬ 

<> 
ма цæуой, тоталитарон хицауЬзинаЬы фыЬракæндтæ 
нæ уыЬысты, зæгъгæ, чи Ьзуры кæнæ сæ раст чи кæны, 
уыцы аЬæм 
9. Æнæмæнг æркæсын хъæуы зæрЬылЬарæн цаутæ 
æмæ бæрæгбæттæм, уыЬоны (хсæн хъуамæ ма уой, сове- 
тон ЬуЬжы чи уыЬ, уыцы бæрæгбæттæ. 
Цас æнæуынондзинад хъуамæ уа адæймагмæ, 
йæ райгуырæн бæстæйы æмæ йæ историйы тыххæй 
афтæ цæмæй зæгъа, уый тыххæй. Чи дзуры, уыдон та 
хуымæтæг адæймæгтæ не сты - программæйы автортæ 
сты уæлдæрбацамынд президентон Советы уæнгтæ 
Караганов æмæ Федотов. Сергей Караганов фыссы: 
«Æппæт дæр кæй кæсынц, уыцы газетты нæ проект рахуы- 
дтой «Десталинизаци». Уый раст ном нæу, стæй политикон 
æгъдауæй зыгъуыммæ кæны программæйы хъуыды. Дзырд 
«десталинизаци» кад кæны æмæ уæлæмæ исы дунейы исто- 
рийы тæккæ æбуалгъдæр лæгхоры æмæ бæрнондзинад 
æвæры æрмæстдæр уыцы адæймагыл». Ома, авторты 
хъуыдымæ гæсгæ, аххосджын æрмæст Иосиф Сталин 
нæу, фæлæ аххосджын æмæ фыдгæнæг, лæгхортæ сты йæ 
фарсхæцджытæ, æнæхъæн системæ, æнæхъæн паддзахад, 
йæ адæмы æнауæрдонæй чи цагъта, уыцы хицаудзинад. 
Программæйы автортæ бæстæйы адæмы акодтой дыууæ 
дихы - «хуыздæртæ» æмæ «æвзæртæ». «Хуыздæртæм» 
хауынц, авторты цæстæнгасимæ разы чи у, уыдон, сæ 
хъуыдытимæ разы чи нæу, советон дуджы тыххæй æндæр 
цæстæнгас кæмæ ис, уыдон та сты «æвзæртæ», уыдон ах- 
хосджын сты «советон дуджы» фыдракæндты, суанг ма сæ 
аххосджын кæнынц, нæ бæстæйы социалон-экономикон 
политикæйы фæстаг 20 азы дæргъы цы къуыхцытæ æмæ 
рæдыдтытæ уыд, уыдоны дæр. Мах нæ дзурдзыстæм, со- 
ветон дуджы паддзахы фæстæзад Уæрæсе социалон-эко- 
номикон æгъдауæй куыд сырæзыд æмæ Советон Цæдисæй 
домбай дунеон паддзахад куыд рауад, уый, уыцы хабæрттæ 
æппæт дæр тынг хорз зонынц. Мах нæ дзурдзыстæм, сове- 
тон паддзахады фæллойгæнæг адæймаг социалон æгъдауæй 
куыд хъахъхъæд уыд, уый тыххæй - ацы хабæрттæ дæр 
зындгонд сты. Мах нæ дзурдзыстæм, тоталитарон пад- 
дзахад кæй хонынц, уым алкæмæн дæр кусыны, ахуыр 
кæныны, лæвар медицинон æххуыс райсыны, æдасæй 
йæ егъау райгуырæн бæстæйы кæцыфæнды къуыммæ 

<> 
дæр ацæуыны фадат кæй уыд, уый тыххæй - нырма уыцы 
хабæрттæ адæмæй нæма ферох сты. Мах нæ дзурдзыстæм, 
æрыгон адæймагæн цардмæ парахат фæндæгтæ гом кæй 
уыдысты, карджын адæймаджы та, райсом цы бахæрдзæн, 
абоны хуызæн уый мæт кæй нæ уыд, уыдæттыл - ныры 
гæвзыкк пенсиисджытæ уый сæхиуыл бавзæрстой. Мах нæ 
дзурдзыстæм, адæмон хицаудзинады дуджы нæ бæстæйæн 
дунейы мидæг цы кад уыд, ууыл - уæдæй нырмæ бирæ 
рæстæг нæма рацыд, не ’ппæт дæр æвдисæн стæм уыцы 
хъуыддæгтæн. Уæд мах цæуылнæ хъуамæ уæм сæрыстыр 
нæ уыцы паддзахадæй æмæ нæ историйæ? Тæрхоны лæг 
чи у? Цæмæн мын хъуамæ амона г-н Караганов, цы уар- 
зон æмæ цы нæ уарзон, сæрыстыр цæмæй уон æмæ цæмæй 
ма уон, уыдæттæ? Шизофренион кæй сты, уымæй уæлдай 
ма программæйы авторты хъуыдытæ æмæ фæндæттæ 
тæссаг сты не ’хсæнадæн, халынц нæ граждæнты кон- 
ституцион бартæ, адæмы кæнынц дихтæ æмæ сæ арда- 
уынц кæрæдзийыл. Фыдыбæстæйы Стыр хæст Советон 
Цæдис кæй нæ ракъахта, фæлæ дунеон империализм æмæ 
сæрзилæджджын Адольф Гитлер, уый кæй дзурын, уымæ 
гæсгæ мæ Караганов куыстмæ исынвæнд нæ кæны? 
Советон дуджы мæгуыр æфхæрд адæм сæ риуы дзаг кæй 
сулæфыдысты, æнусон цагъардзинадæй кæй фервæзтысты 
æмæ кæдæй-уæдæй сæрибар царды фæндагыл кæй 
æрлæууыдысты, уый кæй дзурын, уый тыххæй мæ цавæрдæр 
«Мемориал»-ы знагыл банымайынмæ хъавынц? Нæ, ам 
нысантæ æндæр сты. Халæг тыхты нысан у нæ адæмы 
сæрызонд сæмтъеры кæнын, хорзæй æмæ, сæрыстыр 
цæмæй хъуамæ уæм, ахæмæй нæм цыдæриддæр уыд, уы- 
дон цæсты бафтауын, сæйрагдæр та, нæ адæмы фылдæр хай 
абон зын уавæрты кæй цæрынц, уый советон дуджы æмæ 
советон хицаудзинады аххос фæкæнын, адæмы сызмæнтын 
æмæ уыцы лакъон æмæ удсафæн абухгæ уылæнты хи 
хъуыддæгтæ фæрсылæй кæнын. Талынджы давæг 
фылдæр ахæссы, къæрныхы æмбал - мæйдар æхсæв Иу 
лæджы сардауынæй та дæс лæджы сардауын æнцондæр 
у, адæм кæрæдзимæ гæсгæ, кæрæдзийы зондæй мæсыг 
дæр сараздзысты, хох дæр фехалдзысты. Уый тынг хорз 
зонынц адæмимæ куысты технологиты «профессортæ», 
дзыллон психологийы дæснытæ æмæ алымыггаг полити- 
кон авантюристтæ æмæ аферисттæ. Мах хъуамæ зонæм 

<> 
уыдонаей нæхи хъахъхъæнын, арæхсæм сын ныхкъуырд 
дæттынмæ æмæ, æппынфæстаг, ныфсджынæй кæнæм нæ 
царды хъуыддаг - хорз у æви æвзæр, уæддæр Уæрæсе у нæхи 
райгуырæн бæстæ æмæ йæ саразын, фæрныг æй скæнын 
кæсы нæхимæ. Нæхицæн! 
2011 аз. 
КАМО ГРЯДЕШИ, ÆХСÆНЫ ЛÆГ? 
Сабырдзинад Кавказæн! 
Стыр нысан æмæ стыр бæллиц. Ацы чысыл æмæ 
хъæрзгæ зæххы гæппæл æнусты дæргъы кæмæ бæллы, 
уыцы хæзна. Сбадт ыл йæхи ном - тызмæг Кавказ. 
Тызмæг канд йæ хæхтæй нæу, тызмæг сты йæ адæм, 
тызмæг - сæ цардыуаг, тызмæг - фыдæлтæй баззайгæ 
æгъдæуттæ æмæ фæтк. Тызмæг - йæ хъысмæт. Фæлæ - 
диссаг. Тызмæгæй - гæвзыкк æмæ мæгуыр Кавказ, Æдзух 
фæкæсынхъуаг бæстæ. Æдзух курæггаг муртæй цæрæг 
адæм. Сæрыстырдзинады хос - йæ ном - Кавказ, худи- 
наджы ном - кавказаг лæг. Не ’ппæт дæр цъæхдæндаг 
кæмæй фестæм, уыцы æнахъинон дзырдбаст - «Лицо 
кавказской национальности». 
Кæйдæр загъдау, йæ хæдзары уидыг кæмæ нæ хауы, уый 
дæр æхсæны уынаффæгæнæгæй басгуыхы. Алцызонæгæй. 
Фæндагамонæгæй. Фидауынгæнæгæй. Цы ма вæййы 
нæртон Уацамонгæ йæ цуры. 
Алчи йæ зонд æмæ дипломатон авналæнтæ Кавказыл 
фæлвары. Алчи Кавказы сабыр кæны, уый бæрц хъару æмæ 
гæнæнтæ йæм ис, ууыл нæ хъуыд ы кæнгæйæ. Æрæджы Цæгат 
Кавказмæ миссионерон балцы ссыд Уæрæсейы Федерацийы 
Æхсæнадон палатæйы кусæг къорд. Йæ сæргъы уыд теле- 
журналист Максим Шевченко. Йемæ уыдысты Æхсæнадон 
палатæйы æмæ кусæг къорды уæнгтæ, Кавказы зæххыл 
сабырдзинад æмæ фидыд æрæвæрыны специалисттæ- 
эксперттæ Хусейн Солтагереев, Руслан Курбанов, Орхан 
Джемаль, Наима Нефляшева, Калой Ахильгов, Лизæ 
Умарова æмæ æндæртæ. Кавказиртасджытимæ æмæ кавка- 
заг адæмты фидауынгæнджытимæ Ирыстоны иу минæвар 

<> 
кæй нæ уыд, уым ахæм диссагæй ницы ис - Ирыстон на- 
цион экстремизмы бынат нæу, стæй, мæскуыйаг экспертты 
хъуыдымæ гæсгæ, нациты æхсæн ахастдзинæдты тыххæй 
ам кæй бафæрсой, ахæм лæг дзы нæ разынд. 
Мæскуыйаг фидауынгæнæг æмæ Кавказы пъланæвæрæг 
делегаци йемæ сласта, Æхсæнадон палатæйы æмæ йæ 
кусæг къорды специалисттæ æмæ эксперттæ кæй бацæттæ 
кодтой, ахæм Меморандум. Хуыйнгæ та кæны афтæ - 
«Меморандум о совместном противодействии насилию, 
экстремизму, межнациональной розни и поддержке мирот- 
ворческого процесса». Æнæмæнг, хъæугæ æмæ пайдайаг 
документ, ахсджиаг къахдзæф Кавказы регионы сабырд- 
зинад æмæ фидыд æрæвæрыны фæндагыл. Фæзылдысты 
Æхсæнадон палатæйы кусæг къорды уæнгтæ æнæхъæн 
Кавказыл, уыдысты æппæт кавказаг республикæты, ны- 
хас кодтой уæлдæр бацамынд Меморандумыл бынæттон 
цæрджытимæ, æхсæнадон организациты минæвæрттимæ, 
ахуыргæндтимæ. Æнæмæнг, ахсджиаг у æхсæнадон ныхас 
æмæ Кавказы граждайнаг æхсæнады институттæ рæзын 
кæныны фарста. Хъуыддаг зонгæйæ, уавæр æмбаргæйæ, 
акастысты ацы хъæппæрисмæ сыхаг республикæты æмæ сæ 
къухтæ бавæрдтой Меморандумы разыдзинады нысанæн. 
Сабырдзинад æмæ фидыд кæй нæ фæнды, уый амæлæд. 
Æмæ, æцæгæйдæр, амæлы адæмы сабыр цард змæнтæг. 
Æндæр хъысмæт, æндæр кæрон æм æнхъæлмæ дæр нæ 
кæсы. Фæлæ ахæмтæ уæддæр бирæ сты, стæй æрмæст 
Кавказы - нæ. Ахæмтæ бирæ ис алы ран дæр, алы адæмы 
æхсæн дæр. Меморандумы цы хъуыдытæ ис регионы са- 
быр цард æрæвæрыны фæдыл, уыдонимæ зын у не сразы 
уæвæн. Фæлæ... Иу документæй - иннæмæ, иу æмбырдæй 
- иннæмæ, иу ораторæй - иннæмæ тезгъо кæны иу хъуы- 
ды. Фæзынд та уæлдæрбацамынд Меморандумы дæр. 
Æрхæсдзыстæм æй, йæ автортæ йæ куыд ныффыстой, 
афтæмæй: 
«Решительно осуждаем непрекращающиеся попыт- 
ки после кажЬой трагеЬии и кровавого преступления 
против наших нароЬов опреЬелятъ виновных по наци- 
оналъному признаку - банЬиты и убийцы не имеютро- 
Ьины и ответственностъ за их безумные злоЬеяния не 
могут нести никакие нароЬы». 
«Бандиты и убийцы не имеют родины...» Нæ, мæ 

<> 
хуртæ, алкæмæн дæр ис райгуырæн бæстæ, райгуырæн 
хъæу, ныййарæг мад æмæ фыд. Уый, лæгхортæ кæй сара- 
зынц, уыцы фыдракæндæн нæй райгуырæн бæстæ æмæ 
адæмыхатт. Уыцы фыдракæндтæн сæ æбуалгъдзинад æмæ 
æгъатырдзинадæй абарæн дæр ницæимæ ис. Фыдгæнæгæн 
та ис райгуырæн бæстæ. Хъæбатырæн алцыдæр куыд ис, 
афтæ - хъæбатырæй сæрыстыр сты йæ адæм, йæ хъæубæстæ, 
йæ республикæ, йæ бæстæ, чидæртæ свæййынц планетарон 
æмвæзады лæгтæ дæр. Фæлæ, дам, Усама бен Ладенæн нæй 
райгуырæн бæстæ, чи йæ радта, ахæм адæмыхатт. Гитлерæн, 
Бокассайæн, Асахарайæн, Хаттабæн, Шамилæн, Беслæны 
сывæллæты чи фæцагъта, уыцы сæркъуыртæн, дам, нæй 
райгуырæн бæстæ æмæ адæмыхатт. Нæй сын, чи сæ ный- 
йардта, чи сæ схъомыл кодта, дæ сыхаджы амар, дзидзи- 
дай сывæллæттыл ма ауæрд, йæ рахиз æмæ галиу чи нæма 
æмбары, уыцы сабиты автоматтæй гагадзагъд фæкæн æмæ 
дзæнæт ссарай, зæгъгæ, сын сæ сæрты зонд чи нытътъыста, 
ахæм адæм. Нæй сын, кæм ахуыр кодтой, ахæм скъолатæ, нæй 
сын, кæм цардысты, ахæм хæдзæрттæ, нæй сын, чи сæ схъо- 
мыл кодта, ахуырад сын чи радта, куысты сæ чи сæвæрдта, 
ахæм бæстæ. Нæй сын, боныгон сыл адæмы цæстмæ хъоды 
чи кæны, æхсæвыгон та сын тар хъæдмæ хæринаг чи хæссы, 
ахæм æфсымæртæ æмæ хотæ, хæлæрттæ, æмдингæнæг адæм. 
Де ’мбал чи у, уый мын зæгъ, æмæ дын зæгъон, чи дæ, уый. 
Кæй фæнды æргомæй фыдгæнæджы сæрхъуызой уæвын. 
Афтæ дзурын пайдадæр у - фыдгæнæгæн нæй адæмыхатт, 
фыдгæнæгæн нæй райгуырæн бæстæ, фыдгæнæджы митыл 
бæрнондзинад ничи хæссы. Нæ, фыдгæнæджы фæстæ ныф- 
сы фидар хох куы нæ лæууа, уæд уæндон нæу, уæд тæрсгæ 
кæны. Нырыккон фыдгæнæгæн та ис ахæм ныфсы фидар 
хох - ис ын социалон бындур. 
«...ответственность за их безумные злодеяния не мо- 
гут нести никакие народы». Ирон адæммæ раджы заманы 
уыд тынг карз æгъдау - хъоды. Уыцы æгъдауæн йæ сæйраг 
нысан уыд хъодыгондæн йæ социалон бындур айсын. Нал- 
иу æй хуыдтой адæм сæ цинмæ æмæ зианмæ, йæ фос-иу 
ын нал уагътой æхсæны рæгъаумæ, салам ын ничиуал 
лæвæрдта, йæ къух ын ничиуал иста, йæхицæн æй хæстæг 
æмæ къабазæн ничи аккаг кодта. Арвæй зæххы ’хсæн-иу 
æвзæргæнæг ауындзæгæй баззад. Раст ахæм хъодыгондæн 
нал уыд нæдæр райгуырæн бæстæ, нæдæр адæмыхатт. 

<> 
Фæлæ адæм зыдтой, хъодыгонд лæг чи у, кæцы комæй, 
кæцы хъæуæй æмæ мыггагæй, уый. Уыцы комæн, уыцы 
хъæубæстæн, уыцы мыггагæн хъодыгонд кады хос нæ уыд. 
Æмæ нæ уагътой, дзыллæтæ хъоды кæуыл бакæной, се ’хсæн 
ахæм адæймаг фæзына, уый Æхсæнад бæрнон уыд йæ алы 
уæнгыл дæр. Йæ хорздзинадыл дæр æмæ йе ’взæрдзинадыл 
дæр. Дуры хуынкъæй ничи рабыры - мад дæу хуызæн ма- 
куыуал ныййара, зæгъгæ, ахæм карз ныхас дзæгъæлы нæ 
баззад. 
Хъыгагæн, абон кавказаг лæг ахуырст у, фыдгæнæг цы 
ахорæны тæф кæны, ахæмæй. Фæнды раст уæд, фæнды - 
зылын. Æмæ кæд кавказаг лæг потенциалон фыдгæнæг у, 
уæд ма йæм стыр сахары бадæг специалисттæ æмæ нациты 
æхсæн ахастдзинæдтæ нывылгæнæг дæснытæ æнгуылдзæй 
цæмæн амонынц, «лицо кавказской национальности», 
зæгъгæ?. Кæд фыдгæнæг у, уæд ын адæмыхатт æмæ 
райгуырæн бæстæ кæй нæй, уый нæ зонынц?! «Хватит нам 
Кавказ кормить», хъæр кæны къуыдипп мæскуыйаг эксперт 
æмæ æбæрнон политик. Мах та дзуаппæн зæгъæм афтæ: 
«Пусть каждый народ отвечает за своего подонка!», фæнды 
гуырдзиаг уæд, фæнды уырыссаг, фæнды мæхъæлон, фæнды 
ирон.... Хъуамæ нæхи нæхæдæг сыгъдæг кæнæм, дон йæхи 
куыд сыгъдæг кæны, афтæ. Афтæ мачи æнхъæлæд, æмæ 
Тарас Бульба йæ фырты нæ уарзта. «Я тебя породил, я 
тебя и убью», уый уыд тызмæг фыды тызмæг тæрхон йæ 
гадзрахатæйцæуæг фыртæн. 
Ирыстон бирæ фыдбылызтæ æмæ хъизæмæрттæ 
бавзæрста. Бирæ хъыцъыдæттæ йын бануазын кодтой йе 
знæгтæ. Ирыстон минрыстон у. Сабыр цард уарзæг ирон 
лæг тынг стыр аргъ бафыста æмæ фиды, йæ кæстæртæ 
æнæмаст æмæ æнæфыдбылызæй цæмæй рæзой æмæ адæмы 
рæгъмæ хæццæ кæной, уый тыххæй. Фæлæ уыцы уавæры 
æрмæст Ирыстон нæу. Уыцы уавæры цæры æнæхъæн 
Уæрæсе дæр. Абон æдас ничи у нæдæр Мæскуыйы, нæдæр 
Петербурджы, нæдæр Смоленскы, нæдæр Махачкалайы, 
нæдæр Владивостокы. Ис æддагон знаг, ис мидбæстон знаг. 
Фæлæ се ’ппæтæй тæссагдæр та у сусæг знаг. Аргъонахъ 
куыдз дыл нæ фæхæцдзæн, уый тæппуд куыдз лæбуры 
сусæгæй. Фыдгæнæджы, æвзæргæнæджы та лæгæй-лæгмæ 
зонын хъæуы, цы адæмы æхсæнæй рацыд, уыцы адæмæн 
æй амонын хъæуы. Уымæн æмæ райсом уыцы фыдгæнæг 

<> 
йæхи адæмы ныхмæ дæр рацæудзæн, йæхи хæдзарыл дæр 
арт бандзардзæн, йе ’фсымæры дæр амардзæн, уæлдайдæр 
та ныры хуызæн экстремистон зондылхæст «идеологты- 
хъомылгæнджыты» къухмæ куы бахауа, уæд. 
Зонд амонын æнцон у. Зындæр у хъуыддагæй баххуыс 
кæнын. Ноджы зындæр - æхсæны бацæуын. Стæй хъуамæ 
зонай, зонд кæмæн амоныс, æхсæны лæгæй кæдæм цæуыс, 
уый. Максим Шевченко дзырдта, æз Кавказ иттæг хорз зо- 
нын, зæгъгæ. Бæргæ, афтæ куы уаид. Фæлæ, ахильговтæ æмæ 
солтагереевтæ цы «аултæй» рацыдысты, ахæмтæ Цæгат 
Ирыстоны нæй. Уый уæддæр хъуамæ зыдтаид г-н Шевченко. 
Ирыстоны ис хъæутæ, æгæр барон æмæ фæлмæнзæрдæ, 
уазæгуарзаг æмæ саламджын адæм кæм цæры, ахæм хъæутæ. 
«Решительно осуждаем непрекращающиеся попытки 
после каждой трагедии и кровавого преступления про- 
тив наших народов определять виновных по националь- 
ному признаку...» - уыцы азым дæр махмæ нæ хауы. Ирон 
адæм сæ сыхæгты скъолатæ æмæ базартæм гæрзифтонгæй 
æмæ сусæгæй нæ лæбурынц, сæ сабиты сын нæ цæгъдынц, 
мæгуыр базардзауты нæ рæмудзынц. Уый махмæ ссæндынц 
гæрзифтонгæй. Бæлвырд у æрмæстæр иунæг хъуыддаг: 
мах зонæм, нæ хъыгдарæг æмæ нæ хæрзгæнæг чи у, уый. 
Зонæм сæ цæсгомæй-цæсгоммæ. Уымæ гæсгæ нын амонын 
нæ хъæуы, кæй цы номæй хонинаг стæм, уый. Мах фæнды 
алцыдæр закъоны бындурыл кæнын. Цæмæй паддзахад 
æппынфæстаг æххæст кæнын райдайа йæ адæмы сабыр 
цард бахъахъхъæнæныл йæ комкоммæ хæс. Фыдгæнæджы 
ном цасфæнды куы фембæхсай, уæддæр иу бон сбæлвырд 
уыдзæн, уымæн æмæ æвзæргæнæг, бирæгъау, йæ кæнон 
зæнгыл нæ уадзы. Фыдгæнæгæн адæмыхатт нæй, зæгъгæ, 
хъæрæй чи дзуры, уый искуы йæ ахæсты куы бахауа, уæд 
æнæмæнг базондзæн, уыцы фыдгæнæг кæцы адæмыхаттæй 
у, уый. Уымæ гæсгæ æнæмæнг зонын хъæуы, кæдæм цæуыс, 
уым цы зæгъинаг дæ, цы фæнд дæм ис, хъаугъагæнджыты 
бафидауын кæнын дæ бон бауыдзæн æви нæ, уыдæттæ. 
Хъуамæ дæхи бафæрсай: «Камо грядеши, æхсæны лæг?» 
Æмæ уыцы фарстæн дæхимидæг дзуапп куы ссарай, уæд 
уый фæстæ дæ бон хъуыды кæнын у, ацæуай æви нæ, ууыл. 
Уымæн æмæ Кавказ æрмæст Уæрæсейы регион нæу. Кавказ 
æнусон тæгтæй баст у Уæрæсеимæ, у йæ æнæхæлгæ хай, 
æнæ кæрæдзийæ цæрæн нæй мæскуыйагæн, сыбираг æмæ 

<> 
кавказагæн, иу у нæ хъысмæт, иу у нæ фидæн, кæрæдзийыл 
та æнустæм стæм фарсты. Æмæ Кавказмæ кæсын дæр ахæм 
цæстæй хъæуы - бæрнон, паддзахадон цæстæй. Хъуамæ 
ма уа хъодыгонды бынаты æмæ фæндаггæрон дзæгъæл 
бæласау алкæмæн - фæрæтæвзарæн. 
ЗНАГ КÆДДÆРИДДÆР ЗНАГ У 
Дæлдæр цы документ бакæсдзыстут, уый абон нæ 
фæзынд, стæй йæ мачи зона, уый æнхъæл дæр нæ дæн. 
Æртиссæдз азы размæ, 1948 азы 18 августы, Америчы 
Иугонд Штатты Национ æдасдзинады советы Центрон 
сгарæг управленийы сæргълæууæг А. Даллес цы ныхас ра- 
кодта, уымæй цыбыр скъуыддзаг у. Мыхуыр æй кæнæм уы- 
рыссагау, уымæн æмæ канд ирон адæммæ нæ хауы. 
«...Мы бросим все, нто имеем, - все золото, всю ма- 
териальную мощъ на оболванивание и оЬуранивание 
людей... Человенеский мозг, сознание людей способны к 
изменению. Посеяв там хаос, мы незаметно подменим 
их иенности на фалъшивые и заставим их в эти ценно- 
сти поверитъ. Как? Мы найдем своих единомышленни- 
ков, своих союзников в самой России. Эпизод за эпизодом 
будет разыгрыватъся грандиозная по своему масшта- 
бу трагедия гибели самого непокорного народа, оконна- 
телъного, необратимого угасания его самосознания. 
Из литературы и искусства, например, мы посте- 
пенно вытравим их социалъную сущностъ, отуним ху- 
дожников, отобъем у них охоту заниматъся изображе- 
нием, исследованием тех процессов, которые происхо- 
дят в глубинах народных масс. Аитература, театры, 
кино - все будет изображать и прославлятъ самые 
низменные неловенеские нувства... Мы будем всянески 
поддерживатъ и подыматъ так называемых художни- 
ков, которые станут насаждатъ и вдалбливатъ в нело- 
венеское сознание кулът секса, насилия, садизма, преда- 
тельства - словом, всякой безнравственности... 
В управлении государством мы создадим хаос и не- 
разбериху. Мы будем незаметно, но активно и посте- 
пенно способствоватъ самодурству ниновников, взя- 
тонников, беспринципности. 

<> 
Бюрократизм и волокита будут возводитъся в 
добродетель. Честность и порядочностъ будут осме- 
иватъся и никому не станут нужны, превратятся в 
пережиток прошлого. Хамство и наглость, ложь и об- 
ман, пъянство и наркомания, животный страх друг 
перед другом и беззастеннивость, предательство... 
национализм и вражду народов, прежде всего вражду и 
ненавистъ крусскому народу - все это мы будемловко и 
незаметно кулътивироватъ, все это расцветет махро- 
вымцветком... 
Илишъ немногие, очень немногие будут догадыватъ- 
ся и даже понимать, что происходит. Но таких людей 
мы поставим в беспомощное положение, превратим в 
посмешище, найдем способ их оболгать и обьявитъ от- 
бросами общества. Будем вырывать духовные корни, 
опошлять и уничтожать основы духовной нравствен- 
ности. Мы будем расшатывать таким образом поко- 
ление за поколением. Будем братъся за людей с детских, 
юношеских лет, главную ставку делатъ на молодежъ, 
станем разлагатъ, развращать, растлевать ее. Мы 
сделаем из них циников, пошляков, космополитов» 
Уæрæсейаг адæмæн хæцæнгарзæй басæттæн кæй 
нæй, уый знаг йæхиуыл бирæ хæттыты бавзæрста. Тæккæ 
стырдæр цæф та йыл Фыдыбæстæйы Стыр хæсты ауад. 
Æмæ аивта йæ тактикæ. Лæгæй-лæгмæ хъазуаты цæуыны 
бæсты равзæрста сусæгæй, хъуызгæйæ лæбурыны фæндаг. 
Фыдвæнды фæндаг. Нысан стыр у, цыфæнды хæрдзтæ дæр 
бамбæрздзæн. Ауæрдын бирæ пайда нæ ратдзæн, уый хыгъд, 
нæ сæфт бæстæйæ знаджы къухтæм цы хъæздыгдзинæдтæ 
бахаудзысты, уыдон банымайынæн афæдз дæр не сфаг 
уыдзæн. Æрхæсдзыстæм æрмæстдæр дыууæ нымæцы. 
Уæрæсейаг адæм дунейы дзыллæты æхсæн 2 проценты 
йеддæмæ не сты. Нæ бæстæйы цы æрдзон хъæздыгдзинæдтæ 
ис, уыдон та сты дунеон æвæрæнты 50 (!) проценты. Зæххы 
къорийыл цæрæг адæмæй 2 проценты куы фесæфа, уæд уый 
денджызы æртахы хуызæн у. Фæлæ хæзнаты 50 проценты 
денджызы æртах нæу. Уымæ гæсгæ сæ быцъынæг тонынц 
знæгтæ Уæрæсемæ, уымæ гæсгæ нæ ауæрдынц Уæрæсейы 
бабын кæныныл. Мадлен Олбрайт йæ рæстæджы æргомæй 
афтæ загъта: «Уæрæсейы къухы ис, цас ын не ’мбæлы, 
уыйбæрц æрдзон хæзнатæ». Цæуы хæст. Хæст национ ин- 

<> 
терестыл, хæст æрдзон хъæздыгдзинæдтыл, хæст мулкыл, 
хæст æздæноныл. Нæ бæстæйы идеологи нал ис - уый дæр 
знаджы куыст у, æмæ дуæрттæ фегом сты, А.Даллес кæй 
кой кæны, уыцы знаггадгæнæг пропагандæйæн. Центрон 
сгарæг управленийы арф уæтты æвзар цы æбуалгъы 
фæндтæ суагътой, уыдон абон Уæрæсейы æххæстгонд 
æрцыдысты - ныхас цæуы Уæрæсейы хъысмæтыл, уа 
æви нæ, ууыл. Гадзрахатæйцæуджытæ алкæддæр æмæ 
алкæмдæр уыдысты, фыдгул æппæты фыццаг уыдоныл 
фæдары йæ зæрдæ, æмæ уыдон фагæй фылдæр разын- 
дысты нæ бæстæйы. Фыдыбæстæ - уымæй зынаргъдæр 
адæймагæн цы хъуамæ уа, æмæ, уымæ йæ чъизи къух чи си- 
ста, уый цы хъуамæ рахуындæуа? Уыдон сусæг знæгтæ сты, 
сусæг знаг та сусæгæй лæбурæг куыдзæй уæлдай нæу - хи 
дзы хъахъхъæнын хъæуы. 
О, мах стæм æнæбасæттон адæм, зындзинæдтæн 
фæразон, фæлæ куыд бакуымдтам сайын залымæн, куыд 
ныл рацыд хинæй нæ фыдгул, æви не знаг нæ ныфсæй 
тыхджындæр у? Знаг нын кæрды нæ уидаг - нæ фæсивæдмæ 
иу фæкæсæг нæй. «Ирыстоны фæсивæдæн наркотиктæ 
ма уæй кæнут, дæттут сын сæ лæвар», - дзуры иннæ знаг. 
«Ацы кинонывтæн, ацы тамакотæн Америчы Иугонд 
Штатты уæй кæныны бар нæй, уæй сæ кæнут Уæрæсейы», 
- дзуры дыккаг знаг. «Халут уæрæсейæгты удварн, уды 
хæзнатæ куы фесæфой, уæд адæм суыдзысты зомбитæ æмæ 
фæлдурæджджынтæ, ахæмтæ та сæ мад æмæ фыдыл дæр 
нæ бацауæрддзысты», - уыдон сты сæ хæстæгдæр нысантæ. 
Дин. Уый стыр тых у. Фæлхъæзæнау ныгуылæнæй цæуы 
. дины экстремизмы уылæн. Махмæ цас ис дины сектæтæ, 
уыйбæрц дунейы иу бæстæйы дæр нæй. Нысан бæлвырд 
у - Уæрæсейы адæмты ныддихтæ кæнын, сæ иумæйаг уд- 
варны хæзнатæ сын ныффалгæрон кæнын. Иеговæйы 
æвдисæнтæн Америчы Иугонд Штатты архайыны бар нæй - 
ам æрмæстдæр у коммерцион организаци. Афтæмæй та сæ 
центр ам ис - Бруклины. Цыдæриддæр кусынц, уый арæзт у 
Уæрæсемæ. Лæвар чингуытæ, милуангай доллæртæ - хардз 
йæхи бахгæндзæн, ныхас цæуы стыр нысаныл - Уæрæсе 
хъуамæ дæрæнгонд æрцæуа мидæгæрдыгæй. 
Нал нæ хъæуы бæрзонд литературæ. Аслам фыстгæндтæ 
нын баивтой Пушкины, Достоевскийы, Горькийы, 
Распутины, Бондаревы, Гамзатовы, Астафьевы уды 

<> 
хъуырдухæнтæ... Уынгты чъизи æвзаг багуылф кодта нæ 
театртæм, нæ кинонывтæм. Нал нæм ис фæзминаг идеалтæ 
- мулк æмæ æхцатæ систы нæ хуыцæуттæ. Адæймаджы 
тæккæ ныллæгдæр æмæ чъизидæр монцтæ æвдыст цæуынц 
бæллиццагæй, æмæ сæ хонынц нæ удварны ног хæзнатæ. 
Знаг йæ куыст кæны дарддæр - хъуамæ кæрæдзийыл сар- 
дауа Уæрæсейы цæрæг бирæ адæмыхæттыты. Хъуамæ 
æфсымæр æфсымæрмæ йæ къух сиса, хъуамæ фырт ма- 
уал зона йæ мады, хо - йе ’фсымæры. Хъуамæ мауал 
зонæм нæ Фыдыбæстæ, куыд æй хæрынц æмæ йæ да- 
вынц, уымæ хъуамæ кæсæм куыдфæндыйæ. Уыдон зна- 
джы фыдвæндтæ сты. Фæлæ уыцы фыдвæндтæ абон кæнæ 
знон нæ фæзындысты. Уыцы куыст фыдгул рагæй кæны. 
Æмæ нын райхъал уæвыны афон у. Кæд нæ фæнды нæ 
райгуырæн Фыдыбæстæ æмæ нæ фидæн бахъахъхъæнын, 
уæд мæрдвынæй мауал кæнæм. 
2008 аз. 
ЦАВÆРХЪУАМÆУА 
НÆХИ НАЦИОН ПРОЕКТ? 
Нæ паддзахады разамынд цы стыр цыппар хъуыд- 
даджы расидт, уы дон æххæстгонд куы æрцæуой, уæд уый 
стыр къахдзæф уыдзæн Уæрæсейы адæмты цард цæхгæр 
фæхуыздæр кæныны фæндагыл. Абон нæ бæстæйы 
хъысмæт аразгæ у нæ адæмы бæрц æмæ æнæниз дзинадæй. 
Уый дзырддаг нæу. Хъæууон хæдзарады рæзт, ас- 
лам æмæ æппæтфадатджын цæрæнуат, ахуырад æмæ 
æнæниздзинад ног æмвæзадмæ сисын дæр уыцы стыр 
нысанмæ арæзт сты. Фыццаградон национ проекттæ 
сæххæст кæнынæн ахæм егъау ахадындзинад ис, æмæ 
йæ абарæн ис наци къуырцдзæвæнæй ракæныны, куыд 
æмæхсæнад, афтæ уæрæсейаг адæмы фервæзын кæныны 
фарстаимæ. Нæ фидæн, нæ дарддæры цардыл сагъæс - 
уымæй стырдæр хъуыддаг ныртæккæ нæй. Нæ рæзгæ 
фæлтæр, йæ удыхъæды сыгъдæгдзинад, йе ’нæниздзинад. 
Уыцы хъысмæтаразæг фарстатыл хъуамæ куса махæй 

<> 
алчидæр. Æппæт хъарутæ æмæ æппæт гæнæнтæй. Уыцы 
куысты ауæрдын ницæуыл хъæуы. 
Хъæппæрис ахадгæ уæд вæййы, æмæ æппæт адæмы 
зонд æмæ хъуыдыйы йæ бынат куы ссары æмæ дзыллæйы 
иумæйаг фæндæй царды уагъд куы ’рцæуы. Æнæмæнг, абон 
Цæгат Ирыстоны куыст рапарахат нæ иумæйагпаддзахадон 
нысантæ сæххæст кæныныл. Цæмæй февналай, уый куы 
нæ уа, уæд зын у - бæстæйы разамынд æмбары регионты 
тыхстытæ æмæ, йæ бон куыд у, афтæ архайы национ проекттæ 
æххæст кæнынæн æххуыс дæттыныл. Кæм - хуыздæр, 
кæм - цауддæр, фæлæ куыст цæуы, ис ивддзинæдтæ, ис 
къахдзæфтæ. Зæрдæ фæфидар кæнынæн та бирæ нæ хъæуы. 
Адæймаг йæ фидæнæй куы фæныфсджын уа, уæд йæ хъару 
дывæр кæны. Фæлæ ис, алчидæр нæ хицæнæй лæмбынæг 
цæуыл ахъуыды кæна, ахæм æндæр фарстатæ дæр. 
Федералон æмвæзадыл ахсджиаг фарстатæ лыг- 
гонд кæй цæуынц, уый хорз у Цыппар национ проек- 
ты, æнæмæнг, алкæмæн дæр ахсджиаг сты - фæнды 
уыцы фарстатæ Дард Скæсæны лыггонд цæуой, фæнды 
Уралы кæнæ Квавказы. Фæлæ алы республикæйæн, алы 
адæмыхаттæн, алы регионæн дæр йæхи хицæндзинæдтæ 
ис. Алкæмæ дæр нæ ис, тынгдæр æй чи тыхсын кæны, 
стырдæр æргом аздахын кæмæ хъæуы, ахæм хъуыддæгтæ. 
Ома, иумæйагпаддзахадон национ проекттæй уæлдай 
мах хъуамæ нæ республикæйы саразæм æмæ кусæм нæхи 
сæрмагонд национ проекттыл дæр. Абон нын ахсджиагдæр 
цы у, уый та сусæггаг нæу - нæ адæмы нымæц æмæ нæ на- 
цион культурæ бахъахъхъæнын. Цæгат Ирыстон раджы 
æрлæууыд тæссаг демографион фæндагыл. Уыцы про- 
цесс нын фаг нæу, фæлæ абон сафæм, ирон адæм ирон 
цæмæй сты, уыцы хъуыддæгтæ дæр - нæ къух исæм не 
’взагыл, не ’гъдæуттыл, нæ удыхъæды хуыздæр миниуд- 
жытыл. Хъыгагæн, уыцы тæссаг рæстæг хъусæй лæууы 
нæ интеллигенци - уый нæ, фæлæ ма иуæй-иутæ сраст 
кæныныл архайынц уыцы цардхалæг фæзындтытæ, Ома, 
дам, ныртæккæ æндæр рæстæг у, ныртæккæ нысантæ 
æмæ тырнындзинадтæ æндæртæ сты. О, рæстæг æндæр 
у, фæлæ рæстæг йæхи иваг у, æнусон хæзнатæн та ивæн 
нæй. Ницавæр рæстæгмæйы фæзындтытæ нын ба- 
ивдзысты не ’взаг, ницавæр æцæгæлон мæнг культурæ 
нын фæсыгъдæгдæр кæндзæн нæ фæсивæды удыхъæд. 

<> 
Уый хъуамæ æмбарæм æмæ уымæ гæсгæ хъуамæ аразæм 
нæ сомбоны цард. 
Бинонты хистæр уынаффæйæ барджын у. Уæрæсейы 
Президенты хъæппæрис æмæ æххуысæй абон кусæм, 
æнæхъæн бæстæйæн дæр ахсджиаг чи у, ахæм хъуыддæгтыл. 
Цыдæртæ нæ фаг кæны, цæмæйдæрты тыхст æййафæм. 
Алцæмæй æххæст цард та никуы вæййы. Нæ фос æмæ 
нæ быдырты бæркадæй дзаг уыдзæн нæ къæбиц, нæ 
хидвæллойæ сараздзыстæм нæ хæдзар, ахуыргæнæг æмæ 
дохтыры хорзæхæй уыдзыстæм хайджын, фæлæ не ’взаг 
æмæ нæ уды фарн бахъхъахъæнын, уыцы æвзаг æмæ 
уыцы уды фарн сомбон чи хæсдзæн, уыцы адæмы нымæц 
фылдæр кæнын та æрмæстдæр нæхимæ кæсы. Æххуыс нæм 
никæцæй фæзындзæн. Стæй йæм æнхъæлмæ кæсын дæр 
нæ хъæуы. Уыцы фарстатæ хъуамæ суой нæхи фыццаградон 
национ проекттæ. Хорз бинонтæ рæстæгмæ гæсгæ кæнынц 
сæ куыстæгтæ, æмæ нын абон ахсджиагдæр цы у, æппæты 
фыццаг уымæ бавналын хъæуы. 
2008 аз. 
КÆМÆ СИДДЗÆН РАЙСОМ 
СКЪОЛАЙЫ ДЗÆНГÆРÆГ? 
Скъоламæ фæндаг сабийы къахвæдтæй рухс у. Сывæллон 
та царды рухс ахуырæй исы. Уды фарн стыр хæзна у, фæлæ 
ахуыры фæстæзад адæмтæн сæ фидæн талынг æмæ уырыд 
вæййы. Уый амонын никæмæн хъæуы. Нырыккон дуджы та 
мах моладзантæ æмæ фанатиктæ нæ хъæуы, мах хъæуынц 
ахуыргонд фæлтæртæ, царды цыдæн раст аргъгæнджытæ 
æмæ хъуыдыгæнджытæ, сомбонæн бындурæвæрджытæ 
æмæ наукон эрæйы фæндаггæрдджытæ. Хуыцауæй разы, 
Ирыстон цух никуы уыд прогрессы раздзæуæг адæмæй, 
абон дæр сты æмæ дарддæр дæр уыдзысты, адæм кæй 
фæстæ цæуой, ахæм лæгтæ. Фэелæ ма акæсæм нæ горæттæ 
æмæ нæ хъæутæм, цæмæн сты афæстаг рæстæг нæ 
кæддæры фæсивæдæфсæст скъолаты бирæ бынæттæ аф- 
тид? Кæмдæрты куыд у, афтæ дыгай-æртыгай кълæсты фаг 

<> 
цæуылнæ æрæмбырд вæййынц сабитæ фыццаг къласмæ нæ 
бæзджын хъæуты? Фæнды мæ абон уыцы фарста адæмы 
рæгъмæ рахæссын, цæмæй йыл иумæ ахъуыды кæнæм, 
цæмæй иумæйаг хъарутæй æмæ иумæйаг зондæй ссарæм 
къуырцдзæвæнæй рацæуæн фæндаг. Кæд бамбариккам 
уыцы уавæры сæйраг аххосæгтæ. 
Нымæцты ныхмæ зын дзурæн у. Ацы бæрæггæнæнтæ 
фембырд кодтам Ирыстоны хъæуты æмæ скъолаты. Æз 
райстон æрмæстдæр иунæг нымæц - ацы аз не скъола- 
ты фыццæгæм кълæсты цалгай ахуырдзаутæ ис, уый. 
Хъобаны фарастазон скъолайы фыццæгæм къласы 
ахуыр кæны 2 сабийы, Мæхческы астæуккаг скъолайы - 
2, Стыр-Дыгуры - 2, Дзинагъайы - 2, Хохы Дæргъæвсы 
- 3, Быдыры Дæргъæвсы - 3, Уæллаг Санибайы - 6, 
Ставд Дурты - 8, Ираны - 8, Толдзгуны - 4, Сечеры - 
6, Хæзныдоны - 8, Рассветы - 7, Фыййаджыбылы - 8, 
Мызуры скъолайы - 15, (ардæм цæуынц Уæлладжыры 
комы хæстæг хъæутæ Буроны, Уæллаг Зджыды, Галоны 
сабитæ дæр), Уæллаг Фыййагдоны - 21 сабийы (ардæм 
цæуынц Хохы Дзуарыхъæуы, Лæцы, Хидыхъусы, 
Хæрисджыны сывæллæттæ дæр), Суададжы - 12, 
Хæтæлдоны - 15, Дзуарыхъæуы - 15, Комсомольскы 
- 15 Кировыхъæуы - 14, Нартыхъæуы - 14 фыццаг- 
къласоны. Ацы номхыгъд ис адарддæр кæнæн. Фæлæ 
ма æнæрхæсгæ нæй æндæр нымæцтæ дæр. Фæстаг 
бæрæггæнæнтæм гæсгæ Сунжæйы ныртæккæ цæры 
11500 адæймагæй фылдæр, цы дыууæ скъолайы дзы 
ис, уым та фыццæгæм къласы ахуыр кæны æдæппæт 
78 сабийы. Уый хыгъд Майскийы хъæуы (ам цæрынц 
мæхъæлæттæ) ис 5300 цæрæджы, уыдонæй фыццаг 
къласмæ цæуы 80 сывæллоны. Черменыхъæуы цæрæг 
мæхъæлæттæ скъоламæ æрвитынц 59 фыццагкъласоны, 
ирæттæ - 22. Ногиры ис 2300 хæдзары, уыдонæй хъæуы 
дыууæ скъолайы æдæппæт ахуыр кæнынц 62 фыцца- 
къласоны. 
Дзуры Горæтгæрон районы ахуырады управленийы 
сæргълæууæг Цуциты Ирмæ: 
- Хъыгагæн, ацы уавæр нæ районы азæй-азмæ кæны 
æвзæрдæр. Æрмæст фæстаг дыууæ азы дæргъы нæ рай- 
оны скъоладзауты нымæц фæцис 1000 адæймаджы 
къаддæр. Иннæ ахуыры аз дæр нæ районы скъолатæм 
фыццæгæм къласмæ æрбацæудзысты, ныртæккæ нæм 

<> 
цас ахуыр кæны, уымæй къаддæр. Аххосаг - бинон- 
ты æвзæр материалон уавæр, æрыгон мадæлтæ æмæ 
фыдæлтæ материалон аххосæгтæм гæсгæ цот кæнынмæ 
сæ ныфс кæй нæ хæссынц, уый. Абон бинонты хъуыд- 
даг бакæнын кæй хъæуы, уыдоны, стæй æрыгон ный- 
йарджыты царды, куысты, æнæниздзинады уавæртæм 
паддзахады ’рдыгæй лæмбынæг каст куы не ’рцæуа, уæд 
хуыздæрырдæм ивддзинæдтæм æнхъæлмæ кæсæн нæй. 
Алагиры районы ахуырады управленийы 
сæргълæууæг Гозымты Раман куыд зæгъы, афтæмæй 
сæйраг у бирæсывæллонджын бинонты культурæ 
бæрзонд къæпхæнмæ сисын. 
Цы нысан кæны уый? Бирæсывæллонджын 
ныййарджытæн æхсæнады хъуамæ уа стыр кад æмæ 
аргъ, æппæты фыццаг хъуамæ уыдонæн лæвæрд цæуа 
æххуыс. Æрыгон ныййарджытæн сывæллон райгуырд - 
радт ын æхца, дыккаг сывæллон райгуырд - радт ын фа- 
тер, æртыккаг сывæллонæн - ноджы стырдæр хæрзиуæг. 
Афтæ мачи зæгъæд, æмæ уыцы нысантæн нæ паддзаха- 
ды æхца нæй. Ис æхца, стæй бирæ æхца, фæлæ сæ хардз 
кæнын хъæуы, сæйрагдæр цы хъуыддаг у, ууыл. 
Уæлдай зындæр уавæрты сты, хæхбæсты цы адæм 
цæрынц, уыдон. Нæй сæм фаг хъусдарæг. Æрыгон лæппу, 
кæдæм цæуы æмæ цæуыл фæхæст уыдзæн, уый дæр нæ 
фæзоны, афтæмæй ныууадзы хæхбæсты йæ цæрæн бы- 
нат æмæ йæхи айсы стыр горæтты ’рдæм. Ныртæккæйы 
рæстæг та, тæригъæд цы у, уый нæ зоны, æмæ æгуыст 
æмæ æнæбакæнæгæй фæсивæд схæтæнхуаг вæййынц. 
Хæхбæсты йæ фыдæлтæ кæм цардысты æмæ сæхицæн 
цардыхостæ кæм мадзал кодтой, уый та йын йæ зæрдæ 
нæ хъарм кæны, уымæн æмæ дзы фыдкуыст æмæ 
фыдцæрдтытæй йæ зæрдæ схъыг, йæ къух ын чи фæрог 
кæна, уый нæй. Ацы фарстатæм лæмбынæг æркæсын 
хъæуы, кæннод ныхас кæнæм, хъуыддагæй та ницы 
рæзы. Æмæ дарддæр дæр нæ фидæнмæ ахæм цæстæй куы 
кæсæм, уæд райсом не скъолаты дзæнгæрæгмæ къласмæ 
чи бакъахдзæф кæндзæн, ахæм кæстæртæ боныгон цы- 
рагъы рухсмæ агурдзыстæм. Афтид бæстæ та афтид 
бирæ рæстæг нæ вæййы. Уайтагъд ын хицау разыньь 
Фæлæ уыцы хицæуттæ, хъыгагæн, мах нæ уыдзыстæм. 
2007 аз. 

<> 
НÆМÆСЫГ 
НÆХÆДÆГ МА ХАЛÆМ 
Ацы хабармæ гæсгæ мæ зæрдыл æрлæууыд рагон 
таурæгъ. Тыгъд быдыры сныхмæ сты дыууæ сæрджын 
саджы, рыг сæ сæрыл сбадт, иу иннæйыл нæ ауæрста, 
кæрæдзи марынмæ æрцыдысты. Зæронд сынт бадт 
хус бæласы цонгыл æмæ тугмондаг сырх цæстытæй 
каст быцæугæнæг сагтæм. «Адонæй иу æнæмæнг 
мæлдзæни, фæлæ бынтон хорз та уаид, дыууæйæ дæр 
куы афæлдæхиккой, уæд, афæдзваг мын æнæмæнг 
уыдзысты», хъуыдытæ кодта сынт æмæ рæстæг 
æлгъыста - æгæр сындæг цыд хæст, йе ’ххормаг гуыбын 
та йæ срæхой-срæхой кодта. 
Бæндæн, дам, иу дагъæй не ’ххæссыд æмæ йæ ды- 
дагъ кодтой. Абон нæ галдзармыйас Иры дзыхъхъы 
армытъæпæны дзаг йеддæмæ не стæм, уæддæр кæрдзимæ 
зул цæстæй кæсæм, кæрæдзийы не ’мбарæм. Æнæууылд ны- 
хас зæгъын та нын стыр зианы бон дæр тобæйагыл нымад 
нæу - куыд æвзæрдæр, афтæ хуыздæр, зæгъгæ, чи хъуы- 
ды кæны, уыдон нымд ницæмæй бакæндзысты, æндæр 
Ирыстоны хъæбул Темыраты Давиды ныгæнæн уæззау бон 
ахæм æнæсæрфат ныхас нæ райхъуыстаид, иу туг, иу стæг 
адæмы кæрæдзийы ныхмæ чи ардауы.. Фыдохы дон сын 
бадарут æмæ кæрæдзи мауал æмбарой - уый незамантæй 
нырмæ лæбурæг хæстæндзарджыты æмæ тыхисджыты хин- 
дзинад куы у. Мах та нæхæдæг барвæндонæй фыдохы æмæ 
фыдрохы дон цæмæн нуазæм? Бамбарæм: не знаг нæ дихтæ 
нæ кæны, мах ын æмхуызонæй стæм знаг, фæнды дыгурон 
уай, фæнды - ирон. 1992 азы фæзæджы нæм мæхъæл куы 
’рбалæбурдтой, уæд нæ иронæй-дыгуронæй не ’взæрстой - 
æмхуызонæй нын æфтыдтой цъæх арт нæ рухс къонатыл, 
фыдгулы нæмыг хатыр нæ кодта, хъахъхъæнæн рындзыл 
чи бадт, уыдонæй иуæн дæр. Карцайы клубы мæхъæлæтты 
автоматты дзыхмæ ирон амынæт дыгуроны æмбæрзта йæ 
риуæй, иннæ ран - дыгурон ироны. Горæты сæрмæ Намысы 
уæлмæрды дæр фæрсæй-фæрстæм ныгæд куы сты нæ зын- 
гхуыст хъæбатыртæ, нæ иумæйаг Ирыстоны сæраппонд 
сæ рæзгæ цард нывондæн чи ’рхаста, уыцы лæппутæ. Уæд 
цæмæн кæнæм нæхи не знаджы фæндиаг? Уый нын нæ 

<> 
сæфтмæ куы бæллы, уый нын не ’намонддзинадмæ куы 
кувы, кæрæдзи кæрдтыл æфтыд фæут, зæгъгæ, нæ æхсæвæй- 
бонæй куы ’лгъиты, уæд ын барвæндæй йæ къухмæ цæмæн 
дæттæм нæ марæн хæцæнгарз? Куыннæ мæлой цинæй, 
куыннæ уайой кæрæдзимæ хæрзæггурæггаг, уæлæ ирон 
адæм кæрæдзийы ныхмæ фесты æмæ ныр нæ фæндиаг 
кæндзысты, зæгъгæ. 
Зæрдæ зæгъын дæр нæ комы, незамантæй абоны онг 
нæ адæм цас фыдæвзарæнтæ æмæ зындзинæдтæ фед- 
той, уый. Цал хатты уыдыстæм сæрсæфæны былыл не 
стырзæрдæдзинады æмæ хæлæджы азарæй? Цал æмæ цал 
хатты ныл æвзæрста залым йæ адзалхæссæг кард æмæ йын 
цал хатты уыдис нæхицæй хъузон? Мæсыг хи дурæй хæлы, 
хуымæтæджы нæ дзырдта йæ кæстæрæн фыдæл, фæлæ 
нын цал хатты фæцис зондыхос уыцы куырыхон ныхас? 
Фæзæгъынц, стыр маст кæнæ стыр фæдис æрбаиу кæны 
адæмы. Цавæр фæлварæн ма нын ис бавзаринаг, цавæр 
масты сæрты ма нæ хъæуы ахизын, цавæр фæдисхъуаг 
ма стæм, цæмæй æппынфæстаг бамбарæм кæрæдзи æмæ 
кæрæдзи фарсмæ æрбалæууæм. Æфсымæр æфсымæрмæ 
зулцæстæй цы бон ракæса, уыцы бонæй фæстæмæ сæ цард 
фыдохы донвæдыл цæуы. Æтт, ме ’фсымæр, уымæй дын 
куы тарстæн, зæгъгæ, дæм æрмæстдæр дæ фыдыфырт- 
дæ мадызæнæг фæзындзæн дæ зын сахат. Æрмæстдæр де 
’фсымæры риуыл бакъул кæндзынæ дæ сæр дæ уды катайы, 
æмæ дæм æрмæстдæр де ’фсымæр бадардзæн йе ’ххуысы 
къух бахъуыды заман. 
Мах хъуамæ зондджындæр уæм, мах хъуамæ уæлдæр 
уæм уыцы хиуарзон тырнындзинæдтæй. Æрмæстдæр 
йæхиуыл æмæ йæ уды пайдайыл чи хъуыды кæны, уый 
мах нæ хъæуы, фæнды ирон уæд, фæнды - дыгурон, уый 
амондджын никуы уыдзæн, дунейы хæзнаты хицау куы 
уа, уæддæр. Бирæ фæцæрын диссаг нæу, бирæ чи фæцард, 
уый зондæй ма бафæрс, бирæ чи федта, уый дын ратдзæн 
куырыхон зонд, амоны ирон æмбисонд. Бирæфенæг æмæ 
бирæзонæг лæгтæ та нæ Ирыстоны чысыл нæй, æмæ уыдо- 
ны зондæй хъуамæ аразæм нæ дарддæры цард. Куыд никуы 
уыд, абон мах афтæ æхсызгон хъæуы иудзинад, хицæнтæй, 
иугæйттæй нæ сараздзыстæм нæ иумæйаг хæдзар. Уый - 
иу хъуыддаг. Иннæ - хъуамæ нæ царды æфсон æмæ бын- 
дур ма уа ахæм ныхæстæн, кæрæдзийы азымы дарыны, 

<> 
кæрæдзийыл фаутæ æвæрыны хабæрттæн. Къулбадæг 
хæдзары вæййы хъулон митæ, кæрæдзийæн уайдзæфтæ, 
тæргæйттæ æмæ былысчъилтæ. Уыцы хъуыддæгтæ нæ ху- 
динаг кæнынц, æмæ сыл нæ къух сисæм. Нæ иудзинадæн, 
не ’нгомдзинадæн цæлхдур цыдæриддæр у, нæ размæцыд 
нын хъыгдаргæ цыдæриддæр кæны, цæсты нæ цыдæриддæр 
æфтауы, уыдоныл æмхуызонæй хъоды бакæнæм. 
Алы дуджы дæр вæййы, дзыллæйы чи ’рбаиу кæны, иу 
ахæм сæйраг хъуыды, иу сæйраг нысан. Абон махæн уыцы 
сæйраг хъуыды æмæ нысан у нæ адæмы сомбон. Дзыллæйы 
сæрхъуызойтæн уый хъуыдыйаг у. Чернышевскийы загъдау, 
бæрзонд нысанæй гæрзифтонг чи нæ уа, уыцы адæймаджы 
куыст æмæ архайд мисхал пайда дæр не сты. Абон нæ 
хъысмæт аразгæ кæмæй у, уыдон хъуамæ кусой нæ чысыл, 
фæлæ зæрдæйæн стыр Райгуырæн бæстæйы - Ирыстоны 
фидæныл. Мах аразæм нæ иумæйаг хæдзар. Уыцы хæдзары 
саби Пушкин æмæ Байроны чингуыты æмрæнхъ хъуамæ 
кæса Къостайы æмæ Геуæргийы чингуытæ. Уыцы хæдзар 
хъуамæ фидар уа бинонты ныфс æмæ æнгомдзинадæй, фæтк 
æмæ æгъдауæй. Уæд нын тæссаг ницæмæй уыдзæн. Уæд сау 
сынт нæ кæсдзæн хус бæласы цонгæй сагты хæстмæ æмæ 
æнхъæлмæ нæ кæсдзæн æввонг холымæ. 
2007 аз. 
ЦЫ ХЪУАМÆ ЗÆГЪÆМ 
ИРОН АДÆМЫ СТЫР ÆМБЫРДЫ? 
Ирон адæмы æхсæзæм 
съездмæ цæугæйæ 
«Арсезт серцсеусед Ирыстон баиу ксеныны семсе иумсейаг 
хседбар паддзахад саразыны программсе..., уымсей хи фсендаг 
равзарыны тыххсей ирон адсемы бар царды рауадзгсейсе». 
«Стыр хъарутсе семсе тыхтсе арсезт серцсеусент, ирон 
адсем ссе мадселон севзаг, литературсе семсе истори цсемсей 
ахуыр ксеной, уымсе, цыбыр рсестсегмсе ирон севзаг хъуамсе 
бацахса аккаг бынат йсе статусмсе гсесгсе} куыд паддза- 

<> 
хадон æвзаг, афтсе». «Арсезт æрцсеуæд фсесивседы национ 
сегъдсеуттсе семсе традициты бындурыл хъомыа ксеныны 
ахъаззаг системсе». «Арсезт серцсеусед лыгъд адсемы соци- 
алон-экономикон семсе сендсер фарстатсе лыг ксеныны ком- 
плексон программсе». 
Тынг раст æмæ хъæугæ, ахсджиаг уынаффæтæ. 
Æвдыст дзы цæуы нæ абоны уавæр. Нæ тырнынЬзи- 
нæдтæ, ны тыхстаг хъуыЬЬæгтæ. Æрвылбон не (ппæт 
Ьæр кæуыл хъуамæ кусæм, уыцы сагъæссаг фарстатæ. 
Бæргæафтæ куыуаиЬ, фæлæ... Хъыгагæн, «бæргæтæй» 
æмæ «фæлæтæй» царЬ нæ рæзы. ХъуыЬЬаг уый миЬæг 
ис, æмæ ацы уынаффæтæ хаст æрцыЬысты æхсæрЬæс 
азы размæ - ирон аЬæмы фыццаг съезЬы. «Арæзт 
æрцæуæЬ...» Цымæ, цы сарæзтам æмæ нæ царЬы цы аив- 
та уæЬæй нырмæ? Цавæр уынаффæ æххæстгонЬ æрцыЬ 
æмæ нæ хъуыЬЬæгты цавæр рынЬзмæ схызтыстæм? 
Ирон æвзаг йæ гаччы сбаЬт? ЛыгъЬ ирæтты царЬы 
фарстатæ лыггонЬ æрцыЬысты? Ирыстон, æхсæны 
хуымау, кæрЬихтæ нал у? Нæ фæсивæЬæй 40 мины 
наркомантæ нал сты? Дæс фæнЬоны рахæссынæй иу 
хъуыЬЬаг саразын зынЬæр у, ЬзырЬтой нæ фыЬæлтæ. 
ФæнЬæттæ æмæ уынаффæтæй фылЬæр та нæм ницы 
ис, фæлæ хъуыЬЬаг йæ бынатæй не ’ккуырсы. Æмæ 
тæрсæм, нæ фиЬæны стыр тæрхон Ьæр ахæм ЬонвæЬыл 
куы ацæуа, уымæй. Афтæмæй та нын ныртæкæ ис ирон 
аЬæмы стырЬæр фарстамæ - нæ иуЬзинаЬы фарстамæ 
- Ьунейы æркæсын кæныны фаЬат æмæ гæнæн. 
Ирыстоны Хуссары æмæ Цæгаты абон æнЬæр ЬзырЬ- 
Ьаг нæй - Ирыстон дихтæ никуы уыд, ксейдсер фсенды, 
ксейдсер нсе фæнды, фселсе историон рсестдзинад йсе бына- 
ты хъуамсе уа. Уый у нæ хъысмсет. Нæ сомбон. Æмбарæм, 
зын фарста у, æмбарæм, бирæ цæлхдурты сæрты нæ 
ахизын хъæуы, уыцы стыр нысанмæ цæугæйæ. Дунеон 
æмæхсæнады хъуыЬыйæн æнæнымайгæ нæй. Ис поли- 
тикон, геополитикон æмæ юриЬикон фарстатæ лыг 
кæныны Ьунеон гæнæнтæ. Æппынфæстаг, ис аЬæмы 
фæнЬон. Ирон аЬæмы иумæйаг фæнЬон. Мах искæй 
харЬзæй нæ аразæм нæ царЬ. Æнусты нæ, мингай азты 
Ьæргъы ирон аЬæм цы зæххыл царЬысты, Уæрæсеимæ 
сæ хъысмæт кæм баиу коЬтой, уым сын хъуамæ уа 
иумæ цæрыны фаЬат. Уый не стыр бæллиц у - иу адсем 

<> 
усевгсейсе, иу паддзахады цсерын. Раздæр куыЬ уыд, афтæ. 
Æмæуыцы хъуыды, мæхмæ гæсгæ, хъуамæ суа фыццаг нæ 
адæмы стыр тæрхоны. Уыцы хъуыды хъуамæ зæгъæм 
хъæрæй æмæ барджынæй, нæ адæмы съезды æвдисæнæн 
ни уа, уыцы æхсæны лæгтæн дæр. Дуне хъуамæ базона 
нæ рæстдзинад нæхи æргом ныхасæй. Æндæр лыстæг 
хъуыддæгтыл куы фæуæм, уæд нæ съезд радон съезды 
ном хæссыны йеддæмæ ницы пайда ратдзæн. «Арæзт 
æрцæуæд...», зæгъгæ, ахæм ныхæстæй цы уынаффæтæ 
райдайынц, уыдоны сæрты та уæндонæй ахизын 
хъæуы. 
2007 аз. 
КÆЦЫ ФÆНДАГ НÆ ХОНЫ 
ХУЫЦАУЫ ДУАРМÆ? 
Йæ рæстæджы Дидро афтæ загъта: «Дунейы 
ахæм къуым нæй, алыхуызон динты хицæндзинæдтæ 
зæхх тугæвдылд кæм нæ кодтой». Æмбæрстой 
рагæттæ, бирæ динтæ адæм иугæнæг кæй не сты, 
уый. «Мæнгуырнындзинадæй цы адæм рынчын сты, 
уыдонæн та хос нæй, æмæ уайтагъд бахауынц алымыг- 
гаг фæлитойты дзæмбытæм», загъта П.Буаст. Уæлдай 
тынгдæр сбирæ сты динты алыхуызон сектæтæ ныры 
дуджы. Æрмæст нæ чысыл Ирыстоны ис 84 дингæнæг ор- 
ганизацийы. Уавæр ноджы вазыгджындæр у Уæрæсейы. 
Нæ къухы цы нымæцтæ ис, уыдонмæ гæсгæ 1996 азы 1 
январмæ Уæрæсейы регистрацигонд уыдысты 226 дины 
центры æмæ управленийы, 58 конфессийы 11996 дины 
æмæхсæнады, дины хъуыддæгтыл кæм ахуыр кæнынц, 
ахæм 148 скъолайы, 269 моладзандоны, 309 миссийы. 
Ног фæзынæг динты змæлдтыты активон архайджытæ 
сты 300-400 мин адæймаджы. Уыцы змæлдтыты чи ис, 
уыдонæн сæ фылдæр хай сты фæсивæд. Иуæндæс азмæ 
ацы ныв хъулондæр кæй фæцис, уый дызæрдыггаг нæу. 
Къаддæр бæрцæй, фæлæ ахæм уавæр ис махмæ дæр. 
- Уæрæсейы кусы дин кæныны сæрибардзинады 

<> 
тыххæй закъон. Æмæ дингæнæг организацитæ уыцы закъо- 
ны домæнтæ куы ’ххæст кæной, сæ архайдæй æхсæнадæн 
тасдзинад куы не ’взæрын кæной, уæд никæй бон у уыдоны 
куыстмæ бар дарын, сæ бартæ сын къахыр кæнын, уымæн, 
æмæ уыдон сты алæкæмæн дæр сæ конституцион бартæ. 
Иннæмæй, фæстаг рæстæг фæсивæд сæхи бар кæй азза- 
дысты æмæ уымæ гæсгæ алыхуызон дингæнæг иугæндтæм 
æмæ къордтæм кæй бахаудысты, уый та у æндæр фарста.. - 
загъта федералон регистрацион службæйы РЦИ-Аланийы 
управленийы политикон партиты, æхсæнадон æмæ 
дингæнæг иугæндты æмæ æндæр æнæкоммерцион органи- 
зациты хайады хицау Сланты Иринæ. 
- Махмæ арæх æрбацæуынц дингæнджытæ сæ бартæ 
сын хъахъхъæныны тыххæй. Æмæ мах дæр нæ куыст æххæст 
кæнæм Конституцийы æмæ дин кæныны сæрибардзинады 
закъоны бындурыл. Никæй бон у, адæймаджы цавæр дины 
æгъдау æххæст кæнын фæнды, уымæн ын цæлхдур æвæрын, 
- зæгъы республикæйы Сæргълæууæджы цур адæймаджы 
бартæ хъахъхъæныны фæдыл къамисы сæрдар Сидахъты 
Юри. 
- Æз ацы фарстамæ кæсын, нæ республикæйы, нæ 
адæмы æдасдзинад хъахъхъæнын кæмæ хауы, ахæм 
бынатылæуд адæймаджы цæстæй. Сусæггаг нæу, терро- 
ристон фæзындтытæй æмæ фыдракæндтæй тæссаг кæй у, 
уый. Уыимæ фыдгæнджытæ архайынц сыхаг регионтæй нæ 
республикæмæ æрбаирвæзыныл. Уыцы фæзындтытæн та 
сæ тæссагдæр хуызтæй иу у дины экстремизм. Уымæ гæсгæ, 
экстремистон зондахастыл хæст цас фылдæр дингæнæг 
адæм уой, уыйбæрц фылдæр уыдзæн сæ тасдзинад дæр. 
Махæй уыцы фарста иу уысм дæр рох нæу, - ахæм у нæ 
республикæйы Æхсæнадон æмæ экономикон æдасдзинады 
советы секретарь Челæхсаты Аслæнбеджы хъуыды. 
Дин у æхсæнады царды айдæн. Демократи æмæ 
æргомдзинад нæ царды бирæ ауæзтытæ куы атыдтой, 
уæд ног дуг йемæ æрбахаста, нырмæ нæм чи нæ уыд, 
хъусгæ дæр кæй тыххæй никуы фæкодтам, хатгай ахæм 
экзотикон хъуыддæгтæ æмæ митæ. Кæмæдæр иттæг раст 
фæкаст Асахарайы ахуырад æмæ ссис йæ активон адепт, 
æппынфæстаг ацы дин цæмæ кæны, уый не ’мбаргæйæ. 
Чи сты виссарионовтæ? Цæмæ нæм сидынц Иеговайы 
æвдисæнтæ? Хæрзæрæджыйы онг дæр ма нæ клубты къух 

<> 
бакæнæн нæ уыд, «Чырыстийы цардæгас ныхас» йæхи чи 
хуыдта, уыцы къордтæ-иу кæй æрæмбырд кодтой, уыцы 
адæмæй. Чи зæгъдзæн фидарæй, сатанизм нæм нæй, зæгъгæ. 
Иу Хуыцау. Хуыцауы дин. Уыдон æнæмæлгæ Къостайы 
ныхæстæ сты. Алкæмæн дæр бар ис, цавæр дины æгъдау 
æй æххæст кæнын фæнды, ууыл хæцын. Фæлæ дин хъуамæ 
адæмы дихтæ ма кæна. Дин стыр иугæнæг тых у, æмæ 
уыцы тыхæй хъуамæ пайда кæнæм арæхстджынæй. Нæ 
фыдæлтæ цы дины æгъдæуттæ æххæст кодтой, уыдон 
нæм рахæццæ сты æнусты æрфытæй, раст Заратустрæйы 
замантæй. Уый афтæ загъта: «Хорз бадарут уæ зæрдыл: 
дурæй æмæ хъæдæй конд сæдæгай сыгъдæг кувæндæттæ 
нæ баивдзысты иу æмбараг зæрдæйы». О, Ирыстоны 
бирæнацион кæй у, сæдæгай адæмыхæттыты минæвæрттæ 
дзы, кæрæдзийы æмбаргæйæ, фидыдæй кæй цæрынц, уый 
нын сæрыстырдзинады хос у. Фæлæ Карл Марксы загъдау, 
адæймаг у дингæнæг, дин адæймаггæнæг нæу. Ныртæккæйы 
дуджы сæйрагдæр у дины быхсондзинад, кæрæдзийы 
æгъдæуттæн æмæ традицитæн аргъ кæнын, фæлæ нæ ирон 
адæмы фыдæлтæ цы диныл хæст уыдысты, уый цæмæн рох 
кæнæм æмæ йæ æндæр цæуылдæрты цæмæн ивæм?. Арæх 
фехъусдзынæ, ирæттæ муртаккаг диныл хæст уыдысты, 
зæгъгæ. Цыма ис уымæй æнæхъоладæр ныхас? Æппæты 
фыццаг Иунæг Хуыцаумæ чи скувы, уыцы адæймаджы куыд 
ис муртаккаг диныл хæст схонæн? Уый у Хуыцауы дин, æмæ, 
нæ фыдæл цы Хуыцаумæ куывта, уый нæ раст фæндагыл 
саразæд. Кæннод ныл Вавилоны мæсыгамайджыты 
æмбисонд куы ’рцæуа, уымæй фæллойаг у. 
2007 аз. 
ХУРАМОНДЫЛАРВЫ 
ЧЫЗДЖЫ СУСÆГ МÆТ 
Дæ зæрдæйы куы ницы уа, уæд дæ ныхас дзыллæмæ 
нæ хъуысы. Афтид куыройы дзæгъ-дзæгъ, дымгæйы 
сонтхела пихлæйттæ, мæйы фæлурс рухс уд куыд нæ 
рæвдауынц æмæ куыд нæ тавынц, афтæ. Зæрдæ æмæ 

<> 
уды хъæздыгдзинад та гуыры адæмы уарзтæй, искæй 
цин æмæ мастæй, сабийы фæлмæн худтæй æмæ хистæры 
рæсугъд æмæ фæрнджын ныхасæй, мады рæвдаугæ 
цæстæнгасæй æмæ райгуырæн зæххы хъарм хъæбысæй. 
Æмæ уыцы хæзнатæ чи уыны æмæ сыл йæ бон дзурын 
кæмæн у, уый - тæхудиаг. Ахæм адæймаг йæ фæстæ уад- 
зы фæд, рæсугъд фæд, абон чи фæзынд, фæлæ райсом 
налхъуыт-налмасау чи сæрттивдзæн, ахæм фæд. 
Цæрынц, кусынц нæ фарсмæ. Алы бон дæр, алы уысм 
дæр - сфæлдыстадон гуылфæнты, зæрдагайæг тырнæнты, 
æндиуæнты æфцгуытыл. Зæрдæйы дзæбæхæн нæ. Уый у сæ 
дуне, уый у сæ царды æмæ архайды мидис, уый у сæ сыгъдæг 
нывонд адæмæн æмæ хъысмæтæн. Сæ сагъæсы æмæ катайы 
сæр - нæ адæм, нæ кæстæртæ, нæ уды фарн, нæ фидæн æмæ 
нæ хъысмæт. Уый зыны сæ алы рæнхъæй, сæ алы ныхасæй 
дæр, нæ фæллайынц ууыл дзурынæй æмæ фыссынæй, 
дзыллæйы размæ рæстдзинады фарн хæссынæй. 
Черчесты Хъасболат, Бызыккаты Земфирæ, 
Цомайты Ростислав... Рæстдзинадæн - æвæллайгæ æмæ 
æвæсмон лæггадгæнджытæ. Чи нæ зоны ирон газет æмæ 
чиныгкæсджытæй Черчесты Хъасболаты фæлмæн æмæ 
хурамондау зæрдæагайгæ прозæ, Бызыккаты Земфирæйы 
зæриндаджы æндæхтæй уæфт поэзи сабитæн, сусæг мæтау 
Цомайты Ростисалавы уæлмонц æмæ рухс лирикæ. Сæ 
зæрдæты цы уæле исгæ æмæ бынæй ахадгæ сфæлдыстадон 
суадæттæ ис, уыдон нын се ’нæнцой уылæнтимæ хæссынц 
уарзты æмæ фарны сатæг æртæхтæ æмæ нын дзæм-дзæмы 
донау сæттынц не ’рвылбоны дойны. Уымæн æвдисæн 
- æрмæст сæ чингуыты сæргæндтæ дæр. Черчесты 
Хъасболаты «Хурамонд», Цомайты Ростиславы «Сусæг 
мæт», «Донгуырæн», Бызыккаты Земфирæйы «Цъæх 
райсомтæ», «Арвы чызг», «Зæриндаг» æмæ æндæртæ. 
Ноджы уын фылдæр бантысæд, уæ цæхæр удты гуылф 
кæнæд ирон аив дзырды фурд, ног курдиатджын уацмыстæй 
барухс кæнут ирон адæмы зæрдæтæ. 
Арфæйы ныхасæн - æмбæлгæ æфсон! Фæллойæн аккаг 
аргъгæнæг куы уа, уæд уый стыр разæнгардгæнæг тых у. 
Фæзæгъынц, журналистæй хорз фыссæг рауайдзæн, фæлæ 
арæх хорз фыссæг журналисты куыстмæ нæ сарæхсы. 
Черчесты Хъасболат, Бызыккаты Земфирæ æмæ Цомайты 
Ростислав - газет «Рæстдзинад»-ы журналисттæ - систы 

<> 
æцæг ирон фысджытæ, ирон царды æцæг азфысджытæ. Ууыл 
дзурæг у, хæрзæрæджы Уæрæсейы Федерацийы Фысджыты 
цæдисы уæнгтæ кæй систы, уый дæр. Ацы æхсызгон хабар 
нæм сыхъуыст Мæскуыйæ. Зæрдæбын арфæ сын кæнæм. 
Хъасболат, Ростислав æмæ Земфирæ, макуы байсысæд 
уæ курдиаты рухс суадон, адæмæн аккаг лæвæрттæй 
кæддæриддæр дзаг уæд уе сфæлдыстадон арм. 
2012 аз. 
АДÆМ ХЪАЗÆНХЪУЛ НЕ СТЫ 
«Уыцы адæм нал æрсабыр уыдзысты» - сабаты 
Мæскуыйы цы митинг уыд, уый тыххæй загъта фыссæг 
Борис Акунин. «Рæхджы - Ног аз, æмæ, ныртæккæ 
модæйы цы митингтæ ис, уыдон алкæмæйдæр ферох 
уыдзысты» - уый та у «Мугонд Уæрæсе»-йы Кремлы 
комментатор Павел Данилины хатдзæг. 
Æцæгæйдæр, афтæ æнхъæлæн уыдис, æмæ, Паддзахадон 
Думæмæ æвзæрстыты æмæ сæ бæрæггæнæнты тыххæй 
Мæскуыйы æмæ Уæрæсейы бирæ горæтты цы митингтæ 
ацыд, уыдон сæ фæдыл бирæ ныхæстæ нæ расайдзысты. 
Уыцы митингтæ сты парламентон æвзæрстыты рæстæг 
фæхæрдуæвæг политикон тыхты «мастисæн» фæлтæрæнтæ. 
Митингтæ рахизон æмæ, адæмы æхсæн цæсты чи нæ аха- 
ды, фæлæ æхца бирæ кæмæ ис, ахæм партитæ, политикон 
сæрфæцæвæн бынат кæмæн нæй, ахæм олигархтæ æмæ 
æндæр æхсæнадон тыхтæ кæй аразынц, уый сусæггаг нæу. 
Æмæ кæд æхсæнады æнцад цард змæнтджытæ ныры хи- 
цаудзинады ныхмæ лæуджыты фæзмæ рацæуынмæ тынг 
сразæнгард кодтой, кæд сæ кард кæрддзæмы нал лæууы, 
уæддæр сæхæдæг дæр æххæстæй не ’мбарынц, сæ къухы цы 
бафтдзæн, уый. Афтæмæй нысан та у хурау зæронд - æхца 
ис, фæлæ хицаудзинад нæй. Æмæ, мæгуыр æмæ рæстæмбис 
цæрæг адæмы номæй дзургæйæ, архайынц, уыцы ны- 
сан сæ къухы цæмæй бафта, ууыл. Мадзæлттæ та сты 
алыхуызæттæ. Æппæты фыццаг - сæ лозунг - «За честные 
выборы». «Уæрæсейы Паддзазадон Думæмæ æвзæрстытæ 
уыдысты «чъизи», зæгъгæ, фæсарæнтæй æмæ æндæр 

<> 
рæттæй хъуысæг цъæлхъæртæй сæ джебогътæ сырхзынг 
скæнгæйæ, «мæгуыр адæмы бартыл тохгæнæг» «æхцайы 
голджытæ» прохоровтæм, явлинскийтæ æмæ иннæтæм 
нæй архайды бæлвырд программæ, бæлвырд домæнтæ хи- 
цаудзинады оргæнтæм. О, дзурынц æвзæрстытæ «чъизи» 
уыдысты, зæгъгæ. Уыцы æфсонæй теоретикон æгъдауæй 
бакæнæн ис алцыдæр - аивæн ис 4 декабры æвзæрстыты 
бæрæггæнæнтæ, снысан кæнæн ис ног æвзæрстытæ, йæ 
бынатæй сисæн ис Центрон æвзарæн къамисы хицау 
Владимир Чуровы. 
Дарддæр та? 
Уыцы фарстæн змæнтджытæ дзуапп нæ дæттынц. 
Уый хыгъд Президент Дмитрий Медведев загъта афтæ: 
« Æз разы нæ дæн нæдæр митингаразджыты лозунгтимæ, 
нæдæр сæ сидтытимæ. Фæлæ æз бардзырд радтон, цæмæй 
сбæлвырд кæной, æвзæрстыты тыххæй закъонад халынимæ 
баст цыдæриидæр у, æвзарæн участоктæй æрбацæуæг уыцы 
хабæрттæ». 
Уæрæсейы Генералон прокурор Юрий Чайка. 
Президенты фæдзæхст æххæст кæнгæйæ, фехъусын кодта 
афтæ: «...ног æвзæрстытæ саразынæн кæнæ æвзæрстыты 
бæрæггæнæнтæ ногæй банымайынæн ницавæр æфсон ис». 
Уæддæр адæймаджы сагъæсы æфтауы, уæле дæлæмæ 
хицаудзинады минæвæрттæ, оппозицийы уæвджытæ æмæ 
«паддзахадон хицаудзинады гуыдынæй» хай кæмæ не 
’рхауд, уыцы политикон тыхтæ, сабыр Уæрæсейы «нау» 
дыууæрдæм дзедзырой кæй кæны, уымæ уæлæнгай цæстæй 
кæй кæсынц, уый. Ныртæккæ мах революцитæ аразыныл не 
стæм, æндæр хъуыддæгтæ нæ кæнын хъæуы. Фэелæ ахæм 
сценари змæнтджыты зæрдæмæ нæ цæуы. Митингдзауты 
сæрхъуызойтæ» зæрдæ бавæрдтой, 24 декабры Мæскуыйы 
фæзтæм 50 мин адæймаджы кæй ракæндзысты, уымæй. 
Ныхлæуддзинад пайда никуы æрхæссы. Уый хъуамæ сæ 
зæрдыл дарой ныры паддзахадон хицауиуæггæнджытæ æмæ 
сæ ныхмæдзурджытæ дæр. Æппæты фыццаг, чи ис, уыцы 
хицаудзинад хъуамæ æфсон ма дæтта, бæстæйы политикон 
быдыр тымыгъджын уа, уымæн, ныхас фæнды социалон 
фарстатыл цæуа, фæнды паддзахадон арæзтадыл, фæнды 
цавæрфæнды къæпхæнты æвзæрстытыл. Цъымараджын 
фæзы йæ рæстдзинад агурынвæнд чи кæны, уыдон та 
æппæты фыццаг хъуамæ хъуыды кæной, кæй номæй дзу- 

<> 
рынц, уыцы мæгуыр æмæ гæвзыкк адæмыл, уымæн æмæ, 
паддзахадон «нау» æцæгæйдæр куы фенкъуыса, уæд нæ 
хæдæвзæрд æмæ ардауæг нувориштæй иуы дæр йæ цæстæй 
дæр ничиуал фендзæн, мæнæ дæлдонгæнæг науæй æппæты 
разæй гæрæм уырытæ куыд агæппытæ кæнынц, афтæ сæ 
сæртæ бафснайдзысты хурджын æмæ сабыр рæтты, йæ 
сæры къæрц та, алкæд куыд вæййы, афтæ мæгуыр лæгæн 
фæцæудзæн. 
2011 аз. 
УЫРЫССАГ АДÆМЫ ФИДАР 
ФÆНД - УЫРЫССАГ КУЛЬТУРОН 
АППÆЙ БАХСИДГÆ БИРÆЭТНИКОН 
ЦИВИЛИЗАЦИ 
Уæрæсейæн - йæ бирæ æвзæгтимæ, традицитимæ, 
адæмыхæттытæ æмæ культурæтимæ - национ фарста, 
æнæмæнг, у тæккæ бындурондæр фарста. Алы бæрнон 
политик, алы æхсæнадон архайæг дæр хъуамæ хорз æмæ 
бæрнонæй æмбара, нæ бæстæ цæмæй уа æмæ цæра, уымæн 
граждайнаг æмæ нациты æхсæн фидыд æнæмæнг кæй 
хъæуы, уый. 
Мах уынæм, дунейы цытæ цæуы, цас егъау тасдзинæдтæ 
дзы ис, уыдон. Абоны æцæгдзинад - адæмыхæттыты æмæ 
дины конфесситы æхсæн карздæргæнæг ахастдзинæдтæ. 
Национализм, динты бындурыл кæрæдзимæ фыдæхдзинад 
систы алыхуызон цæхгæр зондыл хæст къордты æмæ тых- 
ты идеологон бындур. Халынц паддзахæдты, дихтæ кæнынц 
æхсæнадты. 
Бонæй-бон тыхджындæр кæнынц егъау миграцион 
уылæнтæ, уыдоны ныртæккæ хонын райдыдтой «адæмты 
ног цардагур стыр балцытæ». Уыцы миграцион уылæнтæн 
сæ бон у æнæхъæн континентты сфидаруæвæг цардыуаг 
æмæ хуыз аивын. Милуангай адæймæгтæ хуыздæр царда- 
гур ныууадзынц сæ сыдæй мæлæг æмæ хæстытæй сыгъд, 
мæгуыр æмæ æвæрæз регионтæ. 
«Национ фарстайы карздзинад» фæхæццæ, раздæр 

<> 
йæ адæмты хæрззæрдæдзинадæй æмæ кæрæдзийæн 
быхсондзинадæй йæ сæр бæрзæндты чи хаста, уыцы тынг 
райрæзгæ æмæ фæрныг бæстæтæм дæр. Абон та, кæрæдзийы 
фæзмгæйæ, дзурынц, сæхи æхсæнадмæ æцæгæлон культу- 
рон элемент бахæссыны, алыхуызон культурæты, динты, 
этникон къордты интеграцийы фæлтæрæнтæ кæй фæсыкк 
сты, уый тыххæй. 
Ассимиляцийы «згъæрфыцæн аг» хорз нæ кусы æмæ 
фæздæгæй мары - йæ бон «сфыцын» нæу бонæй-бон 
тыхджындæргæнгæ егъау ивылд миграцион цæугæдон. 
Политикæйы уымæн æвдисæн ссис «мультикультурализм», 
уый куыд зæгъы, афтæмæй интеграцийæн уæвæн нæй ас- 
симилицийы, ома, иу адæм иннæйы хуылфы батайа, уый 
фæрцы. Уый хыгъд тæккæ уæлдэер бынаты æвæры «бæрæг 
уæвыны тыххæй чысылнымæц адæмы бар», фæлæ уыцы 
бар фидаргонд нæ цæуы, бындурон адæмы æмæ, æмткæй, 
æхсæнады раз ыл æвæрд чи ис, уыцы граждайнаг, хи дары- 
ны æгъдæуттæй æмæ культурон хæстæй. Бирæ бæстæты 
фæзынынц сындзæрхгæд иппæрд национ-дины æхсæнадтæ, 
уыдон нæ комынц бындурон адæмы æхсæн «атайын», 
уый нæ, фæлæ сæ ног цардыуагыл сахуыр уæвын дæр нæ 
фæнды. Зындгонд сты кварталтæ æмæ æнæхъæн горæттæ, 
уым æрбалидзджыты цалдэергай фæлтæртæ цæрынц со- 
циалон пособитæй, цы бæстæйы цæрынц, уый бындурон 
адæмы æвзагыл нæ дзурынц, афтæмæй. Хи дарыны ахæм 
уагæн бынæттон бындурон цæрджыты ’рдыгæй ис иу дзу- 
апп - сæхицæй сæ иппæрд кæнын - ксенофоби, «æцæгæлон 
конкуренттæй» хи интерестæ, куысты бынæттæ, социа- 
лон хорздзинæдтæ хъæддыхæй хъахъхъæнын. Адæм уыр- 
гъуыйау фæвæййынц, сæ традицитæм, ахуыр кæуыл сты, 
сæ уыцы цардыуагмæ сын агрессивон лæбурд кæй кæнынц, 
уымæй æмæ сæ æцæг тас бацæуы сæ национ-паддзаха- 
дон хæдхуыздзинад фесафынæй. Æмбаргæ европæйаг 
политиктæ дзурын райдайынц, «мультикультурон про- 
ект» кæй фæсыкк, уый тыххæй. Цы зондылхæст сты, уый 
цæмæй бахъахъхъæной, уый тыххæй пайда кæнын рай- 
дайынц «национ хъазæн къамæй» - фæлидзынц, сæхæдæг 
раздæр маргиналтæ æмæ радикалтæ кæй хуыдтой, уыдоны 
фæзмæ. Уыцы-иу рæстæг цæхгæр зондыл хæст кæройнаг 
тыхтæ æмбырд кæнын райдайынц сæ хъарутæ, æцæгæй сæ 
нысан свæййы паддзахадон хицаудзинад байсын. Æмткæй 

* 
райсгæйæ, ныхас цæуын райдайы тыхы фæрцы ассимиля- 
цийыл - уыцы процесс «æхгæд уæвыны» æмæ миграци- 
он уаг цæхгæр фæкарздæр кæныны æууæлты куыд цæуа, 
афтæмæй. Æндæр культурæ хæсджытæ кæнæ хъуамæ 
«атайой» фылдæрнымæц адæмы æхсæн, кæнæ хъуамæ баз- 
зайой иппæрдæй «национ чысыл къорды» хуызы - цыфæнды 
бартæ æмæ сын зæрдæрарæнтæ лæвæрд куы цæуа, уæддæр. 
Æцæгæй та фæиппæрд вæййынц æнтыстджын карьерæйы 
гæнæнтæй. Комкоммæ йæ зæгъын - ахæм уавæрты æвæрд 
чи æрцæуа, ахæм гражданин йæ бæстæйыл иузæрдион уа, 
уый зын зæгъæн у. 
«Мультикультурон проект» кæй фæсыкк, уый сæйраг 
нæу, йæ фæстæ цæуы «национ паддзахады» - æрмæстдæр 
этникон æмхуызондзинады бындурыл арæзт чи цыдис, 
уыцы паддзахады хуызæгæн йæхи кризис. Уый та у, Европæ 
дæр, дунейы бирæ регионтæ дæр кæуыл сæмбæлдзысты, 
уыцы стыр лыггæнинаг фарста. 
Уæрæсе куыд «историон паддзахад» 
Æддаг бакастæй хъуыддæгтæ кæд æмхуызон зынынц, 
уæддæр мах уавæр бынтон æндæр у. Махæн нæ национ æмæ 
миграцион фарстатæ комкоммæ баст сты ССР Цæдисы 
фехæлдимæ, историон æгъдауæй та - суанг XVIII æнусы 
йæ бындуртæ кæмæн ныффидар сты, уыцы стыр Уæрæсейы 
фехæлдимæ. Уый хæдфæстæ уайтагъд сæфтмæ æрцыдысты 
паддзахадон, социалон æмæ экономикон институттæ. 
Советон Цæдисы фæстæ сæвзæрæг тыгъдады хæйтты рæзт 
та уыд, уæвæн куыд нæй, афтæ алыхуызон. 
20 азы размæ хæдбардзинад расидæг УСФСР-йы уæды 
депутаттæ, «цæдисон центримæ» тохæй сæ сæртæ разыл- 
дысты, афтæмæй скусын кодтой «национ паддзахæдтæ» 
аразыны процесс, уыимæ суанг Уæрæсейы Федерацийæн 
йæхимидæг дæр. «Цæдисон центр», йæ ныхмæлæуджыты 
æлхъивыныл архайгæйæ, сусæг цæстфæливæн митæ кæнын 
райдыдта уæрæсейаг автономитимæ, зæрдæ сын æвæрдта 
сæ «национ-паддзахадон статус» сын фæбæрзонддæр 
кæнынæй. Абон уыцы процессты архайджытæ сæхиуыл 
къæм абадын нæ уадзынц, хъуыддæгтæ кæнынц кæрæдзийы 

<> 
аххос. Фæлæ бæлвырд у иу хъуыддаг - се ’ппæтæн дæр 
сæ архайд комкоммæ хуыдта бæстæйы хæлдмæ æмæ 
сепаратизммæ. Æмæ сæм нæ разынд нæдæр лæгдзинад, 
нæдæр бæрнондзинад, нæдæр политикон ныфс Райгуырæн 
бæстæйы территорион æнæхъæндзинад хъæддыхæй 
бахъахъхъæныны сæраппонд. 
«Суверенитеттæ» расидæг хъæппæрисджынтæ сæхæдæг 
уæд цы не ’мбæрстой, уый иннæтæ, уыимæ нæ паддзахады 
арæнты æдде уæвджытæ дæр, бамбæрстой тынг бæлвырд 
æмæ уайсахат. Фæстиуджытæм та бирæ æнхъæлмæ кæсын 
нæ бахъуыд. 
Бæстæ куы фехæлд, уæд мах февзæрдыстæм арæныл, 
къорд зындгонд регионы та - мидбæстон хæсты арæныл, 
уыимæ адæмыхæттыты æхсæн ахастдзинæдты бындурыл. 
Бирæ хъарутæ бахардз кæнгæйæ, стыр туджы аргъæй нæ 
бон бацис уыцы зынг ахуыссын кæнын. Фæлæ уый афтæ нæ 
амоны, æмæ фарста лыггонд æрцыд. Паддзахад, куыд ин- 
ститут, бынтон куы æрлæмæгъ, уæддæр Уæрæсе нæ фесæфт. 
Æрцыд, фыццаг уырыссаг Змæст дуджы тыххæй Василий 
Ключевский цы загъта, уыцы уавæр: «Æхсæнадон фæткы 
политикон фидаргæнæг цæгтæ куы базгъæлæнтæ сты, уæд 
бæстæ фервæзын кодта адæмы удварны ныфс». 
Стæй райсæм 4 ноябры нæ бæрæгбон дæр - Адæмон 
иудзинады бон. Иуæй-иутæ йæ уæлæнгай хонынц «поляк- 
тыл фæуæлахизы бон», æцæгдзинадæй та уый у «нæхиуыл 
уæлахизы бон», нæ мидбæстон фыдæхдзинадыл æмæ 
кæрæдзи ратон-батон кæныныл фæуæлахизы бон. Уæд 
æхсæнады фæлтæртæ, адæмыхæттытæ сæхи банкъард- 
той иу æнæхæлгæ æмæхсæнадæй - иу адæмæй. Махæн 
æцæгæйдæр ис уыцы бæрæгбон нæ граждайнаг нацийы 
райгуырды боныл банымайыны бар. 
Историон Уæрæсе нæу, æмткæй райсгæйæ, алчидæр миг- 
рантыл нымад кæм у, ахæм этникон паддзахад кæнæ амери- 
каг «згъæртайынгæнæн аг». Уæрæсе фæзынд æмæ æнусты 
дæргъы рæзыд куыд бирæнацион паддзахад. Иудадзыг 
кæрæдзийыл ахуыр кæныны, кæрæдзийы æмбарыны æмæ 
зоныны, бинонты, хæлæртты, куысты æмвæзадыл æддæг- 
мидæг цæрыны æмæ уæвыны процесс иудадзыг кæм 
цыд, ахæм паддзахад. Сæдæгай адæмыхæттытæ цæрынц 
сæхи зæххыл уырыссæгтимæ фæрсæй-фæрстæм кæнæ 
иумæ. Уæрæсейы истори йæ тæккæ дзаг кæмæй у, æгæрон 

<> 
территоритæ цардхъом скæныны тыххæй уыцы хабæрттæ 
уыдысты бирæ адæмты иумæйаг хъуыддаг. Зæгъынæн 
æгъгъæд у уый дæр, æмæ сыгъдæг украинæгтæ цæрынц 
Карпаттæй Камчаткæйы онг тыгъдады. Куыд сыгъдæг этни- 
кон тæтæйрæгтæ, дзуддæгтæ, беларусæгтæ... 
Тæккæ фыццагдæр уырыссаг философон-дины 
чингуытæй иу «Слово о законе и благодати»-йы иуварс 
æвæрд цæуы «æвзæрст адæмы» тыххæй теори æмæ растыл 
нымад у, алчидæр Хуыцауы раз æмбар кæй у, уый тыххæй 
хъуыды. «Повесть временных лет» та нын афтæ амоны ра- 
гонуырыссаг паддзахады бирæнацион мидис: «Вот только 
кто по-славянски говорит на Руси: поляне, древляне, нов- 
городцы, полочане, дреговичи, северяне, бужане... А вот 
другие народы: чудь, меря, весь, мурома, черемисы, мордва, 
пермь, печера, ямь, литва, корсь, нарова, ливы - эти гово- 
рят на своих языках...» 
Раст уырыссаг паддзахаддзинады уыцы хæдбындур ми- 
дисы тыххæй фыста Иван Ильин: «Не искоренить, не пода- 
вить, не поработить чужую кровь, не задушить иноплемен- 
ную и инославную жизнь, а дать всем дыхание и великую 
Родину... всех соблюсти, всех примирить, всем дать мо- 
литься по-своему, трудиться по-своему и лучших отовсюду 
вовлечь в государственное и культурное строительство». 
Уыцы диссаджы æмæ хæдбындур цивилизацийы 
астæумагъз - уырыссаг адæм, уырыссаг культурæ. Раст 
уыцы астæумагъз алыхуызон ардауджытæ æмæ нæ 
ныхмæлуджытæ æппæт тыхтæй архайдзысты Уæрæсейæ 
стоныныл, сæ маргæйдзаг фæндтæ хи фæндаг равзарыны 
тыххæй уырыссаг адæмы бары, «расæйы сыгъдæгдзинады», 
«1991 азы хъуыддаг кæронмæ ахæццæ кæныны», уырыс- 
саг адæмы бæрзæйыл чи бады, уыцы импери кæронмæ 
ныддæрæн кæныны» тыххæй мæнг æмæ сайæн ныхæсты ау- 
уон æмбæхсгæйæ. Кæройнаг нысан бæрæг у - цæмæй адæм 
сæхи къухтæй ныддæрæн кæной сæ Райгуырæн бæстæ. 
Фидарæй мæ уырны, уырыссаг «национ», иу адæмыхатт 
йеддæмæ кæм нæ цæра, ахæм паддзахад саразыны хъуы- 
ды царды уадзыны фæлтæрæнтæ нæ бирæминазон исто- 
рийы ныхмæ кæй сты, уый. Уымæй уæлдай, уый у уырыссаг 
адæмы æмæ уырыссаг паддзахаддзинад фесафынмæ тæккæ 
цыбырдæр фæндаг. Стæй уый у нæ зæххыл цыфæнды цар- 
дхъом, цыфæнды хæдбар паддзахаддзинад фесафынмæ 
цыбырдæр фæндаг. 

<> 
Иугæр абон хъæр кæнынц: «Æгъгъæд у Кавказ æккойы 
хæссынæн!» - уæд райсом æнæмæнг фехъусдзынæ: 
«Æгъгъæд у Сыбыр, Дард Хурыскæсæн, Урал, Поволжье, 
Подмосковье æккойы хæссынæн...» Раст ахæм рецепттæм 
гæсгæ архайдтой, Советон Цæдис чи фехæлдта, уыдон. 
Хицаудзинадыл æмæ геополитикон дивидендтыл тохы алы- 
хуызон зондыл хæст политиктæ - Владимир Ленинæй Вудро 
Вильсоны онг - кæмæй пайда кодтой, хи национ фæндаг 
равзарыны фæдыл уыцы æнæхайыры хъуыдыйы тыххæй 
куы дзурæм, уæд та зæгъын хъæуы - уырыссаг адæм сæ 
фæндаг раджы равзæрстой. Уырыссаг адæмы фидар фæнд - 
уырыссаг культурон аппæй бахсидгæ бирæэтникон цивили- 
заци. Æмæ йæ уыцы равзæрст фæндагыл иузæрдиондзинад 
уырыссаг адæм æвдыстой иудадзыг - плебесциттæ æмæ ре- 
ферендумты нæ, фæлæ тугæй. Се ’ппæт миназон историйæ. 
АДÆМЫ ХЪÆР 
Алцы аразæг фадат у. Адæймагæн йæ фезмæлд æмæ 
йæ равг йæхи бар куы нæ уой, йæ царды пълантæ ны- 
выл карст куы нæ цæуой, уæд дзы пайдайы номыл ницы 
сисдзынæ. Мах та цæрæм уæззау æмæ змæст рæстæг, 
ома, лæджы йæ хъысмæтыл иудадзыг сагъæс кæнын 
куы хъæуы, ахæм рæстæг. Фæзæгъæм, рæстæджы ах- 
хос сты бирæ хъуыддæгтæ. Фæзæгъæм, нæ фыдæлты 
хъуыддæгтæ нæ фæзмæм, бирæ цыдæртæ нæ рохуа- 
ты зайынц. Фæзæгъæм, нæ фыдæлтæ афтæ кодтой, нæ 
фыдæлтæ уфтæ кодтой... Дзырддаг нæу, нæ фыдæлты 
хъуыддæгтæ махæн стыр зондыхос сты, фæлæ нæхæдæг 
та? Нæхи хъæппæрис? Æви нæ фыдæлты джиппы 
уагъдæй цæуæм нæ фидæнмæ? «Дæ фыдæлтæ - рухсаг, 
дæхæдæг мын бæзз». Бæргæ афтæ куы уаид, фæлæ... 
Махæй та, цымæ, цы зæгъдзысты, нæ фæстæ цы 
фæлтæртæ уыдзысты, уыдон? Цы сын ныууадздзыстæм 
хорзæй, фæзминагæй? Æви æдзæрæг хъæуы мæсгуыты 
хæдхонгæ дуртау æгомыгæй лæудзыстæм æмæ, æнусты 
сæрты кæсгæйæ, нæ кæстæрты фарстæн нæ уыдзыстæм 
дзуапп радтынхъом? Ацы фарстатæ ахсджиаг сты, æмæ 
сæ дæттæм, ирон царды хъуыддæгтæ æрыхъусæггагæй 

<> 
чи нæ зоны, фæлæ Ирыстоны, нæ адæмы хъысмæт, ирон 
фарн бахъахъхъæнын йе ’рвылбоны сагъæс æмæ нысан 
кæмæн у, ахæм адæймагмæ. Не ’мныхасгæнæг - фыссæг 
АЙЛАРТЫ Измаил. 
- Иу боны цардæй цард нæй, иудадзыг фыдæлты кадæй 
цæрæн куыд нæй, афтæ. Нæ разагъды фыдæлты сгуыхт 
хъуыддæгты аууон, цымæ, махæй абоны хъуыддæгтæ роху- 
аты нæ зайынц? 
- Фæсте цы ис, уый зон, абон цы ис, уый æмбар æмæ, 
райсом цæмæ цæуæм, ууыл та хъуыды кæн. Уыцы æртæ хъ- 
уыдыйы иу куы нæ уой, алцæмæн дæр бæрц куы нæ зона лæг, 
уæд дзы ницы уайы. Мах та сын бæрц нæ зонæм. Фыдæлтæ- 
фыдæлтæ кæнæм, фæлæ сæ фаг нæ зонæм, хорз не ’мбарæм, 
куыд цардысты æмæ цы куыстой, уый. Уыдоны цард æмæ 
рæстæг бамбарын хъæуы, зонын хъæуы, афтæ цæмæн код- 
той, уый. Дæнцæгæн райсæм æрмæстдæр иунæг хъуыд- 
даг. Туг, дам, истой. Ай-гъай истой. Йæ рæстæджы уыцы 
æгъдауæн æнæ уæвгæ нæ уыд. Искæмæ диссаг фæкæсдзæн, 
фæлæ æнæ уымæй сæ мыггаг бынтон сыскъуыдаид, бынтон 
фæцагъды уыдаиккой. 
- Туг исыны æгъдауыл ирон адæм сæ къух раджы си- 
стой. Уыцы æгъдауы аххосæй бирæ мыггæгтæ æвæстаг 
фесты. Фæлæ лæдзæгæн дыууæ кæроны куыд ис, æгъдау 
дæр афтæ дыууæрдæм йæхи æвдисы. Туг исыны тыхджын 
æгъдау бирæ тæвдтугты рохтыл хæцыд, уæгъды хъама сла- 
сын нæ уагъта, адæймаджы барон кодта... Лæгмар зыдтадуг 
тугæй кæй æхсадæуы, йæ фыдракæнды тыххæй канд йæхи 
нæ, фæлæ йæ тъымы-тъымайы дæр дзуапп дæттын кæй 
бахъæудзæн, уый. Абон туг исыны æгъдау нал ис, уый хыгъд 
рæсттæрхон хъуамæ хæца фыдгæнæджы, марæджы рохтыл. 
Фæлæ... Уæд ирон лæджы æгъдау хъахъхъæдта, абон та йæ 
цы хъахъхъæны? 
- Абон дæр æй æгъдау хъуамæ хъахъхъæна, стæй пад- 
дзахад. Ирон лæг хъама йæ фарсыл цæмæн дардта? Куыстмæ 
дæр цыд йемæ, куывдмæ дæр, ныхасмæ дæр - уый у лæджы 
кад: рон, хъама, бæрцытæ. Стæй йæ хъахъхъæнæг. Уымæн 
æмæ ирон лæджы йæхи йеддæмæ уæд ничи хъахъхъæдта. 
Нæдæр - паддзахад, нæдæр - хицау. Стæй хъама сласынæн 
дæр лæг хъуыди. Æцæгæйдæр, барон уыдысты фыдæлтæ. 
Иу æмæ дыууæ хатты-иу нæ загътой: «Хуыцау дын бахатыр 
кæнæд дæ рæдыд, æз дын æй хатыр кæнын». Фæлæ æнусмæ 
барон нæ уыдысты. 

<> 
- Арæх фехъусæн вæййы, нæ фыдæлтæ куыд кодтой, 
мах афтæ кæй нал кæнæм, уым ис нæ сæйраг рæдыд æмæ не 
’взæр хъуыддæгты аххос... 
- Æмæ мын куыд кæнын кæныс афтæ? Ныр нæ фыдæлтæ 
æрчъиты цыдысты, уæд æз дæр æрчъитæ скæнон. Фыдæлтæ 
æндæр уавæрты цардысты. Уæд ахуыр та цæмæн скодтам, 
машинæты цæмæн цæуæм? Уавæр у аразæг. Рæстæгмæ 
гæсгæ хъæуы цард аразын. Ис бæрц, ис бынат, ис рæстæг. 
Æртæ хъуыддаджы. Æмæ уыдоны алыварс куы нæ зилай, 
уæд мигъмæ рæйыс, æндæр цы? Рæстæгæн дзуапп дæттын 
хъæуы, бынатæн дæр. Нæ фыдæлæн нæ уыд æндæр гæнæн, 
æмæ уымæн арæзта фидæрттæ, мæсгуытæ - маргæ йæ код- 
той, сафгæ йæ кодтой, æмæ йæ уый та йæ сæрмæ нæ хаста. 
Йæ фæстагæттыл - махыл хъуыды кодта. Иу хатт хохы, 
бæрзонд мæсыгмæ кæсгæйæ, иу лæгæй фехъуыстон ахæм 
ныхас: цæййас дуртæ, дам, фæистой гæнахы сæрмæ уыцы 
æдылытæ. Нæ, æдылытæ нæ уыдысты уыцы фыдæлтæ, 
æдылы у, афтæ чи хъуыды кæны, уый. Фыдæл йæхи 
хъахъхъæдта, йæ фидæныл сагъæс кодта, йæ кæстæртыл, 
йæ мыггагыл, йæ тугыл. Акæс-ма, цытæ нын ныууагътой, 
уымæ. Сыгъзæринтæ нын ныууагътой нæ фыдæлтæ, æмæ 
сæ мах та доны фæкалдтам. Æмæ уыдæттæ бамбарын 
хъæуы æмхуызонæй. Иугæйттæй нæ, æмхуызонæй хъуамæ 
бамбарæм, чи стæм æмæ цы стæм, уый. 
- Бæрц, бынат æмæ рæстæг. Нæ царды æртæ бындуры. 
Цы сæ у сæйрагдæр? Рæстæг? 
- Нæ, мæ хур акæнай. Бынат у хъуыддаджы райдайæн, 
дæ бындур, дæ мад дæ кæм ныййардта, уый у сæйраг. Стæй 
рæстæг. Æмæ уыдонæн - бæрц. Кæм райгуырдтæ æмæ 
кæмæй, уыдонæн кад æмæ аргъ куы нæ кæнай, дæ мады 
æвзæр куы хонай, уæд кæй хъæуыс? 
- Профессор Цыбырты Людвиг æрæджы «Рæстдзи- 
над»-ы фæрстыл ахæм хъуыды загъта: «Нæ фæсивæд æвзæр 
не сты, фæлæ сæ рæстæг æвзæр у». Рæстæг æвзæрырдæм, 
æнæмæнг, ахады бынатыл дæр æмæ бæрцыл дæр. 
- Алцæуыл дæр ахады рæстæг. Æз кæнын æхсæнадон 
рæстæджы кой, æмæ уый та махæй аразгæ у, уый мах 
комулæфт у. Гумилев раст загъта: «Вся атмосфера - это 
наше дыхание, дыхание людей». Æз фæсивæдимæ бирæ 
фæкуыстон, сæ рацæуæн дæр сын зонын æмæ сæ бацæуæн 
дæр. Зонын сын хъæуы сæ удыхъæд, сæ зондахаст. 

<> 
Уыййеддæмæ фæзæгъынц, рæстæг у аххосджын, рæстæг сæ 
халы, зæгъгæ. Æмæ уæд уыцы рæстæг иннæйы цæуылнæ 
фехæлдта? 
- Дугæй-дугмæ рæстæджытæ алыхуызæттæ вæййынц... 
- Æз фæрсын: уыцы рæстæджыты æз дæр ацыдтæн. 
Мæн цæуылнæ аздæхта? Иннæйы цæуылнæ аздæхта? Абон 
мæ хырхæй куы фадиккой, уæддæр зæгъин - æриут мын 
советон хицаудзинад. Афтæмæй мæнæн советон хицауад 
ссæдз хаттæй фылдæр куыдзы бæлæгъæй дон бануазын 
кодта. Цæмæн? Рæстдзинады тыххæй. Куысты дæр æмæ алы 
ран дæр рæстыл кæй дзырдтон, уый тыххæй. Фæлæ уæддæр 
æз æмбарын: мæн чи æфхæрдта, уыдон советон хицауад 
нæ уыдысты, фæлæ рæстæгæй пайдагæнджытæ. Æмæ йæ 
халгæ дæр уыдон фæкодтой. Адæмæн дæр æй уыдон сæнад 
кодтой. Хæрзтæ йæ аразджытæ уыдысты, æвзæртæ та - йæ 
халджытæ. Рæстæг та куыд ахады? Нæ фæсивæдæн ахуырмæ 
фæндаг ис, университеттæ каст фæвæййынц, арæзт сты. 
Æмæ сæ сæрмæ уæд куыд хæссынц кæрæдзийæн алы 
æвзæр ныхæстæ æмæ митæ кæнын? Уый дæр сын рæстæг 
амоны? Йæ мад дæлæ ныггуыбыр, æмæ йæ цæхæрадон ба- 
кусын йæ бон нæу, уый та йæ мады пенсийæ горæтмæ ра- 
уай-бауай кæны æмæ йæхи рог хъуыддæгтыл ирхæфсы. 
Уыцы кæстæры цы схуындæуа? Бамбарæм: рæстæг мах 
аразæм. Мах тыххæй у рæстæг, мах рæстæджы тыххæй не 
стæм. Æмæ университет каст чи фæцис, уый йæ бартæ хорз 
куы зоны, уæд йæ хæстæ цæуылнæ æмбары? Алцыдæр йæ 
номæй хонын хъæуы. Зонын хъæуы аххосæгтæ æмæ, уы- 
дон цæмæ кæнынц, уыцы фæстиуджытæ. Фæсивæды галиу 
фæндагмæ цы схойы? Уыдæттыл дзурын хъæуы, æндæр 
лæгъз, фæлмæн ныхæстæ æмæ аргъæуттæ ницы пайда сты. 
- Зондджын уынаффæ - хъуыддаджы æмбис. Иннæ 
- йæ сæххæст кæнын. Фæлæ уыдæттæн дæр лæг хъæуы - 
уынаффæ рахæссынæн дæр, йæ сæххæст кæнынæн дæр. 
- Хъуамæ лæгæн царды бынат уа, лæджы бынат. Лæг 
куыстæй фидауы. Ахуыр дæр куыст у, æфсарм дæр куыст у, 
искæмæн балæггад кæнын дæр куыст у. Кæм дæ, уым дæ алы- 
варс хъуамæ адæмы уынай, адæмы рæгъы цæуай, хуыздæр 
сæм цы миниуджытæ ис, уыдон хъуамæ ахуыр кæнай. Зонд 
райсæн сывæллонæй дæр ис, æрмæст æм кæронмæ байхъус, 
кæддæра цы зæгъдзæн? Æмæ уыдæттæ баиу кæн. Хорзæй 
нæм цыдæриддæр ис, адæм цæмæй стæм, уыдæттæ баиу 

<> 
кæнын хъæуы. Уыдæттыл хæцын хъæуы фидар. Кавказы 
цæрæг адæмтæй кæйфæнды хæдзармæ куы бацæуай 
уазæджы номыл, уæд дæ æнæ рæвдыдæй нæ рауадздзысты. 
Уый цы нысан кæны? Цæхх-кæрдзын адæмы иу æвзагыл 
дзурын кæнынц - уый у æгъдауы æмæ хæрззæрдæдзинады 
æвзаг. Адæймагимæ цæхх-кæрдзын куы бахæрай, уæд 
адæймаг хъуамæ уай дæхæдæг дæр, сырд нæ, фæлæ. Агурын 
хъæуы, дихтæ нæ цы хъуыддæгтæ кæнынц, уыдон нæ, фæлæ 
нæ цы иу кæны, уый. 
- Ацы фарстатыл тынг арæх фæдзурæм, фæлæ кæдæм 
æмæ кæмæ хъуысы нæ дзырд? Æви дзæгъæлы сты нæ 
тухæнтæ? 
- Не сты дзæгъæлы, фæлæ иугæйттæй кæй дзурæм, 
хорз фæстиуæг уымæн нæй. Æмæ нæ уыцы уавæрты ноджы 
тынгдæр æрбангом уæвын хъæуы. Уæдæ мæм ничи хъусы, 
зæгъгæ, уæд мæ раст хъуыды ныууадзон? Дзурын хъæуы. 
Куы нал дзурæм нæ хъуыддæгтыл, уæд бынтон сæфтмæ 
куы ’рцæудзыстæм. Уæд лæджы къух райсынмæ нал бæззы. 
Уый тæссаг хъуыддаг у. Уæд цъымарамæ бафтдзыстæм, 
раирвæзæн кæцæй нæй, ахæм ранмæ. Цæмæй лæгимæ фын- 
гыл æрбадай, уый тыххæй бирæ цыдæртæ хъæуы. Алкæимæ 
лæг фынгыл не ’рбаддзæн. Æмæ уыцы хъуыддаг дæр нæ 
фыдæлты фæлтæрддзинадæй исын хъæуы. Цæхх æмæ 
кæрдзын. Уыдон афтид ныхæстæ не сты. Уыдон иу кодтой нæ 
адæмы. Иу заман æхсæрдæс мины йеддæмæ нал уыдыстæм. 
Фæлæ аирвæзтыстæм. Кæрæдзийы фарсмæ балæууынмæ, 
кæрæдзийæн балæггад кæнынмæ, кæрæдзийæн æгъдау 
радтынмæ цæттæ кæй уыдыстæм, уый фæрцы. Стæй 
фæндыры фæрцы... Ахъуыды кæн: алы хæдзары дæр 
хъисфæндыр уыд. Куыддæр-иу фæндыры хъæр фехъуы- 
стаиккой, афтæ-иу сæ сæртыл схæцыдысты, мæлынмæ 
чи хъавыд, уыдон дæр. Дидинæгыл райсомæй хур куыд 
бакæса, афтæ. Æмæ уымæн аргъ кодтой фæндырæн. Къоста 
дзæгъæлы не схуыдта йæ чиныг «Ирон фæндыр». Уыдæттæ 
æмбырд сты, фæлæ сæ адæмы рæгъмæ хæссын хъæуы, 
сывæллæтты зæрдæйы сæ æвæрын хъæуы. Компьютер хорз 
у, фæлæ сывæллон фысгæ куы нæ кæна, хъуыды кæныныл 
æй куы нæ ахуыр кæнæм, уæд дард нæ ацæудзыстæм. 
- Дзурынц, нæ фарн фесæфт æмæ йæ фæстæмæ разда- 
хын хъæуы, зæгъгæ. Куыдæй? 
- Бирæ хъуыддæгтæ лæгæй аразгæ сты. Цæуыл ныхас 

<> 
кæнæм, уый уал раздæр хъуамæ не ’ппæт дæр бамбарæм, 
хъуамæ нæм бахъара. Цы хъæуы, куыд хъæуы, уый чи зона, 
ахæм лæгтæ та нæм фылдæр куы уаид. Фыдæлты ныхас дæр 
чи ’мбара, абоны уавæртæн дæр рæстмæ аргъ чи кæна æмæ 
сомбонмæ цæуæн фæндаг дæр чи уына. Куырмæджы цæуæн 
нæй. Æвзæр фыййау йæхи дæр бабын кæндзæн æмæ йæ 
фосы дæр. Уымæ гæсгæ адæмы раздзогыл уæлдай стырдæр 
хæс æвæрд ис. 
Фсесныхас 
Бсерц, бынат семсе рсестсег. Уыдон сты нсе 
цардсембарынады бындуртсе, семсе махсей алнидсер хъуамсе 
архайа уыдонсен раст аргъ ксеныныл, уыдонмсе гсесгсе нсе 
хъуыддсегтсе аразыныл - адсемы хъсер сембарыныл. Усед 
рсестсег лсеггад ксендзсен махсен, нсе табуйаг райгуырсен 
бынат - Ирыстоны та дидинсег сефтаудзсен нсе царды 
бселас. 
2007 аз. 
КÆДМÆ УАФДЗÆН АРАХНÆ 
ЙÆ МАРГÆЙДЗАГ ТЫН? 
Фынддæс азы размæ, 1992 азы 31 октябры, мæхъæлы 
национал-экстремисттæ арт бафтыдтой Ирыстоны 
зæххыл. Цавæр нысанмæ тырныдтой, уый тыххæй нæ 
дзурдзыстæм - алчидæр æй зоны. Сæ къухы цы бафтыд, 
уый дæр сусæггаг нæу. Абон нæ ныхасы сæр æндæр фар- 
ста у. Бирæзонаг лæг кæддæр афтæ загъта: Кавказы иу 
хатт топпы гæрах куы фехъуыса, уæд хæхты йæ азæлд 
сæдæ азы хъуысы. 31 октябрь та махæн, ирон адæмæн, 
фыдохы бон у. Никæй зæрдæ фæкомы схудын уыцы 
бон, нæ алкæйы цæстыты раз дæр уæлдай ирддæрæй 
слæууынц уыцы фæззыгон бонты æвирхъау нывтæ, 
бар-æнæбары нæ хъуыдыйы февзæрынц нæ зынгуыст 
хъæбатырты нæмттæ. Фæлæ нæ уыцы хъуыдытæ уæддæр 
тугвæндагмæ не схойынц, фыдæлтыккон æгъдау абон 
нæ бæззы - хорз хæстæй æвзæр фидыд хуыздæр у - алы 

<> 
дугæн дæр йæхи фæтк æмæ æмбæрзæн ис. Фæлæ, цымæ, 
иудадзыг æмæ æнæрынцойæ рæдæнг сугтæ цæмæн 
калынц, рæстæгæй-рæстæгмæ чи фæмынæг вæййы, 
уыцы фыдæхы артмæ нæ сыхæгты «куырыхонтæ»? 
Хуымæтæг лæг ма, гъа, цыфæнды фæуæд, фæлæ уыцы 
хæстæндзарæн, ардауæн, сæрсæфæнмæ схойæг митæ 
æмæ ныхæстæ цæмæн кæнынц, сæ куыст æмæ сæ 
бынатмæ гæсгæ сæ адæмы хъахъхъæныны хæс æвæрд 
кæуыл ис, уыцы хицæуттæ - Президентæй министры 
онг? Цы хæссынц сæ адæмæн? Цæуылнæ ныууадзынц 
сæ гæвзыккæй скъуыйæг дзыллæты сæ мæгуырыл? Уый 
нæ, фæлæ сæ уыцы ардауæг æмæ артæндзарæг митæн 
цæмæн равзарынц, канд ирон æмæ мæхъæлон адæмтæн 
нæ, фæлæ Ирыстоны цæрæг бирæ адæмыхæттытæн дза- 
хан-маханы сæрсæфæн æмбугъула чи ссис, уыцы бон? 
æцæгæйдæр, Арахнæ фынæй нæ кæны æмæ уафы йæ 
маргæйдзаг тын. Фæлæ кæдмæ уыдзæн афтæ? 
2007 азы 31 октябры, Ирыстонмæ мæхъæлы 
тыхæйисджыты æрбабырстыл растæндæр фынддæс азы 
куы сæххæст, уæд Мæхъæлы республикæйы æхсæнадимæ 
бастдзинæдты æмæ нациты æхсæн ахастдзинæдты ми- 
нистр Магомед Мархиев йæхирдыгонау сбæрæг код- 
та ацы тугæйдзаг «юбилей» - Интернеты «Ингушетия. 
Ш», зæгъгæ, ахæм сайты ныммыхуыр кодта стыр æрмæг 
«Проблемы, возникающие в процессе гармонизации меж- 
национальных отношений в Пригородном районе РСО-А и 
ликвидации последствий осетино-ингушского конфликта 
октября-ноября 1992 года». Министр куыд фыссы, афтæмæй 
«К сожалению, за прошедшие после так называемого {ацы 
дзырдбасты Магомед Мархиев, севсеццсегсен, Ирыстонмсе 
мсехъселон боевикты гсерзифтонг сербалсебурды кой ксены - 
МХ) осетино-ингушского конфликта осени 1992 года вре- 
мя (министры растфыссынадмсе не ’вналсем - М.Х.) про- 
блемы, связанные с ликвидацией последствий указанных 
трагических событий не нашли своего всестороннего раз- 
решения. Более того, в чем-то ситуация даже ухудшилась... 
Основная и главная причина, негативно влияющая на про- 
цесс ликвидации указанного конфликта, очевидна и хоро- 
шо известна... Это - ограничения (,) связанные с возвраще- 
нием граждан ингушской национальности в места прежне- 
го проживания». Дарддæр министр йæ пырх калы, 1992 азы 

<> 
онг мæхъæлæттæ бирæгæйттæй кæм цардысты, уырдæм 
сæ фæстæмæ здæхын кæй нæ уадзынц, уый тыххæй. «... до 
сих пор из 16 населенных пунктов РСОАлания, где до 1992 
года компактно проживали ингуши, полностью закрыты- 
ми &ля их возвращения остаются 7: Октябрьское, Ир, Терк, 
Чернореченское, Хутор-Попов, Южный и Владикавказ; 
3 населенных пункта: Чермен, Камбилеевское и Тарское 
- частично». Ныр та байхъусæм, РЦИ-Аланийы Нациты 
хъуыддæгты æмæ æддагон бастдзинæдты министрад ацы 
фарстайы фæдыл цы зæгъы, уымæ: «В целом, за период с 
1994 года по настоящее время в республике обустроено 
порядка 24,7 тысяч граждан ингушской национальности. 
За это же время более 4 тысяч вынужденных переселен- 
цев получили помощь по обустройству вне мест прежнего 
проживания. Тем самым удалось решить вопрос обустрой- 
ства более 80% от числа жителей ингушской националь- 
ности, проживающих в Северной Осетии в доконфликтный 
период. Практически завершился процесс обустройства 
вынужденных переселенцев, ранее проживающих в н.п. 
Владикавказ, Карца, Эзми, Чми, Редант, Балта, Спутник, 
Донгарон, Дачное, Куртат, в стадии завершения находит- 
ся процесс возвращения людей в н.п. Чермен, Тарское, 
Камбилеевское». Ацы фарстайыл дзургæйæ, мах арæх пайда 
кæнæм ахæм дзырдбастæй: «сæ цæрæн бынæттæ æнæбары 
ныууадзджытæ, ома, «вынужденные переселенцы». Фæлæ 
абон Ирыстон фæстæмæ раздахыныл æмæ сæ раздæры 
цæрæн бынæтты æрбæстон кæныныл зæрдиагæй кæмæн 
архайы, уыцы мингай мæхъæлæттæ 1992 азы сæ цæрæн 
бынæттæй æнæбары нæ сыстадысты, уыдон æмхуызонæй 
хæсты агъоммæ фæлыгъдысты æмæ сæ сæртæ бафснайд- 
той. Цæуылнæ æрлæууыдысты, сæ райгуырæн зæхх кæй хо- 
нынц, уыцы Ирыстон хъахъхъæнджыты фарсмæ? Цæуылнæ 
загътой «ма-кæ», галиу фæндагыл сæ чи ардыдта, уыдонæн? 
Уыцы хабæрттæ Ирыстоны хорз зонынц, зонынц сæ 
Мæхъæлы дæр, зоны сæ Уæрæсейы разамынд дæр. Фæлæ 
туг тугæй не ’хсадæуы, зæгъгæ, фыдæлтæй стыр зонды ныхас 
баззад, æмæ уыцы зонды фæстæ цæугæйæ, мах абон æппæт 
фадæттæ дæр аразæм, Мæхъæлæй фæстæмæ Ирыстонмæ 
чи здæхы, уыдонæн. Æрмæст уыцы фæлмæнзæрдæдзинад 
Мæхъæлы раздзæуджытæй бирæтæ нымайынц мах 
лæмæгъдзинадыл æмæ сæ быцъынæг скъуынынц, домынц, 

<> 
хъæр-хъæлæба кæнынц, æртхъирæнтыл нæ ауæрдынц. 
Уыимæ, чи куыд уæлдэер бынаты бады, афтæ - хъæрдæрæй. 
Республикæйы Президент Мурат Зязиков зæгъы: «...кому 
должна принадлежать территория Пригородного райо- 
на Осетии? Если взять историю, то этот район, а также 
Владикавказ были исконно ингушскими землями, которые 
в советское время по распоряжению свыше, с нарушением 
всех прав были отданы соседям» («РГ», 2005 азы 1 апрелы 
номыр). Цы ма уа уымæй æнæхъоладæр ныхас? Æмæ иугæр 
ахæм ныхæстæ республикæйы сæргълæууæгæй цæуынц, 
уæд хуымæтæг адæм та цы хъуамæ зæгъой? Стæй Мурат 
Зязиков цавæр историйы кой кæны? Мах бирæ хæттыты 
дзырдтам æмæ фыстам, фыдæй-фыртмæ мæхъæлæттæ цы 
зæххытæ æмæ территоритыл цардысты, уый тыххæй. Мах 
уыдæттыл нал дзурдзыстæм, æрхæсдзыстæм æрмæстдæр 
иунæг историон документ. 
«Телеграмма 
В.М. Ленину 
Г.К.Орджоникидзе 
После переселения ингушей в казачьи станицы, 
на хуторе Тарский состоялся митинг, на котором 
вынесена резолюция. «Мы, горцы-ингуши, выход- 
цы из голых, диких ущелий и непроходимых тру- 
щоб Кавказа, поселившиеся на предоставленной 
нам советской властью земле, на деле убедились, 
что Советская власть выполнила свое обещание 
заботиться только о судьбе обездоленных, обеща- 
ние, которое она дала в тот момент, когда сама исте- 
кала кровью в борьбе с контрреволюцией (ныхас 
цсеуы, 1918 азы августы Дзсеуджыхъсеумсе урсыты 
сербабырстсей йсехи хъахъхъсенгсейсе, Назранмсе алидзсег 
ПК.Орджоникидзейы зсердсевсерсеныл - М.Х.). Мы, наши 
жены и дети, шлем глубокую благодарность ВЦИК, 
вождям родного пролетариата и Красной Армии. Мы 
уверены, что в ближайшем будущем сумеем доказать, 
что мы достойны той земли, которую мы получили...» 
ПАИМЭЛприЦККПСС 
Ф.80,оп.4, ед.хр.72, микрокопия, л.3-4. 

<> 
Цымæ, цавæр зæххыты кой кæнынц советон 
хицаудзинадæй райгонд мæхъæлæттæ? Фыдæй-фыртмæ 
хъазахъ кæм цардысты æмæ сæ быныскъуыд кæм фæкодтой, 
чи ма дзы аирвæзт, уыдон та таппызары хай кæм баисты, 
уыцы зæххытыл дзурынц? Гæды ныхас цас æбуалгъдæр уа, 
уый бæрц адæймаджы тынгдæр уырны - ахæм политикæйыл 
бирæтæ сты хæст абоны мæхъæлы раздзæуджытæй. Фæлæ 
дзы Мæхъæлы республикæйы Адæмон æмбырды Сæрдары 
хæдивæг Магомед Татриевæн æмбал нæй. Уый, Горæтгæрон 
район Цæгат Ирыстоны кæй ис, уыимæ рагæй разы нæу 
æмæ йæ хонгæ дæр афтæ кæны - Мæхъæлы Республикæйы 
Горæтгæрон район. Уæвгæ, афтæ фыццаг хатт Магомет 
Татриев нæ загъта. Уымæн сæрæвæрæн æлхæд журналисттæ 
скодтой. Уыдонæй иу у «Новая газета»-йы уацхæссæг 
Иринæ Халип. Мæнæ куыд фыссы йæ уацхъуыд «Просьба 
освободить вагоны»-йы. «Самая лютая зима - та которая 
приходит в поселок Майское, что в Пригородном районе 
Ингушетии». Йæ уацхъуыды кæрон дæр афтæ хъусын кæны, 
æрмæг кæцæй у, уый тыххæй:: «Ирина ХАЛИП, наш спец. 
корр., с. Майское, Пригородный район, Ингушетия». 
Кæй зæгъын æй хъæуы, адæймаг фæрæдийын дæр зоны, 
уæлдайдæр дард искæцæй куы ссæуа æмæ амы географион 
хабæрттимæ зонгæ куы нæ уа, уæд. Фæлæ уый зæгъæн нæй 
Мæхъæлы парламенты вице-спикер Магомет Татриевæй. 
Уый географи дæр, нæ республикæты арæнтæ дæр тынг хорз 
зоны. Фæлæ ма йæм байхъусæм: «...вопрос Пригородного 
района Республики Ингушетия давно можно было бы снять 
с повестки дня, и а^я этого, в принципе, достаточно погро- 
зить пальцем из федерального центра, но перст, указующий 
пока застыл в одном положении и не шевелится». Фæлæ, 
æвæццæгæн, бæрзондыл бадæг парламентари хорз нæ 
зоны уæрæсейаг Конституци æмæ закъонтæ, уыйеддæмæ 
æртхъирæнгæнæг æнгуылдзы кой нæ кæнид. Федералон 
центры тынг хорз зонынц, Уæрæсейы дыууæ субъекты 
æхсæн арæнтæн æнæ дыууæты разыдзинадæй ивæн кæй 
нæй, уый. Фæлæ уæддæр Магомет Татриев хъæддыхæй 
дзуры: «Район был и будет рано или поздно нашим, и нам, 
ингушам, в этом плане надо работать солидарно в соот- 
ветствии с законами Российской Федерации - это как раз 
тот момент, когда личные амбиции, приоритеты и прочее 
должны отойти далеко на задний план». О, архайын хъæуы 

<> 
«в соответствии с законами Российской Федерации» - дæ 
хъуыддаг раст. Фæлæ дарддæр цы зæгъы, уымæй вице-спи- 
кер цыма йæхицæн политикон «мулк» æмбырд кæны, афтæ 
зыны, кæд афтæ зæгъы «личные амбиции, приоритеты и 
прочее должны отойти далеко на задний план», уæддæр. 
Ам цы ныхæстæ ракодта, уыдон сты комкоммæ ардауæн, 
хæсткъахæн æмæ змæнтæн, уæрæсейаг закъоны «дамгъæ» 
куыд амоны, уый ныхмæ, фæлæ ахæм æбæрнон æмæ 
тæссаг хъуыдыты тыххæй, цымæ, цавæр ныхас æрхаудзæн 
бæрзонд бынаты бадæг депутатмæ? Хи пайдайы сæраппонд 
политикæйæ хъазын нырма хорзмæ никæй æркодта. Уæвгæ 
уый тыххæй раст зæгъы Татриев йæхæдæг: «...никто из ру- 
ководителей Ингушетии и Осетии не хочет своему народу 
плохого, так не надо ради сегодняшней выгоды играть в 
ПОЛИТИКУ». Нæ хъæуы, фæлæ дарддæр Магомед Татриев 
кæй зæгъы, уыдæттæ та куыд бамбарæн ис? «На те терри- 
тории, которые вам (ирæттæн - М.Х.) позадарили наши 
предки, никто из ингушей пока не претендует, верните, 
что нам принадлежит по законам той страны, в которой 
мы живем и здравствуем, и не пеняйте с больной головы 
на здоровую». Бафæлладыстæм дзурынæй, цы бæстæйы 
цæрæм, уый закъонтæ куыд амонынц, уый тыххæй. Фæлæ 
нын мæхъæлæтты фыдæлтæ, «закъонмæ гæсгæ кæй до- 
мынц», уыдонæй уæлдай зæххытæ кæй ныллæвар кодтой, 
уый та ног хабар у. Цымæ, кæцы рæтты сты уыцы зæххытæ 
- Регахы, Урсдоны, Москæйы æви Фæрæскъæтты? 
Магомет Татриев йæ пырх акалдта ирон адæймаджы 
удыхъæдыл дæр: «Вы (ирæттæм дзуры - М.Х.) считатете 
себя кавказцами, но истинными кавказцами могут себя счи- 
тать только потомки Торгамоса, коими вы не являетесь. И 
это вы постоянно демонстрируете через свою и централь- 
ную печать, употребляя выражения, кои истинный кавказец 
не может себе позволить...» Чи загъта уый? «Граф Толстой? 
Дарвин?» æви æртæаздзыд бæгънæг сывæллæтты Беслæны 
фыццæгæм скъолайы автоматтæй чи цагъта, уыцы «æцæг» 
кавказаг, Торгамосы фæдон? 
Йе ’рмæг Магомет Татриев ахæлиу кодта Интернеты 
хызæджы «Ингушетия.Ш», зæгъгæ, ахæм сайты, йæ 
сæргонд - «Арахна не спит и паутину ткет». Фæлæ æрмæг 
ахæлиу кæнын диссаг нæу. Диссаг у, Ирыстоны дзыл- 
лон хабархæссæг фæрæзты «экстремистон», «адæмты 

<> 
кæрæдзийыл ардауæг», «хæсткъахæн» æрмæджытæ иу- 
дадзыг чи агуры, уыдон Татриевы опусы хуызæттæ куыд 
нæ уынынц, æви дзыллон хабархæссæг фæрæзты тыххæй 
закъон ацы республикæйы территорийыл нæ кусы? 
Рагæй бердзенаг мифологийы Арахнæ уыд диссаджы 
тынуафæг. Чи сæ дæсныдæр у, зæгъгæ, Афинæимæ куы 
фæбыцæу, уæд æй Афинæ фестын кодта хæлуарæг. Фæлæ, 
цымæ, кæдмæ уафдзысты æбæрнон политиктæ сæ фыдо- 
хы тынтæ, кæдмæ змæнтдзысты сæхи адæмы дæр æмæ сæ 
алыварс цæрæг сыхæгты дæр. Кæд нал уафдзæн нырыккон 
Арахнæ йæ маргæйдзаг хыз? Йæхæдæг дзы куы бахауа, 
уымæй, цыма, нæ тæрсы? 
2007 аз. 
ДЗУРГÆ - ИУÆРДÆМ, 
ХЪУЫДЫ - ИННÆРДÆМ?.. 
Мах бирæ хæттыты дзырдтам, Горæтгæрон районы 
тыххæй мæхъæлы домæнтæ æнæбындур æмæ зианхæссæг 
кæй сты, уый фæдыл. Бирæ хæттыты дзырдтой æмæ ныр 
дæр дзурынц ирыстойнаг политикæйыл хæст лæгтæ, 
ахуыргæндтæ, политологтæ - арæнтæм æвналæн нæй. 
Уыцы рæстдзинад Мæхъæлы дæр тынг хорз зонынц. Фæлæ 
уæддæр архайынц, дзурынц, сидынц, æртхъирæн кæнынц, 
Горæтгæрон район нæ фыдæлты зæхх у æмæ нын æй æриут, 
зæгъгæ, домынц. «Фыдæлты зæххы» тыххæй дæр фыстæуыд. 
Стæй иу æмæ дыууæ хатты нæ. Фæлæ историон æцæгдзинад 
зонын кæй нæ фæнды, уыдонимæ зын ныхасгæнæн у. Иу 
хъуыддаг у уæлдай тæссагдæр - ацы ныхасы мæхъæлы 
сæрхъуызойтæ кæй архайынц, уый. Хъуыддаджы бацæуын 
зын нæу, зын уырдыгæй йæ рацæуын свæййы, фæлæ терри- 
торион домæнтæ мæхъæлы раздзæуджытæн сæхи дзыхæй 
кæй цæуынц, адæм кæй равзæрстой æмæ се ’ууæнк кæуыл 
бафтыдтой, уыцы разамонджытæ, рæстæджы цыд æмæ 
хъуыддæгты æцæг уавæр ницæмæ даргæйæ, се ’мтуг адæмы 
фыдбылызы фæндагыл кæй ардауынц, уый тынг ахъуыды- 
йагу. 

<> 
Зæхх никуы ничи радта никæмæн. Уый Хуыцауы 
лæвар у. Ацы рæстдзинад алы мæхъæлон молло дæр 
зоны. Афтæ æрмæст дины закъон нæ зæгъы, цы зæххыл 
лæууыс, ууыл сабырæй цæрын домы паддзахады цардыу- 
аг дæр. Мах цæрæм, Уæрæсейы Сæйраг закъон чи у, уыцы 
Конституцимæ гæсгæ. Уый та зæгъы афтæ, æмæ бæстæйы 
хæйтты ’хсæн ахастдзинæдтæ арæзт цæуынц æрмæстдæр 
Конституцийы бындурыл, æндæр хуызы сын аразæн нæй. 
Паддзахады дыууæ хайы ’хсæн истæй фæдыл быцæу куы 
рауайа, уæддæр кæсын хъæуы Конституцимæ. Афтæ - 
арæнты тыххæй фарстаиы тыххæй дæр. Уым бæлвырд фыст 
ис - арæнтæн аивæн ис æрмæстдæр дыууæты фæндонæй, 
æппæтон референдумы фæрцы. Æндæр хуызы нæ. Уый у 
рæстдзинад, æмæ уыцы фæндагыл цæуын хъæуы не ’ппæты 
дæр, искæй зæрдæмæ цæуы æви нæ, уæддæр. 
Кæй зæгъын æй хъæуы, мах сахуыр стæм не скæсæйнаг 
сыхæгты æрвылбоны домæнтыл цыфæндыйæ дæр 
Горæтгæрон район сæхи бакæныны тыххæй. Æндæр исты 
ныхасмæ зын æнхъæлмæ кæсæн у. Фæлæ æрæджы мæхъæлы 
разамонæг М.Зязиков Д.Козакимæ фембæлды цы ныхас за- 
гъта, уый нæ дисы бафтыдта. Ацы æрмæджы æфсон дæр си- 
сты уыцы ныхæстæ. 
Мурат Зязиков уæд загъта: «...разговор, который се- 
годня состоялся, был исключительно полезным. И очень 
важно, что мы еще и еще раз сказали тем, кто отвечает за 
эту работу, что не должно быть никаких бюрократических 
проволочек, ненужных справок, надуманных заявлений, ни- 
каких экскурсов в историю, самое главное, что мы должны 
сделать - решить каждую судьбу конкретно. Аюди имеют 
право проживать там, где они хотят, где им это позволяет де- 
лать Конституция РФ. У нас одна страна, одна Конституция 
и люди, которым мы сегодня должны оказать помощь вне 
зависимости от национальности - граждане Российской 
Федерации. Мы должны перевернуть эту страничку раз и 
навсегда, чтобы впредь не было никакого упоминания об 
осетино-ингушском конфликте, чтобы это словосочетание 
мы больше не употребляли». 
Мах бафæндыд, цæмæй ацы ныхасы тыххæй йæ хъуыды 
зæгъа зындгонд политолог, историон наукæты доктор, про- 
фессор ДЗИДЗОЙТЫ Валери. 
- Æнæмæнг, алы адæймаджы хъысмæт дæр лыг 

<> 
кæнын хъæуы. Уымæй президент М.Зязиков раст у. 
Фæлæ ма ам ис æндæр фæзилæн дæр - моралон-пси- 
хологон, 1992 азы фæззæджы цаутæй чи æвзæры, ахæм. 
Зæгъæм, Камбилеевкæйы цæрджытæ сты, бæлвырд фондз 
мæхъæлон бинонты ам æрцæрой, уый ныхмæ, уымæн 
æмæ уыдон архайдтой Ирыстоны ныхмæ хæсты. Адæм 
сæ зонынц. Д.Козак йæхæдæг афтæ загъта, зæгъгæ, юри- 
дикон æгъдауæй сын ис ам æрцæрыны бар, фæлæ уымæй 
сæ куыст фæфылдæр уыдзæн милицæйы кусджытæн. 
Кæй зæгъын æй хъæуы, Конституцимæ гæсгæ алкæмæн 
дæр, кæм æй фæнды, уым æрцæрыны бар кæй ис, уый 
Ирыстоны дызæрдыггагыл ничи нымайы. Фæлæ куыд ис 
Конституцийæ бамбарынгæнæн, 1992 азы Ирыстонмæ кæй 
æрбабырстой, уымæн? Афтæ ницавæр Конституцийы фыст 
ис. Хъуыддагмæ абоны цæстæй чи кæсы, уыдон хъуамæ 
ахъуыды кæной 1992 азы фæззæджы цаутыл, сæйрагдæр та 
уыцы фыдбæллæхы фæстиуджытыл. Цæмæн хъæуы адæмы 
зæрдыл уыцы фыдохы хабæрттæ лæууын кæнын? 
- Фæстаг цалдæр азы дæргъы мæхъæлон ахуыргæндтæ, 
политологтæ, журналисттæ ныммыхуыр кодтой бирæ 
наукон куыстытæ, монографитæ, чингуытæ, статьятæ 
Горæтгæрон районы фарстайы, йæ историйы тыххæй 
(хъыгагæн, уый зæгъæн нæй мах ахуыргæндтæй). Зæгъынц, 
цыма Горæтгæрон район у «мæхъæлæтты историон тер- 
ритори», «мæхъæлы бæркадджын къæбиц», «мæхъæлон 
адæмы авдæн», «мæхъæлы зæрдæ» æмæ афтæ дарддæр. 
Ахæццæ вæййынц æнусты æрфытæм. Æмæ мæнæ ныртæккæ 
М.Зязиков зæгъы: «...никаких экскурсов в историю...». Куыд 
æй бамбарæн ис? 
- Дыууæ хуызы. Кæд нæ сыхæгты разамонæг уыцы 
ныхæстæ сыгъдæгзæрдæйæ загъта, уæд семæ разы дæн. 
Хъуыддаг уый мидæг ис, æмæ юриспруденцийы нæй ахæм 
ныхæстæ æмæ терминтæ куыд «историон территори», 
«фыдæлты зæхх» æмæ афтæ дарддæр. Ныр ирæттæ агурын 
куы райдаиккой, сæ рагфыдæлтæ цы зæххытыл цардысты, 
уыдон. Уый æнæзонд æмæ æнæпайда хъуыддаг у. Æнусты 
дæргъы уыцы-иу зæххы гæппæлыл бирæ чидæртæ цард. 
Уымæ гæсгæ мах хъуамæ цардмæ кæсæм абоны цæстæй. 
Нæ паддзахад халджыты хъæппæрисæй 1991 азы 28 апре- 
лы фæзынд тугмæ схойæг закъон «Æфхæрд адæмты сраст 
кæныны тыххæй». Абоны онг дæр нæ бон аиуварс кæнын 

<> 
нæу, уыцы закъон кæй райгуырын кодта, уыцы рæдыдтытæ 
æмæ сæ фæстиуджытæ. Уыцы рæдыдтыты аххосæй цас туг 
ныккалд, уый та алчидæр зоны. Бæстæ фæцæры иу уагмæ 
гæсгæ, уыцы уаг та махæн у Конституци. Æххæст æй кæнæм, 
йæ сæрты ма хизæм. Æндæр мах ницы домæм. Æндæр 
нæ ницы хъæуы. Кæд нæ лыг кæнын фæнды территорион 
фарстатæ - табуафси, Конституцимæ гæсгæ. Референдумы 
фæрцы. Фæлæ, хъыгагæн, Мæхъæлы афтæ нæ хъуыды 
кæнынц, цыфæндыйæ дæр - æриут. Уымæн та уæвæн нæй. 
Æмæ М.Зязиков афтæ кæй зæгъы, истори мауал къахæм, 
зæгъгæ, уый мæ зæрдæмæ цæуы. Æрмæст ам ис дыккаг 
фæзилæн: 1944 азы мæхъæлон адæмы цы аххосæгтæм гæсгæ 
арвыстой, уыдон цæмæй ма разыной, кæд уый тыххæй нæ 
уадзы истори змæнтын, уæд ын уый та кад нæ кæны. Уымæ 
гæсгæ йæ хъуыды бæлвырддæр куы уыдаид, уæд уымæй 
раст бакодтаид. Кæннод афтæ уайы, цыма Мæхъæлы прези- 
дент йæ уæлдæр хицауы цур дзургæ иуæрдæм кæны, хъуы- 
ды та - иннæрдæм. Рæстдзинад та у иу - ныууадзын хъæуы 
Горæтгæрон районы алыварс ныхас. Уыцы быцæуæн фидæн 
нæй, нæдæр историон, нæдæр политикон æгъдауæй. Фæлæ 
ныхас дарддæр карздæр куы кæна, уæд та йæ бон расайын у, 
рагагъоммæ йæ фæстиуджытæн базонæн кæмæн нæй, ахæм 
хæст. Æмæ уый зæрдыл дарын хъæуы. 
Фæсныхас 
Æнсемсенг, абон ксенсе райсом нсе сыхсегтсе Ирыстонмсе 
ссе территорион домсентсе ныууадздзысты, зсегъгсе, ууыл 
зын бауусендсен у. Хъуыддаг уый мидсег ис} семсе Горсетгсерон 
районы тыххсей ныхас карзсей-карздсер ксены. Пайда 
ксенынц домбай дзыллон хабархсесссег фсерсезтсей, фар- 
ста севсерынц дунеон семсехссенады, дунеон тсерхондсетты 
раз. Усерсесейы Конституцион тсерхондон ацы фарстайы 
фседыл загъта йсе хъуыды, фселсе уседдсер дарддсер ныхас 
цсеуы Горсетгсерон районыл. Конституцион тсерхондоны 
уынаффсейы фсестсе мсей дсер нсе рацыд, афтсе мсехъселы 
парламент арвыста курдиат Усерсесейы премъер-министр 
Михаил Фрадковмсе, цсемсей севсестиатсей арсезт серцсеуа 
ссермагонд къамис республиксейы арсентсе сбселвырд 
ксеныны тыххсей. Мсехъселон депутаттсе куыд зсегъынц, 
афтсемсей, дам, нын, куыд Ирыстонимсе, афтсе Цсецсенимсе 
дсер бселвырд арсентсе ксей нсей, уый къуылымпы ксены му- 

<> 
ниципалон реформсейы цыд семсе цселхдур севсеры Мсехъселы 
экономикон рсезтсен. Ксей зсегъын сей хъсеуы, сеппсет ацы 
хабсерттсен ис иу нысан-уавсер карздсер ксенын, бсестсейы 
Конституцийы ныхмсе чи у, уыцы домсентсе сыхаг 
республиксейы раз севсерын, сеппынфсестаг, дыуусе адсемы 
’хссенуавсер ноджы сендыгъддсер семсе срсемудзынсеввонгдсер 
ксенын. 
Махсердыгсей сеппсет дсер арсезт цсеуы, цсемсей ирон- 
мсехъселон быцсеуы рсестсег хъыгдардбаййафджытсен 
лсевсерд цсеуа сембселгсе сеххуыс, цсемсей лыгъд адсем здсехой 
ссе иудадзыгон цсерсен бынсеттсем, семсе сын уа, куыд 
сембселы, ссе цард афтсе аразыны фадат. Æнсемсенг, махсен 
сендсер сыхсегтсе нсей, семсе архайын хъсеуы сыхагимсе, куыд 
сембселы, афтсе цсерыныл. Закъонмсе гсесгсе. Конституцийы 
бындурыл. Стсей нсе быцсейуаг фарстатсе дсер лыг ксенын 
хъсеуы домсентсе семсе сертхъирсенты фсерцы нсе, фселсе 
сабырсей семсе закъоны уагыл. Уый у алы цивилизацигонд 
сехссенады миниусег дсер. 
2006 аз. 
ДИНАДÆМЫ 
ИУГÆНÆГ ТЫХ ХЪУАМÆ УА 
Вариант 
Йæ рæстæджы Дидро афтæ загъта:«Дунейы ахæм къуым 
нæй, алыхуызон динты хицæндзинæдтæ зæхх тугæвдылд 
кæм нæ кодтой». Æмбæрстой рагæттæ, бирæ динтæ адæм 
иугæнæг кæй не сты, уый. «Мæнгуырнындзинадæй цы 
адæм рынчын сты, уыдонæн та хос нæй, æмæ уайтагъд 
бахауынц алымыггаг фæлитойты дзæмбытæм», загъта 
П.Буаст. Уæлдай тынгдæр сбирæ сты динты алыхуызон 
сектæтæ ныры дуджы. Æрмæст нæ чысыл Ирыстоны ис 
84 дингæнæг организацийы. Уавæр ноджы вазыгджындæр 
у Уæрæсейы. Нæ къухы цы нымæцтæ ис, уыдонмæ гæсгæ 
1996 азы 1 январмæ Уæрæсейы регистрацигонд уыд 226 
дины центры æмæ управленийы, 58 конфессийы 11996 
дины æмæхсæнады, дины хъуыддæгтыл кæм ахуыр кæнынц, 

<> 
ахæм 148 скъолайы, 269 моладзандоны, 309 миссийы. Ног 
фæзынæг динты змæлдтыты активон архайджытæ сты 300- 
400 мин адæймаджы. Уыцы змæлдтыты чи ис, уыдонæн 
сæ фылдæр хай сты фæсивæд. Иуæндæс азмæ ацы ныв 
хъулондæр кæй фæцис, уый дызæрдыггаг нæу. Къаддæр 
бæрцæй, фæлæ ахæм уавæр ис махмæ дæр. 
- Уæрæсейы кусы дин кæныны сæрибардзинады 
тыххæй закъон. Æмæ дингæнæг организацитæ уыцы закъо- 
ны домæнтæ куы ’ххæст кæной, сæ архайдæй æхсæнадæн 
тасдзинад куы не ’взæрын кæной, уæд никæй бон у уыдоны 
куыстмæ бар дарын, сæ бартæ сын къахыр кæнын, уымæн, 
æмæ уыдон сты алæкæмæн дæр сæ конституцион бартæ. 
Иннæмæй, фæстаг рæстæг фæсивæд сæхи бар кæй азза- 
дысты æмæ уымæ гæсгæ алыхуызон дингæнæг иугæндтæм 
æмæ къордтæм кæй бахаудысты, уый та у æндæр фарста.. - 
загъта федералон регистрацион службæйы РЦИ-Аланийы 
управленийы политикон партиты, æхсæнадон æмæ 
дингæнæг иугæндты æмæ æндæр æнæкоммерцион органи- 
зациты хайады хицау Сланты Иринæ. 
- Æз ацы фарстамæ кæсын, нæ республикæйы, нæ 
адæмы æдасдзинад хъахъхъæнын кæмæ хауы, ахæм 
бынатылæуд адæймаджы цæстæй. Сусæггаг нæу, терро- 
ристон фæзындтытæй æмæ фыдракæндтæй тæссаг кæй у, 
уый. Уыимæ фыдгæнджытæ архайынц сыхаг регионтæй нæ 
республикæмæ æрбаирвæзыныл. Уыцы фæзындтытæн та 
сæ тæссагдæр хуызтæй иу у дины экстремизм. Уымæ гæсгæ, 
экстремистон зондахастыл хæст цас фылдæр дингæнæг 
адæм уой, уыйбæрц фылдæр уыдзæн сæ тасдзинад дæр. 
Махæй уыцы фарста иу уысм дæр рох нæу, - ахæм у нæ 
республикæйы Æхсæнадон æмæ экономикон æдасдзинады 
советы секретарь Челæхсаты Аслæнбеджы хъуыды. 
Дин у æхсæнады царды айдæн. Демократи æмæ 
æргомдзинад нæ царды бирæ ауæзтытæ куы атыдтой, 
уæд ног дуг йемæ æрбахаста, нырмæ нæм чи нæ уыд, 
хъусгæ дæр кæй тыххæй никуы фæкодтам, хатгай ахæм 
экзотикон хъуыддæгтæ æмæ митæ. Кæмæдæр иттæг раст 
фæкаст Асахарайы ахуырад æмæ ссис йæ активон адепт, 
æппынфæстаг ацы дин цæмæ кæны, уый не ’мбаргæйæ. 
Чи сты виссарионовтæ? Цæмæ нæм сидынц Иеговайы 
æвдисæнтæ? Хæрзæрæджыйы онг дæр ма нæ клубты къух 
бакæнæн нæ уыд, «Чырыстийы цардæгас ныхас» йæхи чи 

<> 
хуыдта, уыцы къордтæ-иу кæй æрæмбырд кодтой, уыцы 
адæмæй. Чи зæгъдзæн фидарæй, сатанизм нæм нæй, зæгъгæ. 
Алкæмæн дæр бар ис, цавæр дины æгъдау æй æххæст 
кæнын фæнды, ууыл хæцын. Фæлæ дин хъуамæ адæмы 
дихтæ ма кæна. Дин стыр иугæнæг тых у, æмæ уыцы тыхæй 
хъуамæ пайда кæнæм арæхстджынæй. Нæ фыдæлтæ цы 
дины æгъдæуттæ æххæст кодтой, уыдон нæм рахæццæ 
сты æнусты æрфытæй, раст Заратустрæйы замантæй. Уый 
афтæ загъта: «Хорз бадарут уæ зæрдыл: дурæй æмæ хъæдæй 
конд сæдæгай сыгъдæг кувæндæттæ нæ баивдзысты иу 
æмбараг зæрдæйы. О, Ирыстон бирæнацион кæй у, сæдæгай 
адæмыхæттыты минæвæрттæ дзы, кæрæдзийы æмбаргæйæ, 
фидыдæй кæй цæрынц, уый нын сæрыстырдзинады хос 
у. Фæлæ Карл Марксы загъдау, адæймаг у дингæнæг, дин 
адæймаггæнæг нæу. Ныртæккæйы дуджы сæйрагдæр у дины 
быхсондзинад, кæрæдзийы æгъдæуттæн æмæ традицитæн 
аргъ кæнын, фæлæ нæ ирон адæмы фыдæлтæ цы диныл 
хæст уыдысты, уый цæмæн рох кæнæм æмæ йæ æндæр 
цæуылдæрты цæмæн ивæм?. Арæх фехъусдзынæ, ирæттæ 
муртаккаг диныл хæст уыдысты, зæгъгæ. Цыма ис уымæй 
æнæхъоладæр ныхас? Æппæты фыццаг Иунæг Хуыцаумæ 
чи скувы, уыцы адæймаджы куыд ис муртаккаг диныл хæст 
схонæн? Уый у Хуыцауы дин, æмæ, нæ фыдæл цы Хуыцаумæ 
куывта, уый нæ раст фæндагыл саразæд. Кæннод ныл 
Вавилоны мæсыгамайджыты æмбисонд куы ’рцæуа, уымæй 
фæллойаг у. Ирыстонæн та ацы фарста уæлдай ахсджиагдæр 
у. Мах хъуамæ агурæм, иу нæ чи кæна, ахæм хъуыддæгтæ, 
дихтæ нæ чи кæны, ахæм тыхтæ та фагæй фылдæр сты. 
2007 аз. 
ÆВЗОНГУДТЫ 
ТЫЗМÆГ ЦАРД СÆТТЫ 
Дæ ахсджиаг хъæбул, дам, искæй фæсдуæртты 
къулбæрзæйæ къæбæргур зила, дæ буц кæстæр дзыллæйы 
хæрзтау адæмы рæгъмæ ма цæуа - цы ма уа уымæй 
фыдæлгъыстдæр? Хъыгагæн, мах абон уынæм ахæм нывтæ. 

<> 
Цы у уый? Рæстæджы гакк æви не ’нæмæтдзинад? Нæ 
фидæныл рæстмæ кæй нæ хъуыды кæнæм, уый, æви не 
’нæбондзинад? Фæзæгъæм, сабитæ нæ сомбон сты. Уый раст 
у. Рæзгæ фæлтæр цыфæнды паддзахады дæр цы уавæры ис, 
уый æвдисæн у æппæт æхсæнады уавæрæн. Фæстаг рæстæг 
нæ егъау бæстæйы уæлдай карзæй æрлæууыд дзæгъæл саби- 
ты фарста. Фенæн сын ис алы ран дæр - вагзалты, базарты, 
дуканиты дуæрттæм, уынгты. Чъизи, ронбæгъд, къæйных. 
Ам парахат сты наркомани, алкоголизм, хæцгæ низтæ, 
хæлд психикæ. Уыимæ дзæгъæл, æнæхицау сабитæ уæлдай 
арæхдæр бахауынц фыдгæнæг къордты къухтæм. Фарста 
карз у - суанг 2001 азы бæстæйы Æдасдзинады Совет куыд 
бацамыдта, афтæмæй ацы æхсæнадон фæзынд тæссаг бына- 
ты æвæры паддзахады национ æдасдзинад æмæ æхсæнадон 
нывылдзинад. Цавæр сты сабиты æвæгæсæгдзинады 
уидæгтæ, цавæр мадзæлттæй хъæуы тох кæнын ацы тæссаг 
социалон фæзынды ныхмæ? Ацы фарста хауы не ’ппæтмæ 
дæр, иу адæймаг дæр хъуамæ куыдфæндыйы цæстæй ма 
кæса йæ кæстæрты хъысмæтмæ. Йæ хистæрты чи æппары, 
уый йæ кад сафы, йæ кæстæры чи æппары, уый та йæ цард 
сафы. 
Сабийы хъысмæт æппæты фыццаг аразгæ у бинонтæй. 
Политикон, экономикон æмæ социалон къабæзты æрцæуæг 
ивддзинæдтæ, нæ царды зындзинæдтæ систы, бинон- 
ты уавæр цæхгæр чи февзæрдæр кодта, уыцы аххосæгтæ. 
Абон экономикон реформæты сæйраг уæз анцад бинонтыл. 
Хъыгагæн, азæй-азмæ фылдæр кæны, йæ сабитæн æмбæлгæ 
хъомылад радтын æмæ царды уавæртæ саразын йæ бон 
кæмæн нæу, уыцы бинонты нымæц. Фæзынд суанг ахæм 
ног ныхас дæр - «Социалон сидзæртæ», ома, сидзæртæ 
цардæгас ныййарджытимæ. Кæй зæгъын æй хъæуы, уый у 
паддзахады социалон политикæйы фæстиуæг. Фæстаг 10- 
12 азы дæргъы февзæрдæр цард, фæфылдæр цыбыркъух, 
æнæхъола, æмтъеры, кæрæдзи кæм не ’мбарынц, расыг 
кæм кæнынц, мамæлайы къæбæрæй чи цæры, ахæм би- 
нонты нымæц, фæкъахыр сты удварны æнцæйттæ. Уыдон 
сабиты аппæрстой уынгмæ, бæстæ байдзаг æвæгæсæг, 
æнæхицау, дзæгъæл сывæллæттæй. Советон Цæдисы 
фехæлды, бæстæйы алы рæтты хæстон быцæуты аххосæй 
сæ цæрæн бынæттæй сыстадысты мингай адæймæгтæ, 
уый дæр у сабиты хæтæнхуагдзинады гуырæнтæй иу. 

<> 
Социологон раиртæстыты бæрæггæнæнтæм гæсгæ, 
æрвылаз бæстæйы 12 милуан сабийы æййафынц æххормаг. 
Æгуыстдзинады, цæрæнуаты приватизацийы, адæмы 
мæгуырдзинады аххосæй æнæхæдзар фесты сæдæгай мин 
сабитæ. Æхсæвиуат кæнынц пъадвалты, уæлхæдзæртты, ка- 
нализацион люкты, давынц, сæудæджер кæнынц алцæмæй 
дæр. Абон Уæрæсейы цал дзæгъæл сывæллоны ис, уый 
ничи зоны. Паддзахадон чиновниктæ хæссынц алыхуызон 
нымæцтæ. Ахуырады министрады бæрæггæнæнтæм гæсгæ, 
ныртæккæ бæстæйы алы къуымты рахау-бахау кæнынц, 
скъоламæ цæуыны афон кæмæн у, ахæм 1,5-2 милуан са- 
бийы. Фæллойы министрад куыд зæгъы, афтæмæй нæ пад- 
дзахады ис 1 милуан дзæгъæл сабийы. Федерацийы Советы 
æдасдзинады æмæ хъахъхъæнынады комитеты сæрдар 
Виктор Озеров куыд фехъусын кодта, афтæмæй, алыхуызон 
бæрæггæнæнтæм гæсгæ, нæ бæстæйы ныртæккæ æвæгæсæг 
сабитæ ис 3-4 милуаны. Фыдыбæстæйы Стыр хæсты фæстæ 
цас уыдысты, уымæй 3-4 хатты фылдæр. Йæ рæстæджы 
Валентинæ Матвиенко Уæрæсейы Федерацийы Хицауады 
Сæрдары хæдивæг куы уыд, уæд стыр æргом здæхта ацы 
фарстамæ. Куыд загъта, афтæмæй сабиты æвæгæсæгдзинад 
ссис æппæтпаддзахадон фарста. Сывæллæтты 
хæтæнхуагдзинады аххосæгтæ æмæ уидæгтæ иуварсгонд 
куы не ’рцæуой, уæд сæ фæстиуджытимæ тох кæнын у 
æнæпайда хъуыддаг. «Сывæллæтты уынгмæ чи ’ппары, 
уыцы конвейер бауромын хъæуы, ныртæккæ нын уымæй 
ахсджиагдæр хæс нæй», - бацамыдта Валентинæ Матвиенко. 
Ахуыргæндты хъуыдымæ гæсгæ, сабиты хæтæнхуагдзинады 
аххосæгтæ дих кæнынц æртæ къордыл: социалон-экономи- 
кон, социалон-психологон æмæ психологон. Йæхи цæхгæр 
аивта адæмы цардыуаг, экономикон кризис, æгуыстдзинад, 
æххормагдзинад, миграцион процесстæ кæй стыхджын сты, 
уый аххосæй. Уыдонимæ æнгом баст сты социалон-психо- 
логон аххосæгтæ дæр: хæлынц бинонтæ, сæ нымæц рæзы, 
иугай ныййарджытæ кæм ис, расыг кæм кæнынц, ахæм 
бинонтæ. Кæй зæгъын æй хъæуы, куыд æмбæлы, ахæм цар- 
дыуагыл хæст чи нæу, наркотиктæ æмæ карз нозтмæ æмхиц 
чи у, ахæм къæйттæн цы цот фæзыны, уыдон психофизи- 
ологон æгъдауæй арæх вæййынц сахъат. Рæзгæ фæлтæры 
уыдон ахсынц 3,5 проценты. Уыдон дæр уынджы амæттаг 
арæх бавæййынц. 

<> 
Сабиты хæтæнхуагдзинады уавæр Уæрæсейы реги- 
онты алыхуызон у. Уæлдай карздæр - Мæскуыйы, Санкт- 
Петербурджы, иннæ стыр горæтты, Уæрæсейы Центрон 
хайы регионты. Ацы тæссаг æхсæнадон фæзындæй хицæн 
нæу Цæгат Ирыстон дæр. Нæ фарстæн дзуапп дæтгæйæ, 
РЦИ-Аланийы Фæллойы æмæ социалон рæзты министра- 
ды æнахъомты æвæгæсæгдзинады æмæ фыдракæндты 
профилактикæйыхайадысæйрагспециалистÆгайтыИринæ 
афтæ радзырдта: - Æнахъомты фарста фæстаг азты дæргъы 
фæцис уæлдай карздæр. 10-15 азы размæ дæр ма уавæр 
нывылдæр уыд. Фæлæ нæ бæстæйы æрцыдысты цæхгæр со- 
циалон-политикон æмæ экономикон ивддзинæдтæ, адæмы 
иу хай нæ бафæрæзтой уыцы ивддзинæдтæн, сæ цард зынгæ 
февзæрдæр, фехæлд сæ традицион цардыуаг. Уый аххосæй 
сбирæ сты хæтæнхуаг сабитæ дæр. Кæй зæгъын æй хъæуы, 
дзæгъæл сывæллæтты æхсæн арæхдæр сты наркомани, 
фыдракæндтæ, расыг кæнын, хæцгæ низтæ. Адæмы ацы 
хаймæ æвæстиатæй æркæсын хъæуы, æвæгæсæгæй сын 
уадзæн нæй. Æнæмæнг, ацы фарста паддзахадæй рох нæу. 
Ис федералон закъон «Æнахъомты æвæгæсæгдзинад æмæ 
фыдракæндтæ профилактикæ кæныны системæйы бындур- 
ты тыххæй», Уæрæсейы фæллойы, мидхъуыддæгты, ахуыра- 
ды æмæ æнæниздзинад хъахъхъæнынады министртæ сфи- 
дар кодтой бардзырдтæ «Сывæллæтты æвæгæсæгдзинады 
фарстатæ алыг кæныны æвæстиат мадзæлтты тыххæй», ис 
æндæр нормативон акттæ дæр. 
- Нæ республикæйы ацы фарстатыл цавæр оргæнтæ ку- 
сынц? 
- Æнахъомты хъуыддæгты æмæ сын сæ бартæ 
хъахъхъæнæг къамис, адæмы социалон хъахъхъæнынады 
оргæнтæ, ахуырады оргæнтæ, æмцегады æмæ 
æххуысады оргæнтæ, фæсивæды хъуыддæгты оргæнтæ, 
мидхъуыддæгты, адæмæн куыстдæттæг, æнæниздзинад 
хъахъхъæнынады оргæнтæ. 
- Фарста алыг кæныныл чи кусы, уыдон бирæ сты. 
Фæлæ æцæг уавæр та нæ республикæйы куыд у? 
- Раст у - сывæллæтты æвæгæсæгдзинады сæйраг 
аххосæгтæй иу ис бинонты мидæг. Абон адæмы социалон 
æгъдауæй хъахъхъæнæг оргæнты хыгъды ис, нывыл цард 
чи нæ кæны, ахæм 1193 бинонтæ, уым хъомыл кæнынц 
3705 сабийы. Уыдонæй 376 сты бирæсывæллонджын, 587 - 

<> 
æнæххæст (иу ныййарæг дзы нæй) бинонтæ. 338 бинонтæ 
нымад сты социалон æгъдауæй тæссагыл, 155 бинонты 
ныййарджытæ сæ комкоммæ хæстæ не ’ххæст кæнынц. 
Ацы бинонтæ сты уæлдай фæкæсынхъуаг, хъуамæ сæм 
уа сæрмагонд хъусдард, уæлдæр кæй ранымадтон, уыцы 
оргæнты ’рдыгæй. 
Дзæгъæл, æвæгæсæг сабитæ фыдракæндтæм æмхицдæр 
кæй сты, уый зындгонд у. Республикæйы Мидхъуыддæгты 
министрады пресс-службæйы бæрæггæнæнтæм гæсгæ, 
2002 азы æдæппæт фыдракæндтæ чи сарæзта, уыцы адæмы 
æхсæн уыд 206 æнахъомы, 2003 азы нымæц фæкъаддæр, 
фæлæ уæддæр фыдгæнджытæй 189 адæймаджы æвзонг кæй 
уыдысты, уый хъуамæ сагъæсы æфтауа. 
Æнæмæнг, сæрмагонд ныхасы аккаг у, исныййарджытæй 
сидзæрты ном кæуыл сбадт æмæ хæтæнхуаг чи фæци, уыцы 
сабиты хъысмæт. 
Республикæйы Мидхъуыддæгты министрады æна- 
хъомты хъуыддæгты фæдыл хайады хистæр инспектор 
Светланæ Королева куыд зæгъы, афтæмæй æнæхицау 
сывæллæтты фылдæр хай фæхауæггаг вæййынц, ный- 
йарджытæ сæ комкоммæ хæстæ кæй не ’ххæст кæнынц, 
уый аххосæй. Зæгъæм, фæстаг цыппар мæйы дæргъы 
сæ ныййарджыты бартæ ист æрцыдысты 24 адæймагæн. 
Исныййарджытæй абон æнæхицауыл нымад сты 289 сабийы. 
Ис нысанмæарæзт федералон программæ «Æнахъомты 
æвæгæсæгдзинад æмæ фыдракæндты профилактикæ». 
Уыцы программæйы арæнты Фæллойы министрадæн 
фæдзæхст æрцыд, социалон приюттæ кæй хонынц, ахæм 
кусæндæттæ фæфылдæр кæнын. Ацы мæй хъуамæ скуса 
æнахъомты социалон æгъдауæй реабилитацигæнæг ре- 
спубликон центр 50 сабийы фаг, æхсæв дæр дзы куыд уой, 
афтæ. Арæзт цæуынц, сабитæн фæстæмæ сæ райгуырæн 
хæдзæрттæм æрбаздæхыны фадат чи дæтта, ахæм социалон 
æмæ медицинон центртæ дæр. 
Республикæйы фæллойы æмæ социалон рæзты ми- 
нистры хæдивæг Гасситы Жаннæ куыд зæгъы, афтæмæй, 
кæд сабиты æвæгæсæгдзинады фарста, Уæрæсейы иннæ 
регионтимæ абаргæйæ, мах республикæйы афтæ карзæй 
нæ лæууы, уæддæр архайын хъæуы, ацы тæссаг социалон 
фæзынд не ’хсæнады йæ уидæгтæ арф цæмæй ма ауадза, 
ууыл. Алы районы дæр нæм ис адæмæн социалон æгъдауæй 

<> 
лæггадгæнæг центртæ. Уыдоны ис, комкоммæ бинонтимæ 
æмæ сабитимæ чи кусы, ахæм хайæдтæ. Бинонтæ - æппæты 
фыццаг уырдыгæй цæуы сабиты хæтæнхуагдзинады уидаг. 
Хъуамæ сæ зонæм, хъуамæ кусæм семæ. Кæд нæ фæнды, 
цæмæй нæм ма уой æвæгæсæг сабитæ, уæд æвæгæсæгæй ма 
уадзæм, баххуыс кæнын кæмæн хъæуы, уыцы бинонты. 
Цардæй æфхæрд саби - стыр уайдзæф паддзахадæн, 
æхсæнадæн. Не ’ппæт дæр - паддзахадон структурæтæ, 
æхсæнадон организацитæ, алы хицæн адæймаг дæр - 
хъуамæ кусæм ууыл, цæмæй бындуронæй сæфт æрцæуой, 
сабийы уынгмæ чи ’ппары, мæгуырдзинады, æнæхæдзары 
хызын ын йе ’фцæгыл чи ’фтауы, уыцы аххосæгтæ. Æнæниз 
æмæ амондджын рæзгæ фæлтæр у цавæрфæнды паддзаха- 
ды æнæниз æмæ амондджын фидæн. 
2010 аз. 
ÆМВÆНД АДÆМЫ НЫХМÆ 
ХОХДÆРНÆЛÆУУЫ 
Фыдгул дын дæ лæмæгъдзинад куы уына, уæд уæндон 
у. Адæм та лæмæгъ уæд вæййынц, æмæ иу фæндыл хæст 
куы нæ уой, иу нысан сæм куы нæ уа, сæ сомбоны цард 
сын чи араздзæн, уыцы фæлтæры цæсты гагуыйау куы нæ 
хъахъхъæной. Хъыгагæн, ирон адæмæн бирæ знæгтæ ис 
- куыд æддагон, афтæ мидæггаг, нæхи царды æрвылбон 
кæй уынæм, ахæмтæ. Бирæ хæттыты сыл дзырдтам 
«Рæстдзинад»-ы фæрстыл, бирæ хæттыты сыл дзырдтой нæ 
хуыздæртæ, нæ Ирыстоны фидæныл æцæгæйдæр чи тых- 
сы, уыцы лæгтæ. Цы сты, нæ царды бындур нын чи халы, 
уыдон? Ирыстоны зæхмæ гæппæввонгæй чи бады Хуссары 
дæр, Скæсæны дæр, уыдонæй уæлдай ма тыхджын сты, нæ 
царды мæсыг нын мидæгæрдыгæй чи халы, уыцы знæгтæ 
дæр - хæлæг æмæ æдзæстуарзондзинад, иумæ æрбамбырд 
уæвыны бæсты алырдæмыты кæй хæцæм, уый, сæр сæрмæ 
кæй нæ хæссæм, уый, нæ фидæныл, куыд æмбæлы, афтæ кæй 
нæ тыхсæм, уый. Бирæ зындзинæдтæ бавзæрста Ирыстон, 
бирæ хъыцъыдæттæ йын бануазын кодтой йæ фыдгултæ, 

<> 
æмæ нын æгъгъæд фæуæд. Кæд нæ сабырæй æмæ æдасæй 
цæрын фæнды, уæд кæрæдзимæ бадарæм æфсымæры уæхск, 
тымбылкъух æвзидынæн дæр у æмæ цæвынæн дæр, æмвæнд 
æмæ æмзæрдæ адæмы ныхмæ та хох дæр нæ фæлæудзæн. 
Уыцы донвæдыл абон цæуы нæ хистæрты ныхас дæр. 
АЙЛАРТЫ Измаил, фысссег: 
- Мæсыг хи дурæй хæлы. Уымæй растдæр ныхас нæй. 
Æз фынддæс хатты фыстон ацы фарстайыл. Иннæтæ дæр 
ыл фыстой. Стæй, уавæр куыд вазыгджын у, уый не ’мбарæм, 
зæгъгæ, уый дæр раст нæу. Нæ бæллæх, нæ мардæрцыд уый 
мидæг ис, æмæ мах рагæй-æрæгмæ, хæрзудыбæстæдæр нæ 
чи у, уыдонмæ нæ хъусæм. Æндæртæм хъусæм. Зыгъуыммæ 
нæ чи ардауы, уыдонмæ. Æмæ хъуыддаг уый мидæг ис, 
æндæр ирон адæмы лæгдон лæгæй цух никуы уыдис. Никуы. 
Алы хъæуы дæр уыдис æппынкъаддæр дыууæ - æртæ 
зондамонæг, гъæйтт-мардзæ лæгтæ, алы гыццыл хъæуы 
дæр. Уыдон аргъæуттæ не сты. Нæ уавæр куыд у, ууыл баны- 
хас кæнын хъæуы. Алы хатт дæр æй фæзæгъын: уыцы фар- 
стайыл сæрмагонд бакаст скæнын хъæуы радиойы, телеуы- 
нынады, скæнын хъæуы сæрмагонд фарс «Рæстдзинад»-ы. 
Æмæ уыцы-иу æмхуызон, æмвæндæй бакусæм. Йарæппын, 
арс дæр ма куы ахуыр кæны. Уæд кæрæдзимæ байхъусынæн 
нал стæм, куыд хуыздæр нын у, ууыл æмхуызонæй æртæрхон 
кæнын нæ бон нæу? Уыцы æртæ раны æмхуызонæй иу 
фæндыл куы дзуриккой, сабыргай, уæд хорз уаид. Уый иу 
боны куыст нæу, уый у æнæхъæн программæ. Æнæ уымæй 
мах ницы бакæндзыстæм. Мах та бацæуæм дыууæйæ- 
æртæйæ, иу фарстайыл дзурæм æмæ алырдæмыты хæцæм. 
Бирæ чидæртæ мын фæзæгъы, Хуыцауы тыххæй, цæмæ ба- 
цыдыстут зæронд-зæрондæй уырдæм, кæрæдзи ныхас куы 
нæ ’мбæрстат, уæд? Уым ис йæ рахæцæн. 
- Цы нын у абон тæккæ тæссагдæр? 
- Тæккæ тæссагдæр абон ирон адæмæн Кавказы иннæ 
адæмты æхсæн цы у? Мах Уæрæсейæ куыддæр фæхибар уæм, 
уæд, мæнæ тæвд къæйыл æртах куыд æртадзай, æмæ уый 
куыд фæпырх уа, уый куыд фесæфа, афтæ фесæфдзыстæм. 
Уымæй тæссагдæр нын ницы ис. Ныртæккæ ууыл архайынц 
дунейы фыдгæнджытæ, цæмæй Кавказ сæхи бакæной. 
Æмæ Кавказ сæхи куы бакæной, уæд, ирон адæм, махæй 
уынгæджыдæр дзы никæцы уыдзæн. Аныхъуырдзысты нæ. 

<> 
Беслæны фыдмитæ дæр уый тыххæй сты. Мæсты нæм сты. 
Ныр уыдон Уæрæсейæ куы нæ тæрсиккой, уæд нæ афонмæ 
- дæ балгъитæг - афтæ. Акъуырдтаиккой нын нæ сæртæ. 
Æмхуызонæй. Мæнæ най куыд бакæнай, афтæ. Æмæ уый чи 
не ’мбары ирон адæмæй, уый цæй ирон у, уый йæ уæхсчытыл 
сæр кæдæм хæссы? 
- Мидæггаг знаг хатгай æддагонæй тæссагдæр вæййы... 
- Æддæрдыгæй дæр уымæн тæссаг у, æмæ мидæгæй 
лæмæгъ стæм. Нæ сæр сæрмæ нæ хæссæм. Цал хатты нæ 
нæ зонгуытыл æрлæууын кодтой, цал хатты нын амар- 
дтой нæ хуыздæрты? Æмæ нæм нæ туджджынтæ никуы 
æрбацыдысты хатыр курæг. Сæр сæрмæ хæссын хъæуы. 
Де ’фсымæримæ дæр дæ сæр сæрмæ куы нæ хæссай, уæд 
иу мадæй райгуыргæ æфсымæртæ дæр æмхуызон никуы 
вæййынц. Мæсыг хи дурæй хæлы, уæдæ цæмæй хæлы? Чи 
уыдис Бадила? Æрбацæуæг мадзайраг. Æцæгæлон, фæлæ 
йæм хъримаг уыдис, æмæ йæ зæхгæс скодтой мæгуыр кусæг 
адæм. Æмæ сабыргай-сабыргай се ’ккой сбадтис. Нывгæнæг 
Сæбанты Харитон иу хатт афтæ загъта: «Бадилатæ чи уы- 
дысты, уымæй, сæ ехсы къæрцц сын чи бавзæрста, уыдо- 
ны бафæрсын хъæуы». Æмæ уымæй раст загъта. Нæхæдæг 
стæм аххосджын. Мæхъæл махмæ сæ фындз дæр не ’рба- 
дариккой, æмзонд, æмвæнд куы уаиккам, алырдæмыты куы 
нæ хæциккам, уæд. Æмæ бацархайын хъæуы, нæхиуæттæй 
ма йæ удыхъæд кæмæн бæззы, уыдон кæрæдзийыл цæмæй 
хæцой, ууыл. 
ХЪАЙТЫХЪТЫ Азсемсет, фысссег: 
- Ирон адæмæн, хъыгагæн, се ’хсæн иудзинад нæй. 
Кæрæдзийы нал æмбарæм. Мулчы цæстæй кæрæдзимæ 
акастыстæм. Æхца, æндæр нæ ницыуал хъæуы. Æмæ не 
знæгты фæндиаг кæнæм. Знæгтæ та уынынц, цы уавæры 
стæм, уый, æмæ ныл сæ къах къуырынц. Кæрæдзи куы 
нæ бамбарæм, уæд нæ сомбон тынг æвзæр ранмæ цæуы. 
Хуыцау нын мадæлон æвзаг балæвар кодта, æмæ ууыл дæр 
нал æрвæссæм. Мадæлон æвзаг та мады хуызæн у, æмæ, йæ 
мадæлон æвзагыл чи нал æрвæссы, йæ ныййарджыты чи 
нал нымайы, уый цавæр адæймаг у? Хуыцау ирон адæмæн 
балæвар кодта æртæ фарны: æфсарм, æгъдау æмæ æхсар. 
Æмæ уыдоныл ныр нæ къæхтæй ахæцыдыстæм. Нал нæ 
хъæуынц, æрмæстдæр æхца æмæ мулк, æмæ уый цæстæй 

<> 
кæрæдзимæ кæсæм. Нæ тæккæ тæссагдæр знаг уый у. Уый 
куы нæ уаид, бæргæ, уый куы бамбариккам, уæд, æвæццæгæн, 
нæ хъуыддаг чысыл фæхуыздæр уаид. Æрæджы Æрыдоны 
мæ хæстæджыты сыхаг йæ мад æмæ йæ мадымады амар- 
дта. Æхцайы фæдыл. Æхца, дам, æриут. Æвæццæгæн сæм 
фаг нæ уыдис, æмæ дзы фыццаг иуы амардта, стæй иннæйы. 
Уæд уый куыд у? Мадæй зынаргъдæр куы ницы ис зæххы 
цъарыл, мад иунæг у, стæй мадымад дæр дард куы нæ у, 
уæд уыдоныл чи нæ бацауæрста æхцайы тыххæй, капекк 
зынаргъдæр чи скодта мадæй æмæ мадымадæй, уый цавæр 
адæймаг у? Уый адæймаг схонæн нал ис. 
- Куыдæй фервæзæм уыцы тасдзинадæй, куыд 
æрæмбарæм нæхи? 
- Уый тынг зын хъуыддаг ссис фæстаг заманы. Æрæджы 
бакастæн гуырдзиаг фыссæг Константине Гамсахурдиайы 
чиныг Гуырдзыстоны историйы тыххæй. Æмæ дзы иу ран 
афтæ фыст ис: «Испокон веков грузинские цари своих 
сыновей отдавали на воспитание в Осетию». Æмæ ууыл 
лыстæг куы ахъуыды кæнæм, уæд кæцы паддзах ратдзæн 
йæ хъæбулы æвзæр адæммæ хъомыл кæнынмæ? Махæн нæ 
культурæ, нæ кæстæрты хъомылад, æвæццæгæн, уæлдæр 
уыдысты, æндæр цæмæн хъуамæ лæвæрдтаиккой махмæ сæ 
хъæбулты хъомыл кæнынмæ? 
Мах фыдæлтæ не ’гъдæуттæ лæдзæгæй кæй фидар 
кодтой, уый дæр сусæггаг нæу. Нæ барстой, чи рæдыдис, 
уымæн. Алы хъæуы дæр куыдзæппарæн был уыдис. Æз 
кæддæр мæ фыдыфыды фарстон, куыйтæ дзы, зæгъын, 
цæмæн æппæрстой? Мæ фыдыфыд 110 азы онг фæцардис, 
æмæ мын æй уый афтæ бацамыдта, уый, дам, куыйты не 
’ппæрстой, фæлæ-иу адæймаг куы нал бæззыд, адæмы 
æгъдау-иу куы хæлдта, уæд-иу æй куыдз схуыдтой æмæ, 
дам-иу, æй уыцы былæй йæ бинонтæн ныппарын кодтой, 
искæмæн дæр нæ. Ома, туджджын дæр куыд никæимæ уой, 
уый тыххæй. Ныр уыдæттæ ферох кодтам. Æмæ нæхи иучы- 
сыл куы нæ æрæмбарæм, куы нæ ахъуыды кæнæм, уæд хорз 
нæ уыдзæн. 
Ирон хъомылады хъуыддæгтыл нæ къух исæм уын- 
джы дæр, скъолайы дæр. Раджы заманы та-иу уынджы 
бынтон æнæзонгæ лæг куы федта искæй лæппуйы æнæуаг 
дзыхæй сдзургæ, æнæуаг ми бакæнгæ, уæд-иу ын йæ хъу- 
сыл ныххæцыд æмæ-иу æй, цом-ма уæ хæдзармæ, зæгъгæ, 

<> 
йæ ныййарджытæм æрбакодта æмæ-иу сын хабар радзырд- 
та. Уыдон-иу ын тынг фæарфæтæ кодтой, бузныг-иу ын за- 
гътой, сæ сабимæ сын йæ цæст кæй æрдардта æмæ йын йæ 
рæдыды тыххæй уайдзæф кæй бакодта, уый тыххæй. Ныр 
ма бафæлвар искæй сывæллонмæ сдзурын. Æфхæргæ дæр 
ма дæ бакæндзысты, нæ сывæллонмæ нын цæмæн дзурыс, 
зæгъгæ. 
ХУЫТЫГАТЫ Хъазыбег, 
Металлургты Кулътурсейы галуаны директор: 
- Адæмимæ æмбæлгæйæ, арæх хъусын уыцы-иу ныхас: 
ирон адæм кæрæдзи нæ уарзынц, æдзæстуарзон стæм, иу нæ 
размæ куы рацæуы, уæд ын цæлхдуртæ æвæрын райдайæм, 
уый мæнæй цæмæй лæгдæр у, зæгъгæ. Ис нæм уыцы низ, 
æмæ дзы фервæзын хъæуы. Уый у нæ цыфыддæр знæгтæй 
иу. Уымæй цæуы, кæрæдзи дихтæ кæй кæнæм, уыцы фыдбы- 
лыз дæр. Махæн æнæ кæрæдзи цæрæн нæй. Æрмæст исты 
æнамонд хабар куы ’рцæуы, æмæ кæрæдзи фарсмæ куы 
’рбалæууæм, уæд бамбарæм, иу туг, иу стæг кæй стæм, иро- 
ны ном кæй хæссæм, нæ цин дæр, нæ хъыг дæр не ’ппæтæн 
иумæйаг кæй сты, нæхæдæг нæхицæн куы ницы фæуæм, 
уæд нын кæй ничи ницы фæуыдзæн, уый. Никæй хорзæй 
схорз уыдзыстæм. Бамбарын афон у, алчидæр æппæты фыц- 
цаг йæхи мæт кæй кæны, уый. 
Ирон æгъдауыл, нæ традицитыл, мадæлон æвзагыл 
æнувыд кæй не стæм, уый у нæ иннæ цыфыддæр знаг. Ирон 
намыс, æгъдау, хорзæй нæ адæммæ цыдæриддæр ис, уы- 
дон сыгъдæгæй дæттын хъæуы нæ кæстæртæм. Уый та у нæ 
хистæрты ахсджиаг хæс, æмæ уыцы хъуыддагыл зæрдиагæй 
бакусæм. 
2006 аз. 
ИСТОРИОН ÆЦÆГДЗИНАД 
ÆМÆ ТÆРХОНДОНЫ НЫХАС 
Искæй зæххыл йæ адæмæн фæрныг цард никуы ничи 
сарæзта - нæдæр Мачъидон Алыксан, нæдæр къуылых 
Темыр. Æцæгæлон зæххыл æлдарæй цæрыны бæсты та хи 

<> 
зæххылфыййаууæвынадджындæру.Фæлæуьщырæстдзинад 
иу хаттæй иннæмæ кæмæ нæ хъары, уый йæхи æдылыйы 
бынаты æвæры, йæ адæмы та рындзæй схойы. Адæймаг 
иу хатт куы фæрæдийа, уæд ын ис ныххатыр кæнæн, фæлæ 
уыцы рæдыд дыккаг хатт куы æруадза, уæд та йæ æфхæрын 
хъæуы. Цал æмæ цал хатты бамбарын кодтой мæхъæлон 
адæмы сæрхъуызойтæн, Цæгат Ирыстонмæ сæ террито- 
рион домæнтæ æнæбындур кæй сты, уый тыххæй, фæлæ, 
куыд фæзæгъынц, цы нымæт нæмай, уый - хъæбæрдæр. 
1992 азы дыууæ адæмы æхсæн цы тугкалæн быцæу уыд, 
уый дæр уыцы æнæбындур домæнты аххосæй æрцыд. Афтæ 
мачи банхъæлæд, æмæ 13 азы фæстæ мæхъæлон æхсæнады 
уыцы фарстайы фæдыл æндæр зондмæ æрцыдысты. Уый 
нæ, фæлæ ноджы хъæрдæрæй, ноджы хъæддыхдæрæй 
æвæрынц уыцы фарста куыд Ирыстоны, афтæ федералон 
хицаудзинады структурæты размæ дæр. Æнæмæнг, æппæт 
уыцы хъуыддæгтæн уыд райдайæн дæр, æфсон дæр. Æмæ 
сыл бæлвырддæр æрлæууæм. 
Тутмæ хонæг закъон 
1992 азы 31 октябры гæрзифтонг мæхъæлон боевиктæ 
æрбалæбурдтой нæ республикæмæ Цæгат Ирыстоны 
Горæтгæрон район æмæ горæт Дзæуджыхъæуы рахизфарс 
тыхы фæрцы байсыны æмæ сæ Мæхъæлы республикæмæ 
баиу кæныны нысанимæ. Гæрзифтонг ныббырст сараз- 
джыты хъуыдымæ гæсгæ сын уыцы тугкалæн хæст ракъа- 
хыны ахъаззаг æфсон уыд «Æфхæрд баййафæг адæмты 
сраст кæныны тыххæй» 1991 азы 26 апрелы сфидаргонд 
федералон закъон. Куыдæй фæзынд уыцы закъон æмæ 
йæ фæдыл цытæ расайдта? Зындгонд куыд у, афтæмæй 
Мæхъæлы республикæ арæзт æрцыд 1992 азы июны, уæд 
Уæрæсейы Федерацийы Сæйраг Совет сфидар кодта закъон 
«Уæрæсейы Федерацийы сконды Мæхъæлы республикæ са- 
разыны тыххæй», уыцы-иу рæстæг, Цæгат Кавказы ног на- 
цион-паддзахадон арæзтæн йæ арæнтæ кæуылты уыдзысты, 
уый нæ бацамыдта, афтæмæй. Уый уыд уæрæсейаг 
закъонæвæрджыты æбуалгъ рæдыд. Бæстæйы парламенты 
иннæ стыр рæдыд уыд, закъоны ног республикæйы сæйраг 

<> 
горæт амынд кæй не ’рцыд, уый. Уымæй раздæр, 1991 азы 
апрелы, УФ-йы Сæйраг Совет сфидар кодта, кæй кой код- 
там, уыцы бынтон сахъат закъон «Æфхæрд баййафæг 
адæмты сраст кæныны тыххæй». Йæ сахъатдзинад уый 
мидæг уыд, æмæ, бæстæйы Конституцийы уагæвæрдтæ 
ницæмæ даргæйæ, лæвæрдта, уыцы фарстамæ бар чи дары, 
уыцы субъектты нæ бафæрсгæйæ, сæ хъуыды сын нæ 
зонгæйæ, æфхæрд адæмты, уыдонимæ мæхъæлæтты дæр, 
территорион æгъдауæй раст кæныны бар. 
Ацы закъон сæхицæн идеологон хæцæнгарзы хуызы 
райсгæйæ, Цæгат Ирыстонмæ гæрзифтонг æрбалæбурд 
самидингæнджытæ æмæ саразджытæ, бæстæйы 
Конституцийы уагæвæрдтæ æмæ Цæгат Кавказы сæвзæргæ 
уавæр ницæмæ даргæйæ, сфæнд кодтой хъуыддаг 
иувæрсыгæй алыг кæнын, Дзæуджыхъæуы рахизфарс ра- 
хуыдтой сæ республикæйы сæйраг горæт, Горæтгæрон рай- 
он та - «фыдæлтыккон мæхъæлон зæхх». æмæ Мæхъæлы 
республикæйы æнæфæхицæнгæнгæ хай. Тугкалæн хæст 
ахаста цалдæр боны, канд ирон æмæ мæхъæлон адæмтæ нæ, 
фæлæ уырыссæгтæ, иннæ адæмыхæттыты минæвæрттæ, 
æмткæй райсгæйæ, æнæхъæн Уæрæсе дæр тугмондаг 
хæсткъахджыты азарæй цы фыдбæллæхтæ баййæфтой, 
уый алчидæр зоны. Тугæйдзаг быцæу ирдæй равдыста 
Уæрæсейы уæды разамынды национ политикæйы æцæг ми- 
дис æмæ уыцы политикæйы худинаджы кæрон. «Æфхæрд 
адæмты сраст кæныны тыххæй» ардауæг закъон хорзæй 
ницы æрхаста, стæй фидæны дæр ницы æрхæсдзæн нæдæр 
ирон адæмæн, нæдæр мæхъæлæттæн, нæдæр Уæрæсейы 
Федерацийы иннæ адæмтæн, уымæн æмæ у паддзахады 
Конституцийы, барадон нормæты ныхмæ. Уæлдайдæр за- 
къоны 3 æмæ 6-æм статьятæ. Газеткæсджыты фæнддзæн 
уыцы статьяты мидис бæлвырддæр базонын, уымæ гæсгæ 
сæ мыхуыр кæнæм. 
«Статья 3. 
Æфхæрд баййафæг адæмты сраст кæнын амоны, арæнтæ 
тыхы фæрцы æндæр хуызы æрæвæрыны антиконститу- 
цион политикæйы размæ куыд уыдысты, афтæ сæ ногæй 
сæвæрыны хъуыддаджы сын сæ бартæ банымайын æмæ сæ 
æххæст кæнын, сæ фехалыны размæ куыд уыдысты, наци- 
он-паддзахадон арæзттæ ногæй афтæ саразын, стæй сын 
паддзахад цы зиантæ æрхаста, уыдон сын бафидын. 

<> 
Æфхæрд баййафæг адæмты раст кæныны процессы 
хъыгдард хъуамæ ма цæуой, ныртæккæ æфхæрд баййафæг 
адæмты территоритыл чи цæры, уыцы граждæнты бартæ 
æмæ закъонон интерестæ. Статья 6. 
Æфхæрд баййафæг адæмты сраст кæнын амоны, сæ 
хъуыды сын хынцыны бындурыл, тыхы фæрцы сæ антикон- 
ституцион æгъдауæй баивыны размæ национ-территорион 
арæнтæ куыд уыдысты, афтæ сæ ногæй сæвæрынæн бара- 
дон æмæ организацион мадзæлттæ сæххæст кæнын. 
Куы бахъæуа, уæд æфхæрд баййафæг адæмты терри- 
торион æгъдауæй сраст кæнынæн нысангонд цæуы хизæн 
рæстæг. Хизæн рæстæг снысан кæныны æмæ национ-тер- 
риторион арæнтæ ногæй сæ бынаты сæвæрыны тыххæй 
уынаффæ хæссы УСФСР-йы Сæйраг Совет». 
Куыд уынæм, афтæмæй бæлвырд у, ацы закъон 
æрмæстдæр иуырдæм кæй цæвы, æрмæстдæр политикон 
æфхæрдтыты рæстæг хъыгдард баййафæг адæмы фарс кæй 
у, иннæты интерестæ кæй нæ хынцы, æмæ уымæй æнæхъæн 
бæстæйы политикон тыгъдады срæмудзынæввонг уавæр 
кæй æвзæрын кæны, уый. Ноджы тæссагдæр уый у, æмæ, 
уыцы срæмудзынæввонг уавæр лæмæгъдæр нæ кæны, 
Мæхъæлы разамонджытæ иудадзыг дзурынц уыцы за- 
къоны «адæймагуарзондзинады» тыххæй æмæ йæм нæ 
уадзынц æвналын дæр. Уымæ гæсгæ нæ республикæйы 
Парламенты бахъуыд Уæрæсейы Федерацийы 
Конституцион Тæрхондонмæ сæрмагонд Бафарст арви- 
тын, «Æфхæрд адæмты сраст кæныны тыххæй» УСФСР- 
йы закъоны 3 æмæ 6-æм статьятæ Уæрæсейы Федерацийы 
Конституцимæ гæсгæ сты æви нæ, уый сбæлвырд кæныны 
тыххæй. Æмæ мæнæ хæрзæрæджы, 2005 азы 1 декабры, 
Уæрæсейы Конституцион Тæрхондон сфидар кодта 
Æмбарынгæнæн Цæгат Ирыстоны Парламенты Бафарсты 
фæдыл. Æмбарынгæнæны тыххæй йæ хъуыдытæ зæгъы 
РЦИ-Аланийы Конституцион Тæрхондоны сæрдар Цалиты 
Алыксандр: 
- Ацы фарстайы фæдыл УФ-йы Конституцион 
Тæрхондон цы Æмбарынгæнæн сфидар кодта, уым 
бæлвырдгонд æрцыдысты Уæрæсейы Федерацийы субъект- 
ты æхсæн арæнтæ аивыны æмæ территорион фарстатæ лыг 
кæныны гæнæнтæ. Зæгъæм, бæстæйы Конституци афтæ нæ 
зæгъы, æмæ УФ-йы субъектты æхсæн арæнтæн ивæн нæй, 

<> 
ахсджиаг у, бæстæйы Сæйраг закъоны 71-æм статьяйы 
домæнтæ æнæмæнг æххæст кæнын, стæй уыцы фарстайы, 
хъуыддаг кæмæ хауы, уыцы субъектты интерестæ хынцын. 
Сæйраг та уый у, æмæ УФ-йы Конституцион Тæрхондон 
йæ Æмбарынгæнæны хъæбæрæй скодта ахæм хатдзæг: 
«Уæрæсейы Федерацийы субъектты æхсæн арæнтæн ивæн 
ис, субъектты сæхи куы фæнда, æрмæстдæр уæд». Ома, пад- 
дзахады иу хайы куы нæ фæнда йæ арæнтæ ивын, уæд уыцы 
фарстайæн иннæ субъекты хъæппæрисæй æвæрæн дæр 
нæй. Уæрæсейы Федерацийы Конституцион Тæрхондон 
спайда кодта йæ хъомысджын барæй, æмæ уый бынду- 
рыл рахæцыд бæстæйы Конституцийы фарс. Конституци 
хи пайдайæн æмбарыны æмæ зыгъуыммæ кæныны бар та 
никæмæн ис. 
Иу хатт ма 
«фыдæлты зæххы» тыххæй 
Никæмæн ис истори зыгъуыммæ кæныны бар дæр. Фæлæ 
истори бæрзонд бынаты бадæг, йæ адæмы хъысмæт лыг 
кæныны хæс æвæрд кæуыл ис, ахæм адæймаг куы зыгъуыммæ 
кæна, уæд уый та ноджы тæссагдæр у. «Российская газета»- 
йы иуахæмы Мæхъæлы президент Мурат Зязиков афтæ 
загъта: «... кæй хъуамæ уа Ирыстоны Горæтгæрон районы 
территори? Истори куы райсæм, уæд уыцы район, стæй 
Дзæуджыхъæу дæр уыдысты рагон мæхъæлон зæххытæ, 
уыдон советон рæстæг уæлейæ амындæй, æппæт бартæ дæр 
фехалгæйæ, лæвæрд æрцыдысты сыхæгтæн... («РГ», 2005 
азы 1 апрель). 
Мæхъæлы президент цы зæххыты кой кæны, уыдон 
æцæгæйдæр кæй уыдысты, уый тыххæй «Рæстдзинад» 
фыста. Фæлæ нæ абон фæнды иу цымыдисаг документ 
æрхæссын, ацы бынæттæ кæй уыдысты æмæ дзы раздæр чи 
цард, стæй лæвæрд кæмæн æрцыдысты, уый тыххæй. 

<> 
«Телеграмма 
В.И.ЛЕНИНУ 
Г.К.ОРДЖОНИКИДЗЕ 
После переселения ингушей в казачьи станицы, 
на хуторе Тарский состоялся митинг, на котором 
вынесена резолюция. «Мы, горцы-ингуши, выход- 
цы из голых, диких ущелий и непроходимых тру- 
щоб Кавказа, поселившиеся на предоставленной 
нам Советской властью земле, на деле убедились, 
что Советская власть выполнила свое обещание 
заботиться только о судьбе обездоленных, обеща- 
ние, которое она дала в тот момент, когда сама 
истекала кровью в борьбе с контрреволюцией (ны- 
хас цæуы, 1918 августы Дзæуджыхъæумæ урсыты 
æрбабырстæй йæхи хъахъхъæнгæйæ, Назранмæ чи 
алыгъд, Г.К.Орджоникидзейы уыцы зæрдæвæрæныл 
- ред.). Мы, наши жены и дети, шлем глубокую бла- 
годарность ВЦИК, вождям родного пролетариата и 
Красной Армии. Мы уверены, что в ближайшем бу- 
дущем сумеем доказать, что мы достойны той зем- 
ли, которую мы получили.» 
ПАИМЭЛ при ЦК КПСС Ф.80, оп.4, ед. хр. 72, 
микрокопия, л.3-4. 
Цы ма хъуамæ загъдæуа ахæм историон æцæгдзинады 
фæстæ? 
Фсесныхас 
Усерсесейы Федерацийы Конституцион Тсерхондоны 
Æмбарынгсенсен канд Ирыстонсен нсе, фселсе сенсехъсен 
бсестсейы фидардзинад семсе сенсехселгседзинадсен куыд 
ахсджиаг у, уый хынцгсейсе, мах мыхуыр ксенсем ацы до- 
кумент уырыссаг севзагыл, цсемсей йсе баксесой канд ирон 
газетксесджытсе нсе, фселсе Ирыстоны цсерсег иннсе 
адсемыхсеттыты минсевсерттсе дсер. 

<> 
Конституционный суд 
Российской Федерации. 
Определение 
от 1 декабря 2005 г. № 365-0 
ПО ЗАПРОСУ ПАРААМЕНТА РЕСПУБЛИКИ СЕВЕР- 
НАЯ ОСЕТИЯ-АЛАНИЯ О ПРОВЕРКЕ СООТВЕТСТВИЯ 
КОНСТИТУЦИИ РОССИЙСКОЙ ФЕДЕРАЦИИ ПОЛО- 
ЖЕНИЙ СТАТЕЙ 3 И 6 ЗАКОНА РСФСР «О РЕАБИ- 
ЛИТАЦИИ РЕПРЕССИРОВАННЫХ НАРОДОВ» 
Конституционный Суд Российской Федерации в со- 
ставе Председателя В.Д. Зорькина, судей Н.С. Бондаря, 
Г. А. Гаджиева, Ю.М. Данилова, Л.М. Жарковой, Г. А. Жилина, 
С.М. Казанцева, М.И. Клеандрова, А.Л. Кононова, 
Л.О. Красавчиковой, С.П. Маврина, Н.В. Мельникова, 
А.Я. Сливы, В.Г. Стрекозова, О.С. Хохряковой, Б.С. Эбзеева, 
В.Г. Ярославцева, заслушав в пленарном заседании заклю- 
чение судьи В.Г. Стрекозова, проводившего на основа- 
нии статьи 41 Федерального конституционного закона 
«О Конституционном Суде Российской Федерации» пред- 
варительное изучение запроса Парламента Республики 
Северная Осетия-Алания, 
УСТАНОВИЛ: 
1. В запросе Парламента Республики Северная Осетия- 
Алания оспаривается конституционность положений ста- 
тей 3 и 6 Закона РСФСР от 26 апреля 1991 года «0 реабили- 
тации репрессированных народов», согласно которым реа- 
билитация репрессированных народов означает признание 
и осуществление их права на восстановление территори- 
альной целостности, существовавшей до антиконституци- 
онной политики насильственного перекраивания границ, 
на восстановление национально-государственных образо- 
ваний, сложившихся до их упразднения; территориальная 
реабилитация репрессированных народов предусматрива- 
ет осуществление на основе их волеизъявления правовых 
и организационных мероприятий по восстановлению наци- 
онально-территориальных границ, существовавших до их 
антиконституционного насильственного изменения. 

<> 
По мнению заявителя, приведенные законоположения 
о территориальной реабилитации посредством признания 
и осуществления права репрессированных народов как 
этноса или этнической группы на восстановление терри- 
ториальной целостности, национально-государственных 
образований и национально-территориальных границ на 
основе волеизъявления репрессированных народов нару- 
шают принципы федеративного устройства, равноправия 
народов, равенства прав и свобод человека и гражданина и 
тем самым противоречат статьям 2,4 (часть 3), 5,6 (часть 2), 
17,19 (часть 2), 53,55 (часть 2), 65 (часть 1), 67 (часть 3) и 102 
(пункт «а» части 1) Конституции Российской Федерации. 
2. Конституция Российской Федерации закрепляет, что 
федеративное устройство Российской Федерации, которая 
состоит из республик, краев, областей, городов федераль- 
ного значения, автономной области, автономных округов 
- равноправных субъектов Российской Федерации (статья 
5, часть 1), основано на ее государственной целостности, 
единстве системы государственной власти, разграничении 
предметов ведения и полномочий между органами госу- 
дарственной власти Российской Федерации и органами 
государственной власти субъектов Российской Федерации, 
равноправии и самоопределении народов в Российской 
Федерации (статья 5, часть 3). 
Федеративное устройство и территория Российской 
Федерации находятся, согласно Конституции Российской 
Федерации (статья 71, пункт «б»), в ведении Российской 
Федерации. Территория Российской Федерации включает в 
себя территории ее субъектов, границы между субъектами 
Российской Федерации могут быть изменены с их взаимно- 
го согласия (статья 67, части 1 и 3, Конституции Российской 
Федерации); утверждение изменения границ между субъек- 
тами Российской Федерации относится к ведению Совета 
Федерации (статья 102, пункт «а» части 1, Конституции 
Российской Федерации). Таким образом, Конституция 
Российской Федерации не исключает возможность изме- 
нения границ между субъектами Российской Федерации 
- при обязательном соблюдении статьи 71 Конституции 
Российской Федерации, а также при условии взаимного со- 
гласия соответствующих субъектов Российской Федерации, 
волеизъявление которых по этому вопросу основывается на 

<> 
решении, принятом либо населением субъекта Российской 
Федерации (референдум), либо законодательным (пред- 
ставительным) органом государственной власти субъекта 
Российской Федерации или полученном в результате соче- 
тания обоих способов. При этом изменение границ между 
субъектами Российской Федерации не может затрагивать 
основы конституционного строя, государственную це- 
лостность Российской Федерации, нарушать права и сво- 
боды человека и гражданина, интересы других субъектов 
Российской Федерации, Российской Федерации в целом и 
интересы других государств. 
Положения Закона РСФСР от 26 апреля 1991 года «О 
реабилитации репрессированных народов» о территори- 
альной реабилитации репрессированных народов на основе 
их волеизъявления, при соблюдении требования об учете 
прав и законных интересов всех граждан, проживающих на 
соответствующей территории, которые не должны ущем- 
ляться, - исходя из положений действующей Конституции 
Российской Федерации и во взаимосвязи с другими право- 
выми актами в сфере федеративных отношений, организа- 
ции государственной власти, защиты прав и свобод челове- 
ка и гражданина - не могут толковаться как допускающие 
возможность решения территориальных вопросов, изме- 
нения границ между субъектами Российской Федерации в 
одностороннем порядке. При решении территориальных 
вопросов требование об учете прав и законных интересов 
граждан распространяется и на конституционное право 
каждого, кто законно находится на территории Российской 
Федерации, свободно передвигаться, выбирать место пре- 
бывания и жительства (статья 27, часть 1, Конституции 
Российской Федерации). 
2. Из принятого Российской Федерацией обязательства 
в соответствии с общепризнанными принципами и норма- 
ми международного права уважать и обеспечивать всем на- 
ходящимся в пределах ее территории и под ее юрисдикцией 
лицам права и свободы человека и гражданина без какого- 
либо различия, независимо от национальной принадлежно- 
сти, религии, языка или иных обстоятельств, следует, что 
обеспечение прав и свобод человека и гражданина является 
первоочередной задачей федеральных органов государст- 
венной власти, в том числе при решении вопросов террито- 
риального устройства. 

<> 
Закон РСФСР «О реабилитации репрессированных на- 
родов», провозглашая отмену всех незаконных актов, при- 
нятых в отношении репрессированных народов России, 
определяет лишь принципы и общие правовые рамки поли- 
тической, социальной, культурной и территориальной реа- 
билитации этих народов, что предполагает конкретизацию 
его положений в законодательстве, принятие соответству- 
ющих правоприменительных решений, заключение при не- 
обходимости договоров и соглашений между заинтересо- 
ванными субъектами Российской Федерации, проведение 
организационных мероприятий. 
Выбор того или иного варианта законодательной кон- 
кретизации и определение механизма реализации положе- 
ний Закона РСФСР «О реабилитации репрессированных 
народов» в рамках Конституции Российской Федерации 
зависят от конкретных условий, в которых находится тот 
или иной ранее репрессированный народ, и политической 
воли законодателя. Конституционный Суд Российской 
Федерации в силу Федерального конституционного закона 
«О Конституционном Суде Российской Федерации» реша- 
ет исключительно вопросы права (часть третья статьи 3) и 
должен воздерживаться от решения вопросов, входящих в 
компетенцию соответствующих законодательных и право- 
применительных органов. 
Исходя из изложенного и руководствуясь пунктом 2 ча- 
сти первой статьи 43 и частью первой статьи 79 Федерального 
конституционного закона «О Конституционном Суде 
Российской Федерации», Конституционный Суд Российской 
Федерации ОПРЕДЕЛИЛ: 
1. Признать запрос Парламента Республики Северная 
Осетия-Алания не подлежащим дальнейшему рассмо- 
трению в заседании Конституционного Суда Российской 
Федерации, поскольку для разрешения поставленного зая- 
вителем вопроса не требуется вынесение предусмотренно- 
го статьей 71 Федерального конституционного закона «О 
Конституционном Суде Российской Федерации» итогового 
решения в виде постановления. 
2. Определение Конституционного Суда Российской 
Федерации по данному запросу окончательно и обжалова- 
нию не подлежит. 
3. Настоящее Определение подлежит опубликова- 

<> 
нию в «Российской газете», «Собрании законодательства 
Российской Федерации» и «Вестнике Конституционного 
Суда Российской Федерации». 
Председатель Конституционного Суда 
Российской Федерации В.Д. ЗОРЬКИН 
Судья-секретарь Конституционного Суда 
Российской Федерации Ю.М. ДАНИЛОВ 
2006 аз. 
КАВКАЗАГ ЭМИРАТ 
КАВКАЗЫ КÆЙ ХЪÆУЫ? 
Цæгат Кавказ у вазыгджын геополитикон, этнокульту- 
рон тыгъдад. Йæхи миниуджытæ æмæ хицæндзинæдтимæ. 
Йæхи традицитæ æмæ æгъдæуттимæ, æхсæнады цæуæг 
процесстæм йæхи цæстæнгасимæ. Уыцы процесстæ хат- 
гай фæныхмæвæрд вæййынц, кæм цæрæм, кæй хай стæм, 
уыцы Уæрæсейы паддзахадон конституцион закъонтæ 
æмæ уагæвæрдтимæ. Уымæ гæсгæ паддзахады разамындмæ 
хъуамæ уа зондджын политикæ Кавказы, хъуамæ рагацау 
базона, уыцы кæнæ иннæ политикон къахдзæф йæ фæдыл 
цытæ расайдзæн, уыдæттæ. Махачкалайы йæ фембæлды 
рæстæг Дмитрий Медведев загъта: «Кавказы ис йæхи 
хицæндзинæдтæ, æмæ сæм куыдфæндыйæ кæсæн нæй. 
Кавказы дæр цæрынц мах адæм, Уæрæсейы граждæнтæ, 
Цæгат Кавказæй рацæуджытæ нæ, фæлæ». 0, Цæгат 
Кавказы республикæтæ сты Уæрæсейы стратегион, вазыг- 
джын, хъæугæ хай. Æмткæй райсгæйæ, цæгаткавказаг 
республикæтæ æмæ ам цæрæг бирæнацион адæмтæ сæ або- 
ны цард æмæ фидæн нæ уынынц æнæ Уæрæсе. Цытджын 
Уæрæсе у сæ ныфсы мæсыг, сæ хæрзгæнæг æмæ бахъу- 
аджы сахат сæ ирвæзынгæнæг. Куырм нæ фендзæн кав- 
казаг чысылнымæц адæмты уыцы тырнындзинад стыр 
Уæрæсейы иумæйаг бинонты æхсæн уæвынмæ. Фæлæ 
ис, ацы регион ныппырх кæнынвæнд чи кæны, йæхи 

<> 
мыствæндагыл национ къуындæг мæнгагъудмæ ныббыры- 
ныл чи архайы, Мæхæмæты дины сыгъдæг тырысайы ау- 
уон йæ чъизи фæндтæ чи нывæнды, æнаххос адæмы тугæй 
амæст фæндагыл цыдæр æнахуыр нысантæм чи лæгæрды, 
ахæм тыхтæ. Чи сты уыдон? Кæй фæндæй арæзт сты? Чи 
сын у уынаффæгæнæг æмæ кæй хардзæй цæрынц? Цы 
у сæ нысан æмæ куыд ахадынц Цæгат Кавказы тæссонд 
æмæ мæнгæфсон уавæрыл. Кæрцæй хæдон хæстæгдæр у, 
фæзæгъынц: цæмæй тæссаг сты уыцы тыхтæ Ирыстонæн? 
Стæй кæд тæссаг сты, уæд сæ нæхи куыдæй хъахъхъæнæм? 
Ахæм тыхтæй иу у, æцæгæйæдæр йæ нысантæ æмæ 
уыцы нысантæ къухы бафтын кæныны гæнæнтæ уæрæсейаг 
паддзахады уæвæг регионтæ æмæ адæмты æмдзарды 
уагæвæрдтæ æмæ закъонтимæ цæхгæр ныхмæвæрд кæмæн 
сты, уыцы Кавказаг Эмират (Имарат Кавказ). 
Цы у Кавказаг Эмират? 
Кавказаг Эмират (Имарат Кавказ): афтæ хуыйны, йæхи 
чи расидт, уыцы паддзахадон-территорион арæзт Цæгат 
Кавказы. Æнæхъæнæй та хуыйны афтæ: «Пысылмон 
паддзахад Имарат Кавказ». Кавказы Эмират саразыны 
тыххæй фыццаг хатт фехъусын кодта æнæнымад Цæцæйнаг 
республикæ Ичкерийы (ЦРИ) президент Докку Умаров 
2007 азы 7 октябры йæ сæрмагонд ныхасы. Уым Умаров 
æрæвæрдта ЦРИ-йы президенты бартæ æмæ йæхи рахуыд- 
та «Кавказы моджахедты эмир», «Джихады раздзог», стæй 
ма, «моджахедтæ кæмдæриддæр сты, уыцы территоритыл 
закъоны бындурыл архайæг иунæг æххæстбарджын хицау- 
дзинад». 
Кавказаг Эмират саразджыты хъуыдымæ гæсгæ, 
«Пысылмон паддзахад расидыны бындур ссис æппæт 
дæлбар территоритыл дæр Аллахы Закъон - Шариат 
æрæвæрыныл алы пысылмон лæджы æнæмæнджы хæс 
Аллахы размæ». 
Докку Умаров аппæрста æмæ æнæзакъоныл банымадта, 
«Цæгаткавказаг республикæтæ» чи хуыйнынц, æппæт уыцы 
«этникон, территорион-колониалон зонæтæ» æмæ фехъу- 
сын кодта, «амæйфæстæмæ, æфсæддон архайд кæм цæуы, 

<> 
Цæгат Кавказы уыцы территоритыл Шариаты æххæст раз- 
амынд æвæрд кæй цæуы», уый тыххæй. Сепаратистты про- 
пагандистон хабархæсджыты ныхасмæ гæсгæ, Кавказаг 
Эмират (Имарат Кавказ) йæ расидыны бонæй фæстæмæ 
конд уыд æхсæз паддзахадон-административон арæзтæй 
- вилайятæй: Дагестан, Нохчийчоь (Ичкери), Галгайче 
(Мæхъæл), Иристон (Цæгат Ирыстон), Ногъайы тыгъд- 
быдыр (Стъараполы край) æмæ Кæсæджы, Балхъары 
æмæ Хъæрæсейы иугонд вилайят. Фæстæдæр, 2009 азы 
11 майы, вилайят Иристон хæлд æрцыд æмæ йæ бахастой 
вилайят Галгайчейы скондмæ. Вилайятты сæргъы сты 
«вали»-тæ, нысангонд æрцæуынц бынæттон автономон 
этникон хæстон иугæндтæ - джамаатты амирты æхсæнæй. 
Кавказаг Эмираты сæргълæууæг у амир Докка Абу-Усман 
(Докка Умаров). Йæ фыццаг хæдивæг (наиб) у амир Супьян 
(Супьян Абдуллаев). Кавказаг Эмираты амиры цур Уæлдæр 
уынаффæгæнæг оргæн у Маджлис уль-Шура, конд у уæлдæр 
амиртæй - вилайятты сæргълæуджытæй æмæ джамаатты 
разамонджытæй. 
Кавказаг Эмираты Уæлдæр тæрхоны оргæн у Уæлдæр 
Шариатаг тæрхондон. Тæрхондоны сæрдар (кади) уыд 
(æрæджы йæ амардтой Кæсæджы) амир Сейфулла (Анзор 
Астемиров). 
Сепаратистты интернет-фæрæзты хъусынгæнинагмæ 
гæсгæ, Кавказаг Эмираты Æдасдзинады службæйы - 
Мухабараты - хæс у «Имараты паддзахады ныхмæ знæгты 
архайд иртасын» æмæ «аразы сæрмагонд мадзæлттæ» 
уыцы архайд «фæсыкк кæныны тыххæй». Мухабараты 
сæргълæууæг (раис) у Тархан Газиев. 
Кавказаг Эмиратæн ис официалон минæварад дæр 
фæсарæнты - векалат. Разамынд ын дæтты моджахед- 
ты æмæ Кавказаг Эмираты разамынды æххæстбарджын 
минæвар - вакиль. 2009 азы августы кæронмæ уыцы бынат 
ахста Шамсуддин Батукаев. 
Паддзахады конституцион арæзт халын у, уголовон 
æгъдауæй дзуапп дæттын кæуыл хъæуы, ахæм хъуыддаг. 
Фæлæ уыцы фыдракæндтимæ паддзахад тох кæндзæн. 
Зындæр у, Кавказаг Эмират æмæ уый хуызæн æндæр сепа- 
ратистон æмæ антиконституцион иугæндтæ сæ нысантæ цы 
мадзæлттæй æххæст кæнынц, уыдоны ныхмæ тох кæнын. 
Абон террористты сæйраг æмæ тæссагдæр хæцæнгарз си- 

<> 
сты «удæгас бомбæтæ», бирæ адæмы гуылфы йæхи чи 
срæмудзы, уыцы химартæ. Зын у уыдонæй хи хъахъхъæнын. 
Ахъуыды кæнæм: иу химары амæттæгтæ свæййынц дæсгай 
адæймæгтæ. Уыимæ фылдæр хатт хуымæтæг, æнаххос адæм. 
Уыцы химарты цæттæ кæнын дæр у ацы экстремистон æмæ 
сепаратистон организацийы куыст. Кавказаг Эмираты, йæ 
нысантæ æмæ йæ архайды тыххæй сæ хъуыдытæ зæгъынц, 
фарста хуыздæр чи зоны, уыцы лæгтæ. 
Али-хадзы ЕВТЕЕВ, Цсегат Ирыстоны муфти: 
- Кавказаг Эмират у, Уæрæсейы паддзахады ныхмæ 
чи лæууы, ахæм организаци. Дунейы сыгъдæг пысыл- 
мон уæлдæр кувæг адæмæй йæ фарс ничи у. Нæй йын 
æхсæнадон бындур. Адæм сты йæ ныхмæ. Цы нысантыл 
тох кæны (Цæгат Кавказ Уæрæсейæ фæхицæн кæнын æмæ 
пысылмон паддзахад саразын), уыдон ныртæккæйы рæстæг 
пайда никæмæн хæссынц. Арæзт сты Цæгат Кавказы уавæр 
змæнтынмæ æмæ карздæр кæнынмæ. Тæссаг у йæ радика- 
лон цæстæнгасæй. Ирыстон ацы организацимæ ницы бар 
дары. Нæй нæм ваххабиттæ. Уый æз фидарæй зæгъын. 
Мухаммед ХАФИЦЭ, Ксесседжы сехссенадон организа- 
ции АДЫГЭ ХАСЭ-йы тамада (хистсер), дунеон неркесаг 
ассоциацийы 1-аг вице-президент, газет «Адыгэ Псалъэ»- 
йы ссейраг редактор: 
- Ацы организаци йæ ахадындзинадмæ гæсгæ, афтæ 
зæгъæн ис, æмæ у мигъæй конды хуызæн. Æрхъуыды йæ 
кодтой пысылмон экстремисттæ. Фæлæ йæ фыдбылыз 
чысыл нæу. Æрæджы амардтой йæ сæргълæуджытæй иуы 
- Анзор Астемировы æмæ ма ноджыдæр кæйдæрты ам, 
Кæсæджы. Мæнмæ гæсгæ, Мæскуыйы метройы, Хъызлары 
цы фыдбылызтæ æрцыд, уыдон баст сты ацы хабаримæ. 
Террористтæ афтæмæй сæ маст исынц. Сепаратистты 
кæройнаг нысан та у Цæгат Кавказ Уæрæсейæ фæхицæн 
кæнын æмæ ам пысылмон паддзахад саразын. Уыцы фæндæн 
сæххæстгæнæн нæй. Уый Уæрæсе ницы хуызы бауадздзæн, 
фæлæ митæй конд пысылмон «паддзахады» сæрхъуызойты 
хъæуы, фæсарæйнаг къухдариуæггæнджытæй æхца кæй 
исынц, уый тыххæй исты дзуапп дæттын. Сыгъдæг пысы- 
лмон дингæнæг адæм хъоды кæнынц уыцы архайдыл. Нæй 
фидæн ацы бандитон организацийæн. Зындгонд у, пысыл- 

<> 
мон традицион дингæнджытæ æмæ æххæстæй сыгъдæг пы- 
сылмон адæм Кавказаг Эмираты ныхмæ кæй сты, уый. 
Ацы хъуыдытимæ сразы уæвæн ис. Нæй фидæн ацы 
организацийæн. Фæлæ уынæм æмæ нæхиуыл æвзарæм йæ 
фыдбылызтæ. Стæй Ирыстоны экстремистон иугæндтæ 
нæй, зæгъгæ, уый дæр бынтон раст нæу. Цалдэер азы размæ 
Дзæуджыхъæуы сæрмæ, Хуссайраг поселочы цур, æрхауд 
уæрæсейаг хæстон вертолет. Фæмард цалдæр æфсæддон 
службæгæнæджы - булкъонтæ, хистæр æфсæддон цинтæ 
кæмæ уыд, æндæр ахæм афицертæ. Ацы хабар йæхимæ 
райста афтæ хуыйнæг «ирон джамаат». Сæхæдæг куыд 
фехъусын кодтой, афтæмæй джамааты минæвæрттæ 
æрæппæрстой хæстон машинæ. Мах фæндыд базонын, 
Ирыстоны æцæгæйдæр «ирон джамаат» ис æви нæ, уый. 
Хъуыддаг кæмæ хауы, уыцы службæтæ æмхуызонæй дзыр- 
дтой, «ирон джамаат» Ирыстоны кæй нæй, уый тыххæй. 
Фæлæ куыд рабæрæг, афтæмæй Ирыстоны уыд, иу дæр 
нæ, фæлæ æртæ джамааты - Карцайы, Майскийы æмæ 
Мæздæджы районы. Экстремистон организацийы уæнгтæ 
уыдысты æрмæстдæр мæхъæлæттæ. «Ирон джамаат» та 
сæхи барæй хуыдтой, Ирыстоны территорийыл кæй сты, 
уымæ гæсгæ. Ныртæккæ уыдон нал сты æмæ ницы ар- 
хайынц, зæгъгæ, уый дæр у дызæрдыггаг. Уымæ гæсгæ не 
’ппæты дæр къæрцхъусдæр уæвын хъæуы, хъуыддаг кæмæ 
хауы, уыцы службæтæ та хъуамæ кусиккой лæмбынæгдæр, 
рæвдздæр æмæ ахадгæдæр. Уæд нын иу эмират дæр æмæ 
иу джамаат дæр ницы зиан ракæндзæн. Цæгат Кавказ та 
уыдзæн сабыр, фæрныг æмæ æнæфыдбылыз. Æнæ «митын» 
эмираттæй æмæ хæдæвзæрд эмиртæй. 
Æмбарынгæнæнтæ 
Эмират (Имарат) - равзæрд араббаг дзырд «амир»-æй 
- «паддзах», «фæтæг». Эмират (Имарат) у пысылмон пад- 
дзахад, йæ бындур у Шариат, паддзахиуæг дзы кæны эмир. 
Амиры титул лæвæрд цæуы фыдæй фыртмæ, кæнæ йæ рав- 
зарынц адæм. Эмиратæн ис бæлвырд территори, у халифат 
саразынмæ хизæн къæпхæн. 
Халифат - равзæрд араббаг дзырдтæ «халяфа»-йæ - 

<> 
«бынат ахсын», æмæ «халиф»-æй - «фæдон», «минæвар». 
Халифат у иугонд æппæтон пысылмон теократон паддзахад, 
разамынд ын дæттынц Мæхæмæт-пахуымпары комкоммæ 
фæдонтæ кæнæ дингæнæг разамонджытæ. 
Дмамаат - æппæты фыццаг дзырд «джамаат» амыд- 
та «дунесконд». Хъæууон джамаат иуæй-иу цæгаткавказаг 
республикæты, зæгъæм, Дагестаны, уыд бынæттон 
хиуынаффæйады иу хуыз. Джамааты уæрæх мидис - 
цæрæнбынаты æппæт ас адæм, цыбырдæр мидисы - 
адæмон æмбырд. Цæгат Кавказы антитеррористон опера- 
ци куы цыд, уæд дзырд йæ мидис фæивта æмæ ныртæккæ 
«джамаат» нысан кæны «Экстремистон дингæнæг иугонд» 
2010 аз. 
КÆДÆМ ЛИДЗЫ СААКАРТВЕЛИДЗЕ? 
Ивгъуыд къуыри, бæлвыддæр та 15 мартъийы, Америчы 
Иугонд Штатты сенат йæ сæрмагонд закъоны хорзыл баны- 
мадта Гуырдзыстоны НАТО-мæ бакæныны хабар. Сенатор 
Ричард Аугары ныхасмæ гæсгæ, уыцы акт стыр ахъаз 
фæуыдзæн ацы бæстæйы æмæ æнæхъæнæй Европæйы 
æдасдзинадæн 2008 азы. Уымæй уæлдай ма, Гуырдзыстон, 
Албани, Македони, Хорвати æмæ Украинæ НАТО-йы 
скондмæ кæй бацæудзысты, уый сенатор банымадта 
«Европæйы стыр æнтыстдзинадыл». Чъынды гринго зыр- 
зыргæнгæ байгом кодта йæ чыссæ дæр - бирæ кæм ис, фæлæ 
ацы фондз паддзахады æнæмæнг райсдзысты финансон 
æххуыс - амæйразмæ Бушы администрацийы минæвæрттæ 
куыд фехъусын кодтой, афтæмæй Гуырдзыстонмæ 
æрхаудзæн 10 милуан доллæры, Македонимæ - 3,6, 
Албанимæ - 3,2, Хорватимæ - 3 милуан доллæры. Ома, 
Уæрæсемæ чи куыд хæстæгдæр у, афтæ - фылдæр. Цæмæй 
америкаг «стæджы уындæй» разæнгарддæр кæной 
Уæрæсейæ дарддæр лидзынмæ. 
Фæзыны фыццаг фарст: Америчы Иугонд Штаттæ 
афтæ тынг кæмæй тæрсынц «Европæйы æдасдзинадæн»? 
Дыккаг фарст: афтæ тынг цæмæн тыхсынц Гуырдзыстоны 

<> 
хъысмæтыл? Дзуапп фыццаг фарстæн: Уæрæсейæ. 
Уымæн, æмæ дунеон тыгъдады Уæрæсейы ахадындзи- 
над цас тыхджындæр кæны, уыйбæрц тæссагдæр бынаты 
æвæры «АИШ-ы национ интерестæ» дунейы алы къуым- 
ты - Иракæй Къодоры комы онг. Дзуапп дыккаг фарстæн: 
Америчы Иугонд Штатты гуырдзиæгтæ лæвар дæр 
ницæмæн хъæуынц, уыдон хъæуы æндæр «ирæд» - зæхх 
сæ хæстон базæтæ æрæвæрынæн, цæмæй сæ ракетæты 
фындзтæ зыной Мæскуымæ, цæмæй уырсиуæг кæной канд 
Хæстæг Скæсæны нæ, фæлæ Фæскавказы дæр. (Ныридæгæн 
америкаг уæлдæр афицертæ Гуырдзыстоны территорий- 
ыл мониторинг сарæзтой, цавæр хæстон техникæ æмæ 
хæцæнгæрзтæ дзы æрæвæрæн ис, уый базоныны тыххæй). 
Гæххæтт та алцыдæр уромы - сæ документы куыд ныффы- 
стой, афтæмæй «ацы закъон НАТО-мæ цæуæг бæстæтæн 
уыдзæн стыр æххуыс сæ демократон, хъахъхъæнынадон 
æмæ экономикон фарстатæ лыг кæнгæйæ». Былдауæн 
ныхасæй сæ ницы сæфы, гуырдзыстойнаг разамындæн та 
уыцы дзымандытæ мыды ад кæнынц, æмæ Саакашвили, 
Бурджанадзе æмæ иннæтæ æрхъæцмæ нал хъæцынц, 
фæсфурдаг хъæрццыгъайы базыры бын кæд фæкуыси 
уыдзысты, уымæ. Гуырдзиаг хицауадон парти «Иумæйаг 
национ змæлд»-ы сæргълæуджытæй иу, Гуырдзыстоны 
парламенты дунеон ахастдзинæдты комитеты сæрдар Котэ 
Габашвили та æргомæй загъта йæ хицæутты иумæйаг хъуы- 
ды: «Америчы сенаты ацы закъоны фæрцы Гуырдзыстоны 
ничиуал бауромдзæн НАТОмæ фæндагыл». (Фæуæд афтæ 
дæр, фæлæ ма ам ис, Гуыдзыстоны разамонджытæ æнæмæнг 
кæуыл хъуамæ асагъæс кæниккой, ахæм хъуыддаг. «Фале» 
Гуырдзыстоны хонынц «Джорджия». Фæлæ сæхимæ 
дæр ис штат ахæм номимæ. Уымæ гæсгæ Гуырдзыстон 
«Джорджия-1» никуы суыдзæн, «Джорджия-2» дæр æм 
зынтæй æрхаудзæн, уымæн, æмæ уыцы ном райсыныл 
Гуырдзыстонæй бирæ сæрæндæр паддзахæдтæ хъæбысæй 
хæцынц. Чи зоны, суа «Джорджия-52» - «В-52»-тæн за- 
мманай æрбадæн бынат Кæс, æмæ иу дзæбæх бон уыцы 
бомбæппарджытæй иуы фарсыл ногфых къинто «амери- 
каг» фена фыст «Энола Гей» дæр). 
Кæй зæгъын æй хъæуы, Уæрæсейæн ахъуыдыйаг сты 
Гуырдзыстоны митæ, уымæн æмæ НАТО-мæ баирвæзыны 
тыххæй йæ сыхаджы фæндтæ, АИШ-æй хъауджыдæр, 

<> 
æцæгæйдæр æххæссынц Уæрæсейы стратегион наци- 
он интерестыл. Зæгъынæн æгъгъæд у, Хуссар Ирыстоны 
æмæ Абхазы цæрджыты 90 процентмæ ’ввахс Уæрæсейы 
граждæнтæ кæй сты æмæ уыдоны бæлвырдæй НАТО-мæ 
бацæуын кæй нæ фæнды, уый. Хуссар Ирыстоны Президент 
Кокойты Эдуард куыд фехъусын кодта, афтæмæй, 
«Гуырдзыстон НАТО-мæ бакæныны тыххæй Иугонд 
Штаттæ куы фæдзурынц, уæд хъуамæ æмбарой, ацы альян- 
сы Абхазы æмæ Хуссар Ирыстоны хæдбар паддзахæдты 
кæй ницы хъуыддаг ис, æмæ уыцы фарстайыл ныхас 
кæнын дæр кæй нæ хъæуы, уый». Кокойы-фырты ныхасмæ 
гæсгæ «НАТО-мæ Гуырдзыстоны бацыд фехалдзæн уавæр 
æнæхъæн регионы». Ахæм хъуыдыйы фарс ралæууыд 
Абхазы фæсарæйнаг хъуыддæгты министр Сергей Шамба 
дæр: «Тбилисы фæстаг хæстон уынаффæтæ бынтондæр 
аивдзысты Кавказы цæсгом». «Уæрæсе бынтондæр 
фесафдзæн æнæхъæн Хуссар Кавказ, æмæ, цæмæй афтæ ма 
рауайа, уый тыххæй хъуамæ банымайа Хуссар Ирыстоны 
æмæ Абхазы бартæ», загъта Сергей Шамба. НАТО- 
мæ бацæуыны тыххæй Гуырдзыстоны фæндты ныхмæ 
хъæбæрæй радзырдта Уæрæсейы фæсарæйнаг хъуыддæгты 
министр Сергей Лавров. Министры ныхасмæ гæсгæ, 
фæстаг дыууæ азы дæргъы Гуырдзыстон хæсткъахæн митæ 
кæны уæрæсейаг сабырдзинадтауæг тыхты ныхмæ Хуссар 
Ирыстоны æмæ Абхазы, цыфæндыйæ дæр быцæутæ тыхы 
руаджы алыг кæнынмæ тырнгæйæ. Зæрдыл дарын хъæуы, 
амы цæрджытæн сæ фылдæр уæрæсейаг граждæнтæ кæй 
сты, уый. Уымæ гæсгæ Уæрæсе Гуырдзыстонæн æмæ йæ 
НАТО-мæ бацæуыныл ардауджытæн бамбарын кодта, ацы 
хъуыддагæн бар кæй нæ ратдзæн, уый. Дзуапмæ фæрæвдз 
Гуырдзыстоны парламенты сæрдар Нино Бурджанадзе. 
Уый загъта: «Уæрæсейы ницы хъуыддаг ис, Гуырдзыстон 
цы хъуамæ кæна æмæ кæдæм цæуа, уыимæ». Уымæй 
уæлдай Гуырдзыстоны рагæй цæуы ныхас уæрæсейаг 
сабырдзинадтауæг тыхтæ нейтралон бирæнацион тыхтæй 
баивыныл. Украинæйы президент Виктор Ющенко 
гæппæввонгæй бады: «Æз цыфæнды афон дæр цæттæ дæн 
Абхазмæ мæ сабырдзинадтауæг тыхтæ арвитынмæ». 
Цыбырдзырдæй, бæлвырд сты хъуыдытæ æмæ фæндтæ. 
Æбæрæг у иу хъуыддаг - Тбилисы ныртæккæйы политикæ 
дарддæр афтæ куы ахæсса (ууыл та гуырысхогæнæн нæй, 

<> 
уымæн, æмæ Гуырдзыстоны территори «йæхи бакæныны» 
нысантыл АИШ йæ къух нæ сисдзæн, Гуырдзыстоны ныры 
разамынд та йæ адæмы сæ дарæг Уæрæсейæ цавæрдæр 
фæсфурдаг митын мæсгуыты сæраппонд æнæмæнг иппæрд 
кæндзæн), уæд цавæр уыдзæн Хуссар Ирыстоны хъысмæт? 
Кæй зæгъын æй хъæуы, мах фæнды, цæмæй ацы фарстайы 
Уæрæсемæ уа хъæддых æмæ нысанмæарæзт хъуыды, 
уымæн æмæ ныхас æрмæст ирон адæмыл нæ цæуы, ныхас 
цæуы, райсом Уæрæсейæн йæ хуссайраг арæныл арæсæны 
чи баддзæн, ууыл дæр. Сергей Шамба ма афтæ дæр загъта: 
«Уæрæсе Абхазы куы банымайа, уæд уыдзыстæм буферон 
паддзахад НАТО æмæ Уæрæсейы æхсæн». Кæй зæгъын æй 
хъæуы, ис дунеон закъонтæ æмæ нормæтæ, æмæ уыдоны 
бындурыл райхалæн ис цыфæнды æлхынцъ дæр. Æрмæст 
хъуамæ фыццаг бынаты æвæрæм нæхи пайда. Махæн 
та уыцы пайда у Уæрæсе, Ирыстон æмæ не ’фсымæртæ 
Кавказы хохы хуссайраг фахсыл. 
2007 аз. 
КÆЦЫ ЗАКЪОНМÆ 
ГÆСГÆ ДОМЫНЦ МÆХЪÆЛÆТТÆ 
ГОРÆТГÆРОН РАЙОН? 
Ныр цал æмæ цал хатты сног кодтой нæ сыхæгтæ уыцы 
фарста! Цал æмæ цал уынаффæйы рахастой Мæхъæлы 
Республикæйы æхсæнадон организацитæ, змæлдтытæ, 
паддзахадон структурæтæ, тæрхондæттæ Горæтгæрон 
район сæхи рахоныны тыххæй. 1992 азы фæззæджы дæр 
тугкалæн быцæу уыцы æнæсæрфат домæнты аххосæй 
кæй рауад, уый дæр сæ ферох вæййы. Нæ республикæйы 
Парламент, Горæтгæрон районы цæрджытæ бæстæйы 
уæлдæр тæрхоны оргæнтæм цал хатты сидтысты, цæмæй 
æрхæцой тыхтонагæнджыты рохтыл. Цал æмæ цал хат- 
ты загъта Уæрæсейы Конституцион тæрхондон, дыууæ 
зæгъæн кæуыл нæй, ахæм хъуыды уыцы территори- 
он домæнты æнæзакъондзинады тыххæй. Мæхъæлы 
Республикæ Горæтгæрон районмæ цы «историон» 

<> 
бартæ дары, уый тыххæй та иу æмæ дыууæ хатты нæ фы- 
стам. Фарста та у хæрзхуымæтæг. Республикæты æхсæн 
арæнтæн аивæн ис æрмæстдæр уыцы республикæты цæрæг 
адæмты фæндонмæ гæсгæ. Афтæ фыст ис Уæрæсейы 
Федерацийы Конституцийы, афтæ фыст ис Цæгат 
Ирыстоны Конституцийы. Фæлæ уæддæр уыцы терри- 
торион домæнтæн кæрон нæ зыны. Ногæй æмæ та ногæй 
сцырен кæнынц уыцы фарста нæ сыхæгты раздзæуджытæ. 
Ацы фарста æмæ, уыцы домæнты аууон цы æндæр нысантæ 
лæууы, уыдоны тыххæй йæ хъуыдытæ зæгъы РЦИ-Аланийы 
Конституцион тæрхондоны сæрдар, юридикон наукæты до- 
ктор, профессор ЦАЛИТЫ Алыксандр. 
- Дыууæ ныхасы - фарстайы мидисы тыххæй. 
Юридикон æгъдауæй хæрзчысыл зонындзинæдтæ кæмæ ис, 
уый дæр бамбардзæн, территорион фарстатæ, нæ сыхæгтæ 
сæ куыд лыг кæнынмæ хъавынц, афтæ лыггæнгæ кæй не сты, 
уый. Мæхъæлы Республикæйы Назраны районы тæрхондон 
та бавдæлд æмæ уынаффæ рахаста Цæгат Ирыстоны 
Горæтгæрон район Мæхъæлы скондмæ бахæссыны 
тыххæй. Кæй зæгъын æй хъæуы, фæсте нæ аззад Мæхъæлы 
Республикæйы Сæйраг тæрхондон дæр - растыл банымадта 
æмæ сфидар кодта Назраны районы тæрхондоны уынаффæ. 
Уый у, юридикон æнæмбаргæдзинад кæй фæхонынц, ахæм 
цау. Уæвгæ иуæй-иу газеттæ дæр ныффыстой, цыма тер- 
риторион фарста алыг кæнын хауы Федерацийы Советмæ. 
Уый дæр раст хъуыды нæу. Федерацийы Совет лыг кæны 
фарстайы техникон хай, æндæр арæнтæ аивыны тыххæй 
фарста лыг кæнынц, территорион быцæу кæй æхсæн рау- 
ад, уыцы республикæты адæмтæ сæхæдæг, æндæр ничи. 
Референдумы, æппæтон бафарсты фæрцы. Дыууæтæ разы 
куы уой, æрмæстдæр уæд ис аивæн арæнтæн. Назраны рай- 
оны æмæ Мæхъæлы Республикæйы Сæйраг тæрхондон 
та сæхимæ райстой, æппындæр сæм чи нæ хауы æмæ сæ 
бартæ кæуыл не ’ххæссынц, ахæм фарстатæ. Фæлæ, мæнмæ 
гæсгæ, уымæн ис, аууоны кæй дарынц, æндæр ахæм фæрссаг 
æфсæнттæ дæр. Хъуыддаг уый мидæг ис, æмæ, ацы фар- 
ста Мæхъæлы чи цырен кæны, уыдон æнæмбаргæ не сты, 
Цæгат Ирыстонмæ сæ территорион домæнтæй кæй ницы 
рауайдзæн, уый. Уымæ гæсгæ барадон фарста æвæрынц 
политикон агъуды. Ома, Цæгат Ирыстоны территорийы 
иу хай домынæй æппынфæстаг хъавынц сæ политикон 

<> 
фарстатæ лыг кæнынмæ. Фыццаг, уыцы домæнтæ чи æвæры 
æмæ иудадзыг Горæтгæрон районы тыххæй чи хъæр кæны, 
уыдон сæхицæн «кусынц» политикон уæз сæ адæмы цæсты. 
Дыккаг, архайынц лыгъд адæмы фарста, куыд у, уымæй 
карздæрæй æвдисыныл, кæд уыцы фарста æнтыстджынæй 
лыггонд цæуы æмæ ныртæккæ Цæгат Ирыстоны терри- 
торийыл мингай мæхъæлæттæ цæры, уæддæр. Æртыккаг, 
центрон хицаудзинады раз уыцы домæнтæ æвæрын æмæ 
уымæй цыфæндыйæ дæр федералон бюджетæй æхцайы 
фæрæзтæ домын. Цыппæрæм, Цæгат Кавказы регионы иу- 
дадзыг æхсæнадон-политикон карздзинад цæмæй уа, ууыл 
архайын æмæ дыууæ адæмы æхсæн фыдæхдзинад хæлиу 
кæнын. Уыдон сты дардылæххæссæг нысантæ. 
Кæй зæгъын æй хъæуы, Уæрæсейы Сæйраг тæрхондон 
æркаст Назраны районы тæрхондоны уынаффæмæ æмæ, 
Уæрæсейы Конституцийæ æмæ иннæ барадон акттæй раз- 
амынд исгæйæ, рахаста иунæг раст уынаффæ: «Решение 
федерального суда Назрановского района РИ от 14.12. 2004 
года, определение федерального суда Назрановского района 
от 12.10.2005 года, от 5.12.2005 г. и кассационное определе- 
ние судебной коллегии по гражданским делам Верховного 
суда Ингушетии от 9.02.2006 года отменить. Производство 
по делу прекратить». Цы ма уа уымæй æмбæрстгонддæр. 
Фæлæ бæстæйы уæлдæр тæрхоны оргæны уынаффæ нæ 
сыхæгты раздзæуджытæй бирæтæм нæ хъары. Æмæ дарддæр 
змæнтынц, æнæуи дæр лакъон чи у, уыцы ахастдзинæдты 
дон. Фæлæ уыцы хъуыддæгтæн кæрон скæнынæн ис гæнæн. 
Æнæбындурæй, æнæзакъонæй ахæм æнæсæрфат домæнтæ 
чи æвæры, дыууæ республикæйы æхсæн фыдæхдзинад 
чи хæлиу кæны, хæст чи къахы (æнæмæнг, зæххы тыххæй 
хъаугъатæ æрмæстдæр хæстмæ кæнынц), уыдонæй та дзу- 
апп агурын хъæуы закъонмæ гæсгæ. 
2007 аз. 

<> 
КÆЦЫ ХУЫЦАУМÆ 
КУВЫСИРОНЛÆГ? 
«Иу - Хуыцау! Хуыцауы динæй арвмæ хауы дур». Ирон 
адæмæй ацы цалдæр хуымæтæг дзырды чи нæ зоны, ахæм 
нæ разындзæн. Бæгуы сæ зонæм, фæлæ нæм, цымæ, сæ 
хъуыды хъары? Бирæ, дам, ницæмæй бæззы, кæд бирæ 
мæгуыры хос нæу, уæддæр. Æрхæсдзыстæм, ныхас кæуыл 
цæудзæн, уыцы нымæцтæй цалдæр. Цæгат Ирыстоны ис 
86 дингæнæг организацийы. Абабау, дингæнджыты сектæ 
дзы макæй схон, сæхи организацитæ хонынц. Се ’гъда- 
уы бындуры чырыстон дин кæмæн ис, уыдон сты 58 орга- 
низацийы. Æмæ нæм цы нæ ис! Иеговисттæ, баптисттæ, 
пятидесятниктæ, æвдæм боны адвентисттæ, евангелисттæ, 
латинаг æгъдауы католиктæ, молокантæ, лютерайнæгтæ, 
протестанттæ... Ис нæм пысылмон диныл хæст 16 органи- 
зацийы. Ис нæм ортодоксалон иудаизмы 2 организацийы. 
Ис нæм Кришнæйы зонды æхсæнады иу организаци. Уыдон 
сты, официалон æгъдауæй регистрацигонд чи æрцыд 
æмæ, кусыны бар кæмæн ис, ахæмтæ. Фæлæ барлæвæрд 
кæмæн нæй, сæ архайд халæгыл æмæ зианхæссæгыл нымад 
кæмæн у, сусæгæй чи кусы, уыдон та, цымæ, цал сты? Уыдис 
нæм зындгонд «Аум синрике»-йы хайад (Цæгат Кавказы 
республикæтæй мах йеддæмæ никуы уыд). Уыдысты нæм 
мунисттæ, сатанисттæ æмæ æндæртæ. Уыдон цы фе- 
сты? Æви закъонæн ахæм коммæгæс сты, æмæ сæ архайд 
баурæдтой? Ничи ницы æмæ никæй баурæдта. Стæй сын 
бауромæн дæр нæй. Фæлæ ныртæккæ ныхас ууыл нæ цæуы. 
Æнæхуыцау адæмæй фылдæр хуыцæуттæ никæмæн вæййы. 
Цымæ мах хуызæн чысыл республикæйæн, мах хуызæн 
чысылнымæц адæмæн æгæр бирæ не сты уыцы динтæ? 
Уæвгæ мах нæхицæй арæх феппæлæм, Цæгат Ирыстон 
бирæнацион æмæ бирæконфессион республикæ кæй у, уый 
тыххæй. Æнæмæнг, нæ республикæйы хæларæй, кæрæдзи 
æмбаргæйæ, цæрынц сæдæ адæмыхаттæй фылдæры 
минæвæрттæ. Уым æвзæрæй ницы ис. Уый у нæ адæмы 
удыхъæды хъæздыгдзинады нысан. Бирæ республикæтæ, 
æцæгæйдæр, уымæй сæхицæй нæ раппæлдзысты. Стæй ду- 
неон тыгъдады ис, иунацион (мононацион) паддзахæдтæ 
саразынмæ чи тырны, ахæм бæстæтæ дæр. Ахæм хъуыдытæ 

<> 
æмæ фæндтæ ис Уæрæсейы Федерацийы иуæй-иу регионты 
радикалон зондыл хæст адæймæгтæй дæр бирæтæм. Фæлæ 
бирæдинон республикæтæ æмæ паддзахæдтæ хорз сты æви 
æвзæр? Нæ республикæ бирæконфессион кæй у, уымæй 
исты æмбулæм? Ирон адæмы иугæнæг хъуыддаг у æви нæ 
иудзинадæн зиан хæссы? Ацы фарстытæн дзуапдæтджытæ 
дæр уыдис. 
КЪЕСАТЫ Станислав, РЦИ-Аланийы Парламенты 
Ссердары фыццаг хседивсег: 
- Сæйраг сæ нымæц нæу. Сæйраг уый у, цæмæй сæ ар- 
хайды ма уа экстремизм, фыдбылыз. Хъуамæ тæссаг ма уой 
æхсæнадæн. Мæнмæ гæсгæ, иуконфессион æхсæнад демо- 
кратон уагæвæрдтыл дзурæг нæу. 
КАСАТЫ Таймураз, РЦИ-Аланийы нациты хъуыд- 
дсегты семсе седдагон бастдзинседты министр: 
- Цæгат Ирыстон бирæконфессион республикæ кæй 
у, уый у нæ граждайнаг æхсæнады æвдисæн. Уый у демо- 
кратон, сæрибар æхсæнады миниуæг. Стæй дзы мах нæ 
адæмæн тæссагæй ницы уынæм. Æппæт дингæнæг орга- 
низациты архайдмæ дæр дард цæуы бæлвырд паддзахадон 
цæстæнгас. Уый æз зæгъын, куыд министр, афтæ. Куыд 
ирон лæг, афтæ та мæ хъуыды у ахæм: æгæр бирæ ницæмæй 
бæззы. Дзырд «ирон» хъуамæ уæлдæр æвæрд уа дзырдтæ 
«чырыстон»-æй дæр, «пысылмон»-æй дæр æмæ афтæ 
дарддæр. Мах æппæты фыццаг ирæттæ стæм, уый фæстæ 
та - чырыстæттæ, пысылмæттæ, индуисттæ, буддисттæ... 
ФЕОФАН, Стъараполы семсе Дзсеуджыхъсеуы архиепи- 
скоп: 
- Мах Хуыцау дихтæ нæ кæны, уый нæхæдæг нæхи 
дихтæ кæнæм. Никæмæн ис адæмы дихтæ кæныны бар. Уый 
Хуыцауы фæндон нæу. Фыдыбæстæйы Стыр хæсты рæстæг 
Хуыцау адæмы чырыстæттæ æмæ пысылмæтттыл нæ дихтæ 
кодта. Ныр дæр афтæ у. Мах хъуамæ хъахъхъæнæм нæ 
удварны уидæгтæ. Цæгат Кавказы уавæрты та фидыдæй 
ахсджиагдæр ницы ис. Кавказы хæхты ис æгъдæутты æмæ 
традициты хæхтæ. Дины бындурыл ам быцæутæ никуы уыд. 
Æмæ уыцы фæтк хъахъхъæнинаг у. Хъыгагæн, нæ удварны 
хæзнатæ рох кæнын райдыдтам. Акæс-ма, «æрыгонæй- 

<> 
æрыгондæр» кæнынц нæ уæлмæрдтæ. Уый дæр нæ удварны 
мæгуырдзинады аххос у. Стæй зæрдыл дарын хъæуы ахæм 
хабар: иунæг дингæнæг сектæ дæр паддзахадæн нырма 
ницы пайда æрхаста, стæй не ’рхæсдзæн. 
БАСАТЫ Барис, «Стыр Ныхас»-ы ссердар, профессор: 
- Нæ республикæ бирæдинон кæй у, уым æз æвзæрæй 
ницы уынын, фæлæ дингæнæг организацитæ кæрæдзи 
хъуамæ æмбарой, хъуамæ æмхуызон кусæм Ирыстоны 
хорздзинадæн, нæ ныхас хъуамæ кæрæдзийыл бада. Абон 
махæн нæ сæйраг хъуыддаг у Ирыстоны иудзинад, æмæ 
ууыл хъуамæ кусой æппæт дингæнæг адæм дæр, фæнды 
чырыстæттæ уой, фæнды - пысылмæттæ. Хуыцау иу у, уый 
адæмы иу кæны, динтæ та сæ, хъыгагæн, хицæн кæнынц. 
Æмæ хъуыдыйаг уый у. 
ЦЫБЫРТЫ Людвиг, историон науксеты доктор, про- 
фессор: 
- Хъыгагæн, фæстаг азты не ’гъдау рох кæнын райдыд- 
там. Æнæуи дæр хæццæ æмæ æмтъеры дуджы цæрæм, æмæ 
ма нæ адæм дæр алыхуызон дингæнæг сектæтыл ныддихтæ 
сты. Бирæ сектæтæ нæ дæттынц бахъуаджы сахат рынчын 
лæгæн туг радтыны, хæсты рæстæг къухмæ хæцæнгарз рай- 
сыны бар. Æмæ, зæгъæм, ныр не ’ппæт дæр иеговисттæ 
куы уыдаиккам, уæд гуырдзиаг лæбурджыты ныхмæ чи 
’рлæууыдаид? Æмæ уыдæттыл хъуыды кæнын хъæуы. Стæй 
нæ фыдæлтæм цы хорз традицион дин уыдис - Хуыцауы 
дин, - ууыл цæуылнæ хæцæм? 
Ацы зындгонд адæмæй алчидæр йæхирдыгонау раст 
у. Закъон алкæмæн дæр дæтты, цавæр æй фæнды, ахæм 
дин æххæст кæныны, ахæм æгъдауыл хæст уæвыны бар. 
Æрмæст ма халæд, паддзахад цы уагыл цæры, æхсæнады цы 
æгъдæуттæ æмæ æмдзарды закъонтæ ис, уыдон. Нæй уыцы 
хъуыдытимæ не сразы уæвæн. Фæлæ ам ис стырдæр «фæлæ». 
Афтæ чи дзуры, алыхуызон дингæнæг организацитæ адæмы 
иудзинадæн ницы зиан хæссынц, зæгъгæ, уый рæдийы. 
Хъуыддаг уый мидæг ис, æмæ алы сектæ дæр (стæй ма ис 
психикон къордтæ дæр) йæ дин нымайы тæккæ растдæрыл. 
Уый цы Хуыцаумæ кувы, уый у тæккæ уæлдæр æмæ тæккæ 
стырдæр. Сæ куывд дæр у тæккæ растдæр, æмæ Хуыцаумæ 
хæстæгдæр. Æрмæстдæр уыдон фервæздзысты хъаймæты 

<> 
заман. Æрмæстдæр уыдон зонынц, адæймаг царды мидæг 
цы зындзинæдты бахауы, уыдонæй раирвæзыны æмæ уд 
ссыгъдæг кæныны фæндæгтæ. Æппынфæстаг, æрмæстдæр 
уыдон зонынц удирвæзты мадзал. Æмæ уыцы хабæрттæ мах 
æрвылбон хъусæм уынгты зилæг дингæнджытæй. Фæстаг 
рæстæг та нæм бынтон сбирæ сты мæнг «пехуымпартæ», 
алцызонджытæ æмæ мæрдтæй здахджытæ. Хъыгагæн, 
уыцы кæркæ-мæркæ динты фæлхъæзæны сты ирон адæмы 
фылдæр хай. Уæрæсейы субъектæй иуы дæр мах бæрц 
дины сектæтæ никуы ис. Уырдæм ивылынц нæ кæстæртæ, 
æнахъом сабитæ. Бонæй-бон кæнынц фылдæр. Рæстмæ 
кæсын дæр чи нæ зоны, уыдон рахæсс-бахæсс кæнынц дины 
чингуытæ, дæлæ-уæлæ ныхæстæй нын æмбарын кæнынц, 
æцæгæйдæр сыгъдæг æмæ табуйаг чи у, уыцы чингуыты 
мидис. Змæнтынц адæмы зонд. Ардауынц нæ, ирвæзтмæ 
нæ чи æркæндзæн, ахæм цавæрдæр ног фæндæгтыл. Æмæ 
цы нæ диссæгтæ фехъусдзынæ æмæ фендзынæ. Афтæмæй 
та цалдæр азы размæ дæр ма Ирыстон алыхуызджын пæр- 
пæргæнæг дингæнæг æхсæнад нæ уыдис. 
Æнæхуыцау адæймаг тæссаг у. Хуыцаумæ чи нæ кувы, 
уый адæймаг нæу. Карк дæр, дам, ма дон куы ануазы, уæд 
йæ хуыцаумæ скæсы. Фæлæ, уæлдæр кæй кой скодтам, ахæм 
уавæр хорзмæ нæ кæны. Раст загъта архиепископ Феофан: 
абоны онг иу дингæнæг сектæ дæр паддзахадæн пайда 
нæма æрхаста, стæй не ’рхæсдзæн. Фæлæ уыцы сектæтæй 
нæхи куыдæй хъахъхъæнæм? Цы саразын хъæуы, сæ 
хызмæ цæмæй ма бахауæм, уый тыххæй. Куыдæй ис фыццаг 
фембæлды рæстæг базонæн сектантты? 
Бирæ сты дины сектæты хицæндзинæдтæ æмæ 
сæрмагонд миниуджытæ. Сектанттæ дæ æнæмæнг 
æууæндын кæндзысты ахæм хъуыддæгтыл. Къордмæ 
(афтæ хонынц иуæй-иу сектæтæ сæхи) куы бацæуай, уæд 
æрмæстдæр уым ссардзынæ, нырмæ цы агуырдтай, уый. 
Æрмæстдæр къорд зоны, цы дæ хъæуы, уый. Къорды зон- 
дахаст у, æнхъæл куыд нæ уыдтæ, афтæ хуымæтæг æмæ 
æмбарын кæны цыфæнды фарста дæр. Сектæйы тыххæй 
раст хатдзæг скæнæн нæй - мацæуыл хъуыды кæн æмæ 
мацы агур дæ зонды. Дæ ног «æмбæлттæ» дын дзурдзысты; 
«Уый ныхæстæй бамбарын кæнæн нæй. Уый зæрдæйæ бам- 
барын хъæуы, цом нæ центрмæ». Алы къордæн дæр ис 
ахуыргæнæг, медиум, фæтæг кæнæ гуру. Æрмæстдæр уый 
зоны рæстдзинад. 

<> 
Сектæйы ахуырад у тæккæ растдæр, у æнусон æмæ йын 
ивæн ницы хуызы ис. Традицион наукæ, объективон хъ- 
уыды æппæрст цæуынц иуварс, уымæн æмæ раст не сты, 
цæуынц хæйрæджы ардыдæй. Къорды уæнг чи нæ уа, уый 
критикæ нымад у сектæйы рæстдзинады æвдисæныл. Дуне 
цæуы сæфтмæ, æмæ æрмæстдæр къорд зоны, куыд æй 
фервæзын кæнын хъæуы, уый. Къорды уæнгтæ сты элитæ, 
æвзæрст, сыгъдæг æмæ æнæниз адæм. Иннæ дзыллæтæ 
сты рынчын æмæ сæфт, уымæн æмæ нæ хауынц къордмæ, 
нæ дæттынц, къорд æй цæмæй фервæзын кæна, уый фадат. 
Ды æвæстиатæй хъуамæ суай къорды уæнг. Къорд йæхи 
фæиппæрд кæны алфамблай дунейæ: дарæсæй, хæринагæй, 
сæрмагонд æвзаджы хаттæй. Сектæ архайы, цæмæй ферох 
кæнай раздæры зонгæты æмæ хæлæртты, уымæн æмæ уы- 
дон дæ «удварны рæзт» хъыгдарджытæ сты. Нæлгоймаг 
æмæ сылгоймаджы æхсæн ахастдзинæдтæ дæр аразгæ 
сты къорды фæндæй. Къорд дын нæ дæтты уæгъд рæстæг: 
хъуамæ иудадзыг уæй кæнай чингуытæ æмæ газеттæ, арда- 
уай ног адæмы къордмæ бацæуыныл. Иунæгæй ницы хуы- 
зы аззайдзынæ иу уысм дæр, къорды уæнгтæй иудадзыг 
дæ цуры æнæмæнг исчи уыдзæн. Иугæр гуырысхо кæнын 
куы райдайай сектæйыл, цы агуырдтай, уый дæ къухы куы 
не ’фта, уæд аххосджын уыдзынæ æрмæстдæр дæхæдæг, 
уымæн æмæ дæхиуыл фаг нæ кусыс кæнæ не ’ууæндыс, куыд 
æмбæлы, афтæ. Фаелæ уый фарстайы иу æмбис у. Иннæ 
æмбис, æхсæнады æмдзарды закъонтæ куыд хæлд цæуынц, 
уый у. Райсæм, абон нæ царды уæлдай арæхдæр чи систы, 
уыцы иеговистты. Экстремистоныл нымад æрцыдысты, 
иеговисттæ кæй хæлиу кæнынц, ахæм 23 чиныджы 
æмæ брошюрæйы, стæй журналтæ «Пробудитесь» æмæ 
«Сторожевая башня возвещает царство Иеговы»-йы 11 рау- 
агъды. Уымæй уæлдай иеговисттæ иуварс æппарынц бынду- 
рон ахуырад, уый, дам, адæймаджы зонд талынг кæны, ахуы- 
рад, наукæ сты мæнг хъуыддæгтæ. Сектæйы алы уæнг дæр 
хъуамæ уа коммæгæс, дыууæ зæгъæн нæй организацийы 
иумæйаг фæндоныл. Никæмæн ис сектæйæ барвæндонæй 
рацæуыны бар, фæхицæн дзы уыдзынæ, истæй тыххæй дыл 
сектæйы уæнгтæ хъоды куы бакæной, æрмæстдæр уæд. 
Сектæйы уæнгтæн нæй спорты архайыны кæнæ политикон 
куыст кæныны, æфсады службæ кæныны, гуырæн бонтæ 
бæрæг кæныны, искæмæн туг радтыны, кæсаг ахсыны бар. 

<> 
Æрхæсдзыстæм ахæм нымæц - 4 мин æрыгон иеговисты 
сæхи æмбæхсынц æфсады службæйæ. Уыимæ сектæйы тынг 
парахат у кæрæдзийыл ардауыны æмæ хахуыр кæныны 
хъуыддаг. Алы иеговисты хæс дæр у сектæйы разамонæгæн 
йе ’мбалы «тæригъæды мийы» тыххæй æнæмæнг фехъусын 
кæнын. 
Дон афтид бынат агуры, дин та - афтид удтæ æмæ 
зæрдæтæ. Адæм алыхуызон дингæнæг сектæтыл кæй 
ныддихтæ сты, уый у, раздæры советон паддзахадон иде- 
ологийы бæсты (хорз уыд æви æвзæр, уый хицæн ныхас 
у) адæмæн лæвæрд кæй ницы æрцыд, уый аххос. Зæрдыл 
дарын хъæуы, нæ фæсарæйнаг идеологон знæгтæ дæр 
æнцад кæй нæ бадынц, уый. Уыдонæн сæ нысан у нæ 
адæмы удыхъæд фехалын, алцыхæрæг цæрæгойтæ нæ 
скæнын, сæрыстыр кæмæй стæм, нæ уыцы бирæнацион 
Уæрæсе нын ныффалгæрон кæнын æмæ нын нæ дисса- 
джы æрдзон хъæздыгдзинæдтыл æрбадын. Специалистты 
нымадмæ гæсгæ, Уæрæсейы зæххыл сты дунеон æрдзон 
хъæздыгдзинæдты 50 проценты, Уæрæсейы цæрæг адæм 
та сты дунейы дзыллæты (!) 2 проценты. Цæмæй æрдзон 
хæзнаты æртыццаг хай сæ къухы бафта, уый тыххæй не 
знæгтæ нæ бацауæрддзысты уыцы 2 проценты бабын 
кæныныл. Æмæ кусынц, архайынц. Кусынц алыхуызон 
мадзæлттæй. Уыцы мадзæлттæй иу у уæрæсейаг адæмы 
алыхуызон дингæнæг къуымтыл ныххæлиу кæнын. Æмæ, 
куыд уынæм, афтæмæй уый сæ къухы æфтгæ дæр кæны. 
Æфты нæхи æххуысæй. Нæхи зондæй кæнæ æнæзондæй. 
Уадзæм нæхи сайын, нæ фыдæлтæм цы хорз, раст æмæ фар- 
ны дин уыдис, уый та нæ рох кæнын райдыдта. Социологон 
раиртæстытæ куыд зæгъынц, афтæмæй ирон традицион ди- 
ныл хæст сты нæ адæмы 13 проценты, æндæр нæ. Иннæтæ 
та? Кæцы Хуыцаумæ кувыс, ирон лæг? 
2010 аз. 

<> 
ИРОН АДÆМЫ ЗНАГ - 
«ÆМÆУЫЙТАЧИУ?» 
Ирыстоны цæрæг алы адæймаг дæр, æнæмæнг, мæт 
кæны нæ чысыл райгуырæн бæстæйы фидæныл. Фæлæ мæт 
кæнынæй дарддæр аразын хъæуы бæлвырд хъуыддæгтæ 
нæ адæмы, уæлдайдæр - нæ фæсивæды бахъахъхъæныны 
тыххæй. Иудадзыг дзурæм, нæ тых ис нæ иудзинады, фæлæ 
уыцы иудзинад фидар кæныныл не ’ппæт дæр æмдых æмæ 
æмхъаруйæ кусæм? 
Ног хъуыды нæу: кæрæдзи чи не ’мбары, уыцы адæмæн 
тыхджын уæвæн нæй. Иу стыр нысан кæмæ нæ уа, уыцы 
адæмæн нæй фидæн. «Иумæ нæ рамбырд кæн, арфæйы 
дзырд!», сидтис йæ рæстæджы Къоста. Цы у уыцы арфæйы 
дзырд, ирон адæмы чи æрæмбырд кæна? Цы у ирон адæмæн 
тæккæ ахсджиагдæр хъуыддаг ныртæккæ, зæгъгæ, зынд- 
гонд скульптор Дзбойты Михалы куы бафарстам, уæд нын 
загъта: «Бирæ дзурæм, национ идейæ нæм кæй нæй, ууыл, 
фæлæ нын æй абоны онг ничима бацамыдта. Адæммæ, чи 
сæ æрбаиу кæна, иу ахæм стыр нысан куы нæ уа, уæд сæ цар- 
ды фæндаг æбæрæг у». 
Дзæнæты бадинаг, Ирыстоны æцæг патриот Джыккайты 
Шамил афтæ загъта: «Æнгом бинонтæ цард арынц. Адæмы иу 
кæны идейæ, æнгом вæййынц, иу нысанмæ куы фæцæуынц, 
уæд. Нæ идейæ - Ирыстоны фарн, нæ нысан - нæ адæм 
æмæ нæ фидæн бахъахъхъæнын. Ацы хъуыддаджы хъуамæ 
уæм æмзонд, æмзæрдæ. Æппæт мадзæлттæй мах хъуамæ 
фидар кæнæм Ирыстонæн йæ бындур æмæ йæ арæнтæ. 
Мах хъæуы моладзантæ æмæ йогтæ нæ, фæлæ патриоттæ 
æмæ æнæниз фæлтæр хъомыл кæнын. Æхсарджын адæмæй 
знаг кæнæ тæрсгæ кæны, кæнæ - æфсæрмы. Рох нæ ма 
уæд рагон фæдзæхст: сабыр цард кæй хъæуы, уый лæууæд 
хæстæввонгæй. Тыхтонайы рæстæг у, æмæ нæй хуыздæр 
мадзал. Дипломати æмæ тых æфсымæр-хотæ сты. Йæхи 
фыдбылызæй чи хизы, Хуыцау дæр уый хъахъхъæны». 
Национ идейæ хъуамæ æххæсса æппæт адæмыл дæр, 
æмæ алчидæр хъуамæ æппæт хъарутæй æмæ зондæй 
куса уыцы идейæ царды уадзыныл. Нæ сыхаг мæхъæлон 
адæммæ ис æрмæст иу нæ, фæлæ, æппæт адæмы дæр чи иу 
кæны, ахæм цалдæр идейæйы. Стæй уыцы идейæтæ се ’ппæт 

<> 
дæр «кусынц» адæмы сæраппонд. Дин - кусы, Горæтгæрон 
районы тыххæй домæн - кусы, æнæуынондзинад сыхаг 
адæммæ _ Кусы, цыфæндыйæ дæр сæ адæмы нымæц сбирæ 
кæнын - кусы. 
Махмæ та? Дзурæм, не ’взаг кæй сæфы, уый тыххæй. 
Не ’взаг, не ’гъдæуттæ бахъахъхъæнын хонæм нæ национ 
идейæ. Хъыгагæн, нæ кусы, не ’ппæтыл не ’ххæссы. Кæйдæр 
зæрдæмæ цæуы, кæйдæр зæрдæмæ - нæ. Дыууæ Ирыстоны 
иудзинад. Стыр нысан. Нæ фыдгулты нæ фæнды, цæмæй 
Ирыстон иумæйаг æмæ домбай тымбылкъухы хуызæн уа, 
уый. Нæ фыдгулты фæнды, хæлиутæ, ронбæгъд, лæмæгъ 
цæмæй уæм, уый. Фæлæ, цымæ, иудзинады уыцы хъуыды 
не ’ппæтыл æххæссы? Ирон адæмы нымæц сбирæ кæнын 
кæй нæ фæнды, уый йæ йæ цæстæй фенæд. Фæлæ цавæр 
цæстæй кæсæм уыцы нысанмæ? Нæ фæсивæд - нæ ныфс, 
не скаст. Фæлæ йæ куыд хъахъхъæнæм? Зæрдыл даринаг у 
Къостайы катай: «Фесæфай, фесæфай, уастæн, нæ фæсивæд, 
- иу бахъахъхъæнæг дæ нæй!» Абон нæ республикæйы 
ис 40 мин наркоманы. Фæсивæд. Фæлæ сын, цымæ, сæ 
хъысмæтыл фаг тыхсæм, фаг мæт кæнæм, хъары нæм, уыцы 
наркомантæ сæ цардсафæг хызы райсом ноджы фылдæр 
æнахъом сабиты кæй баппардзысты, уый? Æмæ, дам, на- 
цион идейæ! О, мах стæм ахуыргонд, зондджын адæм, 
алы хъуыддаджы дæр стыр бæрзæндтæм чи схызт, дуне- 
он культурæмæ, æфсæддон хъуыддагмæ, спортмæ, иннæ 
адæмтæй хъауджыдæр, стыр æвæрæн чи хæссы, ахæм адæм. 
Фæлæ, йæ кæстæр фæлтæры фидæныл, куыд æмбæлы, афтæ 
чи нæ тыхсы, хъысмæты бæрны йæ чи ныууадзы, уый куль- 
турон куыд ис схонæн? А фæстаг рæстæг нæ республикæйы 
кæд сабитæ фылдæр гуырын райдыдтой, уæддæр афæдзæй- 
афæдзмæ къаддæр кæны Ирыстоны цæрджыты нымæц. 
Уый хуымæтæджы афтæ нæу. Уымæн ис экономикон, со- 
циалон, политикон уидæгтæ. Бæстæйы цы ивддзинæдтæ 
цæуы, уыдон æнæфæзынгæ не сты адæмы цардыл. Фæлæ 
ис адæмы зын цард фæрогдæргæнæн. Цы нæм ис, уымæй 
æппæты разæй фæкæсæм, мæгуырдæр нæм чи у, бирæ 
сабитæ кæм ис, уыцы бинонтæм. Йе амæл, йе рæз, зæгъгæ, 
ахæм цæстæй хъуамæ ма кæсæм, райсом нæ цардаразæг чи 
уыдзæн, уыдонмæ. 
Дыууæсæдæ фæндзай азы размæ Уырысы ус-пад- 
дзах Елизаветæ бафарста йæ вельможæ граф Шуваловы, 

<> 
нæ паддзахады абон тæккæ ахсджиагдæр хъуыддаг цы у, 
зæгъгæ, æмæ йын граф радта ахæм дзуапп: «Нæ адæмы 
бахъахъхъæнын». Абон махæн дæр нæ царды стырдæр фар- 
ста ссис нæ адæмы бахъахъхъæнын. Ирыстоны ирон адæм 
куы нал уой, уæд Ирыстон нал уыдзæн, уæд фесæфдзысты, 
æрвылбон кæй тыххæй дзурæм, нæ уыцы æгъдæуттæ æмæ 
æвзаг, фесæфдзæн ирон адæмæн сæ кой дæр. Нæ адæмы 
бахъахъхъæнын! Уый хъуамæ суа нæ тыхсты æмæ нæ 
сагъæсы сæр. Уыцы фæндагыл та æппæты разæй хъуамæ 
цæуа, алы адæмæн дæр йæ развæндаг йæ зонды хъаруйæ 
чи рухс кæны, уыцы интеллигенци. Фæлæ... Зындгонд 
профессор Сергей Капица иухатт йæ мидхъуырдухæны 
ахæм ныхæстæ сæппæрста: «Интеллигенция продолжа- 
ет предавать народ, не формируя идей, ведущих к сбе- 
режению народа». Уымæй стырдæр уайдзæф рухсмæ 
хонæг интеллигенцийæн цы хъуамæ уа? Интеллигенцийы 
бирæ минæвæрттæ, адæмы бахъахъхъæныны сæраппонд 
идейæйыл тох кæныны бæсты, домбай электронон фæрæзты 
фæрцы нæ дзыллæты зонды тъыссынц, адæймаджы 
сæрыстырдзинад, намыс æмæ кад дæлæмæ чи æппары, 
цæрæгойтимæ йæ иу къæпхæныл чи æвæры, ахæм монцтæ 
æмæ хъæддаг инстинкттæ. Уыдон сæттынц, адæймагæн 
Хуыцауæй лæвæрд чи ис, уыцы уæлвонг миниуджытæ, 
иппæрд æй кæнынц рухс цивилизацийæ, æппарынц æй 
хъæддагдзинады мæздæг хæмпæлмæ. Æнæмæнг, уый конд 
цæуы бæлвырд ахъуыдыгонд æмæ дардмæххæссæг ны- 
санимæ. Бæлвырд у: знаджы нæ хъæуы тыхджын ных- 
мæлæууæг, фыдгулы хъæуынц æнахуыргонд, æнæныфс, 
коммæгæс æмæ алцыхæрæг цагъартæ. Йæ рæстæджы 
незамайнаг философ Эпиктет афтæ дзырдта: «Адæймаг 
конд у дыууæ хайæ: цæрæгойтимæ йæ чи иу кæны, уыцы 
буарæй æмæ йæ Хуыцауимæ чи иу кæны, уыцы зондæй». 
Хъыгагæн, æхца, мулк, адæймаджы тæккæ æвзæрдæр 
миниуджытæ æмæ инстинкттæ паддзахиуæг куы кæнынц, 
уыцы рæстæг сæфы нæ уды фарн, æмæ уыцы бынгæнæг 
артмæ сæ цыргъ сугтæ æппарынц нæ адæмы знæгтæ, куыд 
æддейы, афтæ нæхимидæг дæр. 
Сывæллæтты республикон библиотекæйы кусæг Биче- 
рахты Эльмæ фыссы: 
«Бинонты цард куы фехæлы, уæд, фыццаджыдæр, ах- 
хосджын сæхæдæг вæййынц, искæй хæрамзæрдæ нæ 

<> 
фæлæ. Нæхицæн знаг нæхæдæг стæм. Æхца æгæр бирæ 
уарзæм, кадæй, цæсгомæй, намысæй уæлдæр æвæрæм 
æхца. Æхцайыл уæй кодтам Ирыстоны зæхх, æхца нын ба- 
ивта алцыдæр. «Мæнæн хорз уа, æндæр Ирыстоны кæрдæг 
дæр мауал æрзайæд», афтæ цæмæн хъуыды кæнынц махæй 
бирæтæ, уыдонимæ, адæмы хъысмæтыл йæ бынатмæ гæсгæ 
кусыны хæс æвæрд кæуыл ис, уыдон дæр. Нæ фæсивæд баз- 
задысты сæхи бар. Æцæгæлон мæнг культурæ, æцæгæлон 
зондахаст, æцæгæлон идеологи сын халынц сæ лæмæгъ 
удтæ æмæ сæ æппарынц, раирвæзæн кæцæй нæй, ахæм 
цъымарамæ. Æхца, мулк, æздæнон, аслам «культурæ», 
удтæ æмæ буар халæг нозт æмæ наркотиктæ, æнæсæрфат 
цардыуаг... Ахæм мæнг хæзнатыл амад дунейы цы кæной 
фæсивæд, цæмæ тырной, цæй ныфсæй цæуой размæ? 
Хæрам уæлахиз кæны Рæстдзинадыл. Раст чи у, курдиат 
кæмæ ис, йæ ныхасæн кæддæриддæр хицау чи у, ахæмтæн 
махмæ æмбæлгæ кад цæуылнæ ис? Уыйхыгъд нæм кад- 
джыныл нымайынц æхцаджынты, æддæгуæлæ хæдзæртты 
æмæ фæсарæйнаг машинæты хицæутты... Иппæрд - раст 
фæндагæй. Хæрам фæндаг та сæрсæфæнмæ кæны». 
Æхца, дам, куыд лæггадгæнæг, афтæ хорз у, фæлæ, 
куыд хицау, афтæ нæ бæззы. Мах стыр сагъæсы бафты- 
дта Бичерахты Эльмæйы фыстæг. Ирон адæмы æгъатыр 
знæгтæй иу у, æхца тынг арæх нæ зондыл кæй уæлахиз 
кæны, уый. Цал æмæ цал æфсымæры фестынц кæрæдзийæн 
æнæуынон, цал æмæ цал сыхаджы акæсынц кæрæдзимæ 
топпы кæсæнæй æхцайы, мулчы тыххæй. Афтæмæй та 
алчидæр тынг хорз зоны, ахæрæты фæндагыл дзы йемæ кæй 
ницы ахæсдзæн, уый. 
Иннæ знаг - чысыл нымæц адæм уæвгæйæ, кæрæдзи 
фаг кæй не ’мбарæм, уый. Алы комæн дæр йе ’гъдау хорз 
у, фæлæ нæ иумæйаг нысаны сæраппонд мах хъуамæ иу- 
варс аппарæм, не ’ппæты дæр худинаг чи кæны, цæсты 
нæ чи æфтауы, уыцы ницæйаг былысчъилтæ. Уыдон ирон 
адæймаджы аккаг миниуджытæ не сты. 
Алы адæммæ дæр ис, сæрыстыр кæмæй сты æмæ сæ 
кæстæрты кæй цард æмæ хъуыддæгтыл ахуыр кæнынц, ахæм 
куырыхонтæ. Мах хъуамæ æрвылбон кæнæм Къостайы, 
Васойы, Иссæйы, Георгийы, Дæбейы, Балойы, Кучиты 
Юрийы, Гергиты Валерийы æмæ иннæты кой. Уыдон сты нæ 
сæрыстырдзинад æмæ нæ намыс. Уыдоныл хъуамæ ахуыр 

<> 
кæной нæ кæстæртæ. Уыдоны хъуамæ фæзмой. Фæлæ, куыд 
фæзæгъынц, «Нет пророка в своем Отечестве», афтæ мах 
дæр рохуаты ныууадзæм нæ хуыздæрты. Нæ адæмы знаг 
- «Æмæ уый та чи у?» Цалынмæ нæм уыцы залиаг калмы 
маргæйдзаг æвзаг хæццæ кæна, уæдмæ не ’хсæнты цæллаг 
рувасау рацу-бацу кæндзæн кæрæдзийыл былысчъилы, 
кæрæдзимæ хæлæг кæныны, кæрæдзи нæ уарзыны æмæ иу- 
дадзыг æддæрдæм хæцыны хины сырд. 
Бамбарын афон у: ныккодта ныфсджын зæрдæ æмæ 
уды фидардзинад равдисыны, кæрæдзийы фарсмæ æрба- 
лæууыны рæстæг. Абон нæ тæккæ стырдæр нысан - ирон 
адæмы бахъахъхъæнын, æмæ уыцы хъуыддаджы фæсте 
хъуамæ мачи баззайа. Мæсыг, дам, йæхи дурæй хæлы. Нæхи 
азарæй ма фехæлæд нæ мæсыг. Знæгтæ бирæ сты, чи дзы 
æддзердыгæй лæбуры, чи нын нæ мæсыг мидæгæрдыгæй 
халы. Знаг та хин æмæ æгъатыр у, æмæ уыцы знæгтимæ 
тохы лæгдзинад равдисын у не ’ппæты хæс дæр. Адæм, дам, 
æрбангом вæййынц иумæйаг тасдзинады раз. Адæмы, дам, 
æрбаиу кæны иумæйаг фыдбæллæх. Æмæ ныл нырмæ цы суд- 
заг фыдбæллæхтæ æрцыд, уыдон æгъгъæд не сты кæрæдзийы 
бамбарынæн, кæрæдзийы фарсмæ æнгом æрбалæууынæн? 
Зæхх æнæ адæмæй æдзæрæг æмæ дзæгъæл у, адæм æнæ 
зæххæй хæтæнхуаг æмæ цæрддзу сты. Ирон адæм æмæ 
Ирыстон - уыдон сты нæ тæккæ зынаргъдæр хæзнатæ æмæ 
сæ бахъахъхъæнæм, ахæм стыр нысантæн цард нæ, цыфæнды 
лыстæг хъуыддаг бавгъау кæнын дæр тæригъæд у. 
2013 аз. 
ХУССАР ИРЫСТОН: ЧИ ЦЫРЕН 
КÆНЫ ФЫДÆХДЗИНАДЫ АРТ? 
Тыхст адæймаг алцæмæ дæр æмæ алкæмæ дæр 
æнхъæлмæ кæсы. Фæлæ «тæрсут лæвæрттæ хæсджытæй». 
Незамайнаг æмбисонды рæстдзинад зæрдылдаринаг у 
абон дæр. Аæвар ницы ис. Алцæмæн дæр фидын хъæуы. 
Æппæтæй уæззаудæр фиддон - дæ адæмы цард æмæ 
сæрибардзинад. 
Бирæ зынтæ бавзарæг Хуссар Ирыстон абон дзæбæх кæ- 

<> 
ны йæ арф хъæдгæмттæ. Адæмы ныфс æмæ хъаруйæ Иры 
хуссарварс цадæггай цард йæ гаччы бадын райдыдта. Цæ- 
гатаг хъарм Хуссары уазал сæтты - диссаг нæу æфсымæры 
армдард, - афæдзы райдайæнæй фæфылдæр адæмы мызд, 
арæзтад фенкъуыст йæ бынатæй, быдырыкуыстгæнæг 
ныфсджындæрæй кæсы йæ хуымгæндмæ. Ис ивддзинæдтæ 
царды иннæ къабæзты. Фæлæ, хъыгагæн, уый алкæйы зæр- 
дæмæ нæ цæуы. Ис халæг, змæнтæг тыхтæ. Ис сусæгæй-æр- 
гомæй архайджытæ, артæндзарджытæ. Ис, хъыгагæн, уыдо- 
нæн æххуысгæнджытæ, куыд мидæгæй, афтæ æддейæ дæр. 
«Дæллаг Ир» - афтæ хуыйны, Санахъоты Дмитри «пре- 
зидент» кæмæн у, Хуссар Ирыстоны уыцы иу хай. Цалдæр 
гуырдзиаг хъæуы - Чъех, Курта, Тамарашен, Ачабет, Еред 
æмæ иннæтæ - Санахъойы-фырты «альтернативон хицауа- 
ды» ахстон. Курта - йæ бадæн бынат. Цы кусынц, уый дæр 
бæрæг у - Гуырдзыстоны разамынды уынаффæйæ ирæтты 
хардзæй сæхицæн ном кæнынц гуырдзиæгты цæсты. 
Ирæттыл гадзрахатæй цæугæйæ. Сæ фæнд - хуссариры- 
стойнаг адæм цыма дыууæ дихы фесты, хъуыддаг афтæмæй 
равдисын, мидбæстон хæст ракъахын æмæ æххуысмæ 
Гуырдзыстонмæ фæсидын. Уым та гæппæввонгæй лæууынц, 
Хуссар Ирмæ ныббырсынæн æфсæнттæ боныгон цыра- 
гъы рухсæй агурынц. Горæттæ æмæ хъæутæ иудадзыг 
гуырдзиæгты ’рдыгæй кæй æхстæуы, уый кой нал кæнæм, 
фæлæ Михаил Саакашвили æмæ йæ хъузæттæ æппæт 
гæнæнтæй дæр архайынц, «Дæллаг Ир»-ы цы «хицауад» 
æрфидар, уымæн закъоны тых радтыныл, дзурынц афтæ, 
цыма æрмæстдæр Санахъойы-фырты хицауад æрхæсдзæн 
фæрныг æмæ сабыр цард Хуссар Ирыстоны зæхмæ. Арæх 
Куртамæ бауай-бауай кæны Гуырдзыстоны премьер-ми- 
нистр Зураб Ногаидели. Кæй зæгъын æй хъæуы, Хуссар 
Иры абоны тыхстаг хъуыддæгтæ йæ не ’ндавынц, уымæн 
йæ фæндтæ æндæр сты - ирæтты кæрæдзийыл сардауын, 
гуырдзиаг-ирон быцæу æмæ йын йæ фæстиуджытæ аиуварс 
кæныны, æцæгæйдæр уавæр политикон мадзæлттæй баны- 
выл кæныны бæсты, æнусты дæргъы фæрсæй-фæрстæм 
чи фæцард, хæстæгдзинады æмæ лымæндзинады тæгтæй 
æнгом баст чи уыд, уыцы дыууæ адæмы æхсæн фыдæхдзинад 
æмæ æнæуынондзинад байтауын, регионы уавæр тынгдæр 
скарз кæнын æмæ, æппынфæстаг, ацы æфхæрд зæххыл 
ноджыдæр ма иу хатт туджы зæйтæ ауадзын. 

<> 
Куыд фæзæгъынц, чи дæ нæ уарзы, ууыл сыгъд ссæуæд, 
фæлæ гырдзиаг-ирон ахастдзинæдты уыцы змæст дон но- 
джы тынгдæр лакъон кæнынц, ардæм дунейы алы рæттæй 
цы æнæнымæц «сабырдзинадтауджытæ» æмæ «бартыл- 
дзурджытæ» цæуы, уыдонæй дæр бирæтæ. Гуырдзиæгты 
«фарс кæй ласы», уымæй абон ОБСЕ-йыл гуырысхо ни- 
чиуал кæны. Фæлæ ис æндæр европæйаг бæрзондылбадæг 
организацитæ, дыууæрдæм чепенайы политикæйыл хæст чи 
у, æмæ сæ сæйраг нысан - быцæуы зонæйы уавæр банывыл 
кæныны бæсты, æнæуи дæр цыренæй чи судзы, ныхлæуд- 
дзинады уыцы артмæ рæдæнг сугтæ парахатæй чи калы. 
Æрæджы Хуссар Ирыстоны уыд Европæйы Советы 
адæймаджы барты фæдыл комиссар Томас Хаммарберг. 
Хуссар Ирыстоны официалон разамындимæ йæ 
фембæлдтыты фæстæ, йæ балцы дарддæры нысанты тыххæй 
никæмæн фехъусын кодта, афтæмæй балæууыд Куртайы 
æмæ сын дуарæхгæд уаты лæмбынæг ныхас бацайдагъ 
Хуссар Ирыстоны гуырдзиæгты «президент» Санахъойы- 
фыртимæ. Абоны онг дæр Хуссары ничи зоны, цæуыл дзыр- 
дтой, уый. Мах бафарстам Европæйы Советы комиссары 
Санахъойы-фыртимæ йæ фембæлды нысанты тыххæй, æмæ 
нын Томас Хаммарберг дипломатон æвзагæй бамбарын код- 
та, адæймаджы барты фарстатыл кæй кусы æмæ йын уымæ 
гæсгæ алы адæймагимæ фембæлыны æмæ ныхас кæныны 
бар дæр кæй ис, уый тыххæй. Æнæмæнг, адæймаджы 
барты фæдыл комиссарæн йæ бартæ ничи исы, фæлæ 
æнæзакъон «президентимæ» ахæм сусæг фембæлдтытæ 
иумæйаг процессæн зиан кæй хæссынц, йæхи та йын 
рæстмæ хъуыдыгæнæг æмæхсæнады цæст.ы кæй æфтауынц, 
уый гуырысхойаг нæу. Стæй йын канд йæхи не ’фтауынц 
цæсты, фæлæ къæм æппары, кæй номæй дзуры, уыцы 
Советыл æмæ уыцы организацийы расидгæ уагæвæрдтыл 
дæр. Уæвгæ Дзæуджыхъæуы Томас Хаммарберг фехъ- 
усын кодта, Куртамæ йæ балц «æнæполитикон» æмæ 
«сабырдзинадтауæг» кæй уыд, уый тыххæй, фæлæ бæрæг у, 
«Хуссар Ирыстоны альтернативон хицауадæн» официалон 
статус радтыны æмæ йæ закъоны бындурыл архайæг схо- 
ныны сæраппонд гуырдзиаг хицауиуæггæнджытæ æппæт 
мадзæлттæй дæр кæй архайынц æмæ уыцы хъуыддагмæ 
европæйаг æмвæзады чиновникты дæр кæй хонынц, уый. 
Чи зоны, барæй, чи зоны та æнæбары бакодта афтæ, фæлæ 

<> 
Европæйы Советы комиссар уыцы балцæй пайда не ’рха- 
ста гуырдзиаг-ирон ахастдзинæдтæ банывыл кæныны 
процессæн, уый нæ, фæлæ æнæууæнкдзинад байтыдта хус- 
сарирыстойнаг адæмы зæрдæты дунеон сабырдзинадтауæг 
организациты минæвæрттæй бирæтæм. Европæйы Советы 
адæймаджы бартыл тохгæнæг, æвæццæгæн, нæ зыдта, стæй 
йын Санахъойы-фырты «альтернативон хицауад» æмæ сæ 
гуырдзиаг «еркъинезтæ» нæ радзырдтой, 1991 азы гуырдзиаг 
æнæформалтæ ирон хъæу Тлиахъан æд цæрджытæ куыд ба- 
сыгътой, уыцы аз Ередмæ фæндагыл дыууадæс адæймаджы 
цæрдудæй куыд баныгæдтой, Зары фæндагыл гуырдзиаг 
лæгмартæ зæрæдты, сылгоймæгтæ æмæ сывæллæтты куыд 
ныццагътой, уыцы æмæ æндæр хабæрттæ. Зонын та сæ 
хъæуы, уымæн, æмæ уæд æхсæны лæгæн йæ зæрдæ амыд- 
таид растдæр уынаффæ Хуссар Ирыстоны æфхæрд зæххыл 
сабырдзинады æмæ æдасдзинады пайдайæн, быцæуы æмæ 
фыдæхдзинады артмæ рæдæнг сугтæ æппарыны бæсты. 
Йе ’ххуыс дын чи хъара, уый мидбылхудты тæмæн дын 
ма куырм кæнæд дæ цæстытæ, йæ къухы цы ис, уый уал ба- 
зон. Æмæ уæд уыдзынæ æвæсмон. 
2007 аз. 
ЦАРДЫ МÆСЫГ ТЫМЫГЪ 
КÆСТÆРТÆЙ ФИДАР У 
Ирон лæг цæй тыххæй фæзынд азæххыл, цы нысанæн 
цæры, æппынфæстаг, Хуыцауы раз дæр, йæ дзыллæйы раз 
дæр ыл цы хæс æвæрд ис, уый рохуаты баззайа, уымæн 
æруадзæн нæй. Кæннод йæ фарн сæфгæ кæны, йæ цард - 
къахыр. Фыдæлтæй фæстæмæ, нæ алыварс цы адæмтæ цард, 
уыдон хæлæг кодтой нæ нæртон зондмæ, нæ уды фарнмæ, 
не ’хсармæ, не ’гъдаумæ, нæ кадмæ. Ирон лæджы тугæй 
иу æртах уæддæр куы зилид нæ фæстагæтты тугдадзин- 
ты, зæгъгæ, уымæ бæллыдысты. Ирон лæджы хъаруйæ иу 
цъыртт уæддæр куы фæхæццæ уаид нæ кæстæрты уæнгтæм, 
зæгъгæ, уымæ табу кодтой. Ирон лæджы ныфсæй иу схъис 
уæддæр куы фесхъиуид не ’нхъæлцауты зæрдæтæм, зæгъгæ, 

<> 
уымæ куывтой. Хъыгагæн, абон бынтон афтæ нал у, æмæ 
уым, æппæты фыццаг, аххосджын стæм нæхæдæг. 
Фарон фæззæджы нæ куырыхондæртæ рабадтысты 
стыр тæрхоны - ирон адæмы стыр æмбырды. Æнхъæлмæ 
кæсæн уыд, уæдæ не ’взæрст лæгтæ ирон дзыллæйы 
номæй æрдзурдзысты нæ адæмы тæккæ ахсджиагдæр фар- 
стайыл - нацийы фидæн нæ кæстæртæй, нæ адæмы нымæц 
фылдæрæй-фылдæр кæнынæй, кæстæрты тæккæ хуыздæр 
æгъдæуттыл хъомыл кæнынæй, фæстаг заман цы бирæ 
æвзæрдзинæдтæ фæзынд, уыдонæй сæ хъахъхъæнынæй 
аразгæ кæй у, уыцы фарстайыл, фæлæ... 
Хистæрæн кæстæр йæ ныфс у, сæрбахъуыды заман та - 
йæ тых. Мæсыг дурæй куыд фидар у, цард та кæстæрæй афтæ 
фидауы. Хистæр цы хæдзары нæ уа, уый хъазинаг у, кæстæр цы 
хæдзары нæ уа, уый æвæстаг у. Æмæ уал æппæты фыццаг ууыл 
ныссагъæс кæнын хъæуы не ’ппæты дæр. Ныртæккæ нæхимæ 
куы не ’ркæсæм, цы фæндагыл стæм, уый стырæй-чысылæй, 
чырыстонæй-пысылмонæй, ахуыргондæй-æнахуыргондæй, 
хицауæй-хуымæтæджы лæгæй куы нæ бамбарæм, уæд 
фæсмойнаг фæуыдзыстæм. Хуымæтæг хъуыддаг: наци хъо- 
мысджын, æнæниз куы уа, стæй уыцы æнæниз наци бонæй- 
бонмæ, мæйæ-мæймæ, азæй-азмæ фылдзер, бæзджындæр 
куы кæна, уæд иннæ фарстатæ æнцондæр лыггæнæн 
уыдзысты. Нæ кæстæрты хъысмæт - уымæй стырдæр, 
уымæй ахсджиагдæр, уымæй бæрнондæр хæс ныртæккæ нæ 
лæууы нæ размæ. Уымæн, æмæ уый у наци аирвæзын кæныны 
фарста. Уыдон æнæбындур ныхæстæ не сты. Ирон адæмы 
нымæц, хъыгагæн, афæдзæй-афæдзмæ къаддæр кæй кæны, 
уый не ’ппæт нæ хатæм, хъуысгæ дæр нæм нæ кæны, уынгæ 
дæр æй нæ кæнæм. Уавæр та æцæгæйдæр афтæ кæй у, ууыл 
дзурæг сты мæнæ ацы нымæцтæ. Цæгат Ирыстоны демог- 
рафион уавæры тыххæй нæ республикæйы Статистикæйы 
паддзахадон комитеты 1999 азы хатдзæджы куыд загъд ис, 
афтæмæй 1999 азы январæй сентябрмæ нæ республикæйы 
райгуырд 5487 сывæллоны, 1998 азимæ абаргæйæ, 6,3 про- 
центы къаддæр. Амард 6282 адæймаджы, ома, 4,4 процен- 
ты фылдæр. Уый та амоны афтæ, æмæ æрмæст 1999 азы 
фараст мæймæ нæ республикæйы цæрджытæй фæхъуыд 
(фæкъаддæр стæм) 795 адæймаджы. Æнæхъæн хъæу! 
Хъуыддаг кæцырдæм цæуы, уый дæр бæлвырд у - 1998 азы 
дæр, хъыгагæн, нæ адæм фылдæр нæ кодтой, фæлæ уæддæр 

<> 
уыцы нымæц къаддæр уыд - фæхъуыд нæ 164 адæймаджы, 
1999 азы та - 795 адæймаджы. 
Æрхæсдзыстæм уæдыккон æндæр нымæцтæ дæр. 
1999 азы фараст мæймæ Мæхъæлы Республикæйы 
адæмы нымæцыл бафтыд 2751 адæймаг, Кæсæг-Балхъары 
Республикæйы цæрджытæ фæфылдæр сты 798 адæймаджы. 
Айразмæ нæ газеттæ ныммыхуыр кодтой нæ 
республикæйы ныртæккæйы демографион уавæры тыххæй 
бæрæггæнæнтæ. Хъыгагæн, фæстаг цыппар азмæ уавæр 
йæхи хуыздæрырдæм нæ аивта. 2002 азы нæ республикæйы 
цæрджытæй фæхъуыд 879 адæймаджы. 2003 азы уыцы 
«уылæн» кодта бæрзонддæр - Цæгат Ирыстоны адæм фе- 
сты 1050 адæймаджы къаддæр, ома, райгуырд 7947 сабийы, 
амард 8997 адæймаджы. Уыимæ амæлæг адæмы нымæц, 
уый размæ азимæ абаргæйæ, фæфылдæр 2,8 проценты. 
Нымæцтимæ быцæу кæнын зын у. Мах бафæндыд, нæ 
сыхаг республикæты æмæ крайты демографион уавæр куыд 
у, уый базонын. 
Цæгат Ирыстоны статистикæйы комитет нын сæххæст 
кодта нæ курдиат æмæ нын радта 2002 азы Хуссайраг фе- 
дералон зылды субъектты демографион уавæры тыххæй 
бæрæггæнæнтæ. Æмткæй райсгæйæ, Хуссайраг федералон 
зылды уавæр бынтон бæллиццæгтæй нæу: 2002 азы рай- 
гуырд 231408 адæймаджы, амард - 300481 адæймаджы, 
ома, нæ зылды цæрджытæй фæхъуыд 69073 адæймаджы. 
Лæджы зæрдæ кæмæй барисса, сагъæсы йæ чи бафтауа, 
ахæм нымæц! 
Уавæр алыхуызон у Хуссайраг федералон зылды 
хæйтты. Куыд загътам, афтæмæй Ирыстоны цæрджытæй 
фæхъуыд 879 адæймаджы. Уый хыгъд 2002 азы Мæхъæлы 
Республикæйы адæмыл бафтыд 5704 адæймаджы (1999 азы 
фараст мæймæ - 2751 адæймаджы), Республикæ Дагестаны 
цæрджытæ фæфылдæр сты 25317(!) адæймаджы. Иудадзыг 
рæзы Кæсæг-Балхъары Республикæйы, Хъалмыхъты 
Республикæйы, Хъæрæсе-Черкессты Республикæйы цæр- 
джыты нымæц. 
Краснодары крайæ фæхъуыд 29335 адæймаджы, 
Стъараполы крайæ - 13627, Астраханы облæстæй - 3787, 
Волгограды облæстæй - 18306, Ростовы облæстæй - 31962 
адæймаджы. Цы загъдæуа ма ахæм бæрæггæнæнты фæстæ? 
Фæлæ, куыд фæзæгъынц, кæрцæй хæдон хæстæгдæр у. 

<> 
Æппæты фыццаг хъуамæ алчи йæхи кой кæна. Цы фарста 
рахастам ныхасмæ, уымæн сонт-монтæй дзуапп радтын зын 
у. Тызмæг замантæ куы скæны, æцæгæйдæр вазыгджын, 
хъысмæтаразæг фарстайæн дзуапп ссарын æнцон куы нæ 
вæййы, уæд ахæм рæстæг хорз у дæ алыварс афæлгæсын, 
сыхæгтæ та куыд цæрынц, цæмæй цæрынц, цæуыл тох 
кæнынц, сæ царды æнцæйттæ цавæр сты. Зондыхосæн 
цыфæнды хъуыддаг дæр пайда у. Æмбаргæ лæг искæй 
рæдыдтытыл ахуыр кæны. Фен, цы сæм ис бафæзминагæй, 
зондыхосæй. Куыд у уыдонмæ, куыд у махмæ та? Акса- 
ма, уыдонæн дин дæр иудзинады хос у, кæрæдзийыл сæ 
бæтты, мах та дихтæ кæны. Уыдон сæ мадæлон æвзаг 
хъахъхъæныныл стырæй-чысылæй уæхскуæзæй кусынц, мах 
та нæ таурæгъты дзуринаг æвзагыл былысчъилтæ кæнæм. 
Уыдон сæ рæзгæ фæлтæры, армытъæпæны дарæгау, алы- 
хуызон æвзæрдзинæдтæй цæстыгагуыйау хъахъхъæнынц, 
мах та нæ фæсивæдыл фаг нæ аудæм. Сæйраг фарста: уы- 
дон сæ дзыллæ сбирæ кæнын сæ царды сæйраг нысаныл 
нымайынц, мах та, кæрцы фæдджитæ æндон хæсгардæй 
лыг кæнæгау, нæ мыггаг цыбырдæр кæнæм. Æнæмæнг, хи 
тугæй, хи бæстæйæ, хи мыггагæй сæрыстыр уæвын хорз 
у, фыдгул ма йæ сæр сæрмæ ма хæсса, фæлæ хи рæдыдыл 
басæттын та лæгдзинад у. Хъалæй куырмæджы цæуын зон- 
ды нысан нæу. Алкæд фæндаг лæгъз æмæ уæрæх нæ вæййы. 
Æркæсæм нæхимæ. Хъуамæ не ’ппæт дæр бамбарæм, ирон 
адæмы нымæц бонæй-бонмæ фылдæр куы кæна, уæд уый 
у нæ наци домбай, хъомысджын æмæ цæрæццаг скæныны 
тæккæ ахъаззагдæр æмæ зæрдæдаргæдæр бындур. Бæргæ, 
афтæ куы уаид. Фæлæ уыцы хъуыды, цæмæдæр гæсгæ, 
зæронд лæбырд хъæццулау, не ’ппæты нæ хъарм кæны. 
Растдæр зæгъгæйæ - нал хъарм кæны. Цы фæцис цотуарзаг 
ирон лæг? Ивгъуыд æнусты дæр ма Уæрæсейæ Ирыстонмæ 
сыфтæг бæлццæттæ æмдзыхæй афтæ куы дзырдтой: 
«Ирæттæ сты æнæниз æмæ бирæ цот кæнæг адæмыхатт». 
0, уыдыстæм æнæниз адæмыхатт. Ныры хуызæн нæ 
кæстæртæй бирæтæ галиу митæ æмæ хъуыддæгтыл хæст 
никуы уыдысты. Уымæн æмæ сæ хистæртæ рæдийын нæ уа- 
гътой, карз уыдысты хи дарыны æгъдæуттæ. Æвзæргæнæгыл 
та æгъатырæй хъоды кодтой. Æвзæр хæцгæ низ у, дзырд- 
той, адæмæй цас дарддæр уа, уыйбæрц къаддæр зиан хæссы. 
Хъомыладæн дæр йæ бындур, йæ нысан уый уыд. Зыдтой, 

<> 
цауд мыггаг хорз тыллæг нæ дæтты, æнæниз мад æмæ 
фыдæн та æнæниз цот гуыры. Фæлæ та уыцы рæстдзинад 
дæр махæй бирæтæй ферох. Ронбæгъдæй, уæгъдибарæй 
ауагътам нæ фæсивæды, иуæй-иутæ дзы ныдздзæгъæлтæ 
сты, хæрам фæндагыл бафтыдысты, карз нозт æмæ нарко- 
манийы бын фесты. Уыцы рæстæг та махæй, хистæртæй, 
бирæтæ афтæ хъуыды кæнынц: мæнæн ницы тæссаг у, мæ 
хæдзар къуыппыл ис, æмæ мæм уырдæм доны ивылд не 
схæццæ уыдзæн. Афтæмæй та нын хæрамы ивылд дон ласы 
нæ кæстæртæй бирæты, мах та, æцæгæйдæр, уæлкъуыпп 
сбадтыстæм. Уыцы ивылд дон нын райсом нæ царды, нæ 
ирондзинады могортæ кæй ныффалгæрон кæндзæн, уый, 
хъыгагæн, не ’ппæтмæ нæ хъары. 
Алчи, дам, хачымæй нæ райгуыры, фæлæ хорз дох- 
тыр раздæр низы аххосæгтæ сбæрæг кæны, стæй уый 
фæстæ фæагуры дзæбæхгæнæн хос. Цавæр сты, Ирыстоны 
цæрæг адæмы нымæц азæй-азмæ къаддæр кæй кæны, уый 
аххосæгтæ? 
Фыццаг. Нæ цардыуаджы. Нæ зондæй хатгай нæ гуыбын 
хистæр кæй разыны, уый. Расыг кæнын æмæ наркомани, 
амбрози хæмпæлгæрдæгау, сыскъуынын кæй нæ комынц, 
уый. Цы кæстæр рæдийы, уымæн бауайдзæф кæнын арæх 
хистæр йæ хæсыл кæй нæ нымайы, уый. Ацы мæлæтхæссæг 
фæзындтытæ цæмæй ма уой нæ царды, ууыл паддзахадон 
оргæнтæ фаг кæй нæ кусынц, уый. 
Дыккаг. Царды уавæртæ. Усгуры кары бацæуæг лæппу 
нæ тагъд кæны бинонты хъуыддаг бакæнынмæ, уымæн 
æмæ фылдæр хатт йæ къухы ницы вæййы: нæдæр хæдзар, 
нæдæр æхца, нæдæр куыст. Йæ фидæн æм фæкæсы тар 
æмæ æбæрæг. Æбæрæгдзинадæй та сæтты йæ ныфс. Исчи 
зæгъдзæн, уартæ раджы адæм ноджы мæгуырдæр уыдысты, 
фæлæ уæддæр бирæ цот кодтой, зæгъгæ. Раст у, ныртæккæ 
дæр мæхъæлон кæнæ дагестайнаг мад ирон сылгоймагæй 
хъæздыгдæр нæ цæры, фæлæ æфсон цæмæн агурæм 
аххосагæн йæхи аиуварс кæныны бæсты? 
Бирæ сты, нæ республикæйы рæзгæ фæлтæры хъысмæт 
кæй къухы ис, уыдон: æхсæнадон организацитæй, ахуыра- 
дон-хъомыладон кусæндæттæй - хицауадон оргæнты онг. 
Фæкæсæм нæ фæсивæдмæ, æрсагъæс кæнæм нæ фидæныл. 
Рæстæг æгъатыр у, нæ бары лæмæгътæн, не ’ппæтæй дæр домы 
зæрдæйы, уды æмæ уæнгты хъару. Зæрдæйы ныфс уадзы, нæ 

<> 
республикæйы мæгуырдзинад фесафыныл нысанмæарæзт 
куыст кæй рапарахат, уый. Ирыстоны адæмæй чи цæмæй 
цæры, цæмæй тыхсы, уый бæлвырд сахуыр кæнын æмæ 
цыбыркъух адæмæн ахадгæ æххуыс дæттын, куыд гæнæн 
æмæ амал ис, афтæмæй адæмæн куысты бынæттæ фылдæр, 
экономикæ æппæт мадзæлттæй рæзын кæнын, æппæты фыц- 
цаг социалон хъуыддæгтæм æргом здахыны фарста. Тæккæ 
ахсджиагдæр хъуыддæгтæ уыдоны ’хсæн сæйраг бынат 
хъуамæ æрцахсой нæ фæсивæд. Уымæй ахсджиагдæр фарста 
ныртæккæ нæй. Кæстæртæ хистæртæй хуыздæргæнгæ куы 
нæ цæуой, уæд мыггаг сæфтмæ цæуы, æмæ ныл кувæджы 
куывд æрцæуæд, цæмæй хорз кæстæр арæхæн уа нæ цард. Не 
’ппæт дæр ацы фарстайыл æмхуызонæй, æмзондæй, иу комы, 
иу хъæуы, иу сахары, хицæн адæймæгты лыстæг хъуыддæгтæ 
иуварс æрæвæргæйæ, куы нæ асагъæс кæнæм, ныртæккæ 
нæ уæлдæфау æхсызгон чи хъæуы, ахæм мадзæлттæ куы 
нæ саразæм, уæд стыр рæдыд æруадздзыстæм. Уымæ гæсгæ 
нæ дзыллæйы тырыса, нæ национ хъуыды хъуамæ суа 
ирон адæмы уыцы рæдыдæй фервæзын кæныныл тох. Мах 
хъуамæ Нарты сæфт ма фæкæнæм. Нартæ æнусон царды 
бæсты æнусон кад равзæрстой, фæлæ мах Нартæй хъуамæ 
зондджындæр разынæм: равзарæм æнусон цард дæр æмæ 
æнусон кад дæр. 
2004 аз. 
ЦАС ÆМÆ КУЫД ЦÆРÆМ? 
Абон Уæрæсе демографион æгъдауæй цы уавæры ис, 
ахæм уавæры нырмæ никуы уыд. Азæй-азмæ уæрæсейæгты 
нымæц кæны къаддæрæй-къаддæр. Президент Владимир 
Путин йæ æрвылазон Ныстуаны куыд загъта, афтæмæй 
алы аз дæр уæрæсейæгтæй фæхъæуы 700 мин адæймаджы. 
Бæстæйы цæуы, депопуляци кæй хонынц, ахæм процесс. 
Æндæр бæрæггæнæнтæм гæсгæ, æрвылаз нæ адæмæй чи 
фæхъæуы, уыцы адæмы нымæц хæццæ кæнын райдыд- 
та 1 милуанмæ. Стæй уавæр йæхи аивынмæ нæ хъавы, 
процесс кæны тыхджынæй-тыхджындæр, демографион 
«кæрдæн» æнæвгъауæй кæрды нæ дзыллæты. Хъыгагæн, 

<> 
æхсæнады бынтон хорз не ’мбарынц, уыцы процесс нæ 
бæстæйы райсом цæмæ æркæндзæн, не ’ппæты цардыл дæр 
куыд фæзындзæн, уый. Паддзахад æрмæст территори нæу, 
æппæты фыццаг паддзахад конд у адæмæй, цæры адæмы 
хъаруйæ, æмæ, адæм куы нал уой, уæд территори та уыдзæн 
æнцон аныхъуырæн комдзаг цыфæнды знагæн дæр. 
Знаг кæй архайы, уый та дызæрдыггаг нæу. Æнусты 
дæргъы фæсарæйнаг залымтæ бакæс-бакæс кæнынц не ’рд- 
зонхъæздыгдзинæдтæм.Цынæмисуыйтатынгхорззонынц. 
Æнæхъæн Зæххы къорийыл цы æрдзон хъæздыгдзинæдтæ 
ис, уыдонæн сæ 50 проценты сты Уæрæсейы. Фæлæ ис 
æндæр нымæц дæр - планетæйыл цы дзыллæтæ цæры, 
уыдонæй уæрæсейæгтæ сты æрмæст 2 проценты. Мулчы, 
исбоны тыххæй та хатыр ничи никæмæн кæны. Кæмдæр 
сæрмагонд службæты пъадвалты райгуырд æбуалгъ фæнд - 
дунейы адæмы 2 проценты куы фесæфой, уæд уый стыр зиан 
нæу, уый хыгъд сæхи бауыдзысты хъæздыгдзинæдты 50 про- 
центы. Æмæ уыцы нысан къухы цæмæй бафта, уый тыххæй 
ницæуыл ауæрдынц. Йæ рæстæджы Маргарет Тэтчер куыд 
дзырдта, афтæмæй Ныгуылæны нысан у уæрæсейæгты 
нымæц 35 милуанмæ æрæппарын. Ахæм лæмæгъ, æнæтуг 
бæстæ æнæмæнг кæй фесæфдзæн, уый та гуырысхойаг нæу. 
Халын æнцон у. Нæ бæстæйы либералон реформæтæ куы 
райдыдтой, цы нæм уыдис æмæ, нæ царды бындур кæуыл 
æнцад, уыцы цæджындзтæ дæрæнгонд куы æрцыдысты, 
уæд нæ адæмы фылдæр хай бахауд гæвзыкдзинады, 
мæгуырдзинады цъысымы. Æххормаг, мæсты, зæрдæсаст 
адæймаг та цæргæ дæр къаддæр кæны, стæй йæ цот кæныны 
мæт дæр нæй. Йæ Ныстуаны Президент Владимир Путин 
бацамыдта адæмы нымæцы змæлды æртæ сæйраг хъуыд- 
даджы: цас райгуыры, цас амæлы, уый, æмæ миграцион 
процесс. Мах зонæм, райгуырджытæй амæлджыты нымæц 
цас фылдæр у, уый - Президент æй йæхæдæг загъта. Фæлæ 
ма ам ис æндæр хъуыддаг дæр - уæрæсейæгты царды дæргъ 
къаддæрæй-къаддæр кæй кæны, уый. Рæстæмбис нымадæй 
уыцы бæрæггæнæнæй Уæрæсе дунейы ахсы 142 бынат, 
нæ разæй ис суанг Ирак дæр, нæ хæдфæстæ - центрона- 
мерикаг мæгуыр бæстæ Белиз. 1991 азмæ нæ бæстæйы 
адæм рæстæмбис нымадæй цардысты 70,67 азы, 2004 азы 
уыцы нымæц æрхауд 68,42 азмæ. Уыимæ, сылгоймæгтимæ 
абаргæйæ, нæлгоймæгтæ цæрынц бирæ къаддæр - 59 азы. 

<> 
Æнæмæнг, адæм цас цæрынц, уый у кæцыфæнды бæстæйы 
дæр адæмы царды æмвæзадыл дзурæг бæрæггæнæн. Абон 
уæрæсейæгты фылдæр хай куыд мæгуыр цæры, дарддæр 
афтæ куы ахæсса, уæд уыцы нымæц ноджы къаддæр кæй 
уыдзæн, уый гуырысхойаг нæу. Адæймаг та йæ тыхстæй, йæ 
адæргæй бирæ фыдбылызы хъуыддæгтыл бафты - алкого- 
лизм, наркомани, фыдракæндтæ. Цот чи хъуамæ кæна, уыцы 
æрыгон фæлтæрæн нæй куыст, сæхи цы фæкæной, уый нæ 
зонынц, сæ хъару æмæ зонындзинæдтæй спайда кæныны 
фадат сын нæй. Æмæ цард та раст донвæдыл æвæрд куы нæ 
уа, уæд уымæй стырдæр зиан та адæймагæн ницы хæссы. 
Уæрæсейаг лæг мæгуыр цæмæн хъуамæ цæра? Смоленскы 
æмæ Калининграды митрополит Кирилл йæ иу сабаты раны- 
хасы афтæ загъта: «Махмæ ис æппæт дæр, хъæздыг цæмæй 
цæрæм, уымæн, махæн нæй мæгуыр цæрыны бар». Худинаг 
хъуамæ уа уыцы бæстæйæн, йæ сабитæй 5 милуаны уынгты 
цъылынтæ кæмæн сты, æнæ хæдзар, æнæ бинонтæй, æнæхсад- 
чъегъуыратæй рахау-бахау кæмæн кæнынц. Иу сæрфат сын 
нæй, раст цыма никæй хъæуынц, афтæ. Мах дзурæм, фылдæр 
цот кæнæм, зæгъгæ, фæлæ ныридæгæн чи райгуырд æмæ, 
сæ царды пълан хистæртæй, паддзахадæй аразгæ кæмæн у, 
уыдон та цы хъуамæ фæуой? Дзурæм, цот кæнæм, зæгъгæ, 
фæлæ Цæгат Ирыстоны цы бирæсывæллонджын бинонтæ 
ис, уыдон паддзахадæй цавæр æххуыс исынц? Иу сабийы 
тыххæй - 7 туманы? Дзæуджыхъæуккаг Хуытъиты Азæ у фа- 
раст сывæллоны мад. Бирæгъзæнггаг Икъаты Дзерассæйы 
кæстæртæ сты дæс. Уæллаг Фыййагдоны цæрæг Уазæгты 
Еленæйæн дæр ис дæс сывæллоны. Ацы ныййарджытæ сæ 
цоты царды раст фæндагыл æвæрынц, бонзонгæ саби цардмæ 
дæр æндæр цæстæй кæсы, фæлæ алкæй бон нæу йæ сабийы 
раст фæндагыл бафтауын. Æрмæст Дзæуджыхъæуы Цæгат- 
Ныгуылæйнаг муниципалон зылды бирæсывæллонджын 
бинонтæ сты мин æмæ æрдæгæй фылдæр. Уыдонæн хъæуы 
æрвылбоны æххуыс паддзахады ’рдыгæй. Сусæггаг нæу, 
æвæгæсæг кæстæр та фыдбылызмæ æмхицдæр у. Æбуалгъ 
нымæц - нæ чысыл республикæйы наркоманты нымæц 
хæццæ кæны 40 минмæ. Уый, кæй зонынц, уыдон сты. 
Азæй-азмæ æрыгондæр кæнынц наркомантæ, астаздзыд, 
дыууадæсаздзыд наркоман! Уый фæдисы хъуыддаг нæу? 
Æнæмæнг, бамбарын афон нын у, фарста куыд ахс- 
джиаг у, уый. Цы уыдзæн цыуыдийæ стырдæр зыны, нæ 

<> 
кæсинагмæ æркастыстæм, цы бавзаринаг уыдыстæм, уый 
дæр бавзæрстам, фæлæ нæ ныртæккæ нæ фидæныл арф 
ныхъхъуыды кæнын хъæуы. Æхсызгон хъуыддаг у, бæстæйы 
разамынд æцæг уавæры тæссагдзинад æмбарын кæй райды- 
дта, уый. Нæ рæзгæ фæлтæры, нæ сабиты, нæ мадæлты, нæ 
бинонты бахъахъхъæнынæй стырдæр хæс ныртæккæ нæ 
размæ нæй. Ауæрдын ницæуыл хъæуы уыцы хæс сæххæст 
кæнынæн. Бафæзминаг хъуыддагæй кæмдæриддæр 
цыдæриддæр ис, уыдон хъæуы парахат кæнын. Хорз 
фæлтæрддзинад - Кировы районы. Ам æрыгон бинонтæн 
хорз æххуыс кæны районы администраци цæрæнуат самал 
кæныны хъуыддаджы. Хорз фæлтæрддзинад - Алагиры 
районы. Ам ноггуырд сабийы тыххæй дæттынц хорз æххуыс 
материалон æгъдауæй. Мачи зæгъæд, æхца нæй, нæ фаг 
кæнынц фæрæзтæ, зæгъгæ. Нæ бæстæ у хъæздыг, æгæрон 
сты йæ гæнæнтæ, фæлæ уыцы фæрæзтæй раст пайда кæнын 
хъæуы. Адæм - фæдисмæ, чидæр та - къæбицмæ, зæгъгæ, 
ахæм зондыл хæст хъуамæ ма уой, адæмы цард хуыздæр 
кæнын кæмæ кæсы, нæ уыцы бынатылæуд адæймæгтæ. 
Нæ фидæн нæхицæй аразгæ кæй у, уый хъуамæ бамбарæм 
не ’ппæт дæр, æмæ фæкæс-фæкæс хъуамæ ма кæнæм, нæ 
хæрзгæнæгыл кæй нымайæм, уыдонмæ, знаг раджы дæр 
знаг уыд æмæ ныр дæр знаг у, уый мах адæм нæ хъæуынц, 
уый хъæуынц не ’рдзон хъæздыгдзинæдтæ, нæ зæхх. Иугæр 
дæ фыдгул æппæлгæ куы кæна, худгæйæ дæм куы кæса, уæд 
та зон, кæмдæр рæдигæ кæй кæныс, уый. 
2005 аз. 
ЦЫ У ДЖАМААТ, ÆМÆ ЙÆ 
ЦЫ ХЪÆУЫ МАХÆЙ? 
Фыццаг хатт нæу, кæмфæнды исты бæллæх æрцæуæд, 
æндæр æй афтæ хуыйнæг джамаат «Катаиб аль Хоул» 
йæхимæ æнæ райсгæ нæ фæуыдзæн. Уыимæ хабар рай- 
дайы ахæм ныхæстæй: «Джамаат «Катаиб аль Хоул»-ы ирон 
боевиктæ сæхимæ райстой бæрнондзинад...» æмæ афтæ 
дарддæр. Интернеты «Кавказ-центр»-æн цы сайт ис, агу- 
рын та йæ уым хъæуы. 

<> 
Фыдбылыз æрцыд ацы хатт дæр - Дзæуджыхъæуы 
сæрмæ, Хуссайраг поселокмæ æввахс, æрхауд Уæрæсейы 
Хъахъхъæнынады министрады хæстон вертолет Ми- 
8. Фæмард сты Цæгат Кавказы æфсæддон зылды 
фæсчъылдымы службæйы хистæр афицертæ иуæндæсæй 
- дыууæ инæлары, булкъонтæ, дæлбулкъонтæ. Кæй зæгъын 
æй хъæуы, арæзт æрцыдысты сæрмагонд къамистæ фыдбы- 
лызы аххосæгтæ равзарыны тыххæй. Ныридæгæн загътой 
сæ хъуыды - æппæты фыццаг боныхъæды æвзæр уавæртæ 
кæнæ тæхджыты рæдыд архайд æркодтой фыдбылызмæ. 
Арæзт æрцыд уголовон хъуыддаг дæр УФ-йы Уголовон 
кодексы 351-æм статьямæ гæсгæ «Тæхыны æмæ сæм 
цæттæ кæныны æгъдæуттæ фехалыны тыххæй». Фæлæ 
уадидæгæн Интернеты «Кавказ-центр»-ы сайты фæзынд 
ахæм хъусынгæнинаг: «Джамаат «Катаиб аль Хоул»-ы 
ирон боевиктæ сæхимæ райстой бæрнондзинад уæрæсейаг 
хæстон вертолет æрæппарыны тыххæй. Ракетæйæ та йæ фех- 
ста джамааты амир Саад йæхæдæг. Джамаат кæддæриддæр 
цæттæ у уæрæсейаг хæстон объекттæ дарддæр дæрæн 
кæнынмæ». Ацы хъусынгæнинагыл фæхæлоф кодтой 
уæрæсейаг мыхуыры центрон оргæнтæ, æппæты фыццаг 
газет «Коммерсантъ», афтæмæй. Æнæмæнг, уæрæсейаг 
газеткæсæг, стæй, æнæхъæн дунейы Интернетмæ бацæуыны 
фадат кæмæн ис, уыдон æнхъæл уыдзысты, æцæгæйдæр, 
Ирыстоны ис, уæрæсейаг æфсады ныхмæ хъæддыхæй чи 
лæууы æмæ йемæ æппæт мадзæлттæй дæр тох кæнынмæ 
цæттæ чи у, ахæм хæстхъом æхсæнад - джамаат. Рагацау 
зæгъын хъæуы - уый у комкоммæ хæсткъахæн, ардауæн, 
фыдбылызхæссæг архайд. Фæлæ знаг йæ кæнон кæны. 
Ныртæккæ Кавказы алыварс цы информацион хæст райтынг, 
уым Ирыстоны знæгтæ пайда кæнынц æппæт мадзæлттæй 
дæр, комкоммæ гæды ныхæсты онг. Ацы хабары фæдыл йæ 
хъуыды загъта нæ республикæйы Парламенты Совет дæр. 
Йæ Ныхасы куыд загъд ис, афтæмæй «анитиуæрæсейаг 
тыхтæ Цæгат Кавказы ныр дæргъвæтин рæстæг тырнынц 
цыфæндыйæ дæр ирон адæмыл цъыф бакалынмæ, терро- 
ризмы архайдимæ баст у, зæгъгæ. Уыцы нысанимæ алцыдæр 
сæ сæрмæ хæссынц, суанг «ирон джамаат» дæр æрхъуыды 
кодтой, уый та, хъуыддæгтæ хорз чи зоны, уыцы оргæнты 
бæлвырд бæрæггæнæнтæм гæсгæ Ирыстоны нæй æмæ 
нæ уыдзæн. Беслæны бæллæхы заман террористты сыр- 

<> 
дон æгъатырдзинад йæхиуыл чи бавзæрста, уыцы адæмы 
фыдлæгтимæ иу рæнхъы æрæвæрын у стыр тæригъæды 
хъуыддаг». 
- Ацы хъуыддæгтæ не знæгты митæ сты. Ныртæккæ 
Ирыстон цæры сабырæй, æмæ кæйдæрты зæрдæмæ уый 
нæ цæуы. Тынг оперативон æгъдауæй кусынц знæгтæ уыцы 
сабырдзинад фехалыныл. Ирыстоны цæрæг пысылмæтты 
мæнæй хуыздæр ничи зоны, чи сты, куыд сты, цæуыл хæст 
сты, уый дæр тынг хорз зонын. Пысылмон дин, пысылмон 
адæм Ирыстоны кæддæриддæр уыдысты сабырдзинадыл 
кусæг, никуы никæй бахъыгдардтой, нæдæр сыхагæй, нæдæр 
æрцæуæгæй. Нæ кувæг адæмæй æз никæмæй зæгъдзынæн, 
мæнæ галиу зондыл хæст у, зæгъгæ. Стæй мæнæ джамаат, 
зæгъгæ, йæхи чи хоны, ахæм организаци Ирыстоны пысыл- 
мон адæмы æхсæн нæй, - загъта Цæгат Ирыстоны муфти 
Таухъазахты Мурат. 
Ацы хъуыддаджы фæдыл сæ хъуыды нæма загътой 
уæрæсейаг сæрмагонд службæтæ. Фæлæ тæссаг у иу хабар: 
фат куы фехсай, уæд ын фæстæмæ раздахæн нал вæййы. 
Ацы мæнг хабар æнæхъæн дунейы чи ахæлиу кодта, уыдон 
сæ нысан сæххæст кодтой, æцæгæйдæр дзыллæты цæсты 
бафтыдтой Ирыстоны, ирон адæмы, Ирыстоны цæрæг 
сыгъдæгзæрдæйæ кувæг пысылмæтты. Уæвгæ сæ ныхас 
загътой нæ республикæйы барадхъахъхъæнæг оргæнтæ. 
Æдасдзинады федералон службæйы Цæгат Ирыстоны 
управленийы куыд фехъусын кодтой, афтæмæй ахæм орга- 
низаци Ирыстоны территорийыл нæй, фæлæ республикæйы 
арæнты æдде, халæн, ардауæн, знаггадгæнæг куыст чи кæны, 
ирон æмæ уырыссаг адæмты, алыхуызон динтыл хæст 
адæмы кæрæдзийы ныхмæ скæныныл йæ уды быцъынæг чи 
тоны, ахæм тыхтæ æнæмæнг кæй ис, уый дызæрдыггаг нæу. 
- «Кавказ-центр»-ы ис террористты сайт. Уым иу- 
дадзыг дзурынц, цыма ис ирон джамаат. Искуы террори- 
стон фыдракæнд сарæзтæуыд, йе æндæр бæллæх æрцыд 
- фыссынц, ирон джамаат æй сарæзта, зæгъгæ. Æцæгæй та 
«Кавказ-центр» ис фæсарæнты, къухдариуæг ыл кæнынц 
ныгуылæйнаг сæрмагонд службæтæ. Сæ нысан у Кавказы 
алы адæмыхæттыты æмæ динты æхсæн фыдæхдзинад 
ныххæлиу кæнын æмæ хæсты арт ссудзын. Басаев йæ 
рæстæджы афтæ дзырдта, мæн, дам, уæ джихад ницæмæн 
хъæуы, мæн фæнды, цæмæй Кавказы иудадзыг пиллон кала 

<> 
хæсты арт. Æмæ уыцы нысантыл Уæрæсейы знæгтæ ку- 
сынц æнæрынцойæ æмæ æппæт гæнæнтæй. Æнæмæнг, канд 
Ирыстоны нæ, фæлæ æнæхъæн Цæгат Кавказы дæр ахæм 
организаци куы уыдаид, уæд æй афонмæ ныддæрæн код- 
таиккой. Æз ахæм организацийы кой никуы фехъуыстон, 
æрмæстдæр ыл фембæлын «Кавказ-центр»-ы сайты. Не 
знæгты тæккæ стырдæр бæллиц æмæ программон нысан та 
у динты æмæ нациты æхсæн фыдæхдзинад скарз кæныны 
фæрцы Уæрæсе фехалын. Æмæ уый хъуамæ не ’ппæт дæр 
æмбарæм, - афтæ загъта нæ республикæйы прокуратурæйы 
уæлдай вазыгджындæр хъуыддæгты фæдыл хайады хицау 
Цохъты Феликс. 
Цæуы информацион хæст. Хъыгагæн, уыцы хæсты 
мах арæх фæсте аззайæм. Фылдæр хатт нæ бахъæуы нæ 
рæстдзинадыл тох кæнын. Уый та зын хъуыддаг у. Фат фех- 
сын æнцон у, фæлæ йæ фæстæмæ раздахын та - æнæпайда 
хъуыддаг. Уымæ гæсгæ архайын хъæуы, знагæн фат фехсы- 
ны фадат цæмæй ма уа, ууыл. 
2006 аз. 
ХÆХТÆАДÆМЫ 
ФАРНÆЙ ФИДАР СТЫ 
«Уæ, нæ хæхтæ, нæ бæстæ, цы уыдзыстæм уæ фæстæ?» 
- Мамсыраты Темырболаты уды утæхсæн кæй зæрдæ 
нæ сынкъуысын кæндзæн. «Хос - бирæ, фос - бирæ 
Хуыцауы фæрцы... Нæ хæхбæсты бæркад, цы диссаг дæ, 
цы!..» - Къостайы фæззыгон зарæгмæ кæцы ирон лæг 
нæ бахъырндзæн, йæ дзаг мусы, йæ нард фосы уындæй 
зæрдæрухс уæвгæйæ. Уарзон сты хæхтæ ирон удæн. Дард 
кæмдæр куы уа, уæддæр йæ цæстытыл Сæна æмæ Уаза уай- 
ынц, дунейы кæронæй дæр фæстæмæ Уæлладжыры æмæ 
Куырттаты коммæ тындзы. Цæй диссаг у уый? Цæмæн 
нæ ’лвасынц афтæ тынг сæхимæ нæ урссæр къæдзæхтæ, 
нæ нарæг кæрдæгджын кæмттæ, нæ сыгъдæг дæттæ? Нæ 
фарн ам ис. Нæ фыдæлты фæллад къухты хъарм нæ абон 
дæр тавы норст цæхæрау. Хæхтæ быдырæн - нывæрзæн. 
Уый раст у. Фæлæ рæстæг ивы, йемæ хæссы царды æмæ 

<> 
зонды ивæнтæ. «Сой быдырæй цæуы, мæ хур, быдырæй, 
хох та зынвадат у», - амоны абоны хистæр йæ кæстæрæн. 
Уый дæр раст у. Иунæг хъуыддагæй рæдийы æрмæст уыцы 
хистæр - хæхтæ нæ хæзна сты, йæ къæдзæх риуты цы 
хъæздыгдзинæдтæ æмбæхст ис, уымæй уæлдай нæ фарны, 
не ’гъдæутты, нæ ирондзинады гуырæнтæ ам сты. Дон та 
йæ гуырæны сыгъдæг у. Абон æххуысхъуаг сты нæ хæхтæ, 
ам чи цæры, уыцы адæм. Фæкæсинаг. Паддзахады ’рдыгæй, 
йæ бон кæмæн у, уыдоны ’рдыгæй. Нæй нын, нæ хæхтыл 
уæлæхох суæм, уый бар. Раджы кæддæр ирон адæммæ се 
’ххуысы домбай арм бадардтой нæ хæхтæ, ныр та мах хæс 
у нæ хæхтæн уыцы æххуыс бакæнын. Уый у абон нæ ныха- 
сы сæр. «Рæстдзинад»-ы уазæг - программæ «Ирыстоны 
хæхтæ»-йы дирекцийы генералон директор КОЛЫТЫ 
Хадзымырзæ. Иемæ ныхас кæны «Рæстдзинад»-ы бæрнон 
редактор МАЛИТЫ Хасан. 
- Бирæ дзурæм, бирæ фыссæм нæ хæхбæсты уавæрыл. 
Хохæгты цардыл, сæ тыхстаг хъуыддæгтыл, лыггæнинаг 
фарстатыл. Цы у ныртæккæ сæйрагдæр, ахсджиагдæр? 
- Æз иудадзыг фæхъуыды, фæсагъæс кæнын уыцы 
фарстатыл. Цы уыдзæн нæ хæхбæсты фидæн, абон уавæр 
куыд у, дарддæр афтæ куы уа, уæд! Цы дзы скæнын хъæуы, 
куыд баххуыс кæнæм нæ хæхтæн, уымы цæрæг адæмæн? 
Ныртæккæ хæхтæм цы цæстæнгас ис, дарддæр ма сæм ахæм 
цæстæй каст куы цæуа, уæд хæххон хъæуты цæрджыты 
нымæц кæндзæн къаддæр. 
- Адæммæ дзурæм, ацæут хæхтæм, уым цæрут... 
- Ацæут æмæ уым цæрут, зæгъгæ, афтæ дзурын æнцон 
у. Адæймаджы цæрын фæнды æмæ хъуамæ цæра, хуыздæр 
ын кæм у, уым. Куыст ын кæм ис. Йæхи хорз кæм æнкъары. 
Æрдзон æууæлтæ йæ зæрдæмæ кæм цæуынц. Йæхи æмæ 
йæ бинонты фæдарын йæ бон кæм у. Йæ сывæллæттæ 
æмбæлгæ хуызы кæм хъомыл кæной, хорз ахуырад кæм 
исой. Уæлдæр ахуырадмæ сын фæндæгтæ гом кæм уой... 
Бирæ хъуыддæгтæ. Ноджы фылдæр та - хъуагдзинæдтæ. 
Иунæг дæнцæг - Дæргъæвсгомы, Дыгургомы (фылдæр 
рæтты дæр афтæ у) суанг дæндæгты дохтыр дæр нæй. Нæ 
хæхты цы 85 хъæуы æмæ поселокы ис, уыдонæй телефоны 
бастдзинад ис æрмæстдæр æртындæсимæ. Фылдæр хъæутæ 
бынæттон телеуынынады программæтæ нæ исынц. Иннæ 
стырдæр хъуыддæгты кой нал кæнын. 

<> 
- Зæрдæсастдзинад? Хъуыддаг йæ бынатæй куы не 
’нкъуыса, уæд адæймаджы ныфс сæтгæ кæны... 
- Бынтон афтæ нæу. Иудадзыг афтæ куы дзурæм, 
ницавæр уавæртæ дзы ис цæрынæн, кусынæн, зæгъгæ, 
уæд уый бынтон раст нæу. Рохуаты сты адæм, зæгъгæ, 
уый та рæдыд хъуыды у. 2002 азы хæхбæсты цы æрдзон 
фыдбылызтæ æрцыд, уыдоны фæстиуджытæ аиуварс 
кæныныл цыбыр рæстæгмæ тынг бирæ куыст æрцыд - 
ногæй аразын хъуыд фæндæгтæ, хидтæ, донвæдтæ, социа- 
лон бæстыхæйттæ... Ацы егъау куыстытæ конд æрцыдысты 
республикæйы Президенты æмæ Хицауады хъæппæрисæй 
æмæ разамындæй. Мах дæр, нæ фадæттæ æмæ гæнæнтæ 
куыд амонынц, афтæ кусæм, архайæм. Бынæттон 
администрацитæн балхæдтам автомашинæтæ адæмы 
домæнтæ æххæст кæнынæн. Ахæм хъæу, ахæм поселок 
нæй, программæ «Ирыстоны хæхтæ»-йы æххуыс кæдæм нæ 
фæхæццæ. Ис нæм, хæхбæсты цæрджытæн комкоммæ сæ 
цæрæн бынæтты уазалгæнæнтæ, гæрстæхсæн машинæтæ 
æмæ цардыуаджы æндæр техникæ чи цалцæг кæны, ахæм 
сæрмагонд службæ, æххæст кæнæм, адæмы цардимæ баст 
чи у, бирæ æндæр ахæм хъуыддæгтæ дæр. Хицæн хъæутæм 
дон уадзæм, фæндæгтæ цалцæг кæнæм, хидтæ аразæм. 
Ныртæккæ скъолатæ ног ахуыры азмæ цæттæ кæнын хъæуы. 
Æрмæгхъуаг сты. Дæттæм сын. Уымæй уæлдай сывæллæтты 
цæхæрадæттæн, медицинон пункттæн, афтектæн дæр се 
скаст махмæ у. Мах сын куы нæ феххуыс кæнæм, уæд уы- 
дон сæхæдæг тынг цыбыркъух сты. Æмæ афтæ у иудадзыг, 
алы аз дæр. Сæйрагдæр куыст махæн у, хохы ма чи цæры 
- хъæуты, поселокты - уыдонæн сæ царды æмæ фæллойы 
уавæртæ фæхуыздæр кæнын. Уый у нæ сæйраг фарста. 
- Æмæ уæм исты ис? Цæмæй архайут? Уæ къух куыд 
амоны? 
- Цы радтынц, уымæй архайæм. Ацы аз нын снысан 
кодтой 4 милуан сомы. Æмæ уыцы æхцайæ авд мæймæ - 
мæнæ ныр цæуы æстæм мæй, радтой æрмæст 1,6 милуан 
сомы. Уыцы æхцатæй та мах бафыстам, фарон цы куыстытæ 
бакодтам, уыдонæн дæр. 
- Алы азæн дæр, æвæццæгæн, программæ «Ирыстоны 
хæхтæ» æххæст кæнынæн йæ дирекци саразы йæ хæрдзты 
æмæ йæ куыстæгты пълан... 
- Æнæмæнг. Ацы азæн Хицауадмæ курдиат радтам 16 

<> 
милуан сомы тыххæй. Уым фыст уыдысты бынæттон ад- 
министрациты курдиæттæ, æвæстиатæй нæ цы куыстытæ 
бакæнын хъæуы, уыдон. Фыццаградон, фæстæдæрмæ 
æргъæвæн кæмæн нæй, ахæм хъуыддæгтæ. Хицауады нын 
нæ курдиатмæ æркастысты æмæ нын ацы азы бюджеты ны- 
ууагътой æрмæст 4 милуаны. Уыдонæй 650 мины бафыстам 
фароны куыстыты тыххæй. Цы ма дзы баззад? Хæрзчысыл. 
Ахæм æхцатæй бирæ саразæн нæй. 
- Хохæгтæ цы хъуыддæгтæй тыхсынц, уыдон бирæ 
сты. Фос дарынц, фæлæ сæ фыдызгъæл, цыхт, æхсыр цы 
фæкæной, уый нæй. Хæхбæсты цæрджытæй арæх фехъу- 
сын: фос дарæм, æхсæвæй-бонæй сыл фыдæбон кæнæм, 
стæй ацу æмæ сæ горæты базары иу сæудæджергæнæгæн 
æрдæг аргъыл радт... Нывыл нæу адæмæн куыст дæттыны 
хабар... 
- Йæ рахæцæнтæй иу у куыст. Фæлæ кусæн бынæттæ 
цæмæй уа, уый тыххæй бирæ цыдæртæ хъæуы. Алкæмæн 
бирæ фос дарын, сæ фæстæ йæ бон цæуын нæу, кæнæ йæ нæ 
фæнды. Уæлдайдæр фæсивæды. Махмæ Тибы, Зæрæмæджы 
æмæ Гæлиаты администрациты хъæутæ зынвадатдæр сты. 
Чысыл хъæутæ. Адæм дзы фæлыгъдысты. Чи ма дзы баз- 
зад, уыдоны хъысмæт дæр бæллиццаг нæу, царды уавæртæ 
куы нæ аивой, уæд. Стæй цыбыр рæстæгмæ. Зæрæмæджы 
ГЭС арæзт куы ’рцæуид, уæд куысты бынæттæ фæзынид, 
куыст дзы куы уа, уæд та адæм фæстæмæ аздæхиккой. Уый 
стыр хъуыддаг у, æмæ йыл ноджы зæрдиагдæрæй кусын 
хъæуы. Дарддæр, Тибы цы санатори арæзтам, уый бынтон 
æдзæллагмæ æрцыд. Паддзахад кæнæ йæ исты акционе- 
рон æхсæнад йæхимæ куы райсид, арæзт куы ’рцæуид, уæд 
ГЭС æмæ ацы санаторийы фæрцы Зæрæмæджы æмæ Нары 
кæмтты хъысмæт бынтон æндæр уаид. Фæзынид дзы куыст: 
кæм дохтыртæн, кæм - æн дæр кусджытæн. Фæсивæд уырд æм 
кусынмæ бацæуиккой. Бинонтæ кæниккой. Бинонтæ кæм 
уа, уым та сывæллæттæ фæзынид. Сывæллон кæм уа, уым та 
скъола хъæуы. Ахуыргæнджытæ... Æмæ цард йæ гаччы сба- 
дид. Хъæутæ дзæгъæлæй нæ баззаиккой. Хъæуы иу хæдзар 
куы уа, уæддæр бынтон æдзæллаг нæ кæны. Хæхты ныр ис, 
бынтон кæм ничиуал цæры, ахæм бынæттæ. Схъæууат сты, 
зæххытæ сæфынц, мыггæгты мæсгуытæ, зæппæдзтæ æмæ 
æндæр историон цыртдзæвæнтæ зæххимæ баиу уыдзысты, 
ничиуал сæ зондзæн. Иу дæс æмæ дыууиссæдз азмæ уым 

<> 
бæрæг дæр нал уыдзæн, уæлмæрдтæ кæм уыдысты, зæппадз 
кæм уыд, уый. Уыдæттæ та махæн нæ истори сты. Ссарын 
хъæуы фæрæзтæ сæ бахъахъхъæнынæн.Тынг хорз уаид, 
мæсгуытæ цæмæй дарддæр мауал хæлой, ууыл мыггæгтæ 
сæхæдæг куы бакусиккой, уæд. Уымæй нæ абоны фæсивæд 
стыр кад скæниккой, уыцы стыр хæзнатæ нын чи ныууагъта, 
нæ уыцы куырыхон фыдæлтæн. 
- Æвæццæгæн, уыцы хъуыддæгтæ иууылдæр æхцайæ 
аразгæ сты.. 
- Æнæмæнг, алцæмæн дæр ныртæккæ æхца хъæуы. 
Куысты бынæттæ саразынæн дæр, зæххытæй хуыздæр 
пайда кæнынæн дæр, алы хъуыддагæн дæр. Хохмæ акцио- 
нерон æхсæнад дæр нæ цæуы. Хъæздыг лæгтæ дæр æм сæ 
хъус нæма дарынц. Уымæн, æмæ, хохы цæмæй иу сом баку- 
сай, уый тыххæй дзы нырма (æз дзырдæн зæгъын) схардз 
кæнын хъæуы сом æмæ абази. Дынджыр пайдатæ скæнæн 
дзы нæма ис, уæлдайдæр - райдианы. 
- Фидæныта? 
- Абон амалджын адæм хæхтæм уымæн нæ цæуынц, 
æмæ æндæр ран æнцондæр скæнæн у уыцы æхца. Горæты, 
быдираг хъæуты, æфсæйнаг фæндаг хæстæг кæм ис, адæм 
бирæгæйттæй кæм цæрынц, уым. Афтæмæй та дзы стыр 
гæнæнтæ ис - суартæ æмæ нуазыны дон, æнæниздзинады 
хъуыддæгтæ, туризм - паддзахадæн æгæрон куыст. 
Уымæн та æхца хъæуы. Мах программæ та у, цы къуындæг 
авналæнтæ нæм ис, уыдонæй хохаг адæмæн сæ тыхстаг 
хъуыддæгтæ цасдæр фæрогдæр кæнынæн. Æрæджыйы онг 
электрон тыхы хабар дæр сæ хæрзтæй нæ уыд. Айразмæ 
уыдтæн Мызуры, Уæллаг Зджыды... Электрон рухс-иу ахуыс- 
сын кодтой æмæ йæ суанг изæрмæ нал ссыгътой. Цæмæн? 
Уымæн, æмæ адæм се ’ппæт æхца нæ фидынц. Цæуылнæ фи- 
дынц? Уымæн æмæ сæм æхца нæй. Æмæ сæм æхца цæуылнæ 
ис? Уыцы æхца кæм бакусой, уый нæй. Ныртæккæ уавæр 
фæхуыздæр. Зæгъын хъæуы уый, æмæ афæстаг рæстæг 
нæ республикæйы разамынд зæрдиагæй архайы, алы 
мадзæлттæй пайда кæны Садоны æрзæткъахæнтæ ногæй 
куыстхъом скæныныл. Куыстытæ райдыдтой, комбинат 
базмæлыд, кусджытæй мыздæй цы хæстæ дардтой, уыдон 
бафыстой. Зæрдæдарæн ис, шахтерты поселокты цæрæг 
адæмы уавæртæ цæхгæр кæй фæхуыздæр уыдзысты, ууыл. 
- Аæг ныууадзы хохы йæ хæдзар æмæ лидзы горæтмæ. 

<> 
Кæдэем цæуы, кæм цæрдзæн, цы кусдзæн, уый дæр нæ зоны, 
афтæмæй. 
- Хох зынвадатдæр у. Зæххы куыстæй уæззаудæр нæй. 
Уæдæ хос кæрдын, фосы фæстæ цæуын дæр æнцон нæу. Зын 
куыст, хардз та йыл бирæ хъæуы. Стæй горæты цы уавæртæ 
ис, уыдон хъæуты не сты. Алчидæр йæ цард аразынмæ 
дæсны у. Алчидæр зæгъы: мæ цот хъуамæ кæной ахуыр. 
Куы сахуыр кæной, уæд та хъуамæ кусой дзæбæх, сыгъдæг 
куысты. Æмæ лидзынц хæхтæй. Уыцы процесс бауромынæн 
ис æрмæстдæр иунæг гæнæн - хæхты дæр, горæтты æмæ 
быдыры хъæуты куыд у, царды æмæ куысты ахæм уавæртæ 
саразын. 
- Уæд хæхтæн фæзындзæн фидæн. 
- Хæхтæн ис хъæздыг æмæ райдзаст фидæн. Алы 
адæймагмæ дæр вæййы цыдæр бæллиц. Æз дæр уынын нæ 
хæхты фидæны ныв. Искуы адæм кæрæдзи фылдæр бауа- 
рздзысты, ныртæккæ адæмты, республикæты, паддзахæдты 
æхсæн цы быцæйуаг хъуыддæгтæ ис, уыдон иуварс 
ацæудзысты. Уæлдайдæр Кавказы. Йæ рæсугъд æрдз, 
йæ рæсугъд адæмы уынынмæ, сæ æнæниздзинад фидар 
кæнынмæ, сæ фæллад уадзынмæ бирæ адæм цæудзысты 
суанг æндæр бæстæтæй дæр. Цæуын кæй райдайдзысты, 
уый гуырысхойаг нæу. Æмæ уæд хохы фосдарынад, дзи- 
дза, цыхт, æхсыр æмæ иннæ хъуыддæгтæ дæр æхсызгон 
бахъæудзысты: уазæджы хынцын хъæуы. Фæлæ нæ 
хæхтæ æрмæст фосдарынады продукцийæ хъæздыг сты, 
зæгъгæ, уый рæдыд хъуыды у. Нæ хæхтæ махæн хъуамæ 
уой æнæниздзинад хъахъхъæныны, туризмы, нæ рæсугъд 
бынæттæ адæмæн æвдисыны тыххæй. Уым æхца кæнæн 
дæр уыдзæн. Йæ сомбон уым ис. Хъуыддаг уыцы фæндагыл 
куы нæ ацæуа, уæд дзы ницыуал баззайдзæн. Фæлæ æз ууыл 
разы нæ дæн. Стæй хъуамæ афтæ ма уа. 
- Банымайгæйæ, уыцы хабæрттæ зынаргъ сты? 
- Æнæмæнг, уымæн бирæ фæлхастæ хъæуы. Æнæмæнг, 
уымæн хъæуы рæстæг дæр. Фыццаджыдæр, æдас Кавказ. 
Мæнмæ афтæ кæсы: Ирыстон уыдзæн хъæздыг. Кæй зæгъын 
æй хъæуы, уыдон бæллицтæ æмæ фидæны хабæрттæ сты. 
Абон та? Хæхтæ сты æнæхъæн Уæрæсейы риссаг фар- 
ста. Хæхтæ кæм ис, ахæм регионтæ Уæрæсейы дæс æмæ 
ссæдзæй фылдæр сты. Фæлæ сæм паддзахады ’рдыгæй 
ис хæрзчысыл хъусдард, куыд не ’мбæлы, афтæ. Хъæуы 

<> 
сæрмагонд закъон Уæрæсейы хæхбæсты тыххæй. Хохæгтæ, 
куыд æмбæлы, цæмæй афтæ цæрой, хæхбæстæ рæзой, уый 
тыххæй раст ахъуыдыгонд, сæххæст кæнæн кæмæн уа, ахæм 
бæлвырд закъон æмæ программæ хъæуы. 
- Закъон сфидар кæнын иу хъуыддаг у, фæлæ уыцы за- 
къон цæмæй æххæстгонд цæуа, уымæн та бирæ цыдæртæ 
хъæуы... 
- Закъон æххæстгонд куы нæ цæуа, уæд цæмæн 
хъæуы? Хъуамæ дзы бæрæггонд уа, чи йыл кусдзæн, цы 
бакусын хъæуы, куыстытыл дзуапп чи дæтдзæн, стæй 
уыцы куыстытæ бакæнынæн цы уавæртæ, мадзæлттæ, цас 
æхца хъæуы, уый. Махмæ дæр цыдæртæ фæзынд. Зæгъæм, 
Цъæйы. Ныртæккæ дзы куыстытæ цæуы. Кæронмæ куы 
срæвдз уа, уæд æм адæм цæуын райдайдзысты. Нырма уал 
Уæрæсейæ, стæй иннæ рæттæй дæр. Уым куы уа цæрыны, 
фæлладуагъды, æндæр уавæртæ, уæд, хъæр дардмæ хъуысы, 
базондзысты йæ æмæ цæудзысты адæм. Хорз хъуыддаг у, 
нæхи республикæйы хъæппæрисæй арæзт кæй цæуы, уый. 
- Йæ заманы хæхтæ баххуыс кодтой ирон адæмæн, 
фервæзын сæ кодтой, ныр хæхтæ сты мах æххуыс хъуаг. Уый 
у удварны фарста дæр. 
- Хæхтæ нæ аирвæзын кодтой, уый раст у. Нæ фыдæлтæ 
цы фыдæвзарæнты бахаудтой, уый сæрмагонд ныхасы ак- 
каг у. Уыдис ахæм рæстæг, æмæ ироны ном ссæдз мин 
адæймагæй фылдæр нал хаста. Нæ амонд уыдис, æмæ 
Уырысы паддзах, уырыссаг адæм мах сæ базыры бын бакод- 
той. Уый фæрцы нæ адæм бахъахъхъæдтой сæхи, æмæ абон 
уый фæрцы ирон адæм, куыд наци, афтæ сты. Удварн! Уый 
раст у. Донæн йæ гуырæн кæм ис, уымæй сыгъдæгдæр никуы 
у. Цыдæриддæр æгъдæуттæ ис - нæ ирондзинад, нæ ирон 
æфсарм, нæ сæр бæрзæндты кæмæй хæссæм, фæлæ иуæй- 
иухатт, хъыгагæн, æрмæст ныхæстæй кæй æххæст кæнæм, 
нæ уыцы рæсугъд æгъдæуттæ райгуырдысты хæхбæсты. 
Уыцы уавæрты. Æндæр æгъдæуттæн дзы райгуырæн дæр 
нæ уыдис. Хорз æгъдæуттæ сты уыдон. Æмæ абон дæр уы- 
дон хохы хъуамæ баззайой, кæд уым райгуырдысты, сæ 
равзæрæн уым ис, уæд. Фæлæ, хъыгагæн, ныртæккæ хохы 
дæр фенæн ис, ирон адæймаджы фыдуынд чи кæны, ахæм 
хъуыддæгтæ - давын, расыг кæнын, магуса уæвын. Кæд 
арæх нæ, уæддæр сæ фенæн ис ныр. Уыдон хохы никуы уы- 
дысты. Адæмæн сæхицæй дæр бирæ аразгæ у сæ царды æмæ 

<> 
куысты уавæртæ фæхуыздæр кæныны хъуыддаг. Хæхбæсты 
ис, зæгъæм, зиуы фæрцы бакæнæн кæмæн ис, бирæ ахæм 
иумæйаг куыстытæ. Хъæуты сыгъдæгдзинад - иумæйаг 
хъуыддаг, иумæйагæй хъахъхъæнæн ис уыгæрдæнтæ, 
фосхизæнтæ, дæттæ, хуымзæххытæ, фосы æмæ зæххы куы- 
сты ног технологитæй пайда кæнæн. Уыцы хъуыддæгтæ та 
сæ бон кæнын уыдзæн хъæубæстæн, сыхбæстæн, сæ зонд, 
сæ уынаффæ иу куы уа, кæрæдзийы ныхас куы æмбарой, 
кæрæдзимæ цæстуарзон ахастдзинад куы дарой, уæд. 
- Хæхбæсты адæм иудадзыг дæумæ бакъул кæнынц 
сæхи, истæмæй куы фæтыхсынц, уæд. 
- Дирекци кусы æдæппæт авд азы. Мах тынг æнгомæй 
архайæм хъæутимæ æмæ бынæттон администрацитимæ. 
Федтай, дæ хæдразмæ мæм уыдысты Дыгургомы Задæлескы 
хъæуы бынæттон хиуынаффæйады администрацийы сæргъ- 
лæууæг Текъойты Алан æмæ Мæцутæйы скъола-интерна- 
ты директор Хайманты Мæирбег. Хъæубæсты лыггæнинаг 
фарстатимæ рацыдысты. Зæрдæ сын бавæрдтон баххуыс 
кæнынæй. Афтæ иннæ хъæутимæ дæр. Ахæм хъæуыхицау 
нæй, нæ дирекцимæ мæй иу хатт, кæнæ дыууæ мæйы 
иу хатт чи не ’рбацæуы. Иумæ скæнинаг хъуыддæгтыл 
бауынаффæ кæнæм. Ныртæккæ нæм ис нудæс администра- 
цийы - Дыгургомы, Уæлладжыры комы, Куырттаты комы, 
Хъобангомы - Дæргъæвс, Хъæрмæдон. Æмæ уыцы нудæс 
администрацийы хицæуттæй алкæимæ дæр нæ дирек- 
ци комкоммæ кусы. Кæрæдзи æмбарæм алы хъуыддагæй 
дæр. Хæрзæрæджы уыдтæн Уæлладжыры комы. Бацыдтæн 
Уыналмæ. Аныхас кодтам сæ доны тыххæй. Ис сæм дон, 
фæлæ цæуы къуылымпытимæ. Куыд хуыздæр саразæм уыцы 
хъуыддаг? Скъола сæм байгом фарон, цыппар къласы дзы 
ис, фæлæ мах хъæуыхицауимæ дзырдтам районы разамынд 
æмæ Ахуырады министрадимæ, цæмæй дзы байгом кæнæм 
фæндзæм кълас. Уырдыгæй ссыдтæн Уæллаг Зджыдмæ. 
Ам дæр скъола цалцæг кæнын хъæуы - цыдæриддæр сæ 
бахъæудзæн, уыдон мæхимæ ныффыстон - чъыр, цемент, 
ахорæнтæ, æндæр æрмæджытæ. Æрцæудзысты æмæ сæ 
аласдзысты. Мах сын сæ æрцæттæ кодтам. Мызуры дыууæ 
мæйы нæ куыста сывæллæтты цæхæрадон. Электрон рухс 
сæм нæ вæййы, газ сæм ис, фæлæ газы пецтæ нæй. Уыдонæн 
дæр дыууæ пецы балхæдтам. Ныр уыцы цæхæрадон кусы. 
Сæдæ фæндзайы бæрц дзы вæййы сывæллæттæ. Тынг зын 

<> 
уавæры бахаудта Ходы хъæу. 2002 азы æрдзон фыдбылызты 
аххосæй ныддзерæн сты электрон тыхдæттæн телтæ æмæ 
цæджындзтæ. Нал сæм уыд рухс. Ныппырх сты хъæумæ 
донуадзæн хæтæлтæ. Балхæдтам сын хæтæлтæ, хъæумæ 
фæндæгтæ сцалцæг кодтам. Ныртæккæ сын агурæм, электрон 
тых чи дæтта, ахæм агрегат. Кусдзæн соляркæйæ. Уыцы фар- 
ста дæр æнæмæнг алыг кæндзыстæм, æмæ уæд хъæуы уыдзæн 
рухс. Ахæм хъуыддæгтæ - бирæ. Хохаг адæм та афтæ сты: 
бузныг зæгъынц цыфæнды лыстæг хъуыддаджы тыххæй дæр. 
Уымæн æмæ тыхст сты. Дзырдтон Дæргъæвсы хъæуыхицау 
Сасиаты Исламимæ. Фарста æвæрæм ам гыццыл дзулфыцæн 
цех саразыны тыххæй, бонмæ 200-300 килограммы дзул чи 
кæна, ахæм. Цæмæй йæ хохæгтæ горæтæй мауал ласой. Йе 
’ххуысы хай бахæссынмæ цæттæ у Октябрыхъæуы дзулфыцæн 
заводы хицау Мæхъиты Сослан. Тынг ахсджиаг у Дæргъæвсы 
коммæ Къæхтысæрыл фæндаг саразыны фарста. Уый у 
Дæргъæвсы æмæ Хъæрмæдоны администрацитæм хауæг 
хъæуты цæрджыты рагон æмæ абоны бæллиц. Хъыгагæн, ацы 
фæндагыл ныхас бирæ цæуы, фæлæ дзы хъуыддагæй ницы- 
ма уайы. Ацы ком йæ æрдзон авналæнтæй тынг хъæздыг у. 
Рапарахатгæнæн дзы ис туризм, æнæниздзинад фидаргæнæн 
кусæндæттæ. Хъæздыг у уыгæрдæнтæй, фосхизæнтæй. 
Бирæ дзы ис мрамор. Уыцы фæндаг арæзт куы ’рцæуид, уæд 
адæм уырдыгæй нæ лидзиккой, бирæ бинонтæ ацæуиккой 
уырдæм иудадзыг цæрынмæ. Хорз уаид, ацы фарстамæ нæ 
республикæйы Хицауад æвæстиатæй куы ’ркæсид, уæд. 
Ныхасæй хъуыддагмæ рахизын хъæуы.. 
- Администрацитæй чи æвзæрдæр уавæры ис, чи - 
хуыздæр. Кæмттæй дæр - афтæ. 
- Уæллагком ис зындæр уавæры. Гæлиат, Дымтæ, Къæ- 
мынтæ... Фæндагæй дæр, транспортæй дæр. Уæлладжыры 
комы цауддæр уавæры сты Нары зылд, Зæрæмæг, стæй 
хицæн чысыл хъæутæ - Зджыд, Ход, Урсдон, Холыст. 
Фæндæгтæ дæр сæм цауддæр сты, иудадзыг сæ аразын 
хъæуы. Уыцы фарстатæ лæууынц, фæлæ се ’ппæты нæ бон 
алыг кæнын нæу. Мæнæ æрдзон стыр бæллæх кæм æрцыд 
- Хъæрмæдоны комæй зæгъын, - уым та тыхстдæр уавæры 
ис Хохы Саниба. Транспорт дæр сæм зынтæй хæццæ кæны, 
сæ рацæуæн дæр зындæр у. Уыдон тынгдæр фæкæсинаг сты. 
Абоны онг машинæйы фæндаг нæма ис Тменыхъæумæ. Тибы 
цур Куайы доныл хид арæзт кæй нæма æрцыд, уый аххосæй 

<> 
бирæ хъæздыг зæххытæй фаг пайдагонд нæ цæуы. Ам та ис 
хорз уыгæрдæнтæ, бирæ хуымзæххытæ. Хид саразын æмæ 
фæндагмæ базилын та хауы республикæйы Транспорты æмæ 
фæндæгты хæдзарады министрадмæ. 
- Æхца уын афойнадыл куы дæттиккой, уæд къухы 
истытæ саразын æфтид... 
- Куы ма йæ загътон: ацы азæн ныффыстам курди- 
ат æхсæрдæс милуаны тыххæй. Снысан дзы кодтой цып- 
пар милуаны. Æхсæрдæс милуаны дæр чысыл сты. Фæлæ 
кæй ныффыстой, уыцы цыппар милуаны дæр афойна- 
дыл радтын хъæуы. Мæнæ сæрды мæйты. Уымæн æмæ 
уыцы куыстытæ хохы зындæргæнæн сты. Сæрдыгон 
уым иу бонмæ кæй скæнай, уымæн зымæг æртæ-цыппар 
боны хъæуы. Республикæйы Хицауадæн дæр æмбæлы 
хуыздæр цæстæнгас дарын хохаг хъæуты уавæртæ хуыздæр 
кæнынмæ. Дзыллон хабархæссæг фæрæзтæ та хæхбæсты 
цæрæг адæмы уавæр бындурондæрæй куы ’вдисиккой, уæд 
уый дæр хъуыддагæн хорз æххуыс уаид. 
- Ацы хъуыддæгты фæдыл Хицауадæй æмгуыст кæимæ 
кæнут? 
- Хицауады Сæрдаримæ, йæ хæдивджытимæ, Пар- 
ламенты бюджетон комитетимæ. Зонынц нын уыдон дæр 
нæ тыхстæгтæ. Республикæйы разамынды, Хицауады 
хъæппæрисæй æмæ ахадгæ æххуысæй бирæ куыстытæ конд 
æрцыд 2002 азы æрдзон фыдбылызты фæстиуджытæ аиуварс 
кæныны хъуыддаджы. Уæдæ фæстаг азты Дзæуджыхъæуы, 
Мæздæджы, Беслæны, Октябрыхъæуы, иннæ районты цен- 
трты, хицæн хъæуты цæрджыты социалон фарстатæ лыг 
кæныныл цы бæлвырд куыст цæуы, уый дæр зындгонд у. 
Уый у тынг хорз, æхсызгон хъуыддаг. Фзелæ афон у хуыздæр 
æргом нæ хæхтæм аздахынæн, абон, кæннод байрæджы 
кæндзыстæм. Мæнæн бирæтæ афтæ фæзæгъынц: цæй, 
уæртæ хохы иу хъæуы дыууæ хæдзары цæры, æмæ уыдонæн 
дон куы нæ рауадзай, науæд телевизормæ куы нæ бакæсой, 
уæд стыр хабар уыдзæн? Дæ разы, дам, сæ фæрсты дон 
нæ цæуы? Æмæ мах демæ цæугæдонæй цæуылнæ нуазæм? 
Уый нæ фæрсты нæ кæлы? Дæуæн дæ хæдзары мидæгæй ис 
дон, дæхи кæм ныннайай, уый дæр дын ис. Æмæ уæд хохаг 
лæджы ахæм уавæртæ нæ хъæуы? 
- Хæхбæсты æрцæрынмæ цы адæмы æрвитут, уыдонæн 
æхца куыд лæвæрд цæуы? 

<> 
- Ахæм уынаффæ рахаста республикæйы Хицауад. 
Æмæ йæ мах райдыдтам æххæст кæнын - хæхбæстæм 
дыууæ азы размæ цæрынмæ алыгъдысты фыццаг бинонтæ. 
Хохмæ цæрынмæ ацæуыны тыххæй курдиæттæ тынг бирæ 
æрбацыд, фæлæ, чи алыгъд, уыдон сты æхсæз æмæ ссæдз 
бинонтæ. Уыдонæй ныр дыууадæс бинонтæ фæстæмæ ра- 
лыгъдысты. 
- Цæмæн? 
- Хъæрмæдоны, стæй æндæр рæтты дæр цы æрдзон 
бæллæхтæ æрцыдысты, уыдон адæмыл тынг фæзындысты. 
Рох не сты, æрдзон фыдбылызтæ иннæ кæмтты æмæ хъæуты 
дæр - Уæллаг Мызуры, Уæллаг æмæ Дæллаг Зджыды, 
Уæллагкомы, Фæзыхъæуы, Хохы Карцайы æмæ æндæрты, 
- адæмæн цы бæллæхтæ æрхастой, уыдон. Алы ран дæр 
хидтæ фехæлдысты. Уæллагкомæй дæлæмæ куы рацæуай 
суанг Мæцутæйы онг, уæд дзы иу хид дæр нал федтаис, дон 
сæ фæласта. Газетты стыр хъуыддæгты тыххæй фыст вæййы, 
фæлæ хъæуæн йæ фос атæрыны фадат куы нал уа доны сæрты, 
уæд дзы иу гыццыл хид саразын нæ хъæуы? Уæлæ хосгæрстмæ 
фæндаг фехæлдис, адæм сæ хос кæуылты хъуамæ æрласой? 
Уыцы фæндаг чи хъуамæ сараза? Уыдæттæ махмæ кæсынц. 
Мах дынджыр хидтæ, стыр фæндæгтæ нæ кæнæм - уыдонæн 
махмæ æхца дæр нæй. Фæлæ мах кусæм, бынæттон админи- 
страциты бæрны чи ис, уыцы хидтæ æмæ фæндæгтыл, иннæ 
хъуыддæгтыл. Мах фондз æмæ дыууиссæдз километрæй 
фылдæр сæвæрдтам донуадзæн хæтæлтæ. Иутæ фæзæгъынц, 
цæмæн хъæуы уый бæрц дон уадзын, хох иууылдæр дон куы 
у? Дон у, фæлæ куы рауары, уæд чъизи кæны, фос йæ сæрты 
хизынц. Уый махмæ сыгъдæг кæсы, фæлæ сыгъдæг нæу. Мах 
æй йæ гуырæнæй уадзæм. Уыцы хъуыддаджы нын адæм 
сæхæдæг тынг æххуыс кæнынц. Хæтæлтæ, цемент, æндæр 
æрмæджытæ сын смадзал кæнæм, иннæ куыстытæ бирæ 
хъæуты адæм кæнынц сæхæдæг. 
- Хохмæ цæрынмæ чи алидзы, уыдонæн цас æхца 
лæвæрд цæуы? 
- Уынаффæмæ гæсгæ дæс æмæ æртиссæдз мины 
онг. Уыдон сын мах дæттæм ахæм дзырдæй, цæмæй уал 
балхæной иу хъуг, цалдæр роды, фыстæ, маргъ, цæмæй уал 
цæрын райдайой. Уыййеддæмæ уым ахæм æхцатæй хæдзар 
саразæн нæй. Æрмæст хæдзарæн аразæн æрмæг цы хъæуы, 
уыдон машинæйæ баласыны фаг дæр не сты. Фæстаг дыууæ 

<> 
азы курдиæттæм нал æркастыстæм, æхцайæ нæ бон баххуыс 
кæнын кæй нæу, уый аххосæй. Уыцы хъуыддагмæ Хицауады 
бæлвырддæр æркæсын хъæуы. Ныртæккæ хохы чи цæры, 
уыцы адæм фараст минæй фылдæр нал сты, æмæ уыдонæн 
сæ фылдæр цæрынц, шахтерты поселоктæ кæй хонынц, уым 
- Мызуры, Уæллаг Фыййагдоны, Садоны, Галоны, Уæллаг 
Зджыды, Буроны. Иннæ хъæуты - къаддæр. Махмæ ссæдз 
хъæуæй фылдæр сты, æртæ-фондз хæдзары йеддæмæ кæм 
нал баззад, ахæмтæ. Фæлæ уæддæр архайын хъæуы, цæмæй 
уыцы æртæ-фондз хæдзары ма ныууадзой сæ хъæу, цæмæй 
æдзæллаг ма уа, ма нырраууат уа. Мæнæ стыр горæты лæгмæ 
цы домæнтæ ис, хохаджы дæр афтæ фæнды. Нæлгоймаг бон- 
изæрмæ хос куы фæкæрда, науæд картоф куы фæкъаха, уæд 
йæ ныццыдмæ хæдзары хъуамæ уа тæвд дон, хъуамæ йæхи 
ныссыгъдæг кæна, баулæфа. Телевизормæ дæр бакæса. Цы 
уæлдай у, хъæуы бирæ адæм цæры æви чысыл? Алчидæр 
йæхицæн цæры. Хохаг лæг та фыдæбон къаддæр нæ кæны. 
Фæлæ йæ фыдæбонæн, хъыгагæн, фаг аргъ нæма ис. 
- Паддзахадмæ хъуамæ уа бæлвырд политикæ хæх- 
бæсты цард йæ гаччы сæвæрыны тыххæй... 
- Æнæмæнг. Зындгонд куыд у, афтæмæй 1996 азы 
Уæрæсейы Хицауад сфидар кодта сæрмагонд программæ 
Цæгат Ирыстоны социалон- экономикон рæзты тыххæй. 
Уыцы программæйæн йæ иу хай у «Ирыстоны хæхтæ». 
Программæ конд у 1996-2005 азтæн. Иннæ аз уыцы 
программæйы æмгъуыд фæуыдзæн. Фæлæ мах зонæм - ис 
нæм хæхбæстæ, хæхбæсты цæры адæм, хæхбæсты æрдз 
æмæ æрдзон гæнæнтæ сты хъæздыг, æмæ сæ спайда кæнын 
хъæуы. Зындгонд куыд у, афтæмæй хæхтæ нæ республикæйы 
территорийæн ахсынц йе ’мбисмæ хæстæг. Æз ма йæ хъуы- 
ды кæнын: 70-90-æм азты куыстон хъæууон хæдзарады фар- 
статыл. Сæрды фыццаг мæй-иу тардтой колхозтæ сæ фос 
хохмæ. Сæрдыгон хизæнтæм-иу аскъæрдтой 100-120 мины 
фыстæ, 32 мины онг - стурвос, æртæ мины - бæхтæ. Хæхтæ 
сæ тæккæ дзаг уыдысты фосæй. Айразмæ та уæртæ Мызуры 
’рдыгæй иунæг дзугыл сæмбæлдтæн. Сыгъдæг уыд фæндаг. 
Уыцы афон-иу фæндæгтыл ацæуæн нæ уыд, фос аздахын 
нæ куымдтой. Фæлæ уæддæр сæйраг адæм сты. Ныртæккæ 
хæхты чи цæры, уыдонæн адæмы мыггаг цард хъуамæ уа. 
Раст у - уый тыххæй та паддзахадмæ хъуамæ уа бæлвырд, 
лæмбынæг ахъуыдыгонд политикæ нæ хæхты тыххæй. Хох 

<> 
быдырæн нывæрзæн у, зæгъгæ, фæзæгъынц, æмæ нын 
нырмæ нæ хæхтæ цы хæрзты бацыдысты, уыдонæн сæ чы- 
сыл хай уæддæр бафидæм. - Бузныг дæ дзуаппыты тыххæй. 
Авторсей 
Ацы сермсег мыхуыргонд серцыд 2004 азы газет 
«Рсестдзинад»-ы. Уседсей нырмсе рацыд фараст азы. Нал 
ис Колыты Хадзымырзсе (рухсаг усед), нал ис дирекци 
«Ирыстоны хсехтсе». Нсе хсеххон территоритсе та базза- 
дыстыраздсераусселыггсенинагхъуыддсегтимсе. Уый нсе - ссе 
уавсер бынтон заууатмсе серцыд. Цыбырдзырдсей, Колыты 
Хадзымырзсе цы фарстаты кой кодта, уыдон лсеууынц 
сенселыггондсей, куссег сыл нсей, сермсест хсехбсесты, гал 
ксем серхуысса, уыйас зсеххы гсеппсел сенсехицаусей нал баз- 
зад. Æрмсестуыцы хицсеуттсе ни сты, уый бсерсег нсеу. Хох 
та мсесыгсей уселдай нсеу - хъусдарсег сем куы нсе уа, усед иу 
бон ныккселдзсен. 
ФЫДЫБÆСТÆ ÆМÆ ХÆС 
Дым Отечества сладок... 
Гомер 
Фыдыбæстæ. Райгуырæн зæхх. Ныййарæг мад. 
Уарзондзинад æмæ хæс. Ныфс æмæ сæрыстырдзинад. 
Æууæнк æмæ уæздандзинад. Уыдон сты, дуне кæуыл лæууы, 
уыцы могортæ. Иу дæр дзы куы фæцуда, уæд цардæн тæссаг 
у. Хъысмæт сыл иу æмæ дыууæ хатты не ’взæрста йæ хъару, 
залым сæм иу æмæ дыууæ хатты не систа йæ марæн кард, 
рæстæджы æгъатыр фыдцæлхъытæй иу æмæ дыууæ хатты 
нæ ныррызтысты, фæлæ сæттын нæ бакуымдтой. Уымæн, 
æмæ сын сæттæн нæй. Хур нæ батар уыдзæн, Фыдыбæстæ 
нæ фесæфдзæн. Цæугæдон уæлæрдæм нæ аздæхдзæн, 
адæймаджы ныфс нæ амæлдзæн. Ис Фыдыбæстæйыл 
гадзрахатæй рацæуæн, ис ныййарæг мады ферох кæнæн, 
фæлæ, афтæ чи бакæна, уымæн уæлиуон царды дæр æмæ 
йæ ахæрæты дунейы дæр адæмы æлгъыст гурæй-гурмæ йæ 
фæдыл цæудзæн, мæрдтæ дæр æмæ æгæстæ дæр ыл хъо- 
ды кæндзысты. Уарзондзинад æмæ æууæнк та гадзрахатæй 
сæдæ, æрдзæ хатты тыхджындæр сты. Сæрбæрзонддзинады 

<> 
здыхсгæ фæлир хæмпæлгæрдæг никуы фæуæлахиз уыдзæн 
сæрыстырдзинады хæрзкуыст хуымы. Мады къухты хъарм 
хурæмдых у. Райгуырæн зæхх мады ад кæны. Фыдыбæстæ 
та адæймагæн æгæрон ныфс дæтты. Уарзт æмæ ныфсæй та 
гуыры Хæс. Хæс Фыдыбæстæйы раз. Хæс ныййарæг мады 
раз. Хæс адæмы раз. 
Нæ абоны ныхасы сæр дæр уый у. Фыдыбæстæ æмæ 
хæс. «Рæстдзинад»-ы уазæг - Цæгат Ирыстоны Хетæгкаты 
Къостайы номыл паддзахадон университеты ректор, ака- 
демик МÆХÆМÆТТЫ Ахуырбег. Йемæ ныхас кæны 
«Рæстдзинад»-ы бæрнон редактор МАЛИТЫ Хасан. 
Адæймаг хъуамæ сæрыстыр уа, 
цы бæстæйы цæры, уымæй 
МАЛИТЫ X. - Фыдыбæстæ. Уый дæуæн цы у? 
МÆХÆМÆТТЫ А. - Æппæты фыццаг уарзт. Æгæрон 
уарзт, кæм райгуырдтæн, кæм схъомыл дæн, адæмы рæгъмæ 
кæм рацыдтæн, уыцы бынатмæ. Тæккæ хæстæгдæр æмæ 
уарзондæр адæм - мад, фыд - ныгæд кæм сты. Габриель 
Гарсия Маркес афтæ загъта: «Зæхх йæхимæ не ’лвасы, уарзон 
адæймаджы мард дзы ныгæд куы нæ уа, уæд». Иннæмæй, дæ 
цот, уыдоны цот цы зæххыл цæуой. Дæ райсомы цард кæм 
аразай. Де ’мтуг, де ’мыстæг адæмимæ дæ мады æвзагыл 
кæм дзурай. Дæ хæдзар цы зæххыл лæууа. Адæймаг цы зæхх 
нæ уарзы, уым хæдзар нæ аразы. 
МАЛМТЫ X. - Райгуырæн бæстæ мады ад кæны. 
Æз федтон диссаг: æфсæддон лæг фондз æмæ ссæдз азы 
фæрахау-бахау кодта нæ егъау бæстæйы къуымты. Йæ бын 
никуы схъарм, йæ къахыл хъæбæр цырыхъ æмæ батинкæ 
йеддæмæ никуы ницы уыд, йæ фæсонтæй дæрзæг цинел 
никуы раласта. Ахæм цардæй лæг хъæбæр кæны, дзырдта- 
иу. Хæстон лæгæн та, дам, фæлмæнвад уæвын нæ фидауы. 
Фæлæ-иу йæ райгуырæн хæдзармæ куы ссыд, уæд батæ код- 
та уазал дуртæн. Нæ, уыдон ын уазал нæ уыдысты. Уыдон-иу 
ын йæ зæрдæ батавтой. Нæууыл-иу ныддæлгом, къуыппытæ 
æмæ залгъæды къутæртæн-иу хъæбыстæ систа. Æз æн- 
къарын, йæ зæрдæйы-иу уыцы минут цы цин æмæ уарзты 
тымыгъ сыстад, уый. Фæлæ мæ никуы ферох уыдзæн, иу- 
хатт йæ дзыхæй цы ныхас схауд, уый. Мæнæн, дам, æндæр 
ад кæны нæ хъæуы суадоны дон. Æз, дам, уыцы донæй куы 

<> 
бануазын, уæд мæм афтæ фæкæсы, цыма мæ мады æхсырæй 
фæхъæстæ дæн. Йæ мадæй раджы фæхицæн, фæлæ йын 
уыцы суадон, уыцы дуртæ, уыцы къутæртæ ивтой йæ мады. 
Йæ цæстытæ-иу кодтой æнахуыр æрттывд, кæм схъомыл, 
рæз кæм хаста, уыцы бынæттæм кæсгæйæ. 
МÆХÆМÆТТЫ А. - Йæ фыды уæзæг уарзынæй 
уæлдай хъуамæ адæймаг сæрыстыр уа, цы бæстæйы цæры, 
уымæй. Уый раст у. Фæлæ уыцы сæрыстырдзинад йæхи 
’гъдауæй нæ цæуы. Фыдыбæстæ хъуамæ гуырын кæна 
сæрыстырдзинад йæ хъæбулмæ. Фырт йæ фыды цур ныф- 
сджын у, йæ мады цур - амондджын. Бæстæ йæ бынаты 
куы уа, уæд та адæймаджы тыхыл тых æфты. Тых та дæтты 
ныфс. Ныфс - сæрыстырдзинад. Сæрыстырдзинад - уарзт. 
Уарзт - цард. 
МАЛИТЫ X. - Сæрыстырдзинад æмæ сæрбæрзонд- 
дзинадæй цы уæлдай ис? 
МÆХÆМÆТТЫ А. - Æз сæрыстыр дæн мæ бæстæйæ, 
мæ адæмæй, мæ мыггагæй. Æз сæрыстыр дæн, ме ’гъдау 
мæхимæ кæй ис, æмæ йæ мæ кæстæртæн радтынхъом кæй 
дæн, фыдæлтæ цы стыр фарн ныууагътой, уый мæ туд- 
жы кæй ис, æмæ, æрмæст мæхи цоты нæ, фæлæ æнæхъæн 
Иры дзыллæты цоты дæр рæстдзинадыл кæй ахуыр кæнын, 
уымæй. 
МАЛИТЫ X. - Сæрбæрзонддзинад та? 
МÆХÆМÆТТЫ А. - Уый бынтон хорз миниуæг 
нæу. Сæрбæрзонддзинад кæнгæ ми у. Стæй зиан хæссы. 
Уымæн æмæ сæрбæрзонддзинад хиуарзтимæ æмæ 
хиппæлойдзинадимæ æмхæрæфырттæ сты. 
МАЛИТЫ X. - Уарзт æмæ хиуарзт кæрæдзийæн 
æцæгæлон сты? 
МÆХÆМÆТТЫ А. - Æнæмæнг. Уарзт æгæрон у. 
Фæлæ уарзт хæдхонгæ дур æмæ æфсæйнагæй конд нæу. 
Бирæ æндæр цæмæйдæрты конд у. Куы йæ загътам: ис 
уарзт Фыдыбæстæмæ, мад æмæ фыдмæ, æфсымæрмæ, 
бинойнагмæ, хомæ, хъæбултæм, æрдхордмæ... Æнæ уымæй 
цард нæй. Фæлæ адæймаг æппæтæй хи фылдæр куы уарза, 
уæд уый у йæ сæфты райдайæн. Хи уарзын у сау денджыз, цъы- 
мара, ралæсæн кæцæй нæй, ахæм зындоны ран. Хиуарзтæй 
гадзрахатдзинадмæ та иу къахдзæф йеддæмæ нæй. 
МАЛИТЫ X. - Гадзрахатæй цæуын æрмæстдæр 
адæймаджы миниуæг у. Хъыгагæн, дзыллæты историйы 

<> 
æгæрон сты ууыл дзурæг æвдисæнтæ. Гюгойы загъдау, 
йæ Фыдыбæстæйы ныхмæ хæцæгæй хъæбатыр никуы 
рауайдзæн... 
МÆХÆМÆТТЫ А. - Ирыстоны истори махæн æндæр 
дæнцæгтæ хæссы. Нæ чысыл республикæйы хъæбатыр 
фырттæ нæ егъау бæстæйы сæраппонд цы удуæлдайдзинад 
æмæ сгуыхтдзинад равдыстой, уый алкæмæн дæр зындгонд 
у. Бахъуаджы сахат ирон лæг йæ туджы æртах никуы æвгъау 
кодта. Æрмæст Фыдыбæстæйы Стыр хæст куы райсæм, 
уæддæр... Ирыстоны ахæм хæдзар нæй, йæ бинойнаг уыцы 
тохы кæмæн нæ бацарæфтыд. Кæцы адæмы зæххыл лæууы 
Гæздæнты авд æфсымæры цыртдзæвæны хуызæн? Фæлæ 
гадзрахатæй цæуджытæ алкæд æмæ алкæмæ дæр уыдис. 
МАЛИТЫ X. - Хиуарзт æмæ æлгъин. Æздæнон æмæ 
æнæфсис... Уыдон схойынц адæймаджы уды сæрсæфæнмæ... 
МÆХÆМÆТТЫ А. - Мæ зæрдыл арæх æрлæууы 
Коцойты Арсены ныв. Ныхас кæнынц дыууæ бонджыны. 
«Фыдыбæстæ нæ зæгъыс? Дæ гуыбын хуыздæр кæм дзаг 
кæнай, уый дын фыдыбæстæ». «Уæллæй, раст зæгъыс. 
Æз дæр афтæ хъуыды кæнын. Рагæй дæр иухуызæттæ 
уыдыстæм». Йæ Райгуырæн бæстæ гуыбыны хардзыл 
чи уæй кæны, уыдон цы схуындæуа? Коцойты Арсены 
персонажтæ, хъыгагæн, абон сбирæ сты. Ницæуыл нымд 
кæнынц. Нæфæтчиаг сын нæй. Нæдæр Фыдыбæстæ, нæдæр 
закъон, нæдæр хæс. Мæгуыр лæгæн баххуыс кæнын - аба- 
бау. Лыстæг хъуыддæгтæ, лыстæг митæ, лыстæг нысантæ, 
кæлмхæрд удыхъæд, къамбада адæймæгтæ... Бертольт 
Брехт раст загъта: «Мæгуыр у, хъæбатыртæ кæм нæй, уыцы 
бæстæ...» Цæмæн уæлæхох кæнæм, лæг лæг цæмæй у, уыцы 
миниуджытыл? 
МАЛИТЫ X. - Царды фæзилæнтæ куыд бирæ æмæ 
алывæрсыг, хаттæй- хатт куыд зынæмбарæн æмæ здыхст 
сты, уый æрвылбон уынæм. Зын зæгъæн у, адæймаджы 
царм бæзджын у, алцæмæн дæр быхсы, зæгъгæ, уый. 
Мæгуырдзинадæй лæджы зæрдæ сæтгæ кæны. Хъыгагæн, 
фæстаг азты æхсæнад цæхгæр дихтæ ацис. Фæзындысты 
нæм бынтон хъæздыг адæм, бынтон мæгуыртæ. Цæргæ- 
цæрæнбонты советон дуджы нæхæдæг кæуыл худтыстæм, 
уый нæ сæр баййæфта - контрастты дуне. Ныхмæвæрд цар- 
дыуаг. Фæрсæй-фæрстæм бæрзонд цæхæркалгæ галуантæ 
æмæ чъизи къуымтæ, æнæрвæссон нарст цæсгæмттæ æмæ 

<> 
расыг бомжтæ, иу æхсæвмæ къуыдипп тыхлæг казинойы 
мингай доллæртæ ныууадзы, йæ сыхаг зæронд хæстон лæг 
та зыр-зыргæнгæ æнæбон къухтæй бырондон сгары хæринаг 
ссарын æнхъæл. Уый куыд раст у? Æххормаг адæймагæй па- 
триотизм домын тæригъæд у... 
МÆХÆМÆТТЫ А. - Æз зонын, цы бæстæ нæ фесæфт, 
уый. Домбай советон паддзахады алы цæрæг дæр зыдта, йæ 
абонæй йæ райсом хуыздæр кæй уыдзæн, уый. Хистæртæн - 
зæрдæрухс æмæ æнцой цард, кæстæртæн - уæрæх фæндаг. 
Куыстмæ, ахуырмæ, цардмæ. Тыхджын экономикæ. Домбай 
æфсад. Раззагдæр технологитæ. Алцæмæй дæр - хуыздæр. 
Адæм æцæгæйдæр сæрыстыр уыдысты сæ паддзахадæй. Йæ 
алы сидтмæ дæр-иу æнгом æрбалæууыдысты. Хъæуы нæузæхх 
афæлдахын - табуафси. Хъæуы Транссиб - цæттæ стæм. 
Цыфыддæр хæст куы райдыдта, уæд иу лæгау сыстадыстæм 
Фыдыбæстæ хъахъхъæнынмæ. «Райгуырæн бæстæ - мад 
сиды», - кæй зæрдæ фæлæудзæн риуы Тоидзейы уыцы нывмæ 
кæсгæйæ. Разæнгард уыдысты советон адæм, кæд алцыппæт 
фаг нæ уыд, уæддæр æууæндыдысты хуыздæр фидæныл. 
Адæймаг зæрдæрухс куы уа, уæд та йæ къухы æфтгæ дæр 
фылдæр кæны. Мыды чыргъæды хуызæн иумæйаг хæдзары 
алкæмæн дæр уыд фæрныг бынат, сæдæ адæмыхаттæй 
фылдæр кæм цард, уыцы бæстæ лæууыд хæлардзинады 
æмæ æфсымæрдзинады бындурыл... Уыдæттыл дзурын нæ 
хъæуы, не ’ппæт дæр сæ зонæм. Мæнмæ афтæ кæсы, уыцы 
стыр æмæ домбай паддзахад чи фехæлдта, йæ фыдвæнд æмæ 
гадзрахатæй милуангай адæймæгты зындоны уавæрмæ чи 
’ртардта, уыдон искуы æнæмæнг дзуапп ратдзысты адæмы, 
стæй Хуыцауы тæрхоны раз. 
МАЛИТЫ X. - Цард донау у. Йæ лакъон йæхæдæг 
сыгъдæг кæны. Стæй адæмы фарн... 
МÆХÆМÆТТЫ А. - Нæ бæстæ зындзинадæй цы ’вза- 
ринаг уыд, уый бавзæрста. Цы ’рцæуинаг уыд, уый æрцыд. 
Змæст рæстæг ахицæн. Уæрæсе цадæггай, зынтæй, æдыхæй, 
фæлæ йе ’мбæрц сыстад уыцы пырхæнтæй. Бауыгъта йæхи, 
сулæфыд йæ риуы дзаг. Рæстдзинад сындæггай йæхицæн 
фæндаг къæртт кæны царды. Æцæг патриотты фæрцы. 
Францаг социалист Жан Жоресы загъдау, æцæг патриот 
у, суанг йæхи бæстæйы дæр рæстдзинад йæ бон дзурын 
кæмæн у, уыцы адæймаг. Æз нæ тæрсын æргом ныхасæй. 
Фыдбон æмæ фыдлæг бирæ нæ хæссынц. Æз ныфсджын 

<> 
дæн, дæргъвæтин рæстæджы фæстæ нæ, тагъд Уæрæсе йæ 
аккаг бынат кæй æрцахсдзæн, цы йын æмбæлы, дунеон 
æмæхсæнады йын ногæй ахæм кад кæй уыдзæн, уымæй. 
Æххормаг лæгæй патриотизм домын тæригъæд у, зæгъгæ, 
уыцы ныхас дæр раст у. Зондахаст цардыуагæй аразгæ у. 
Иосиф Сталин афтæ загъта: «Æхсæнад куыд цæры, æхсæнады 
царды материалон æууæлтæ цавæр сты, ахæмтæ сты 
æхсæнады идеятæ, теоритæ, политикон зондахастытæ...». 
Хъыгагæн, нырма мæгуыр, гæвзыкк, æххормаг адæм бирæ 
ис Уæрæсейы. Исбонадон дифференциаци цæхгæр ахицæн 
кодта æхсæнады. Социалон змæстыты, дæрзæгдзинады, ка- 
рздзинады, нæразыдзинады, уымæй рахизгæйæ та абоны 
тæккæ тæссагдæр фæзындтыты - фыдракæндты, наркома- 
нийы, алкоголизмы, иннæ æбуалгъ хъуыддæгты уидæгтæ 
дæр мæгуырдзинадæй цæуынц. Ныртæккæ паддзахады 
тæккæ ахсджиагдæр, тæккæ æвæстиатæй лыггæнинагдæр 
хæс у мæгуыр адæмы уыцы цъысымæй ракæнын. Дыууын 
фыццæгæм æнусы паддзахадæн худинаг у, мæгуыр адæм 
дзы уа, уый. Æмæ уыцы худинаджы бынатæй рацæуынæн 
фæзындысты разæууæлтæ дæр. Владимир Путин махимæ, 
йæ æууæнкджын адæймæгтимæ, Мæскуыйы куы фембæлд, 
уæд загъта уыцы хъуыды дæр: «Сæйраг уый у, æмæ 
адæмы цардæй схицæн сты æбæрæгдзинад æмæ фидæныл 
æнæууæнкдзинад. Æхсæнад суæгъд ис тасæй». Уый тынг ах- 
сджиаг у. Адæм куы баууæндой сæ хуыздæр фидæныл, уæд 
тыхджын сты. Æрмæст адæймаджы æгады бынаты ма ’вæр. 
Йæ сæрыстырдзинад ын ма къахыр кæн. Зындгонд ирон 
поэт Цæрукъаты Алыксандры загъдау, адæймаджы ма ны- 
май фыртоныл. Алчидæр цæрынæн райгуыры. Уыцы кæнæ 
æндæр паддзахад ы цард хорз у æви æвзæр у, уый цæмæй базо- 
най, уый тыххæй фен, уым дохтыртæ æмæ ахуыргæнджытæ 
цы уавæрты цæрынц, уый. Давæгæй, гæртамхорæй ничи 
райгуыры. Цард сæ кæны ахæмтæ. Мæгуырдзинад, цы- 
быркъухдзинад... Уыцы социалон фыдбылызтæн сæ уидаг 
хъуамæ паддзахад сыскъуына. 
Ныфсы зынг«.« 
МАЛИТЫ X. - Йæ рæстæджы граф Уваров ахуырады 
æмæ рухсады политикæйы бындуры сæвæрдта æртæ стыр 
хъуыдыйы: дин, хæдхæцæг паддзах æмæ Фыдыбæстæ. 
Фыдыбæстæ - адæм. Уæдæй нырмæ бирæ рæстæг рацыд, 

<> 
йæхи аивта адæмы зондахаст, æндæр сты удварны нысантæ. 
Дæумæ гæсгæ, ныртæккæ цы у сæйрагдæр? 
МÆХÆМÆТТЫ А. - Граф Уваров цы удварны æртæ 
цæджындзы кой кæны, уыдон, æцæгæйдæр, сæ рæстæджы 
сæйраг уыдысты. Ныр та? Дин здæхы адæммæ. Паддзах нал 
ис. Фыдыбæстæ та æнусон у. Адæмы цардæн кæрон нæй. 
Цы у сæйрагдæр? Фыдыбæстæ! Адæм! Адæм адæм сты. 
Адæмы фарнæй къæдзæх дæр ныннæрдзæн. Ирон куы- 
рыхон хъуыдытæ сты уыдон. Хъыгагæн, адæмы бæрны чи 
бацæуы, уыдонæй хатгай ферох вæййы сæ нысан. Хи пай- 
да адæмы сагъæстæй уæлдæр чи ’вæры, уый тæссаг у. Уый 
фыдбылыз у. Æцæг патриот ахæм хъуыддæгтæ йæ сæрмæ 
нæ хæссы. Николай Чернышевский афтæ загъта: «Патриот 
у йæ Райгуырæн бæстæйæн лæггадгæнæг, Райгуырæн 
бæстæ та æппæты фыццаг у адæм». Æмæ нæ кæд фæнды, 
цæмæй Уæрæсе, Ирыстон фæрныг æмæ хъаруджын уой, 
уæд адæммæ раздахæм не ’ргом. Уыцы фæндагыл фыццаг 
къахдзæфтæ кæнын кæй райдыдтам, уым æз уынын стыр 
ныфсы зынг. Владимир Путин махимæ куы фембæлд, уæд, 
сæйрагдæр бакæнинаг хъуыддæгтыл дзургæйæ, æппæты 
фыццаг бацамыдта адæмы царды уавæртæ хуыздæр 
кæныны хæс. Куыд загъта, афтæмæй ахицæн æнхъæлмæ 
кæсыны сагъæссаг рæстæг. Фæстаг цыппар азы дæргъы 
экономикæйы дæр, политикæйы дæр, социалон къабазы 
дæр хуыздæрырдæм цы ивддзинæдтæ фæзынд, уыдон ныфс 
дæттынц, абонæй райсом хуыздæр кæй цæрдзыстæм, уый 
тыххæй. Кæд бирæ не сты, уæддæр, Президентæн йæхи 
загъдау, «... цæстуынгæ экономикон ивддзинæдты фæрцы 
фыццаг къахдзæфтæ акодтам адæмы социалон фарстатæ 
лыг кæныны æмæ царды æмвæзад уæлдæр кæныны 
хъуыддаджы». Уый иу. Иннæмæй, адæмы цард цæхгæр 
фæхуыздæр кæныны ахсджиаг фарстамæ сæрмагонд æргом 
здæхт цæуы мах республикæйы дæр. Иумæйаг ныхæстæй 
хизæм хъуыддагмæ. Адæмы сагъæстæм, хъуагдзинæдтæм, 
тыхстаг фарстатæм куыдфæндыйы цæстæй кæсæн нæй. 
Уый фыдракæнд у. Зæрдыл дарын хъæуы Бернард Шоуы 
зондамынд: «Тæккæ тæригъæдджындæр хъуыддаг адæмы 
нæ уарзын нæу, фæлæ сæм куыдфæндыйы цæстæй кæсын». 
Æркæсæм алы бинонты цардмæ дæр. Æнæмæнг, зонын 
хъæуы, куыд цæрынц бинонтæ, цал адæймаджы дзы ис, 
куыстхъом сæ чи у, æгуыстæй дзы чи æмæ цæмæн бады. 

<> 
Кæмæн баххуыс кæнын хъæуы куыст, дæсныйад райсыны 
тыххæй. Суанг психологон æххуысы онг. Хъуыддаг уый 
мидæг ис, æмæ, адæймагæн йæ низыхатт куы нæ зонай, уæд 
хос ссарын зын вæййы. Социалон уавæр куыд у, æхсæнад 
цавæр «низæй» сæйы, уыимæ, алы адæймаг дæр цæмæй 
æмæ куыд цæры, уыдæттæ бæлвырд куы уой, уæд æнцондæр 
у фарстатæ лыг кæнынæн мадзæлттæ аразын дæр. 
МАЛИТЫ X. - «... Нæ фæстæ царды дуг нæ лæудзæн, нæ 
фæстæ ногæй ног фæлтæр цæудзæн». Поэты ацы ныхæстæ 
æвдисынц царды рæстдзинад. Æнæмæнг, дуг бæрнон у йæ 
фæлтæрыл. Алы фæлтæр дæр йæ дугыл бæрнон куыд у, 
афтæ. Фæлæ цавæр фæлтæр, цавæр бæрнондзинад? Кæй 
къухтæм цæуынц царды рохтæ? 
МÆХÆМÆТТЫ А. - Кæстæр куы нæ бæзза, уæд уый 
хистæры аххос у. Куывдæн куы баззад, кæстæр хистæры 
зондæй рæдийæд, зæгъгæ. Уымæн, æмæ хорз хистæр 
йæ кæстæры рæдийын нæ бауадздзæн. Æз мæ хæс афтæ 
æмбарын. Канд мæ куыст нæ, мæ цард иууылдæр кæстæртæн 
нывонд у. Ирыстоны кæстæрты хъомыл æмæ ахуыр кæнын, 
раст фæндагыл сæ æвæрын, цардмæ сын дуæрттæ гом 
кæнын - уый мæ Хæс у Фыдыбæстæйы раз. Зын у? Æнцон 
нæу. Фæлæ уаргъ дæхимæ куы райсай, уæд æй хæсс. Цы у 
цард? Скаст æмæ ныккаст, фæлæ уыцы цыбыр цард снывонд 
кæн дæ кæстæрæн, ма йæ бауадз фæцудын, де уæхск æм 
дар, æрмæст ын тæригъæд ма кæн куыстæй æмæ ахуырæй. 
Дом дзы æгъдау, фæсвæндагмæ ахизынæй йæ хъахъхъæн. 
Æз нæ фæсивæдмæ куы акæсын, уæд мæ зæрдæ барайы. 
Рæсугъд, курдиатджын, куыстхъом. Загътай, дуг бæрнон 
у йæ фæлтæрыл. Æнæмæнг, фæлæ абон та куыд у? Цавæр 
фæсивæдон политикæйыл хæст у паддзахад? Æрыгон лæппу 
æмæ чызгæн цæмæй æвæры ныфс? Сахуыр кодтой, дарддæр 
та? Паддзахад хъуамæ зона, алы æрыгон специалист дæр 
кæм ис, цæуыл хæст у, уый. Советон дуджы куыд уыд, афтæ. 
Фæлæ алы аз алыхуызон къæпхæнты ахуыргæнæндæттæ 
каст чи фæвæййы, уыцы фæсивæды хъысмæт та цавæр 
у? Æрыгон адæймаджы ныфс æнцонæй сæтты, йæхи цы 
фæкæна, уый куы нæ фæзоны, уæд. Йæ размæ февзæры 
саджил фæндаг. Къуыхцы цард, æбæлвырддзинад, саст 
ныфс, фидæныл æнæууæнкдзинад - уыдон сты, æвзонг уды 
царды бынмæ чи схойы, уыцы тыхтæ. Фыдракæндтæ, рас- 
ыг кæнын, наркомани - фæстиуæг. Хъысмæтаразæг фар- 

<> 
ста - нæ фæсивæд! Æппæт хъуыддæгты разæй дæр ууыл 
кусын хъæуы. Æвæстиатæй, цыдæриддæр гæнæнтæ æмæ 
мадзæлттæ ис, уыдонæй. 
МАЛИТЫ X. - Нæ куырыхонтæ цæрæнбонты агу- 
рынц, дзыллæты чи æрбаиу кæнид, ахæм хъуыды. Хонынц 
æй национ идейæ. Хæзна. Зонд. Цыфæнды дæр æй схон. Чи 
зæгъы - æвзаг. Чи - нæ адæмы нымæц. Чи зæгъы - дин. Чи 
- дыууæ Ирыстоны иудзинад. Дæумæ гæсгæ, цы у адæмы 
иугæнæг тых? Цы у национ идейае? 
МÆХÆМÆТТЫ А. - Мæнмæ афтæ к’æсы, æмæ, Виктор 
Гюгойы загъдау, адæмы куырыхондзинад нымæцæй баргæ 
нæу, адæймаджы кад йæ асæй баргæ куыд нæу, афтæ. Кæддæр, 
граф Уваров куы цард, уæд ахсджиаг уыдысты, цы удварны 
хæзнаты кой кодта, уыдон. Æз разы дæн, Фыдыбæстæ - 
уый хъысмæт махæн хъуамæ суа нæ сæйраг тырыса. Стæй 
адæймаджы Хæс Фыдыбæстæйы раз. Фыдыбæстæ - тæккæ 
уæлдæр нысан. Фыдыбæстæйы сæраппонд дæ кад дæр радт 
- афтæ дзырдта рагон ромаг æфсадхон Максим Фабий. 
Хæстон лæгæн та, кад цы у, уый амонын никæмæн хъæуы. 
Уый иу. Æрæджы Мæскуыйы Владимир Путинмæ радтой 
уыцы фарст - цы у национ идейæ? Президент радта бæлвырд 
æмæ цыбыр дзуапп: «Нæ размæ нын рæстæг æвæры карз 
домæнтæ. Иудадзыг нæ миназон историйы, куыд хъæздыг 
стæм, цавæр культурæ нæм ис, æрмæст уый кой куы кæнæм, 
уæд ныхъхъæмп уыдзыстæм. Адæймаг хъуамæ ерысхъом 
уа, ерысхъом хъуамæ уой горæт, хъæу, æнæхъæн бæстæ... 
Уый дын национ идейæ». Иудзырдæй, алцæмæй дæр хъуамæ 
уæм хуыздæр. Раст уынаффæ, хæрзхъæд куыст, хæрзхъæд 
продукци, тæккæ ногдæр технологитæ, тæккæ дæсныдæр 
специалисттæ, ахуырады тæккæ хуыздæр системæ, тæккæ 
хуыздæр социалон лæггæдтæ, раззагдæр промышленность 
æмæ хъæууон хæдзарад... Алцæмæй дæр. Махмæ ис тæккæ 
хуыздæр наукæ. Махмæ сты тæккæ хуыздæр интеллектуа- 
лон хъарутæ. Мах разæй ницавæр бæстæ раппæлдзæн йе 
’рдзон æмæ иннæ материалон хъæздыгдзинæдтæй. Мах 
хуызæн фæллойуарзаг адæм, ахуырмæ æмхиц фæсивæд ни- 
куы ис. Æгæрон гæнæнтæ - адæймагон æмæ материалон. 
Æрмæст сæ скусын кæнын хъæуы. Уый та у, паддзахады 
сæргъы чи лæууы, æппæты разæй уый Хæс. Стæй не ’ппæты 
хæс. Нæ хæс Фыдыбæстæйы раз. 
2004 аз. 

<> 
ХОХИМÆ НЫХАС 
Æз цæуын. 
Мæ зæрдæ нæ комы 
Фæстæмæ фæкæсын. 
Куыд хъуынтъыз у де ’нгас. 
Мин æнæуынгæ бæндæнтæй мæ ’лвасыс 
Дæхимæ, дæ риумæ, дæ зæрдæмæ. 
Æз та цæуын. 
Уахъæз мын рарвыстай курæг мæ фæстæ, 
Дур зылд мæ размæ. 
Æхгæдтай мын мæ фæндаг. 
Ардыдтай мæ хъæмæ фæндагыл. 
«Ма цу, мæ лæппу, лæуу, ма цу!» - 
Хъуыст дæ уæззау улæфтæй, 
Хъуыст дæ уалдзыгон зæйы сыф-сыфæй, 
Хъуыст де ’хсæрдзæны сатæг сæх-сæхæй, 
«Ма цу, мæ лæппу, лæуу!» 
Æз цæуын, 
Кæсыс мæ фæстæ. 
Дæ урс сæрæй систай дæ цъæх кæлмæрзæн, 
Райтыдтай йæ гауызау, кæс, 
Дæ цæссыг ыл урс бындзгуытæй æрцауындзæг. 
Æз цæуын. 
Де ’нгæсы баиу сты тас, 
Æрхæндæг, зæрдæхудт. 
Уарзтон дæ, уарзтай мæ, уарзыс ныр дæр... 
Нæ мæ ’рвыстай, 
Нæ мæ уагътай. 
Дæ зæрдæйы дадзинтæй иу уыдтæн, зонын. 
Риссы дын ныр, аскъуыд, фæтугæрхæм. 
Æз цæуын. 
Дуртæ-хъуыдытæ згъордтой дæ урс сæры: 
Цы уыдтæн, 
Куыдуыдтæн... 
Мæ райгуырд мын зоныс. 
Уыцыбон... 
Фесхъиудта дагъæй урсдзарм дзæбидыр. 
Ахауд, ныххæррæгъ, 
Аирвæзт цъитийы скъуыды... 
Мæ номыл æй радтай нывондæн, 
Загътай, цæр æмæ рæз. 
Ныр цæуын. 
Цæргæсы лæппынау тæхынхъом фæдæн. 

Нал тавы зæрдæйы фароны бумбули, 
Баруад, ныггобан, ныхъхъæбæр. 
Зæрдæ ныр агуры арвы цъæх. 
Зæрдæ ныр агуры фурды арф. 
Зæрдæ ныр агуры, агуры, агуры 
Фæндаджы даргъ, 
Фæндаджы рыг, 
Фæндаджызын... 
Дардмæ, кæдæмдæр, 
Цæст кæдæм не ’ххæссы, 
Фаг кæдæм не стæхы, 
Уырдæм мæ ивазы, ивазы, ивазы 
Ныфс. 
Зонын, хъæбулы зын риссаг у. 
Ма тыхс, дæ тугæй мæ тугдадзин йе ’дзаг у, 
Ма тыхс, дæ ныфсæй мæ зæрдæ фырныфсджын у, 
Ма тыхс, дæ зондæй мын галы хай радтай, 
Ма тыхс, мæ зæрдæ дæ дурæй фидардæр у, 
Матыхс... 
Æз цæуын, 
Зæгъ мын «Фæндараст!» 
Зæгъ мын «Уæлахиз у!» 
Зæгъ мын «Æрцу-иу мæм!» 
Зæгъ мын: 
«Хæсджынæй мæм ма ’рцу æрмæст!» 
Æз цæуын. 
Мæ фæндаг та, чи зоны, 
Даргъ у, цыбыр. 
Зонын æрмæстдæр - æнцон нæу. 
Чи зоны, искуы мæ фæллад къах бакъуырон 
Цардæн йæ уирагыл. 
Чи зоны, искуы мæ уæраг фæтаса 
Зæххы ’муæз рифтагæй. 
Уæддæр мæ зæрдæйы, зон, цæрдзæн де стыр ныфс 
Æмæ мæ хондзæн, 
Æмæ мæ хондзæн 
Цардæн йæ цæхджынмæ, 
Зынтæн сæ зындæртæм, 
Донæн йæ æрфытæм, 
Сæ дарддæрмæ стъалытæн. 
Æмæ мæ хондзæн, 
Хондзæн, æппынфæстаг, 
Хъæмæ, дæ хъæбысмæ. 
1982 аз 

<> 
ОБ АВТОРЕ 
«Я пишу при свете 
двух великих истин...» 
Пушкин называл сословие журналистов «людьми госу- 
даревыми». И гений знал, что говорил. От того, какой жур- 
налист, какова его душа, чем она наполнена - добром или 
злом, зависит, каким будет его слово - уничтожающим или 
созидающим. Если у него в душе добро, то от такого жур- 
налиста людям будет хорошо, если зло, тогда оно, помно- 
женное на талант, долго будет отравлять сознание людей, и 
они, завороженные ритмом слов, будут снова и снова вос- 
производить это красивое зло и оно будет, как неизлечимая 
болезнь, разъедать людей изнутри. Талантливым людям в 
Древней Греции не давали сразу говорить перед народом, 
а сначала, долгие годы формировали их нравственные, че- 
ловеческие, человеколюбивые качества - в уединении, под 
надзором старейшин. И, только убедившись в том, что та- 
лантливый юноша не употребляет свое искусство во зло 
людям, перед которыми ему предстоит выступить с пла- 
менной речью, только тогда давали оратору дорогу в жизнь. 
И душа, и талант уроженца с. Моска Дигорского уще- 
лья Хасана Георгиевича Малиева наполнены добром, ибо 
нравственные и человеческие качества формировались 
под надзором мудрых и добрых «старейшин» - родителей 
Георгия и Иветы, школьных учителей, университетских 
преподавателей. И оттого людям рядом с Хасаном тепло, 
светло, радостно. Он потрясающе интересный собеседник, 
остроумен, душа компании. Но под внешним задором иног- 
да проскальзывает грусть, а то и боль - от нынешней мало 
пригодной ^ля радости действительности. 
Но несмотря ни на что, его, человека мыслящего, зна- 
чит, мудрого, интересует все многообразие земли и все- 
ленной, он бесконечно вдохновлен феноменом Человека. 
Романтик? Да, безусловно. Да и не могло быть иначе. Душа, 
напитавшаяся героической романтикой Нартовского эпо- 
са, преданьями «старины глубокой» родной Осетии и всем, 
что накоплено человеческой цивилизацией, не могла при- 
мкнуть к прагматикам. 

<> 
Первой и неодолимой страстью Хасана стали книги - с 
самого детства. И это имело «далеко идущие последствия», 
а именно: любовь к книгам определила выбор профессии. 
Путь в журналистику не был тернист. Он получил блестя- 
щее образование на факультете журналистики самого пре- 
стижного вуза страны - Московского государственного 
университета им. Ломоносова и начал работать в республи- 
канской газете «Рæстдзинад». 
С первых шагов и до сих пор, о чем бы не писал Хасан 
Малиев, он лично причастен к судьбе, к настоящему и бу- 
дущему Осетии, к ее проблемам, надеждам, тревогам и ра- 
достям. Читатель газеты в его публикациях слышит страст- 
ный призыв любить родное слово и через него осетинскую 
культуру, беречь богатейшее духовное наследие предков. 
Зачастую в его идеях, начинаниях бывает элемент макси- 
мализма - желание сделать так, как не делалось никогда до 
него, нежелание идти простыми тропами и как бы посто- 
янное соревнование с самим собой. И при этом спокойное, 
«рабочее» отношение к авторитетам, к устоявшимся мне- 
ниям и оценкам. 
В своем деле Хасан Малиев стал высоким професси- 
оналом, неизменный для него критерий - подход именно 
профессиональный. Его отличает почти священное отноше- 
ние к стилистике, почтительное - к орфографии, трепетное 
- к факту, потому он нетерпим к непрофессионализму. И 
тут, при всей доброте и мягкости, напрасно ждать от него 
снисхождения. Он неизменно верен своей привычке - по- 
знавать, постигать, доходить до сути - и в том, что касается 
работы, и в том, что касается общественной жизни и поли- 
тических перипетий. 
Отдав журналистике 33 года, Хасан не жаждет рукопле- 
сканий, шумной популярности, считает, что «сия суета» ме- 
шала бы исполнять тот долг, ту миссию, которую он добро- 
вольно взялся свершить - служение газете «Рæстдзинад». 
Он любит повторять бальзаковскую фразу, вынесенную в 
заголовок: «Я пишу при свете двух великих истин...». Эти 
две истины для него - Справедливость и Добро. 
Малиев относится к плеяде осетинских журналистов, 
чей авторитет безупречен. Масштабная общественно-поли- 
тическая, культурологическая и просветительская работа 
национальной газеты, где Хасан 23 года возглавлял редак- 

<> 
ционный штаб, а в течение последних лет ведет обществен- 
но-политическую тематику газеты, имеет тот бесценный 
результат, который лежит в основе стабильного граждан- 
ского общества РСО-Алания. В том, что в 2001 году газета 
«Рæстдзинад» была награждена государственной премией 
имени Коста Хетагурова, огромный творческий и органи- 
зационный вклад Хасана Малиева. 
Профессионализм, глубокое знание истории и сов- 
ременности, всегда вдумчивое осмысление обществен- 
ных процессов отличают публикации Хасана Георгиевича. 
Интернационалист по духу, он плодотворно разрабатывает 
тему межнациональных отношений, тем самым формируя 
у читателей разных поколений исторически выверенные 
представления о сути взаимоотношений российских наро- 
дов. 
Неоценимый вклад вносит Хасан Георгиевич в укрепле- 
ние дружбы между народами Северного Кавказа. Этому во 
многом способствовали обзоры газет на объединенных ле- 
тучках, выпуски совместных и обменных номеров с редак- 
циями национальных периодических изданий Кабардино- 
Балкарии, Адыгеи, Южной Осетии и других. 
Учеба в Российской Академии управления в пол- 
ной мере подтвердила творческий потенциал Малиева. 
Известный в республике публицист, он стал отличным ор- 
ганизатором газетного производства. По его творческим 
проектам газета издавала приложения о жизни и деятель- 
ности выдающихся земляков, живущих в Северной Осетии 
и за ее пределами. 
Человек большой эрудиции, энциклопедических зна- 
ний, профессиональный журналист, филолог, прекрасный 
знаток осетинского и русского языков, Хасан Малиев всегда 
привлекался к работе по переводу с русского на осетинский 
язык государственных документов, в том числе является 
автором переводов Конституции Российской Федерации 
и Конституции Республики Северная Осетия-Алания на 
иронский и дигорский языки. 
Имя и слово Хасана Малиева уважаемо в среде творче- 
ской интеллигенции республики, он входит в состав многих 
авторитетных общественных организаций. Является чле- 
ном республиканского совета по сохранению и развитию 
осетинского языка. Его профессиональная деятельность 

<> 
ориентирована на укрепление межнационального сотруд- 
ничества, неразрывной связи народов Кавказа с Россией. 
Творческий труд Малиева не ограничивается стенами 
редакции газеты, он является автором повестей «Зима в 
Заурете», «Селена», рассказов, перевел с оригинала и из- 
дал на осетинском языке роман классика словацкой лите- 
ратуры Петера Илемницкого «Компас в нас», комедии Д. 
Фонвизина «Недоросль», водевиля Ф. Кони «Принц с хох- 
лом, горбом и бельмом». Спектакли с успехом идут на сце- 
не Дигорского государственного театра. Переводы сделаны 
мастерски и одобрены читающей и театральной публикой. 
Журналистская и общественная деятельность Х.Г. 
Малиева получила высокую оценку - в 1993 году ему 
было присвоено звание «Заслуженный работник культуры 
Республики Северная Осетия-Алания». 
Слово о друге и коллеге было бы неполным, если не 
сказать о предмете особой гордости - о детях Хасана 
Малиева. Тут уместно привести слова А. Грибоедова: «Не 
надобно другого образца, когда в глазах пример отца». Сын 
Тамерлан - успешный юрист, ответственный работник 
прокуратуры республики, дочь Зарина тоже юрист, работа- 
ет главным специалистом в Верховном суде РСО-Алания. 
Жена Хасана Малиева - Рита Кесаева - доктор социологи- 
ческих наук, профессор, возглавляет факультет социальной 
работы Северо-Осетинского государственного универси- 
тета имени К.Хетагурова. Не будет преувеличением утвер- 
ждение, что примера отца было достаточно, чтобы «чтить 
науки, любить искусства», достойно овладеть профессией, 
уважать и быть уважаемым людьми. 
Арбиляна АБАЕВА 

<> 
СÆРГÆНДТÆ 
РАДЗЫРДТÆ 5 
ЦАРДЫЦАЛХ 5 
ЗÆЛДАДЖЫРОН 16 
САУЛÆГ 25 
МÆЙРУХС - МÆ ХУРЫ ТЫН 40 
ДЫУУÆЦЫРТЫ 68 
МАДЫЗÆРДÆ 72 
ЗÆРДÆЙЫ ТÆРХОН 78 
ЗЫМÆГЗАУРЕТЫ 84 
ХЪЫСМÆТ ÆМÆ ФЫДЫУÆЗÆГ 160 
ТÆЛМАЦТÆ 173 
АМОНДМÆАМОНÆГ 173 
НÆ ХЪЫБЫЛЛÆ - НÆХÆДÆГ 178 
БÆДÆЛÆГ 218 
ПУБЛИЦИСТИКÆ 276 
ÆВЗÆРСТЫТÆ, «ФРОНДА» ÆВИ ДЕМОКРАТИЙÆ 
ХЪÆЗТЫТÆ? 276 
ÆНУСТÆМ ЗÆРДЫЛ ДАРИНАГ ССÆДЗ РИСГÆ АЗЫ 280 
НÆ РАЙГУЫРÆН БÆСТÆ, НÆ ФЫДÆЛТЫ ЗÆХХ 282 
МЫСТ КЪАХТА ÆМÆ 284 
АДÆЙМАГ НЫФС ÆМÆ КУЫСТÆЙ ЦÆРЫ 287 
ХОРЗЫ КОЙ ДАРДМÆ ХЪУЫСЫ, ÆВЗÆРЫ КОЙ ТА - 
НОДЖЫДАРДДÆР 293 
РАЙГУЫРÆН БÆСТÆЙÆН АУÆЙ КÆНÆН ИС, 
БАЛХÆНÆН-НÆ! 296 
КÆЦÆЙ ÆРЦÆУГÆ?.. КÆНÆ ТАУРÆГЪ «ФЫДÆЛТЫ ЗÆХХЫ» 
ТЫХХÆЙ 303 
ÆНÆ ХÆДЗАРÆЙ МАРГЪ ДÆР НÆ ЦÆРЫ 307 
МÆНГ НЫХАС ХÆРАМ УИДАГ УАДЗЫ 312 
ТÆРХОНЫ ЛÆГ ЧИ У? 316 
КАМО ГРЯДЕШИ, ÆХСÆНЫ ЛÆГ? 320 
ЗНАГ КÆДДÆРИДДÆР ЗНАГ У 325 
ЦАВÆР ХЪУАМÆ УА НÆХИ НАЦИОН ПРОЕКТ? 328 
КÆМÆ СИДДЗÆН РАЙСОМ СКЪОЛАЙЫ ДЗÆНГÆРÆГ? 330 
НÆ МÆСЫГ НÆХÆДÆГ МА ХАЛÆМ 333 

ЦЫ ХЪУАМÆ ЗÆГЪÆМ ИРОН АДÆМЫ СТЫР ÆМБЫРДЫ? 335 
КÆЦЫ ФÆНДАГ НÆ ХОНЫ ХУЫЦАУЫ ДУАРМÆ? 337 
ХУРАМОНДЫА АРВЫ ЧЫЗДЖЫ СУСÆГ МÆТ 339 
АДÆМ ХЪАЗÆНХЪУА НЕ СТЫ 341 
УЫРЫССАГ АДÆМЫ ФИДАР ФÆНД - УЫРЫССАГ КУАЬТУРОН 
АППÆЙ БАХСИДГÆ БИРÆЭТНИКОН ЦИВИЛИЗАЦИ 343 
АДÆМЫХЪÆР 348 
КÆДМÆ УАФДЗÆН АРАХНÆ ЙÆ МАРГÆЙДЗАГ ТЫН? 353 
ДЗУРГÆ - ИУÆРДÆМ, ХЪУЫДЫ - ИННÆРДÆМ? 359 
ДИН АДÆМЫ ИУГÆНÆГ ТЫХ ХЪУАМÆ УА 363 
ÆВЗОНГ УДТЫ ТЫЗМÆГ ЦАРД СÆТТЫ .' 365 
ÆМВÆНД АДÆМЫ НЫХМÆ ХОХ ДÆР НÆ АÆУУЫ 370 
ИСТОРИОН ÆЦÆГДЗИНАД ÆМÆ ТÆРХОНДОНЫ НЫХАС 374 
КАВКАЗАГ ЭМИРАТ КАВКАЗЫ КÆЙ ХЪÆУЫ? 384 
КÆДÆМ АИДЗЫ СААКАРТВЕЛИДЗЕ? 389 
КÆЦЫ ЗАКЪОНМÆ ГÆСГÆ ДОМЫНЦ МÆХЪÆЛÆТТÆ 
ГОРÆТГÆРОН РАЙОН? 392 
КÆЦЫ ХУЫЦАУМÆ КУВЫС, ИРОН ЛÆГ? 395 
ИРОН АДÆМЫ ЗНАГ - «ÆМÆ УЫЙ ТА ЧИ У?» 401 
ХУССАР ИРЫСТОН: ЧИ ЦЫРЕН КÆНЫ ФЫДÆХДЗИНАДЫ 
АРТ? 405 
ЦАРДЫ МÆСЫГ ТЫМЫГЪ КÆСТÆРТÆЙ ФИДАР У 408 
ЦАС ÆМÆ КУЫД ЦÆРÆМ? 413 
ЦЫ У ДЖАМААТ, ÆМÆ ЙÆ ЦЫ ХЪÆУЫ МАХÆЙ? 416 
ХÆХТÆ АДÆМЫ ФАРНÆЙ ФИДАР СТЫ 419 
ФЫДЫБÆСТÆÆМÆХÆС 431 
ХОХИМÆНЫХАС 440 
ОБАВТОРЕ 442 

Литературно-художественное издание 
Малиев Хасан Георгиевич 
КОЛЕСО СУДЬБЫ 
Технический редактор Е.Н Маслов 
Дизайн обложки Е.Н. Макарова 
Компьютерная верстка С.А. Булацева 
Подписано в печать 29.10.2013. Бум. тип. №1. 
Гарнитура шрифта "Птез". Усл. п. л. 32,6. 
Печать цифровая. Формат 70><90 71б. 
Тираж 100 экз. Заказ №159. 
ИПЦ "Литера" 
Отпечатно ИП Цопановой А.Ю. 
362002, РСО-А, Г. Владикавказ, пер. Павловский, 3 
тел. 49-31-77 (901-497-31-77) 


Отсканировано 
в феврале 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы февралы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Брытъиаты Аслæнбег 

Брытъиаты Аслæнбег 
Уалдзыгон 
ш 
Ӕмдзсевгæтæ 
Дзæулжыхъæу 
2013 

84(2 Рос=Юсе) 
Б-88 
Брытъиаты А. 
Б-88 Уалдзыгон зæлтæ [Текст]: æмдзæвгæ- 
тæ - Дзæуджыхъæу: Ир, 2013 - 159 ф. 
Бритаев А.Б. 
Трели вссны 
18ВЫ 978-5-7534-1427-4 
В сборник вошли стихи, написанныс автором 
в разные годы. Они о жизни, о любви к малой 
родине, о наболевшем. 
г 4702500202-52 <п ,, «*/* «^«п^л 
Б М131(03)-13 10~13 84(2 Роса"°се) 
© ГУП РСО-Алания «Издатсльство «Ир», оригинал-макст, 2013 
©БритасвА.Б.,2013 
18ВК 978-5-7534-1427-4 © Григорян В.С., оформлснис, 2013 

АВД ЗÆРДÆЙЫ 
Æзазæххыл 
кæйдсер бæсты фæцардтæн... 
Лорка 
Хур нæма сзынд, ’ссырхзынг сты æврæгътæ, 
Туджы ’ртахау — быдыртæн сæ хид. 
Бонвæрнон ма арвы хъал цырæгьтæй 
Куырм кæнын нæ бауагъта йæхи. 
Сыскъуыдысты авд стъалыйы тынтæ, 
Рагфыдæлты байуæрстæй хъæрзын. 
О мæ мад, ныр чи хæрдзæн мæ рынтæ? 
Иры уæнгтыл саударæджы зын... 
Сабыр род дыууæ мады фæдæйы... 
Хуссар Ирæй буц уыдтæн мæ фаг. 
О мæ мад, мæ риуы — авд зæрдæйы 
Царды рухсмæ агурынц фæндаг. 
Иу зæрдæ мæ фыды номæй дуды, 
Риссы тынг — æфсымæрыл дыккаг, 
Иннæтæ дæр атыхсынц мæ удыл: 
— Иу хатт ма куыд сулæфæм нæ фаг! 
Ау, нæ зæхх æрмæстдæр уыд сæ цырттæн?! 
Уæлмæрдтæм дæр не ’мбæлди сæ мард?.. 
О мæ мад, ис судзгæ уд дæ фыртæн, 
Хуссар Иры бандзæрстой йыл арт. 

6 
Брытъиаты Аслæнбег 
ÆНÆКÆРОН МАСТ 
Мæн зымæг уазалтæй-иу цавта, 
Ныууарыд-иу тъыфылтæй мит, 
Хъызт бон йæ их гауызтæ уафта, 
Хъуыстон-иу бырдæнты къуыззитт. 
Фæлæ зыдтон, æнхъæлмæ кастæн: 
Æрхæсдзæн уалдзæг хурæй фарн, 
Зæрватыкк араздзæни ахстон, 
Хуымгондмæ бахъардзæни хъарм. 
Мæ фарсмæ — цардæмбал, æдзухдæр 
Мæ уд-иу хъахъхъæдта зынтæй. 
Йæ райдзаст худт, рæвдауæг къухтæ 
Мæлæтмæ ферох кæнæн нæй. 
Ныр хъусын райсомæй йæ хъæлæс: 
— Сæуæхсид хохы сæрмæ стынг, 
Уæддæр мæм сау кæсы йæ пæлæз, 
Рыстæй ысси мæ уд сырх зынг! 
Цъыкконы ном уыди Фаризæт, 
Æз æй хуыдтон - мæ зæххон Зæд. 
Ныр та лæгхортæм мастæй ризын, 
Уыдон æрхастой йын мæлæт. 
Ныр æз æнæхуыссæг æхсæвты 
Мæ уды удхæрттæй хъæрзын. 
Цыма нымад æз дæр дæн сæфтыл, 
Нæ хъары никæмæ мæ зын. 

Уалдзыгон зæлтæ 
7 
ФÆСИВÆД КÆМ ЗАРЫД... 
Мæ сабийы бонтæ - 
æнæфæткон рæстæг, 
Фæрсы мæ мæ кæстæр: 
— Æргом-ма мын зæгъ, 
Цы амонды фарнæй 
дæ зæрдæ фæхъæстæ? 
Цы цинтæ æййæфта 
нæ фыдæлты зæхх? 
- Æз зарæг куыд уарзтон - 
мæ уд дын æвдисæн. 
Лæппуты хъæлæстæ - 
мæ зæрдæйы арф, 
Сæ зарджыты зæлтæй-иу 
бацыдтæн дисы, 
Æхсæв сын цырæгьтæ 
ыссыгъта-иу арв. 
О, рагæй-æрæгмæ 
фæсивæд кæм зары, 
Уым дардыл йæ фарнæй 
хæдзæртты и цин, 
Сывæллон дзы фагæй 
рæвдауæнтæ ары, 
Йæ уазæгæй буц у 
нæртонкъух æфсин. 
Нæ зæххы фæдисмæ 
æрбамынæг зарæг, 
Æвдисын сæ бахъуыд 
лæгдзинады фарн. 

8 
Брытъиаты Асжнбег 
Нæ райгуырæн бæстæ 
фæхонæм ныййарæг, 
Нæ цардæй йын фидæм 
йæ мадæлон хъарм. 
Мæ саби, дæ бонтæ - 
æнæфæткон рæстæг, 
Ныр азымджын масты 
мæ урс сæр фæцис: 
Нæ хуыздæр лæппутæн, 
цæрын æз сæ фæстæ, 
Сæ зараг фæндырæн 
æрбаскъуыд йæ хъис. 
УЫДИ 
Дæ ном мæхинымæр фæзæгъын, 
Цыма æрвон тыгъдадмæ стæхын, 
Уа хурджын бон æви мæйдар: 
Мæ зæрдæ нал фæлæууы риуы, 
Цыма дæ кой у амонд иуыл, 
Мæхæдæг басгуыхын Икар. 
Мæ бæллиц нæу нырма дæрæнгонд: 
Дæ хъæлдзæг худт — мæнæн бæрæгбон, 
Æлхынцъ æрфгуытæ та — мæ хъыг, 
Цыма дæ уынд у амонд иуыл, 
Мæ зæрдæ нал фæлæууы риуы... 
Кæлы мæ цæстытæй цæссыг... 

Уалдзыгоп зæлтæ 
9 
ИУНÆДЖЫЗАРÆГ 
Иунæджы зæрдæ, дам, хур дæр нæ тавы, 
Иунæджы циныл - цæссыджы æртах. 
Уазалты дымгæ та иунæгмæ хъавы, 
Багæппæввонгæй кæсы йæм бæллæх. 
Мидбылты худы сæртæг лæг мæгуырыл, 
Хъалмæ нæ хъары кæйдæр уды рыст. 
Сагьæс ныссагьди, æнгуырау, мæ риуы, 
— Иунæгæй баззай! — фыдгулы æлгьыст. 
Иунæг нæ балхæндзæн дунейы аргъæй 
Уарзоны арфæ: — Фæцæр мын фæрнæй! 
Бонæй, дам, бонмæ йæ сагъæсты уаргъæй, 
Зæрдæ ныддур вæййы, — худæн ыл нæй. 
Диссæгтæй адæмы бонтæ рæвдауынц: 
Райсомы арвæй, æхсидæй — изæр. 
Сæрды мæ сæрыл та урс тынтæ тауынц, 
Зымæджы халас æмбæрзы мæ сæр. 
Искæй хъыг дæр-иу мæ удмæ фæхъавы, 
Цинты лæдæрсы цæссыджы æртах. 
Иунæджы зæрдæ, дам, ницы æндавы, 
Цард ын цæхджын у, йæ кæрдзын — æдзæх. 

10 
Брытъиаты Лслæнбег 
КÆЛÆИЫ НЫВÆФТЫД 
Гъæйтт мардзæ, диссаджы заман æрæфтыд: 
Рудзынджы авгыл — кæлæны нывæфтыд, 
Сайы æвзистхуызæй митурс тыгьдад. 
Уадзы йæ мондаг тыхдымгæ кæрæфæй, 
Хъæд æмæ æрхыты пъæззы ныббадт. 
Цæй-ма, цы знаг та нæ зæххыл ыссырд и?! 
Цъиуы бын гагатæй урс мит ныссырх и, 
Туджы æртæхтæй та — Хуссар, Цæгат. 
Раст цыма зæйты бын фидыд ныппырх и, 
Фегуыдзæг кусæг — æгуыст у, æгад. 
Удæн цы зын у тызмæджы æртхъирæн: 
Ихдзагъд бæлæстау сты мадæлтæ Иры, 
Тоны мæ зæрдæ сæ сагъæссаг маст. 
Быдырты фынтæ сты хоры æфсирыл — 
Уым та фæхъусын нæ зынгхуыстты хъаст. 
Судзынц йæ базыртæ фидауц бæллицæн, 
Барджыны намыс æфсармæй фæхицæн. 
Царды æмудцзинад халæг — хæрам, 
Домы хуымгæнæгæй фиддон йæхицæн, 
Тугæй — æфтиæгтæ, бартæй — гæртам. 
Гъæйтт мардза, диссаджы заман æрæфтыд: 
Ауæй кæн намыс; кæрæфдзинад — кад. 
Кусæг — нывондаг, фæтæрынц æй сæфтмæ, 
Адæмы цæстытыл — ихы нывæфтыд, 
Адæмы къæсæртыл пъæззы ныббадт... 

Уалдзыгон зселтæ 
11 
ХÆХТЫ ХЪÆЛÆС 
- Мæ Иры къæдзæхтæ, 
уæ цъитъитыл — мигътæ, 
Фæззыгон изæрты 
æнкъардæй кæсут, — 
Мæхинымæр загътон, 
æваст та фæджих дæн — 
Æнæсдзургæ дзурын, 
æмбары мæ уд. 
Цыма мæм æртахти 
сæ хъæлæс - æгьуыстаг, 
Æрхаста йæ дардæй 
уæлвæзаг дымгæ: 
— Уынæм дæ мах дардæй, 
фæцæуыс дæ куыстмæ, 
Дæ цинæйдзаг бакаст 
æхцон у, бæргæ; 
Фæлæ дын бынтондæр 
нæй рохуаты уадзæн: 
Фыдзæрдæджын залым — 
йæ сау туджы хъызт. 
Нæ хуыссы цæхæр зынг 
фыдгулы куырдадзы, 
Хæстон дуг — йæ митæ, 
йæ бахудт — æлгьыст. 
Кæд царды фæразон, 
рæвдыдæй æххæст дæ, 
Уæд хъуамæ ды зонай 
сæрибары аргъ: 

12 
Брытъиаты Аслæнбег 
Лæппулæгтæ Ирæй 
цæйбæрц фæцыд хæстмæ! 
Сæ фæндæгтæ - дардыл, 
сæ тугкалд - æбуалгь. 
Фæстæмæ дзы алчи 
нæ сæмбæлди Ирыл, 
Дæ мад дæр фæндагæй 
нæ цух кæны цæст. 
Нæ сæрæнты зарæг - 
мæнæуы æфсиры; 
Сæхи сын йæ фырттæн 
нæ рауагьта хæст. 
Хæл-хæл кæны къада, 
фæтагьд кæны фурдмæ, 
Мысинæгтæ ивгьуыды 
ифтындзынц цард. 
О, мысæн изæрты 
ныуулæфы дур дæр — 
Сæ хистæрты номæй 
у кæстæрты ард. 
Ды хуримæ райсом 
фæтагъд кæн дæ куыстмæ, 
Ныййарæджы уарзæг 
у Ирæн рæдау, 
Кæд удцзæф дæ хъармæй, 
дæ зардæй æнкъуыса, 
Уæд цингæнгæ цардмæ 
кæсдзыстæм дæуау... 
— Мæ Иры къæдзæхтæ, 
уæ цъититыл — мигътæ, 

Уалдзыгон зæлтæ 
13 
Уæ рустыл цæстысыг — 
къæвдайы æртах, — 
Мæхинымæр загьтон, 
æвастæй фæджих дæн: 
Мæ фыды хъæлæсæй мæм 
дзуры мæ зæхх. 
* * * 
Уалдзæджы зæрдæ нæ вæййы æмыр, 
Уарзоны уарзтæй цыма у фæндыр. 
Уарзон у уалдзæджы зæрдæйы дис, 
Уалдзæджы зæлтæй нæй удæн æфсис. 
Зæд иу æрбадти мæ тæккæ уæлхъус, 
Уарзоны фарсмæ у цъусдуг æнус: 
Уарзон зæрдæскъæфæг адджын уыди, 
Амонд фæлдисæг — мæ цин æмæ дин. 
Уалдзæджы зæлтæ ныр нал исы уд, 
Нал хъуысы уалдзæджы уарзоны худт. 
Амонд сфæлдисæг, кæм и ныр мæ дин!? 
Цъусдуг æрбаскъуыд, æрбайсæфт мæ цин. 
Тугдзыхтæм зæрдæты рафыцы маст, 
Бабын сæ фыдæй мæ уарзты æфсин. 
Иппæрдæй искуы куы уаид æгас,- 
Мин азы уымæ æнхъæлмæ кæсин. 
Айста мæ зæды дзæнæты æнус, 
Бадын — сæнтурс сæр — йæ цырты уæлхъус. 
Арв дæр ныкъкъуытты, нæ хъусы мæ хъæр: 
— Цæй-ма, Рæстдзинад, зæрдæты ныннæр! 

14 
Брытъиаты Асжнбег 
ТÆРГÆЙТТЫ МÆЙЫ МИТ 
19мартъи, 1999 азы террористты 
фыдракæидæй чи фсемæрд, уыдоны 
мысæнбон 
Уары уалдзæджы мит, 
Уары фæзтæн сæ сомбон æфсадынæн, 
Кæд нæ дыргъдæттæ не сты 
Сæ дидинæг калынмæ рæвдз? 
Уары пух, сыгьдæг мит. 
Дисы бафтауы тæргæйтты мæй адæмы: 
Куы къæвдайæ, куы митæй 
Хъыг фæкæны нæ зынгхуысттыл æрдз. 
Уары мартъийы мит, 
Тынгдæр риссы, нырризы мæ зæрдæ дæр: 
Ды фыдуаг дæ дæ митæй, 
Æррайау, тæргайгæнаг мæй. 
Фæлæ фарон — æбуалгъ, 
Афæдз рацыд — дзыназæм нæ мæрдтыл та, 
Уым дæ нудæсæм бонæй 
Нæ зæрдæтæн судзагдæр нæй. 
Уый — фыдгæнджыты бон, 
Тугæрхæмттæ куы фестæм æгасæй дæр, 
Иу рæмыгъдæй лæгмартæ 
Нæ адæмыл рауагьтой зæй. 
Уым уæлдæф дæр куы сзынг, 
Уым æртиссæдз сыгьдæг уды басыгъди, 
Уым — сывæллон, зæрондæй... 
Фæлæ тугцъиртæй мастисæг нæй. 

Уалдзыгон зæлтæ 
15 
Уары уалдзæджы мит, — 
Кæд нæ фæзтæн сæ сомбон æфсадынæн? 
Цæй, тæргайгæнаг мæй, 
Уалдзæг бадомдзæн æрдзæй йæ хай, 
Размæ абырсдзæн цард, 
Фæлæ мæрдтæ дæ митæй дзыназынц та, 
Нал фæразынц уымæл, 
Хъусыс — ингæны схъæрзы мæ къай. 
19.03.2000 
МЕ ТЬДАУ 
Кæд Хетæджы дзуарæй 
Хуыцаумæ нæ кувын, 
Кæд фæндæгтæ Ирæй 
мæн акæнынц дард, 
Кæд нæ фыдæлты хуымтæ 
къæпийæ нæ рувын, 
Уæддæр сыл æз аразын 
ме ’гьдау, мæ цард. 
Ныууадзы æбæрнæй 
йæ бæрнондæр хæстæ, 
Æмгæртты нымады 
уый нал у нымад, — 
Кæй цæсты нæ ахады 
райгуырæн бæстæ, 
Кæй зæрдæйæ ферох 
йæ ныййарæг мад. 

16 
Брытъиаты Аслæнбег 
БЕСЛÆН 
Зды æмæ зынг — иу рæмыгьдæй Беслæны 
Бирæтæн бабын сæ сабиты цард. 
Аххосджын чи у æвирхъауы зианы? 
Бафтыдтой зæрдæтыл удхайраг арт. 
Сабиты дойнымæ тадысты дуртæ, 
Карз рыст æлхынцъытæй алхъивы хъуыр. 
Бирæтæн нал и сæ зæрдæты хуртæ, 
Бирæ цæстытæн та ахуыссыд хур. 
Хъусы Зæххы къори сабиты сагьæс: 
- Чи у нæ уæйгæнæг - мадæй æлгьыст! 
Тугæйдзаг хилæг, дæ къухтæм-ма бакæс, 
Тугæйдзаг къухты — Иудæйы мызд. 
Бирæ æбуалгь митæ - ног дуджы скæнæг, 
Сау гакк йæ ныхыл и, нæй йын ныхсæн, 
Рохуаты ма уæд нæ цъаммар уæйгæнæг, 
Мидбылты худы та адæмы ’хсæн. 
Ма кæут, адæм, ныр нал кæнæм дойны, 
Арвы сыгъдæг цъæх — уæ сабиты дон, 
Стъалытæ фесты нæ удтæ æмбойны... 
Саудар Беслæнæй нын скæнут дыргъдон. 

Уалдзыгон зсалтæ 
17 
ÆДЗАРД 
Радиойæ Глюкы «Парис»* цагьтой, 
Ды кæдæмдæр арæвдз дæ, Цъыккон: 
— Базармæ, æхсыр хæссынмæ, — загътай... 
Чи срæмыгъта уыцы фидыд бон?! 
Уыцы бон мæ зæрдæ дæр куы скъахтой — 
Ацыди мæ бинойнаг бынтон. 
Мад, æфсин куынæ здæха хæдзармæ, 
Уæд цы ’фсон мæ сабийæн зæгъон? 
Тар æхсæв æрбахæстæг нæ дуармæ, 
Уымæй рухсдæр нал суыдзæн мæ бон. 
Нал фæцæуын хионмæ, æмгармæ — 
Ма феной мæ цæстыты зындон. 
Мæй æврæгьтæй сахармæ фæлгæсы, 
Тауы зæххыл бур тынтæй йæ хъыг. 
Кæд кæуын мæ урс сæрмæ нæ хæссын, 
Уæд цæстæй куыд рахъары цæссыг? 
- Мауал ку, мæ буц саби, йæ фæстæ, 
Нал хъæуы дæ Гыццийы Фæрдыг. 
Сси йæ уд æнусон арвы стъалы, 
Арвы къæйыл баивта хæдзар. 
Ногæй уалдзæг дидинæг куыд калы, 
О, куыд хъуысы булæмæргьты зард! 
Кæд мæ риуы зæрдæ сси æвзалы, 
Кæд мæ фынты дзуры мæм æдзард. 
* Глюк Кристоф) — комподощрдфй, Фьщрг уый 
скодта оперæйæ трарди. 

18 
Брытьиаты Аслашбег 
АБОН МЫСЫН ЗНОНЫ БОН 
Хæхтæ нæ цардмæ æдзæмæй кæсынц, 
Хистæртæй зонын, æз дæр сæ æмбарын: 
Цас маст æнусты сæ уæхсчытыл дарынц... 
Абон та адæм сыхагæй тæрсынц. 
Нал уадзынц дымгæтæ даргь дæтты стæфсын, 
Сидзæр сыфтæртæ сæ разæй хæссынц. 
Дондыппыр мигътæ уæззаугай лæсынц, 
Рæстæг та азтæ æгæр цырд ыскъæфы. 
Ивгьуыд - мæ фыны: бæлонау, æнкъард, 
Слæууыс мæ фарсмæ — куыд уыдтæ æвзонгæй, 
Иу хатт ма бануаз дæ уарзтæн йæ ронгæй! 
Суадон-иу махæн уæд кодта йæ зард. 
Иузæрдиондзинад - бахордтон ард, 
Зæрдæйы мин аз æнæмæнг хæсдзынæн, 
Арфæйаг арт дын мæ удæй цæгьддзынæн, — 
Скодтон мæ дзырдæн æвдисæнæй арв. 
Уарзты æууæнкæй дæ худæн хъæлæс, 
Уалдзыгон хурау ныр дæр ма мæ тавы, 
Зарæджы зæлтау мæ уд мын æндавы, - 
Абон мæ зынты у царды фæрæз. 
Цардæн æнувыдæй бафыстай хæс, 
Иппæрдæй уарзтæн йæ рухскалд нæ хуыссы, 
Раджыйы цин мæм дæ номæй фæхъуысы, 
О, фæлæ хæсджынæй баззадтæн æз. 
Хæхтæ мæм дардæй æдзæмæй кæсынц, 
Хурмæ, æвзистау, æрттивынц сæ рæгьтæ. 

Уалдзыгон зæлтæ 
19 
Афтæ мæ мысæн дæр ссудзы цырæгьтæ — 
Знонæй мæм амонды цаутæ зынынц. 
Къухы — мыдыкъус, ныфсæрмы дæ - чындз, 
Раст цыма арвæй мæ мадмæ æртахтæ, 
Систай дæ уидыгæй хуры æртæхтæ, 
Адæм дын фарнæн ныфсытæ дæттынц. 
Хъæлдзæгæй слæууыд мæ мад дæр 
дæ фарсмæ, - 
Цинтæй фæрнджын уыди уыцы рæстæг. 
Пиллоны дойныйау уд сыгъди уарзтæй, 
Фæлæ мæн чындзмæ нæ уагътой хæстæг. 
Демæ мæ цъус цард цыдаид æнус, 
Фæлæ цыбыр дуг мæ амонд фæцард: 
Саудар — мæ зæрдæ, мæ сæр у сæнтурс, 
Сау знаг мæ зæды ном скодта — æдзард. 
Царды мæлæт ис уый не ’мбары уарзт, 
Тугцъиртæ тугкалды сафынц ныр адæм, 
Демæ мæ риу дæр куы батыдтой фатæй, 
Уалдзæг — мæ фынты, мæ бонтæ — фыдмаст. 
Сидзæр ныууагътай нæ буц чызг — мæ катай, 
Арвмæ нæ хъуысынц йæ кæуын, йæ хъаст. 
Хъуырмæ — хъуырдухæн, мæ зæрдæ мын фады, 
Демæ мæлæты дæр уарзтæй дæн баст. 

20 
Брытъиаты Лслæнбег 
ИУ ХАТТ-МА МÆМ РАКÆС! 
Арын дзы, 19 мартьийы 1999 азы 
сæйраг базары фыдбæмæхы т фæмард, 
уыдоны, семсе мæ бинойнаг Цъыккаты 
Фаризæты ном дæр 
Рагуалдзæджы хур нæ хæхтæй 
Митын худтæ сисы, 
Ацы уалдзæг та фыдæхæн 
Мах нысхуыста рисы. 
Охх, нæ Иры та цы маст и — 
Ивылд у нæ сагъæс, 
О мæ уды уд, мæ къабаз, 
Иу хатт-ма мæм ракæс! 
Удсудзæн хъæдгæмттæ Иры - 
Чи та нæм лæбуры? 
Охх, мæ каистæ — Цъыккатæ, 
Стыр хатыр уæ курын. 
Ой, цы хæсджын фесты адæм 
Хуры бын уæларвæй? 
Уым зæронд ус, уым сывæллон — 
Сыскъуыдтой сæ цардæй. 
Дудгæ бон - бæллæх ныссындз ис 
Цал мæгуыры риуы! 
Цæфты тугимæ æвирхъау 
Мæрдты туг куы сиу и. 

Уалдзыгон зæятæ 
21 
Уыцы бон цы æбуалгь уыд — 
Зæрдæтæ рæмудзы, 
Уыцы тугæрхæм нæ Иры 
Бирæ удтæ судзы. 
Сырд ~ фыдгæнæг, ау нæ зоныс 
Иу рæвдыд дæ мадæй? 
Ау, нæ фæхъæстæ дæ цинæй, 
Сабидуджы адæй? 
Кæд хæдмæлхор дæ - гиенæ, 
Фидиссаг — дæ аргъæй. 
Цавæр калм дæ цъаммар зæрдæ 
Байдзаг кодта маргæй. 
Нæу мæ бон æлгъитын искæй, 
Зарæгæй-иу арфæ 
Кодтон адæмæн мæ удæй, 
Ныр мæ бон у тарст фын. 
Адæймаг æрдзæй рæсугьд у, 
Худгæйæ йæ цины. 
Ныр куыд уынон алкæй цæсты 
Тугдзых сырд, йе зины. 
Рагуалдзæджы хур цъæх арвæй 
Зæхмæ касти джихæй, 
Ацы уалдзæг мын мæ зæрдæ 
Баивта цъæх ихæй. 
Ой, мæ митджын сæр æркъул ис, 
Денджыз у мæ сагъæс. 
О мæ уды уд, Фаризæт, 
Иу хатт-ма мæм ракæс! 

22 
Брытъиаты Аслæнбег 
ФЫДЫБÆСТÆ НÆ СОМЫ 
О хурыскаст! 
Ныттугхуыз и мæ бæстæ, 
Нæ дæтты удæн 
Цардыхос дæ хъарм, 
Нæ хъуысынц æрдзæй 
Рухс цины хъæлæстæ, 
Нæ рæзы хуымты 
Кусæг армæй фарн. 
Цы кæна лæг? — 
Йæ зæхмæ йын лæбурынц, 
Йæ хоры ’взартыл 
Хотыхтæ тæрынц. 
Сæ хæстон фырттыл 
Саударджытæ дзурынц, 
Сæ судзгæ мæрдтыл 
Мадæлтæ хъæрзынц. 
Фыдыбæстæ! 
Дæуæй кæнæм нæ сомы, 
Ды дæ мæнæн 
Мæ мады къух, йæ арм. 
Дæуæй фыдызнаг 
Нардуат хæйттæ домы, — 
Ыстигьы уый 
Цæрдуд арсæн йæ царм. 
Хуыснæг нæм худти, 
Раст цыма хæлар у, 

Уалдзыгон зæлтæ 
1Ъ 
Нæ роны хинæй 
Маргджын калмау лæст; 
Фæлæ йын кард 
Дæлимонты лæвар у, 
Нырмæ уыдис 
Йæ кæрцы бын æмбæхст. 
О, цас уромы ацы зæхх 
Мæнгæрдтæ! 
Сæ хинтæй уадзы 
Сау пиллон нæ дуг. 
Нæ хæдзæрттæн сæ фæныкыл — 
Цæхæртæ: 
Зынгæй зыны 
Нæ сахъгуырдтæн сæ туг. 
Æфсирты зардæй 
Чи нæ бафсæст царды, 
Гъе уыдон ныр 
Сæ цыртытæй кæсынц. 
Сæ мадæлты рыст зæрдæтæ — 
Цъæх арты, 
Сæ судзгæ мæрдтыл 
Хъарджытæ кæнынц. 
Сæ кæлмæрзæнтæ 
Знаджы раз æппæрстой, — 
Дзæгъæлы! 
Знагæй ферох и æгъдау. 
Сæ цъаммар тых 
Нæ сабитыл æвзæрстой, 
Уыдысты тугдзаст, 
Тугмондаг сырдтау. 

24 
Брытьиаты Лслæнбег 
Фæдис! 
Хъаймæт, 
Фыдгæнæгæн æлхæд дæ, 
Дзæвгар фыдмитæ 
Бавзæрста нæ цард. 
Мæ Ир, фыдбонæй 
Рыст æмæ æлгьæд дæ, 
Хæрынц дæ номæй 
Сахъ фырттæ сæ ард. 
Тымыгъ æвзары 
Бæлæстыл йæ тыхтæ, 
Фæлæ цы у, — 
Куы уа йæ разы хъæд?! 
Æлгъаг сырдтæ, 
Сты тугæйдзаг уæ ныхтæ, 
Рæхджы уæ рыджы 
Фесæфдзæн уæ фæд. 
Æбуалгъ фыдмитæ 
Сызмæста хæсткъахæг. 
Мæ сидзæр бонтæн 
Ферох кæнæн нæй. 
Зымæг куы ’нкъусай 
Митсæр хох гæрахæй, 
Уæд дын дæ хъæр 
Фæдæлдзæх кæндзæн зæй. 
Уыди хъазуат, 
Мæ фыд нæ раздæхт тохæй, — 
Сæрыстырæй 
Кæнын ысгуыхтæн цыт. 

Уалдзыгон зæлте 
25 
Фыдгул, ды та 
Дæ зæрдыл дар, — джебогьæй 
Мæ фыды ном 
Рейхстагыл фыст æрцыд. 
ЗАРАГУД 
Зараг удæн 
нæу æнкъардæй тас, 
уый, мæлæт, 
дæ цæвæгæй нæ тæрсы, 
искæй рыстæй 
уый зæрдæ ныхъхъæрзы, 
схъæл æлгъагмæ 
рафыцы йæ маст. 
Уды арт, 
йæ намыс æмæ зонд, 
сты фæзминаг — 
рухс дæтты кæстæртæн, 
алы зынты 
тохгæнгæ лæгæрды, 
скæны зарæг — 
адæмæн нывонд. 

26 
Брытъиаты Лслæнбег 
ХÆСТЫ БОНТЫ 
О кадджын Нарт, нæ иртасыс фыдгулы, 
Хъæрзынц мæрдты Къоста æмæ Иссæ. 
Мæгуырыл дур хæрдмæ дæр, дам, фæтулы, 
Æгъатыр дуг, йæ тырыса — чыссæ. 
Æууæнк нæй калмыл. Ма йæ кæнут аггæл, 
Йæ маргæй у фыдхинæйдзаг, æлгъаг. 
Уæйгонд фæци фыдæлты зæхх ызнагæн, 
Сæ рæбынтæ нæ уæйгæнджытæн — дзаг. 
Хæсты рæстæг мæгуырдæр чи у мадæй? 
Нæ фарны бонтæм чи систа йæ къух?! 
Зынгхуыст лæппутæ рухсаг уæнт, сæ кадæй 
Кæлдзæн æнусты байзæддæгтæм рухс. 
Мах баппæрста тыхфæлварæнты рæстæг, 
Кæддæры фидар фестади цæхæр. 
Сыгъд хъæуты рисæй саудар сси нæ бæстæ, 
Нæ хæхтæй хъуысы мастæйгуырд уынæр. 
Хæлардзинад куыд ивд æрцыд фыдæхæй, 
Уый бамбæрста йæ цъаммар удæй знаг. 
Фæлæ сырдау куы фæлидза нæ зæххæй 
Фæрныджы зарæг, уымæй у тæссаг. 
Кæрæфы цин — йæ мулкæйдзаг къæбицыл, 
Уый уаг, æфсармæй рагæй дæр у цух. 
Къæрныхæн та ызмæст рæстæг — бæллиццаг: 
Хæлæф кæны кæйдæр бынтыл йæ къух. 

Уалдзыгон зæлтæ 
27 
Мæ цæстытыл æндæр рæстæг дæр уайы: 
Уым гуыры зарæг - хортауæнты цин, 
Фысымы зæрдæ хорз уазæгæй райы, 
Цæттæ кæны йæ нæртон фынг æфсин. 
Ныр ногæй дуг Балсæджы цалхау тулы, 
Сæ уд, сæ дзæцц æлгьаг удтæн — чыссæ. 
Сослан дæр ма кæм иртасы фыдгулы, 
Хъæрзынц мæрдты Къоста æмæ Иссæ. 
ÆНÆНХЪÆЛГÆ ФЕМБÆЛД 
Мæйрухсы ирд дæ цæсгом байста, 
Æбуалгь мæйдар мæ удæй атæр, 
Дæ зæрдæ ма фестæд æгьатыр, — 
Иудадзыг кувдзынæн дæм, уастæн. 
Нæртон сæрæн уыдтæн æвзонгæй, 
Æвзыгьд ныр нал дæн,царды цæвтæй 
Вæййын æгомыг æз, æргъæвстæй... 
Æрвон зæдау - ды та дæ кондæй. 
Тæмæны дæ, мæ хур, тæхуды, 
Æнцойдзинад цæры дæ уды. 
Тæригьæддаг - мæнæн мæ зæрдæ, 
Ыссыгъд дзы арт фæстаг цæхæртæй. 

28 
Брытъиаты Аслæнбег 
САУДАРÆГ НЫЙЙАРÆДЖЫ АРФÆ 
Фæззæг цардæн 
Фарны цин æрхæссы, 
О мæ уд, 
Ныр ферох кæн йæ ад. 
Зæхх фыдохы 
Тугкалдæй ныррæсыд, 
Мадæлты цæстысыгтæй — 
Æхсад. 
Кувын арвмæ 
Ингæны уæлхъусæй: 
Иу хатт ма 
Куы бахудид мæ хур, 
Иу цæссыг 
Куы нал тулы мæ русыл, 
Æз ныккуырм дæн, 
Зæрдæ дæр ныдцур. 
Цард-иу раздæр 
Истæуыл лæууыди, 
Фæлæ фидис 
Расайдта æлгъыст. 
О мæ зæрдæ, 
Амонд, дам, нæ уыди, 
Уæуу, цæстуарзон, 
Уый та дын - рæхуыст. 
О мæ хур, 
Дæ ингæнмæ, мæ цурмæ, 
Не ’мтуг адæм, 
Чи æрцыд, фырттау, 

Уалдзыгон зселтæ 
29 
Арфæтæ сын - 
Хуссарæй Дыгурмæ, 
Иу фыдæлтæй 
Рахастой æгъдау. 
Ницы ис нæ уавæры 
Æнусон, 
Фесты раджы Нартæ дæр 
Æвæд. 
Фæлæ баиу Ир, зæгьгæ, 
Куыд хъусæм, 
Ахæм амонд 
Неппæты дæр уæд! 
ÆФСАРМДЖЫН ХÆЛÆРТТÆ 
Уыди мæм быркуытæ сæнимæ, стæй фиу, 
Хæлæрттæй мæ дуарæй нæ азылди иу, 
Æхсызгон у иумæ фæбадын. 
Æфсармджынæй арæх-иу баисты къорд, 
Фæлæ у æгæр тагьд нæ рæстæджы згьорд, 
Ныр нал и мæ хæдзар йæ кады. 
Уæздæттæ ис бирæ, фæцæрæнт фæрнæй! 
Мæ рагон хæлæрттæй уæздандæр дзы нæй: 
Рæстæй сæ, æвæццæгæн, хатын. 
Мæ быркуытæ афтид, мæ цары нæй фиу, 
Æфсæрмы бынаты мæн не ’вæры иу, 
Мæгуыр фынгыл иунæгæй бадын. 

30 
Брытъиаты Лслæнбег 
ИНГÆНЫ УÆЛХЪУС 
Хъыг мæ зæрдæ тоны, 
Риу ныццавта фатæй,- 
Буцхаст сывæллоны 
Ингæн байста мадæй. 
Арв нæры, æнкъуысы, 
Мастæй зæхх ныббур и. 
Ингæны уæлхъус нын 
Мад æваст фæсур и. 
Уæрджытыл æрхаудта, 
Уд йæ рыстæй судзы, 
Зæхмæ цæстыхаутæй 
Маст æртах фæрсудзы. 
Уый мæлæт куы фенид — 
Мады зæрдæ халæг, - 
Чи зоны, фæриссид, 
Цæстысыг æркалид. 
Алчи дæр куы ’мбарид — 
Искæй рыст йæхи у... 
Тæрккъæвдайы хъарæг, 
Дымгæ демæ ниуы. 
Хур æфсæрмæй мигьты 
Бамбæхста йæ тынтæ, — 
Ахуыссыд æнусмæ 
Сабийы цæстытæн. 
Тæрккъæвдайы хъарæг, 
Дымгæ демæ ниуы, 
Мады зын æм хъары, 
Раст цыма йæхи у. 

Уалдзыгон зæлтæ 
31 
ТОХЫ РÆСТÆГ 
Фæдисы хъæр тахти эфирæй, 
Хъæрзгæйæ-иу сызмæлыд хох. 
Уæд бирæ хæдзæрттæн мæ Иры, 
Сæ дарджыты басыгъта тох. 
Ирон лæг нæ царди тæрхъусау, 
Йæ зарынмæ змæлыди рындз. 
Ныр знаджы фыддзинæдтæ хъусæм, 
Нæ зæрдæты тугтæ тæдзынц: 
Мæ хуссар æфсымæрты мары 
Нæ фыдгул, нæ уадзы цæрын. 
Сæ хæдзæрттыл сау арт æндзары, 
Сæ зæхх сын æд хъуын-хъис хæры. 
- Фæтагьд кæнут, - дзуры, - фæдисы! - 
Нæ саударæг мадæлты куыд, 
Уыдзæн та уæлахиз дæр искуы; 
Нæй хæстæн æвæрæн æмгъуыд. 
Йæ фæндæгтыл зилы нæ къори, 
Йæ хурзæрин ссудздзæни сом. 
Æлгьыстаг нæ кæны истори, 
Мæнгардæн цæй цыт и, цæй ном! 
Йæ къона-иу басудзæд арты, - 
Фæстæрдæм нæ раздæхдзæн дон. 
Гæнæн нæй — фашизм уа нæ царды, 
Уыдзæни та Ньюнберг — кæрон. 

32 
Брытьиаты Асменбег 
ФÆЗЗЫГОН ПАРК 
Нал æй æмбарын æз а зынты: 
Сисы зæлдаг сыф зыр-зыр, 
Уисхъæд ныуулæфы уазалæй 
Æви мæхи уд хъæрзы. 
Парчы бæлæстæ зынг дарæсы — 
Туджы зылд, хусгонд сыфтæр 
Дымгæ радувынмæ арæхсы, 
Нал хъуысы цъиуты пæр-пæр. 
Бакæс, у алы сыф аивгонд, 
Къухæй йæм бавнал, уæд — мард. 
Ризгæ сыбар-сыбур аивта 
Мæргьты зæрдæбынæй зард. 
- Фидæны, — дзурынц нæ барджынтæ, - 
Цард уыдзæн бирæ хуыздæр! 
О, фæлæ адæмы хъарджытæй 
Абон цы фæуа мæ сæр?! 
Уазалриз, хуры бын, сæрды дæр, 
Бирæты удтæ кæнынц. 
Бахызти иннæты зæрдæты 
Уазалад — уымæй сæйынц. 
Ир сын у адджын, куыд фæзгьæрджын, 
Цинты йын бахæрынц ард. 
Афтæ куы уаид - фыд рæстæджы, 
Ирæн нывонд уа нæ цард. 

Уалдзыгон зсеятсе 
33 
Иугай цæмæн бæллæм амондмæ? 
Арвæй цæмæн курæм фарн? 
Цæй-ма, кæрæдзийы бамбарæм, 
Хуры тынтæй нæй хæдзар. 
Уисхъæды туджы зылд дарæсы 
Аивдзæн райгæ сыфтæр. 
О, фæлæ хъусын уал хъарджытæ, 
Дардæй та - зæйты уынæр. 
Нал æй æмбарын æз а зынты: 
Сисы зæлдаг сыф зыр-зыр, 
Уисхъæд ныуулæфы уазалæй 
Æви мæхи уд хъæрзы. 
ХÆЛАР 
Зынбыхсæн бонтæй фаг фæхъæстæ, 
Уæддæр хæрзиуджытæй — æххæст, 
Æз — урссæр лæг, хæлар — мæ кæстæр, 
Фæлæ йæ уæнгтыл бамыр хæст. 
Дзыхарæхст нæу, уæздан ныхæстæ 
Кæны цыбыр æмæ æлвæст. 
Хæссы æрвон зæдтæм йæ лæгьстæ: 
— Мæ Ирыл ма рауадзут хæст! 
Хæсты дын ма фидæм нæ хæстæ, 
Нæ цард нын ма кæнæд æнад, 
Нæ мæты сæр — фыдæлты бæстæ, 
Тыллæгæй баргæ уæд дæ кад. 
2 Брытьматы Аслæнбег 

34 
Брытъиаты Аслæнбег 
ХУДЫ ТАРЫ УЫГ 
Мæнгдзинад, æндæрджы хуызæн, 
фæдæлдэæх вæййы рухсмæ. 
В. Белинский 
Зæгьынц, æндæргтæй байдзаг и мæйдар, 
Цыма æцæг у иблисы лымæн, 
Зæрдæты тас у, удхæссæг — йæ тар, 
Цыма мæрдхуыстæн бакæны хуыссæн. 
Уый тары калынц сидзæртæ цæссыг, 
Хуыснæг æдæрсгæ къазнамæ бырсы, 
Кæлы æгьдау — нæ фыдæлты мæсыг, 
Нæ сахъ лæппуты удхæссæг хæссы. 
Мæйдар ныуулæфыд, æфхæрд лæгау: 
Кæд у хæрам, фæсмойнаг у йæ ми, 
Йæ тар у тас — æлгъыстæн дæр æвгъау, 
Æнæрухс уынг - йæ æххос у, йæ мил. 
Нæ вæййы адджын сабийæн йæ фын, 
Нæ сисы фын хуымгæнæджы фæллад, 
Ныронг дæр Терчы саумæрон тæрфы, 
Нæ царды уавæр никуы уыд æнцад. 
Нæ уыди рухс цард — зноны бон, фæрныг, 
Мæйдар нæ сайдта — иблисы лымæн, 
Дыкъахыг зинтæй не ’рцыди нæ хъыг, 
Уый у мæйдары саугæнæн кæлæн. 
— Хуымæтæг адæм, — худы тары уыг, 
Йæ амæттаджы талынджы уыны, — 
Æнæхин фосау, калдзыстут цæссыг, 
Æз та мæйдары минæстæ кæнын. 

Уалдзыгон зæлтæ 
35 
НÆДУГ 
Йæуд, йæдзæцц 
тыхтонау, тыхми... 
Хъодзаты Æхсар 
Æхцон ысты удæн 
æртæ дзырды царды: 
Рæстдзинад, Сæрибар, 
нæ Райгуырæн зæхх. 
Сæ сæрвæлтау тохмæ 
ис не ’хсар нæ кардыл, 
Гæрзифтонг, ифтыгъдæй 
фæдарæм нæ бæх. 
Ныр миназон ахуыр 
нæ халы мæ зæрдæ, 
Фыдæлтæй æдых дæр 
цæмæн уон æниу?! 
Фæлæ кæд нæ цардмæ 
æнаккаг лæгæрды, 
Уæд сагъæс ныццæвы 
мæ зонд æмæ риу. 
Æз булæмæргь фестин — 
мæ уарзтыл, нæ æрдзыл 
Мæ зарæг æнæмæт 
уæлæрвтæм тæха, 
Æнæбар, цæф сагау, 
мæ мастæй куы схъæрзын, 
Уæд зонын, æндæр у 
мæ уды нысан. 
Уынын цæствæлдахæг, 
стæй мулчы цагьартæ, 

36 
Брытъиаты Асшнбег 
Сæрыстырæй 
хицæутты бартæм тырнынц. 
Нæ фæсивæды нын 
ыскодтой æбартæ, 
Нæ сыгъдæг æгьдæуттыл 
тыхтона кæнынц. 
Сæ чъизийæ сызмæстой 
адæмы цинад: 
Сæрибар ыссæст у, 
фæкалди йæ туг. 
Кæрæфты чыссæты 
ныгьуылы рæстдзинад, 
Нæ зæххыл æлдар у 
уæйгæнджыты дуг. 
Уæддæр нын нæ ныфсæн 
нæй басудзæн арты, 
Нæй, адæмы намыс 
нæ сафы бæллæх. 
Нæ хæхтау æнусон 
уыдзысты нæ царды: 
Рæстдзинад, 
Сæрибар, 
Фыдыбæсты зæхх! 

Уалдзыгон зæлтæ 
37 
ХУЫЦАУМÆ КУВЫН 
Фыдох бырсы нæ зæххы цъарыл, 
Фыдмитæн чи бары сæ бæрц. 
Уæдæ ныр арв та их фæуары, — 
Зынтæ хæссы дунейæн æрдз. 
Вæййы вулкан — цæхæр ыскалы, 
Вæййы æрра зæйтæ фылдæр, 
Фæлæ мæнгард лæг царды схъал и, - 
У арæх уыдонæй фыддæр. 
Цы цинаг фарн мын хастой адæм, 
Цы рæвдыд баййæфта мæ цард, 
Мæ уды ссудзут ахæм арт, 
Чи тава сидзæрты, сæ мады. 
Æвæд лæг ма тæрсæд мæлæтæй: 
Кæй зæрдæ фехалдзæн йæ мард. 
Куыстмондаг ралидздзæн дзæнæтæй, 
Дзæнæтау араздзæн йæ цард. 
Мæхицæн удæнцой цы курон? 
Мæ зарæг - цин кæнæ æнкъард. 
Ызнаг мын уæд æргом, бындурон, 
Хæлар мын макуы уæд мæнгард. 

38 
Брытьиаты Аслатбег 
ФЫДУАГ УАД 
Фсежедæрсти та гсехжетмæ 
дæ рис... 
Хъодзаты Æхсар 
Кæд халон йæ бырынкъ дауы — 
Хæдмæлы хъуын и йæ къæхтыл. 
Кæд халас æрбадти тауыл - 
Тагъд зымæг кæндзæн гæнæхтæ. 
Фæлыгъдысты хæхтæй зымтæ, 
Зæрватыкк дæр нал и Иры. 
Фыдуаг уад нæ фæзты сиры, 
Дыргьдæттæ йын сты фысымтæ. 
Ныттæнæг и дон Æрæфы, 
Уылæнтæн сæ симд нынцади. 
Уынын æз нæ арвы цады 
Уад мигъы цъынатæ скъæфы. 
Зымæджы тызмæг хъæлæстæ 
Рæзынц уал фæсаууон хæхты. 
Сæ аууон æппарынц зæххыл 
Лæбырдхуыз дзыгьуыр бæлæстæ. 
Сæ сыфтæр цъыфдзастмæ хауы, 
Сæ къалиуты хъары уазал. 
Ныр уады бар — ниуы, хъазы, 
Мæгуыртæм йæ бырынкъ дауы. 

Уалдзыгон зæлтæ 
39 
Налатмæ нæ хъары уайдзæф, 
Нæ сидзæр къутутæ сгары. 
Нæ хъæугæрон саубын дары — 
Зыд халæтты балтæй байдзаг. 
Ыскæны, дам, их гæнæхтæ, 
Фæлæ йæм цы и æнусон? 
Æз дæр ма йæ хъуамæ хъусон — 
Тындздзæни та уалдзæг хæхтæм. 
Рæвдаудзæн йæ хъармæй адæм... 
Уæд доныхъаз арвмæ стæхдзæн, 
Сæ раздзогæй Ирмæ здæхдзæн 
Æмбæлтты æнусон рады. 

40 
Брытьиаты Аслæнбег 
ÆРЫЗДÆХТ 
Ныр ногæй, мæ бæстæ, 
Дæ нывтæ мæн тавынц, 
Цыма дыл фыццаг хатт 
Æрбамбæлдтæн æз. 
Кæнынц мæ зæрдæскъæфт, 
Мæ уд та рæвдауынц 
Дæ урс хæхты рæгьтæ, 
Дæ саумæр дæлвæз. 
Æнæ дæу куы нал уыд 
Мæ удæн ыстæфсæн, 
Мæ цæстытыл уадис 
Нæ горæт, нæ уынг. 
Æз хуры тынтæй дæр 
Æнæ дæу æргъæвстæн, 
Уыдис мын бæллицты 
Хуыздæрæн дæ уынд. 
Уæд Терк дæр йæ цинæй 
Мæ цинтæ æмбары, 
Йæ пырхæнтæй хъазгæ 
Фæкалы тæмæн. 
Нæ хæхтæ, хæлæрттау, 
Мæ зæрдæйы дарын, 
Сывæллоны рустау, 
Сæ уддзæф — фæлмæн. 
Мæ хъысмæты цæфтыл 
Фæтых дæн фыццаг хатт, 

Уалдзыгон зæлтæ 
41 
Фæлыгьдис мæ разæй 
Мæ фæндæгты зын. 
Дæ ныфсæй, Ирыстон, 
Дунейыл мын ахад, 
Мæн ногæй ыскодтай 
Лæппуйау ныфсджын. 
ФÆСТАГÆГЬДАУ 
ЗÆХХОН ДЦÆЙМАГÆН 
Хъайтар куы ацæуы хуры бын цардæй, 
Уый, дам, уæд стъалыйæ ссудзы йæ уд: 
Луары бинонтыл йæ тынтæ æнкъардæй, 
Арвæй æрдзуры сæм: — Фидар мын ут! 
Тайы йæ цардæмбал — хур кæуыл батар: 
— Ысс, — зæгьгæ, бауæнд-ма, макуы йын зæгь! 
Къонатæ халæг - мæлæт у æгьатыр, 
Оу, мæнæ цыртытæй ссындзхуыз и зæхх. 
Ласы мæ уд дæр мæрдджын чызджы бакаст, 
Адæм йæ кæуынмæ калынц цæссыг. 
Равзæрста сахъ фыртты удхорæн сагъæс, 
Уыдоны рыстæй у судзаг мæ хъыг. 
Хоты цæссыгтæ згъорынц сæ рустыл, 
Сыхимæ иумæ зианы — æрвад, — 
Абон фæстаг хатт кæнынц ын лæггад. 
Гомсæрæй хистæр фæзæгьы: — У рухсаг... 
Удæй — дзæнæтон, зæххыл и дæ кад. 

42 
Брытъиаты Аслæнбег 
ФÆСИВÆДЫ ЗАРÆГ 
Мах ~ дæ ныфсы мæсгуытæ, Ирыстон, 
Ды фæтауыс дæ сабитыл фарн. 
Ды - нæ цинаджы уидаг, нæ рыстыл 
Мадау дарыс рæвдаугæ дæ арм. 
~ Лæг йæ фæндаг мæйдары нæ ары, 
Нæй фæсвæдты цæугæйæ цæрæн, - 
Мады зондамынд чи дары кадыл, 
Уый зæрдæ у æхсарджын, сæрæн. 
Мах дæ мæтæн ныгъуылæм йæ арфы, 
Дуджы зынтæй нæм хъары фæллад, 
Фæлæ зарæг ныццæлхъ кæн уæларвмæ, 
Уæд нæхи рыст нæ вæййы нымад. 
О нæ уарзон, нæ Райгуырæн бæстæ, 
Дæ рæвдауæг, у мадау дæ цин. 
Чи дын бафидцзæн искуы дæ хæрзтæ, — 
Мадæй адджындæр царды цы и?! 
Чи фæцух уа дæ уындæй рæстæгмæ, 
Уый фæндаггаг — фыдæлты æгъдау, 
Балцы дардæй куы здæха æрæгмæ, - 
Дæ мысинæгты зæрдæйы тау. 
Знаг æфтиæгтæ Ирæй фæдомы, 
Иу сон бирæгь у, иннæ та - уыг, 
Раст цыма нын нæ буарæй фæтоны, — 
Цинтæ аивынц маст æмæ хъыг. 

Уалдзыгон зæлтæ 
43 
Мады хъарæг Цхинвалæй дзыназыд, 
Мады сагьæсæй тар уыд Куырттат. 
Знаджы азымæй дихтæгонд разынд, 
Фæлæ иу у Ирыстон - нæ мад. 
Знаг йæ дзæмбы нæ хуымты куы садза — 
Сабыр адæмæн уый у æлгьаг, 
Уæд йæ цоты æвыдæй ныууадзæд, 
У нæ хъару уæлдайæ йæ фаг. 
Мах нæ кæнæм дзæгьæлы ныхæстæ, 
Сисæм Ирæн æнæсымæй худ. 
Мах — дæ чысыл дадзинтæ, нæ бæстæ, 
Ды нæ цардæн — йæ ныфсдæттæг уд. 

44 
Брытъиаты Аслæнбег 
ÆГЪДАУ 
Мах куы схæцæм быцæуы ныхæстыл: 
Нæ фыдæлты ’гъдауыл — нæ загьд. 
Уæд ме ’рдхорд æдзæмæй фæкæсы, 
Нæ кæны йæ ныхасыл тагьд. 
Дзæгьæлдзых нæ зоны дызæрдыг, 
Æрцæгъддзæни хисты фæндыр, 
Æвзагæй уыгæрдæн æркæрды, 
Хъуыддаджы та — афтид, къуыдыр. 
Уый хистæрмæ баппардзæн уайдзæф: 
— Йæ радыл нæ рацыд дæ сидт! — 
Сыкъадзæфæй дард рæтты уайдзæн, 
Æвдонгæй - мæлдзыгау лæсид. 
Иæ дзæнгæда ма уром уæгъды, — 
Лæхурдзæни ноджы фыддæр. 
Кæд дымгæ кæрдотæ æрцæгъды, 
Сæ ад сын нæ зоны уæдцæр. 
Æгьдауæн хæрзиуæг — æвдисæн, 
Дæ зæрæдтæн — коммæгæс уарзт. 
Сæнтдзæф та цы зоны сæ рисæн? 
Йæудрæбын дымгæты марзт. 
Йæ мидбылты ме ’рдхорд фæхуды, 
Фæзæгъы: — Æрсабыр ут цъус! 
Æмбæлттæн йæ мадзура удæй 
Фæкалы хæрзиуæгæн рухс. 
Йæ æгьдау æвдисы йæ цардæй, 
Йæ зæрдæйы — цин æмæ уарзт, 
Уый хорз лæгæн не скæндзæн маст. 
Мыггагмæ йæ зæрдæйы артæй 
Фыдæлты æгъдауыл у баст. 

Уалдзыгон зæлтæ 
45 
МÆ САБИОН БОНТÆ МЫСЫН 
Мæ сабион бонтæ 
æууæнкæй фæкæсынц мæ фæстæ, 
Нæ цардæн йæ хурварс — 
æхсызгондæр удæн цы и?! 
Фæмысы сæ зæрдæ — 
сæ ивгьуыды фарнæй фæхъæстæ, 
Мæ фынты сæ фенын — 
æрхæссынц та базырджын цин. 
Æз уалдзыгон доны был 
хъæлдзæгæй зарын куыд уарзтон: 
Куыддæр-иу сæуæхсид 
нæ хæхтæн сæ цъуппытæй скаст, 
Æнæзивæг афтæ 
зæрватыкк фæуадзы йæ ахстон, — 
Куыд цингæнгæ тахти 
мæ хъæлæс уæларвмæ æваст! 
Нæ Терчы пырхæнтæй 
æрттиваг æрдынтæ фæрæзы, 
Кæфахсæгау къалиутæ 
малмæ фæдары хæрис. 
Лæппуйы цы мæт ис? — 
бæгъæввадæй саумæр дæлвæзы, 
Цырд барæгау уайы, 
йæ быны — бæхы бæсты уис. 
Мæ сабион бонтæ 
æнкъардæй фæкæсынц мæ фæстæ, 

46 
Брытъиаты Лсменбег 
Ныр дæр ма фæдомынц 
сыгьдæг монцтæн бахæрын ард: 
Куыд бафидон, адæм, 
уæ хæрзтæй цы бафтыд мæ хæстæм, - 
Мæ бæллицтæй бирæ 
фыдгæнæгау фесæфта цард. 
ЦАРДЫ БЫНДУР 
Æгæнон азтæн иу цардæй нæй барæн, 
Фыдызæхх уарз — дæ уарзтæн нæй мæлæт. 
Йæ хуыздæр боныл æз мæ зæрдæ дарын 
Фыдыбæстæн - мæ уд йæ нывонд уæд. 
Фыдызæхх уарзын цардæн у йæ бындур. 
Куы райгуырæм, нæ зæрдæйы рæбын 
Ыссудзы уæд - зынтæй нæ цуды ’ппындæр, 
Куы ’рцæуы хæст — зынг ыл нæ хæцы ’ппын. 
Уæддæр нæм хæстмæ ма фæсид, уæддæр нæ, 
Фыдызæхх, уымæй бахизæд дæ фарн. 
Куы стæха судзгæ ракетæ дæ сæрмæ — 
Нæ хъазуатон куысты кадæн куыд уа! 

Уалдзыгон зæлтæ 
47 
ХÆХТÆ - МÆ ЦИН 
Дæн нæ Ирæй хæсджын, 
уый мæ удæй æмбарын, 
Цыд фæндæгтыл мæ цард, 
уый у абон мæ хъыг. 
Дæттæ фурдмæ тындзынц, 
ногæй донгуырæн ссарынц, — 
Хæхтæм мигь тæрæг уад 
схæссы уарыны сыг. 
Фæззæг стар кæны арв, 
мæргътæм хуссар фæсиды, 
Зæрдæ свæййы æнкъард, 
хайджын - царды зынтæй. 
Дард бæстæтæн салам 
æз ныр дæр ма æрвитын, 
Фæлæ батавæн уд 
искæй æртытæм нæй. 
Ныр нæ хæхтæ — мæ цин, 
нæй нæ æрдзæй рæсугьдцæр. 
Кæд кæлæнгæнæг у 
удæн урссæр Сæна? 
Сси мæ хъыгтæ йæ бон 
иу сæмбæлдæй фæсурын. 
Кæд нæ Ирæй хуыздæр 
нæй дунейы нырма!? 
Дард фæндагæй хъæмæ 
хорз бæх рæвдздæр агайы, 
Фенын къонайы рухс — 
тагъд фæкæны бæлццон. 

48 
Брытъиаты Лслæнбег 
Уæд нæ адæмы фарн 
фидыд хардзæй нæ тайы, 
Кæд фыдæлты зæхх у 
алы удæн æхцон. 
ÆМБÆЛТТÆН 
Хызтæн Сæнайы цъупмæ раджы, 
Зæгъын, бæрзондæй фенон цард, 
Мæ хъуыды уыд - уыдзынæн кадджын, 
Йæ урс сæрæй зындзынæн дард. 
Фæлæ ныссалдтæн, хъызт мыл стых и, 
Фæлм мигьтæй ницыуал уыдтон. 
- О, тагьд куы сæмбæлин мæ сыхы, - 
Мæхицæн хъарæгау дзырдтон, - 
Фæцæуон, цæй, æдзæрæг ранмæ: 
Куы нал у адæмæй мæ бон, — 
Фæсмойнаг фæнд фæуæд хæрамы, 
Æмбал дын нæй, уæд цард - зындон. 
- Кæд дæ дæ царды ничи уарзы, 
Уæд фест хъæддаг лæг, - æз хъуыстон. 
Куыд тыхст у иунæг уд, дзыназы... 
Фæлтау дæ зæрдæ риуæй стон. 
Сыгьта мæ хур йæ артзынг тынтæй, 
Тыхдымгæ хаста судзгæ змис... 
- Хæлæрттæ, бахæрон уæ рынтæ, 
Фæзынут искуыцæй, — фæдис! 

Уалдзыгон зæлтсе 
49 
ÆНУС 
Цард æлхæнæн нæй æхцайæ, 
Ис зæххыл æнусон фарн: 
Уды хъомыс — уарзт, нæ тайы, 
Цардæн æрдзæй у лæвар. 
Баргъæвст стъалы цъайы хъоргъы, 
Амбæхст мæйы ног æрдын, 
Дард фæндагыл поезд згъоры, 
Рæстæг цъусдугтæ кæрды. 
Хъулон мигътæ арвы цадыл 
Уад фæйлаугæйæ хæссы. 
- Цинтæ бафтау ды мæ цардыл, - 
Мад йæ сабимæ кæсы. 
Зары: — А-лол-лай, зæрватыкк, 
Мадæн у дæумæ йæ каст, 
Ды ~ мæ дидинæджы фатыг, 
У Батырадзау цырддзаст. 
Айрæз, скæн рæсугьд бинонтæ, 
Ма дæ байсæд — хуртæй хæст. 
Фидыд зæххæн, хурджын бонтæн 
Фид æнувыдæй дæ хæс... 
Мæй фæлгæсы арвы цадæй, 
Хизы стъалыты рæгъау. 
Саби ’нкъары талас мадæй, 
Нæй йын цинадæй æвгъау. 

50 
Брытъиаты Лслæнбег 
Мад фыццаг гуырдæн цы зары, - 
Мин азты æнкъары зæхх. 
Цард æнусы армы дары 
Мады зарæджы æртæх! 
Царды хъомыс нæй æхцайыл, 
Уарзт - зæххыл æнусон фарн. 
Уарзт та удхæрттæй нæ тайы - 
Æрдзæй удæн у лæвар. 
УÆЛАХИЗЫ МАЙЫ 
Сæ кады бæрзонддæр куы фесты къæдзæхтæ, 
Нæ хъæутæй куы фæлыгьд мæлæгхæссæг зин, — 
Уæлахизы Майы салюты гæрæхтæй. 
Ныронг дæр мæ цæстытыл уайы нæ цин. 
Фырцинæй хъæбыстæ куы кодта йæ галтæн 
Мæ нана, — куы фехъуыста хабар æваст, 
Нæ постхæссæг судзаг цæссыгтæй фæкалдта 
Фыццаг хатт æргомæй йæ зæрдæйы маст. 
Мæ сагъæстæм цинтæ бæрæгбон æфтауы, 
Фæлæ та хæрнæггаг фæвæййы мæ фынг, 
Мæ мады цæстытæй зынг цæссыг æрхауы, 
Мæ зæрдæ у рисæй æнæхуысгæ зынг. 
Нæ дугæй мын фарнджындæр бонтæ нæ уаид, 
Фæлæ мыл фыццаг хатт уæд фехста йæ фат 
Мæ сабион рæстæг Уæлахизы Майы: 
Мæ фыд мæм нæ сыздæхт — æнусон салдат. 

Уалдзыгон зæлтæ 
51 
СУАДОН 
Нæ хæхты гуырд суадон 
у райдайæн фурдæн, 
Уый донвæдæн гæрды 
къæдзæхæн йæ рагь. 
Æвзистау æрттивынц 
йæ ирд хуылфæй дуртæ, 
Æхсæв дæр уый рухс у, 
цыма у цырагь. 
Уый стъалыйы тынтæй 
æлвисы йæ зарæг, 
Æдзух дæр дæлвæзтæм 
фæнды уый тындзын, 
Фæнды йæ, нæ хуымтæн 
куы уаид сæ дарæг, 
Нæ быдыртæн донæй 
Æвдадз-хос хæссын. 
Æрцæуы нæ хæхты 
сырд æрдзы хъæзтытæй 
Лæсæнтæ ’мæ зæйтæ — 
цынæхуызон фыд. 
Нæ суадоны зарæг 
нæ бамыр хъызтыты, 
Йе ихæй, йе дуртæй 
æфсондз ын нæ уыд. 
У уалдзæг хъæлдзæгдæр, 
æнæвгъау рæвдауы 
Бæлццоны, фыййауы 
йæ зæлты зæлдаг; 

52 
Брытъиаты Аслæнбег 
Æцæгæлон бацыд — 
у уазæг æгьдауыл, - 
Йæ донæй уый сбуц кæны 
алкæйдæр фаг. 
Йæ сатæг цæссыгтæ 
сты хосау æрхæмттæн, 
Стыр фурдмæ фæтындзынц — 
сæ зарæг хæссынц. 
Нæ нарæг фæндæгтæ, 
нæ къардиутæ, кæмттæ 
Дзæгьæлы сæ фæдыл 
æнкъардæй хъæрзынц. 
Нæ хæхты гуырд суадон 
у салдхуыз æнгасæй, 
Уæддæр дзы æз фенын 
зынгæй гуырд фæндон. 
Уый зæххæн йæ сойтæ 
йæхимæ æлвасы, 
Уый свæййы быдыртæн 
æвдадзхæссæг дон. 
О, бархиуарз денджыз, 
фæлгонцыл нымад дæ, 
Нæ суадоны сыгтæ 
дæ базыртыл уз. 
Уæд хуры бын хæхты 
хъарудæттæг суадон, 
Æвидигæ суадон — 
нæ адæмы хуыз. 

Уалдзыгон зæлтæ 
53 
ХУЫМГÆНÆГ 
Хуымгæнæгæй нæ фехъусдзынæ 
хъарæг, 
Йæ хуыздæр монцтæ — 
хоримæ æдзух. 
Йæ хуымтæ сты 
куыстуарзон къухты зарæг. 
Фæлæ йæ зæрдæ 
сагьæстæй нæу цух. 
Йæ урс сæр фенгæ 
ма фенхъæл — зæронд у, — 
пехуымпар — зонд, 
Уæнгдыхæй дæр — цæрдæг. 
Фыдох дæр ын 
хæстон цæфтæй зындгонд у: 
Хæцæнгарзæй-иу 
аивта цæвæг. 
Фæндæгты зынтæ — 
бавзæрста хæстдзауæй — 
Йæ уды мастæн 
баззадис сыгьд тау. 
Йæхицæн ницы ракуырдта 
Хуыцауæй. 
Йæ сыхæн у 
æфсарм æмæ æгъдау. 

54 
Брытьиаты Аслжнбег 
ФАРН УÆ ФИДЫДЫ, АДÆМ! 
Нæй марды æлгшстæй 
Тæссагдæр бселлæх. 
0, ма скæн мæ рыстсей 
Æюсынцьбаст фыдæх... 
Малиты Васо 
Арв у æнæмыр, 
Сæна та æрхуым æмæ тар у. 
Хаттæй-хатт къуылдымтæй 
Райхъуысы дурты гуыр-гуыр. 
Раздæрау суадæттæй 
Нал цæуы Теркмæ йæ хъару, 
Гæрды уæдцæр æмæ 
Скъæфы йæ уылæнты дуртæ ’мæ хуыр. 
Уадау æцæгдзинад 
Удты цагъарад ныууигъæд, 
Лакъонау лозунггæ 
Асыххуытт ласæд нæ цард. 
Зæрдæты бауадзæд 
Уарзтау фæсмоны тæригьæд, — 
Адаемæн фарн уа, 
Сæ цæстытæ ма уой æнкъард. 
Райгуыры саби — 
Цæрæццаг, цæстырухс — йæ мадæн, 
Рæзы рæвдыдæй, 
Ахуыр у тыры нысан. 
Зонд æмæ армæй 

Уалдзыгон зæлтæ 
55 
Сæ цардамонд аразынц адæм, 
О, уæдæ сабитыл 
Чи кæны тугкалæн цуан?! 
Сау марг цы зин тауы 
Адæмы зæрдæты цадæг? 
Чи кæны 
Удхор æлдæртты фыдвæндтæ æххæст? 
Скæнæм нæ кæстæртыл — 
Хæсты зынгхуыстытыл кадæг, 
Мадæлты удтæй та 
Хъуысы сæ хъарæг æрмæст. 
Рагæй фыдракæнд 
Нывондæн æрхæссы Сократты, 
Цъаммары сау уды 
Сæвзæры низау хæлæг. 
Хорз сыхæн, адæмæн 
Раст лæг йæ зæрдæ дæр ратты, 
Чи сæ уæй кæны — 
Æвзистæй æртын сомыл лæг? 
Сафынц фыдмитæй 
Фыдгæнæг иудæтæ бæстæ, 
Саудартæ сбирæ сты, 
Арвмæ нæ хъуысы сæ хъаст. 
Хæсты сыгъды тæфæй 
Уахъæз дæр маргау фæхъæстæ, 
Хор æмæ халсартыл 
Бафтыдта скъæлдзой йæ маст. 
Дарын æмбæхстæй 
Мæ хъыгтæ фыдфынтау мæ уды, 

56 
Брытъиаты Аслæнбег 
Сабийæ бавзæрстон 
Немыцаг уацар — зындон. 
Дидинфæлыстæй 
Куы фенин мæ бæстæ, тæхуды! 
Бакæс - фыдæлты зæхх - 
Уалдзæджы ихдзагьд дыргъдон. 
Рæзынц нæ сабитæ — 
Адæмы цард у мыггагмæ, 
Фидæнмæ суадздзæни, 
Чи басыгьд, уыцы хъæд тау. 
Знаг дæр нæ уæнды, 
Æвзыгьд чи у, ахæм уæндагмæ, 
Ратты хъайтарæн 
Лæджыхъæд, фыдæлты æгьдау. 
Майы сæумæцъæхæй 
Сахар мæ цæстытыл уайы: 
Дидинæг калæгау, 
Арвыл салюттæй — цæхæр, 
Хур та йæ тынтæ дæр 
Цины цæстысыгты найы, 
Хæсты чи сдурзæрдæ - 
Бафтыдтæ уарзтыл ды дæр. 
Бавзæрстон удхар. 
Ныр сидзæрты рисыл ысхъæрзын: 
Барджын тыхлæгтæн 
Æбарæй сæ бафхæрд фæраз! 
Ногæй нæ мæрдтыл 
Мæ цæстысыг судзгæ лæдæрсы, 
Раст цыма ’ртынæм у, 
Науæд цыппорæм фыд аз. 

Уапдзыгон зæлтæ 
57 
Тугæй фыст азтæ сты — 
Схъæрзынц хæсты ветерантæ. 
Хæстæй фыддæр та 
Уыдысты бынсæфт æмæ хаст. 
Залым фæтæгтæ 
Сæ бартæй, сæ хъуыддæгтæй - хантæ, 
Бафтыдтой адæмыл 
Маргау — фыдтас æмæ маст. 
Райгуырæн бæстæ! 
Мæ сомы - дæ зæхх æмæ арвæй. 
Донгæрон донхæрис 
Тар у, кæуынхуыз, æнкъард. 
Уидæгты зарæг та 
Хъусын нæ зæххæн йæ арфæй. 
Схæссы цъæх фидауц 
Бæркадæн мæнæуы æвзар. 
Хурджын нæ дарæг зæхх, 
Хæст æмæ загьдмæ нæ сиды, 
Махæн у хорарæх, 
Мады æхсырау — хæлар. 
Раст лæг йæхи цинтæй 
Мадæн йæ хæстæ фæфиды, 
Зоны уый иу амынд: 
— Адæмы хъæр-иу æмбар! 
Алы мад райгæйæ 
Хурмæ фыццаг гуырды сисы, 
Хохæй, быдырæй — 
Кæмдæриддæр рухс у йæ цин. 
Саудар, мæрдадз та сæ 

58 
Брытъиаты Аслæнбег 
Чи скæны маст æмæ рисы? 
Залымты цæстытæй 
Мадмæ куы ракæсы зин. 
Сабитæн авдæны 
Барджын сæ бартæ ныссæтты. 
Марæгæн — хотыхтæ, 
Ахуырæн чингуытæ нæй. 
Цал фырты фесæфтис 
Махæй æддагон бæстæты?! 
Цинкæй чырынты сæ 
Ластой Афганы хæстæй. 
Сæфы хæлардзинад, — 
Фосау ныр адæмы давынц. 
Цъаммæрттæй, тугцъиртæй, 
Стонг сырдтау, скодта кæрæф. 
Бирæтæй ферох и 
Фарны тых — уарзт æмæ тавиц, 
Зæххыл хъæдгæмттæ - 
Дыкъахыг хъæддæгты æрмдзæф. 
Адаемтæ баисты 
Къордтæ ’мæ дихтæ Кавказы: 
Уый нын кæй æлгъыст у?!— 
Алчи йæхицæн зæгьæд. 
Арæны ацы фарс 
Саудар — ирон мад дзыназы, 
Фаллаг фарс сауты 
Мæхъæлон мад мастæй — æлгьæд. 
Саударæг мадæлтæн 
Нал у сæ хъысмæт нымады, 

Уаядзыгон зæлтæ 
59 
Кувынц зæрдæрыстæй, 
Арвмæ æрвитынц сæ хъаст, 
Къонаты бабын сын 
Мастæй сæ зæрдæтæ фады,- 
Сирвæзы сонт æлгьыст, 
Риуæй ыстæхы цъæхахст. 
Хорз сых — дæ амонд, 
Дæ цинтæ, дæ хъыгтæ æмбарæг, 
Фарны фæрныг фынгæй 
Уазæгæн скæнынц æгьдау, 
Аразынц рухс цард, 
Æмдзыхæй та сисынц сæ зарæг, 
Се ’хсæн нæ равзæры 
Фидиссаг, удхайраг дау. 
Чи та мæрдкъахæгау 
Адæмы зæрдæтæ къахы, 
Хотых сын радта, 
Сæ тугæй сын домы гæртам. 
Туджджынтæ фесты - 
Ныр нал и æнцой Карабахы. 
Кусаг, цæстуарзон - 
Кæй аххосæй фесты хæрам? 
Ракæс, Тамарæ, 
Дæ мады æрвадæлты сурынц, 
Арт сыл æндзарынц, 
Дæ хъал цæуæт абон зыстæй. 
Алы бæстæйы 
Фыдракæндтæ тугдзыхтыл дзурынц, 
Ног хантæ, бирæгътау, 
Адæмы стигьынц зыдæй. 

60 
Брытъиаты Аслæнбег 
Адæм ~ тыгуыртæ, 
Фæцух ысты знæт бон æгьдауæй, 
Динæн æндæр дин 
Фыдæхæй цæсткъахæн у - сындз. 
Динæй цу диныл!- 
Мæнгард сидт нæ вæййы Хуыцауæй. 
Маст æмæ сагьæстæ 
Саударты удтæ хæрынц. 
Тугисæг, туджджын — 
Æнæхин уыдысты, æрдхæрдтæ, • 
Чидæр сын схъæлдзырдтæй 
Фехæлдта фидыды цард. 
Адæм, уæ намысыл 
Басудзæд цъаммары зæрдæ, 
Хосгæнæн райгуырæд 
Барджынты удты — æфсарм. 
Рагон хæрамæй ныл 
Ма уæд ызныгьау æндзарæн, 
Туджджыны азарæй 
Алкæй хæдзар дæр уæд хызт. 
Фидыд у цинæйдзаг, 
Фидыд - мæхъæлон хæдзарæн, 
Фарны фæрныг рухсæй 
Ферох уæд Ирæн йæ рыст. 
Райгуырæн бæстæ! 
Йæ хъысмæт фæлмæн дæр уæд мадæн, 
Дзидзидай райы, 
У мадæн йæ цæстыфæрдыг. 
Уыдоны уындмæ 

Уалдзыгон зæлтæ 
61 
Сæ мидбылты бахудынц адæм, 
Уыдоны уындæй 
Нæ удтæ - æгæрон хъæздыг. 
Искуы та нал уыдзæн 
Агурæг кард æмæ уартæн, 
Уалдзæг кæрдæджытæй 
Калдзæн нæ зæххыл цъæх арт. 
Сабитæ тагъд рæзынц, 
Ратдзысты ног хъару цардæн, 
Ногæй хуымгæндтытæй 
Хъуысдзæн сæ цинæйдзаг зард. 

62 
Брытъиаты Аслæнбег 
РÆСТДЗИНАД 
Фехъуыстон-иу сабийæ мæ мадæй: 
— У зæрдæбын, ма куы у тæлтæг. 
Зон йæ аргь дæ фыды номы кадæн, 
Ма фæуæд дæу аххосæй мынæг. 
Кæд мæ фыд, мæ амонды сæраппонд, 
Хæсты арты басыгъта йæ цард, 
Уæд цæмæн дæн абон дæр æнамонд?! 
Нал фæразын уды рысты уаргь. 
Сси æртхутæг хистæрты Уæлахиз, 
Ныр кæнынц нæ кæстæртæ хуыдуг. 
Чи у абон галиу æмæ — рахиз, 
Цъирынц та уæйгæнджытæ нæ туг. 
Сидзæр дæр йæ масты цæхх ныхъуыры, 
Курæг дæр у тъизæгау æгад. 
Нæ, Хуыцау, нæ кæуын æз дæ цуры, 
Федта мæн кæугæ æрмæст дæр мад. 
Суæгъд дæуæй фыдзæрдæты зыддзинад, 
Бирæ ис дыкъахыгтæй сырдтæ... 
Цардæн абон бадомæм Рæстдзинад! — 
О, мæ Ир, дæуæн кæнын лæгъстæ. 

Уалдзыгон зæлтæ 
63 
АРФÆ 
Æхсæвдзу мæй, 
хæлиу, пæлæхсар мигьты 
Куы амбæхсы, 
куы равдисы йæ хъус, - 
Кæсынц нæ хæхтæ 
арвы тармæ джихæй, 
Ныссабыр бæстæ, 
дымгæ дæр ныхъхъус, 
Хуыссы нæ хъæу, 
Тæргай доны дæлвæзты 
Æнæсым дуг 
фынтæ уынынмæ у. 
Фæлæ поэты 
ног катай нылвæста: 
Кæмдæр салдат 
гæрзифтонгæй лæууы. 
Цы мæнг æгъдау, 
цы гуырысхойаг кадæн 
Фæлитой лæгтæ 
бахæрдзысты ард? 
Сæ цъаммар митæй 
сайд уыдзысты адæм. 
Сæ къонатыл сын 
бандзардзысты арт. 
Йæ фæллад уадзы, 
бафынæй хуымгæнæг. 
— Хæрзфынтæ фен! — 
ыскуывтон ын æз дæр, — 

64 
Брытъиаты Асшнбег 
Хæсты фæдис дæм 
мауал уæд хъæргæнæг, 
Дæ бонты фарны 
хортауæгæй цæр! 
МÆ СЫХЫ ЛÆППУТÆН 
Удæй раздæрау уарзын æмгары, 
Зонын хоры æфсирæн йæ аргь, 
Фæлæ къухтæн фæлæмæгь сæ хъару, 
Азты фыдвæндтæ — ме уæнтыл уаргь. 
— Цæй, кæй ма хъæуы а лæг зæрондæй! - 
Афтæ ма зæгъ, мæ уæнгджын кæстæр. 
Ма кæс хистæрмæ схъæлæй, бæрзондæй, 
Ды нæ дуджы æрыгон фæлтæр. 
Цу фæндагыл зæрдæрухс, æхсарæй, 
Арвæй ма суæд дæ хъысмæт къуындæг. 
Хъуысæд дауджытæм цинæй дæ зарæг, 
Кæд нæртон сты дæ туг æмæ стæг. 
У фæндагыл ныфсдæттæг æмгарæн, 
Макуы сæвзæрæд зæрдæйы тас. 
Азтæ тагьд ысты - ихсийдзæн хъару, 
Фæлæ ма уæд дæ уд æвæлмас. 
Æз ныр дæр ма кæнын кæстæриуæг, 
Лæджы цыт нæу йæ хъаруйæ барст. 
Хорз сыхагæн бынат ис мæ риуы, 
Ис мæ зæрдæйы адæмæн уарзт. 

Уалдзыгон зæлтæ 
65 
ФÆНДЫРЫ ЗÆЛТÆ 
Тæдзынджытæ сты уадындзы хъæлæстæ, 
Æви мæ уд — цъæхснаг фæндыры хъис?! 
Цы алæмæттаг хосæй мын фæхъæстæ? 
Цы азæлынæй айрох и йæ рис? 
Мæн рагуалдзæгæй хуры тын нæ сайы, 
Фæфæлмæндæр мæ хъысмæты тæрхон. 
Фæндыры цагьдæй рохст зæрдæйы тайы 
Зæды хъæлæс - рæдау æмæ æхцон. 
Йæ ахсджиаг монц йæ курдиатæй æлвисы, 
Йæ бæллицтау фæндырдзæгъдæг — рæсугъд, 
Мæ зæрдæ у æрвон цины æвдисæн, — 
Фæндыры зæлтæм арт цæгъды мæ уд. 
Цыма мæм зæдтæ цардамонд æруадзынц, 
Цыма æз нуазын Нарты фынгыл ронг, 
Цыма мын дзуры сусæг уарзтыл уадындз, - 
Йæ хъæлæс ын нæ фехъуыстон ныронг. 
Æнкъард зæлтæ мæм сидтысты æргомæй, 
Ныййарц ысты — чыццзæхсæвы кьæрцц-кьæрцц... 
Мæ уд сын æз лæвар кæнын уæндонæй, — 
Къæрцхъус æхсæвы бамынæг и æрдз. 
Цæй азæлдмæ æрбатадис мæ зæрдæ? 
Цы хос у удæн алæмæттаг ныр? 
Хæссы мæм дардæй рагуалдзæджы зæлтæ, 
Зæды хъæлæс — мæ уарзоны фæндыр. 
3 Брытьиаты Аслæнбег 

66 
Брытъиаты Аслæнбег 
БÆРГÆ... 
Бæргæ, мæ уд дæр 
хурварсы куы бадид. 
Ехх, удыконд! - 
йæ фæндтæй мын — æрду! 
Лæппулæгау мæ 
уарзондзинад саид... 
Æрлæуу! Мæ зæрдæ 
рагбонтæн цырт у. 
Æз — хус бæлас, 
ды — цинтыл зараг суадон. 
Сæудары рухс — 
дæ уды фарн, æрвон. 
Лæппуйау азтæ 
ме ’ккойæ æркалдтон. 
Æрвитын дæм 
мæ уарзты зынг — фæндон. 
Ныббазыр и 
дæ рухс фæдыл мæ зæрдæ. 
Быгьдуан кæнын - 
фæндонæй нал и цард. 
Ехх, хус бæлас! 
Æндæвд у уд æндæртæй. 
Гæнæх æркалд — 
мæ салд зæрдæйыл 
бандзæрстай ды арт. 

Уалдзыгон зæлтæ 
67 
ФÆЗЗЫГОН ИЗÆР 
Фæззæг æнкъард изæр хъæутæм хæссы, 
Хур у сырх-сырхид, фæсхохмæ кæсы: 
Рагьæй фæстаг тын æруагьта: - Хæрзбон! 
Æрдзмæ йæ ацыдæй хъары фæсмон. 
Хивæнд рæсугьдау у хуры ныгуылд. 
Хивæнд рæсугьды мæ зарæг нæ хъуыд. 
Бæлæстæй згьæлы игæрхуыз сыфтæр, 
Хъæды фыдуаг дымгæ систа уынæр. 
Фæззæджы чидæр нымайы йæ фос, 
Чидæр йæ зæрдæйæн агуры хос. 
Фосæй мæ кæрты куы не ’рбамбырд дзуг, 
Зæрдæ — зæлахсæгау, хъазы мæ туг. 
Стъалыйы тын у йæ фæндыры хъис, 
Зарджыты мулкæй нæ зоны æфсис, 
Хивæнд рæсугьдмæ мæ хъæлæс хъуысы, 
Азæлд фæстæмæ мæхи хъæр хæссы. 
Уарзын, цы диссаг у, уарзын æз дæу. 
Мидбылты бахуд, æз дзурын: - Æрлæуу! 
Хурау мæм калдзæн дæ цæсгом тæмæн, 
Хурау ныууагьтай æнæ рухсæй мæн. 
Сарæзтон уды рæсугьды фæлгонц, 
Скодта мæ удыл хъынцъымы æфсондз. 
Фæззæджы уазалтæй чи тæрсы ныр, 
Ихæн цæстытыл куы сахуыр мæгуыр. 
Хивæнд рæсугъдау у хуры ныгуылд, 
Батад æврæгъты йæ фæстаг ныкъуылд. 
Бамил ис арвæн йæ цæхæрджын буар, 
Хъусы мæм стъалы, мæ удау — æнкъард. 

68 
Брытъиаты Аслæнбег 
БУЛÆМÆРГЪ 
Булæмæргъ зарын нæ комы, 
Уалдзæджы уарзон, налат, 
Дзуæрттæм нæ кувы, нæ домы 
Искæй зæрдæйы бынат. 
Суадон æм хаты: - Ныззар-ма! 
Райа дæ зарджытæй æрдз. 
Стъалы йæ хоны уæларвмæ, 
Къада дон зарынмæ срæвдз. 
Искæмæн диссаг нæ хонын 
Уыцы гыццылы æнтыст. 
Заргæ фæкæны æргомæй, 
Зæрдæйы бамбæхсы рыст. 
Уарзонмæ сиды йæ зардæй, 
Никæмæн равдисы хъыг. 
Чи зоны, искуы æнкъардæй, 
Сусæгæй калы цæссыг. 

Уалдзыгоп заытсе 
69 
НÆ УЫДТÆН ÆЗ УАЗÆГ 
Дæсны лæг мын загьта: 
- Æгæнон дæ, хъазаг, 
Æнæкæрон царды 
Рæстæгмæйы уазæг. 
Æз дзурын мæхицæн: 
— Фæтагъд кæн, гъæйтт мардзæ, 
Мæ риуы æгæрон, 
Æвидийгæ артдзæст. 
Сæумæ мын æрхæссы 
Мæ зарæгæн ног цин, 
Æз ног рæнхъыл ласын 
Мæ хъуыдыйы похци. 
Куыд нæ уай, мæ зарæг, 
Æнæнысан азæлд, 
Мæ зæрдæйы мæт-иу 
Дæ базыр фæразæд. 
Тæнджын, дам, у суадон 
Фыййæуттæн фæзары, 
Ды базон сæ удты 
Сыгьдæг сыгтæ арын. 
У дзыллæйы фарнæн 
Хуымгæнæджы хортыд, 
Ды адæмы сарæхс 
Æнкъарæнтæ нордын. 

70 
Брытъиаты Асменбег 
Ыскæн-иу лымæнтæ 
Фæндыры хъæлæстæй, - 
Мæ уарзтæн йæ сæнттæ 
Æрцæгьдæд мæ фæстæ. 
У искæй тыхст удæн 
Æнцойхæссæг базыр, 
Уæд царды, тæхуды, 
Нæ уыдтæн æз уазæг. 
БАППÆРСТА МÆ АРТЫ 
Цæф цæргæс æнкъардæй 
Хурныгуылдмæ касти. 
Цæй, мæ æрра зæрдæ, 
Зæгь, дæу та цы маст и? 
Хатгай мæм фæкæсы — 
Арвæрттывд дæ фады, 
Цæй, цы ’рцыд, мæ зæрдæ, 
Чи дæ фехста фатæй? 
Стынг кæмдæр чындзæхсæв, 
Цины бон æмгарæн, 
Чындз — рæсугьд йæ фидауц, 
У йæ зæрдæдарæн. 
Уый фæлмæн ныхæстæй 
Уалдзæг уыд мæ цардæн. 
Ныр йæ хъазгæ сайдæй 
Баппæрста мæн арты. 

Уалдзыгон зæлтæ 
71 
УАДЫМС 
У диссаг нæ хæхбæсты — уадымс 
Фæлмæн сатæг кæмттæй хæссы, 
Мæ хъуырыл æнувыдæй атыхст, 
Æз та дæн хъызт уадæй æхсыст. 
Бæрзонд хæхтæ федтон Памиры, 
Хъуыстгонд — зæххы къорийыл дард, 
Уæддæр мын рæсугьддæр нæй Ирæй, 
Сæнайы хох — хæхты æлдар. 
Фæцыдтæн фæндæгтыл къæвдаты, 
Фæниудта мыл фæззæджы уад, 
Зымæг мын йæ халасæй радта, 
Мæ сæрыл цъæх мигъау æрбадт. 
Уæддæр та мæ сагуры уадымс, 
Йæ цинтыл мæ ’фгауы уæддæр, 
Нæ тыхсы мæ уды фæлладæй, 
Æргьæвст риуы ссудзы цæхæр. 
Æрхæссы мын удæнцой цадæг, - 
Ысабузы сонтбонты монц, 
Мæ зæрдыл йæ уалдзыгон адæй 
Æфтауы рæсугьды фæлгонц. 
Цыма у æнæуынгæ уадындз, 
Кæд уымæн мæм афтæ кæсы: 
Ныр фыййæуттæ арты цур бадынц, 
Сæ зарæг мæм дардæй хæссы. 
У диссаг рæубазырджын уадымс, — 
Фæхæссы мæ зæрдæйæ хъыг, 
Цыма мæм æрвыст у мæ мадæй, — 
Æрсæрфы мæ русæй цæссыг. 

72 
Брытъиаты Аслæпбег 
РАЙСОМЫ ЗОНД 
ИЗÆРЫ ЗОНДÆЙ ХУЫЗДÆР У 
Раздсер цыуыди, ногсей дæр та 
уый уыдзсен. 
Екклезиаст 
Арт ныххуыссыди, лæгæты — тар, 
Царæй зæхмæ уымæл хуыр ызгьæлы, 
Æз — хъæдцаг лæг, нæ зонын хæдзар, 
Фæлæ зæрдæйы иу бæллиц зæлы. 
Зæрдæ ’рынцой нæ зоны, тæлфы, 
Зилы уарзтагур, джиуы, дзыназы, 
Ехх, æрцæуæд йæ хорзæхæн фын, - 
Кæд мæ чидæр æцæгæйдæр уарзы. 
Гъе стæй йе ’рттывд кæмæн уа мынæг 
Уалæ стъалытæй, чи сæ уа суцца, 
Хорз æм зæххæй куы фæкува лæг — 
Барвæндоиæй уæд, чи зоны, ссудздзæн. 
Рухс æркæлдзæни арвгæрон уæд, 
Йе ’мбуар ацæудзæн рухсы зæй хъармæн, 
Цинæн алы ран зайдзæн сæ фæд 
Арвгæронæй мæ лæгæты дуармæ. 
Хохы цъуппæн уæд йе ’нусон мит 
Фестид сахатæ — згьориккой заргæ. 
Хъуысид мæргътæн сæ базырты ’хситт, 
Æрдз ыстауиккой мин-мин æвзагæй. 
Уæд мæ бæллиц, ныр чи у фынæй, 
Суары донау мæ уды та схъазид, 

Уалдзыгон зæлтæ 
73 
Дуне бафсæдид хуры тынтæй, 
Рухс та талынг ыскъæрид йæ разæй. 
Афтæ ’вæрæз дыууæ дихы цыд 
Царды мидæг йæ иу цард мæ удæн. 
Бон дзæнæты мын рухс фæзтæ уыд, 
’Хсæв мæ ’ргæвста йæ талынг æнудæй. 
Къохæй булæмæргъ зарыди бон, - 
Уарзты зарджытæ зæрдæмæ истон. 
Хъызт æхсæв та-иу фестад зындон, 
Кодта м’алыварс дуне гæныстон. 
Нæй æртхутæгæй дзулгæнæн, нæй, 
Ничи самайдзæн галуан æмбæхстæй. 
Исты ссардтон-иу искуы, уæд æй 
Хъуамæ ’ндæр ран нытътъыссон æххæстæй. 
Уарзтмæ кастæн — цы ’нæрхъуыды дæн! 
Худын, тъизын - цæуыл, уый нæ зонын. 
Æз дзæгъæлмонцты ахст лæг фæдæн, 
Нæй, мæ абон фæрнджындæр нæу знонæй. 
Ныр неонæй цырæгътæ — мæ рухс, 
Стахтæн арвмæ, хæссын æм мæ фидис: 
Цæй, цы сусæггаг баззад мæ уд? 
Нæй ныронг дæр нæ зонын йæ мидис. 
Ацы аразгæ рухсыты бын 
Рагæй нал дæн æнæфенд хъæддаг лæг. 
Нæй, нæ зонын рæстудæй цæрын, 
Нæй, нæ базыдтон хион-æддагон. 

74 
Брытьиаты Асшнбег 
ТУДЖЫ ТЫХ 
Адæм кæрæдзийæн царды 
Удтæй лæвар кæнынц хъарм. 
Цардæн та иу хур 
Иу цъæх къуырф арвæй 
Иу зæххыл тауы йæ фарн. 
Цæй-ма, уæд чи скæны карзæй 
Тугкалæн тугдзыхты хæст?! 
Сабиты удтæ 
Чи калы арты?! 
Рох у Хуыцауы фæдзæхст. 
Уарзæтты хъахъхъæнæм рисæй — 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 
Адæймаг арвмæ фæкувы, 
Дауджытæй куры йæ фарн. 
Кусæг, хæдзардзин 
Тауы ’мæ рувы, 
Чи та ныл бафтауы арт! 
Иуæн - хæрзиуæджы артаг, 
Тугæй йæ намысæн ард, 
Иннæ æнаккаг, 
Цъаммар у, мардкъах, 
Адæмыл калы йæ марг. 

Уалдзыгон зæлтæ 
75 
Уарзæтты хъахъхъæнæм рисæй— 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 
Урс кæнæ сау туг нæ вæййы, 
Адæм нæ вæййынц æлгьаг. 
Уаз туг æхсиды 
Алкæй зæрдæйы, 
Цардæмхиц - алкæмæн фаг. 
Саузæрдæ цъаммар расайы царды 
Тугкалæн тугдзыхты хæст, 
Сабиты удтæ 
Калы уый арты. 
Ма фенæд ног хур йæ цæст! 
Уарзæтты хъахъхъæнæм рисæй — 
Сабитæ цинты цæрой! 
Хорз фырты хъару 
Зоны фæлдисын, 
Мады цæстытæн æнцой. 

76 
Брытъиаты Аслæнбег 
МÆ ХЪЫГ... 
Нæ Ир, дæуау 
зæххон лæг нæу æнусон, 
Уæлæуыл цард 
нæ вæййы иуæн дæр æгьгьæд. 
Куыд æхсызгон у 
мады къух нæ русæн, 
Дæуæн мæ тухитæй 
иу ахæм хорз фæуæд. 
Нырмæ мæ туг — 
мæ дадзинты æхсæрдзæн, 
Æдзух мæ зæрджытæн 
æвæлмæцгæ зылдис. 
Мæ хъыг у уый — 
куы басудза мæ зæрдæ, 
Уæд удмæ нал хъардзæн 
дæ цин æмæ дæ рис. 
Мæ бæллиццаг, 
уæд нал фендзынæн царды - 
Нæ цытджын адæмæн 
сæ иудзинад — сæ фарн, 
Кæд нал цæрдзæни 
хохаг лæг хъыгдардæй, 
Нæ Ир сæрибарæй 
куыд араздзæни цард. 
Мæ алы бон, 
у рæстæгæн æвдисæн, 
Йæ хъыг, йæ цины — 
зарджытæ - мæ фæд. 

Уалдзыгон зæлтæ 
77 
Мæ удмæ, Ир, 
дæуæй цы фарн фæисын, 
Дæуæн мæ тухитæй 
иу ахæм хорз фæуæд. 
МÆТ 
Тарф фынæй фæллад лæджы æртухы, 
Хорз фынтæй куы бафсæдин æз дæр, 
Фæлæ мыл æрбаписи хъуырдухæн, - 
Арв ыссыгьд, нырриуыгьта кæмдæр. 
Мæй æркасти мигъты скъуыд фæдджитæй, 
Калм та уæрццы ахстонмæ лæсы. 
Ис нæ царды калмзæрдæ, йæ митæй 
Хицоныл цъыфкалæнтæ хæссы. 
Бирæгь сисы йе ’ххормаджы хъарæг, 
Адавы та стонг лæппынтæн фыс. 
Чидæр та - æууæндаг уды марæг, 
Чидæр та у йе ’фсæстæй сырдхуыз. 
Нæй - æгьгъæд йæ зырзыргæнаг къухтæн - 
Марджы нуазæн агурдзæн мæн дæр. 
Риуы, калмау, смидæг ис хъуырдухæн, 
Арв ыссыгьд, нырриуыгьта кæмдæр. 

78 
Брытъиаты Лслæнбег 
ТÆХУДИАГ ФÆНДОН 
Мæ ныфсы фидар — буц мады æгьдæуттæ, 
Мæ фыды цытæй нæй мæнæн уæлдæр. 
Кæд-иу фæхаудтæн бирæ хатт нæ хæхтæй, 
Сæ фарн хæссын мæ зæрдæйы уæддæр. 
Мæ мад фæцард ирон æгьдауы кадæн, 
Куырттатаг саг — мæ фыды ном уыдис. 
Æз тынг дæсны ирон æгьдæуттæм нал дæн, 
Ирон дзырдмæ нæу арæхстджын мæ сис. 
Хуыцаумæ кувын - иу хорзæх, тæхуды! - 
Кæстæрты удтæм фехъуысæд мæ хъæр: 
Ирон æвзаг ис райгуырдæй мæ уды, 
Мæ туджы уымæй равзæры цæхæр! 
Хъысмæт лæджы æртъæпп кæны уырдыгмæ, 
Æнæрцæфты дæр бабын кæны хæст. 
Хъæды тæлмыл ныппырх вæййы тыхдымгæ, — 
Æмуд уæм — уый нæ Ирæн у йæ хæс. 
Ирон фарн цуды, риссы йыл мæ зæрдæ, 
Кæстæрты уавæр — сагъæссаг ’мæ хъыг. 
Кæд не ’взагæн йæ уавæр у æвзæртæй, 
Уæддæр æгьдауæй абон уæм фæрныг. 

Уалдзыгон зæлтæ 
79 
ЦАРДЫ РÆСТÆГ 
Азтæ, азтæ — уайаг бæхтæ, 
Дугьы уад кæнынц, 
Царды бонтæ, донæй тагьддæр, 
Ивгьуыдмæ хæссынц. 
Федтон амондæй æз цъустæ, 
Карз зынтæй та - фаг. 
Цъусдуг акодта, æнустау, 
Ме ’рагъыл фæндаг. 
— Цæй, кæм баззайдзæн мæ фæстæ 
Хорз хъуыддаджы фæд, 
Цыд цы катæйттыл мæ рæстæг, — 
Адæймаджы мæт. 
Ма мæ фæрс, хæлар, мæ асæй, 
Басыгьд уды арт. 
Фæлæ иу фæткъуы бæласæй 
Даргь кæндзæн мæ цард. 
Урссæр лæг нæ кæны хъарæг, 
Уый нæу удæн сарт. 
Уарзтыл кæстæртæн — мæ зарæг, 
Уадзын сын мæ фарн. 
Раттæм Ирæн, сахъ лæппутæ, 
Уды сыгьдæг арт, 
Науæд фестдзæн хусгонд къутæр 
Хъызт дымгæтæй цард. 

80 
Брытытты Аслæпбег 
Не срæзы рæсугъд ныхæстæй 
Хуымгæнды æфсир. 
Къухтæй зылд фæткъуы бæлæстæй 
Сфидауцджын уæд Ир! 
Азтæ, азтæ уадæй тагъддæр 
Ивгьуыдмæ тæхынц. 
Уайаг бæхтау, уыдон мах дæр 
Рох бонтæм хæссынц. 
А.С. Пушкинæй 
ЭЛЕГИ 
Сæ хъæлдзæгдзинад бамынæг мæ мæттæн 
Цыма мæ ныр фæснозты зын æрсæтты, 
Фæлæ цас дард у ивгьуыд бонты хъыг, 
Уыйас, сæнау, йæ карздзинадæй стынг. 
Мæ балц - æнкъард. Тыхтухиты, стæй масты 
Мæ фидæн, фурдау, хъавы мæн нылласын. 
О ме ’мбæлттæ, цæрын ма мæ фæнды, 
Æнкъарын удхар, сфæлдисын хъуыды; 
Мæ уды зын цы катæйттæ æндзарынц, 
Уыдзæн ма се ’хсæн идзæлæн æвзарын: 
Гармони мæ зæрдæскъæфт ма кæндзæн, 
Мæ цæстысыг мысæггæгтыл кæлдзæн, 
Чи зоны, уарзт — мæ царды хъыг кæронæн 
Йæ мидбылхудтæй ферттивдзæн хæрзбонæн. 

Уалдзыгон зæлтсе 
81 
ЛÆГВÆД 
Нæй нæ хъыджы 
Йæ тæнджытæ агурæн донæн, 
Амонд суцца дæр уæд! - 
Чи фæуыдзæн тæргай?! 
Иу нæ адæмы амондыл 
Тохмæ фæхоны, 
Иннæ зулмæ фæгæрды — 
Кæрдзынхъус лæгай. 
Кæд сыгьдæг хуры тынтау — 
Дæ зæрдæ, дæ хъуыды, 
Уæд дæ хъысмæты хай у 
Фыдтухитæй дзаг. 
Цард — нæ намыс фæлварæн - 
Йæ тынтæ, йæ хъуыдым 
Уымæй бирæтыл сбады 
Фыдзæрдæйы гакк. 
Чидæр Данкойау стондзæн 
Йæ риуæй йæ зæрдæ, 
Цæмæй уый рухсмæ арой 
Æмбæлттæ фæндаг, 
Иннæ ахæм æлгьаг у, 
Фыдхортæй æвзæрдæр: 
Хорз кæмæн у Иудæ, 
Чырысти та — знаг. 
Дуне хæсджынæй баззад 
Куырыхон Сократæй, 
Йе стыр зондæй-иу бангæстæ 
Адæмы цард. 

82 
Брытьиаты Лслæнбег 
Фæлæ цъаммары схонæм 
Фыдзонд Геростратæй, — 
Артемидæйы галуаныл 
Бандзæрста арт. 
ЗЫМÆДЖЫ КЪÆСÆРЫЛ 
’Рæгвæззæг... Хъызт дуг æрхъуызы: 
Ног миты пух хæхты рæгьтыл, 
Уады ниуд хъæдбынæй хъуысы, 
Цъыф сыфтæр ныххæцы къæхтыл. 
Бæстæ ирд у, халас — зæххыл, 
Халон — зины уд — нæ кæрты, 
Куы цъынайы сæрмæ стæхы, 
Куы тæхы зæронд уæлмæрдтæм. 
Цас уыдаид цинтæ стонгмæ — 
Цины зарджытæ куы фыстон? 
Фæлæ ’взонг бонтæй ныронгмæ 
Цард, æмбисондау, æрвыстон. 
Удæй рохы сæрд нæ аззад, 
Уд зæрватыкк у йæ монцы. 
Дуджы уæз хæссын æфсондзæй, 
Фестад цинты зарæг, азæлд. 

Уалдзыгон зæлтсе 
83 
* * * 
Фурды уылæнау — фæлдурæджджын амонд, 
Абон - зæрдæлхæнæг айста мæ мæт, 
Мемæ изæрмæ фæхъазыди къамæй, 
Райсомы рухсмæ æрбайсæфт йæ фæд. 
Мæнæ та ногæй йæ козбау ныхæстæ, 
Сайд лæг - æууæнкæй мæ удмæ хæссын. 
Хивæнд фыдуаг у мæ амонд - мæ хъæстаг, 
Рувас ма афтæ кæркдонмæ лæсы. 
Сайд митыл баууæнды уд дæр цъындцæстæй, 
Ахуыр у амондæй дойны сæттын: 
Раст цыма суадоны донæй фæхъæстæ, 
Хохы гуырд сатæгæй ферох йæ зын. 
Амонд, цæмæн та фæзындтæ мæ цуры!? 
Домыс — сæрныллæгæй кувон дæуæн. 
Худыс, æфсæнттæ æхсидгæйæ дзурыс, 
Знæт зæрдæ скодтай дæхицæн лымæн. 
Чи зоны, уый у æнæнхъæлгæ сæмбæлд, 
Бонцухæй дарыс æндæртæм фæндаг... 
Кувын уæддæр дæм — у арæх æмбæлæг, 
Ма уæд фæстаг хатт дæ фендæн мæ рад. 
18.04.07 

84 
Брытьиаты Лслæнбег 
ФÆСМОНГÆНÆГ 
Фæсмонгæнæджы удхæрттæ хæрынц: 
Æз рагбонты кæйдæр цардæй фæцардтæн, 
Æндонриу лæг — Æхсар уыди мæ ном. 
Ныр базыдтон цæрмын гæххæтты цъартæй, 
Куыд ферох кодтон дард бæсты нæ ком. 
Æз ферох кодтон дард бæсты нæ ком: 
Хæстон фæтæг, æххуырст уыдтæн Китайы, 
Гуырдзыйы арæн сфидар кодтон æз, 
Æлгьаг, мæнгард æууæнкджыны фæсайы — 
Гадзрахатæй мын бафыстой мæ хæс. 
Гадзрахатæй мын бафыстой мæ хæс. 
Нæй цъаммар удтæ базонæн цæсгомæй, 
Ныр дæр хуыдуг у ахæмтæй нæ дуг, 
Æбуздзинад нæ равдисынц æргомæй, 
Ныр сусæг нал у — калдтой мын мæ туг. 
Ныр сусæг нал у — калдтой мын мæ туг. 
Дæ бирæ цæфтæ байгас кæн, æфсæдцон, 
Хуымгæнæг дæ, уый ферох кæн, хæххон. 
Мæ бæхæн дон кæйдæр бæстæйы дардтон, 
Нæхи дæтты был бацарди фæсмон. 
Нæхи дæтты был бацарди фæсмон: 
Мæхи бæстæ ныххæйттæ и фыдгултæн, 
Нæ фыдæлтæ сæ ингæнты хъæрзынц, 
Нæ хæлд мæсгуыты чидæр хъазы хъултæй — 
Фæсмонгæнæджы удхæрттæ хæрынц. 

Уалдзыгон зæлтæ 
85 
ÆНДОН БÆЛÆСТÆМ ЧИÆРЦЫД 
ХЪÆДЦЗАУÆЙ 
Æфсымæртау, рæдау æмæ æнувыд, 
Сæрыстыр Нартæ - ныфс æмæ æндон, 
Зæххыл нæ уыд уæ хъаруйæн тыхгæнæг. 
Уæ фидыд рæстæг — нуазын æмæ кувын, 
Уæ бæрæгбон хуыцæуттæн уыд æхцон, 
Цыдис уын дауæг зианджынтæй хъæргæнæг. 
Сæууон хурæн йæ фæлмæн тынтæй уæфт — 
Уæ рæсугъд хотæ, уардийы къуыбырау, 
Уæ дзаг хæдзæртты цардысты фæрнæй. 
Уæлæрвты цин — сæ цард æмæ сæ кафт, 
Сæ уавæрты дзы алчи уыд æлдарау: 
Зæдты æмбарæй амондджындæр нæй. 
Уæ бæхты бын-иу тасыди фæндаг, 
Фæлæ цæмæ, цæмæ цыди уæ тох, 
Цы агуырдтат уæ дауджытæй, Хуыцауæй? 
Цы бæсты ма уæм рауæндыди знаг, 
Æвæдæй уæ куыд фесæфта фыдох? 
Æндон бæлæстæм чи æрцыд хъæддзауæй?! 

86 
Брытъиаты Лслæибег 
НÆМА ЙЫН ФÆЦИ ХÆСТ 
Зæронд хæлар, æгомыг у дæ катай, 
Дæ рыст зæрдæ нæ бауагьтай хъæрзын. 
Дæ буц бинонтæй иуæн дæр нæ уагьтай 
Дæ цæфты мастæй иуцъус дæр хæссын. 
Рæстæг æнæмæт не скодта дæ бонтæ, 
Фæлæ ды дардыл ахæссыс дæ цæст, 
Æнкъард, мæрдджынау, тар вæййыс 
зæрондæй, — 
Дæ зæрдæйæн нæма фæсабыр хæст. 
Кæд дарынц дæу дæ буц кæстæртæ кадыл, 
Уæддæр дæ уды риссы тохмæ сидт: 
Цыма цæфæй хæстон лæгæты бадыс, 
Дæ хъустыл уайы нæмгуыты æхситт. 
Æз зонын, нæй уæлæуыл хос дæ зынæн: 
Хæстон æмбæлттæ — цас уыдысты, цас! 
Ысфæлмæцыс хæстон мæрдты мысынæй, 
Фæлæ ысты дæ уды та - æгас. 
Дæхи цæфтæ хъызт рæстæджы ысриссынц, 
Цыма фæци сæ комдарæн æгæр. 
Европæмæ дæ фынты скъуыдтæ хизынц,— 
Дæ туг æрцыд йæ быдыртæн лæвæрд. 

Уалдзыгон зæлтæ 
87 
ХЪРИХЪУППЫ ХЪÆЛÆС 
Айзæлынц фæстаг саламтæ арвæй, — 
Хъуысы дардæй хърихъуппы хъæлæс. 
Терчы тæрфы хъæу хуыссы æнкъардæй, 
Баппæрста йыл тар изæр пæлæз. . 
Уазал дымгæ хъастхæссæгау ниуы, 
Доны былтыл, хъæзбынты кæуы, 
Бауымæл и уый пырхæнтæй иуыл, — 
Ралгьиты йæ къохы тарæй уыг. 
Ехх, æрхæндæг, уарындзаст изæртæ, 
Мысинæгтæ — зæрдæйæн цъысым: 
Хъæлдзæг къорд — æвзонг, æмуд æрдхæрдтæ, 
Хъарм хъæбыс — мæ уалдзыгон фысым. 
Цæй-ма, хърихъупп, ма хъынцъым кæн арвæй, 
Ивгъуыд дуг мыл сæвæрдта йæ уаргъ, 
Бузныг дæн йæ хуыздæр бонты фарнæй,— 
Базыдтон мæ хъысмæтæн уæд аргъ. 
Зоны зæрдæ — банцайдзæн йæ куыстæй, 
Уый мæлæтæй никуы уыди тарст. 
Ницы и æнусонæй æнусты, 
Фæлæ царды баззайы нæ уарзт. 
Айзæлынц фæстаг саламтæ арвæй — 
Хърихъупп искуы ’рцагурдзæн фысым. 
Мысинæгты бахаудтæн æнкъардæй, 
Фæлæ удæн макуы уæд цъысым. 

88 
Брытъиаты Аслæнбег 
ЦЫРД КУЫРОЙ 
Сæрд. Куыройы цурмæ 
Сабитæ тæхынц, 
Былæй зилгæ малмæ 
Сонт сæррæтт кæнынц. 
Нал дæн, нал, лæппуйау, 
Цырддзастæй кæсаг, 
Ме рагьыл æрæнцад 
Азты даргь фæндаг. 
Сау хохæн йæ цъуппыл — 
Урс-урсид нымæт. 
Ис мæ сæрыл халас — 
Царды зынты мæт. 
Цырд куыройы бынты 
Хъæлдзæг дон — мæ дис, 
Уый мæ сабибонтæн 
Цинхæссæг уыдис. 
Уадау, сцырын рæстæг, 
Уадæй не сцух дон. 
Тагъдæй-тагьддæр скъæфы 
Ивгьуыд бонмæ бон. 

Уалдзыгон зæлтæ 
89 
ÆНЦОЙÆХСÆВЫ НЫВ 
Зæххы къори сабыр 
стъалыты бын зилы. 
Кæд æнусон арвы 
дауæг хъазы цъилæй? 
Дзаг мæй царвхуыз фæлмыл 
у зæлдаг цæппузыр. 
Уарзæттæн сæ цинтæ 
дидин къутæр узы. 
Рæстæджы гæбазгай 
саг цыма æууилы. 
Царды райдзаст бонтæй 
чи ’фсæды, тæхуды! 
Авдæнæй йæ мадмæ 
саби хъазгæ худы, 
Мад дæр æй рæвдауы, 
узы йæ хæларæй, 
Цинæйдзаг йæ хъæлæс — 
«Алолай» йын зары, 
Зарæг уарзт æвæры 
сабийæн йæ уды. 
Уддзæф сонт ныссабыр, 
хъусы сæм æнæсым. 
Рухс тынтæ æлвисгæ 
арвæй мæй фæлгæсы, 
Æврæгътæ — йæ асин, 
мæй бæрзонддæр хилы. 

90 
Брытъиаты Аслæнбег 
Зæххы къори сабыр 
авдæнимæ зилы. 
Цард æгæрон цин у — 
афтæ нæм фæкæсы. 
Авдæнæй йæ мадмæ 
саби хъазгæ худы, 
Стъалы сæм уæларвæй 
райдайы тæхуды... 
О, фæлæ куы тайынц, 
арты сугтау, бонтæ... 
Цард, дæ дуне хæрзтæй 
чи суагьта йæ мондаг? 
Мæнæ урссæр куры: 
— Иу цин-ма мæ удæн! 

Уалдзыгон зæлтсе 
91 
АГУЫРДТОН ДÆУ 
Дардмæ тындзыдтон уæндонæй, — 
Аззад дзæгьæлæй мæ хъæу. 
Растдæр дæ райгуырды бонæй 
Абонмæ агуырдтон дæу. 
Абон æз уарзты æргомæй 
Дзурын: — О, багьæц, фæлæуу!.. 
Зæдтæм æз кувын дæ номæй; 
Мин азы агуырдтон дæу. 
Базыдтон: амонд æрцахсæн 
Фæндæгтыл зилгæйæ нæй. 
— Хæйрæг мæ равзара сиахсæн,— 
Загьтон, — кæдæм цæуын, цæй?! 
Раздæхтæн хъæумæ... Уый чи у?! 
Уынджы мыл фембæлдтæ ды... 
Суагьта йæ фæттæ мæ риуыл 
Де ’рфгуыты ивæзт æрдын. 
Абон æз уарзты æргомæй 
Дзурын: — О, багьæц, фæлæуу!.. 
Зæдтæм æз кувын дæ номæй, — 
Мин азы агуырдтон дæу. 

92 
Брытъиаты Лспæнбег 
УЫРНЫ МÆ... 
Цардæй чи ацыд, уыцы поэты зæрдæ 
Фесты стъалы, йæ дзæнæт у арв, 
Уæд зæххы хъыг цæссыгæй фæцæуы хæрдмæ, 
Афтæ хæхты ’хсæн равзæры суар. 
У æмзæл дзырдтыл тухи Хуыцауæй мæ хæс, 
Кады номыл нæ кæнын мæ куыст. 
Цины зарæг æмгæрттæн лæвар кæнын æз, 
Уд у ахуыр æмбæхсын йæ рыст. 
Искæй мæтæн мæ зæрдæ у милмæ æвæрд, 
Афтæ цауд цотыл бариссы мад. 
Мады уарзты хуызæн та у зарæг фæлтæрд, 
Цинтæй сисы æмбæлтты фæллад. 
Не сси стъалытæ арвæй æрхæссын мæ бон, 
Буц дæуæй дæн, мæ зарæджы фарн. 
Цъай ыскъахтон нæ хъæуы, æгьуыстаг йæ дон, 
Уазæгуарзаг дæн — скодтон хæдзар. 
Хъусын Терчы уылæнтæй хъæддаг æмзæл худт, 
Ох, дæ хъысмæт йæ барцæй æрцахс: 
Кæд мæ зарæгæй скæнин фæсивæд æмуд, 
Кæд сæ хуыздæртæм слæууин æввахс. 
Ног ыстъалы, уырны мæ, мæйдары гуырдзæн, 
Арвы арфы ыссудздзæн йæ зынг. 
Хæхтæй фæзтæм та ног суар йæ зарæг хæсдзæн 
Сатæг донæй бæлццæттæн — фæрныг. 

Уалдзыгон зæлтæ 
93 
ХУРМÆ 
Ир - мæ уарзон, мæ зарæджы суар, 
Хъуысы зæрдæмæ адæмы хъæр, 
Царды райдайæн — хур æмæ арв, 
Стæй æгъдауыл æнувыд фæлтæр. 
Æз фыдæлты фæндæгтыл цæуын, — 
Ам къæдзæхты æрхæмттæ уынын. 
Ам и цъититы авдæн — Кавказ, 
Уый у зарæгфæлдисæн фæрæз. 
Ам и бонтæ цæгъдынæн куырдадз, 
У сæуæхсид нæ хæхты пæлæз. 
Боныцъæхмæ æз рæгьтыл тындзын, 
Домын хурæй мæ зæрдæйæн тын. 
Ам фæабухы тынг арæх зæй, 
Ам æбуалгь вæййы дурты лæсæн, 
Зараг уды нысаны тыххæй 
Хурмæ схизын æз райстон хæсæн. 
Бон сфæлдисæгæй царддæттæг тын 
Æз мæ зарæгæн райсын — бæллын. 
Ам сæрсæфæны арфы — бæллæх, 
Цал сæфт уды дзы кодта цъæхахст! 
У фæндаг дæр тæппудæн кæлæх, 
У уæндагæн та къахвæд дæр раст. 
Кæд уæндондзинад риуы хæссын, 
Уæд фыдæлтæн фæдонæн бæззын. 

94 
Брытьиаты Аслæнбег 
Урс æхсæрдзæнтæ зарынц мæнæн, 
Къада дæттæ мæ рæзты тындзынц. 
Кæфхъуындары ыссырты хуызæн 
Айнæг къæдзæхты скъуыдтæ зынынц. 
Æз мæ фыдæлты зæххыл цæуын, 
Арт мæ удæй æз уымæн цæгьдын. 
Туджы ритмон цавд æрдзæй у барст, 
Фыдæй фыртмæ — йæ алы æртах. 
Ир — фыдызæхх, мæ фарн дæ, мæ уарзт, 
Ды мæ удæн - йæ ныфсы гæнах. 
Æз фыдæлты фæндæгтыл цæуын, 
Хуры тынтæй бындарæн хæссын. 

Уалдзыгон зæлтæ 
95 
номыцыт 
Зæххыл нæ фыдæлтæ бындурæн 
Ныууагьтой махæн ном — Ирон. 
Сæ ныфс, сæ кадыл абон дзурæм, 
Æгьдауыл аразæм нæ бон. 
Фыдæлтæй мах куыд уæм æдыхдæр, — 
Сæ разæй тахти-иу сæ кой, 
Сæ нæмтты цытæй зæхх æртыхтой, 
Цæмæй мысинæгты цæрой. 
Нæ фесты риуы зынг æртхутæг: 
Кæд тохы мард фæци мæ фыд, 
Уæддæр у амонæг мæ удæн 
Фæндаг аразынмæ бæлвырд. 
Йæ кадыл алчидæр фæкувы, 
Куыд кувы фарнмæ хорз æфсин. 
Йæ зæйцыл чи вæййы æнувыд, 
У уымæн базырджын йæ цин. 
Æвдыстой кæстæртæ дæр намыс, 
Æгæр тугмондаг у нæ дуг, 
Сæрибар Ир, ды сæ рæвдауыс, 
Дæуæн нæ ауæрстой сæ туг. 
Хуымгæнæгау у алчи тауæг, 
Чи тауы уарзт æмæ æгьдау, 
Цы фыд у кæстæртæн рæвдауæг, 
Ыскæны уый номы цыт тау. 

96 
Брытъиаты Асдæнбег 
Цæмæн уон фыдæлтæй æдыхдæр: 
Йæ бирæ фæндæгтæ зæххæн 
Сæ бæхты цæфхæдтыл æртыхтой, 
Цæмæй цæвиттон уой мæнæн. 

Уалдзыгон зæлтее 
97 
БÆСТЫ ФАРН 
Мæ зæрдæ йæ рухс цинты зоны: 
Цы мын у нæ хæхбæсты фарн. 
Зæрдæдарæн дæлвæзтæ хонын 
Рæдау хуым - ныййарæджы арм. 
Сæ зарæгæй хоры æфсиртæ 
Мæн бафтауынц дисы, цæмæн? 
Ам стъалытæ - райдзастдæр, ирддæр, — 
Мæ удæн фæкæнынц кæлæн. 
Куырттаты, мæ мыггаджы комы, 
Æз, сабийау, фестын æвзонг. 
Нæ зонын мæ цинтæ уромын, 
Ысты мын йæ суæрттæ ронг. 
Ам митсæр къæдзæхтæ сæ аргьау 
Нæ рагон фыдæлтыл кæнынц, 
Ам цалх мæй у дзаг къусы царвау, 
Мæсчъы дæттæ Теркмæ кæлынц. 
Куыд аив, куыд дзаг ысты хæхтæ! 
Уæд адæмæн ахæм бæркад, 
Нæ удтæ нæ Ирæн - цырæгьтæ, 
Нæрæд нын æнусты йæ кад! 
4 Брытъиаты Аслæнбег 

98 
Брытьиаты Аслæнбег 
ФЫН ÆВИ ЦÆСТУЫНГÆ УАЦ? 
Фын — æви æцæгæй уыд 
Базыртæ мæ уалдзæгæн? 
Ме ’взонг бонты рухс фæлмæй 
Рацыдтæ ды уазæгæй. 
— Оххай! — зæрдæ баризы, — 
Уалдзæг ныр мысинаг у. 
Уд цæуы йæ рысты дæр 
Уыцы бонтæм цинагур. 
Царды дугьон рæстæджы 
Нæй æнцойад ссарынмæ. 
Сауæрфыджы худæндзаст 
Арф мæ уды дарын ма... 
Дард балцы кæдæм цыдгæн?! — 
Сау лæппу фæрæдыди. 
Уарзоны хъуырдухæнтæ — 
Йе скъæфæг æндæр уыди. 
Фын - æви æцæгæй уыд 
Базыртæ мæ уалдзæгæн? — 
Ехх, кæдмæ цæудзынæ ныр 
Урссæр лæгмæ уазæгау? 

Уалдзыгон зæлтæ 
99 
ИЗÆРЫ ДИССАГ 
Изæры хур 
уæлдзарм æврæгьтæ судзы, 
ныббуц и суадон 
уый зæрин тынтæй. 
Кæд арвы цъæх 
мæн уалдзæгæн нымудзы, 
кæд ма цæрынц 
мæ сабион сæнттæ. 
Сæнайы цъуппыл, 
туджы фæдау, митыл 
фæстаг тæмæн 
йæ уд исынмæ срæвдз, 
фæстаг саламтæ 
дæлвæзтæн æрвиты, 
æмæ нынкъард, 
ныссусæггæгтæ æрдз. 
Æмыр дунейы 
рухсы цъыртт фæтайы, 
фæбæзджындæр — 
æмбæрзы хæхтæ тар, 
æврæгьты, мигъты 
стъалытæ æфснайы, — 
йæ фæд-йæ фæд 
æрбахъуызы мæйдар. 
Мæ уд - зæлдаг, 
Кæйдæр рыстытыл риссаг, 

100 
Брытъиаты Асменбег 
куы та — æхсон, 
фыдгулимæ къæйных. 
Фæлæ куыд мард 
изæрæхсиды диссаг, 
мæ уд дæр афтæ 
бамынæг — æдых. 

Уалдзыгоп зштæ 
101 
ТУЛДЗ БÆЛАСЫ ЦУР 
Тулдз ныззæронд и, нынкъард и, 
Хус кæны, йæ сыфгæ згьалы; 
Стыр зæрдæ йыл чидæр кардæй 
Сныв кодта, йæ фарсмæ - уарди. 
Арфæ нал исы бæлццонæй, 
Дымгæ стынг, тæхы уынæргьгæ, 
Тоны сыфтæртæ æнцонæй, 
Тулдзмæ нал фæтæхынц мæргьтæ. 
Тулдз йæ аууонæй рæдау уыд, 
Ныр - ныфссаст, цыма у арыд, 
Сатæг аууон нал æртауы: 
Фатæй цæф зæрдæ — йæ буарыл. 
Цæй, цы рауайдзæн мæ хъастæй, 
Нывгæнæг мæнæн у зонгæ: 
Уый мæхи зæрдæйы астæу 
Уыцы фат ныссагьд кæронмæ. 

102 
Брытъиаты Аслæнбег 
КЪОСТАЙЫ РУХС 
Къоста цæры! 
Мæ удæн у æфсымæр. 
Нысанæвæрдæй 
хай кæны мæнæн. 
Поэты знагæн 
басыгъди йæ сымæр. 
Поэт фæдонтæн — 
абон дæр лымæн. 
Къостайы зонд 
йæ аппæй у æнусон, 
Хъуыдыйы тахт 
цæргæсау у цæрдæг, 
Йæ уды рухс, 
æвзонгдзинады рухсау, 
Ызмæст рæстæджы - 
намысæй сыгъдæг. 
Æнæзынг удтæ 
не сфæлдисынц зарæг. 
Хуыцауы хорзæх — 
хорзæхтæй хуыздæр. 
Фæлæ та стынг 
нæ сидзæргæсты хъарæг, 
Кæны фыддзинад 
алыбон фылдæр. 
О, царды уаг, 
мæхи кæнгæ куы уаис, 

Уалдзыгои эæлтсе 
103 
Куы басæттин 
тызмæг хъысмæты бон, 
Къостайау уæд, 
йæ сагъæстæй чи тайы, 
Уый уд ысрухс кæн — 
зæрдæйы фæндон. 
Нæ тауын хор. 
Цы пайда ис мæ куыстæй? 
Кæд иунæг уд 
фæарфæ уаид цъус. 
Къоста цæры — 
фыдмиты знаг æнусты, 
Нысанæвæрд — 
мæ уды ис йæ рухс. 

104 
Брытъиаты Аслæнбег 
ЦÆРÆМ ÆМУДÆЙ... 
Кæд знон уыди хуымæтæгдæр йæ фарнæй, 
Уæддæр зæрдæмæ адцжындæр кæсы, 
Уæлдай зæрдиагдæр рухс фæлдисæг цардæй, 
Æхца нæ уыди зæрдæты цъысым. 
Нæ абон у нæ райсомы мысинаг, 
Бæрæг уыдзæн йæ мидисы бæркад. 
Нæ удты зынг нæ фестдзæни æхсидав, 
Хъуынтыз хъызт бон ыл баулæфдзæн уад. 
Мысинæгтæй нæм цъусдугтæ тæхдзысты, 
Зæрдывæрдæй — нæ цинты рухс, нæ хъаст. 
Æнкъарæнтæ нæ сагьæстыл бæтдзысты, 
Æвзонгдзинадыл — уды хъыг, нæ маст. 
Кæд зноны бон æцæг уыди рæдаудæр? 
Æви уыди — мæнгдзинæдтæй фæлыст? 
Кæд улæфтæй фæхъарм кодтам фыддзинад, 
Уæд абон уымæн карздæр у нæ рыст. 
Нæй хъулон бон æнусы бонты радæй, 
Уæддæр нам ирд бон адджындæр кæсы. 
Æмуд уæвын нæ хæс у, Иры адæм, 
Цæмæй нæ удтæн ма куы уа цъысым. 

Уалдзыгон зæлтæ 
105 
КЪОСТАЙЫ НЫХАС МÆ ФЫНЫ 
Æз федтон фын, 
цыма Къоста мæм дзуры: 
- Цы калыс, гормон, 
адæмыл цæссыг?! 
Æхсардзинад у 
хуыздæрты мæсыг, 
Æрзоныг кæн, 
цыт дæтгæйæ, сæ цуры. 
Нæй фарн мæстджынæй 
саразæн, хъæрзгæйæ, 
Æхсæвы тарæй 
раиртасæн бон. 
Ды зон, у хохаг 
раст, фæлмæн зæрдæйæ, 
Уæддæр - сæрæн, 
йæ уды кондæй — схон. 
Ды та æрвитыс 
Музæмæ хъæстытæ, 
Сты лакъон лозунгтæй 
дæ фыстытæ фылдæр. 
Ирон хъæутæ 
фæлмæст ысты хæстытæй, 
Уæддæр нын ницы и 
сæрибарæй уæлдæр. 
Æфхæрд цъагъар 
йæ хъысмæтыл фæтъизы, 
Ды Иры хъыгмæ 
ферох кæн дæ рын. 

106 
Брытьиаты Аслæнбег 
Ды, Данкойау, 
дæ зæрдæ сарæхс сисын, 
Æхсидгæ рухсæй 
тар æхсæв тæрын. 
Цæмæй ныррухс уа 
иу цьусдуг дæ цардæй, - 
Хуыцау дæ риуы 
бавæрдта цæхæр. 
Æууæнкджын адæмы 
ды ма буц кæн дæ ардæй, 
Сæ удты сын 
зынгæй мыггаг æвæр. 
29.11.2003 

Уалдзыгон зæлтæ 
107 
СÆУМÆ 
Зæлинæ схуды 
мидбылты 
йæ фыны, 
йæ сау дзыкку та 
урс базыл ныппырх. 
У бондзирдзур, 
хур нырма нæ зыны, 
фæлæ гæзæмæ 
арвгæрон фæсырх. 
Хæрдмæдзог цъиу, — 
æнæнтыст, 
зарæг систа, 
цыма у ’гас æрдз 
хъал кæнын йæ хæс. 
Фæллад лæгау, 
ныуулæфыди фæз, 
йæ хид æртæхæй 
ракалдта, æвзистау. 
Фæрухсдæр и... 
Æз байгом кодтон 
рудзынг: 
мæ риуы уддзæф 
агуры бынат — 
быдырты тæфæй 
байдзаг кодта уат, 
дæрдтыл сæуæхсид 
арвгæрæттæ судзы. 
Уый цины уац 
куы сæвæрид мæ уды: 

108 
Брытъиаты Аслæнбег 
Хуыссы мæ саби, 
мидбылты уал худы, 
фæлæ æнæмæт 
нæу зæххоны цард. 
Фæлитой лæг 
хæры кæмæндæр ард, 
кæмдæр ыстынг 
хæстон лæгмарæн арт. 
Сæумæ цæмæн, 
цæмæн мæ зæрдæ сдуды?.. 

Уалдзыгон зæлтæ 
109 
А.С. Пушкинæй 
ЗЫМÆГОН РАЙСОМ 
Хъызт боны хур - у райдзаст, диссаг! 
Чызгай, фынтæй сæ узæлд исæг — 
Ныр афон у фæсурын фын: 
Зæдау, рæсугъд, хуыссæнæй размæл, 
Цæгаты Бонвæрноны размæ, 
Цæгатаг стъалыйау фæзын! 
Дысон, ды федтай, уад фырмæстæй 
Тымыгьæй арвы тар ызмæста, 
Хъуынтъызæй сау мигьты ’хсæнæй мæй 
Фæлурс ыстъæлфæй бурбын дардта, 
Уæд ды фæбадтæ тынг æнкъардæй, — 
Ныр рудзынгæй-ма акæс, цæй: 
Мит ирдцъæх арвы бын нæ æрдзыл 
Æппæтдæр, гауызтау, æмбæрзы, 
Рæсугьд тæмæнтæ калы бон; 
Æрмæст фæрухсдзыд хъæд йæ тары, 
Нæзы цъæх халасы бын дары, 
Æрттивы ихы бынæй дон. 
Цыма дзиндзи кæны цæхæртæ, 
Ныррухс и уат. Хъæлдзæг къæр-къæрæй 
Нæ пецы судзы арт ныронг. 
Æхцон хъуыдытæй зæрдæ райы. 
Хуыздæр та дзоныгъы нын уаид... 
Цæй, бур ефс сифтындзын кæнон? 

110 
Брытъиаты Аслæнбег 
Цъыгьгьуыттæй згьордзæн митыл дзоныгъ, 
Нæ дугьон бæх йæ рохтæ тондзæн. 
Æнæбыхсгæ нæ дзоныгьы хæсдзæн. 
Мæ хур, ныр фенæм афтид фæзтæ, 
Хъæды — æнæсыфтæр бæлæстæ, 
Стæй донбыл - мысæн у мæнæн. 

Уалдзыгон зæлтæ 
111 
ДÆЦИНÆЙ 
Фæззæг нæ уынгтæ 
æмбæрзы сыфтæртæй. 
Быдыртæ — дондыппыр, — 
не ’нцайы уарын, 
Зилдухæй дымгæ 
æрсимы нæ кæрты, 
Ниуы нæм, бирæгьау, 
къутутæ сгары. 
Цъититæй дæлвæзтæм 
улæфы уазал, 
Бон у цыбырдæр - 
тымыгъæй фæхъæстæ, 
Раст цыма мæргьтæн 
æрхаста сæ адзал. 
Демæ мын тас нæу, 
æрцæуæд хъызт рæстæг. 
Фæззæг нæ цардæн 
йæ хур бон нæ сафы, 
Уазæлтты наз дæр 
йæ цъæх хуыз нæ ивы. 
Иузæрдыг уарзон, 
дæ бакаст мæ тавы, 
Цин у дæ рæвдыдæй 
зæрдæйы ивылд. 

112 
Брытъиаты Асшнбег 
ФЫНÆЙ ВЕНЕРÆЙÆН 
0, аив нышспке рæсугъды фаг зон! 
Цъæх ихы къæртт арвы — 
æрттивы, рæсугьд у, 
У Бонвæрнон стъалы, 
нæ хъарм кæны цард. 
Мæнæн та æвзонгæй 
ыссыгьта мæ уды 
Рæсугьд чызджы сурæт 
æнæхуысгæ арт. 
Æз мондæгтæ исын, 
Венерæ, дæ уындæй, 
Æгасæй куы фенин 
дæ мидбылты худт! 
Цыма дæ бæллиццаг 
ды - Нарты Агуындæ. 
Дæ иунæг ысулæфтæн 
раттин мæ уд. 
Дзуарау фæуарзы 
нæлгоймаг рæсугьды, 
Цæстæнгас æлвасы 
йæхимæ дæ риу, 
Дæ удæгас хотæ 
фæзæгьынц: — Тæхуды! 
Хæрзкондæй æвæлмæст 
нæ баззайы иу. 
Куы никæй ысхъарм кæны 
Бонвæрнон стъалы, 

Уалдзыгон зæдтсе 
113 
Гъе уæд ды мæ удыл 
куыд бафтыдтай арт?! 
Цыма ныр зæрондæй 
мæ азты æркалын, 
Дæ рæсугъдцзинадæн 
хæрын та æз ард! 

114 
Брытьиаты Лсламбег 
ЦЫХЦЫРÆГ 
Цыхцырджытæ сæхсæхгæнгæйæ стæхынц, 
Цыма, уæларвмæ агурынц фæндаг, 
Фæстæмæ дæр цæстфæныкъуылдмæ здæхынц, 
Цымæ цæуыл, цæуыл кæнынц ’рдиаг? 
Æрбакæсынц сæ цæрдæг кафтмæ адæм. 
Кæмæ хъуысы сæ зарæджы фæндон?! 
Стæй чи цы зоны сыгты тыхсты адæн? 
Уæддæр нæ бæззы нуазынæн сæ дон. 
Къæрцхъус у уд, лæууын, фантан, дæ цуры: 
- О, исчи-ма уæ бамбарæд мæ мæт! — 
Цыма, мæ хъустыл ауадис дæ дзурын, — 
Мæн дæр фæнды зæххыл ныууадзын фæд! 
Куы ратонин æз ацы мрамор дуртæ, 
Суаид зилын куыройы фыд мæ бон, 
Фæсидин быдыртæм, тындзин æз фурдмæ, 
Бæлцæттæ-иу уæд нуазиккой мæ дон. 
Цыхцырджытæ сæхсæхгæнгæ куы стæхынц, 
Уæд райгуыры сæ пырхæнтыл æрдын. 
Æрхауынц та, цæстфæныкъуылдмæ здæхынц, 
Æнæрынцойæ арт цыма цæгьдынц. 

Уалдзыгон зæлтæ 
115 
УАРЗТ 
Мæй та ног чындзау æлвисы, 
Ног йæ тынтæ къохыл тауы. 
Булæмæргь йæ зарæг сисы, 
Æрдзæн буц уарзоны стауы. 
- О, мæ зæрдæйы дидинæг, 
Мысын дæу æхсæв дæр, бон дæр, 
Ды - мæ сауцæст урс æхсинæг, 
Нæй зæххыл дæуæй рæсугьддæр! 
Бафтыд дисыл арвы стъалы: 
- Уый цы диссагыл у зарæг? 
Æз æнусты рухс куы калын, 
Уæд мæ ном куыннæ у арæг?! 
Уарзты уысм, дæ цин, дæ рисæй 
Нæй æнусондæр æнусы. 
Мæй цыллæ тынтæ æлвисы, 
Уарди булæмæргьмæ хъусы. 
- О, мæ зæрдæйы дидинæг, 
Ды мæ уды дæ æдзухдæр, 
Ды мæ сауцæст урс æхсинæг, 
Нæй зæххыл дæуæй рæсугъддæр! 

116 
Брытъиаты Лслæнбег 
РАГОН УАЛДЗÆГ 
Уалдзæджы цинтыл нæ кæнын дызæрдыг, 
Уалдзæг нæ быхсы æнкъард. 
Райсомы сатæгæй тавиц изæртæм, 
Стауы йæ буц мæргьты зард. 
Лæппутæ, чызджытæ - уарзты бæлæттæ, 
Удтæй - кæрæдзимæ баст. 
Уалдзæг сæ хоны йæ аууон бынæттæм, 
Хъусы сæ сусæг ныхас. 
Бирæ сты уалдзæджы аууон бынæттæ, 
Лæппутæ уырдæм тындзынц. 
Уым, дам, æрвон зæдтæ диссаг кæлæнтæ, 
Усгурты удтæн кæнынц. 
Иу ахæм уалдзæджы, тавиц изæрæй, 
Ссыгъди фæскъæвда æрдын. 
Артау ыссыгьди мæнæн та мæ зæрдæ, - 
Хурау мæм бахудтæ ды. 
Уацайраг скодтай мæн мидбылты худтæй, 
Амбылдтай зæдты, рæсугъд... 
Уалдзæг æмбудын, фæлæ Мæ удæн, 
Дидинæг калдта дæ уд. 

Уалдзыгон зæлтæ 
117 
ДИДИНÆГ - ЙÆ АРМЫ 
Хур ыскаст... 
Цыма зынджы æртæхтæ 
Судзынц зноны митджын рæгътыл. 
Зноны мит лæдæрсы донæй, 
Нал хъæуы лæппуты дзоныгь: 
Ралæууыд та уалдзæг зæххыл. 
Хур цыма ыссад луары, 
Рухс тынтæй кæлы æхсæрдзæн, 
Къохæй булæмæргъ ныззарыд, 
Цины дуг æрлæууыд æрдзæн! 
Уæртæ дидинæг йæ армы. 

118 
Брытьиаты Лслæибег 
ХÆХТÆ СÆУÆХСИДЫ 
Арвгæрæттæ судзынц, артау. 
Гъей, Давид, ныууадз дæ фын! 
Хæхты ис цæстуынгæ аргьау, 
Уымæ диссаг у кæсын. 
Кæд нæ хæхты сæртæ не сты? 
Ссыгьта арт æрвон куырдадз. 
Уым сæумæ болатриу фестад, 
Згьæр худ акодта Батрадз. 
Балцæй схъыг, æмбæлттæм сиды: 
— Бæстæ хъахъхъæнын — нæ рад! 
Иры хæхтæм сæуæхсиды, 
Нартæ ракæнынц æфсад. 
Арвгæрæттæ — пиллон артау, 
Хæхтыл сырх пæлæз - æхсид: 
- Уый у фын æви у аргьау?! - 
Дисы бацыди Давид. 
23.112003 

Уалдзыгон зæлтæ 
119 
МÆУДЫХУРÆН 
Фестад хуыссæнæй Лаурæ, 
Хæхтæм рудзынгæй кæсы. 
Райдзаст райсомы быдыртæй 
Уддзæф ног хабар хæссы. 
Хур, дам, уалдзæгæн йæ тынтæй 
Байгом кодта арвы дуар, 
Скъуымбил кодта урс æврæгьтæ, 
Лидзы сау лæгæтмæ тар. 
Батад мит, лæдæрсы Теркмæ, 
Стынг и уылæнты уынæр. 
Уалдзæг ногуафт гауыз тауы, 
Равзæрд дыргьдæтты сыфтæр. 
Къох дæр сцъæх и, байдзаг мæргътæй, 
Райхъуыст булæмæргьы зард. 
Сабиты рæвдауы уалдзæг, 
Сабитæй у рухсдæр цард 
Уалдзæг бафæзмын, Лаурæ, 
Уалдзæг никуы уыд тæлтæг, 
Зивæг ма бауадз дæ удмæ, 
Фест-иу хуримæ цæрдæг. 

120 
Брытъиаты Аслæнбег 
ХЪАЛГÆНАГ 
Уасæг райсомæй йæ хъæрæй 
Райхъал кодта мæн: 
— Арвы сау мил сырх цæхæрæй 
Аивтон дæуæн. 
Сæуæхсидæй талынг лидзы, 
Батад мæйы фиу, 
Стъалытæ зынг рухсæй уидзы, 
Баззад ма дзы иу: 
Бонвæрнон у - ирд цъæх стъалы. 
Рацу, диссаг фен, — 
Заз бæлæстæ цады малы 
Слæууыдысты хъен. 
Хур ыскаст, Тæргæйтты доны 
Найы ныр йæхи. 
Фест, дæумæ у каст дыргьдоны, 
Балтыл сзынг сæ хид... 
Иу уасæг цæры нæ кæрты, 
У мæ хорз лымæн, 
Алы райсом дæр йæ хъæрæй 
Райхъал кæны мæн. 

Уалдзыгон зæлтæ 
121 
ЗÆРВАТЫКК 
Уалдзæг хурæй райгонд у, 
Бацыди йæ хуызы. 
Мæргьты цин та дыргъдæттæй 
Бон изæрмæ хъуысы. 
Уалдзæджы мæ рудзынгмæ 
Сау зæрватыкк бафты, 
Зары, зары хъæлдзæгæй, 
Ахстон та дзы уафы. 
Хус кæрдæг æрбахæссы 
Хæхты цъæх уырдыгæй, 
Доны хуыпп — цæугæдонæй, 
Стæй къуыбар æлыгæй. 
Телыхъæды телтыл та 
Улæфы фæлладæй, 
Раст цыма уый нотæ у - 
Афтæ сыл æрбады. 
Сабийау, æхсызгондæр 
Маргъæй нæй нæ зæххыл, 
Раст цыма мæхæдæг дæр 
Йемæ арвмæ стæхын. 
22.06.04 

122 
Брытьиаты Аслæнбег 
ДАВИД 
Цыма хæцæг у - 
Даввд та хъазы, 
Йæ уисæй бæхыл 
Кæртыты уайы, 
г1сс сираг. Оозмæл! 
Фæлæ дзы Мила 
Йæхи фæсайы. 
Куьщзыл кæл-кæлæй 
Лæппу ныххуды, 
Тæры йæ разæй 
Йæ мæнгард знаджы. 
Хъæбатыр срæздзæн 
Йæ уæвдон удæй, 
Уыдзæн ын бæстæ 
Йæ мадау адцжын. 

Уалдзыгон зæлтсг 
123 
ÆХСÆВЫГОН ХЪÆУЫ 
Равзæрста æврæгьты кæри базæн. 
Хъæумæ мæй фæлгæсдзæни сæумæ: 
Схуыссыд саби, уаты къуымы - хъазæн, 
Улæфдзæни уасджыты хъæрмæ. 
Стъалытау, ныхъхъус ысты бæлæстæ, 
Иу сыф дæр дзы нал кæны зыр-зыр. 
Ногæй та сабырдзинад фæхъæстæ 
Фидауц фарнæй — ’гас хъæу у æмыр. 
Бафынæй и уадымс дæр нæ кæрты, 
Хуымы гутон фендзæни фынтæ, 
Калдзæни Æрфæныфæд цæхæртæ, 
Уыдон райсом фестдзысты æртæх. 
01.11.1995 

124 
Брытъиаты Аслæнбег 
ЗЫНГ ФЫСТЫТÆ 
Бон фæцис... 
Хъæды къæсæрмæ 
Дымгæ саст къалиутæй хъазы. 
Бур зæлдаг 
Æврагьæй базыл 
Схуыссыд мæй нæ хæхты сæрмæ. 
Сатæджы узæлаг армы 
Ком ныхъхъус, 
Æнæсым бæстæ. 
Адæймаг фынтæй фæхъæстæ, 
Фидыд - 
Хъарм æхсæвы фарны. 
Бамил арв... 
Уæлхохы тагæй 
Хæхты къултыл фæлм фæхъуызы. 
Стъалы ссыгъд 
Йæ зынджы хуызæн, 
Иу хъуыды хæры мæн рагæй. 
Арв — цæрмын гæххæтт, 
У диссаг: 
Ис ыл дуне зынг фыстытæ — 
Цинтæ сты æви рыстытæ? 
Чи у, цæй-ма, 
Се сфæлдисæг? 

Уалдзыгон зæлтсе 
125 
ФÆЛТÆР 
Скъоладзаутæ хъæлдзæгæй 
Къонатæм тындзынц, 
Цины тынтæ мадæлтæн 
Сабитæ хæссынц. 
Адæм сæм сæ мидбылты 
Бахудынц фæлмæн. 
Уды райдзаст стъалытау — 
Ахсджиаг мæнæн. 
Цард, æвæсмон уыдонæн 
Фарны бонтæ хæсс, 
Фиддзæни дзы сомбонты 
Алчидæр йæ хæс. 
Азтæм аз æфтаудзысты, 
Рæздзæни сæ мæт, 
Сисдзысты сæ уæхсчытæм 
А зæххы хъысмæт. 
Цины тынтæ мадæлтæн 
Сабитæ хæссынц. 
Бæстæйæн — зæрдæдарæн, 
Фидæнæн - йæ ныфс. 

126 
Брытъиаты Аслæнбег 
КЪÆВДА ХУРНЫГУЫЛДЫ 
Арвгæрон ыссыгьди хурæй — 
Рухс дæр ссырх, лæзæры комы. 
Комы хъуыр цыма ныссур и, 
Кувы арвмæ - дон дзы домы. 
Дымгæ рыг фæйлауы, артау, 
Саувадыг йæ разæй скъæры, 
Комы сæрмæ йæ æртардта, 
Арв ныуулæфыд, ныннæрыд. 
Хъæды тох цæуы ныр дæр ма, 
Бирæгътæ цæгъдынц сæгуытты. 
Арв нæры, цыма йæ хъæрмæ 
Ныр Æфсати дæр ныкъкъуытты. 
Кæмттыл рассæндынц лæсæнтæ, 
Фæлæ фесты тагьд сæ бартæ... 
Систа ног кæрдæг уылæнтæ, 
Суагъта ног хуымгонд æвзартæ. 

Уалдзыгон зселтсе 
127 
НЫСТУАН 
- Зивæг агуры æфсæнттæ, 
Хурбон уа æви — къæвда, 
Уый цæгъды æдзух йæ сæнттæ, — 
Амыдта мæнæн дада. 
— Рæвдз ызмæл дæ хуым кæнынмæ, 
Кусын у фыццаг æгьдау. 
Искæй ма сардау зылынмæ, 
Уарз фыдæлты зæхх фыртау. 
Хъахъхъæн ды дæхи фыдзондæй, 
У фæлварæнтæ нæ цард. 
Знагæн ма равдис фæсонтæ, 
Ма дын уæд æмбал мæнгард. 
Хорз æмгаримæ фæндагыл 
Дих кæн цин æмæ кæрдзын. 
У фæзминаг зондæй, уагæй, 
Хъарæд удмæ искæй зын. 
Бамбар мæт æмæ рыстдзинад, 
Нæу хæссынмæ рог сæ мæт. 
Бамбар адæмы рæстдзинад, 
Ма у семæ макуы знæт. 

128 
Брытъиаты Аслæнбег 
ФАРНЫ РУХС 
Уазал ирдгæ мигътæ скъæфы, 
Арвы къæйыл стъалы атылд. 
Раст цыма йæ бур цыхт сæфы — 
Срæйдта куыдз мæйы цæфхадыл. 
Боныцъæх... Нæ зæхх æрттивы, 
Сты сæнтурс нæ хæхтæ, фæзтæ. 
Мах дæр рæстæг афтæ ивы, 
Ивтыгьд стæм нæ царды хæсты. 
Бирæ мит... Хуыцауæн арфæ! 
Цинад - уалдзыгон быдыртæн. 
Адæймаг дæр царды арфы 
Фарны рухс дæтты йæ фыртæн. 
Уалдзыгон зæхх митдон нуаздзæн, 
Хоры тауæн дзидзи дардзæн. 
Саби райгуырд - рæздзæн, хъаздзæн, 
Искуы ныфс йæ номæй ардзæн. 

Уалдзыгон зæлтæ 
129 
ХЪÆЛДЗÆГ УАРЫН 
Хурдзаст уарын — алæмæттаг хъистæ, 
Сæрды тавиц быдыртæн хæссы. 
Донбыл та цæссыг кæлы хæрисæй, 
Сонт уылæнтæй райхъусы сыр-сыр. 
Хъæлдзæг уарын 
Зæххы къори найы. 
Дисы бафтыд 
Сабитыл мæ уд: 
Арвæрдыныл 
Дауджытæм фæуайынц, 
Алы уынджы 
Азæлы сæ худт. 
Царды цинад 
Хуры тынтæй уафынц, 
Никæмæн дзы бакæнынц 
Æвгьау. 
Булæмæргъы 
Зарынæй æййафынц, 
Суадонау, 
Сæ зæрдæтæ — рæдау. 
Царды кар сæм макуы бафтæд рисæй, 
Ма ныццæвæд мады зæрдæ хъыг. 
Доны был æртæх кæлæд хæрисæй, 
Мады цæстæй ма кæлæд цæссыг! 
5 Брьпъиаты Аслæнбег 

130 
Брытъиаты Аслæнбег 
Хосрав Дехлевише 
РАДЗЫРД 
Уьзди дунейы иу шах раджы, 
Æхсарджын лæг, йæ зондæй кадджын. 
Цыма дзæнæты и дыргьдон - 
Йæ бæстæ хурæфсæст Цейлон. 
Нæ шах Гандзайæ хъалон иста, 
Сыгьдæг сыгъзæрин æмæ ’взистæй. 
Уый царды фендджын уыд, уæддæр 
Фæндыд æй базонын фылдæр. 
Æрхуыдта зонады дæсныты- 
Зæххыл хъуыстгонд сæ кад, сæ цытæй. 
Уьздис нæ паддзахæн æвзонг 
Æртæ фырты, хæрзконд, цыргъзонд. 
Æнувыд цот — сæ фьзды уарзтой, 
Сæ бонтæ ахуыримæ бастой. 
Фæдзырдта сæм уæд иу хатт шах: 
— Мæ фæндмæ байхъусут сымах. 
Цы и уæ зæрдæты, уый зонон, 
Паддзахæн чи бæззы фæдонæн. 

Уалдзыгон зæлтæ 
131 
Мæсыг йæхи дурæй хæлы, 
Падцзахы кадмæ чи бæллы? - 
Сæ иумæ мидбылхудгæ дзуры: 
- Æрлæуу, мæ хистæр фырт, мæ цуры. 
Ды тала нал дæ, ды - бæлас, 
Мæнæн та уаргь ысси мæ ас. 
Уынаффæ рахастон — мæ бæсты 
Падцзах ды уыдзынæ нæ бæсты. 
Нæ цард сæрибарæй цæуæд, 
Нæ адæмæн хæрзвадат уæд. 
Куыд уай уæздан дæ ми, дæ дзыхæй, 
Ызнагæн та — тæссаг дæ тыхæй. 
Фыййау дæр хъуамæ уа фæлтæрд, 
Ызнæгты, бирæгътау, фæтæр. 
Æркуывта хистæр фырт: - Дæ номæй, 
Нæ кадджын шах, бæттын мæ сомы. 
Æнæгьдау ма фæхон мæ дзырд. 
Фæлæ нырма ды дæ нæ фыд. 
Бæрзонд бынатмæ æз нæ бæллын, 
Æдзух, нæ шах, дæуæй æппæлын. 
Дæ конд хъуыддæгтæй цард у дзаг, 
Æнæ дæу бауыдзæн уæрццаг. 

132 
Брытъиаты Аслсенбег 
Мæлдзыг къæлæтджынмæ куы слæсы, 
Уæд уый паддзахы ном нæ хæссы. 
Мæ уарзон фыд, ды шахæй цæр, 
Дæ кадыл ратдзынæн мæ сæр! 
Æхсызгон уыд йæ дзуапп нæ шахæн - 
Йæ хистæр фырт нымд кæй у ахæм. 
Дыккаг лæппумæ дзуры уæд: 
- Падцзахы худ дæ хай фæуæд. 
Æнкъардæй фырт лæууыд йæ цуры 
Æмæ дзы коммæгæсæй куры: 
(Лæппуйæн амыдта йæ зонд — 
Дæ иу ныхас дæр ма уæд сонт.) 
— Дæ бардзырд у, мæ фыд, кæнинаг, 
Фæлæ лæппу вæййы рæдийаг. 
Дæ бонтæ падцзахæй фæцæр, 
Дæ кадыл ратдзынæн мæ сæр. 
Дæ паддзахиуæгæй, дæ бонтæй, 
Кæд искуы бастайай зæрондæй, 
Фæстагмæ карз вæййы хъысмæт, 
Уæд кæ нæ рухс фидæныл мæт, 
Лыстæг дзындз шахы худыл ма кæн, 
Нæ хистæр у дæ номæн аккаг. 

Уалдзыгон зæлтæ 
133 
Уæд шах бæрæг тызмæг фæци. 
Фæлæ йæ зæрдæ кодта цин. 
Æртыккаг балæууыд йæ цуры, 
Уæлдай ныхас нæ хъæуы дзурын: 
- Æфсымæртæй кæстæр дæн æз, 
Нæу аккаг паддзахæн мæ рæз. 
Куывта Хуыцауæн шах сæ фæстæ, 
Зæрдæбын ракодтой ныхæстæ... 
Уæддæр куы сцыбæл уой æваст, 
Æдзух нæ паддзах уымæй тарст. 
Цыма йæхи зæрдæ ыскъахта, — 
Йæ тызмæг бардзырд сын куы загьта: 
— Уæхицæн равзарут фæндаг,- 
Æндæр бæстæтæ фенут фаг. 
Æркуывтой зæххы онг сæ фыдæн, 
Сæ удты ахъардта йæ фыдæх. 
Нæ систой паддзахимæ загъд, 
Сæ балцмæ арæвдз ысты тагьд. 
Цыдысты хæхтæ æмæ фæзты, 
Фæстейы баззади сæ бæстæ. 
Фæсарæн зæхх уыди фæрныг, 
Фæлæ нæ тад сæ удты хъыг. 

134 
Брытьиаты Аслæнбег 
Æрцыд сыл уым æнахуыр хабар, - 
Фæци сæ размæ сау араббаг, 
Бæлцæттæн радта уый салам. 
Фæрсы: — Нæ федтат теуа ам? 
Кæд искуы ацыди уæ цурты? - 
Уæд дын æм хистæр лæппу дзуры: 
— Уыди уый иудзæстыг, зæгь-ма? 
Уæд дард нæ ацыди нырма. 
Фæцинхуыз и уæд сау араббаг 
Æмæ сæ цуры дурыл абадт. 
Дыккаг дæр сдзырдта уæд æваст: 
— Йæ был уыд хуынкъ, йæ дæндаг — саст. 
Хъуыдыгæнгæ сæ кæстæр касти: 
— Къуылых уыди дæ теуа, уастæн. 
Уæд сау лæг афарста фæлмæн: 
— Нысæнттæ раст дзурут мæнæн, 
Быцæу кæнынмæ уæ нæ хонын, 
Æви мæ теуа фаг нæ зонын! 
Нæ алыварс и ацы фæз, — 
Кæм агурон мæ теуа æз? 
— Йæ фæд ис къахвæндагыл, зон æй, 
Дæ теуа ссардзынæ æнцонæй. — 

Уалдзыгон зæлтæ 
135 
Йæхи мæт — алкæмæн йæ фаг, 
У дард æфсымæрты фæцдаг. 
Кæйдæр тæвд бæстæйы цыдысты, 
Кæйдæр æнкъард хæхтæ зындысты. 
Стæй хур фæлурсхуыз арвы стынг - 
Сыгьта æгæр-æгæр йæ тын. 
Сæрдыгон бон куы уыд æрдæгыл, 
Уæд иу бæласы бын кæрдæгыл 
Сæ фæллад уадзынмæ сæхи 
Æруагьтой, асæрфтой сæ хид; 
Хæл-хæлгæнгæ дзы уади къада, 
Фæци сын афынæйæн фадат, 
Фæлæ цыбыр уыди сæ фын, 
Мæстджынæй сау лæг ног фæзынд. 
Цыма йæ уад йæ уæлæ хаста, 
Уромæн нал уыди йæ хъастæн. 
Кæцæй æрхауд, кæцæй æрцыд? 
Æлгъаг ныхæстæй сæм хæцыд: 
— Æз басгæрстон ам фæзтæ, хæхтæ, 
Мæ быны нал цæуынц мæ къæхтæ. 
Уæ раттæг додойтæ кæнæд! 
Нæй — никуы теуайæн йæ фæд. 

136 
Брытъиаты Лслæнбег 
— Кæс-ма, — уæд хистæр лæппу загьта, — 
Дзæвгар фæдтæ зæххыл ныууагьта. 
Дæ удмæ бахъарæд нæ дзырд — 
Дæ теуа ссарæн и бæлвырд. 
Нæ хъæуы раст лæджы æфсæнттæ, 
Йæ фæдæй - къахвæдыл нысæнттæ. 
Кæд ма кæныс ныхасæн аргъ — 
Дыууæ быркуыйы сты йæ уаргъ. 
Сæ иуы царв ис, мыд - дыккаджы, 
Дæ теуа ссардзынæ сæ руаджы. 
Дыккагæн дзурын уыд йæ рад: 
— Дæ теуайыл сылгоймаг бадт. 
Ныхасы бар уыди кæстæрæн: 
~ Кæд у йæ бон зынтæ фæлтæрын. 
Æрцыди арын афон уагьд, 
Мæнмæ гæсгæ, ныййардзæн тагьд. 
Фæхъуыста урс бæлццæттæм сау лæг, 
Йæ уд та ног мæтæй ыснарæг: 
«Цы дзурынц теуайæ, уый - раст», - 
Æмæ йæ риуы рафыхт маст. 
Йæ хъæр-цъæхахст æмæ хъыллистæй, 
Цыма кæмдæр æргæвдынц искæй. 

Уалдзыгон зæятæ 
137 
Мæгуырæг, не ’рцахста йæ зонд: 
Бæлццæттæн у сæ уд бæрзонд. — 
Хуыдта сæ стигъджытæ, къæрныхтæ: 
— Ныссадзынц адæмы сæ ныхтæ! 
Кæд не Сфæлдисæгæй тæрсут — 
Цы фæци теуа, уый зæгьут? 
Къæрныхтæ райгуырдысты зинтæй! 
Нæхи куыд хъахъхъæнæм сæ хинтæй? 
Æлгьыстаг уе скæнæг фæуæд! 
Нæй никуы теуайæн йæ фæд. — 
Лæхурæгау кæны йæ дзырдтæ, 
Кæнынц сыл адæм дæр тыгуыртæ. 
Йæ хъæрмæ бафтыдтой сæ хъæр, 
Уым систой базары уынæр. 
Тæрхонæн ницы амал ардтой, 
Æмæ сæ сахармæ æртардтой, 
Цæмæй сын шах ыскæна суд; 
Æдылы митыл — марадз, худ. 
Сæ хъæлæба сæ разæй тахти, 
Уæдмæ йæ тыргъмæ рацыд шах дæр. 
Араббаг скалдта уым йæ маст, 
Сæ шахæн радзырдта йæ хъаст: 

138 
Брытъиаты Лслæнбег 
Цы азым ис æртæ бæлццонмæ, 
Куыд сæ æрбакодта тæрхонмæ: 
- Сæ алкæй дзуаппæй у бæрæг, 
У алчи адонæй хуыснæг. 
Куы фæци лæппутæн уым дзурæн, 
Уæд бацыд хистæр шахы цурмæ: 
— Дæ паддзахиуæгæй æрттив, 
Дæ бонтæ амондцжынæй ив. 
Мах ардæм раздæхтой фæндагæй, 
Зæххы фæндæгтыл зилæм рагæй. 
Бæлццæттæ уæвын у хъысмæт, 
Æндæр хъуыдцæгтыл нæу нæ мæт. 
Нæ хъæуы мах цæрæн фæрæзтæ, 
Нæ нысан у æбæрæг бæстæ. 
Уæ сæйраг сахармæ, паддзах, 
Нæхи фæндæй цыдыстæм мах. 
Мах сау лæг баййæфта фæндагыл, 
Нæ уыди уый сæр, нæ, йæ уагыл. 
Нæ федтам теуайы æппын, 
Нысæнттæ базонын нæу зын. 
Нæ рæдыд у - кæй йын сæ загьтам, 
Уый та — кæм и, зæгъгæ, нæ къахта. 

Уалдзыгон зæлтæ 
139 
Сæ цауыл кодта падцзах дис: 
— Мæнгдзинад бамбæхсæн дæр ис. 
Зæгьæм, ды раст ныхæстæ дзурыс, — 
Араббаг иу дзуапп раттын куры.- 
Нысæнттæй, марадз, дзуапп æрдом, 
Æцæгдзинад вæййы æргом. 
Цыдæртæ адæймаг æнхъæлы, 
Хъуыды та арæх у дзæгъæлы. 
Дыууæйæ исчи у гæды, 
Æргом ныхас нæ кæныс ды. 
Хъуыддаджы мидис афтæ хатын: 
Цы ’рцыди давд, хъæуы уый раттын. — 
Æрцыди лыг тызмæг ныхас, 
Бæлццæттæ -шахы номæй ахст. 
Йæ рады аныгуылы хур дæр, 
Сæ ахæстон у амад дуртæй, 
Къæрныхтæн — тар ныккæнд бæстон, 
Уæздан æфсымæртæн — зындон. 
Æртæ сыгьдæг, æназым уды, 
Кæйдæр хæрам ныхасæй дудынц. 
Цыма сæ бон бынтон ныттар, 
Фæлæ у цард Хуыцауы бар. 

140 
Брытъиаты Аслæнбег 
Æхсæвыл бон фæтых и рогæй, 
Сæуæхсид арв ыссыгьта ногæй, 
Æмæ дын сæфт теуа фæзынд, 
Æхсæв кæйдæр хуымы фæхызт. 
Сæумæцъæхæй йыл иу лæг фембæлд, 
Æркодта сæфт хайуаны йемæ. 
Зæххыл нæй фаг æфсармæн аргь. 
Нæ фесæфт теуайæн йæ уаргь. 
Кæй фос у, уый йын чидæр загьта, 
Æмæ йæ хицау аззад сагьдау. 
Стæй уæд фæндаггонмæ фæци, 
Йæ риуы нал цыди йæ цин: 
- Бæлццон, ды суадз дæ фæллад махмæ, 
Æз та фæцæуон не стыр шахмæ. 
Паддзахы галуанмæ фæраст, 
Ныр цинæй раивта йæ хъаст. 
Хуыцаумæ кувы сау араббаг, 
Хæссы сæ паддзахмæ йæ хабар: 
— Фæзынд мæ сæфт теуа сæумæ, 
Æрцыд мæ сылгоймаг хъæмæ. 
Мæ быркуытæ — æнæвнæлд иууыл, 
Мæ маст ныссабыр и мæ риуы. 

Уапдзыгон зæлтæ 
141 
Уæд хорзау нал фæци нæ шах: 
— Æрсидут ахст лæппутæм, тагъд! — 
Къæмдзæстыг уыд, куырдта сæ хатыр, — 
Уæ зын æхсæв мæ удæй хатын. 
Мæ аххосæй æрцыди фыд, 
Æруадзы паддзах дæр рæдыд. 
Æфсымæртæн лæвæрттæ радта, 
Рæсугъд хуыд дзаумæттæ, халаттæ. 
— Æвзаг, дам, алцыдæр кæрды, 
Мæн зонын растдзинад фæнды. 
Зæгьут, куыд базыдтат нысæнттæ, 
Уыдзыстут паддзахæн лымæнтæ. 
Кæд раст ныхас кæнат мæнæн, 
Уæд уын уæ аккаг кад уыдзæн. 
Гæды лæг алкæмæн æлгьаг у, 
Фыд мастæн иу мæнг дзырд дæр фаг у. 
Уыдысты уазджытæ æвзонг, 
Фæлæ дæсны æмæ цыргьзонд. 
Лæппутæй хистæр шахæн загьта: 
— Хайуан æнахуыр фæд ныууагъта. 
Хъыгдард у теуайæн йæ цæст, — 
Йæ къахвæд фенгæ, загьтон æз. 

142 
Брытъиаты Аслæнбег 
Фæндаджы иу фарсыл кæрдæгæй 
Куыд хордта - баззади бæрæгæй. 
Мæ хъуыды раст уыди, мæгуыр, 
Йæ иу цæстæй у теуа куырм. 
Æркуывта дыккаг лæппу шахæн: 
- Нæу диссаг базонын уый махæн. 
Æнцонæй бамбардзæни лæг — 
Куы тыдта теуа уым кæрдæг, 
Уæд-иу дзы иугай хæлттæ аззад, 
Бæлвырд - йæ хæрæнтæй нæу разы. 
Уæд мæм хъуыды æрцыд æваст — 
Йæ дæндаг теуайæн у саст. 
Сæ кæстæр загъта: — Фæдмæ кастæн, 
Цыма йæ къах йæ фæдыл ласта, 
Хъыг дардта теуайы йæ рыст, 
Къуылых у, уый — йæ фæдтыл фыст. 
Уæд падцзах бацыди сæ размæ, 
Æртæ æфсымæримæ сразы: 
— Æмбарын алкæмæн йæ дзуапп, 
Уæ дзырдты ис хъуыдыджын апп. 
Нæхæдæг дзуапп цæмæн нæ зонæм, 
Уый арæх сусæгдзинад хонæм. 

Уалдзыгон зæдтсе 
143 
Æртæ нысаны ма дзы ис, 
Æз кодтон уыдоныл дæр дис. 
- О кадджын шах, цæмæй ды зонай, 
Дыууæ быркуыйы кой цы ’фсонæй, 
Уæндонæй ракодтон дæуæн, 
Æцæгæй хин у — нæй зæгьæн. 
Æз федтон къахвæдыл æртæхтæ, 
Цыма уыд конд дзиндзи æндæхтыл — 
Мæлдзыгæй байдзаг галиу фарс, 
Бындзыты зилдух — рахиз фарс. 
Мæлдзыджы минас царв фæхонæм, 
Бындз уарзы мыд, уый чи нæ зоны? 
Нæ уыди бамбарын уый зын, 
Æмæ дзы диссаг нæй æппын. 
Дыккаг лæппу дзырдта йæ рады: 
— Цæр бирæ азты, шах, дæ кады! 
Сылгоймаг теуайыл кæй бадт, 
Уый фидар зонын, хаттæй-хатт 
Хъуыди сылгоймаджы æрхизын, 
Йæ фæд мæ дзуаппæн у æвдисæн. 
Уый иу ран къудзитæм фæцыд - 
Уыди уæззау, мæгуыр, йæ цыд. 

144 
Брытъиаты Лсменбег 
Мæ зæрдæ ссыгъд йæ буц хæрздæфæй, 
Фæрасыг дæн æрвон уæлдæфæй. 
— Нæ зоны адæймаг тæхын, 
Æнхъæлцау уавæр у фыд зын,- 
Лæппуты кæстæр шахæн загьта, — 
Æнцонæвзарæн фæд ныууагьта. 
Йæ бон-иу рабадын нæ уыд. — 
Уæд-иу йæ цыппæртыл лæууыд. 
Æз афтæ базыдтон йæ уавæр — 
Рæхджы уый арынмæ кæй хъавы. 
Ис æрдзæн диссаджы цæсгом,— 
Уынæг цæстытæн у æргом. 
Лæппутæй паддзах цæст нæ исы, 
Ныр та сæ зондыл бафтыд дисы. 
Зæрдæмæдзæугæ у сæ зонд. 
Зæрдæтæй дæр ысты бæрзонд. 
Сæ номыл куывд йæ кæрты сцæттæ, 
Кæнынц сын кад, цыма сты зæдтæ. 
Ныр падцзах семæ сæн нызта, 
Æхсæв сæ радзырдтæм хъуыста. 
Лæмбынæг базыдта сæ хъару, 
Æмæ сын фестади хæлар уд. 

Уалдзыгон зæлтсе 
145 
Сæ уынд дæр шахæн у æхцон, 
Фæлæ дын ивта боны бон. 
Уæддæр сæ шах нæ кодта хицæн, 
Сæ зондæй иста зонд йæхицæн. 
Æвдисæн у æнусон арв, 
Куыд тыхджын у хъуыдыйы арф. 
Нæ лæппуты фæндыд сæхимæ, 
Уæд сын нæ шах йæ сырх сæнимæ, 
Цыма йæхæдæг уыд сæ фыд, 
Æрбарвыста уæрыччы фыд. 
Цæмæй сæ хъыг сæнæй фæлидза, 
Фæлæ æнахуыр уыд йæ дзидза. 
Кæд сæм хæрын нæ цыди тынг, 
Уæдцæр цæттæ уыди сæ фынг. 
Нæ лæппутæ физонæг хордтой, 
Сæ радыл сидтытæ ызгъордтой. 
Нæу фидауц фынг æнæ ныхас, 
Уый у нæ рæстæджы фæлхас. 
Кæсы æфсымæртæн сæ хистæр 
Йæ сæны нуазæнмæ: — Ай хистæн 
Фынгыл æвæрынмæ бæззы, 
Мæ цæстыл ауадис пъæззы. 

146 
Брытъиаты Аслæнбег 
Цы у æбæрæг абон царды, 
Уый сомбон сыстын кæнид марды. 
Кæйдæр зæрдæ бынтон ныддур, 
У сæнæн марды туг бындур. 
Дыккаг та сагъæсхуызæй загъта, 
Цыма кæмæндæр ингæн къахта: 
- Хæрзаддæр физонæг уыдзæн — 
Зæгьæм нæ арфæтæ куыдзæн. 
Уæрыччы схаста уый æхсырæй, 
Сæ фыййау баззади къуыдырæй. 
- Мад цардæн ратты иу æртах, 
Нæ паддзах нæу йæ гуырдзæй шах. 
Йæ фыд дæсны кодта хæринаг. — 
Цыдæр ма уыд кæстæр зæгьинаг, 
Фæлæ сæм дуары цурæй каст 
Нæ шах, йæ риуы рафыхт маст. 
Домбайау, бабырста сæ цурмæ, 
Уæд, марадз исчи, исты сдзур-ма. 
Тызмæгæй бафарста сæ шах: 
- Зæгьут, кæй кой кæнут сымах?! 
Фæгæпп ластой æртæ лæппуйы, 
Хæцыди ма сæ цард æрдуйыл. 

Уалдзыгон зæлтæ 
147 
Зыдтой æртæйæ дæр, бæгуы, 
Ныр шахæн раст зæгьын хъæуы. 
У хатт рæстдзинад дæр зын быхсæн, 
Фæлæ мæнгæй та лæг ыстыхсы. 
Кæд шах мæстджын уыди, тызмæг, 
Уæддæр ныхъхъус, ныссабыр лæг. 
Дзырд дæр ныр нал хаудта йæ дзыхæй, 
Уый хъуыста лæппутæм æдыхæй. 
Фæци æфсымæрты ныхас. 
- Кæд загьтат раст, уæд ут æдас, - 
Ысдзырдта шах, — фæлæ мæ мастæй, 
Кæрон ыскæндзынæн мæнг хъастæн. 
Уæ дзырдтæ ферох кæнут ныр, 
Уæ былтыл сæвæрут гуыдыр. 
Хъуыдыгæнгæ сæ цурæй ацыд. 
Уæдмæ ысзынг æрвон куырдадзы. 
Æмæ уæлхохæй ракаст хур. 
Мæстджынæй шах дæр у мæгуыр. 
Фæдзырдта паддзах сæнгæнæгмæ, 
Кæсы тызмæгæй уыцы лæгмæ: 
— Цæмæй кæны мæ уд æлгъæд? 
Кæмæй уыди дæ сæн æлхæд? 

148 
Брытъиаты Асменбег 
Зын сахат лæг кæны йæхи мæт: 
— Уæлмæрдтæ сраст кæнын зæххимæ 
Дæ иу æлдарæн уыд йæ бон 
Æмæ дзы сарæзта сæндон. 
Мæхи дæ цуры раст нæ кæнын, 
Мæ рæдыд у - кæй дзы æлхæнын. 
Уый сусæггаг у, фæлæ ’ппын, 
Нæ уыд йæ раргом кæнын зын. 
Лæппутæй хистæр раст у, зоны, 
Нæ шах фыййауы судмæ хоны. 
Тынг зын у аххосыл сæттын, 
Зылынæн раст ныхас зæгъын. 
Уæд рафыхт шах: — Ды дæ гæды лæг! 
Цы уыд æцæг, уый зæгь, æдылы, 
Кæй сайыс ды, зæгь-ма, æвзæр!? 
Мæ мастæй бахъахъхъæн дæ сæр. 
Йæ сæрымагъз йæ сæрæй лидзы, 
Фæлæ сæр фесафын нæу ницы. 
Фыййау йæхицæн афтæ старст, 
Цыма йæ разы уыд цæф арс. 
Йæ уд лæууыд мæрдон тæразыл, 
Æрхаудта паддзахæн йæ разы: 

Уалдзыгон зселтæ 
149 
- Ныххатыр кæн, мæ шах, æрвон! 
Уæрыкк гыццыл уыди бынтон. 
Цъæх сырд ын аргæвста йæ мады. 
Фæцæр æнус цыт æмæ кадыл, 
Нæ шах! Фæлæ мæ уæрыкк тад, 
Къæбыстæ уæд мæ куыдз ныззад, 
Æмбаргæ гадза уыди, гьемæ, 
Фæхаста урс уæрыччы семæ. 
Æнхъæлдта уæрыччы хъæвдын... 
Мæ карз рæдыдыл дын сæттын, 
Хæринаггæнджытæм æй хастон, 
Мæ сæрæй уæд рæдыд нæ ахстон. 
Нæ шах йæ хъуыдыты ныттар: 
Нæй амонд равзарынæн бар. 
Йæ уд ын рацахста æрхæндæг, 
Зын уавæр бавзæрста йæхæдæг. 
У сусæгдзинæдтæй ныфссаст: 
Кæд у кæстæр лæппу дæр раст?! 
Йæ мады бирæ чи нæ уарзы? 
Куыд дзура шах йæ мадмæ карзæй? 
Кæд у тæригьæд арвæй барст, 
Уæд шах æцæгдзинадæй тарст. 

150 
Брытъиаты Аслæнбег 
Кæд нал уыди йæхицæй разы, 
Уæдцæр йæ мад ныр ис йæ разы: 
— Мæ мад, цы у мæнæй æмбæхст? 
Кæндзынæ тагьд фæстаг фæдзæхст, 
Æз хъуамæ ныр рæстдзинад зонон: 
Зæгъ мын æргом - мæ фыд кæй хонон? 
Фæмæстджын сонтæй шахы мад, 
Цыма йæ риуы бахызт фат: 
— Куыд уæндыс ды, мæ фырт, æнаккаг! 
Дæ мадыл фидиссæгтæ ма кал, — 
Тыхулæфт кодта ма йæ риу, — 
Зæгь-ма мын, чи цæуы, æниу, 
Мæ уатмæ, паддзахы фæсаууон? 
Æрмæстдæр рухс калгæ, йæ аууон 
Мæйыл æвæрын хур уæнды, 
Æфсарм дæр хъуамæ зонай ды. — 
Цы ма фехъуса мад æгаддæр, 
Йæ фырты маст нæ уыди къаддæр: 
— Æз домын дзуапп дæуæй, мæ мад, 
Æви дын цард ысси æнад? 
Дæуæн тæригьæд нæй æппындæр, 
Мæ маст æхсиды тынгæй-тынгдæр. 

Уалдзыгон зæлтæ 
151 
Æцæг цы у, уый зæгь мæнæн, 
Кæннод дæ бон фæстаг уыдзæн. 
Мæ мад дæ, уымæ дæр нæ кæсын, 
Мæ фыды номæй дæ куы фæрсын! 
Фыртарстæй афæлурс и мад, 
Хъуыдыгæнгæ æрбадт æнцад, — 
- Нæй, ницы рамбулдзынæн хъастæй, 
Мæ фырт сырды хуызæн у масты, — 
Кæны йæ бардзырдтæ æххæст, — 
Мæ цард уæд дауджытыл фæдзæхст, — 
Мæ фырт, цы фехъуыстай, нæ хатын, 
Дæ мады ма ’фхæр, курын хатыр. 
Кæд сусæггадæн нæй зæгьæн, 
Уæддæр æй гом кæнын дæуæн. 
У царды уалдзæг удæн адджын, 
Цы дзурын, уый æрцыди раджы, 
Æмбæхст мæ риуы уыд ныронг, 
Æхсидгæ зæрдæ у æвзонг. 
Уæд иу бон паддзах цуаны ацыд, 
Куы сзынг и хур сæууон куырдадзы, 
Уæд ма мæ хуыссæны уыдтæн, 
Рæсугъд цæсгом уыди мæнæн. 

152 
Брытъиаты Аслæнбег 
Хæрзконд æххуырст, — уыди мæ азты, 
Мæ уатмæ мын хæринаг хаста. 
Мæ риуы ссыгьди сонтæй монц, 
Нæ уарзт дæр, дам, вæййы æфсондз. 
Мæхи уромын нал фæрæзтон, 
Уыдтæн æвзонг æмæ æрвæссон. 
Фæсмойнаг нæу фæрнджын рæдыд, — 
Мæ уарзтæй равзæрдтæ мын ды... 
Йæ мадмæ хъуыста шах æнкъардæй. 
Æдзух нæ бузныг чи у цардæй? 
Æнахуыр уацæй фесты саст 
Йæ хивæнд уд æмæ йæ маст. 
Йæ бон паддзахæн нал у хъалæй, 
Хъызт бон куыд хъуынтъыз вæййы халон, 
Раст афтæ шах дæр тынг нынкъард,— 
Куы базыдта кæмæй у ард. 
Ныр зоны сусæггаг æгадæй, 
Йæхæдæг фефсæрмы йæ мадæй. 
Йæ цурæй рацыди æнцад, 
Фæлæ йын цард нæ кæны ад. 
Æртæ æфсымæрмæ куы араст — 
Уыди йæ уæлæ шахы дарæс, 

Уалдзыгон зселтсе 
153 
Фæлæ йæ сау хъыгæй, мæгуыр, 
Уыди, зæронд лæгау, гуыбыр. 
Лæппутæм мадзурайæ бады, 
Нæ фæндыд шахы фауын мады, 
Фæлæ куы анызтой сæнæй, 
Уæд дзурын байдыдта хъæрæй: 
~ Æгад у уазджыты æфхæрæг, 
Ныр дæр та уе стыр зонд фæбæрæг. 
Куыд раргом и, зæгьут æххæст, 
Цы уыди мах цæстæй æмбæхст? 
Æрлæууыд хистæр уæд йæ цуры, 
Хъуыдыты ацæугæйæ, дзуры: 
— Нæ кæнын нозтæй æз тæлтæг, 
Мæ уд дзы хъуамæ уа хъæлдзæг. 
Фæлæ нынкъард сæнæй мæ зæрдæ, 
Æмæ мæм уæд фæзынд дызæрдыг. 
Уæд загьтон æз - мæ уды хъыг 
Хæссы сæнæфсиры цæссыг. 
Дыууæ æфсымæры — мæ разы, 
Æмæ дзы алчи мемæ сразы: 
У дыргьдон конд уæлмæрдты цур, 
У сæнæн марды туг бындур. 

154 
Брытъиаты Лслæнбег 
Дыккаг æфсымæр загъта шахæн: 
— Рæстæгæн нæй фæстæмæ здахæн, 
Уæдцæр цы ’рцыди раздæр конд, 
Уый махæн абон у зындгонд. 
Нæ зыдтон æз — уæрыкк цы хордта, 
Фæлæ йæ фыд куыдзы тæф кодта. 
Фæстагмæ бамбæрстон æз раст — 
Уыдис куыдзы æхсырæй хаст. 
Кæстæр æфсымæр шахмæ дзуры: 
— Нæ тæрсын æз, фæлæ дæ курын, 
Цæмæй мын бахæрай ныр ард — 
Мæ цард кæй не ’рцæудзæн хъыгдард. 
Хуыцауæй паддзах кодта сомы, 
Уый ард дæр бахордта йæ номæй,— 
Кæй нæу фыдмасты дæр мæнгард, 
Кæй ницы тасы и сæ цард. 
Лæппу дæр райдыдта уæд дзурын: 
— О, шах! Куы-иу уыдтæ мæ цуры, 
Уæд-иу дæ фезмæлд дæр уыдтон, 
Нымадтон д’ алы дзырд бæстон. 
Лæмбынæг чи кæсы йæ цæстæй, 
Уый фены алцыдæр æлвæстæй, 

Уалдзыгон зæлтæ 
155 
Гыццыл миниуджыты цы ис, - 
Уыдоныл арæх кодтон дис. 
Дæумæ паддзахы уаг нæ арын, 
Цыма дын у хæстæгдæр арынг. 
Ныхасы бацыдтæ, уæд та, 
Дæ дзырд-иу хæлцырдæм зылдтай. 
Дæ фыдæй æз цы дæн зæгьинаг? 
Цыма уый хорз кодта хæринаг... 
Нæ шах фæуыргъуыйау бынтон, 
Тыххæй ма сдзурын уыд йæ бон: 
- Нырма нæй сонты гакк мæ ныхыл, 
Æмæ у арфæйаг уæ ныхас. 
Уæ туг ныккалыны нæй кад, 
Хæрам ми шахæн у æгад. — 
Хъæрæй йæ фæсдзæуинтæм сиды: 
— Цæттæ уæнт теуатæ! Æрвитын 
Нæ уазджыты. Цæудзысты дард. 
Фæндаг у бæлццæттæн сæ цард. - 
Уæдцæр сын хорз лæвæрттæ радта, 
Хæлар зæрдæтыл сæ нымадта. 
Рæдау сæм разындис хъысмæт, 
Нæ бæлццæттæн фæци сæ мæт. 

156 
Брытьиаты Аслæнбег 
Зынаргь у алкæмæн йæ бæстæ, 
У дард, уæд ахады нæ цæсты. 
Уæд иу афон сæ балц фæци, 
Зæронд фыдæн æрхастой цин. 
Хъуынтъыз, æнкъард уыди ызнон дæр, 
Ныр та æваст фæци æвзонгдæр, 
Æмæ йæ лæппуты æхсæн 
Ныуæзта заргæйæ сырх сæн. 

Сæргæндтæ 157 
СÆРГÆНДТÆ 
Авд зæрдæйы 5 
Æнæкæрон маст 6 
Фæсивæд кæм зарыд 7 
Уыди 8 
Иунæджы зарæг 9 
Кæлæны нывæфтыд 10 
Хæхты хъæлæс 11 
«Уалдзæджы зæрдæ нæ вæййы æмыр...» 13 
Тæргæйтты мæйы мит 14 
Ме ’гъдау 15 
Беслæн 16 
Æдзард 17 
Абон мысын зноны бон 18 
Иу хатт-ма мæм ракæс! 20 
Фыдыбæстæ нæ сомы 22 
Зараг уд 25 
Хæсты бонты 26 
Æнæнхъæлгæ фембæлд 27 
Саударæг ныййарæджы арфæ 28 
Æфсармджын хæлæрттæ 29 
Ингæны уæлхъус 30 
Тохы рæстæг 31 
Фæззыгон парк 32 
Хæлар 33 
Худы тары уыг 34 
Нæ дуг 35 
Хуыцаумæ кувын 37 
Фыдуаг уад 38 
Æрыздæхт 40 
Фæстаг æгьдау зæххон адæймагæн 41 
Фæсивæды зарæг 42 

158 
Брытьиаты Лслæнбег 
Æгьдау 44 
Мæ сабион бонтæ мысын 45 
Царды бындур 46 
Хæхтæ — мæ цин 47 
Æмбæлттæн 48 
Æнус 49 
Уæлахизы Майы 50 
Суадон 51 
Хуымгæнæг 53 
Фарн уæ фидыды, адæм! 54 
Рæстдзинад 62 
Арфæ 63 
Мæ сыхы лæппутæн 64 
Фæндыры зæлтæ 65 
Бæргæ 66 
Фæззыгон изæр 67 
Булæмæргъ 68 
Нæ уыдтæн æз уазæг 69 
Баппæрста мæ арты 70 
Уадымс 71 
Райсомы зонд изæры зондæй хуыздæр у 72 
Туджы тых 74 
Мæ хъыг 76 
Мæт 77 
Тæхудиаг фæндон 78 
Царды рæстæг 79 
Элеги. А.С. Пушкинæй 80 
Лæгвæд 81 
Зымæджы къæсæрыл 82 
«Фурды уылæнау...» 83 
Фæсмонгæнæг 84 
Æндон бæлæстæм чи æрцыд хъæдцзауæй 85 
Нæма йын фæци хæст 86 
Хърихъуппы хъæлæс 87 

Сæргæндтæ 159 
Цырд куырой 88 
Æнцой æхсæвы ныв 89 
Агуырдтон дæу 91 
Уырны мæ 92 
Хурмæ 93 
Номы цыт 95 
Бæсты фарн 97 
Фын æви цæстуынгæ уац? 98 
Изæры диссаг 99 
Тулдз бæласы цур 101 
Къостайы рухс 102 
Цæрæм æмудæй 104 
Къостайы ныхас мæ фыны 105 
Сæумæ 107 
Зымæгон райсом. А.С. Пушкишй 109 
Дæ цинæй 111 
Фынæй Венерæйæн 112 
Цыхцырæг 114 
Уарзт 115 
Рагон уалдзæг 116 
Дидинæг - йæ армы 117 
Хæхтæ сæуæхсиды 118 
Мæ уды хурæн 119 
Хъалгæнаг 120 
Зæрватыкк 121 
Давид 122 
Æхсæвыгон хъæуы 123 
Зынг фыстытæ 124 
Фæлтæр 125 
Къæвда хурныгуылды 126 
Ныстуан 127 
Фарны рухс 128 
Хъæлдзæг уарын 129 
Радзырд. Хосров Дехлевийæ 130 

Литсратурно-художсствсннос изданис 
БРИТАЕВ АСЛАНБЕК БУШКОВИЧ 
Трели весны 
Стихи на осетинском языке 
Редактор МЛ. Будаева 
Художник В.С Григорян 
Технический редактор А.В. Ядыкина 
Корректор Э. Дз. Баликоева 
Компьютерная верстка З.С. Мисиковой 
Сдано в набор 08.08.13. Подписано к печати 08.09.13. Формат 
бумаги 70x90 732. Бум. офс. № I. Гарн. шрифта «Тайме». 
Печать офсстная. Усл. п. л. 5,85. Учетно-изд. листов 5,04. Ти- 
раж 300 экз. Заказ № 1650. С 52. 
Министерство культуры и массовых коммуникаций РСО—Алания. 
ГУП РСО—Алания «Издательство «Ир», 362040, г. Владикавказ, 
проспект Мира, 25. 
Отпсчатано с готовых диапозитивов в ОАО «Издатсльско-по- 
лиграфическое предприятие им. В. А. Гассиева». 362011, г. Вла- 
дикавказ, ул. Тельмана, 16. 

Брытъматы Аслæнбег 


Тотрбек Кочиев 
ИНОСКАЗАТЕЛЬИЫЙ РАЗГОВОР 
Басни на осетинском языке 
Северо-Осетинское 
книжное издательство 
Орджоникидзе * 1960 

ДЫУУÆ СУАДОНЫ 
Дыууæ суадонæй Фыццаг уади хохæй цырд. 
Цъыфдзастæй Дыккаг гуырд. 
Сæ фæндаг тыгъд быдыры ’сиу и. 
Зæгъы дын Дыккаг Фыццагæн: «Мах иумæ 
Кæндзыстæм ахсджиаг куыст — хуымтæ 
Æхсæвæй-бонæй 
Æфсаддзыстæм нæ донæй... 
Нæ кæндзыстæм æвгъау нæ тыхтæ». 
Фæлæ æгас мæй хур 
Фæкаст, цæхæртæкалгæ, зæхмæ; 
Цьæх кæрдæг хуссæртты фæбур; 
Йæ сыф æрбампылд халсарæн гæзæмæ... 
Æмæ дын цъыфдзаст дæр ныссур, 
Ныхъхъæбæр и, ныддур. 
Нæ Дыккаг суадонæн йæ фæд, йæ кой дæр 
Фæтар ысты бынтондæр. 
Фæлæ та Фыццаг раздæрау йæ доиæй 
Лæвæрдта халсартæн æвдадзы хос! 
Мах хурджын заман суадоны хорз зонæм, 
Тыхсты заман та — адæймаджы хорз. 
3 

ÆМБЫД КАРТОФ 
Хæдзары хицау дын йæ уæрммæ 
Бæрæггæнæг ныккаст; 
Уыны: æмбийы иу картофы фарс, 
Уæддæр æй уый нæ сæппæрста уæлæмæ. — 
Къуыримæ картоф иууыл бамбыд, 
Иæ ннз ма иннæтыл дæр бафтыд. 
Кæнын дын æз уынаффæ: 
Æмбыд картофы макуы ныууадз афтæ! 
4 

ДОМБАЙ, РУВАС ÆМÆ АРС 
Домбаймæ Рувас уазæгуаты уыд, 
(Нæ сылваз уымæ тынг рагæй бæллыд), 
Фæхъаст ын кодта, алкæйдæр фæфаудта; 
Æппынфæстагмæ Арсæй загъта: 
— «У тынг гуымиры, архайы тыхæй, 
Хатыр кæнын иæ зоны; 
Нæ кæны аргъуц уый мæнæй, 
Мæ хæйттæ мыи мæ дзыхæй дæр ыстоны...» 
Нæ фæци ’ххæст нæ гæды Рувас дзырд, 
Æрбахызт афтæ Арс сæ цурмæ. 
Фæсæццæ Рувас, Арсмæ бакаст зулмæ, 
Гъестæй йæ ныхас аивта уый цырд: 
— «Фæлæ дзы зоиын æз рæвдыд... 
Иæ цæрæнбои уæд бирæ, 
Æндæрæбон мын уый нæ уыд, 
Уæд мæ фæцæйæргæвста Бирæгъ... 
Нæ уыдзæн рох йæ хорздзинад мæнæй!» 
Фæрсы йæ Арс: — «Зыд Бирæгъы дзыхæй 
Дæу чи байста? Пайдадæр уаис мардæй!.. 
Дæ баиргъæвæг мацы фенæд цардæй». 
$ 

РЕВИЗОР 
Бæрæг кæныимæ рувæстæн сæ куыст 
Æрцыдис Арс æрвыст. 
Уый рувæстæ куы фехъуыстой, — æмбойны 
Нæртон куывд сарæзтой йæ номыл. 
Сæ фынгыл алцыппæт дæр уыд: 
Хæбизджын, бур физоиæг, мыд... 
Æмбæлæггаг уал авæрдтой нæ Арсмæ. 
Бынат ын радтой хистæрæн йæ фарсмæ... 
Фæд-фæдыл гаджидæуттæ згъордтой. 
Арс нозта æмæ хордта. 
Йæ уазæггаг ын адардтой... Стæй нуазæн... 
Цæрæнбон дæр цынæ нуазгæ уыд Арсæн!.. 
Рæгъытæ ноджы... Авд авды бæркæдтæ... 
Ысрасыг Арс, ысхæццæ и йæ зæрдæ... 
Фæцудыдта, ныффæлдæхт, ссыд йæ сым-сым. 
Æгас къуыри фæхуыссыд... 
Сæ куысты тыххæй рувæстæ гæххæтт 
Сæхæдæг сарæзтой. Фæстæмæ Арс куы ’здæхт, 
йæ армы йын æй уæд фæсагътой, 
«Фæндараст» ын зæрдæхъæлдзæгæй загътой. 
Нæ Арсы чи рарвыста, уымæн 
Мæ басня бакæс ды, мæ лымæн. 
0 

ХÆРÆГ ÆМÆ ЙÆ ХИЦАУ 
Кæддæр, — кæд уыд, бæлвырд 
Нæ зоиын æз, — фæлæ, дам, уыд 
Хæдзары Хицаумæ цъæх Хæрæг. 
Сæрд хордта сæрвæты цъæх кæрдæг, 
Зымæг та хъарм ыскъæты — хос. 
Иæхи уый дардта афтæ, цыма иннæ фос 
Иæ цуры ницы сты æппын. 
Фæрсы кæд исчи: «Кусгæ та цы кодта?» 
Уæд ын æз дзуапп дæттын: 
Уый хордта æмæ хордта. 
Æцæг-иу хатгай «И-о-о» ныууасыд... 
Хъуыдыты-иу йæ Хицау ацыд: 
«Æмхиц мæ Хæрæг кусынмæ кæд нæу, 
Уæддæр йæ хъæрмæ ’рыхъусы нæ хъæу». 
Гъе афтæ нуæй-иу фæлхæст 
Хæрæг фæдары уасынæн æрмæст. 
7 

«ЦÆСГОМДЖЫН» РУВАС 
Æрбацыд Рувас Арсы цурмæ, 
Сæрыстырæй йæм дзуры: 
«Мæнау хъæуы рæстæй цæрын, 
Цæсгомджынæй цæуын. 
Дæуау нæ кайын нскæй мулкæй. 
Æз рагæй 
Йæ къахмæ дæр куы нал æвналын Каркæн». 
Фæлæ нæ Рувасыл йæ мукъу 
Æгасæй комдзог рацыд — 
Сæнт урс пакъуыйы нал зынд: 
Кæмдæр та мæргъты хъыджы бацыд. 

АРС ÆМÆ ИÆ ЛÆППЫНТÆ 
Куыста ыстыр бынаты Арс. 
Мыд ысдæрыныл сусæгæй ныллæууыд, 
Æмæ йæ критикæ чындæуыд. 
Хъуыдыты цыд: «Кæндзысты мыл æвварс... 
Сæ хъаст мыл чидæртæ нæ хицаумæ хæссынц... 
Кæрцæй хæдон хæстæгдæр у, зæгъынц». 
Куыстхалджытæ йæ кусджыты ысхуыдта. 
«Куыдзы кад» дæр сæ нал уыди йæ цæсты, 
Сæ куыстæй сæ фæсырдта. 
Яæ лæппынты æрæвæрдта сæ бæсты: 
Сæ иу мыдгæс у, иннæ та —кæркгæс, 
Æртыккаг — фосгæс, цыппæрæм — зæхгæс... 
Хæстæгдзинад кæм у уæлахиз, 
Хуыцау, мæн уым кусынæй бахиз. 
9 

ДЫУУÆ ЦАЛХЫ 
Уæрдон тылди хæрз дзагæй... 
Ысфæлмæцыд йæ даргъ фæндагæй, 
Ысбадт ыл рыг. 
Йæ цæлхытæ ныффæлладысты тынг. 
Сæ иу æицад-æнцой тылди, 
Фæлæ дын иннæ хъист-хъист систа, 
Цыма æппæт уæз уый уæлæ уыди... 
Мæ хæлар, ма дæм кæсæд диссаг! 
Ныр дæр ма не’хсæк ахæм адæм ис: 
Хъуыддаджы уадиссаг кæд нæу, 
Уæддæр дæ разы ’взагимæ фæцис, 
Фæстæдæр уæд фæлæуу. 
10 

ХÆРÆДЖЫ ФИЛОСОФИ 
Хæрæгæн бадарди йæ цæстмæ: 
Домбайау, дам, иæ равдыстан лæгдзииад, 
Дæ бонты ды нæ уыныс цикад, 
Дæ кой нæ баззайдзæн дæ фæстæ. 
— «Æмæ цы кæны! Демæ разы дæн, — 
Зæгъы йын Хæрæг. — Афтæ дæр мæнæн 
Кæмæй æвзæрдæр у мæ цард? — 
Æнæмаст у, æнцад. 
Зæгъыиц: Домбай лæгдзинæдтæ æвдыста, 
Йæ зондамындмæ алы сырд дæр хъуыста. 
Фæлæ ма цы! Ныммард, зæгъынц, 
Æмæ, дам, уый дæр зулчъытæ хæрынц. 
Мæ цард уæлæуыл уæд æнцой, 
Мæ хицауы зæрдæ мæм райæд, 
Æидæр мæ фæстæ ма кæнæнт ыæ кой, 
Мæ фæстæ-иу бæхгæрдæг дæр æрзанæд!..» 
11 

ДИПЛОМДЖЫН РУВАС 
Куыддæртæй бафтыд Рувасмæ диплом: 
Мæргътæм зилын кæй у йæ бон. 
«Куыст дæм цы уыдзæн?» — Теуамæ æрхаты. 
Æмæ йын уый кæркгæсы бынат ратты. 
Цы бакуыста нæ Теуайы кæркгæс, 
Мæн уымæй мауал фæрс, — 
Иæ кæрчытæй къуыримæ 
Сæрæгас нал уыд иу дæр. 
Дæуæн, мæ хорз кæсæг, фæдзæхсын 
Диплом æрхæссæгæн бæстон 
Иæ митæм рагацау æркæсын, 
Нæ Теуайау куыд нæ кæнай фæсмон. 
12 

ТÆРХЪУС ÆМÆ РУВАС 
Дæ балгъитæг Тæрхъусау уæд тæппуд: 
Чысыл хæппæй дæр ауайы йæ уд. 
Æмæ йын уымæй Рувас зоны 
Пайда кæнын, 
Фæзæгъы йын: 
«Дæу Арс зылынджын хоны, 
Дæ куыст бæрæггæнæг дæуæн 
Рæхджы æрæрвитдзæни мæн. 
Мæнмæ куы хъусай — мацæмæй фæтæрс. 
Æфхæрын дæу нæ бауадздзынæн æз. 
Кæд дæм, миййаг, ыссарон лаз, — 
Нæ йæ базондзæн Арс. 
Ныр та куы ныууаис Æлдаратæм мæ бæсты,— 
Дæттынц мын карк, нæхимæ йæ ысхæсс ды». 
Нæ Тæрхъус адæргæй мæрдон фæлурс ныццис, 
Иæ хъуырмæ кæд йæ куыстытæй уыдис, 
Æдзæугæ йын уæддæр цы уыд? 
Æмæ Æлдаратæм фæцыд. 
Бæлвырд у: Рувасы æз аххосджын кæнын. 
Фæлæ Тæрхъус бынтон раст у?~ фæрсын. 
13 

ЦÆРГÆС ÆМÆ ХАЛОН 
Фæзæронд Цæргæс, раздæрау йæ бон 
Ныр нал у арвыл уадсурау тæхын, 
Æнæмæтæй пæр-пæр кæиын, — 
Æрхæццæ ис йæ фæстаг бон, 
Хуыссыди тулдзы бын æнцад. 
Кæцæйдæр дын æм сау Халон æргахт, 
Æддæдæр сындзытыл æрбадт, 
Зæгъы: «Дæ цард фæци хæрз тагъд, 
Иæма дæ амондæй æххæст 
Æфсæст, 
Мæгуырæг, афтæмæй хъæрзыс, 
Æрыгонæй мæлыс. 
Æз та сæдæ азæй фылдæр 
Тæхын, фæлæ, нырма уæддæр 
Мæ тыхы дæи... 
Мæ цард бæллиццаг у мæнæн». 
Гъе, афтæ исчи уаллонау фæцæры, 
Æмæ йæхи Нæртон Сослан æнхъæлы, — 
Нæ зоны: цард нæ фæбарстæуы азгай, 
Фæлæ хъуыддаггай. 
14 

ДЗÆГЪЫНДЗÆГ ÆМÆ ИЕ’МБАЛ 
Дзæгъыидзæг мæргътæн хицау сси. 
Фæхæцæг ыл, æвæццæгæн, фæци. 
Кæны хъуыдытæ: «Хорз быиат 
Мæнæн ис ныр, егъау — мæ кад, 
Фæлæ ма ме ’мбал дæр æххæст 
Куы фæуаид дзæбæх быкатыл хæст!.. 
Хъæуы йыи ном ыскæнын». 
Æмæ дзы райдыдта æ.ппæлын, 
Цæргæс æмæ йæ Булæмæргъыл бары... 
Йæ хъуыдытæ йын йе ’мбал дæр æмбары, 
Æмæ дын уый дæр ма схæца йæхиуыл! — 
Фырцинæй зæрдæ нал лæууы йæ риуы. 
Кæкы уый Хъæдхойæи уыкаффæ, 
Фæлвары стæхын Уариимæ арвмæ... 
У афтæмæй дзæгъ-дзæгъ кæнын йæ куыст... 
Мæлынц æм бирæтæ фырмæстæй: 
Нæ, дам, цыд хуынчъы мыст, 
Æмæ, дам, ласта стыр картоф йæ фæстæ. 
15 

БУЛÆМÆРГЪ ÆМÆ ДЗУДЗИ 
Бæласы цонгыл Булæмæргъы фарсмæ 
Æдылы Дзудзи ’рбадт, 
Æмæ дын хъуыста Булæмæргъы зардмæ 
Цымыдисæй æнцад... 
Фæзмын æй райдыдта уый уайтагъд. 
Сæ зардмæ Цæргæс хохы сæрæй ратахт, 
Сæ алыварс æрæмбырдысты мæргътæ; 
Сæхиуыл схæцыдысты хæхтæ, 
Сæ бынмæ сырдтæ кафынц, 
Цъæх уыгæрдæнтæ> дидинæг æфтауынц... 
Кæцæй дын кæсы Дзудзимæ та амонд! 
Ыспæррæст кодта Булæмæргъ, фæаууон. 
Фæлвары ма нæ «мæлгъæвзаг» цыдæртæ, 
Фæлæ нымхæццæ сты йæ зæлтæ. 
Хи систа урс мигътæм бæрзонд. 
Нæй садзгæ эондæй зонд. 
16 

ХАЛОН 
Кæцæйдæр Халон мæргъты ’мбырдмæ батахт, 
Сæ астæу абадт 
Æмæ сын систа уайдзæфтæ кæнын: 
«Нæ зоныс, Булæмæргъ, ды зарын, 
Нæ зоныс, Цæргæс, ды тæхын... 
Мæхи æдзухдæр хъарын, 
Цæмæй нæм мачн хæсса фау, 
Цæмæй нæ мæргътæн намыс уа...» 
Иæхæдæг ратахти фæстæмæ 
Æмæ дын фаджыстæ ызмæнты. 
Ис ахæмтæ: вæййынц æвзагæй хайджын, 
Фæлæ ызмæнтынц фаджыстæ хъуыддаджь. 
Коцты Тотырбег 
17 

АВТОРИТЕТ 
Домбайыл Дзылы скодта зарæг 
Æмæ йæ зарыди рæсугъд. 
Домбай дæр-иу æм хъуыста цадæг, 
Йæ мидбылты-иу худт... 
Стæй бирæты зæрдæмæ цыд... 
Редактор Сауцъиу уыд... 
Дзылы дæр æм йæ зарæг радта. 
Фæлæ йын æй æргом ысфаудта, 
Иæхинымæр та сагъæссаг фæци йæ сæр: 
«Иæ темæ —хорз. Иæ хъуыдыйæ йæ формæ гуыры, 
Фæлæ... фæлæ уæддæр 
Нæ рацæудзæн мыхуыры... 
Дзылы — Домбайыл? Амæ кæс!.. 
Куы йæ ныффыстаид Цæргæс, 
Ие Булæмæргъ... Бæргæ йæ ратгин 
Мыхуырмæ... ’Нæмæтæй ысбадин». 
Нæ иуæй-иу редактортæн, гъе, афтæ 
Сæйраг нæу уацмыс, фæлæ — автор. 
18 

ДЗÆГЪЫНДЗÆГ-РЕДАКТОР 
Нæ зонын —куыд, фæлæ куыддæртæй 
Ысси Дзæгъындзæг журналы редактор. 
Нæ сарæзта уый уадиссаг хъуыддæгтæ, 
Уæддæр йæ ном иыннæрыд дардыл... 
Йæ кабинетæй нал цыдис æддæмæ; 
Уый Бабыз æмæ Уасæгæй фæстæмæ 
Æвæрдта алкæуыл дæр фау: 
«Цæйаг у Булæмæргъ, йе Уари?! 
Хъуыддаг кæд сарæзтой мæнау?! 
Дзæгъæлы Хъæдхой дæр фæцарди...» 
Сæ уацмыстæ сыи журналы нæ уагъта — 
«Лæмæгъ ысты»-иу загъта, 
Фæлæ цæмæй, йæ зонæг — хæйрæг. 
Æмæ йæм дзуапмæ дæр æнхъæлмæ ма кæс,— 
Дзæгъæлы фесæфдзæк дæ рæстæг. 
Куы сæмбæлай Дзæгъындзæгыл, мæ кæсæг, 
Уæд-иу ыи ацы басня бакæс. 
19 

ЦИТАТ УАРЗ 
Ныффыста Уызын Арсы цардыл 
Наукон куыст. 
Æрцыд уым фыст 
Бæстонæй дардыл, 
Куыд арвиты йæ бонтæ Арс зымæг, 
Куыд ралæсы йæ хъарм хуыссæнæй уалдзæг, 
Дыргътæ куыд хæры уый фæззæг, 
Куыд фæкæны йæ лæгæт цалцæг... 
Иæ фыст фæцыди бирæты зæрдæмæ, 
Йæ къух ын истой уæд йæ хорз хæлæрттæ... 
Нæ Уызыны фæллой 
Нæ фæкаст хорз цъæх Хæрæгмæ æрмæст, 
Æмæ-иу чи скодта йæ кой, 
Гъеуымæ-иу æрныкъуылдта йæ цæст: 
«Нæ мæ уырны... нæ уыдзæн раст, 
Нæ цæрдзæн афтæ Арс, — 
Цитаттæ дзы дзырддзæугæтæй куы нæй, 
Уæлдайдæр та нæ Домбайы фыстæй». 
20 

Æэ эонык: ис ма ахæм адæм — 
Æрхæсс сын классиктæй цитаттæ, 
Кæннод дæ ныхасыл æууæн» 
Нæ уыдзæни, æцæг. 

ТУЛДЗ ÆМÆ НЕРДЖй 
Ысфардæг Нерджи арвмæ. 
Фæцыд фæйиæрдæм Тулдз йæ фарсмæ. 
Зæгъы йын Нерджи: «Ныр дæуæн 
Цæмæн кæкыиц фылдæр кад адæм? 
КæниккоЗ хъуамæ кад мæнæн! 
Æрб&кæс ардæм! 
Дæуæй нæ дæи æз къаддæр, 
ДæуæГг фæцьгдтæн æз бæрзондд&р, 
Дæуæй дæн æз хæрзхонддæр, 
Уыиын дæуæй ьгг дарддæр». 
Иæ мидбылты дыи хинхудтгæкгæ, раст, 
Нæ Тулдз хæрдмæ йæ сыхагмæ ыскаст, 
Ысдзырдта йæм: «Зæгъыс ды раст...» 
Фæлæ дын ратахт уадтьшыгъ æваст, 
Æргасыд Нсрджийæн йæ сæр 
Кæрдæгæй дæр дæлдæр, 
Æрбамбырд кодта Тулдз йæ тыхтæ, 
Лæууыди ноджыдæр хъæддыхдæр. 
22 

МÆЛДЗЫГ ÆЖÆ ХÆФСЫ МАРД 
Мæлдзыг Хæфсы мард ссардта, 
Иæхи дын ыл ныццазта. 
Зæгъы: «Фæкæс-ма ныр дæхимæ, 
Кæддæра дæ куыд ахяссин нæхимæ...» 
Цыхуызы йыл нæ фæлвæрдта йæ тыхтæ,— 
Нæ йæ бацн æггуырсын дæр йæ бон. 
Нæ Мæллзыг дзæгъæлы кыххырхта 
Йæ уæлхъус уым æнæхьæя бои. 
Мæ хорз хæлар. 
Дæуæн эæрдæбынæй фæдзæхсын: 
Куыст-яу дæ тыхмæ гæсгæ ссар, 
Кæннод дæ фыдæбон — дзæгъæлы. 

ÆДЫЛЫ ÆМÆ АУУОН 
Æдылы ссыди хъæдмæ сæрды. 
Уыди йæ зæрды 
Сардзин сугтæ æрласын. 
Уыд сихор афон. 
Фæци йæ разы 
Зылын бæласы Аууон. 
Æрлæууыд раст кæныныл рæвдз 
Уым Аууонæн йæ къæдз, 
Куы йын йæ разы мих æрсадзы, 
Куы йын йæ быны рацамайы зæхх, 
Куы йыл фæлвары бабæттын уæрдæх... 
Йæ хид кæлы — йæ куыст нæ уадзы 
Фæлæ нæ кæны Аууон растдæр. 
Дзæгъæлы фесæфти йæ бон, — 
Нæ баци бамбарын йæ бон: 
Кæй хъуыди бæлас бараст кæнын раздæр. 
24 

ЦÆРГÆС ÆМÆ ДЗÆГЪЫНДЗÆДЖЫ ЛÆППЫН 
Уæд иухатт тар хъæды рæбык 
Хæххон Цæргæс ыссардта 
Дзæгъындзæджы лæппын, 
Сæхимæ йæ ысхаста, 
Йæ зæрды дзы уыди бындар зæгъын... 
Йæ дзыхы комдзæгтæй йæ схаста. 
Фæлæ куы базыдта нæ Дзæгъындзæг тæхын, 
Уæд Цæргæсы тыхст рынчынæй ныууагъта, 
Фæхаста дзы йæ сæр, 
Нымбæхсти дзы кæмдæр. 
25 

МÆЛХЪ ДИСКУССИЙЫ 
Дискусси скодтой мæргътæ хъæды: 
«Бæрзонд ыстæхынæн цы хъæуы?» 
Нæ Мæлхъ дæр сæм æртахт, 
Æмæ дын се ’хсæн зондджынау æрбадт, 
Фæлæ дзы уым нæ фехъуыстой ныхас дæр, •— 
Æвдыста сын æрмæст йæ дарæс. 
26 

ГÆДЫ ÆМÆ ИÆ ХИЦАУ 
Гæды æппын нæ уарзта куыст. 
Иæ фындзыбын куы хъазыдаид мыст, 
Нæ йæ æрцахстаид уæддæр. 
Фæлмæн базыл-иу ауагъта йæ сæр. 
Хæринагыл нæ кодта мæт. 
Куы-иу сыстонг ис, уæд 
Иæхи дыууæрдæм хафта-иу нывыл 
Иæ Хицауы къæхтыл. 
Æрдардта-иу æм Хицау дæр йæ хъус, — 
Гæды-иу стæрдта хъарм æхсыры къус. 
* 
Нæ гæды ма цыфæнды дæр фæуæд, 
Къозбау митæ куыдфæнды дæр кæнæд, 
Фæлæ йæ не ’хсæн дæр фæзмджытæ нс, 
Къæхтыл хафынæй бафсадынц сæхи. 
27 

ЛÆХЪУГ АИК 
Фæлæхъуг ис куыддæртæй Айк: 
Кæнæ йыл бадт къуырдты нæ Карк, 
Кæнæ та баззад хурмæ. 
Иæхи та байста æйчытæн сæ цурмæ, 
Æркодта се ’хсæн уым бынат, 
Æдыхстæй дзы æрбадт... 
Куыд нæ йæ расырдтой фæстæмæ? 
Куыд нæ йæ раппæрстой æддæмæ? — 
Иæ хъузг æддейы баззади сыгъдæгæй, 
Нæ йæ равзæрстаис нæуæгæй. 
Мæ хорз хæлар, 
Иæ хуызмæ гæсгæ мацæмæн кæн аргъ. 
28 

МÆЛХЪ 
Чындздзон дын Мæлхъ ыссис. 
Иæ мадау уый дæр тынг рæсугъд уыдис. 
Æрвылизæр æм усгуртæ цыдысты: 
Цæхæрцæст Уари, Булæмæргъ, Цæргæс... 
Æнхъæл-иу се ’ппæтдæр уыдысты: 
«Æрхæсдзынæн æй æз». 
Фæлæ-иу фесты сегас дæр фыдæнхъæл, — 
Иæ дзуапп-иу ахæм уыд нæ Мæлхъæн: 
«Нырма нæма кæнын æз мой». 
Иæхинымæр та кодта уый хъуыдытæ. 
Уадз, мæргътыл айхъуыса мæ кой, 
Зæгъгæ, уæздан Мæлхъ не ’ркодта хъуыды дæр 
Цæхæрцæст Уари, Булæмæргъ, Цæргæсы, — 
Иæ сæрмæ сæ нæ хæссы...» 
Цыма уыдысты усгуртæ æмдзырд, 
Гъе уыйау æм дзы ничиуал æрцыд. 
Нæ Мæлхъыл бонтау атахтысты азтæ, 
Ныууагътой йыл сæ фæд, 
Æмæ дзы бацыд мæт: 
«Æнæ мойæ кæдмæ цæрдзынæн афтæ?» 
29 

Фæсмонæй хафы ныр хæрдмæ йæ рустæ. 
Æрфæндыд æй: «Куы мæм æрцæунд усгур 
Цæхæрцæст Уари... Булæмæргъ... Цæргæс... 
Уæд ын æнæмæнг сразы уанн æз... 
Фæлæ кæцæй!.. Ныр усджынтæ сты уыдон... 
Æдылы къоппа... Ме ’намонд нæ зыдтон». 
Фæкаст ма ’нхъæлмæ — усгур зынæг нал уыд, 
Ыстæй чындзы уый сау Халонмæ ацыд. 
Рæсугъд чызгай, мæ уд фæуа дæ фæхъхъау, 
Рæдыд дыл ма ’рцæуæд нæ Мæлхъау. 
30 

ЦÆРГÆС 
Цæргæсы чызг йæ зæрдæйы дзæбæхæн 
Йæ райгуырæн къæдзæхæй 
Сæрдыгон райдзаст бон æртахти хъæдмæ, 
Уым фембæлд Булæмæргъы фыртыл. 
Фæцыдысты кæрæдзийы зæрдæмæ. 
Зæгъы йын Булæмæргъы фырт: «Мæ фыды 
Дæумæ, мæ рухс хур, 
Мæхицæн сæрвитдзынæн усгур...» 
— «Хорз», — загъта Цæргæсы чызг — атахт, 
Хæрз хъæлдзæгæй йæ фыды уæлхъус абадт. 
Изæры Булæмæргъы фыд 
Æрбалæууыди Цæргæсы хæдзары. 
Зæгъы: «Мæ фырт 
Дæ чызджы къайагæн æвзары...» 
— «Дæ хъуыддаг раст! — фæурæдта йæ Цæргæс, — 
Цæрæд дзæбæхæй... байрæзæд йæ хъæлæс... 
Мæ чызг дæ фыртæн кадджын къайаг у, — 
Дæ фырт мæ чызгæн аккаг мойаг нæу...» 
-- «Мæ фырт дæр нæу æвзæр лæппу, 
Нæ фегад кæндзæк дæу...» 
—«Иæ конд* йæ хъарумæ *ез фау 
31 

Нæ хæссын, фæлæ Цæргæсты æгъдау 
Нæ уадзы мæн лымæн кæнын дæуимæ... 
Нæ уæздан туг... нæ урс ыстæг... Сæхимæ 
Мæн нал хондзысты цæргæстæ... Æлгъыстаг 
Фæуыдзынæн нæ цæхæрцæст мыггагæй...» 
—«Сæрыстырдзинад махæн дæр ис рагæй 
Нæ туджы...» — Булæмæргъ зæгъы. Æдыхстæй 
Сæ хæдзармæ æртахти. 
Цæргæсы митыл дисæй мардн. 
Йæхи кæд исчи федта ам, 
Уæд-иу мæм ма фæуæд хæрам. 
32 

АГРЕССОР 
„Китай чанкайшистон лæбурджытæн ак- 
каг ныхкъуырд кæй дæтты, уый тыххæй 
йæ хонынц агрессор". 
(Газетæй). 
Фæсаходæтты сатæг доны был 
Лæууыди хуры хъарммæ Пыл. 
Йæ Лæппыны рæвдыдта, 
Хъæбысы дзаг ын халсартæ æртыдта. 
Фæлæ сæм уалынмæ ныббырста 
Цъæх Бирæгъ хъæдбынæй фæстæты: 
Уыд Лæппыны йæ зæрды 
Ныссадзын тугæйдзаг ыссыртæ. 
Фæлæ йын Пыл ныллæууыди йæ къахыл, 
Йæ бырынкъæй йæ фелвæста æваст, 
Æмæ йæ, раст, 
Ныццавта хохы рагъыл... 
Фæсади Бирæгъ, тухитæ æвзаргæ. — 
Фæлæ та уый куы схъил кодта йæ сæр, 
Уæд айхъуысти йæ хъæр: 
«У Пыл агрессор, стигъæг, марæг». 
Коцты Тотырбег 
33 

УÆРЫКК 
Кæмæйдæр фехъуыста нæ Уæрыкк сæрды, 
Кæй вæййы зымæджы фыд уазал. 
Ыстарст, миййаг, куы ’рцæуа й’ адзал, — 
Кæрц балхæнын æрыфтыди йæ зæрды. 
Фæлæ кæмæй? Стæй куыд? — 
Йæ хъустыл та æрцыд: 
Фысдзæрмттæ, дам, ис Бирæгъмæ дзæвгар, 
Æмбал, дам, ын кæрц бахунйынмæ нæй, 
Кæны, дам, сæ асламыл уæй, 
Дæтты, дам, дзы йæ хæлæргтæн лæвар. 
Уæрыккæн кæрц æнæ ссаргæ цы уыди! 
Кæрц æлхæнæг дын Бирæгъмæ фæцыди, 
Фæлæ, дам, нал раздæхт фæстæмæ... 
Фыссын мæ басня иуæй-иу бæстæтæн: 
Куы ’ййафой тыхст, 
Уæд ма курой зыд Бнрæгътæй æххуыс. 
34 

ЗЫГЪАРÆГ ÆМÆ БИРÆГЪ 
Зыгъарæг æмæ Бирæгь 
Фыдбылызтæ фæхастой бирæ, 
Фæлæ дыи иу бон иал арынц хæрииаг, 
Ысты Æлдаратæм цæуинаг, 
Фæлæ куыддæр кæнынц тæрсæгау: 
Миййаг та сыл куы ауайа фыднад, 
Кæнæ куы фæуой мард. 
Æмæ кæсынц кæрæдзимæ фæрсæгау... 
Ыстонгæй нал у Бирæгъæн йæ бон, 
Зыгъарæджм ныргæвдынæн æфсон 
Уый агурм, зæгъы: «Ызнон 
Ыстыр хай дм куы нæ айстаис фмсæй, 
Уæд мын нæ уаид афтæ ыстонг ныр». 
—«Куы нæ уыди ыстыр...— 
Зыгъарæг сцæйдзмрдта фыртыхстæй, — 
Иæ ныхас нал фæци æххæст дæр... 
— «Æгъгъæд! Хæры мæ тынг мæ гуыбын...» 
Æркодта Бирæгъ умм йæ хæлары йæ быны, 
Ыскодта дзы хæрзад æхсæвæр. 
35 

ХОСГÆНÆГ 
„Цæмæй адæм капитализмы ныхмæ мауал 
тох кæной, уый тыххæй буржуазон фило- 
софтæ капитализмы рахуыдтой „Адæмон 
капитализм". 
(Газетæй) 
Ныззæронд Бирæгъ, цуан кæнын йæ бон 
Кæддæрау нал уыд фысвосæн сæ фæстæ. 
Хъуыст сырдты ’хсæн ныхæстæ: 
«Æрхæццæ ис йæ фыдмитæн кæрон». 
Хæрам æм чидæртæ уыдысты, 
Æмæ дзы исын райдыдтой сæ маст: 
Иæ сæрмæ йын цым-лæдзæгæй «зылдысты», 
Фæкодтой йæ фæрсксаст. 
Уый Рувас тынг дзæбæх æмбæрста 
(Нæ уыд æнæ хай Бирæгъæн йæ хæрзтæй, 
Æдзух ыл дардта Бирæгъ й ’арм) 
Ыскодта йе ’рдхордыл фысдзарм, 
Æмæ дын хъæды ауагъта уый дам: 
«Ныууадзут æй — нырмæйы Бирæгъ нал у, 
Куы нал у иумæ дæр хæрам; 
Тыхми кæныныл нал сафы йæ хъару; 
36 

Уый нал æргæвды фос, 
Хæры æрмæстдæр хос». 
Ысхон куыдфæнды Бирæгъы, уæддæр 
Нæ фæуыдзæн йæ удыхъæд хуыздæр. 
37 

ТÆРСЫНГÆНÆГ 
Ныббырста Бирæгъ Фиййауы фыстæм, 
Фæлæ фæрсксаст, рыстæй 
Тыххæйты аирвæзти хъæдмæ. 
Дзæвгар фæсад... 
Ыссыд йæ иад. 
Ысфæнд кодта: «Ныхъхъуыздзынæн та ахсæв хъæумæ, 
Ныргæвддзыиæн æз Фиййауæн йæхи...» 
Фæлæ йæ над æрбаймысыд, фæджих, 
Хъуыдыты ацыдн, мæлæтæй тынг фæтарсти; 
йæ фæстаг къæхтыл хъæдгæрон æрбадти; 
Нынниудта дыи хъæлæсыдзаг. 
Æнхъæлдта: «Фиййау у тæрсаг, 
Фæтæрсдзæни, фæлидздзæни æмбойны, 
Йæ фысты тугæй суадздзынæн мæ дойны». 
...Ныр дæр ма ниуы, ниуы Бирæгъ, 
Кæны нæ Фиййауы тæрсын. 
Хæсткъахджытæн фыссын, 
Цæмæй нæм ма кæной æртхъирæн 
Сæ бомбæтæ ’мæ се ’фсады тыхæй, — 
Нæ нервытæ сты махæн фидар, 
Æмæ нын нæй фæтæрсынгæнæн, нæй! 
38 

ЧЫСЫЛ ÆМБИСÆНДТÆ 
X æ ф с æ м æ. Г æ д ы 
Гæды, дам, дон ысдæрынмæ фæраст. 
Хæфсы лæппын æй ауыдта... фæтарст. 
Йæхи, дын, цадмæ цырд нысхуыста, 
Кæны фæдисхъæр: «Тигр нæм æрбырста...» 
Т æ р х ъ у с 
Кæмдæр фæцыд фæдис. 1 кв. 
Тæрхъус нæ бамбæрста, кæм ис, 
Цæрдæг ызгъорынмæ фæцис, 
Фæдисонтæн сæ ныхмæ уый лыгъдис — 
Сæ къæхты бын ныцъцъист. 
Д з æ р г ъ 
Сыгъдæгдзинадыл æмбырды фæдзырдта Дзæргъ, — 
Æддæмæ рацыд — цъыфдзасты ныддæргъ. 
39 

Къæв д а 
Æгас мæй хур цæхæрцæстæй куы кæсы, 
Уæд нын къæвда æхсызгонад æрхæссы. 
Æвз аг 
Æвзаджы нæй ыстæг, 
Фæлæ ыстæджы дæр ныммур кæны лыстæг. 
Ф ы д-з æ р д æ 
Нæ уыди Сау калмæн хæлæрттæ, — 
Æнхъæлдта алкæй дæр фыд-зæрдæ. 
Къæрцх ъус 
Уый хъусы, дымгæ хъæды сыфтæртæ куыд узы, 
Фæлæ йæ цуры ног комбайны хъæр нæ хъусы. 
Хæдзары хпцау 
Иæ куыдзæй уарзта уый йæ гæдыйы фылдæр: 
Гæды зыдта гæды митæ хуыздæр. 
Д у р ы н æ м æ д у р 
Фæнды ныццæвай Дурын 
Дæ тых-дæ бонæй Дурыл, 
Фæнды Дур Дурыныл, уæддæр 
Кæндзæн сар Дурынæн йæ сæр. 
40 

Г æд ый ы ма ст 
Гæдыйæн Куыдзмæ фыхт йæ маст, 
йæ фыдкой кодта, зулцæстæй йæм каст, 
Хуыдта йæ фидиссаг, сæлхæр: 
Куыдз æй нæ хуыдта Тигры æмсæр. 
Æфсæст куыдз 
Æфсæст Куыдз, дам, æхсыд ыстæг ыссардта, — 
Ыстонг хæларæн æй нæ радта. 
Бирæгъ æмæ Хърихъупп 
Ныссагъд йæ хурхы Бирæгъæн ыстæг, 
Æххуысмæ сидт æмбисбон, 
Фæлæ йæм Хърихъупп не ’рбацыд хæстæг,— 
Нæ дзы фсрох Къостайы ’мбисонд. 
Хур æмæ Уыг 
Ысфæнд кæны Уыг Хуры денджызы ныппарын, 
Цæмæй цæра æдзух мæйдары. 
Фæлæ йæ дзырд нæ бакæны æххæст: 
Ыстæхы арвмæ... скæсы Хуры цæст — 
Фæцæуы Уыгæн тар хъæды йæ дзæхст. 
Домбай æмæ Рувас 
Гæды Рувас ысси Домбайы къай 
Æмæ йæхицæй тынг ныхъхъал, 
Цыма йын нал ис а зæххыл æмбал, 
Цыма йæхæдæг сси Домбай. 
41 

Хæрæг 
Хæрæг фæхæры тынг адджынæн сындз 
Æмæ йын зоны аргъ кæнын дæр хорз. 
Фæлæ куы тъысса айвады йæ фындз, 
Кæн-иу ын уæд лæдзæгæй «хос». 
42 

ЧИИЫЦЖЫ ИС: 
Дыууæ суадоиы 3 
Æмбыд картоф 4 
Домбай, Рувас æмæ Арс 5 
Ревизор 6 
Хæрæг æмæ йæ хицау 7 
„Цæсгомджын* Рузас 8 
Арс æмæ йæ лæппынтæ 9 
Дыууæ цалхы 10 
Хæрæджы философи . 11 
Дипломджын Рувас 12 
Тæрхъус æмæ Рувас 13 
Цæргæс æмæ Халон 14 
Дзæгъындзæг æмæ йе ’мбал 15 
Булæмæргъ æмæ Дзудзи . . . 16 
Халон 17 
Авторнтет ¦ 18 
Дзæгъындзæг — редактор . < 19 
Цитат уарз 4 20 
Тулдз æмæ Нерджи 22 
Мæлдзыг æмæ хæфсы мард 23 
Æдылы æмæ Аууон 24 
43 

Цæргæс æмæ Дзæгъындзæджы лæппын 25 
Мæлхъ дискуссийы 26 
Гæды æмæ йæ хицау 27 
Лæхъуг айк 28 
Мæлхъ 29 
Цæргæс 31 
Агрессор 33 
Уæрыкк 34 
Зыгъарæг æмæ Бирæгъ 35 
Хосгæнæг 36 
Тæрсынгæнæг 38 
Чысыл æмбисæндтæ 39 
Тотрбек Платонович Кочиев 
ИНОСКЛЗАТЕЛЬНЫЙ РАЗГОВОР 
Редактор А. И. Царукаев. Художиик И. К. Тибилов. 
Художествеиный редактор У. К. Кануков. Технический редактор А. А. Дзгоев. 
Корректоры М. Б.Савкуева, Т. А. Кайтукова. 
Сдано в набор 26-V-1960 г. Подписано к печати 21-УМ960 г. Формат бумаги 
70x1081/32. Печзт. листов 1,88. Учетно-изд. листов 0,97. Заказ Лв 1998. 
Изд. № 60. Тираж 10С0. ЕИ 01131. Цена 50 кон. 
Северо-Осетинское книжное издательство, г. Орджоникидзе, пр. Сталина, 11. 
Роспубликанская книжная типография, г. Орджоникидзе, ул. Джанаева, 20. 


АХПОЛÆТТЫ ДЗАНТЕМЫР 
ÆМДЗÆВГÆТÆ 
ЧИНЫГУАДЗÆН „Ир- 
ОРДЖОНИКИДЗЕ * 198С/ 

840сет 
с(Осет) 
А85 
Ахполæтты Дз. 
А85 Судзгæ кæн, мæ зæрдæ: 
Æмдз.—Орджонйкидзе: Йр, 1980.— 
56 ф. 
АхполоЪ Д. X. 
Гори, мое сердце 
70403-22 ^осет 
А ЛШ1<03)-80 ^4"80 *<<*** 
ф Издательство «Ир*. 1980 

ХÆРЗБОН, НÆ ХÆХТÆ 
Мæ урс нымæтхуд абон систон 
Дæрзæг пыхцыл сæрæй сындæг. 
Æмæ фæстаг хатт тасаг уисау 
Æркуывтон хæхтæн æз ныллæг. 
Хæрзбон, хæрзбон, о Иры хæхтæ! 
Уæ уындæй не ’фсæсти мæ цæст, 
Уæ цурæй мæн нæ хæссынц къæхтæ, 
Фæлæ мæм сиды судзаг хæст. 
Куы бафтон æз уæззау фæндæгтыл, 
Зæрондæй урс куы суа мæ сæр, 
Дæттын уын дзырд: сымах, нæ хæхтæ, 
Нæ фæкæндзынæн рох уæддæр. 
Æдзухæй уын уæ фидæн кадæн 
Нæртон лæгау уыдзынæн гæс. 
Æмæ та искуы бон фæлладæй 
Ыздæхдзынæн уæ цурмæ æз. 
1942 
3 

МÆН ПЕЦТЫ ’НКЪАРД 
ХУЫЗ СУДЗЫ ЛРТАУ... 
Хъызтбон хъæуккаг хæдзары мидæг 
Йæхи тæвд пецмæ тавы лæг. 
Æдзух ыл мад фыцы хæринаг, 
Кæны йыл саби цин зымæг. 
Ныр пецты нал кæнынц æртытæ, 
Хæлд хæдзæрттæй фæлгæсынц дард... 
Цыма пырх хъæутæн сты цыртытæ,— 
Сæ уындæй зæрдæ у æнкъард. 
Сийынц сывæллæттæ ныккæндты, 
Тæвд пецтæм бакæнынц хæлæг. 
Кæд та сæм тавдзысты сæ цæнгтæ, 
Кæд та сæ скæлдзæни фæздæг?.. 
Мæн пецты ’нкъард хуыз судзы артау, 
Фыны дæр мæ нæ уадзы цух. 
Æвæццæгæн, хæстоны цаутау 
Мæ цæстыл уайдзысты æдзух. 
1943 
ЦАРД У КОММУНИСТЫ БÆЛЛИЦ 
Нæ ротæйы партион уæнгтæн 
Уыд талынг ныккæнды æмбырд. 
4 

Чи сарæзта роцъомæ цæнгтæ, 
Чи цъиры йæ тамако цырд. 
Хæдæхсгæ — бæрзæйыл зæбулæй, 
«ЯЗз хъуыстон парторджы хъæлæс: 
«Ысуæгъд кæнын иу хъæу фыдгулæй 
Нæ ротæйæн райсом ис хæс. 
Атакæйы чи бырсдзæн разæй, 
Уый хъуамæ ыскæнæм бæлвырд». 
Чи каскæ æрæлхъывта карзæй, 
Чи цъиры зыддæрæй йæ дымд. 
Атакæ, атакæ, атакæ — 
Зындæр уысм нæма зоны хæст. 
Мæлæт æмæ царды ’хсæн акæн 
Дыууиссæдз сæррæтты æрмæст. 
Атакæйы раззаг бырсджытæй 
Уымæл зæхмæ ’рхауы дзæвгар... 
Хуыздæр коммунисттæн—ныфсджынтæн 
Уым разæй цæуынæн ис бар. 
Æрцыди нæ раздзæуæг амынд, — 
Æндæр уыд лæгдæрыл нымад. 
Мæнæн дзы мæ кой дæр нæ разынд, 
Мæхимæ æркастæн æгад. 
«Тагъд ма кæн... Берлин нырма дард у. 
Лæппутæм дæр ’рхаудзæни рад, — 
б 

Парторг мæнæн загъта æнкъардæй, — 
(Æрæджы йæхи фырт фæмард). 
Фыццаг хатт ды не ’мбырды бадтæ, 
Æгæр дис ныл ма кæн. Æрчъиц. 
Мæдæтыл нæ кæнæм мах пълантæ, 
Цард у коммунисты бæллиц». 
1944 
СУДЗГÆ КÆН, МÆ ЗÆРДÆ! 
Судзгæ кæн, судзгæ, мæ зæрдæ! 
Разын-ма тохы уæндаг. 
Скал-ма уæларвмæ цæхæртæ, 
Срухс кæн мæйдары фæндаг! 
Ма бар æнаккагдзинадæн, 
Ма кæн хæлардзинад рох! 
Райгуырæн бæстæйы кадæн 
Бонæй, æхсæвæй кæн тох. 
Разын фæзминаг кæстæрæн, 
Хистæры зондæн кæн аргъ. 
Ма лидз тыхст ранæй фæстæмæ. 
Тъдау дæттын ма рахон уаргъ. 
Искуы куы кæнай æмбийгæ, 
Тохæй куы ’мбæхсай фæсвæд, 
Ссар-иу уæд тагъддæр дæ ингæн. 
Мачи дыл бакæнæд мæт. 
6 

ЛЕНИНЫ ПАРТИЙЫ УÆНГ 
(Балладæ) 
I 
Абон ныссагътам хъæдын цырт, 
Бахызт та ингæнмæ лæг... 
Уый уыд хуымæтæг, цыбырдзырд, 
Ленины партийы уæнг. 
Абон ын загътам фæндараст 
Хæсты ныббырсты фæстæ. 
Ингæнæй дардта сæр халас, — 
Мах дзы уыдыстæм кæстæр. 
Ничи йæм сидти æфсадмæ, 
Бархийæ хæстмæ фæцыд. 
Никуыма бабæллыд кадмæ, 
Знаджы ныппырхыл хæцыд. 
II 
Абон нæ ротæ рæнхъытæй 
Иу хъæумæ бацыд хæстæг. 
Знаг нæ йæ судзаг нæмгуытæй 
Зæхмæ нылхъывта тызмæг. 
7 

— Райгуырæн бæсты сæраппонд, 
Ротæ, мæ фæдыл ды бырс! — 
Разынди не ’хсæн хъæбатыр, 
Салдæтты бауагъта ныфе. 
Фестади. Фезгъоры уæртæ 
Ротæйы разæй цæрдæг. 
Уый уыд æфсармджын, хуымæтæг, 
Ленины партийы уæнг. 
Ш 
Абон мах фестæм уæлахиз, 
Уацарæй суæгъд кодтам хъæу. 
Не ’мбалы сау нæмыг ахызт, 
Арф æй æмбæрзы ныр нæуу. 
Хъæугæрон акъоппы бадæм, 
Сахъгуырдыл кодтам хъуыды. 
Чи уыд, кæм райгуырд хъæбатыр, 
Уый нæ ныр зонын фæнды. 
Фарстам кæрæдзийы радгай 
Чи йын уыд зонгæ, хæстæг? 
Салдæттæ дзурынц æнцадгай 
Бирæ хъуыдыты фæстæ: 
— Зæрдыл æрлæууыд, æгайтма, 
Уый уыд мæ фыды хæлар. 
Мидхæсты бонты уый радта 
Раджы мæ фыдæн лæвар. 
8 

Уайы мæ цæстыл нæ уаты 
Сынтæджы сæрмæ хуызист. 
Цъупхуды топпимæ бады, 
Цæстæн йæ ферттывд — æвзист. 
Урсыты ныхмæ уый ацыд, 
Мысы йæ арæх мæ фыд. 
Хæсты дыууæ цæфы баци, 
Тохæй уæддæр уый нæ цыд. 
— Хъус-ма, хæрздиссаг, фæлæуу-ма, — 
Салдæттæй дзуры æндæр, — 
Мах хъæуæй ласта мæнæутæ 
’Ххормаг Мæскуыйæн кæддæр. 
Радта мæнæн дæр йæ къæбæр, — 
Сабиты дардта рæвдыд. 
Царди йæхæдæг хуыскъæлæй, 
Смæллæг и, батад йæ фыд. 
— Сарæзта колхоз уый махмæ 
Зонын æй, зонын æз дæр. 
Цъулберы сусæг гæрахæй 
Хаста уый бастæй йæ сæр. 
— Фестæм, дам, доныл уæлахиз, — 
Иу та нæ ногæй дзырдта. — 
Ауæзт куы аскъуыд, уæд бахызт 
Ихдонмæ не ’мбал фыццаг... 
9 

Ничи йыл кодта дызæрдыг, 
Бирæ уыди йыл æууæнк. 
Уый уыд хуымæтæг, зынгзæрдæ, 
Ленины партийы уæнг. 
1945 
10 

ИРЫ ФÆНДÆГТЫЛ 
ИС БИРÆ ЦЫРТЫТÆ 
Иры фæндæгтыл ис бирæ цыртытæ. 
Чи дзы — хъæды лыггаг, чи та у къæй. 
Рагон фыдæлтæ ам кодтой æртытæ, 
Фæлæ сæхуыдтæг кæнынц ныр фынæй. 
Чи дзы йæ мæлæт ыссардта хæтæнты, 
Чи та æххуырстæй ныззæронд бынтон. 
Сонтæй кæмæндæрты ахызт йæ тæнты 
Туджджыны хъамайы уазал æндон. 
Ног конд цыртытæ ныр ауыдтон дардæй, 
Стъалыйы бынмæ дзы алкæуыл — къам. 
Сабитæ къамтæм фæкæсынц æнкъардæй, — 
Мысынц сæ хæстон ныййарджыты ам. 
Фыды уæрагыл сæ ничи æрбадти, 
Ничи сæ акаст йæ фыды фæстæ. 
Ничи сæ зоны: ингæнтæ сты афтид, 
Сагътам цыртытæ æгъдаумæ гæсгæ. 
Сахъгуырдтæ фесты уæлахиз знæгтыл, 
Чи сæ кæм фæмарди, нæу уый бæрæг. 
Бирæ цыртытæ ис Иры фæндæгтыл, — 
Алы цырты бын нæ ныгæдтам лæг. 
1949 
11 

ХÆСТОНЫ ДАРГЪ 
УÆЗЗАУ ФÆНДАГ 
Зын уыд, зын уыд цæуын хæтæнты, 
Тызмæг, æнаккаг уыд ызнаг... 
Æдзух æнæхуыссæг æхсæвтæ, 
Хæстоны даргъ уæззау фæндаг. 
Æдзух пырх горæттæ, сыгъд хъæутæ, 
Цæф салдæтты мæлæтдзаг хъæр... 
Фыдгулимæ æваст быцæутæ, 
Гранатты, бомбæты цæхæр... 
Сыгъди мæ буар сæрдыгон хурмæ, 
Хæдоныл хидæй ’взæрди цæхх. 
Къæвдайы их мæн хоста дурау, 
Цъыф акъоппæй зæрдæ фæцъæх. 
Ныссагъд-иу къах лæхъир фæндаджы, 
Уæхск тасыд хотыхты уæзæй. 
Тых ма кæм уыд лæджы уæраджы, 
Цæугæйæ адæн-иу фынæй. 
Хъызт зымæг састон дзул фæрæтæй, 
Рыгæйдзаг мит уыди мæ дон. 
Тæсоаг куыд к:? уыд уым мæлæтæй, 
Уæддæр æмбæлггнмæ бырстон... 
Зын уыд, зын уыд цæуын хæтæнты, 
Тызмæг, æнаккаг уыд ызнаг... 
Уæддæр æз равзæрстон фæндæгтæй 
Хæстоны даргъ уæззау фæндаг. 
1964 

БАНДОН 
Мæ сыхаг хæцъилы гæппæлтæй 
Йæ бандонæй асæрфы рыг. 
Цыма йын у хотых фыдæлтæй, 
Цыма йын у уазæдлсы фынг. 
Паддзахы бандонау — йæ хъултæ, 
Сызгьæринæй не сты æрмæст. 
Хæрдгæбыд хъæдабæ зæбултæй 
Йæ уæлæ нæ уыди æмбæрзт. 
Фыд ацыди заводæй хæстмæ, 
Йæ бæсты ныллæууыд йæ фырт... 
Мæ сыхаг лæппуйыл æрмæстдæр 
Уæд азтæй æртындæсæм цыд. 
Ныллæг уыд, ныллæг уыд уый асæй, 
Йæ фыды станок та — бæрзонд... 
Лæууынæн ын асыччы фарсæй 
Ыскодтой уæд бандон мæнгконд. 
Ныууагътой бæгъæввад зæвæттæ 
Цыппар азы бандоныл фæд... 
Мæ сыхаг иæ уыди хæтæнты, — 
Æрыгон лæппу ма уыд уæд. 
Йæ буарыл нæ баззадп ностæ, 
Хæрзиуджытæй не ’рттивы риу, 
Нæ бабаста хотыхты бостæ, 
Уæддæр у нæ салдæттæй иу. 
13 

ИРОН ХÆСТОНТÆИ ДÆН СÆРЫСТЫР 
Ирон дæн, уый зæронд хæстонтæ 
Куы зоной, уæд кæмфæнды уой, 
Фæрсынц Ирыстонæй бæстондæр, 
Кæнынц ирон хæстонты кой. 
Уым чи фæзæгъы: уыд мæ кæстæр 
Ирон лæппу — сæрæн хæстон. 
Кæмæн йæ хицау уыд мæ бæстаг, — 
Хæтæнты айхъуысти йæ ном. 
Кæмæй зæгъынц: фæци уый марды, 
Чи баззади хæсты æгас. 
Чи та фæцæф и Сталинграды, 
Чи ахæццæ Берлинмæ раст. 
Ирон хæстонтæй дæн сæрыстыр, 
Хæсты нæ рох кодтой сæ ард. 
Сæрæн æфсæддонтæ уыдысты, 
Хæцæнгарз сæм уыди нымад. 
Фæллад нæ зыдтой дард хæтæнты, 
Нæ бæстæн кодтой ’гæрон уарзт. 
Бырсты нæ тарстысты мæлæтæй, 
Фыдгулы коймæ фыхт сæ маст. 
Уыдон æфсæрмы кодтой фынгтыл, 
Уæлдай дзурæг сæм уыд æгад. 
Зæрæдтæн ’гъдау лæвæрдтой уынгты, 
Хуыдтой хæлары та æрвад, 

Чысыл хæххон хъæутæй цыдысты, 
Уыд ахуырмæ сæ февнæлд рæвдз. 
Бæрион бынæтты лæуд уыдысты, 
Хæстон хъуыддаг сын радта æрдз. 
Ирон хæстонтæ сты нымады 
Советон дзыллæты æхсæн. 
Æз дæр куы нæ уаин æгады, 
Уымæ бæллæг æфсады дæн. 
НУАЗÆН 
Хистæр радта куывды нуазæн 
Адæмы æхсæн мæнæн... 
Дард бæстæй æрбафтгæ уазæг, 
Йе ысгуыхт лæг æз нæ дæн. 
Фосы фæдыл уаргæ боны 
Æз нæ равæрдтон мæ къах. 
Кусгæйæ рæсугъд дыргъдоны 
Никæд федтат мæн сымах. 
Саби зондæй мæн нæ фарста, 
Ахуыргæнæг æз нæ дæн. 
Хорæрзад бæрзонд нæ райстон, 
Чи сæ федта хуымы мæн? 
Адæм дзурынц алы фæрстæй: 
— Райс, æфсæддон, буцæй рæз! 
15 

Знагæй хъахъхъæныс нæ бæстæ, 
Кадджын у дæуæн дæ хæс. 
1957 
ÆРГОМ НЫХАС 
Уынын æд хотыхтæй мæ разы 
Мæ хæстон буц хæлæртты ног. 
Кæд бирæ рацыд бонтæй, азтæй, 
Уæддæр мæнæн ысты æвзонг. 
Хуыссут, хуыссут æнцад æнусмæ, 
Цытджын хъæбатырты фæлтæр... 
Сымахæй ницы кæнын сусæг, 
Æргом ныхас — фынгæй хуыздæр. 
Нæ дæн æз разы, нæ, мæхицæй, 
Нæ дæн сымахау æз сæрæн. 
О, афтæ мæм кæсы: къæбицæй 
Æввонгæй хæрд хæссынц мæнæн... 
Цыма мæ хур сындæг ныгуылы, 
Мæ уæнгтыл — зивæджы бæндæн. 
Сæйрагдæр домæнтæ нæ уынын, 
Лыстæг хъуыддæгты бын фæдæн. 
Хæстæй кæд рацыд бонтæ бирæ, 
Уæддæр мæм ис хæстоны ’фсарм, 
16 

Хæрын уын ард мæ чысыл Ирæй, 
Мæнæн сымах дæттут æхсар. 
1967 
ЦЪÆХ АРВ 
Арв хъæлдзæг у, райдзаст, 
Лæг ыл кæны цинтæ... 
Арв — саузæрдæ, карз маст, 
Æгæнон — йæ митæ... 
Куы дардмæ æрттивы, 
Цъæх авгау, сыгъдæгæй. 
Куы дымгæ уым мигъы 
Ыскъæфы тызмæгæй. 
Арв бирæйы базыр 
Ныссаста мыггагмæ... 
Уæддæр бырсынц карзæй 
Зæххонтæ цъæх арвмæ. 
Лæг ахуырмæ балцы — 
Хъæбатыр фæдисон. 
Уый стъалы йæ барцæй 
Æрцахсдзæн фырдисæй. 
Æз дæр дæн фæндагыл 
Цъæх арвы быдыры. 
2 Судзгæ кæн, мæ зæрдæ 17 

Моторы хъæр рагæй 
Æз уарзын фæндырау. 
Цъæх арв мæнæн раттут, 
Фыны дæр æй мысын! 
Цъæх арв мæнæн цард у, 
Мæ амонд, мæ фысым. 
1966 
ФÆБÆЛЛЫН 
Ме ’мгæрттæй бадты, йе хъазты 
Фехъусын арæх ныхас: 
— Гъей-джиди халонау азтæй 
Ацæр сæдæмæ æввахс. 
Циу цымæ халоны цард та? 
Чи йæм фæкæны хæлæг? 
Амонд уый фаджысы ссардта, 
Хæдмæлтыл зилы цæрдæг. 
Царды фæбæллын, мæ фæстæ 
Афтæ куыд зæгъат сымах: 
— Уарзта уый Райгуырæн бæстæ, 
Адæмæн кодта уый аргъ. 
18 

* * * 
Кæркуасæнтæм сынтæгыл бадын, — 
Нæ ахсы мæн ахсæв хуыссæг. 
Мæ мад та йæ фыртæн фæндагмæ 
Йæ арынджы змæнты хыссæ. 
Куы баппары пецы уый сугтæ, 
Куы схæцы йæ дыстыл уæлдæр... 
Мæ урссæр зæронд мад, дæ къухтæ 
Фæллайын нæ зонынц ныр дæр. 
Æфсæддоны алкæд рæвдауыс, 
Тæхуды фыртæн дын ысбæзз. 
Ды царды мæ хæстæ æмбарыс, 
Дæ хæс дын кæд фиддзынæн æз. 
ÆНАФОН ФÆНДЫРЫ ЦАГЪД 
Æнафон фæндыры цагъд судзаг хъæлæстæй 
Зæронд чызджы уатæй фæйнæрдæм ныййарц: 
«Нæ усгур лæппутæ, уæ тугкалæн хæстæй 
Цæй æрæгмæ здæхут, цæй даргъ у уæ балц? 
Хæст раджы куы банцад, куы ивгъуийынц 
азтæ, 
Цæуыл у фæстиат, куыд нæ кæнут тагъд? 
Æрцæут, æрцæут, æмæ уæ нæ хъазты 
Ысхъæлдзæг кæндзæни мæ фæндыры цагъд. 
19 

Сæ фæхъхъау æрбауон уæ æрыгон удтæн, 
Æхсæв мæм фæхъуысы уæ бæхты уынæр... 
Цæй æрæгмæ здæхут, нæ усгур лæппутæ?! 
Æнхъæлмæ кæсынæй куы сурс и мæ сæр...» 
1971 
ЦЫ УЫД МÆ ФЫДÆЛТÆН 
СÆ КУЫСТ! 
Бæзджын анкет мæм штабы радтой, 
Йæ фæрстыл фарстаты хал — фыст. 
Æмæ дзы иуæн дзуапп нæ ардтон, — 
Цы уыд мæ фыдæлтæн сæ куыст? 
Цы мигæнæг уыдысты раджы, 
Зын бамбарæн у уый ныр дæр. 
Къуырдтой бæрзонд къæдзæхмæ саджы 
Цыфæнды цуанонæй хуыздæр. 
Фæлдæхтой дурджын зæхх дзывырæй, 
Тæскъæй йæм фаджыс хастой фаг. 
Хæххон нæргæ доны æнгуырæй 
Сæумæйы ахстой сæрд кæсаг. 
Фысвосмæ кастысты уæтæрты, 
Хæххон — йæ сабийæ фиййау. 
Къæйдуртæй амадтой хæдзæрттæ, 
Мæсгуытæм иæй æрхæссæн фау. 
20 

Сæрыстыр уыд ирон йæ гæрзтæй, 
Хæтæнты хъахъхъæдта йæ кад. 
Мæ фыдыфыд — Дунайы хæсты, 
Мæ фыд та мидхæсты — салдат. 
Зыдтой тын уафын дæр къуымбилæй, 
Хуийынмæ дæр уыдысты рæвдз. 
Уæд нозт ыскæнынмæ — æмбисонд. 
Хъæды куыст та сын радта æрдз. 
Цымæ цы тухитæ нæ кодтой, 
Цы куыст нæ бавзæрстой кæддæр?! 
Цы мигæнæг сæ схонон сонтæй, 
Уымæн мæ бахъуыди ныр сæр. 
1971 
МÆСЫГ 
Айнæг къæдзæхыл фыдæлтæй 
Афтидæй баззад мæсыг. 
Нал дзы фæхъуысы гæрæхтæ, 
Ничи дзы калы цæссыг. 
Мидæгæй талынг у цъайау, 
’Рбады йыл райсомæй мигъ. 
Хæлынц йæ къултæ къæвдайæ, 
Дургай æзгъæлы йæ тигъ. 
21 

0 мæсыг, сау дуг æвдисæг, 
Нæй дæм, нæй иу рухсы цъыртт, 
Зæрдæ дæ уындæй у риссаг, 
Рагон æлгъыст царды цырт. 
1949 
ЦЫРТ 
Ацы цырт ис Куырттаты комы 
Уырыхъæуы раз. 
Фырт мады куыд уарзы, 
Гъе, афтæ æз уарзын 
Мæ райгуырæн ком. 
Дæрддзæф æм куы вæййын — 
Йæ уындмæ фæбæллын, 
Фæкæнын йæ кой. 
Æмæ та Куырттаты 
Мæ улæфты рады 
Фæхæтын цæрдæг. 
Рæсугъд у хæхбæстæ, — 
Дæлвæзтæ, уæлвæзтæ, 
Цъæх-цъæхид кæрдæг. 
Бæзæрхыг мæсгуытæ, 
Ирон конд цыртытæ, 
Тъæпæнсæр хъæутæ, 
22 

Фыдæлты зæппæдзтæ, 
Фæндæгтæ — къæдз-мæдзтæ, 
Æвзистсæр хæхтæ. 
Фæлæ дзы мæ зæрдыл 
Æдзухæй фæлæууы 
Хæххон къæйæ цырт. 
Фыдæлтæ-иу кадджын 
Цы фæз хуыдтой раджы, 
Уым арвмæ фæцыд. 
Къæвда рæстæг, хуры, 
Дымгæйы, æнуды 
Цырт фидар лæууы. 
Уый комы фæндæгтæм, 
Колхозон хæдзæрттæм 
Æдзынæг кæсы. 
Зæрæдтæ, лæппутæ 
Куы цæуынц йæ цурты, 
Уæд фелвасынц худ. 
Нывондæн ыскæны 
Йæ разы æфсæддон 
Нæ бæстæн йæ уд. 
Кæй цырт уыдзæн ай та? 
Кæй уарзынц Куырттатæ 
Сæхицæй фылдæр? 
Кæй ном нæм у адджын? 
23 

Кæй зонд нæм у кадджын 
Нæ комы ныр дæр? 
Куы амарди Ленин — 
Дзыллæтæн сæ гени, 
Нæ адæмы фырт, 
Куырттатæ уæд комы 
Ныссагътой йæ номыл 
Хæххон къæйæ цырт. 
1949 
ÆНДОН НÆМЫГ 
Хæдзармæ сырд лæбуры — 
Æндон нæмыг йæ хос! 
Сырдæй æгъдау куы курай, 
Уæд дыл фæхуддзæн хорз. 
Дæумæ тырнынц, нæ арæн, 
Ныр дæр хъæддаг сырдтæ. 
Æз уый тыххæй фæдарын 
Æндон нæмыг цæттæ. 
1953 
ÆЗ ÆМÆ ДЫ 
Гъей лæппу, ды де *взонг азты 
Уынгты ирхæфсыс дæхи. 
24 

Ног костюмты алы хъазты 
Бонтæй авд вæййыс къуыри. 
Нозтмæ ды æмхиц дæ рагæй, 
Уарзыс адæмы фыдгой. 
Дзурыс цард, дам, нæу мыггагмæ, 
Уæд цæмæн хъæуы фæллой. 
Æз, дæумæ гæсгæ, æвзæр дæн, 
Царды ницы у мæ бон. 
Аскъуын риуы, о мæ зæрдæ, 
Искуы ахæм лæг куы суон. 
Кадмæ бæллæг æз нæ уыдтæн, 
Уыд фæллой кæнын мæ хæс. 
Царды алы бон бæллыдтæн 
Исты базонынмæ æз. 
ÆРТЫТÆ 
Æртытæ, æртытæ, уæ фарсмæ лæппуйæ 
Дæргъвæтин æхсæвтæй æз арвыстон къорд. 
Æрмæстдæр æввонгхор æгуыдзæг тæппудæн 
Фæздæджы æнуд тæф нæ вæййы зындгонд. 
Æдзынæг-иу кастæн уæ судзаг æвзæгтæм, 
Мæн хурау рæвдыдта уæ зынгты цæхæр. 
Уæ рухсмæ æз федтон мæ царды фæндæгтæ, 
Фæздæгæй, æнхъæлдæн, фæхалас мæ сæр. 
25 

Æртытæ, æртытæ, æдзух мæ æрцардтат— 
Тыгъд быдырты, хæхты тæвд пецтæ кæм и? 
Фæскъæвда мын хусæй мæ дарæстæ дардтат, 
Фæскуыст уæм-иу тавтон хъызт зымæг мæхи, 
Салдатæй уæ рухсмæ куы кастæн писмотæ, 
Куы кодтон мæ фондзæхстон хæстмæ æз 
рæвдз... 
Æртытæ, ныр дæр та фæндæгтыл мæ бонтæ 
Æрвитын уæ фарсмæ. Æвдисæн мын æрдз. 
Æртытæ, æртытæ рухс калынц Сыбырæй, 
Ыссæуынц Кавказы къæдзæхтæм уæлдæр. 
Кæй цæст сæ нæ уыны, уый баззад мæгуырæй. 
Æртытæ фæкæнынц сæ фæдыл мæн дæр. 
1962 
РÆСУГЪДДÆР НÆ ХЪÆУЫ 
МÆН ХÆС 
Дæ писмо æхсызгонæн райстон, 
Фæлæ мæ æфхæрыс æгæр. 
Дæ къонверт у уайдзæфты ахстон, 
Дæ фидистæй разылд мæ сæр. 
Фыссыс мæм: «Æнæ мах кæмдæрты 
Дзæгъæлы æрвитыс дæ цард. 
Ныууагътай дæ хохаг æмгæртты, 
Фæцыдтæ Ирыстонæй дард. 
26 

Æфсады рæсугъдæй цы ссардтай? 
Дæу марæгыл ахуыр кæнынц...» 
ПисмоФы бæсты мын ныссагътай, 
Мæ хæлар, мæ зæрдæйы сындз. 
Фыдыбæстæ хъахъхъæнын знæгтæй, 
Æз марæг нæ дæн, фæлæ — гæс. 
Дæн Ленины партийы уæнгтæй, — 
Рæсугъддæр нæ хъæуы мæн хæс. 
1963 
САЛДАТЫ ПИСМО 
Фæндаггон лæг æнцой нæ арьт, 
Зæрдæ хъæмæ æхсайы ног. 
Салдат писмо йæ дард хæдзарæй 
Куы райсы, уæд ыскафы рог. 
Писмо — рæсугъддæр цагъд фæндырæй, 
Арт — тавынæн хъызты рæстæг. 
Писмо у суадон хус быдыры, 
Фæлмæцыдæн тыхтæ дæттæг. 
Писмо хъуыдыты дардмæ хоньт, 
Зæрдæйæ акæны цæргæс. 
Лæг фены мады рухс цæсгомы, 
Куы хъусы уарзоны хъæлæс. 
27 

Æрымысы уæрæх цъæх фæзтæ, 
Къæдзæх рæбын хæрзхуыз рæгъау, 
Куы доны был гæдыбæлæстæ, 
Куы хъæугæрон бæрзонд обау... 
Салдатмæ каддлсындæр æркæсы 
Æнæнцой карз хæстон фæндаг. 
Уый цырддæр арæнтыл фæлгæсы, 
Цæмæй нæм ма уæнда ызнаг. 
1959 
БАЛЦЫ 
О нана, райсом мæ райхъал кæн раджы, 
Нарты бæстæмæ æз балцы цæуын. 
Сисынмæ рог чи у, бахæрдмæ — адджын, 
Ахæм хæринæгтæй срæвдз кæн хызын. 
’Фсæнриу фæсивæд, гуыппырсар зæрæдтæ 
’Мбæлдзысты Ирæй æрбафтгæ лæгыл. 
Стырæй, чысылæй хæсдзысты лæвæрттæ, 
Минас —, Сатанайы номдзыд фынгыл. 
Бирæ дзæбæхтыл лæг балцы æмбæлдзæн, 
Фæлæ сымахæй цы курон, о Нарт? 
Райсин бæх — Аласа, — ’мбалæн ысбæздзæн. 
Райсин «фæныкгуыз» Батрадзæй та кард. 
28 

Саузæрдæ знæгтæ æвзидынц нæ бæстæм. 
Сохъхъыр уæйгуытæн кæд уыди цæсгом? 
Сау бæхыл арæнтыл зилын æд гæрзтæ. 
Рагæй мæн хонынц æмбаргæ хæстон. 
Фос мæ нæ хъæуы, рæгъæуттæ нæм дарынц, 
Хор дæр нæ ласын. Нæ тыллæг — бæрзонд. 
Нарты Ацæмæзæй курын æз уадындз. 
Райсин гæдывад Сырдонæй цыргъзонд. 
О нана, райсом мæ райхъал кæн раджы. 
Нарты бæстæмæ æз балцы цæуын. 
Сисынмæ рог чи у, бахæрдмæ — адджын, 
Ахæм хæринæгтæй срæвдз кæн хызын. 
1964 
АФТÆ НХЪÆЛ МА У 
Афтæ ’нхъæл ма у, йæ саргъæй æсхъиуы 
Барæг æнамонд нæмыгæй æрмæст. 
Дардæй куы нæ хъуыса хотыхты ниуын, 
Банцад бынтондæр уæд знагимæ хæст. 
Афтæ ’нхъæл ма у, тыхст зæрдæ дзыназы, 
’Рмæстдæр уый низæй куы бавæййы дзаг. 
Алы гуырдыл дæр нæм тох цæуы карзæй, 
Калмау нын марг хæссы знаджы æвзаг. 
29 

Афтæ ’нхъæл ма у, фыдбоны цъæх арты 
Хауы фæсивæд нæ рæнхъæй æрмæст, 
Тох цæуы алы бон, алы сахат дæр 
Империализмимæ не ’нцайы хæст. 
1964 
АМОНД 
— Ног дарæс рахнзæй кæнгæ у, — 
Гыццылæй домдта мад мæнæй, — 
Цæмæй уай амондджын цæргæ уд, 
Цæмæй йæ дарай ды фæрнæй. 
Æз барæй кодтон галиу къахыл 
Хæцъил дзабыр, кæнæ цъында, 
Æмæ-иу мын мæ хурсыгъд рагъыл 
Æруагъта уисой уæд нана. 
Хæдæттæ кодтон галиу дыстæй, 
Йæ галиу фадыгæй — хæлаф. 
Цы нæ-иу фехъуыстон æлгъыстæй, 
Куыд пæ мыл рафæлдæхт уæларв? 
Ызгъордтой азтæ уадæй цырддæр. 
О, чи сæм слæудзæни быцæу! 
Нана, нана, кæс-ма дæ фыртмæ, 
Æгоммæгæс, æнамонд нæу. 
30 

Æфсады ссардта кадджын хæстæ, 
Йæ зæрдæйыл нæ бады сæг. 
Салдатæй чи фæцыд нæ бæстæн, 
Уый хонынц амондджындæр лæг. 
1965 
ПОСТХÆССÆГ ЧЫЗГМÆ 
Постхæссæг, постхæссæг — ’взонг чызг 
фæцæуы. 
Дард гарнизон æм æнхъæлмæ кæсы. 
Рагон Амуры был — махæн нæ цæрæн... 
Уазал дымгæ бон, сæлфынæг хæссы... 
Худы бын дзыкку нæ комы æмбæхсын, 
Уары йæ уæрджытыл, къаба—цыбыр. 
Риуы æрбалхъывта морæ бæмбæджджын, 
Ихсыд хызын у писмотæй тыппыр. 
Постхæссæг, постхæссæг, ногæй цы фыссынц? 
Циндзинад, цардыл мæт, зианы хабар? 
Чи зоны, сиды мæм исчи æххуысмæ, 
Чи зоны, ссардта мæн рагон хæлар. 
Чи зоны, исчи у тохы æмгæрттæй 
Рагон цæфты рыстæй бонмæ хæрам. 
Чи зоны, исчи йрыстоны кæмттæй 
Рарвыста дардмæ мæнæн дæр салам. 
31 

Постхæссæг, постхæссæг, рацу мæ цурмæ. 
Бирæ хабæрттæ, æнхъæлдæн, хæссыс. 
Лæнчыты дæттæ ызгъорынц Амурмæ. 
Арæнмæ ам æз æдзынæг кæсын. 
1966 
НÆРТОН ЛÆГ 
Мæ мады æхсырау мæ туджы æнхъæвзы 
Нæртон лæджы кадæг, нæртон лæджы кой. 
Æлгъысты æнустæй мæм хъуысы йæ 
хъæрзын. 
Цыд цуаны, куы стæры, куы кодта фæллой. 
Нæртон лæджы таурæгъ нæ хæхтау æз 
уарзтон. 
Цъæх цъитийы цъуппау уый калы тæмæн. 
Гуымиры тыхæй мын мæ зæрдæ нæ байста, 
Тыхгæнæджы митæй нæ балхæдта мæн. 
Мæн уацары райста нæртон лæг йæ ныфсæй. 
Хуыцæутты хуыцауæн нæ къул кодта сæр. 
Уый райгуырæн бæстæ кæмдæриддæр мысыд, 
Уый уарзта сæрибар цард кадæй фылдæр. 
Сæ зæдты, сæ дауджыты чи цагьта фатæй, 
Æргом хæстмæ чи сидт хуыцаумæ æдзух, 
32 

Мæлæтмæ-иу чи бацыд, чи тарст æгадæй, 
Æз уыцы нæртон лæгæн исын йæ къух. 
1967 
ТÆВД ДЗУЛЫ ТÆФ 
Кæцæйдæр мæм æваст æрхаста 
Дымгæ тæвд дзулы туагбын тæф, 
Æмæ зæрдæ ныссæххæт ласта, 
Цыма фырцинæй уый фæцæф. 
Цыма мæ царды чиныг кастæн, 
Уыйау æрымысыдтæн æз, 
Кæддæр æхсырфæй хуым куыд карстон, 
Куыристæй арæзтон уыгæс. 
Колхозон мусы бон-изæрмæ 
Куыд амадтон бæрзонд цъына. 
Æхсæв-иу найгæнæны хъæрмæ, 
Рæстæгмæ лæг ныцци къуырма. 
Хыссæкъухæй куыд хаста фынгмæ 
Мæ мад бурачъифых тæвд дзул... 
Куыдфæстæмæ æз мысын тынгдæр, 
Кæй дæн хуымгæнæджы хъæбул... 
1966 
3 Судзгæ кæн, мæ зæрдæ 
33 

МÆ МАДЫРВАДМÆ.УАЗÆГУАТЫ 
(Хъазгæ ’мхасæнты) 
— Дада, дада, мæнæ нæм уазæг! — 
Æрбайхъуыст уынгæй кæртмæ хъæр. 
Ызгъорынц сабитæ мæ разæй, 
Сæ фæдыл бахызтæн æз дæр. 
— Дæ митæ чи фæуид нымады, — 
Фæцииты фæстæ дзуры лæг, — 
Кæддæр иу де ’гæнондзинадæй 
Ыстыхст сыхаг æмæ хæстæг. 
Æмæ дæ уый тыххæй нæ адæм 
Иу хабар ахæм уæд дзырдтой: 
Куы райгуырдтæ, уæд дын дæ мады 
Тыхст рыичын устытæ хуыдтой. 
Ды йын дæ цыппæртыл тæрхъусау 
Йæ рæзты асирдтай æрмæст. 
Æмæ æрбайсæфти йæ хъусцæг. 
Дæ армыдзыхъхъы разынд ’мбæхст. 
Дæ къухæй йæ тыххæй куы истой, 
Æрмæст, дам, уæд ныккуыдтай тынг. 
Уый размæ дын дæ хъæр нæ хъуыстой, 
Дæ цæстæй не ’рхаудта цæссыг. 
1967 
34 

БУЦ ЛÆППУЙЫ САГЪÆС 
Мæн сабийæ уарзтой 
Сыхагæй, хъæуккагæй. 
Хъæбысы мæ хастой 
Нæ кæртмæ фæндагæй. 
Уырзæй мын-иу фастой 
Мæ дæрзæг дзыккутæ. 
Рæдыд дæр мын барстой 
Сæ мидбылты худтæй. 
Хуыдтой мæ сæхимæ, 
Лæвæрттæ мын кодтой. 
Рæвдыд æмæ цинæй 
Мæ азтæ ызгъордтой. 
Куы схъомыл дæн асæй, 
Уæд нал нс мæн зонæг. 
Чи слæууы мæ разæй, 
Чи та мæ ысхойы. 
Куыднæуал мæ уарзынц 
Сыхагæй, хæстæгæй? 
Æви сын уæд хъазæн 
Уыдтæн æз рæстæгмæ? 
Æви сæ фæкодтон 
Фыдæнхъæл мæ цардæй? 
Фылдæр мæ кæд домдтой? 
Кæд саби ныр нал дæн? 
1968, Чита 

МÆ РАГОН ФЫДÆЛТÆ 
Мæ рагон фыдæлтæ, мæ хæстæг фыдæлтæ, 
Цы тохты фæндагыл æрбайсæфт уæ фæд? 
Куыд ницы ныууагътат уæ сомы фæлтæртæн? 
Сæрыстыр цæмæй уон, уый исчи зæгъæд. 
Сæгæйдзаг мæсгуытæ къæдзæхты цыргъ 
тигътыл 
Сымахæй æрмæстдæр æрæййæфта дуг. 
Къæйдуртæй зæппæдзтæ— нæ хæхты кæритау, 
Æмæ ма мæ уæнгты мæстыгæнаг туг. 
Кæйдæрты паддзæхтæн уыдыстут сæ гæстæ, 
Паддзах дæр уæ иу чидæр дард бæсты уыд. 
Паддзах та уын чи уыд уæ Райгуырæн бæстæн? 
Æви йæ æмбæрстат, уый сафын кæй хъуыд?! 
Мæ рагон фыдæлтæ, мæ хæстæг фыдæлтæ, 
Цы/$охты фæндагыл æрбайсæфт уæ фæд? 
Сымахæй хуыздæр фæд мах уадзæм 
фæлтæртæн, 
Сымахæй у ирддæр нæ царды хъысмæт. 
1968 
* * * 
Хæстон лæг мæн куы хона исчи, 
Мæ чиныг та — хæстоны мус, 
Уæд ын-иу зæгъ мæ бæсты исты, 
Фæлтау мын ды мæхимæ хъус. 
36 

Хуымгæнæджы ныллæг хæдзары 
Фæхъомыл кодта мæн мæ фыд. 
Мæ зæрдыл зæхх зæрондмæ дарын, 
Фыртау дзы дæн ныр дæр рæвдыд. 
Мæнæй мæ зæхх цыдæртæ домы, 
Кæд мыл пъагæттæ ис, уæддæр. 
Йæ хъахъхъæнæг мæхи æз хонын. 
Йæ мады рохгæнаг — æвзæр. 
Бæрзонд хæхтæ, кæрдæгджын фæзтæ 
Рæвдыдтой мæн уæздан дзыхæй... 
Фыстон æз иу чиныг æрмæстдæр 
Зæхкусæджы фырты тыххæй... 
1972 
ИРЫ ПОЭТТÆМ 
(Хъазгæ ’мхасæнты) 
Сымах мыхуыры уадзут рагæй 
Иу чиныг иннæйы фæдыл. 
Уæ Цæдисмæ кæсын фæрсагæй, — 
Мæнæн ыл ис æвæрд гуыдыр. 
Куы иуæн аразут бæрæгбон, 
Йæ райгуырдыл фæкæнут цин. 
Куы нуазут иннæйы цæрæнбон — 
Мыхуыргонд та йæ фыст фæци. 
37 

Æз дæр кæддæр æнхъæлмæ кастæн, 
Кæд мæм, зæгъын, æрхауид рад. 
Фæлæ мæ фыстытæ нæ айстой, 
Нæ пъланты, дам, дæ кой нæ уад. 
Мæхицæн ныр зæрдæ æвæрын: 
Поэтты ’мбырд куы кæна Ир, 
Уæд хистæр амоидзæн йæ сæрæй: 
«Уæ иу æмбал ма уын кæм и?» 
Фæстагмæ зилдзысты хæдзæрттыл, — 
Уæдæ ма чи аззад кæмдæр?! 
Æмбырдмæ ’ркæндзысты кæстæртæ, 
Мæгуыр фæныкгуызау, мæн дæр. 
1972 
РÆСТÆГМÆ 
Рæстæг, чи дæм ’взиды уисæй? 
Чи дæ. суры размæ рог?.. 
Азы фæстæ зæрдæ сриссы, — 
Ницы та ныффыстон ног. 
Арвæц радтон æз мæ зæрдæ, 
Хæдтæхджытæм дардтон хъус. 
Æз цырагърухсмæ æхсæвтæ 
’Рвыстон хаххыгты уæлхъус. 
38 

Мæн æмдзæвгæты рæнхъытæм 
Ног кæд равдæлдзæни, кæд?.. 
Сидзæртау æнæрæвдыдæй 
Сæры аззайыиц фæсвæд. 
Азтæ згъорынц цырд, фæдисау, 
Ацу æмæ семæ дзур! 
Нæй сын уромæн мæцъисæй, 
Нæй сæм авæрæн цæлхдур. 
1969, Кубæ 
МЕ ’РЦЫДМÆ ФÆЛÆУУ 
Мæ зæронд мад, фыссынц писмоты, 
Ды низтæй сцола дæ æгæр. 
Фылдæр сынтæджы ’рвитыс бонтæ, 
Ысурс ис, цъитийау, дæ сæр. 
Мæн мысыс арæхдæр рынчынæй, 
Æхсæв хуыссæг нæ ахсы дæу. 
Зæххыл цыдтæн дæуæй ныфсджынæй, 
Æмæ мын ме ’рцыдмæ фæлæуу. 
Куы та мæ февдæла мæ куыстæй, 
Уæд дæм зындзынæн дардæй æз. 
Дæу хъавгæ сисдзынæн хъæбысмæ,— 
Цы ма дæ баззадаид уæз?! 
39 

Æцæг мын хуссайраг æнтæфты 
Мæ фынгыл ма та-иу кæн мæт. 
Мæнæн лæхурæг фых картæфтæ 
Цывзыдзæхдонимæ — æгъгъæд. 
Рæстæг та не ’рвитдзыиæн искæм, 
Дæ фарсмæ баддзынæн фылдæр. 
Дæхи фæхъæбæр кæн дæ низтæм 
Æмæ зæрдæрухсæй ды цæр. 
1969, Кубæ 
ФÆНДАГ 
Мæ хыз цъæх денджызæй куы сласид 
Сызгъæринсис рæсугъд кæсаг, 
Уæд ын фæстæмæ скæнин асин, 
Æрмæст дзы ракурин фæндаг. 
Фæндаг — мæ царды буцдæр аргъау, 
Мæ ирд хæзна, мæ зæхх, мæ фос. 
Æнæ фæндагæй лæг — цæф маргъау. 
Фæндаг — рыст зæрдæйæн йæ хос. 
Æз дзы нæ агурин цагъартæ, — 
Æввонг хæрдмæ бæллаг нæ дæн. 
Цы кæнын паддзахы бынатæй? 
Фæндаг — мæ паддзахад мæнæн. 
40 

Фæндаг дæтты куы балцæн райдыд, 
Куы та йын саразы кæрон. 
Зылын фæндаг кæмæн ис царды, 
Фæстагмæ уый кæны фæсмон. 
Нæ тæрсын æз уæззау фæндагæй, 
Тæссаг фæзилæнтæй, рыгæй... 
Фæндаг мын у зынаргъдæр рагæй 
Фæлмæн хуыссæнæй, дзаг фынгæй. 
1969, Кубæ 
ДÆУЫЛ НÆ КОДТОН МÆТ 
Æвæццæгæн, хъуызгæ мæ фæдыл 
Ды зилыс алы бон, мæлæт. 
Дæуыл мæ фембæлын нæ фæндыд 
Æмæ дыл никуы кодтон мæт. 
Цымæ мын цавæр боны сонтæй 
Ныккæндзынæ фæстаг хъæбыс? 
Æви мыл сынтæгмæ зæрондæй 
Æртухдзынæ дæ сау рæхыс? 
Йе тайдзынæн мæрдон цырагъау, 
Уæлахиз мыл кæндзæн мæ низ? 
Цъæх арвæй хаудзынæн цæф маргъау 
Æмæ мæ бамбæрздзæни змис? 
41 

Æви мын топпы дзыхæй хæсты 
Ныккалдзынæ кæмдæр мæ туг?.. 
Тызмæг, æвæдза, уыд мæ рæстæг, 
Фæлæ бæллиццаг у нæ дуг. 
1969, Кубæ 
ФÆМЫСЫН ДÆУ, МÆ ХЪÆУ, 
КÆМДÆРТЫ 
Гæдыбæлæсты бын æмбæхсгæ, 
Ныллæг æрныгъуылди мæ хъæу. 
Бырсынц хæххон дæттæ йæ рæзты, 
Цъæх дары хъæугæрон йæ нæуу. 
Ызгъордтой ам мæ саби азтæ 
Рыг уыягты гомсæрæй кæддæр. 
Æз уарзын дæу, мæ хъæу, мæ уарзтæй, 
Цас дарддæр дæн, уыйас фылдæр. 
Цыма фæлгæсыи сæрд нæ кæртыл, 
Уыйау мæ цæстыл уайы ног, 
Цæхæрадонæй кауы сæрты 
Куыд бырсы насы сыфты ’рдонг. 
Хъуыдыды та йæ бур дзыккутæй 
Хуындзау цæуæг чызгау фæхъал. 
Уынг слæгъз ис машинæты дугътæй, 
Уым нал ис ныр нæ бæх, нæ гал. 
42 

Фæлæ æнкъард вæййы мæ зæрдæ 
Нæ хъæуы уæлмæ^дты уындæй. 
Ныууагъта ам дæр хæст йæ фæдтæ. 
Фæз байдзаг нс бæрзонд цыртæй... 
Фæмысын дæу, мæ хъæу, кæмдæрты, 
Дæ хуызæн не ссæрдтон æндæр! 
Фæхъуысы мæм мæйрухс æхсæвты 
Фиййаджы-доны рог уынæр. 
1969, Кубæ 
МÆН ЦАРДÆЙ ДЫ МА ФÆРС 
Мæн цардæй ды ма фæрс. Циу цард та? 
Бæлвырдæй нæ зонын æз дæр. 
Уым алчидæр миниуæг ссардта 
Æмæ йæ фæхоны хуыздæр. 
Чи цардыл йæ бакуыст нымайы, 
Чи хоны фæлладуадзын цард. 
Кæй не ’вдæлы цардмæ йæ къайæ, 
Чи цоты нæ уадзы æнкъард. 
Чи нуазы цъæх арахъхъ цайданæй, 
Чи сусæгæй йе ’хца хынцы... 
Чи хъал у æрттиваг майданæй, 
Чи хицауы ранмæ тындзы, 
43 

Мæн цардæй ды ма фæрс, мæ кæстæр, 
Зын мын у йæ зæгъын бæстон. 
Салдатæй фæцыдтæн мæ бæстæн 
Æмæ йыл нæ кæнын фæсмон. 
1970, Кубæ 
ÆГÆНОН НАЛ ДÆН 
ÆЗ ФЫЦЦАГАУ 
Æгæнон нал дæн æз фыццагау, 
Мæ митыл ничи кæндзæн маст. 
Мæ мад, æрымыс-ма, мыггагæн 
Æдзух мæнæй куыд кодтай хъаст. 
Зымæгон даргъ æхсæв æргъæвстæй 
Нæ цырагъ сусæгæй сыгътон. 
Дæ фæтæген кæд арф æмбæхстай, 
Уæддæр ыл зынд мæ фæд бæстон. 
Хынджылæг кодтон хохы дзуæрттæй. 
Хуыцау дæр мæм нæ уыд нымад. 
Ыскуывды размæ чъири хордтон, 
Кувинагæй нызтон бæркад. 
Ды мæм æртыскæнæй куы ’взыстай, 
Уæд дæм-иу бадардтон тæбæгъ, 
Кæнæ цырагъы авг мæ уырзтæй, 
Æмæ-иу къухты ’хсæн ныццæх... 
44 

Æгæнон нал дæн æз фыццагау, 
Мæ митыл ничи кæндзæн маст. 
Хуыцауы ныхмæ у мæ хъаугъа, 
Æрмæст мæ уый кæндзæни хъаст. 
1970 
ЦЫ ДОМУТ, КУЫРТТАТÆ! 
(Хъазгæ ’мхасæнты) 
Куырттатæ, куы нæ нуазын фынгтыл, 
Уæд хонут лæмæгъ мæн, æвзæр. 
Куы ацæуын нозтджынæй уынгты, 
Зæрдæмæ нæ цæуын уæддæр. 
Уæ зианыл куы кæуын фæсусæй, 
Фæрсут уæд: лæг у æви стур? 
Цæссыг мын нæ уынут мæ русыл, 
Уæд та уын ысвæййын æз дур. 
Куы бадын сабырæй ныхасы, 
Уæд къодах ысхоны мæн ком. 
Уæ хистæр мæн дзургæ куы ’рцахсы, 
Уæд райсын дзæгъæлдзыхы ном. 
Гæдывад Куырттатæ, цы домут, 
Куыд дара лæг хъуамæ йæхи? 
Кæд райгуырдтæн раджы уæ комы, 
Уæддæр уын нæ зонын уæ хин... 
1974 

ГИМН ХЪУЫДЫДЫЙÆН 
Обауыл бадынц лæгтæ хурмæ, 
Гыццыл лæппу ысхылд сæ цурмæ. 
Цæхæрыл фых хъуыдыды ’хсыны. 
Лæгтæ йæ фесты уым фæрсыныл: 
— Лæппу, зæгъæм, бынтон ыслæг дæ, 
Цы минас курид уæд дæ зæрдæ? 
Лæппу нæ акодта хъуыды дæр, 
Хъæрæй сын загъта уый: «Хъуыдыды!» 
— Куы уаис хицау ды къæбицæн, 
Уæд та цы равзарис дæхицæн? 
Лæппу цæст ахаста æмбырдыл 
Æмæ та загъта ног: «Хъуыдыды». 
— Куы уаис паддзахы бынаты, 
Уæд та цы бадомис цагъартæй? 
Лæппу та загъта уæд цыбырдæр 
Ныллæг хъæлæсæй ног: «Хъуыдыды». 
Лæгты кæл-кæл уым фемæхст ихау, 
Лæппу лæууыд сæ цуры джихæй... 
Уыцы хабар æрцыди раджы... 
Хъæуккæгтæ мæн ныр хонынц карджын. 
46 

Фæлæ куы фæрсиккой мæн ногæй, 
Цы хуыздæр хос ды зоныс стонгæн, 
Уæд та нæ акæнин хъуыды дæр, 
Хъæрæй сын раттин дзуапп: «Хъуыдыды!» 
1972, Ригæ 
НÆ БАМБÆРСТОН 
Гыццыл лæппуйæ тынг бæллыдтæн 
Цæмæй уон хистæрты æнгæс. 
Мæ дзыхæй хаудысты сæ дзырдтæ, 
Сæ митæ сын фæзмыдтон æз. 
Дзырдтон æдзух бæзджын хъæлæсæй, 
Кæд мын хъыллистау уад, уæддæр. 
Хистæрты ’хсæн лæппын цæргæсау 
Мæ къубал ивæзтон уæлдæр... 
Ныр та зæрондæй ног фæстæмæ 
Фæсивæдмæ кæнын хæлæг. 
Фæнды мæ мæн, мæ уынд кæстæрау 
Куыд дара алыран бæрæг. 
Æмбæрзын худы бын мæ урс сæр, 
Æмбæхсын астæуæн йæ къæдз. 
Фæлладæй авæййын фæлурс дæр, — 
Лæппуйау ма ныр чи у рæвдз?! 
47 

Цæргæ-цæрæнбонты бæллыдтæн 
Куыд уон лæппулæджы æнгæс, 
Фæлæ нæ бамбæрстон, кæд уыдтæн 
Мæхæдæг ахæм кары æз. 
1973 
КÆРДЗЫНХЪАЛ 
Мæ сыхаг æрхаста йæ усгур лæппуйæн 
Кæттагæй хуыд ног хæлаф, хонынц æй 
«джинци». 
Лæппу йын йæ уæрджытæ хафы цыргъ дурæй, 
Æмæ йын куы фæхуынкъ, уæд марди фыр- 
цинæй. 
— Цы кусыс, дæ хорзæхæй? — фарстон 
æй сонтæй, — 
Æмпъузын æй бахъæудзæн. Ног хæлаф бабын. 
— Цы ’мбарут, нæ фыдæлтæ, уый у ныр 
модæ, 
Хæлафыл æмпъузæн хæрзиуæгау бады. 
Æрлæууынц мæ зæрдыл мæ сабийы бонтæ, 
Кæддæры тызмæг цард, æххормаджы рæстæг... 
Мæ кæрц уыд бызгъуыртæ, мæ уæрджытæ — 
гомтæ. 
Æз ме сæфт уыдтон уæд мæ «модæджын» 
гæрзтæй... 
48 

Мæ сыхаг ыстыхсти, йæ фыртмæ ысмæсты, 
Фæлæ йын цы зæгъон зæрдæйы фæрухсæн? 
Мæ фыды зæронд ма куы уаид æгæстæй, 
Зæгъид уæд цыбырæй: «Кæрдзынхъал — уæ 
усгур». 
1973, Ригæ 
АМАЛДЖЫНТÆ 
Мæ зонгæтæ, мæ хорз хæлæрттæ 
Мæнæй фæкæнынц арæх хъаст: 
«Ды рагæй дæр æнæсæрæн дæ, 
Нæу, нæу амалджынау дæ каст. 
Ды дæр-иу фæзм амалджын лæгты, 
Уыдоны цард вæййы æнцон. 
Хуыздæр дзаума куыддæр амæлттæй 
Ыссарын бавæййы сæ бон. 
Хъуыддаг фæрæвдз кæнын дæр зонынц, 
Æхца дæр акæнынц амал. 
Пайда кæмæй нæй, уый нæ хонынц. 
Куы сæ хъæуай, уæд сын — хæлар». 
О, ма кæнут мæнæй хъæстытæ, 
Нæ уын ысуыдзынæн хуыздæр. 
Гæртамдæттæджы хин кæстытæ 
Нæ бакомдзæн мæ хивæнд сæр... 
4 Судзгæ кæн, мæ зæрдæ 

Искæмæнты лæгъстæйы бæсты 
Афтидæй здæхдзынæн фæлтау... 
«Амалджынтæм» мæлын фырмæстæй, 
Сæ митæ сты хъæддаг сырдтау. 
1974 
ЧИ У! 
Уыд хъæбатыр ме ’рдхорд тохы, 
Ныр æвзæр æвзæгтæй тарст. 
Цады был хæристы къохы 
Фембæлд уарзоныл æваст. 
Уыцы рæстæг холлаг ласта 
Хус сыфт’æртыл хуынкъмæ мыст. 
— Чи у? Чи у? — лæппу фарста, 
— Чи у? Чи у? — чызг ыстыхст. 
Цады сæрты тахт гæлæбу, 
Донæй сдардта хæфс йæ цæст. 
— Чи у? .Чи у? — старсти лæппу. 
— Чи у? Чи у? — чызг æмбæхст. 
Цардмæ исут къах æдæрсгæ, 
Гъей фæсивæд, циу уæ тарст? 
Къуымты ма кæнут æмбæхсгæ. 
’Взæр цæстæй уæ хиздзæн уарзт. 
1964 
30 

ИРЫ ЛÆППУТÆ 
НЫУУАГЪТОЙ СÆ БÆХТЫ 
Иры лæппутæ ныууагътой сæ бæхты, 
Кæмттæй нæ хъуысы цæфхæдты уынæр... 
Чи дзы ыскъæры хæдтæхæг æврæгъты, 
Чи та ысдардта ныр танкæй йæ сæр. 
Хæсты æмбæлттæ уыдысты сæ бæхтæ... 
Фынгтыл сæ фæрцы æдзух уыд къæбæр. 
Армытъæпæнтæй сæрфтой сын сæ рæгътæ, 
Сауцæст чызджытæй сæ уарзтой фылдæр... 
Иры лæппутæ ныууагътой сæ бæхты, 
Тынг сын тæригъæд кæд кодтой, уæддæр... 
Дуджы нæй баййафæн дугъоны къæхтæй, 
Хъустыл ныр уайы ракетæйы хъæр. 
1966 
ЗÆРОНД ЛÆГ 
ÆМÆ ФÆНДАГ 
Сæрбосыл хæцгæйæ фæндаджы кæрæтты 
Фæкæны йæ уæрдон зæронд лæг сындæггай. 
Йæ галтæ йæ фæдыл фæцæуынц уæнгмардæй, 
Йæ сæмæны хъыррыст ныззæлы æнкъардæй. 
51 

Йæ рæзты æрызгъорынц автомобильтæ, 
Рыг калгæ ныззилынц сæ цæлхытæ цъилтау. 
Æвдисы уым шофыр зæрондæн йæ цæстæй — 
Ды махæн къуылымпыйы хос дæ æрмæстдæр. 
—Цард диссаг куыд нæ у,—лæг дзуры æргомæй, 
Куы ластон хуыр ацы фæндагмæ уæрдонæй. 
Уæд иннæты разæй цыдтæн æз ысгарæг, 
Фæндагыл цæуджытæн ныр та дæн хъыгдарæг. 
1966 

СÆРГÆНДТÆ 
Хæрзбон, нæ хæхтæ 3 
Мæн пецты ’нкъард хуыз судзы артау • 4 
Цард у коммунисты бæллиц ... — 
Судзгæ кæн, мæ зæрдæ! 6 
Ленины партийы уæнг , 7 
Иры фæндæгтыл ис бирæ цыртытæ . • 11 
Хæстоны даргъ уæззау фæндаг .... 12 
Бандон 13 
Ирон хæстонтæй дæн сæрыстыр .... 14 
Нуазæн 15 
Æргом ныхас 16 
Цъæх арв 17 
Фæбæллын 18 
«Кæркуасæнтæм сынтæгыл бадын...» . . 19 
Æнафон фæндыры цагъд ... — 
Цы уыд мæ фыдæлтæн сæ куыст? .... 20 
Мæсыг 21 
Цырт 22 
Æндон нæмыг 24 
Æз æмæ ды 
Æртытæ 25 
Рæсугъддæр нæ хъæуы мæн хæс • • • 6 
Салдаты писмо . • . . . 27 
53 

Балцы • 28 
Афтæ ’нхъæл ма у ...... 29 
Амонд 30 
Постхæссæг чызгмæ 31 
Нæртон лæг 32 
Тæвд дзулы тæф ...... 33 
Мæ мадырвадмæ уазæгауты . 34 
Буц лæппуйы сагъæс . . 35 
Мæ рагон фыдæлтæ 36 
«Хæстон лæг мæн куы хона исчи...» . — 
Иры поэттæм ...... 37 
Рæстæгмæ 38 
Ме ’рцыдмæ фæлæуу 39 
Фæндаг 40 
Дæуыл нæ крдтон мæт .... 41 
Фæмысын дæу, мæ хъæу, кæмдæрты . . 42 
Мæн цардæй ды ма фæрс 43 
Æгæнон нал дæн æз фыццагау . ... 44 
Цы домут, Куырттатæ? .... 45 
Гимн хъуыдыдыйæн . 46 
Нæ бамбæрстон 47 
Кæрдзынхъал ....... 48 
Амалджынтæ . 49 
Чи у? 50 
Иры лæппутæ ныууагътой сæ бæхты ... 51 
Зæронд лæг æмæ фæндаг ..... 52 

ДЗАНТЕМИР ХАЗИЕВИЧ АХПОЛОВ 
Гори, мое сердце 
Стихи на осетинском языке 
Редактор А. И. Царукаев 
Художник Б. П. Г а с и е в 
Художественный редактор X. Т. Сабанов 
Технический редактор Ж. Г. Дзасохова 
Корректор А. Г. Царакова 
ИБ №530 

Сдаио в набор 08.01.80. Подписано к печати 18.04.80: ЕИ 01010: 
Формат бумаги 70х901/32- БУМ- тип« № *• Гари. шрифта лите- 
ратурная. Печать высокая. Усл. п. л. 2.05. Учетно-изд: листов 
1,77.,Тираж 1000 экз. Заказ № 12521. Цена 20 коп. 
Издательство «Ир» Управления по дслам издательств, поли- 
графии и книжиой торговли Совета Министров СО АССР, 
г. Орджоникидзе, ул. Димитрова, 2. Книжная типография Уп- 
равления по делам издательств, полиграфии и киижной тор- 
говли Совета Министров СО АССР, г. Орджоникидзе, ул. Тель- 
мана, 16. 


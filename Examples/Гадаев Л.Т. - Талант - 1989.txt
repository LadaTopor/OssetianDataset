85.133 (2Р—6 Осе) 
ПЗ 
Издание осуществлено 
за счет средств автора 
Гадати Л. 
Г—13 Искурдиадæ — Орджоникидзе: 
Ир, 1989—54 ф. 
Гадаев Л. Т. 
Талант 
15ВЫ 5—7534—0275—5 
Чувством безграничной любви к родному краю, к его людям 
пронизаны лирические миниатюры известного скульптора Ла- 
заря Гадасва. 
г 4702047000—105 _„ л 
Г М131(03)-89 127~89 85.133(2Р-6 Осе) 
15ВЫ 5—7534—0275—5 © Гадаев Л. Т., 1989 

Скулъптор 
— Цæмæн къахис æвæлмæцгæ дор, ци агорис дори хурфи? 
— Мæ зæрди катай си нисайнагау æвæрун. 
Искурдиадæ 
Къулдуни гьæу, дæ хуарздзийнадæ дæр æма фудраконд 
дæр мæ уоди хæццæ баст æнцæ ’ма мин дæуæй рахецæн 
нæййес. Мæ фæстаг уолæвди уæнгæ дæр, цийфæндий идарди 
уогæй æнкъардзæнæн дæ будурти уалдзигон тæф, изæйрон 
ирдгæ мæмæ æрбахæссуй цъизи дони унæр, нæййес феййевдзи- 
гæнæн еци дони унæрæн æндæри хæццæ. 
Мæ гъудити дæмæ алли изæр нирраст ун устур надæй дзæ- 
гæрæг æфтуд акъадзи бæлæсти астæути, ’ма дзæгæрæги адгин 
тæфæй мæ сæр зелæгау фæккæнуй. Ма мин бавгъау кæнæ дæ 
уалдзигон будурти фæлмæн уолæфт, ку дæмæ æрæздæхон, 
уæд. 
Къулдуни гъæу, ду мин ракæнæ мæ фудкой дæр, фæммæ 
хайгин кæнæ гъæубæсти дзæбæх дзурдæй. Æнайеппæй мæ нæ 
рарвистай устур адæни æхсæнмæ, хуарздзийнадæй дæр мæ ду 
фæххайгин кодтай. Ма мин бавгъау кæнæ дæ рæвдуд, æз мæ 
уоди катай дæу номбæл бæттун æдзохдæр, дæуæн нивонд кæ- 
нун мæ къохи фæллойнæ. Мæ рæдуди зин уаргъ мин исесæ 
мæ зæрдæй. 
Къулдуни гъæу, дæу реуæй истахтæнцæ ме ’взонги бонтæ 
цъæхахстгæнгæ ’ма ниппурх æнцæ Сурхи бæрзондбæл. 
Лæварау мин райсæ дæ зæнхи гъармæ мæ уод, мæ фæстаг 
бон. 
3 

Ме стъалутæ 
Ма хауетæ æхсæви тари сау зæнхæмæ, мæ минкъий æртте- 
вагæ стъалутæ. Арви æнæкæрон тарæй ма тагъд кæнтæ æхсæй- 
вон зæнхæмæ, ку фæрресайтæ зæнхи хъæбæрбæл. Кæми æрхау- 
дзинайтæ? Кæми уæ агордзæнæн æхсæви тари? Уæ агорæг 
æрзелдзæнæн зæнхи къоребæл ’ма æрæздæхдзæнæн фæстæ- 
мæ мæ фæндаги райдайæнмæ. Нæ уин ес иссерæн зæнхæбæл, 
мæ минкъий æрттевагæ зингитæ. Æстъалутæ тæхгæ-тæхун ба- 
содзунцæ! 
Раздæхæ 
Дæ донхуз сæрбæттæн денгизи уолæнау ферттивта ’ма фе- 
савдæй нади фæззелæни. 
Ци æнæрцæф дзурд загътон? Цæмæн фæттæргай дæ? 
Мæ зæрдæ реуи фæрстæбæл æхе ниххуайуй, Ирæфи цъæх 
дон æндон къæдзæхтæбæл æхе куд хуайуй, уотæ. * 
Раздæхæ! Ма мæ уадзæ тузмæг дони билгæрон мæ катайи 
хæццæ еунæгæй. Мæ зæрдæ уарзондзийнади ристæй гъæрзуй 
Ирæфи донау. Æви нæ уинис, ци къахнадбæл цæуисг уоми дæ 
алли къахдзæфæн дæр мæ уод фæлмæндæрæн æвæрд ке æй? 
Æви нæ уинис, мæ уарзти катай дæ сæрти изæди базурау ке 
тæхуй, уой? 
Раздæхæ! Цæстисуг æнгъæлдзауæй байзадæй мæ цæсти- 
хаутæбæл. Нæ мæ гъæуй усми дæрхци дæр æндæр уарзондзий- 
надæ. Дæу хецмæрез, æрвхуз цæститæ æхсæви тарæй дæр мæ 
фæсте кæсунцæ, бони рохси дæр уони уинун. Дæу фæлгонц 
хæссун мæ реуи. Хийнæ мин никкиндæй мæ сонт уарзти сæрæн 
дæу ном исæвзарунмæ. Раздæхæ, æви не ’гъосис мæ зæрди 
уæззау рист? Кумæдæр цæуай, дæ фæндаги билгæрон æвзонг 
дзæгæрæг æфтуд бæласау мæ уарзондзийнадæ лæудзæй дæ 
рази. Хонхи цæуай, будури цæуай, дæ фæсте игъосдзæнæ уæл- 
дæфи мæ уарзондзийнади мондаг унæр. Фæлмæн ирдги хæццæ 
дæ рæсугъд бауæрбæл æмбæлдзæнæй мæ уоди катай. 
Раздæхæ... 
Æви нæ лæдæрис, æнæ дæу мин цард зиндонæ ке æй, уой? 
Раздæхæ!.. 
4 

5 

Деденæг 
Къæдзæхи фахсбæл æносон гьунай æхсæнæй исирæзтæй 
мцккъий деденæг æрвхуз сифти хæццæ. Цæмæдес каст кæнуй 
арзи цъæхмæ, Ирæфи уолæнти зуст æзмæлдмæ ’ма рæстæгæй- 
рæстæгмæ æ сæр бателуй ирдгæмæ естæбæл фæсмонгæнæгау. 
Цазæ рæстæг æрбансæндуй мегъæ, къæдзæх æ хъури ракæнуй 
’ма ниффардæг уй коми идарддæр. Минкъий деденæги листæг 
сифтæбæл цæстисугау ниууадзуй дони æртæхтæ. Сæ уæзæй 
æртасуй деденæг, дони æртæхтæ ниххаунцæ гъунай фæлмæнмæ 
'ь\а уоми фесæфунцæ. 
Деденæг æ астæу исраст кæнуй ’ма бабæй æ сæр бателуй. 
Зин æй цæрун æносон гъукай æхсæн дæу хузæн сугъдæг 
рæсугъддзийкадæк. Фæндуй дæ будури деденгути æхсæнмæ, 
’гла дæ цæстисуг дæр уомæк хауй тар гъунай арфмæ. Ма фæс- 
мон кæнæ дæ райгурцæбæл, дæ бунатбæл, минкъий рæсугъд 
деденæг. Ку зонисæг адæймагæн куд æхцæуæн æй дæ фæууин- 
дæ! Гъунай æмхузон тар реубæл дæ сугъдæг рæсугъддзийнадæ 
лæварау æй. Æрцæудзæнæй фæззæг ’ма дин райсдзæнæй де 
’рвхуз сифти. фæлуст. Дæ дзæгæрæг ниххаудзæнæй гъунай 
арфмæ. 
Нæуæг уалдзæг де ’мхузон рæсугъд деденгутæ фæззиндзæ- 
нæй дæ алливарс, ’ма кæрæдзебæл уозæлдзинайтæ. НийвулДзæ- 
нæй уæ бæркад æнзти цуди. Уæ сугъдæг рæсугъддзийнадæ 
нимбæрздзæнæй къæдзæхи тар реу, Уæ уиндæй ирайдзæнæй 
фæллад фæкдаггони зæрдæ. 
Фæсмони æнкъуст ма кæнæ дæ сæр, æрвхуз деденæг. 
Æрвдзæф 
Ирæфи билæбæл — устур толдзæ бæласæг æ астæубæл ра- 
фæзтæй арви цæфæй, фал нæ ракалдæй. Æ уæйуг иуæнгтæн 
се ’мбес бахускъæ гй. Комæй æрбансæндуй зуст думгæ, æ дæ- 
луагисти бацæуйг ниффотт кæнуй. 
Толдзæ багъæрзуй, ох-ох-охх, зæгьгæ, æма еу усми дæрхци 
басабур уй. Даргъ зумæгон æхсæвти æппун нæ сабур кæкуй æ 
къæс-къæсæй. Æ сор къалеути æхсæн къуззитт кæнуй зумæгон 
думгæ. Бæласи рист æма зинтæ федар уедæгтæ сæ хæццæ 
райстонцæ сау зæнхи арфмæ, уæддæр сосæг сæбар-субур фæк- 
кæкунцæ уалдзæги æрцудбæл æ еугай цъæх сифтæ. Æхсæви 
тарæй игъусуй толдзæ бæласи гъæрзун рист уоди гъæрзунау. 
Думгæ гй фæххæссуй æ хæццæ федæкмæ игъосунгæнуйнагау. 
6 

Гъæугæрон 
Э т ю д 
Рагуалдзæг гъæугæрон нæуæг цъæх тауæбæл хезунцæ ду- 
уæ бæхи ’ма хуæрзæвзонг байраг. Байраг усми дæрхци дæр 
æнцад нæ лæууй: æфси æгъдти æ къембур ранигъолуй, е фæз- 
зелуй ’ма æ рæсугъд даргъ къæхтæ бæрзонд есгæ радогъ кæ- 
нуй лигъз зæлдæбæл. Æ сæр бæрзонд исесуй, æ минкъий къæ- 
дзелæ нихъхъел кæнуй, уотемæй æрзелуй бæхти алливарс. 
Бæхтæ сабур хезунцæ цъæх нæуæбæл, фал æфсæ йе ’нгæс 
даруй байраги æзмæлдмæ, ’ма си ку райдард уй, уæд æ сæр 
исхъел кæнуй, æ фæсте тарстхузæй кæсгæ бамур-мур кæнуй: 
«Идардмæ ма цо, раздæхæ мæ размæ». 
Байраг æ мади тарст мур-мурæн цъæхснаг хъурæй дзуапп 
раттуй, æхе фæззелуй фæстæмæ ’ма æрбатъæбæртт кæнуй бæх- 
ти ’рдæмæ. Уалдзигон зæнхæ уолæфуй хори гъармæ, æ тулфæ 
исæфуй гъар уæлдæфи. Цъæх будур ниссабур æй, еу удзæл 
не ’гъусуй гъæуæй дæр. Хæдзæрттæ, бæлæстæ, будур сæхе 
æхцæуæн тавд кæнунцæ уалдзигон хори гъармæ. Æрмæст бу- 
дурæй æрбайгъусуй байраги къæхти тъæбар-тъубур ’ма æфси 
тарст мур-мур. Æфсæ еуемæй сæрустур æй æ хъæболæй ’ма 
имæ кæсунæй не ’фсæдуй, иннемæй ба ин тæрсгæ кæнуй, ку 
рахауа, ку фæггура уомæл зæнхæбæл, нурма æдзæллаг æнцæ 
æ листæг даргъ къæхтæ. 
Рагуалдзигон бони цийнæ байраг хæссуй æ фæлгонци, хори 
гъар тунтæ æмбæлунцæ æ фæлмæн бауæрбæл, ’ма æ цар 
æхцæуæн æзмæлд бакæнуй. 
Æнæрцæф догъ ракæнуй будури лигъзи, ранигъулуй гъар 
уалдзигон уæлдæфи. Цийнæ кæнуй æрдзæ нæуæг царди фæз- 
зиндбæл. Æрмæст бæхти хуррутт æма корæг мур-мур тас 
æфтаунцæ адæймаги зæрдæбæл. 
Царди æхсист 
Цард мæ уæд арф дони уолæнти басхуайуй, уæд мæ арти 
амæттаг бакæнуй. Арти сурхзинг фестун ’ма æнцонæй фæтта- 
сун царди æнæхатир цæфтæй, фал дони уолæнмæ басхъеун 
’ма бабæй мæ бауæр нихседуй фиццагæй федардæр. Арт æма 
донæй æхседуй æфсæйнаг; арт æма дон—мæ хъисмæт. 
7 

Дæ киндзæхсæвæри 
Ци дин раттон боцдæр лæварæн дæ киндзæхсæвæри? 
Уалдзигон изæртæ зуст Ирæфи билæбæл æма ме стур 
уарзондзийнади тæмæн? Куд дæмæ æнгъæл кæсинæ ’ма мин 
дæ фæззинд ци устур рæвдуд дæттидæ мæ зæрдæн. 
Де ’рбацудмæ æнгъæл кæсгæй резинæ ’ма сæццæ каст 
кæнинæ Ирæфи уолæнтæмæ. Алли уолæни æрттивди дæр уид- 
тон дæ хузæ. Уолæнтæ райдард уионцæ, ’ма мæ зæрди катай 
сæ фæсте радогъ кæнидæ. Хатгай æнæнгъæлти фæззиннисæ, 
гма мин дæ фæлмæн къохæй бамбæлисæ мæ цæсгомбæл. Раис- 
тинæ дæ рази, цийнæй мæ реу байдзаг уидæ ’ма дзурдгъон 
нæбал уинæ. Ду мæмæ цæмæдес каст кæнисæ, ’ма ходæзмо- 
лæ дæ рæсугъд фæлмæн билтæбæл бандзуг уидæ. 
Охх, ци æнæбари хецæн кæнианæ кæрæдземæй! 
Æви дин боц лæварæн раттон гъæугæрон ирд мæйрохс æхсæв- 
тæ? 
Куд æхцæуæн мин уидæ дæ къохи æвеппайди æмбæлд; 
нæ аууæнттæ цъæх зæлдæбæл æнвæрстæ. 
Ма уарзæ æндæри! 
Ке зæрди иссердзæнæ уой бæрцæ рæвдуд, мæнау дин 
ка ковдзæнæй дæ фæууиндæмæ? 
Æви дин боц лæварæн раттон нæ фæстаг фембæлд? 
Дæ сæр æркъолæ кодтай, дæ мудхуз цæстихаутæй фæууæгъ- 
дæнцæ устур цæстисугтæ ’ма дæ реубæл райсавдæнцæ. 
Неци загътай, ’ма нæ лæдæрдтæн, цæй фæдбæл æй дæ цæс- 
тисуг, уой. Дæ гъенцъун дин нæ балæдæрдтæн. 
Ду ба æнæнгъæлти райсавдтæ æхсæви тари. 
Нæбал дин фæууидтон дæ рæуæг уорс пъолци. 
Ниррессуй мæ зæрдæ дæу имисгæй. 
Абони дæ киндзæхсæвæри адæгон дæн æз. 
Аууонæй кæсун гъазти цийнæмæ. Кæми дæ? Цæбæл гъуди 
кæнис? Дæуæн рæстæг нæййес мæн имисунмæ. Дæ нæуæг 
хæдзари уæздан лæууис боц хестæрти рази, ’ма дин дæ федæ- 
ни цардбæл гагидæуттæ уадзунцæ. 
Куд æууæндон цардбæл уой фæсте? 
Куд æууæндон уарзондзийнадæбæл? Зæгъæ дæ хестæртæн 
сайд уоди хабар, радзорæ син, фæливд ке дæ, уой. Зæгъæ син, 
ма ’фсæрми кæнæ. 
Растодæй тæходуйаг фæдтæн æносмæ. 
8 

9 

Гъæдрæбун 
Æ ц æ г ц а у 
Æнæдон адаги хонсарварс лæмбунæг. карст. Хонсари уæл- 
билæ, æндзæри ба нæуæг карст хуаси ласæг. Ласæгбæл бакъо- 
лæ кодтон сагойнæ ’ма куствæлладæй мæхе æруагътон хуаси 
рæбун. Нæуæг соргонд, хорæй æфсæст кæрдæги адгин тæф 
æхцæуæн æмбæлд кæнуй уолæфæнтæбæл. Мæ бакомкоммæ, 
цæгати сау гъæди бæлæстæ фахсбæл уæлæмæ уайунцæ кæрæ- 
дзей сорæгау. 
Тар гъæдæ ниппурх æй кæмтти, раст Сурхи бæрзонди уæнгæ. 
Æваст æрталингæ ’й, ’ма гъæдæ æмхузон тар ниццæй, еугай бæ- 
лæстæ нæбал зиннунцæ. 
Гъæдæй игъусуй аллихузон удзæлтæ. Цъеути цъæбар-цъу- 
бур игъусуй хæстæгæй; сæхе æхсæвейуатмæ цæттæ кæнунцæ. 
Бунтон æрталингæ ’й, ’ма листæг удзæли астæуæй æрбайгъус- 
тæй æнæбæрæг маргъи тæрегъæддаг гъæр, раст цума æгас 
мæргъти рист дæр уой реуи æй, уотæ. 
Ниссабур уй, уæдта бабæй нæуæгæй æрбайгъусуй рист уоди 
гъæрзунау: у-у-у! У-у-у! 
Сабийæй хъæбæр фæттарстæн, фиццаг æй ку фегъустон, уæд. 
Æнафони гъæдæй æздахтан ме ’нсувæри хæццæ, ’ма мин е 
радзурдта, нæ фидæй ци фегъуста, уой. 
Медхонх мæгур мадæ ’ма фидæн адтæй алæмæти рæсугъд 
кизгæ. Дигоргоммæ æрбацудæй тухгæнæг кæсгон æлдар ’ма 
кизги рахаста Кæсæгмæ. Ниййергути кæун æма кизги дзиназун- 
мæ хуæнхтæ дæр ма барезионцæ. Æлдар æма æ фæсдзæуинт- 
тæ сау гъæди æрлæудтæнцæ уолæфунмæ. Кизгæ æвеппайди 
ралигъдæй, ’ма гъæди цæй бæрцæ фæддогъ кодтайдæ, ка ’й 
зонуй... Æ даргъ рæсугъд дзиккотæ бæндзуггай изадæнцæ 
бæлæсти къалеутæбæл. Æ уæле дарæс нæбал байзадæй. 
Еу афони хуæрзхæстæгæй фегъуста бæхти хуррутт æма адæ- 
ни æзгули. Æлдари фæсдзæуинттæ адтæнцæ етæ, зилдæнцæ 
кизги агорæг. Æ фур æнæбонæй æ уæрагисæртæбæл æрхауд- 
тæй кизгæ ’ма искувта: «Хуцау, маргъ мæ фестун кæнæ». Æ 
тæрегъæд арвмæ фегъустæй, ’ма фестадæй маргъ. 
Гъе уæдæй нурмæ дзиназуй. 
Æ тæрегъæддаг гъæр тар гъæди ниппурх уй, иннæ удзæлтæ 
ниссабур унцæ. 
Æфхуæрд уоди гъæрзун æма тæрегъæддаг катай тар гъæ- 
дæй фæххецæн уй ’ма ниффардæг уй кæмтти, къæдзæхæй 
къæдзæхмæ æсхъеугæ. 
10 

Дзæвгарæ рæстæг ма игъустон маргъи гъæрмæ, уæдта æн- 
къардæй рараст дæн гьæу æрдæмæ. Мæ зæрдæбæл æмбаядæй 
æфхуæрд уоди тæрегъæд. 
Ивулуй дæ зар 
«Дæ фидæ кафагæ адтæй, зарагæ, дæ фидæ уадиндзæй 
цæгьдидæ...» 
Ести мæбæл басосæг кæнтæ æ хуарздзийнæдтæй, æ лæги- 
гъæдтæй, мæ бон нæй уой бæрцæ кадæ иссерун мæ уоди. 
Дæ фæлгонц агорун мæ цæуæти уинди, сæ фезмæлди, сæ 
ракъахдзæфи, сæ ниххудти. «Карз адтæй дæ фидæ» мр1Н ма 
дзоретæ. Куд уон федар, æнæзустдзурд мæ цæуæтæн дæуау? 
Архайун дæ дзурд фегьосунмæ. Ирæфи сæрти мæмæ хуæн- 
хаг ирдгæ æрбахæссуй дæ уадиндзи гъæр, дæ дзурд дин не 
’гъосун. 
Нæ дæ зудтон, ’ма дæ мæхецæн æргъуди кодтон. 
<«Дæ фидæ цауæйнон адтæй». Ирæфуордæг тар æхсæргун 
гъæди уг дзиназуй, ке не здæхис, уобæл æрхун кæнуй. Дæ 
къахи фæлмæн æфсæрсти сор къуæцæл дæр басастайдæ. 
Зæнхуарзон, хумгæнæг адтæ ди зæгъунцæ. 
Алли уалдзæг дин дæ хумæбæл готон рауадзунцæ дæ цæуæт, 
уæддæр зæнхæ дæумæ æнгъæл кæсуй. Дæ фæстаг къахдзæф 
идард зæнхæбæл ракодтай. 
Дзæнæт фестæд, дæ фæстаг тоги æртæх ци зæнхæмæ них- 
хаудтæй, е. 
Игъосун дин дæ уадиндзи цъæхснаг гьæлæс, игъосун. 
Фиддæлти зæнхæ 
Фиддæлти зæнхæбæл нæуæг фæлдæхт хуми баримахстон 
мæ уарзондзийнадæ. Нæ райхалдæй мæ деденæг. Йе ’дзаг 
думст бауæрæй нæ фæууæгьдæнцæ æ рæсугъд сифтæ арти 
æвзæгтау æма нæ базмалдæнцæ рагуалдзæги фæлмæн ирдгæ- 
мæ. 
Нæ баниуазта сæумон æртæх мæ деденæг, нæ ниууолæфтæй 
зæрдибунæй хуæнхаг уæлдæф. 
О мæ деденæг! 
Лæуун сæргубурæй къуар анзей фæсте ауæдзи кæрони æн- 
гъæлкæсæгау... 
Нæййес мин æнæ дæу зæрдинцойнæ, дæ реуи римæхст æй 
мæ уарзондзийнадæ. Ду ме ’нæкæрон сосæгдзийнадæ, фиддæл- 
ти зæнхæ! Ду æнæуодбарæ дæ мæ сагъæстæй, мæ сонти бонти 
катайæй, æма дин игъосун дæ тæлфунмæ. 
11 

Гъæууат 
Э т ю д 
Æдзæрæг фæцæй хуæнхаг гъæу. Æ цæргутæ хуæздæр цард 
æнгъæл фæйнæ рауæнемæ фæллигъдæнцæ. 
Гъæунгтæ æрхун кæнунцæ адæймаги къахдзæфбæл. Кæд- 
дæр цардæй идзаг ци хæдзæрттæ адтæнцæ, етæ нур сæ хурфи 
никкалдæнцæ, дорти æхсæнти пуруса ’ма хъамил гулфæй ирæ- 
зунцæ, ’ма сæ уиндæй зæрдæ ниррессуй. Æскъæтти фагус нис- 
сорæ ’й, ’ма фиццагау æ тæф идæрдтæбæл не ’гъусуй. 
Ци æртæ цæрæг хæдзари ма си байзадæй, уонæй дæр бонæ 
адæймаг зиннæг нæййес, æрмæст ефстагмæ райгъусуй фиййау 
куйти æнæбари рæйд. Изæрæй фонс ку æрæздæхунцæ хезу- 
нæй, уæд гъæу базмæлуй фустæ ’ма уæриккити уасунæй, æстор 
фонси æзгулийæй. Уæдта æваст æрталингæ уй, калд хæдзæртти 
фæрстæ тæрегъæддаг аууон дарунцæ. Æхсæви тарæй æрбай- 
гъусуй уги гъæр. 
Гъæуи тæккæ аетæути уайуй хуæнхаг рæсог дони тагæ. 
Игъæлдзæг сæбар-субур кæнуй уорс дорти æхсæнти. Æ уæлцъа- 
рæ ферттевуй сæумон хори тунтæмæ. 
Ефстаг фæндаггон æ рази æрлæууй ’ма си йе ’донуг ниссæт- 
тунмæ æ армидзаг раниуазуй. Æ уазалæй дæндæгутæ адгин рист 
никкæнунцæ. 
Хорбадæни 
Даджджи, дæ хорбадæнмæ фæлмæн хор кæсæд алкæддæр. 
Æртикъахуг къелайæй ку фестай, дæ рацуди дæ къахнадбæл 
ма рарæдуйæ. 
Курмæ амалгин фæууй ’ы^а дæ фæндаг урзацауæй ердзæ- 
нæ. Намæ ку батухсай фур æнæбонæй, дæ надамонæг хуæрз- 
зæрдæ адæймаг фæууæд. Куд фæразис æнæ мæн? Кæмæн ри- 
мæхсис дæ кæрдзини къæбæр? Ке сæр рæвдауис дæ фæлмæн 
армæй ’ма кæци саби бафунæй уй дæ гъæбеси мæн бæсти? 
Æнзти цуди нидздзæгъæл дæн устур горæтти ’ма дæмæ 
нæбал æздæхун. Дæубæл æрхунæй мæ сæригъун исорсæ ’й, 
ду ба батар дæ бунтон. Ци загъдæуа æнæхатир цардæн. Мæ балц 
ниддæргъвæтин æй. 
Раистæ, ра, Даджджи, æрдарæ дæ къох, æз дæ фæххон- 
дзæнæн дæ хорбадæнæй нæ сумпæг хæдзарæмæ. Æз дæ нæ 
бауадздзæнæн рæдуйун дæ къахнадбæл. 

Фæндаги райдайæн 
Рæстæгмæ ме ’нгæс дардтон, ’ма куддæр фæгьгъар æй, уотæ 
райстон мæ хурджин ’ма рараст дйен мæ балций, амондагор. 
Стъонай лигъзи ^лз мæ фæсте рацудæнцæ хеонтæ, хæстæгутæ. 
Æнкъардæй мин фæндараст загътонцæ, ’ма рацудтæн. Наргъи 
донбæл ку бахизтæн, уæд ма фæстæмæ фæккастæн, фал неке- 
бал рауидтон; Хурдасти аууон фæцæнцæ. Æз ба рæуæгдæр 
мæ цуди кой кодтон. Уæдæй нурмæ ци къуми нæма адтæн 
Уæрæсей, уæхæн нæбал байзадæй. Фал, æппунфæстаг, сирд 
дæр ма ку бафæллайуй хæтунæй, ’ма нур ба мæнæ мæ царди 
æмбеси æрбунатон дæн устур горæти. Æрхун кæнун, мæ уоди 
бæрцæ ке уарзтон, еци хуæнхтæбæл. Ескæд ма гъазтизæрмæ 
бакæсæ Стъонай лигъзи, фал бонтæ цæунцæ, æз ба—царди 
цагъайраг, æноси—æневдæлон. Хатгай куствæлладæй гъудити 
ранигъулун. Даджджи зæгъидæ: «Амонд идарди агоргæ нæй, 
амонд фиддæлти зæнхи римæхст æй». 
Мæ царди балций хуарздзийнадæй ци базудтон, ци хæзна- 
тæ æрæмбурд кодтон, еугурæй дæр дæуæн нивонд æнцæ, 
фиддæлти зæнхæ. Адæгонбæл мæ ма нимайæ '*ла мин мæ лæвар 
райсæ хе хъæболи лæварау. 
Уодхар 
Мæ хоритауæнмæ сау халон, тæппæлæнгæ фæууа, хъæрц- 
цигъай амæттаг, хъеццаугæнгæ æ фудцъулуз къæдзæ къæхтæ- 
бæл æрбараст уй. Лæдзæгæй дæр æй не ’ргъæвун; тæхгæ нæ 
каенуй, багæпп кæнуй лæдзæги сæрти. Мæ мастбæл мин барæй 
цæнхæ кæнæгау мæмæ никкæсуй, æппундæр ми не ^фсæрми 
кæнуй. Мæ уодæй уод кæнун мæ хоритауæн багъæуай кæнун- 
бæл. 
Сау халон, сау рун æй фæххæсса, нæмуггай мин фæууигъта 
мæ хуар. Барæй уотæ кæнуй, æндæра халон хоритауæнмæ 
цæугæ ка фæууидта? Ци гъæуай кæнон, уой дæр си нæбал ес, 
ниггаффет æй мæ хоритауæн! 
Тургъи астæу ма уæгъдæ гебена итигъдæ ’й. Уæддæр лæу- 
ун гъæуайгæс. Фур мæстæй, ме ’нæбонæй мæ цæстисуг ка- 
лун. 
Хор дæр ранигулдæй. Цæмæн ма ’й мæ лæуд? Нæдæр хо- 
ритауæн нæбал ес, нæдæр хори гъар! Цъаммар сау халон мæ 
алливарс зелуй æ фудцъулуз къæдзæ къæхтæбæл ’ма мæ уод- 
харæй маруй. 
14 

Гъæргæнæг 
Сау дарæси, сау бæхбæл, лæдзæг дæ галеу къохи; æнкъард, 
сагъæсхузæй цæуис гъæунгти. Дæ фæсте тарстхузæй кæсунцæ 
алли хæдзарæй дæр. Ка дæбæл фембæлуй, е дæ бафæрсун не 
’ндеуй; хуарз хабарæй неци зæгъдзæнæ, уой зонунцæ. Хæдзари 
рази æрфестæг уис, лæдзæгæй бахуаис колдуар. Дæ размæ 
рацæуй хæдзари хецау ’ма дæмæ сæццæ фæккæсуй тæрхонмæ 
æнгъæлкæсæгау. Зинæй исзæгъис дæ зæгъуйнаг. 
Гъенцъунхузæй «рохсаг уæд, æнæхъиамæт уо» дин фæззæгъ- 
унцæ, ’ма идарддæр ракæнис дæ фæндаг. 
Адæм æмхузæн нæ есунцæ зæрдæмæ зини хабар: кæмæн 
уолæфт дæр нæбал фæффагæ кæнуй ’ма уомæл цæстæй сæц- 
цæ фæккæсуй зæнхæмæ. Ка дин уæзданæй дзуапп раттуй; нæ 
бавдесуй æ зæрди рист, ка бæрзонд исесуй æ къохтæ ’рла си 
æрцæвуй æ уæргутæ. Еуæй-еутæ дин дæ дзурд игъосгæ дæр 
нæ фæккæнунцæ, фал сæ сæр бателунцæ ’ма баевгъуйунцæ 
хæдзарæмæ. Фæууй уæхæнттæ дæр, ’ма дин дæ фæсте кæсгæ 
æхе меднимæр фæззæгъуй: «Раги ин мæлгæ адтæй». 
Де ’хæс зин ихæс æй, гъæргæнæг. Тагъд кæнис гъæуæй 
гъæумæ, хæдзарæй хæдзарæмæ. Гъари уа, уазали, хори, уаруни. 
Æнхæст кæнис дæ зин ихæс. 
Цийни фæндагæй баййевæ дæ фæндаг. 
Аргъау хуарз æй 
Кæмæ гъæр кæнис, ке агори, тухст фиййау, цæбæл æй дæ 
катай? Дæ гъæрмæ фустæ сæ сæртæ æнæбари разелунцæ 
дердæмæ. 
Сосæнимæйи, æнхъуæт рæстæг гъæр идардмæ не ’гъусуй, 
уæлдайдæр ба урух бæласи аууонæй. Уоми сатæги нимæтбæл 
дæхе æруадзæ, дæ фустæ некумæ фæлледздзæнцæ; бæласи 
сифти сир-сирмæ рафунæй уодзæнæ. 
Фуни дæ размæ нимæтбæл баддзæнæй сахи рæсугъд киз- 
гæ уорс дарæси ’ма дин æ фæлмæн къохæй рæвдаудзæнæй 
дæ сæригъун. Уæ рæзти æ сæр бæрзæндти хæсгæ ледздзæнæй 
æвзестæсæфтæг æма сугъзæрийнæсикъагин саг. Дæ фур дес- 
сагæй дæ медфун нигъгъæр кæндзæнæ: «Уæртæ аргъауи саг!» 
'Ма фегъал уодзæнæ. Дæ рази нæдæр сахи рæсугъд, нæдæр 
саг, фал изæри уæнгæ æхсицгон гъудитæ кæндзæнæ дæ фун- 
бæл. 
Аргъау хуарз æй: тухст уодбæл базуртæ садзуй. 
15 

Хъазахти гоппæгъ 
Уалдзигон гъар бон сабийтæ бадтан Ирæфгæрон дорти цæн- 
дæбæл ’ма нæ минкъий къохтæй пурусай æуурцъæг кодтан не 
стонг ниссæттунмæ тухст анзи. Надбæл фæззиндтæй бæрзонд, 
рехгун зæронд лæг. Æ уæле цохъа ’ма буйнаг ходæ. Устур 
лæдзæгбæл ранцаидæ, уотемæй рæуæг æфсардæй. Нæ рази 
æрлæудтæй, ’ма нæмæ усми дæрхци лæмбунæг кастæй. Æ ус- 
тур, хъоппæгъ цæститæй цæстисугтæ фæууæгъдæнцæ ’ма æр- 
тулдæнцæ рехæмæ. 
Куствæллад армæй нин рæвдаугæ æрсæрфта нæ сæртæ. 
Дзорун не сфæразта, уæдта æхе фæззилдта ’ма тагъд-тагъдæй 
фæрраст æй æ надбæл. Æ сæр хаста æнахур бæрзонд, ’мæ æ 
устур цæстити арви цъæх æма мегътæ зиндтæнцæ. 
Мах æ фæсте кастан, ’ма нæ еу бафарста: «Ка ’й?» — 
«Хъазахти Гоппæгъ!» — загъта иннæ. 
Берæ æнзтæ раевгъудæй уæдæй нурмæ. Гоппæгъ зиннæг 
нæбал ес. Фал нæ федауй æнæ уомæй хуæнхаг фæндаг. Сабийтæ 
æнгъæл кæсунцæ æ гъар арми рæвдудмæ Ирæфгæрон. 
Фæндури цагъд 
Нур дæ кари силгоймаг дæ ду, дæ цæуæт балцити. Аци изæр 
кæддæрау бадис устур тута бæласи буни. Сæрдигон изæр, ма 
дæ фæндури рæсугъд зæлтæ игъусунцæ нæ гъæунгти. Фæнду- 
ри гъæрмæ æмбурд кæнунцæ синх. Æз нур иуазæг дæн Къул- 
дуни гъæуи, фал иннæ синхæнтти хæццæ бараст дæн уæ размæ. 
Медбилти худтæй салан равардтан кæрæдземæн. «Дæ сау 
цæститæ, дæ ходгæ билтæ» зæрддаг адтæнцæ, ’ма сæмæ синхи 
биццеутæ кæсунæй не ’фсæдианæ. Ка нæ бæллидæ дæ фæккаст- 
мæ, дæ медбилхудтмæ? 
Дæ сау дзиккоти дууæ биди ниууагътай анзти идарди ’ма 
халасæвæрд сæр бæрзонд исесис фæндури зæлти хæццæ. 
Кæсун дин де ’нгулдз^ити æзмæлдмæ, аййев æруайунцæ 
фæндури цæппæртæб^АД^умй еэгъуд æнзтæ нимайунцæ, уотæ. 
Кæми игъæлдзæг цагъд никкæнислкæми сагъæсхудт дæ царди 
бонтæ имисæгау. Нæ синхбæл кæддæрау пурх кæнунцæ дæ 
фæндури зæлтæ. 
16 

ДУ"Р 
Зæронд Цæрай бадтæй уæлиндзгæрон, æ къилдун комæр- 
дæмæ. Бæласи уедæгти хузæн къохти æнгулдзитæ æддæгуæле 
æвæрдæй æртухстæнцæ бæрзæ лæдзæги сæрбæл, йе ’нæдаст 
зекъæ ба æнцойнæ кодта къохтæбæл. Хори ранигулдмæ ма бæн- 
дæни бæрцæ байзадæй. Æ фæстаг тунти рохсæй адæймаги цæс- 
гонау лæмбунæг зиндтæй хæдзари фарс. 
Цæрай кастæй æ цæрæнуатмæ. Æригон лæппо ма адтæй, 
æ хæдзарæ ку аразта, уæд. Нури уæнгæ си фæццардæй, ци 
бонтæ ма ин байзадæй, уони дæр гъæуама ами рарвета. 
Дессагæй си неци ес: нæдæр нæзи комгъæдти, кæддæр сæ 
къеуæ лæдæрсидæ, нур бунтон ниддор æнцæ; нæдæр хумæтæг 
къæрæзгити, куд уа-ци уа къирæйдаст фарс, фал етæ еугурæй 
дæр æхе къохи фæллойнæ æнцæ. 
Цæрай нингаст æй æ хæдзари дуармæ. Дуар дæр æхе 
къохæй конд æй: толдзæ гъæдæй фæрæтæй амад фæйнæгутæ 
æнгом худ, фудцъулуз æхгæнæн къæбæл, гъæдин дуари хуæцæн 
уал анзи бийнонтæ ’ма иуазгути арми æндзæвдæй ниллигъз æй, 
’ма æхцæуæн фæууй æ бамбæлд. Дуар æрдæг игон адтæй, ма 
’й изæйрон ирдгæ базмæлун кæнидæ. 
Дуари æвдозæни хъист æрбайгъусидæ Цæраймæ, цума æ 
хæццæ дзубанди кодта, уотæ. Аци дуарбæл æ хæдзарæмæ 
хизтæй амонд, хæдзарæ æнæмаст дæр кæми адтæй, цард 
цард æй. Фал фæрнгун бунат æй. «Аци дуарбæл мæ хæдзарæ- 
мæ бакъахдзæф кодта мæ бийнойнаг, рæсугъд Нагъуæ. Аци 
дуарæй се ’цæг дуйнемæ рандæнцæ мæ зæронд мадæ ’ма фи- 
дæ. Цийни хъист фæккæнидæ, берæ кæмæ фенгъæл кастæн, 
еци фурти райгурдæн кувди адæн ку цудæнцæ мæ къæсмæ, 
уæд». 
Цæраймæ уотæ кастæй, ’ма ин дуар фæллæдæруй æ маст, 
æ зæрди рист, æ цийнæ. 
Естæбæл сагъæсгæнгæ сæумæ дуар ку байгон кæнуй, уæд ин 
йе стуф дæр нæ фегъосдзæнæ, цума æ хецауи гъудитæн феха- 
лунæй фæттæрсуй, уотæ. Æ цæуæдо Æ^уæт хæдзарæй рауайгæй 
зуст цæф никкæнунцæ дуар, >& ЦæрайЦу зин фæууй; дуари 
рист æ зæрдæбæл æмбæлуй^ /^*Цр*! ^ 
Уотæ ’й фæндуй, ’ма ма сабьÆтæ Цæра&и рамарди фæсте 
дæр ами куд цæронцæ. С5уфаСомæн кЬохтй гъарæй цох куд 
некæд уа дуари хуæцæн. А "*"" 

Амондгун бунат æй, фæрнгун, '*ла уадзгæ нæй. 
Хæдзарæ ку уа, уæд æ цæуæт æздæхдзæнцæ ардæмæ, 
’ма Цæрай дæр иронхи бунати некæд уодзæй: æ куствæллад 
къохти гъар дуари хуæцæни байзайдзæнæй, ’ма ’й сабийтæ 
æнкъардзæнæнцæ. 
'Ма уæд царди фæтгæ не ’хæлуй. 
Сах уарун 
Фиццаг еугай æставд æртæхтæ æрхауидæ арвæй, нади ругæ 
æртæхи тъæппæй фæппурх уидæ. Уæдта бунтон ниссæххæтт 
кодта. Бон ниттарæ ’й. Сау мегътæ цæхгæрмæ рафадидæ арви 
æрттивд, никъкъæрцц кæнидæ. 
Æрттевгæ арци кæрон ниссæдзидæ сау гъæди астæу. Гæбар- 
губургæнгæ раевгъуидæ Сурхи бæрзондмæ. 
Хъусхæмайхуæ бунтон нимбарзта сах уарун. Арв æма зæн- 
хи астæу уаруни мингай тæгтæ дунги цæфæй базмæлионцæ 
денгизи уолæнау. Фиццаг зин адтæй бауæрæн уаруни æртахти 
æмбæлд. Бунтон ку ницъцъифæ ан, уæдта нин уæлдай нæбал 
адтæй. Тунзтан гъæу æрдæмæ. 
Æгас будури, нæхе кæми бафæсвæд кодтайанæ уарунæй, 
уæхæн бунат н ’адтæй. Нæ дзабуртæ нæ къохти, уотемæй æм- 
вæрстæ уадан. 
Дæ тæнæг пъолци бунтон ницъцъифæ ’й ’ма ниццæфстæй 
дæ рæсугъд гурæбæл. Кæсун дæмæ æфсæрми кодтон, цума 
бунтон бæгънæг адтæ мæ рази, уотæ. Дæ цæститæ сосæг æрт- 
тивд кодтонцæ. 
Арви къæрццæй фестъæлфисæ. Уæд цæмæй уотæ амондгун 
æма игъæлдзæг адтан? Не ’взонгдзийнадæй хъал адтан. Нæ 
тоги мондаг цæфæн бауорамæн н ’адтæй. Нæ цибæл зæрдити 
арв æма зæнхи тухтæ адтæй, ’ма нецæмæй тарстан. 
Гъæубæл раевгъудтæн. Еуварс байзадæй Къулдуни гъæу: 
æгæр тар адтæй еци бон. Ду, æвæдзи, гъæумæ бафтудтæ! 
Мæн над ба æбæрæг зæнхæбæл ниддаргъ æй. Хор дæр фæууй, 
къæвда дæр. Мæ цуди мин нифс еци бон æй. Дердæмæ кæ- 
сун не ’ндеун нур дæр. Дæ дзиккотæ дæ цæсгонбæл ниппурх 
æнцæ. Ниммæмæ гъæр кæнæ де ’дардæй, ку дæ фегъосон, 
уæд мин æнцондæр цæуæн уодзæнæй. 
18 

Æрдхуарди имисгæй 
Малити Лслæнбегæн 
Ма мæ бафхуæрæ, нæдæр ми æппæлгæ ракæнæ. Уал анзи 
дæ уиндæмæ бæллун. Мæ медфун хатгай балæуун уæ уæлхæ- 
дзарæ ’ма дæмæ уоми фенгъæл кæсун. Ку мæмæ рауайай, 
уæд дæ бæгъæнбад къахæй циргъ дортæбæл ма æфсæрæ; 
фæрресдзæнæ. Æз дæмæ бангъæл кæсдзæнæн, ма тагъд кæнæ, 
дæлдæрти рауайæ. Нæ бæгъæнбад сабийдогæ тъæбæрттæй 
раевгъудæй синдзгун будури гъæугæрон. Сабийæй нихсистæнцæ 
дæ къæхтæ ’ма дин нур кæд æнцондæр цæуæн æй гургъахъ 
нæдтæбæл. Дæубæл гъуди кæнун мин зæрдинцойнæ ’й. Дæ 
зиндзийнадæ идардмæ дæр мæ бауæрбæл æмбæлуй. Не ’рдху- 
арддзийнадæй фæрнгун дæн. 
Сауæдонæ 
Æхсæрæкъотæри аууон, лæнцауи, зæнхи бунæй ирайуй са- 
уæдонæ. Æ алливарс бæрзонд исирæзтæй уомæл зæнхæй кæр- 
дæг. Кæрдæгутæ æртастæнцæ сауæдони уæлцъарæмæ ’ма бан- 
къусунцæ дони æзмæлдæй. Æхсæри лæседæгонд цъарæ накæ 
кæнуй дони. 
Гъæддзаути иуæнгтæ фургуст æма хори парахат æндавдæй 
хедуомæл исунцæ. Æртагъд кæнунцæ сауæдонæмæ уомæл къах- 
надбæл ’ма æновудæй ниссæттунцæ се ’донуг. Лæнци уæлби- 
лæ фусти дзогæ лæмбунæг хезунцæ арф кæрдæги. Рæстæгæй- 
рæстæгмæ, се ’ууелун нæ уадзгæй, фустæ ракæсунцæ сæ фий- 
йауи фæсте. Фиййау ниццæуй сауæдонæмæ, буйнаг ходæй къос- 
гонд ракæнуй, тергадийæй раеуварс кæнуй æхсæри цъарæ ма 
исесуй сахуазал сауæдонæ. Буйнаг ходæй дон лæдæрсуй хæдони 
реубæл, ’ма æ уазал æхцæуæн æмбæлд бакæнуй бауæрбæл. 
Æнзтæ цæунцæ, сауæдонæ нæ федуйуй, игъæлдзæг ирайуй 
зæнхи реуæй, цийнæ кæнуй, лæваргъон ке æй, уобæл. 
20 

Киунуги райдайæн 
Ме ’взонг бонти берæ сагъæстæ Ирæфи лæкъун дон фæх- 
хаста æ уолæнти идард денгизи арфмæ. Нур мæмæ æнафони, 
æнæхуссæг æхсæвти раздæхунцæ фæстæмæ се ’нæкæрон идар- 
дæй. 
Уæхери мин кæнун кæнунцæ ме ’нзти æфхуæрд зæрдæ. 
Раздахæн кæмæн нæбал ес, æнзти идарди ка байзадæй, еци 
имисуйнæгтæ мæ фæсте цæунцæ, æнæнгъæлти фæззинунцæ 
'м^ мæ ратонунцæ мæ абони зинтæй, феронх ун мæ катай. 
Æрцотæ, мæ евгъуд цийнитæ, зæрдæ нур дæр ке нифсæй 
тæлфуй, мæ фæстаг бонтæ батаветæ уе ’взонг гъарæй. Мæ 
зунди паддзах исотæ мæ царди кæрони, фæссоретæ мин мæ уо- 
дæй мæ рист. 
Æнгъæлдзау 
Зæронд силгоймаг бадтæй хæдзари рази. Рæстæг сæрдигон 
гъар нæбал хаста. Бæлæстæбæл ма еугай бор сифтæ æзмал- 
дæнцаэ ирдгæмæ. Зæнхæбæл фæззигон сифтæй бор гауз. Гъæ- 
унгти цудæй нæлгоймаг сагъæсхузæй. Зæронд уосæ имæ кастæй 
еу рæстæг, уæдта фестадæй ’ма цудæй æ горæй-гормæ. Бай- 
йафта нæлгоймаги ’ма имæ еуварсæй бакастæй. Е дæр æрлæуд- 
тæй, ’ма еу рæстæг кастæнцæ кæрæдземæ. 
— Æз ба ма гъуди кодтон, цæмæн раевгъудæй, кæд мæ нæ 
базудта, рагæй ’надтæй хæдзари... Мæ биццеуæй зæгъун, — 
æнкъардæй дзурдта зæронд силгоймаг. 
Лæг неци загъта. 
— Дæ мадæ дин дæ уиндæй бафсæдæд, мæ хор,—нийнæф- 
тæй уосæ ’ма фæстæмæ раздахтæй æ бадæнмæ. 
Фæндаггон дæр æ цуди кой кодта. 
21 

Хæзгол 
Зæряти хæзгол колхози машийнæбæл куста. Æмбесбон æ 
машийнæ æруорæдта раст тургъæмæ бацæуæни. Æрхизтæй ’ма 
æсхъæлсæрæй бараст æй тургъæмæ. Кæркитæ хъуæдатгæнгæ 
фæппурх æнцæ тургъи къумти. Зæрят сигит агорийæй даст 
ниллæг хæдзари къæразæмбæрзæн базихъир кодта ’ма кастæй 
сосæггæй æ хæзголмæ. 
Гъæунги иннæ фарс, æ бакомкоммæ хæдзари цардæнцæ йе 
’фсийнæ ’ма æ теу. Æфсийнæ машийни гъæрмæ ракастæй: 
«Æдзæсгæнттæ, гъе æдзæсгæнттæ!» Æндæр æ бон исдзорун 
неци иссæй æфсийнæн. Ацал-ауал анзи æ маст нихъуæрдта. 
Хæзгол бараккенæй байгон кодта ниллæг дуар. Зæряти пæрт- 
фий цæуæт фæйнæ къумемæй цæмæдес каст кодтонцæ æрба- 
цæуæгмæ. Æнагъом сувæллæнттæ нæ лæдæрдтæнцæ, сæ мадæ 
æрбацæуæгмæ уотæ цибæл каст цæмæн фæккæнуй, уой. Сæ 
фæлмæнзæрдæ фидæ æхсæзгай мæйтæ Хæресæй не здæхуй, 
’ма ’й сабийтæ æрхуни имисунцæ. «Аци лæг ба ка ’й?» 
Зæрят агæй исиста фунх карк, ’ма ’й иуазæги рази æрæвард- 
та. Æ комкоммæ исбадтæй ’ма имæ уарзон цæстæй лæмбунæг 
кастæй. 
Хуæрди фæсте карки уæлдæйттæ сувæллæнтти рази ниввард- 
та. Хæзголи хæццæ рацудæнцæ, дуар рахгæдтонцæ. Хуасдонæй 
игъустæй хуаси сир-сир æма сосæг дзурд. Сабийтæй сæ еу 
хуасдони дуарбæл бахуæцидæ; медæгæй цæг æхгæд разин- 
дтæй. Сабий кастæй фæйнæги зихъирæй. Хуаси аууонæй зиндтæй 
æрмæст æрбацæуæг нæлгоймаги сæр. 
Дзæвгарæ рæстæги фæсте рацудæнцæ. Зæрят æ нæуæг 
рæсугъд пъолцийæй сор хуаси бугътæ æрсæрфта. 
Хæзгол сабийи сæр армæй барæвдудта ’ма æнæдзоргæй 
фæрраст æй æ машийнæмæ. 
Машийнæ кæрззилд фæккодта ’ма гъæугæрон руги мегъи 
аууон фæцæй. Мадæ ’ма сувæллон æнæдзоргæй кастæнцæ æ 
фæсте. 
22 

Хингæнæг 
«Хингæнæг, уосберæгъ! Хингæнæг, уосберæгъ!» — æ фæсте 
гъæр кæнионцæ синхи сувæллæнттæ. 
Маккион æхе фæззелидæ, æ сурх цæститæ цæхæртæ рака- 
лионцæ, æцæгæй дæр берæгъи цæститæ. 
«Тæппæлæнгæ æрбаотæ! Уæ маддæлтæ дзиназгæй райза- 
йæнтæ уæ фæсте!» Синхи уоститæ тæрсгæ-резгæ сæ сувæллæнт- 
ти хæдзари фæммедæг кæнионцæ. «Уой æлгъист уодхæссæг 
æй, кæмæ дзорис?!» — æ сувæллони тъæппитæгæнгæ дзоридæ 
мадæ. 
«Æхсæвæ берæгъи хузи фæззелуй дзæхæрати», — дзорион- 
цæ Маккионæй. 
«Айфиццаг æй дууæ изæрей астæу мæхуæдæг фæууидтон, 
мæ мард фæууинетæ!». 
Сабийтæ изæрæй дзæхæрамæ бацæун нæбал æндиудтан. 
Уæддæр сæйгæ сувæллæнтти сæ маддæлтæ сосæгкæй хонион- 
цæ Маккионмæ. 
Талингæ уати сæбæл цæстиарфæ кодта. Цъилингай рохсмæ 
дуа бахуидæ, ма ’й сувæллони хъурбæл æрауиндзидæ. Æртæ- 
къумон салин дуа сундакъæ халæбæл ауигъдæй берæ æнзти 
хæссионцæ сæ реубæл. 
Еу анз хори тæвдæй зæнхæ нискъудтæ ’й. Хумтæ рæстæгæй 
раздæр ниббор æнцæ, уарунæн ба æ кой дæр н’адтæй. Маккион 
синхи уостити хæццæ рацудæй гъæугæронмæ. Æ гъæбеси — 
мæнæуи курес сæрбæттæнæй баст, киндзи хузæн. 
Фиццаг Маккион базаридæ: «Уарун корæн, табу дин уа!» 
Ой фæсте иннæ уоститæ: 
«Хор фесæфæ, мегъæ рауай, 
Уарун корæн, уарун корæн!» 
Уотæ заргæ донгæрон æртумбул æнцæ, сæ астæу Маккион 
курес-киндзи хæццæ. 
Фæндури цагъдбæл еу рæстæг кафтонцæ, уæдта дууæ уоси 
Маккиони игъæлдзæг ходгæ æд курес-киндзæ дони багæлстон- 
цæ. Маккион курес дони рауагъта, æхуæдæг рацудæй къанауæй 
æ дон лæдæрсгæ, æ дустæ ниццæгъдидæ, дон пурх кодта сил- 
гоймæгти дарæс æма цæсгæнттæбæл. Сæ ходун æма цъæхснаг 
гъæр «уарун корæн, уарун корæн!» игъустæй гъæумæ. 
Дуккаг бон сæумæй изæрмæ уардта фæлмæн къæвда. Зæн- 
хæ адгин исуолæфтæй. «Маккиони кувдæй æрцудæй уарун»,— 
дзурдтонцæ гъæуи фулдæр адæн. 
24 

Ка ин арфæ кодта, ка дузæрдуггæнгæ дзурдта: 
«Сайтани хай, ’ма кæд уой кувдæй æрцудæй уарун, уæддæр 
ин ка ци зонуйГ» 
Зæронд уосæ исуазал кодта еци æртади фæсте, æ уатæй 
нæбал исистадæй. Æ рамарди фæсте дзорионцæ: «Æхсæвæ 
Маккион рацæуй æ ингæнæй ’ма уæлмæрдти фæззелæн кæнуй 
сæумæмæ». 
Гъæуи адæм баууæндтæнцæ уобæл дæр. 
Карки дес 
Э т ю д 
Карк кæцæй рацудæй, уой нæ фæууидтон. Тургъи астæумæ 
ку рахъæрдтæй, æрмæст уæд ниййамудта: «Айк-айк-айк-айк!» 
«Кæцæй фæззиндтæй? Хъæрццигъай хуæруйнаг бабæй кæ- 
мидæр дзæгъæлзад никкодта», — дзурдта мæ мадæ, æ цъоппи- 
ти куст нæ уадзгæй. 
Мæ киунугæ еуварс ниввардтон ’ма лæмбунæг кастæн нæ 
устур бор каркмæ. Карк æхе бацагъта, ’ма æ базуртæй хуаси 
бугътæ æрхаудтæй. 
Фестадтæн, асийнæбæл исхизтæн сарай тугурмæ, уоми нин 
хуасдонæ адтæй. Тергадиæй æфсæргæй балæстæн тугури къум- 
мæ ’ма уоми иссирдтон карки зайæн хуаси хъулуфи. Адтæй си 
фараст айки. Мæ хæдонæ раластон ’ма сæ уоми ниццурхтон. 
— Æ зайæн ин нæ нийхалдтай? — фарста мæ мæ мадæ, 
карки æйкитæ имæ ку бавдистон, уæд. 
— Нæ, нæ имæ бавналдтон. 
— Фесхъæтæг уодзæй '^а æндæр рауæн агордзæй, æ зайæн 
ин ку нийхалай, уæд. Ма ’й æппундæр нæбал иссердзинан. 
Бор карк хæлеугъæлæсæй хæстолæф кодта тургъи тæвди. 
Æйкитæ мæ хæдонæй гъæдин тæбæгъмæ ку истон, уæд 
мæмæ десгæнгæ фæрсмæ æрбакæсидæ, ома куд мин иссирдтай 
мæ зайæн, зæгъгæ. 
Иннæ кæркитæ тургъи рацо-бацо кодтонцæ, лæмбунæг ник- 
кæсионцæ сæ къæхти бунмæ. 
Гогура уасæнгæ æ къæхтæ бæрзонд есгæ бонгин лæги цуд 
кодта кæркити астæу. Мæргътæ еугурæй дæр сæхе ластонцæ 
сарай сатæгмæ. Æрмæст бор карк цавддорау лæудтæй тургъи 
астæу, хори тъангмæ ’ма десгæнгæ кастæй æйкитæмæ, цалин- 
мæ сæ хæдзарæмæ нæ фæххастон, уæдмæ. 
25 

Къириндастæ 
Ме ’рбацуд ин æхцæуæн фæууй. Хæдзари ке хæццæ дзора, 
уæхæн нæййес. Æрмæст æ цæуæти цæуæт ефстагмæ æ размæ 
æрбауайунцæ: «Баба!» «Баба уæ рунтæ бахуæра», — зæронд 
Цæрайи зæрдæ барохс уй. Æ бийнойнаги хæццæ райдайæнæй 
дæр некæд федудта, нур дæр кæрæдземæ зуст дзурдæй уæлдай 
неци кæнунцæ. Фурт æсхъиуд дзурд. Киндзæ бафæлладæй 
зæронди гъуд кæнунæй ’ма йе ’рфгути æлхий нæбал римæхсуй. 
Берæ бийнонтæ, берæ фонс, идзаг хæдзарæ раздæр йе 
рагъи адтæнцæ Цæрайæн, ’ма сæ тухсун нецæбæл бауагъта. 
Нур æхуæдæг гъудкæнуйнаг иссæй, ’ма си рагъигæ ’нцæ. 
Хæдзари хонсарварс дууæ доребæл æвæрд фæрæтæй амад 
нæзи гъæди лухдзагбæл æхе æруагъта Цæрай. Æз дæр æ рази 
бабадтæн гъæди кæронбæл. 
Сæрдигон хор парахаттæй хуæнхти хонсарфæрстæбæл лæ- 
зæруй, фал цийфæндий æнтæф рæстæг дæр хуæнхаг ирдгæ 
бауæр расатæг кæнуй. 
Адагæй игъусуй Наргъи дони гъæр. Цæрай кæсуй хуæнхти 
бæрзæндтæмæ, гъæуи бакомкоммæ æрдæгкалд мæсугмæ. 
Хуæнхаг лæг адæгони каст нæ кæнуй къæдзæхтæмæ, коми фахс- 
мæ. Æ цæрæнуат æй, ’ма имæ лæмбунæг фæккæсуй, хе хæдза- 
ри тургъи куд кæсай, уотæ. 
— Ескæмæн—къириндас, æхецæн—кауин къæс, цæмæн 
фæззæгъунцæ?—фæрсун. 
Зæронд лæг бахудтæй: 
— Раги гъæуæй гъæумæ, комæй коммæ цæуионцæ дæсни 
мæсугдасгутæ. Хатгай мæсугдасгутæн сæхецæн кауин хæдзари 
къæс дæр нæ уидæ, адæмæн ба мæсгутæ амадтонцæ. Мæсуги 
дортæ къири лæхудзæй бастонцæ кæрæдзебæл, къириндастæ 
сæ уомæн худтонцæ. 
Еци дæснитæй нур мæрдти стæги хъæзалæ дæр нæбал ес, 
сæ къохи фæллойнæ ба байзадæй. Мæсгутæ æности сæрти 
кæсунцæ лæги хъаурæ ’ма дæсниадæн æвдесæндарау. 
26 

Æвзарæн дор 
Æз сæмæ мæ уати къæразæй сосæгкæй кастæн. Фиццагдæр 
æвзарæн дор фелваста тилако Дзибиртт æрмæстдæр æ уæраги- 
сæртæмæ, уæдта ’й фæстæмæ æргæлста. Лæхъуæнтæ сæ цо- 
хъай думæггæгтæ сæ ронбасти фæтъунсионцæ ’ма дор федар 
къохтæй ралхъевионцæ, фал си иннетæй дæр дор уæлдай бæр- 
зонддæр неке исиста. Дор уотæ уæззау адтæй, ма ’й ку æргæл- 
дзионцæ, уæд Гæуиси къулдун низзир-зир кæнидæ. Уæллаг 
Къамати нихæсæй Мæхчески Стъонай лигъзмæ гъазти адæн 
игъустонцæ лæхъуæнти игъæлдзæг дзурд æма ходун. Фæсевæ- 
ди федауцæ Налухъ лæудтæй еуварс ’ма æ медбилти худтæй. 
— Налухъ равзарæд! 
Мæ зæрди гæбар-губур иссудæй: æз уомæ æнгъæл кастæн. 
Дормæ бацудæй, ма ’й раст æ реумæ фелваста, уæдта ’й, 
гæлдзгæ нæ; фал сабургай æрæвардта зæнхæбæл. 
— Налухъ рамбулдта! Налухъ рамбулдта! — исхор-хор код- 
тонцæ фæсевæд, уæдта Дзибиртт цъæхснаг хъурæй низзардта, 
иннетæ ин ниффæрсаг кодтонцæ, ’ма ниййевгъудæнцæ Мæх- 
чески гъазтизæрмæ. 
Раталингæ ’й. Нихæси адæн зиннæг н’адтæй, мæ уатæй ра- 
цудтæн ’ма балæудтæн æвзарæн дори рази. Исæй истон раст 
ронбасти уæнгæ, уæдта ’й уæздан æрæвардтон зæнхæбæл, раст 
æй Налухъ куд æрæвардта, уотæ. Æстдæсанздзуд кизгæй мæн 
дор есун цæмæн багъудæй, уой нур дæр нæ лæдæрун. Мæ 
хъаурæ лæхъуæнти хæццæ æвзурстон. Сæрустур адтæн, æнæр- 
цæф, дзурдта зæронд Косер, æнзти сæрти йе ’взонги цардæй- 
дзаг бонтæмæ кæсгæй. 
Æнкъард гъудитæ 
Разуайæн фæккодта æ цæуæтæн сæ райгурцæй. Уæлдай зуст 
исдзоруни бæсти æхуæдæг архайдта хæдзари дæр, будури дæр. 
Фал, къуæлебæдтагæй исирæзтæнцæ, зæгъæн си н’адтæй цæуæ- 
тæй; ке бон си ци адтæй, уой архайдта. Æвæдзи сæ тухст цард 
нæ уагъта боц ирæзт кæнун. 
Нур зæронд мадæ лæмбунæг кæсуй тургъи къумтæмæ, фал 
фиццагау æ хъаурæ нæбал æй кустмæ бавналун ’ма цомайæн 
даруй æ цæуæти цæуæти. 
28 

- Æнзти уæзæй æ кæддæри рæсугъд иуæнгтæ батар æнцæ. 
Къæхтæ нæбал.коммæ кæсунцæ. Æ фурти цæуæти кæстæр ин 
къела æрбадавуй: «Нана, мæнæ дæ бадæн». Гъо, мæ зæрддаг, 
гъо, зæгъгæ, бакæнуй ’ма æхе æруадзуй бадæнбæл. 
Еу изæр нæуæг мæйи къæлæт кæдзос арви цъæхбæл фæу- 
уидта ’ма гъудити рачигъулдæй, нимадта, цал хатти фæууидта 
царди нæуæг мæйæ, уой, фал рарæдудæй æ нимæдзæбæл... 
— Æгæр бафæстеуат дæн уæлæбæл,— гъуди кодта.—Царди 
дин ци бонти нимæдзæ лæвæрд æрцудæй, е хуарз, уæлдай 
фæстеуат нецæмæн æй... 
Æстъалу зирзиргæнгæ фæууæгъдæ ’й арви реуæй’’ма хауд- 
тæй зæнхæмæ. Мадæ нийнæфтæй ’ма бараст æй хæдзарæмæ. 
Ингæни уæлгъос 
Рæстбæл дзорæ, дæ лигъз, фæлмæн цъухи дзурд ма ’вгъау 
кæнæ, ка рамардæй, уомæн. Е ристуод адæймаг адтæй. Уотæ 
дæр си зæгъæ: «Тæходуй не ’хсæн ма ку рацардайдæ». Нæ рарæ- 
дуйдзæнае: синхæн дæр, гъæубæстæн дæр æ уиндæ ’ма йе 
сдзурд зæрдинцойнæ адтæнцæ. Неке зæрдихудти бацудæй 
уæлæбæл. 
Ду зæронд лæг дæ ’ма раст дзорæ. Дæ киндзитæ ди нæма 
бауæгæ ’нцæ дæуæй? Некæд фæззæгъунцæ, тæходуй дæу мард 
фæууинæ, зæгъгæ, сæ меднимæр, дæ рæзти ку рацæунцæ, уæд? 
Æвæдзи фæззæгъунцæ, фал ин ду ци зонис? 
Дæу дæ федæнбæл гъуди кæнун нæбал гъæуй. Айдагъ, ка 
раевгъудæй, еци берæ æнзтæбæл гъуди кæнун дæр дæ фагæ æй. 
Дæ цæуæт, дæ цæуæти цæуæт дæр сæхе гъуддаг кæндзæ- 
нæнцæ; дæу зунди сæр сæ нæбал гъæуй. Дæуæн де ’хæс мард- 
бæл хуарз зæгъун æй ’ма дæ мæлгъæвзаг ма ауæрдæ. Дзурди 
рæсугъдтæ дин амонун нæ гъæуй: «Дæ уæлæбæл дзæбæх 
зæрдæ нæмæ бадарæ. Хуарзбæл бауодæ, ка байзадæй, уонæн». 
Тагъд дæхе дæр еци бунатмæ гъæуй, ’ма дæубæл ба ка 
зæгъдзæй хуарз. Дæ алли дзурд дæр тæразæбæл æвæрд цæуй. 
Цъухи дзурд карди цæфæй уæззаудæр æй. Ци хуарз зæгъай, е 
дæуæн дæр дæ ингæнбæл циртдзæвæнæн æвæрд уодзæнæй. 
Хуарз зæгъæ, зæронд лæг. 
29 

Бийнойнаги уарзт 
— Дæ уиндæй мæ уодхæссæг фæууидтон, ацал-ауал анзи 
мин мæ тог баниуазтай. Рандæ уо, куд дæ нæбал уинон, уотæ!— 
катайгæнгæ, æ цæстисуг æгъзалгæ дзурдта силгоймаг. 
Лæг фæлладхузæй кастæй æ уосæмæ, уæд ин тæрегъæд 
кодта, уæд йе ’нæуинон æрбауидæ, фал дзоргæ неци кодта. 
«Косун, мæ хъаурæ куд æй, уотæ, хæдзарæ тухсун нецæбæл 
уадзун, уæддæр æноси æ гъæр цæуй. Минкъий естæбæл дæр 
хилæ, гъæр исесуй. Раздæр уотæ н’адтæй, уæд ма æвзонг 
адтан ’ма нæ бауæри гъар кæрæдземæн æхцæуæн адтæй, ций- 
фæндий мастбæл дæр уæлахез кодта нæ цибæлдзийнадæ. Нур 
нæ уарзти артæй æрмæст фунук байзадæй, ’ма цæститæ тæхсун 
кæнуй»,—гъуди кодта лæг ’ма рараст æй дуар æрдæмæ. 
— Кумæ цæуис? — тарстхузæй дзоруй силгоймаг. 
— Уотæ нæ зæгъис, «рандæ уо»? 
— Цо, кæцæй нæбал раздæхай, уордæмæ, кæми тæппæ- 
лæнгæ æрбауай, уордæмæ, кæми дæ тоги нивдулай, уордæ- 
мæ,—тагъд-тагъдæй æлгъиста силгоймаг ’ма æ лæгмæ æхст 
каст фæккæнидæ. 
Лæг дуар байгон кодта, рахизтæй тæрвазæбæл ’ма æ фæсте 
дуар ратъæпп кодта, фал колдуармæ дæр нæма рахъæрдтæй, 
уæд уосæ æ фæдбæл рауадæй кæугæ ’ма лæгбæл æхе нит- 
тухта. 
— Макумæ цо, мæхе рамардзæнæн æнæ дæу, мæ зæрди- 
нцойнæ, мæ мæсуг, мæ цæсти гагу! — дзурдта уосæ ’ма лæги 
къох æ реумæ нилхъивта. 
Лæг æрлæудтæй ’ма æнкъардæй кастæй æ бийнойнаги æр- 
дæгуорс сæрмæ. 
«Силгоймаги зæрдæ балæдæрæн нæййес, мартъий бонау 
раййевæ-баййевæ кæнуй»,—рагъуди кодта лæг, уæдта æГ устур 
армæй æрсæрфта æ бийнойнаги сæр. Уоси зæрдæ еци рæвду- 
дæй бунтон æрфæлмæн æй, фал ма рæстæгæй-рæстæгмæ 
æвзонг бали бæласау базир-зир кæнидæ, æ хæкъурцц кудæн æ 
бон æруорамун нæбал адтæй. 
Еу рæстæги фæсте бараст æнцæ сæ хæдзарæмæ. Сæ зæрди- 
ти гъенцъун батухтонцæ, сæ кæддæри уарзтæй ма ци цийнæ 
байзадæй, уой гъари. 
30 

Амонд 
Сарай, хуаси лæвæрæнбæл бадуй биццеу ’ма киунуги кæсуй. 
Æ мадæ рацудæй хæдзарæй. Æ къохтæ къинси гъæстæ. 
— Биццеу, сог рафадæ,—дууæ, æртæ хатти исдзурдта мадæ, 
фал биццеу не змæлуй. 
«Абæрегтæ къæдзæхи аууон фæццæунцæ, фæдесонти топпи 
фæдтæ къæдзæхи дорбæл исæмбалдæнцæ ’ма скъотгæнгæ ко- 
ми иннæ фарсмæ фесхъиудтæнцæ. Ком гъæр, нæгæ феста- 
дæй...»—кастæй биццеу киунуги. Мадæ нецибал дзоруй, æр- 
мæст лæмбунæг кæсуй æ цæуæти кæстæрмæ ’ма гъуди кæнуй: 
«Ме ’ннæ цæуæти федæн бæрæг æй, ке бон си ци æй, уой 
архайуй, фал аци биццеуæй ци рауайдзæнæй, уой ба нæ лæ- 
дæрун. Киунугæ æ къохи ку бафтуйа, уæд си æнæгъæн дуйней 
дæр феронх уй». 
Мадæн æхцæуæн æй, биццеу киунугæбæл æновуд ке æй, е, 
фал ин тæрсгæ кæнуй, ци уодзæй, куд уодзæй æ царди фæндаг? 
«Фæдесонтæ бахъæрдтæнцæ къæдзæхи фæстемæ, фал абæ- 
регтæн сæ кой дæр некæмибал адтæй, раст цума зæнхи скъу- 
ди ниххаудтæнцæ, уотæ». 
— Уотæ æнцонæй сæ нæ раердзинайтæ! — гъæрæй загъта 
биццеу. Æхцæуæн ин адтæй, абæрегти ке нæ раййафтонцæ, е. 
— Ке хæццæ дзорис? — фæрсуй мадæ. 
Биццеу искастæй. 
«Мæн мадæй рæсугъддæр зæнхæбæл силгоймаг нæййес»,— 
рагъуди кодта. 
Еу сахатти фæсте биццеу бадтæй пеци дуармæ, устур арти 
зингитæмæ лæмбунæг кастæй. 
Гъар хæдзари мадæ нæуæг конд тæвдæ æхцинти уæлцъарæ 
фиуи морæй исарста. Фиуи адгин тæф дзиги кодта уолæфæнтæ. 
Еци рæстæг биццеуæй амондгундæр зæнхæбæл адæймаг 
н’адтæй. 
32 

Фун 
Устур дортæ Ирæфи донгæрон æнцæ, мæсуг кæми дасун, еци 
бунат 6а дзæвгарæ уæлдæр æй. Кæрзхæрди уæлбилæ къæдзæх- 
бæл еу минкъий лигъз гæппæл ес, ’ма уоми. 
Де знаг донгонæй тугул дортæ фæттолæд. Дор мæ разæй 
искæнун, ма ’й толун фахсбæл уæлæмæ. Уодагъай баун, цалин- 
мæ исхъæртун мæсуги бунатмæ, уæдмæ. 
Фæлладæй исбадун дорбæл, ’ма еу рæстæг рауолæфун. 
Берæ уолæфун мæ равгæ нæй: лæги цард цубур æй, мæ мæсуг 
6а нурма æрдæг даст дæр нæма ’й. Фестун, батолун дор, ма’й 
æрæвæрун лæхудзи хæццæ æ бунати мæ мæсуги ирæзгæ фарс- 
бæл. 
Донгæрон мæмæ æнгъæл кæсуй иннæ бæлдатгонд дор ’ма 
нирраст ун урдугмæ. Ирæфи дон цæлхъитæгæнгæ æнсæндуй 
размæ, æ сонт гъæр комбæл хæлеу кæнуй, æ сæрмæ листæг 
æртæхтæй мегъæ бадуй. 
Нæуæг дор толун мæ разæй, тухæзмæлдæй фæллад иуæнг- 
тæ зир-зир кæнунцæ, фал дор уæддæр исхъæртун кæнун æ 
бунатмæ, ’ма мæ мæсуг ирæзуй. 
Еу дор æгæр устур адтæй, туххæйти æй исхъæртун кодтон 
фахси астæумæ, уæдта’й нæбал бауорæдтон. Дори уæзæ фæу- 
уæлахез æй ме’ уæнгти хъаурæбæл ’ма фæстæмæ ратулдæй. 
Æ буни мæ ницъæлæ кодтайдæ, фал мæхе еуварс рагæлстон 
’ма коми фахсбæл дæлгоммæ байзадтæн. Дор гæбар-губургæн- 
гæ раевгъудæй коми бунмæ ’ма æ цъæпп фæццудæй дони. 
Мæ фур адæргæй хъурдохæнгæ райгъал дæн. Ме ’уæнгтæ 
адтæнцæ хедуомæл æма фур фæллад. 
Зуст мæмæ ма дзорæ 
Зуст мæмæ ма дзорæ, æнæуой дæр зæрдæсаст дæн. Мæ 
катайи гъæр дæумæ нæ фегъусдзæнæй: æз минкъий адæймаг 
дæн. Тæвдæ рæстæг мæ хораууон баргъон далис нæ бацæудзæ- 
нæй æ фæллад исуадзунмæ. 
Дæу хораууон фусти дзогæ дæр бацæудзæнæй. Уæд мæн 
хæццæ цæмæн ерис кæнис? Цæмæн мæ тохæнæй марис? 
3 Искурдиадæ 
33 

Базуртæ мин ку уайдæ 
Базуртæ мин ку уайдæ, уæд фæттæхинæ уæлæ хуæнхти сæр- 
мæ ’ма раст Уазай цъопбæл исбадинæ. Нæ ахургæнæг, базуртæ 
ин ку уа, уæддæр уордæмæ не стæхдзæй. Фулдæр-фулдæр ку 
истæха, уæд хонхи бунмæ, ’ма уæд рафæрсæд, исахур кодтон 
мæ уроктæ, æви нæ? Æвæдзи гъæр кæндзæнæй: «Æрхезæ 
уордигæй ’ма дзуапп раттæ, хæдзарæмæ уин ци æрмæг лæвæрд 
адтæй, уобæл!» Æз имæ ходинæ хонхи сæрæй. Æ бон мин ци æй? 
Кенæ, базуртæ мин ку уайдæ, уæд скъоламæ дæр не ’рæги 
кæнинæ. Нæ хæдзарæй скъоламæ мин æма дууæсæдæ къах- 
дзæфи ес, еу æма сæ дууæ хатти нæ банимадтон. 
Куддæр сæумæ хусгæ райзайон, уотæ фиццаг урокмæ æрæ- 
ги фæккæнун, тъæбæрттæй ку уайон, уæддæр. 
Базуртæ мин ку уайдæ, уæдта хæдзæртти сæрти ниттæхинæ 
’ма дуккаг уæладзугмæ, нæ къласмæ, къæразæй бахезинæ: 
уалдзæг къæрæзгитæ игон фæуунцæ. 
Кунæг нæ дес кæнидæ нæ ахургæнæг мæ фæззиндбæл! 
Уотæ гъудитæгæнгæ дæс анзи фæццудтæн гъæугæронæй, нæ 
хæдзарæ кæми адтæй, уордигæй гъæуи астæу скъоламæ. 
Нур фæндаг дзæвгарæ федарддæр æй, фæззиндæр æй 
цæун. Базуртæн ба сæ кой дæр нæййес. Ефстагмæ ма рагъуди 
кæнун: «Эхх, нур тæхунгъон уо!» Фал фæтгæ æрдзæй лæвæрд 
æй! 
Базелæ дæ бæхмæ 
Дæ саулохæн хуасæ ниввæрæ, зæтхæ дæр ин раттæ. Бунтон 
сагъæсхуз иссæй æ уиндæ. Раздæр тæлтæг адтæй, æ цæститæ 
цæхæртæ калдтонцæ, æ рæсугъд сæр бæрзæндти хаста ’ма 
цогъи размæ æ фур æнæрцæфæй, æ илиггæндтæ æууилдта. 
Ниххуррутт кæнидæ, зæнхæ æрхуаидæ æ рæсугъд къæхтæй. 
Догъи æ уод некæд аурста, уадау тундзидæ размæ. Æ сæф- 
тæг дæр басастæй. Гургъахъ надбæл æнæ цæфхадæй ка тæ- 
руй бæх? Нур ма æвзонг хайуан æй, дзæбæх имæ базелæ, 
цæфхад дæр ин ниссадзæ æ аккаг, нæуæг цæфхад, ’ма уæд 
нæуæгæй бавдесдзæнæй æ лæгигъæдæ. Æнæгъудгонд бæх 
тагъд зæрондхуз кæнуй. Æ тæрегъæди ма цо, базелæ дæ бæх- 
мæ. 
34 

Уæздандзийнадæ 
«Кизгæ хуннис ’ма дæ алли къахдзæфæн дæр аргъ кæнун 
зонæ. Æппун дæ рази ку неке уа, уæддæр де змæлди, дæ алли 
фæззилди дæр гъæуама уæздандзийнадæ уа. Тъæпкъах ма уо, 
зæнхæбæл фиццаг дæ къелæ ма ивæрæ, рæуæгдæр æфсæрæ. 
Дæ уодигъæди ци хуарздзийнадæ ес, уомæ базелæ, байрæвда- 
уæ. Минкъий кизгæ нæбал дæ, гормон!» 
Дæ фиди мадæ дин дзоридæ. Æз дердæмæ кæсгæ дæр не- 
кæд бакодтон. Цанæбæрæг рæстæг рацудæй. 
Сарай къуми ниллæг къелабæл бадгæй цъинда кæнуй дæ 
зæронд фиди мадæ. Ду æ рази. 
Уорс тæбæгъæй исесис бали, ма ’й дæ фæлмæн сурх билтæй 
æрæлхъевис. Балий хъæппитæ æмбурд кæнис дæ арми. 
Æз уæмæ кæсун еуварсæй... Мæ зæрдæ тингун кæнуй. Дæ 
къохти æзмæлдæй мæ бон нæй мæ цæстæнгас ратонун. Сæрди- 
гон ирдгæ дин æзмæлун кæнуй дæ дзигкотæ. Уотæ мæмæ кæ- 
суй: бадетæ аргъауи галауани... Ду—сахи рæсугъд паддзахи 
кизгæ. 
Фæндаггон 
Идардмæ цæугæй поезди къæразæй кæсун. Фæндагæй еу- 
варс дуйней нигъулуй æхсæви тари. Æрмæст мæйдарæй хатгай 
разиннуй хæдзари рохс. Фæллад зæрдæ, бæлццони цардæй ка 
ниууæгæ ’й æрхуни кастæй кæсун еци рохситæмæ: гъар хæдза- 
ри пеци арт цæфсуй, хæдзари цæргутæ изæргъудтæкæнунцæ. 
Ду дæр айфонмæ нæ идард къæси нимаис бæнттæ, кæд дæмæ 
æрæздæхдзæнæн... 
Кæми дæмæ фæххæстæгдæр ун, кæми бунтон райдард ун 
æхсæви тари рохситау. Уой бæсти ме ’намонд зæрдæбæл поезди 
æфсæн цалх ку базилдайдæ, дæу хохолæгæй ка маруй. 
36 

Уарунгарæ 
Мегъæ дæуæй уæлдай дæр æ ходæй некема фæссурдта. 
Къæдзæхи фахсбæл дин ци минкъий хуми гæппæл конд ес, 
уой дин карз уарун ку æрæхсна, уомæй тæрсис. Ниууадзæ 
дæ миутæ! Кæсис, куд къуззитт кæнуй дунгæ, уой. Дæ ходæ 
дæ къохæй ку фæууæгъдæ уа, уæд дин æй карз ирдгæ раскъæф- 
дзæнæй, ’ма далæ коми арфи, Ирæфи финкæ уæлцъарæбæл 
райсæфдзæнæй. 'Ма дæ ходи исæфтбæл дæ зæрдæ рессæд; 
зин фæууй адæймагæн, уотæ æнæнгъæлти си ести ку фесæфуй’, 
уæд. Еу рæстæг дæ уотæ дæр рафæнддзæнæй, коми арфмæ 
ниттæхæ ’ма донæй дæ ходæ фелвасæ, фал адæймаг тæхунгъон 
нæй. Уой бæсти дæ ходæ дæ сæрбæл уадзæ. Ирдгæ карз ирдгæ 
’й, ’ма дæ сæр ку исуазал кæна. 
Дзæнæтон бунат 
Сæрдигон хори бæрцæбæл гъар адгин рæвдуд кæнуй бауæр. 
Парахат игуæрдæни кæрдæги арфæй кæсун кæдзос арви цъæх- 
мæ. Мæ алливарс деденæггун кæрдæги æзмæлунцæ аллихузон 
листæг биндзитæ. Сæ цъис-цъис, сæ зарун дзæнæти зæлтау 
æмбæлунцæ мæ гъостæбæл. 
Еу деденæгæй иннемæ гъуддагхузæй тæхунцæ мудибиндзи- 
тæ. Аллихузон, алæмæти рæсугъд гæлæботæ тæхунцæ игуæр- 
дæни сæрти. Цийнæгæнгæ архаис гæлæбо ниййахæссунбæл сæр- 
бæттæни гæбазæй. Дæ рæуæг уорс пъолци уæд еу рауæн 
фæззиннуй, уæд иннæ рауæн. Сау дзигкоти хори тунтæ ферт- 
тевунцæ. 
Фал райдард дæ дæ амонди гæлæбой фæдбæл ледзгæ. 
Нæбал дæ уинун, нæдæр мин мæ тарст катайи гъæр игъосис. 
Игуæрдæн никкарстæй. Мæ фæззæги ма æнæзæрдирайæй фæз- 
зелун фахсбæл. Мæ цудвæллад къæхтæ мин кæрддзухтæ 
æфхуæрунцæ. Уæддæр мæ карст игуæрдæн—мæ цийнæ. 
38 

Уарзондзийнадæ 
Э т ю д 
Раст уод æ зæруй дæр гъенцъун фæккæнуй, æ сугъдæг- 
дзийнадæ ин дузæрдуггаг ку фæккæнунцæ, уæд. 
— Мах кари адæнæй æ бийнойнаги сугъдæгдзийнадæ ду- 
зæрдуггаг ка кæнуй? Е ходуйнаг æй, тæрегъæд æй хуцауи раз- 
мæ дæр æма адæни размæ дæр.—Хæдзарæй мæ сосæгкæй ра- 
худта Косер’ма æрбадтæй хурдастбæл. Æз дæр æ рази дæл- 
дæр мæхе æруагътон дорбæл. 
— Тагъд нæ дууей дæр не ’цæг дуйнеймæ цæун гъæуй, 
’ма куд рараст уодзæнæн еци зæрди æлхинцъити хæццæ? Кæми 
уодзæнæй мæ бунат? 
— Дзæнæти, дзæнæти!-—ходун æз. 
Косери киндзæ нæ рæзти рацудæй къибилати хæццæ: 
— Хæдзарæ ба уин нæ фагæ кæнуй дзорунмæ? — æхст 
дзурд искодта ма ниййевгъудæй Наргъи донмæ. 
Æ зæрди дзубандитæ мин фæккæнуй ме ’рцуди мæ фиди 
хуæрæ цуппаринсæйанздзуд Косер. Нур мин æ лæг, зæронд 
Цæрайæй гъаст кæнуй, лæгтæ мæбæл имисуй, зæгъгæ. Адæйма- 
ги зæрдæ зæронд нæ кæнуй. Мæнмæ уотæ кæсуй, цума уонæй 
зæронддæр дæн’ма син хицæ кæнун сæ уарзтмæ. 
Æрæгвæззæг 
Э т ю д 
Мети еугай устур тъæфилтæ æнæбари зелдох кæнунцæ 
уæлдæфи. Æппунфæстаг рамбæлунцæ зæнхи уæлцъарæбæл 
’ма ратайунцæ уайтагъд. Зæнхи бауæр ма сæрдигон гъарæй 
уолæфуй. Синхи лæгтæ сæ фонсигъудтæ бакæнгæй лæуунцæ 
сæумон гъæунги. Бон кæдзос æй ’ма, мети тъæфилтæ кæцæй 
хаунцæ, е бæрæг нæй. Хуæнхтæ дзæбæх зиннунцæ. 
— Мет рафедар æй хуæнхтæбæл, тагъд зумæг уодзæй. 
— Уалæ Уазай бæрзонд дæр уорс радардта, е æцæг зумæ- 
ги бæрæггæнæн æй. 
Лæгтæ лæмбунæг кæсунцæ хуæнхти ’рдæмæ '^\а си алке æ 
зумæги æрцудбæл гъуди. кæнуй. Сæ алливарс еугай мети тъæ- 
филтæ игъæлдзæг зелдох кæнунцæ, райсæфунцæ лæгти буйнаг 
ходтæбæл, зæнхæбæл. Лæмæгъ ма ’й зумæги тухæ, сæрдигон 
гъар ма уæлахез кæнуй. Фал зæнхæ ’ма адæни зумæг сабургай 
цæттæ кæнуй æ зуст уазалтæмæ. 
40 

Абелон 
Æ цуппаринсæй анзи Абелонбæл пакъуй уæзæ дæр нæ кæ- 
нунцæ. Абелон Наргъи рæсог дон уарзуй. Гъæдин бедирай хæц- 
цæ сæумæраги фæннæхстæр уй. 
— Дæ карæ нæбал æй дон хæссунмæ,—бауайдзæф ин кæ- 
нуй æ киндзæ. 
Æ медбилти баходуй минкъий зæронд уосæ. Некæд æй неке 
фæууидта тухстхузæй. Уæлдай адæни цæстивæрди некæд адтæй. 
Æдзæстхезæй имæ цудæнцæ адæн сæ цигъæуæгтæмæ ’ма сæ 
некæд раздахта. Гъæубæстæ ’й уæлдай уарзт нæ кæнунцæ, 
фал имæ лæкъунцæстæй некæд неке ракастæй. 
Абелон Наргъи донгæрон еунæгæй ку фæууй, уæд дони æ 
хузæмæ никкæсуй, ’ма хуæрз гъудгонд цæсгонбæл сосæг мед- 
билтихудт фæгъгъазуй. Æ кизгон бонтæ фемисуй. 
Абелон Наргъи рæсог дони сæр-сæр уарзуй уорс дорти 
æхсæнти: е æ даргъ царди рæсугъд зар æй. 
Цæппæр 
Гъенцъунзæрдæ Гаге тургъæмæ бацæуæни кауин колдуар- 
бæл банцойнæ кодта, уотемæй лæудтæй æ масти хæццæ ’ма 
гъæунги æндæрхцæ кастæй. Æ къох æ сагъæсæфхуæрд цæсгон- 
бæл æрсæрфта, бунмæ æркастæй ’ма фенгас æй æ хæдони цæп- 
пæрмæ. Цæппæр зæболæ кодта листæг хали кæронбæл. Гаге 
мæстгун тунд ракодта цæппæр, ’ма ’й еуварс фехста. Цæппæр 
уалдзигон цъифи ницъцъупп кодта ’ма устур хæзнайау ферт- 
тивта хормæ. Æнæуой дæр хуæрз идзаг адтæй æ масти къос, 
аци цæппæр ба ’й æ билтæй ракæлун кодта. 
Еу каст ма ракодта æ мæгур къæсмæ ’ма гъæунгти рараст æй. 
Нæбал æрбаздахтæй æ хæдзарæмæ Гаге. Бунтон рахецæн æй æ 
бийнойнаги хæццæ. «Лæг тухгин æй, фæразон, фал æ царди 
амонд уæддæр силгоймаги къохи æй. Дæ уоди фæллойнæн дæ 
хæдзари аргъгæнæг нæййес, уæд лæги цард зиндонæ æй». Нæ, 
нæбал раздахтæй Гаге æ хæдзарæмæ. Раскъудта æ уодæй æ фиц- 
^г цард, кæд ин хъæбæр зин адтæй, уæддæр. 
42 

Имисуйнаг 
Киндздзон кизгæ Кафетæ—нæ синхон. Нæ рæзти ку рацæуи- 
дæ, уæд имæ кауин крлдуари цъасæй гъæр кæнинæ: «Дæлæ- 
мæти-уæлæмæти, Кафетæ мæ нимæти!» 
Махмæ æрбацæугæй мæ æ хъури никкæнидæ: «Кизгæ мин 
ку уа, уæд æй дæуæн дæтдзæнæн». 
Гургин Кафетæ, рæсугъд Кафетæ киндздзон кизгæй рамар- 
дæй. 
Мæ сабий уод уæд фиццаг хатт балæдæрдтæй, зæнхæбæл 
берæ æнæраст гъуддæгтæ ке ес, уой. 
Нæ гъæунгти рацæугæй мæмæ нур дæр æнзти идардæй 
æрбайгъусуй сабийи цъæхснаг гъæлæс: «Дæлæмæти-уæлæмæ- 
ти...» 
'Ма рæсугъд Кафети медбилхудт. 
Бæхти догъ 
Бæхти æргъау цуппæрвадæй догъ кæнунцæ гъæугæрон. 
Даргъ бæрцитæ фелаунцæ ирдгæмæ сæ тагъд цуди. Сæумон 
хори рохс тунтæмæ æрттевунцæ се рæгътæ. Нæдæр бæхти 
хуррутт игъусуй, нæдæр сæ къæхти гæбар-губур: идард æнцæ 
бæхти æргъау. Аргъауи бæхтау сæумон уæлдæфи тæхунцæ. 
Фал дæ гъос зæнхæбæл æнгон нилхъевæ, дæ алливарс кæр- 
дæги ци листæг цæрæгойтæ ’ма биндзитæ ес, уони цъис-цъисмæ 
нæ, игъосæ зæнхи хурфæмæ, ’ма дæмæ исигъусдзæнæй æфсæн 
цæфхæдти гæбар-губур. Зæнхæ рездзæй. 
«Аланти бæхæргъæуттæ сæ тухгин къæхти цæфæй резун 
кæнунцæ зæнхæ». Нæ уодæн амал нæ ерæн, ’ма нæмæ хумæ- 
тæг бæхти къуари æзмæлд æрбахæссуй æности сæрти фиддæл- 
ти бæхæргъæутти æнæрцæф унæр. Сæ тоги æртæх нæ уодти 
æвæрд æй ’мв нæ катайи æфтауй минкъий нихилдæй дæр. 
44 

45 

Хуæнхаг фæндагбæл 
Коми устур надæй раздахтæнцæ галеумæ, Хæнæзæ, ’рдæ- 
мæ, фал хæрæг дууæ къахдзæфи дæр не скодта хæрди, уæдта 
дзоттæ-моттæгæнгæ фæстæмæ рацудæй. Зæронд лæг ма ’й 
бауорамунмæ гъавта, фал хæрæг æрзонгутон æй устур нади 
кæрони. Æ къембур нади руги ниццавта ’ма æ хæстолæфæй ру- 
гæ фæйнердæмæ пурх кодта. Зæронд лæг катайгæнгæ æ алли- 
варс æрзелидæ, уæд ин еуæрдиги æнхус кодта, уæд иннердиги: 
«Фестæ, мæ дзæбæх, фестæ, мæ хæдзардар!» Хæрæг рæстæ- 
гæй-рæстæгмæ æнкъардæй искæсидæ æ хецаумæ, фестун дæр 
равзурста еу хатт, фал бунтондæр рахаудтæй руги. 
Зæронд лæг буйнаг ходæй къосгонд ракодта ’ма си сауæдо- 
нæ æрбадавта, фал имæ хæрæг æсмодгæ дæр не скодта. 
Еу рæстæги фæсте хайуан арф ниууолæфтæй, унæргъуни ху- 
зæн’ма æ къæхтæ радаргъ кодта. Зæронд лæг ин рæвдаугæ 
æрсæрфидæ æ барцæ, уæдта ин æ цæститæ æрæхгæдта. Цъи- 
фæ буйнагходæ æ сæрбæл æркодта, дони æртæхтæ лæдæр- 
стæнцæ æ цæсгонбæл ’ма хæлæ-мулæ кодтонцæ æ цæстисугти 
хæццæ. 
Зæронд лæг æхе æруагъта хæрæги размæ зæнхæбæл ’ма æ 
къæхти бунмæ сæццæ кæсгæй рæвдудта мард хайуани сæр. 
Уæдта фестадæй, хæрæги уаргъ е ’рагъи ракодта, саргъ къотæр- 
ти аууон ниввардта ’ма уæззау æфсæргæ ранæхстæр æй хæрди 
Хæнæзæ ’рдæмæ. 
Æнафони иуазæг 
Устур горæти мæмæ æхсæви тарæй æрбайгъустæй куйти ка- 
тай рæйд æнæбæрцæбæл идардæй. Е Къулдуни гъæумæ æрба- 
фестæг æй æнафони æнæзонгæ иуазæг. Куйти катай рапурх æй 
гъæугæронæй еугур синхбæл. Фиццаг æнæбари рæйд бакæнун- 
цæ æхсæви тармæ лæмбунæг игъосгæ, фал бæлццони къахгъæр- 
мæ сæ гъæйтт-гъæйтт искарз уй. 
Мæ тарст зæрдæ бампулуй бунтон æнæхуссæг æхсæви. 
Цæй фæдбæл æй де ’рбацуд гъæумæ, æнафони иуазæг? 
46 

Æлгъетагæ Киабæ 
«Рæзахуадæнæн уæ багъæуæнтæ, ма байрæзетæ, уæ зонгу- 
тонтæбæл фæббуретæ. Адæни тонхи ма рацотæ. Уæ маддæл- 
тæ уи сæ къохтæ бахснæнтæ, дзиназгæй уæбæл райзайæнтæ. 
Мæрдти къæйæбæл бафтуетæ!..»—Киабæ цума киунуги кæси- 
дæ, уотæ æнæкъуæзгæй æлгъиста. Æ фудхуз къохти мех 
телгæй. 
Некæд нæ раййафта бæласи ’рази, мах æй раздæр рауиниа- 
нæ, ’ма, нæ рæнттæ чилауийæй идзаг, уотемæй кауи сæрти 
рагæпп кæнианæ. Æдас рауæнæй зæронд уосæмæ ходгæ не 
’взæгтæ фелвасианæ. Æппунфæстаг цъæхахст гъæрæй æ хъур- 
тæ рахгæнионцæ ’ма си æнахур цъис-цъис, хелаги цъис-цъиси 
хузæн, исервæзидæ. 
Еу рагуалдзæг Киаби рæзбуни чилауи бæлæстæ рæсугъд 
деденæг ракалдтонцæ, еци рæстæг синхбæл фæххабар æй: 
«Киабæ рамардæй!». «Йе ’лгъиститæ æхебæл æрцудæнцæ»,— 
дзурдтонцæ кадæртæ, фал уæддæр зæронд уоси рæсугъд æгъ- 
дауи хæццæ банигæдтонцæ. 
Фæззæг æрцудæй, ’ма Киаби бæлæсти къалеутæ рæзи уæ- 
зæй бунмæ æртастæнцæ. Гъæуайгæс дæр син нæбал адтæй, 
фал уæдæй фæстæмæ еунæг биццеу дæр кауи сæрти нæбал 
бахизтæй чилауи давунмæ. 
Хай 
Къерей æрдæг мæбæл æруадæй кувди. Нæхемæ æнкъард- 
дæй æрбаздахтæн ’ма урундухъбæл мæхе бауагътон. Даджджи 
мæмæ лæмбунæг кастæй, уæдта мæ бафарста: «Кувди фингæ 
гъæздуг адтæй æви нæ?» 
Берæ фæгъгъуди кодтон, уæдта æрæгиау загътон: «Фæрзе- 
уæй гъæздуг, фал зæрди бæркадæй гъæуаггин адтæй». 
— Фæрзеуи бæркад уодæн нæ тайуй, зæрди рæвдуд æй ку 
нæ тава уæд. 
Даджджи ниууолæфтæй ’ма къæсæрбæл рахистæй тур- 
гъæмæ. 
47 

Разарæ 
Заруни фæндæ искодтай, уæд низзарæ, ма гъенцъун кæнæ 
дæхе меднимæр. Мах дæмæ лæмбунæг байгъосдзинан. Фæрсаг 
дæр дин ракæндзинан, кæми гъæуа, уоми. Дæ зард синхаг 
гъæумæ нæ фегъусдзæнæй, уобæл ма тухсæ. Дæ рази ка ’й, 
уонæн дæ зард зæрдинцойнæ ку уа, уæд е дæр минкъий гъуд- 
даг нæй. 
Еуæй-еуей зар хатгай еу комæй иннемæ дæр фегъусуй, æ 
рази игъосгутæ ба си ниууæгæ унцæ. Хуарз зарæй адæймаги 
зæрди цийнæ ирæзуй. Разарæ! Бæрцæбæл, фæлмæн зæлтæ 
байтауæ дæ фиди конд уæлиндзсæр хæдзари къумти. Нæ фæн- 
дагфæллад зæрдитæ нин фæххинцæ дæ рæсугъд зари бæр- 
кадæй. 
Разарæ! 
Æлгъист 
Гацоти хæргутæ Дадей игуæрдæн нимпурстонцæ. Дадейæн 
æ маст æ хъурмæ исхъæрттæй ’ма Мæхчески гъæуисæрæй æ 
гъæр игъустæй: «Мæ нихæй лæгундæр ниууæд уæ муггаг, сумах 
кæмидæр айтæ, цъаммар айтæ, цъумур айтæ! Хефидхуартæ! 
Царæфтуд фæууотæ, хæрæггæс дæр уи куд нæбал байзайа!» 
Уарунгарæ адтæй, уæззау, сау мегътæ коми сæрмæ ауигъ- 
дæй лæудтæнцæ. Æваст уарун ниссæххæтт кодта. Арви æрттивд 
дууæ ’мбеси рахаун кодта сау мегъти бæздæ ’ма æндон къæрцц 
никкодта. Æ цæфæй, Даде ци дори рази лæудтæй, е дууæ 
’мбеси фæцæй. Зæнхæ исхъуæцæ кодта. 
Минкъий рæстæги фæсте уарун фæгъгъос æй, хор ирд ник- 
кастæй Мæхчески гъæуисæрмæ, фал уоми лæгæн æ кой дæр 
некæмибал адтæй. Æрмæст ма уæллаг Къамати уæлбилæ, хуæнх- 
ти сæрмæ арви гъæри хæццæ игъустæй: «Хе-фид-хуар-т-æ-æ! 
Уæ муггаг ис-æс-къун-æ-д!» 
48 

4 Искурднадæ ДО 

Æрхун 
Мæ куствæллад фидæн æ цæсгон нæ гъуди кæнун. Зумæги 
не стур хæдзарæмæ ку æрбахезидæ, уæд æ хæццæ æрбахæс- 
сидæ уазал рæстæги карз уолæфт. Кæми гъæдæй сог ласунæй 
æрцæуидæ, кæми цауæнæй. Хъириймаг фарсбæл байауиндзи- 
дæ, исесидæ æ нимæт. Æз еци рæстæг зелинæ æ къæхти бу- 
ни ’ма мæ минкъий къохæй хуаинæ, æ кæрцин зæнгæттæ. Сæ 
æмиргъæр нур дæр мæ гъостæбæл уайуй. Нур дæр мæмæ уотæ 
фæккæсуй. Уазал рæстæг дуар есге ку байгон кæнуй урух, 
уæд, цума нуртæкки æрбахездзæнæй мæ фидæ, ’ма æрбацæуæ- 
гæн фæккæсун æ къæхтæмæ. Мæ фидæ ку уа, уæд æй базон- 
дзæнæн æ къæхтæй, æ цæсгон ин нæ зонун. 
Æрбахезæ мæ цардмæ, мæ æнзти бæрзондæй æрзонгутон 
уодзæн дæ рази ’ма дин фиццагау зæрддагон æндзæвд кæн- 
дзæн дæ кæрцин зæнгæттæбæл, игъосдзæнæн сæ æмиргъæр. 
Зин гъудитæ 
Дæ уаргъ æрæвæрæ; минкъий дæ фæллад исуадзæ. Дæ 
зин хæссуйнаг æнæраййевгæй гургъахъ нæдтæбæл уал анзи... 
Уæ, мæ фæллонгун мадæ! Идæрдти идардæй де ’нагъом 
сабий ивазуй æ незæй рист иуæнгтæ. Æнхусгъон дин нæ ’й, 
’ма æ цæстисуг дæр уомæн кæлуй. Тæходуй, дæу хъиамæттæн 
аргъ искæнæ ескæд! Фал, сабийæй—дæ хæссуйнаг, æнхусгъо- 
нæй дæуæй идард. Ка дин нæ бавгъау кæндзæнæй æ уæздан- 
цъухи дзурд, мæ фæлмæнзæрдæ мацæ, æз дæ рази ку нæ уон. 
50 

Кæд æрæздæхдзæнæ? 
Мæ уод ниффæлладæй дæ фæууиндæмæ æнгъæл кæсунæй. 
Еци-еу нивæ уайуй æдзох мæ цæститæбæл: дæ балцийæй æрæз- 
дæхдзæнæ, мæ сагъæсгун хъæболæ, ме ’нкъард биццеу, æрба- 
хездзæнæ къæсæрбæл ’ма мæ рази дæхе æруадздзæнæ урун- 
духъбæл. Ракæнæ мин дæ балций хабæрттæ, мæ киунуггин 
биццеу. 
Изæрæй мин арти рохсмæ кæсæ киунуги. Мæ зæрдинцой- 
нæ—дæ цъухи дзурд. Рæсугъд уадзимистæ мин кæсæ киунуги 
æнæнимæдзæй. Æз дæмæ игъосдзæнæн лæмбунæг сундакъæ 
æлвесгæй ’ма мæ зæрди ех æртайдзæй дæ фæлмæн цъухи дзур- 
дæй. 
Мæлæтдзаг сæйги гъудитæ 
Рæзи дзæхæрадонæбæл уæхери фæккодтон. Сæ рæзæ син 
нæбал фæууиндзæнæн. Аци уалдзæг уаллагираг кæрдтутæ дзæ- 
гæрæг ку рафтудтонцæ, уæд сæмæ мæ зæрдæ барохс æй. Раст 
цума киндздзон кизгуттæ сæ уорс къæртрæзти еумæ бамбурд 
æнцæ фæсхæдзарæ ’ма сосæг къус-къус кодтонцæ ирдгæмæ 
сæ нæуæг цъæх сифтæй. 
Се ’взонг, листæг къалеутæбæл зæрддаг медбилти худтау— 
уорс деденгутæ. Кæд еци рæзбуни уиндæмæ мæ цæуæтæн сæ 
зæрдæбæл æрлæууон, æндæр мæ цæмæй æргъуди кæндзæ- 
нæнцæ. 
Айдæнæмæ кæсгæй 
Æнæнгъæлти базæронд дæн: 
мæ тануадолтæбæл мет 
нæбал тайуй. 
51 

Дæумæ дзорун мæ мæлæти размæ 
Мæ дзурди сæр ду дæ, мæ сауæрфуг бийнойнаг. Мæ 
гъудити гъар æмбæрзæн, мæ сонт катайти æмбаргæ рæвдуд. 
Дæ уоди фарнæй фæрнгун æй мæ зин фæндаг. Мæ сосæни 
мæйи хуæнхаг сауæдонæ. Мæ гъист зумæги уодæнцойнæ. 
Хуарз амонди аккаг адтæй дæ уод. Дæу аккаг цийнæ не 
ссирдтон мæ царди. Æз фудгин уогæй, тухст сахатти мæнмæ 
некæд ракастæ лæкъунæрфугæй. Мæ усхъæз дзурд мин мæ 
цæстæмæ некæд бадардтай. 
Цалинмæ мæ цæститæ æносмæ нæма æрæхгæдтон, уæдмæ 
мин дæ гъар къохæй æмбæлæ мæ цæсгонбæл. Мæ уоди уæз- 
зау рист нецæмæ дарун уæд. 
Æнафони фæсмон 
— Кутемæй цæуис? Алли хатт кумæ фæттагъд кæнис? Нæ 
фæрзеуи гъæстæ нæ фæууогæй...—тухстхузæй дзоридæ мæ 
фиди хуæрæ. 
Нецæмæ даринæ еци зæрдибунæй дзурдтæ. Мæ аллибони 
катай мæмæ зинаргъдеэр кастæй. Зелдох кодтон гъуддагхузæй 
бæнтти зелахари. Рæстæгбæл мæ барæ нæ цудæй. Мæхуæдæг 
адтæн рæстæги цагъайраг. 
Карк тургъи къуми бугъти кæрæ куд къаха ести æнгъæл, 
уотæ листæг тингун кодтон рæстæги уацари. Еци силгоймаг æ 
курухон зундæй рæстæги идонæ æ къохи æлвæстæй дардта. 
Æ хумæтæг дзурд бæнтти листæг катаймæ арви цъæхи бæрзæн- 
дæй хаудтæй. Рæстæгбæл æ барæ цудæй. Нур æ уæздан къах- 
дзæф æности тари раевгъудæй. 
Еци ефстаг дзурдтæ, рæстдзийнади тæразæбæл сугъзæрийни 
æмуæзæ ка адтæй, нæбал исхаудзæнæнцæ æ цъухæй. 
Царди æноси догъи фæстæмæ æрхуни каст ракæнун. Мæ 
тингун цард гъæуаггин иссæй бунтон дæ уарзт, дæ дзурди 
хæзнайæй. 
52 

Нæ бæласæ ниййаразæн 
Адæгæндтæбæл ке баримæхсæн, уæхæн сосæгдзийнадæ 
нæййес не ’хсæн. Гæдибæласау нæ барезуй мæ уод, мæ рæзти 
ку рацæуис, уæд. 
Армæст де ’рбакаст фæззигон хори тунау адгин æрбамбæ- 
луй мæ бауæрбæл. 
Дæ сæрмæ, хори рохси, сугъзæрийнау æрттевунцæ ефстаг 
фæззигон бор сифтæ бæлæстæбæл. 
Де ’мбали хæццæ уæздан æфсæргæ тезгъо кæнтæ уæ фæз- 
зигон къахнадбæл. Бæлæсти сифти сор сæр-сæр цæуй уæ къæхти 
бунæй. 
Ци тухæ дæ сосæг каст кæнун кæнуй мердæмæ! Æрцо, 
нæ бæласæ ниййаразæн. Фæззигон зæнхи хуæздæр хуæцуй 
нæуæг ирæзуйнаг. Æ минкъий уедæгтæ зæнхи сонгун гъари 
ниффедар уодзæнæнцæ. Ниййаразæн нæ бæласæ. 

КИУНУГИ ЕС: 
Скульптор 3 
Искурдиадæ — 
Ме стъалутæ 4 
Раздæхæ — 
Деденаг 6 
Æрвдзæф — 
Гъæугæрон 7 
Царди æхсист — 
Дæ киндзæхсæвæри 8 
Гъæдрæбун Ю 
Ивулуй дæ зар 11 
Фиддæлти зæнхæ ......... — 
Гъæууат 12 
Хорбадæни — 
Фæндаги райдайæн 14 
Уодхар — 
Гъæргæнæг 15 
Аргъау хуарз æй — 
Хъазахти гоппæгъ 16 
Фæндури цагъд — 
Дуар Ц 
Сах уарун 18 
Æрдхуарди имисгæй ........ 20 
Сауæдонæ — 
Киунуги райд^иæн 21 
Æнгъæлдзау — 
Хæзгол 22 
Хингæнæг . 24 
Карки дес 25 
Къириндастæ 26 
Æвзарæн дор 28 
Ингæни уæлгъос ......... 29 
Бийнойнаги уарзт ......... 30 
Амонд ........... 32 
Фун 33 
Зуст мæмæ ма дзорæ ........ — 
Базуртæ мин ку уайдæ ........ 34 
Уæздандзийнадæ 36 
Фæндаггон — 
Уарунгарæ 38 
Дзæнæтон бунат — 
Уарзондзийнадæ 40 
Æрæгвæззæг — 
Абелон 42 
55 

Цæппæр 
Имисуйнаг 
Бæхти догъ 
Хуæнхаг фæндагбæл 
Æнафони иуазæг 
Æлгъетагæ Киаба- 
Хай 
Разарæ 
Æлгъист 
Æрхун 
Зин гъудитæ 
Кæд æрæздæхдзæнæ? 
Мæлæтдзаг сæйги гъудитæ 
Айдæнæмæ кæсгæй . 
Дæумæ дзорун мæ мæлæти размæ 
Æнафони фæсмон 
Нæ бæласæ ниййаразæн 
44 
46 
47 
48 
50 
51 
52 
54 
Лазаръ Тазеевич Гадаев 
ТАЛАНТ 
(На осетинском языке) 
Редактор А. Г. Царакти 
Художник Л. Т. Гадаев 
Художественный редактор В. А. Биджелов 
Технический редактор А. В. Ядыкина 
Корректор Э. Дз. Баликоева 
ИБ № 2260. 
Сдано в набор 18.07.89. Подписано к печати 06.12.89. ЕИ 01397. Формат 
бумаги 60x84 ’/I б • Бум. офс. № 1. Гарн. шрифта журнальная рубленая. 
Усл. п. л. 3,25. Усл. кр.-отт. 3,48. Учетно-изд. листов 2,77. Тираж 2000 экэ. 
Заказ № 359. Цена 1 руб. 50 коп. 
Издательство «Ир» Государственного комитета Северо-Осетинской АССР 
по делам издательств, полиграфии и книжной торговли, 362040, г. Орджо- 
никидзе, проспект Мира, 25. 
Книжная типография Государственного комитета Северо-Осетинской АССР 
по делам издательств, полиграфии и книжной торговли, 362011, г. Орджо- 
. никидзе, ул. Тельмана, 16. 


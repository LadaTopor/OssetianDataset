ÆЛБОРТЫ ХАДЗЫ-УМАР 
БÆРЗОНД КЪÆВДА 
(АЛЫ АЗТЫ ФЫСТ ÆМДЗÆВГÆТÆ) 
РАУАГЪДАД «ИРЫСТОН» 
ЦХИНВАЛ 1981 

Хаджи-Умар Алборты 
ВЫСОКИЙ ДОЖДЬ 
(Стихи на осетилском языке) 
8656СГ0 *3096 
(с^о^о^° «ь^л о^о) 
Редакторы М. Р. Казиев, В. А. Икаты 
Художественный редактор А. Д. Ванеев 
Технический редактор р. А. Тедеева 
Корректор 3. В. Бежанова 
.Сдано в набор 18. IX 1981 г. Подписано к печати 
11. XII 1981 г. Формат бумаги 60х901/з2- Уч.-изд. л. 3,4. 
Усл. печ. л. 3,25.;3аказ № 1725..ЭТ 00240. Тираж 1000 
экз. Цена 40 коп. 
Издательстро «Ирыстон», г. Цхинвали, ул. Ленина, 3. 
Юго-Осетинское облаетное полиграфическое производ- 
ственное объединение Хоскомиздата ГССР, г. Цхинвя- 
ли, ул. Московская, 5. 
м—ш 

* * # 
Цæмæн мæ хъæуынц ме 'мдзæвгæтæ, — 
къæвдабон сæ куы нæ кæнын уæлæфтау, 
æнтæфы мæ куы нæ бахизынц хурæй. 
Цæмæн мæ хъæуынц ме 'мдзæвгæтæ, —. 
дæ циныл цингæнæг кæд не сты,. 
дæ мастыл кæд нæ кæнынц маст.' 
Цæмæн мæ хъæуынц ме 'мдзæвгæтæ, — 
кæд дæу дæ; царды де 'нæмæтæй 
æппындæр не 'ндава сæ хъаст... 
1966 
ФЫДЫЗÆХХ 
Ис ыстъалытæ бирæ 
зæххæн, 
хур — иунæг. 
Иæ фæрцы 
стъалыты сæфтыл хъæцдзæн,— 
хуры фынæйыл 
цæ хъæцы, 
3 

Цы кæнон, 
кæд ды дæр иу дæ мæнæн, 
æмæ -дын баивæн нæй. 
1963 
НОГ ÆНУСЫ КЪÆСÆРЫЛ 
Цыма æнæкæрон хъуыдыты денджыз — 
мæ сæрмæ арв 
фенкъуыст 
æмæ, уылæнтæгæнгæ, 
æнхъæвзгæ, 
фæцæуы, ивылы. 
Зæхх — 
нæ раттæг, 
æнусон, æгайнæг, 
зæхх, не 'ппæтæн 
тъымы-тъыматæм 
зæрдиаг авдæн, 
лæууы, 
æппæт уæлахиздзинæдты 
гæнахау. 
1964 

ЧИДÆР МАХМÆ ДÆР 
ÆНХЪÆЛМÆ КАСТ 
Чидæр махмæ дæр 
æнхъæлмæ каст, 
чидæр махæй дæр 
зæрдæ æвæрдта. 
Дард кæмдæр 
стъалы скаст, 
хойы, хойы 
дзæнгæрæг зæрдæ... 
Уа нæ фæндаг 
хæрзцыбыр, дард,— 
батонæд.нæ 
алчи йæ зынтæ. 
Цæй, ныууадзæм 
нæ фæдыл цард, — 
немæ ахæссæм 
зæххæн йæ рынтае. 
Кæд нæ хъуыдис 
никæй нæ сæр, 
у нæ ныхыфыст.— 
«æвзæртæ», 
уæд, фæлтау, 
мæлæт хуыздæр, 
ма ныл хоиæнт 
лæгтæ сæ сæртæ. 
5 

Кæд нæ ДуДжЫ 
азарæй хызт 
фестæм мах 
тæппуды охыЛ> 
уæд мыггагмæ 
фот æлгъыст, 
чи фæлыгъдис, 
махау, тохæй... 
Дард æрвгæрон 
стъалы скаст, 
хойы, хойы 
дзæнгæрæг зæрдæ... 
Чидæр махмæ дæр 
æнхъæлмæ каст, 
чидæр махæй дæр 
зæрдæ æвæрдта. 
1967 
МАДÆЛОН ÆВЗАГ 
Дæ мады æвзагыл 
кæд дзурыс, кæд зарыс, — 
дæ фыдгул ызнагæн 
йæ сау зæрдæ марыс. 

Кæд рохæй ыскуыдтаг 
дæ мады æвзаг,— 
йæ къах дыл æркъуырдта 
дæ фыдгул ызнаг. 
1980 
ДЫУУÆ ДЗУРÆДЖЬГ 
1-аг. (Пыхсгондæй). 
Мадæлон æвзаг, мадæл.он!.„ 
Æз дын амæлон, 
цыма дуне иудадзыг ууыл лæууы„ 
цыма дуне уый фыдæй кæуы, 
раст дæм афтæ нæ кæсы?.. 
2-аг. (Æнувыдæй, хæларæй). Уый базон, 
мадæлон æвзаг йемæ хæссы 
хæрзæгъдау, лæгуарзой... ч 
Уым ис адæмы царды рæстдзинад, 
сæ хорз зонд, сæ хъыгтæ, сæ цинад... 
1-аг. (Иæ былтæ акъуыргæйæ). 
Хæссы!.. Хæссы!.. 
Куыннæ стæй, 
тæбæгъы æвæрдæйг! 
Диссаджы ныхæстæ фæкæныс, 
æмæ <<тобæ» дæр нæ зæгъыс... 
—' 7 

2-аг. (Мæсты, фæлæ хиуыл хæцгæйæ). 
Дæуæн 1*а, мæ фæндæй, ^~ 
алцы дæ размæ тæбæгъы æвæрдæй 
куы хæссиккой, 
уый дæ фæфæнды... 
23. I. 81 
* * * 
Ирыстон... Цы у Ирыстон? 
Хæхтæ? Дæттæ? Арв? 
Æмæ уыдон кæмдæриддæр ысты. 
Зæгъ-ма мын, мæ зæрдæ, уæддæр 
Цæмæн уарзыс Ирыстоны? 
1964 
УÆ БОНТÆ —ХОРЗ! 
Уæ бонтæ — хорз, 
мæ хæлæрттæ, 
Чъребайæ — Мæскуымæ.. 
Куы нæ зынут æмгæрæтты, 
цы мын фестут? 
Æз куы дæн, — 
кæй хъæуы, *вдадзы феххуысау, 
уæ дзыхы дзырд, 
уæ фæхудт.... 
Кæмдæриддæр мæ фехъусат, — 

æрцæут, гъе, 
æртæхут. 
Цæгатæй мын æрхæсдзыстут 
цæгаттаг мигъы пакъуытæ... 
Уæ цæуæнтæм 
мæ цæстытæн 
ныуурс сты сæ гагуытæ. ч 
Уæд хуссарæй, 
уæхи рынтæ, 
мæхи дзæбæх æмгæрттæ, 
сыгъзæрин хуры ирд тынтæй 
фаг бабæттут æргъæмттæ. 
Бæрзæфцæгыл фæллайдзыстут? — 
уæд Ручъы 'фцæгыл рахизут, — 
мæ уарзтæй уый хæрз райдзаст у, 
йæ митхъæп«нтæй ма ризут. 
Хæлармæ сайынц уыдон дæр, — 
узæлынц уыл мæ фæндиаг. 
Куы фениккат, 
мæ удбонтæй, 
иæ дынджыр цин, 
• нæ фæндаг. • 
Кæрæдзимæ нæ уарзт хæсдзæн 
уый, цинхонау, æдæрсгæ. 
Хæлары монцæн раскъæрдзæн 
нæ уæзæгыл йæ хæрзтæ. 
9 

Æмæ сæ мах дæр хайырæй 
æфснайдзыстæм нæ гонты, 
нæ зæрдæты хæрз аивæй, 
нæ хъуыдыты, 
нæ зонды. 
Æрцæут, о, 
æнæ къæзгæ, 
уæ хæлармæ æрцæут! 
Хуыздæр бонтæм цæмæн кæсæм, — 
нæ иу уысм дæр æрдзæ у. 
Æрцæут. 
Тыргътæ. байтыгътон, 
мæхи æмгæрттæ, 
мардзæ! 
Уæ фæзындæй мыл уайтагъддæр 
фæззæг ныккæндзæн уалдзæг. 
1*979 
ДЕНДЖЫЗ, БАЙРАЙ! , 
Деуджыз, байрай! 
Дæ куысты байрай! 
Ды — хохаг лæг, денджыз, 
йæ игæрæй зæххмæрзæг, байрай! ч 
Куы вæййын дæ цуры, 
куы нæ вæййын, — 
дæ унæргъын хъусын. 

Ды — æнустæм куыстыл ифтыгъД; 
дæуæй ма чи уыдзæн куыствæлладдæр заЁХХыл! 
Ис арвæн æрфæнуæ, 
бæллиццытæ ис лæгæн, 
дæуæн та — куыст. 
Де 'ккой ыскæныс наутæ, 
дæ фæдджитæ — йедзаг дуртæ-рæдзæгъдтæй 
æмæ сæ хæссыс; 
Кæй былгæрæттæм, 
æддæмæ, 
кæй мидаемаЁ, 
дæ къæбицмæ, æфснайыс. 
''Æмæ дын нæй иунæг уысм æрулæфт, — 
мæйдалынг уа æви рухс, 
къæвдабон уа æви ирд. 
Арв — бæрзонд, 
хъазы хуртæ 'мæ стъалытæй, 
лæг фæцæуы йæ бæллиццыты фæндаГыл. 
Ды афтæ сырæзтæ, 
афтæ сыстыр дæ, 
æмæ дæ хъазæнтæ нал 
дæр æндавынц. 
Ды царды уыйбæрц бæллиццытæ бавзæрстай, 
федтай, 
æмæ дын сæцæг сты иууылдæр. 
Ды базыдтай, банкъардтай 
æппæты стырдæр æцæгдзинад — 
фæллой, 
хидæй æлхæд фæллой. 
Ды — æнустæм куыстыл ифтыгъд. 
\1 

Кæс, куыд знæт разгъор*базгъорсисЫнц 
кæсагластæ дæ уылæнтыл, 
куыд фæцæуы сæ цъæхахст: 
уыдон сты рæвдыды хъæбултæ, 
æмæ йæ агурынц. 
Дæуæй ферох ис уый, 
дæуæй ферох дæ уды æнцой дæр. 
Ды — 
хохаг лæг, денджыз, 
дæ игæрæй зæххмæрзæг, 
байрай! 
1978 
Райгуырæн уæзæджы, . 
райгуырæн къонайы дур, 
уый нæу — кæй федтай, — 
æдзард, æдзæм, 
æнæцæстырухс, 
кæмдæр тар хъæды, 
кæнæ фæндаггæрон рыгты, 
хуырты æппæрст, 
ныуæрст... 
12 
Райгуырæн уæзæджы, 
райгуырæн къонайы дур, 
уый у дæ раттæг, 

дæ фыдæлы риуы фидар, 
демæ æмдзæрин, 
цæфтæ, ныуæстæ, 
риссаг риуы фидар. 
Кæддæриддæр йæ фæлмас цæстытæ 
кæсынц, 
зилынц дæ фæдыл ч 
æмæ дæ уæгъд нæ уадзынц. • 
Райгуырæн уæзæджы, 
райгуырæн къонайы дур, 
уый у дæ хъысмæт, 
дæу„мæн, 
не 'ппæты хъысмæт... 
Ды хъæлдзæг куы вæййыс, 
куы худыс, 
куы дзурыс, 
куы райыс, 
куы хъазыс, 
уæд дур рæзы фырцинæй дæ фарсмæ, ... 
дур зæххы хъæбыеы, 
саби-сывæллонау, 
кæны æвæлмон быгъдулæг. 
Ды йæ> куы ферох кæныс, 
куы йæ ныууадзыс, 
дæхи куы фæхæссыс, 
куы фæласыс дард дæ уды дзæбæхæн, 
уæд байгомыг вæййы, бахуыссы... 
13 

Дур райгуырæн уæзæгыл, 
райгуырæн къонайыл 
иунæгдзинад нæ быхсы, 
иунæгдзинад нæ уромы. 
Дур амæлы 
æмæ свæййы йæхицæн 
ингæны дур... 
1979 
ИРЫСТОН ИÆ ДАРД ФÆЛИДЗÆГ 
ХЪÆБУЛТÆМ 
...Æз никуыдæм ацыдтæн, 
æз æрзадтæн ам. 
Сымах цыдыстут... 
Сымах ысхъыг стут мæнæй, — 
æз уыдтæн тызмæг æмæ æрхæндæг... 
Мæнæн мæ ранæй ацæуæн нæ уыд. 
(Фæливыныл нæ сахуыр дæн æз гуырцæй.) 
Æмæ кæд цыдтæн, 
* уæддæр æнæзынгæ, æнæтындзгæ, — 
хæрдмæ. 
Мæ уидæгтæ мæ ацæуын нæ уагътой, 
æмæ ме 'мбæрц ысфардæг дæн, 

Фæлæ сымах тындзыдтат 
фæйнæрдæм. 
Æвæццæгæн, нæ уын уыди уидæгтæ. 
Æмæ лыгъдыстут^ 
Уæхимæ ничи цыд, — 
уæхæдæг цыдыстут. 
1976 
ИРОН ОРНАМЕНТТЫ ЧИНЫГ 
ФÆЛДАХГÆЙÆ 
Мæ фыдæл — 
хуры фæдон, 
зæххы тарвæдсРй 
хурмæ хастай дæ цæстæнгас, 
хуры хастай 
дæ цæстыты. 
Дæ бæллиц ыздæхти арвæй зæххы сау 
ч æмвæтæнмæ. 
æмæ йыл ныв кодтай хуры фæдтæ, 
хуры тымбылæгтæ — зиллæктæ. 
Хуры фæзмыдтай 
дæ митæй, дæ архайдæй: 
мус — тймбыл, 
тымбыл — хъазты фæз, V 
зæхх'æнæ донæй куы сыгъд, 
хурйæ к^ы хъуыдис лæгъстæ, — 
•тымбыл — бæгъæввад сылгоймæгты доппай, 
15 

уæрдоны цалх, — 
\ хурау чй тулы, — тымбыл. 
Цы ма у ноджы тымбыл, 
хуры хуызæн? 
Кæрдзын, 
уацамонгæ, 
не 'хсар æвдиеæг — уарт, 
тымбыл — 
нæ къонаты арт. 
1979 
Зæхх — мад, 
хур — йæ худгæ хъæбул. 
Мады хъæбысæй æрхызт 
æмæ, далæ, хъазæн фæзмæ фæуайы. 
Иæ фæлмæн бæгъæввад къæхтæ 
дурты рустыл, 
къæйты чъылдымтыл 
æхсызгон хъыдзы кæнынц. 
Иæ мадард буарæй 
дымгæтæ 'фтауынц цъæх сыфтæр. 
Байгом вæййынц сæ цъиудзыхтæ 
æмæ нал æнцайыни сæ ныхас,. 
сæ цъыбар^цъыбурæй, 
Иæ худгæ мидбылтæй, 
йæ кæл-кæл дæндæгтæй 
16 

æгас фæзыл 
рухсы уылæнтæ згъорынц. 
Хур — буц хъæбул, рæзы: 
* минут — уылынг, 
сахат — уыдисны, 
Зæхх — мад, 
хæдзардзин, 
æрулæфт нæй зæххæн. 
Иæ хæхтæ-цъуппытæй 
арвмæ быцæутæ æвæры. 
Йæ дæттæ — æхсыры къадатæ.— 
фурдтæм ыскъæры, 
океанты æфсады. 
Дæлзæхх-уæлзæхх хæзнатыл 
æфтауы хæзнатæ, 
садзы бæлæстæ æмæ 
къæдзæхтæ æмпъузы. 
Алы къаннæг хъæндилæй 
$*№г домбай гуырдмæ 
^,1^ мады тæрæзтыл иугъуызон ласынц. 
З^х — мад, _.__--;- 
аоьщиу къуылых дзынга •;у:1' .1^ 
куъымæлы бахауд^ • ^ , 
æмæ йæ сур кæны .••.-■ '^!::^—-' 
къонайы дурыл.ч 
Мæлдзыг 
тыхæй ма æрбахæццæ къæсæрмæ, — 
ахауд, 
2. Æлборты Х.-У. .. " ]• 17 

балцы уыд, сайраг... 
Зæхх — мад, 
сæ рæвдауæг мад... 
Фæлæ цы фæци йæ хъæбул!.. 
Куы никуыцæй уал зыны... 
Кæд ын йæ хъазæн фæз 
разынд къуындæг, 
æмæ фæуадис кæдæмдæр... 
Кæд, миййаг, исты фыдбылыз... 
Мадыл баталынг бæстæ, 
тары йе знæт цæнгтæ-бæлæстæ 
ныттилы, ныууигьы. 
Ие 'ппæт зæйц, йæ хъæстæ 
катайы сау кæрцытæ скодтой. 
Хур та, 
худгæ хъæбул, 
æгæнон, къæбæда, 
кæд фæци 
авд æфцæг, авд хохы фале. 
Ныр йæ гыццимæ здæхт. 
Æмæ куы 'рхæццæ, 
уæд æй æрæййæфта 
иууыл цæссыгты хуылыдзæй... 
. Хур — æгæнон хъæбул — 
мгады цæссыгтæ сæрфы 
æмæ йый дзуры: 
— Мæхи гыцци, 
ме скаст, 
18 

æз никуыуал ацæудзынæн, 
никуы, дæ цурæй, 
мæхи гыцци! 
Æмæ йыл мад дæр æууæнды. 
1977 
БÆРЗОНД КЪÆВДА 
Уалдзыгон къæвда, 
бæрзонд къæвда 
æрттивгæ æртахæй 
дæларв бæсты уары. 
Иæ ныдзæвд удыл, — 
цыма хуыцæутты арм. 
Уый зæххæй ыссыди, 
ныссыгъдæг и арвыл, - 
æнæзæххон, уаз, 
рухс æмæ уарзт 
мах сæртыл уары. 
1980 
НÆ АХУЫРДЗАУ ЧЫЗДЖЫТÆ 
Кæддæр нæ поэттæ уæ кадыл, 
цæрддзутау, зарджытæ к^ььфыстой, 
æз дæр сæм сусæгæй уæд "хъуыстон, - 
ныффыстон а-къаннæг дзыманды. 

Сымах — нæ чызджыты хуыздæртæ, 
хæрззонд, хæрзæгъдау æмæ кадджын, 
амазонкæты ыстæртæ 
уæ фæрцы ферох ысты раджы. 
Ныууагътат къæбицтæ, тæбæгътæ, 
уæ уат дæр афснайут æфсонæн. 
Цы ма нæ бантысти нæ лæгтæн,— 
сымахæн бантысдзæн, уый зонын. 
Нæ карз, æрдхæрæйнаджы заман 
бæрзонд идейæты сæрвæлтау 
нæ уын хуыцаубон ис, нæ сабат, — 
уæ хъару басгуыхти æнæнтау. 
Ыстут нын чиныгдзау, фыссæгкъух, 
нæ рухсы артдзæсты æфсинтæ, 
кæддæры къуыммæбаст, хыссæкъух,— 
æнустæн райхалут сæ хинтæ. 
Нæ зонад сысхойдзæн Хъæриумæ, 
цæхæртæ калдзæни бæрзондæй, 
æмæ йæ 'мбарæм,•— иууыл иумæ 
уым ис уæ намысæй, уæ зондæй. 
Æрмæст уæ иу хорзæх ма курын, 
цæмæй уæ ма уой рох бынтондæр 
уæ фарны уазæгуарз къæбицты 
физонæг, карз арахъы дурын 
æмæ ирон дзаджджын хæбизджын, — 
уыдзæнис уæд цæрын æнцондæр. 
1980 
20 

ф 9|С Ч» I 
Уалдзæг-мад 
æрхаста зарджытæ йæ тæртты 
æмæ сæ цъиутыл байуæрста — 
йæ гыццыл сывæллæттыл, — 
хъæубынмæ фесты йæ размæ. 
Цингæнгæ сæ ыскъæфынц • 
æмæ сæ зарынц, уасынц, 
кæм ма æнцайынц фæйнæрдыгæй, 
кæм ма лæууынц сæ зардæй 
уалдзæджы сывæллæттæ — цъиутæ. 
Къабатæ радта бæлæстæн — 
йæ цъæхдзаст чызджытæн,— 
суанг фæндагмæ дугъ кодтой йæ размæ. 
Сæ уæлæ сæ акодтой уайта/ъд 
æмæ, цингæнгæ, фезгъорынц фæйнæрдæм 
фæндæгтыл, къуыбыртыл, 
тилынц сæ къабæзтæ 
уалдзæджы цъæхкъаба, 
цъæхдзыкку чызджытæ. 
Мæнæ ысхæццæ сты хъæумæ дæр, 
аивылдысты хъæууынгты, 
æмæ йæ бацахстой æгасæй. 
Адæм куыддæр фæтыхстысты, 
уынджы фæзилæнты, , 
кæртыты, лæугæйæ, аззадысты. 
Æмæ джихæй.кæсынц, 
21 

Джихæй хъусынц' 
мæнæ диссаг, 
мæнæ царциаты диссаг! -^= 
сæ цæсгæмттыл — фыст; 
1980' 
ИСТОРИК 
У. Ш.-йæн 
Æнустæ... 
Æнæкæрон æнустæ.,. 
Зæххы æнкъуыстытæ, 
зæйты æккуырстытæ, 
ныббырстытæ, 
дугты зынгирвæзтытæ, 
иры хæстытæ, 
æбæрæг сæрсæфæнтæ, 
уæлахизы зарджытæ, 
саударæг устыты хъарджытæ... 
Нæрæмон цæугæдæттæ — æнустæ — 
цъустæ, миййаг, куы нæ сты, 
сæ зонд æмæ сæ хъуыдыйы хъæрахст 
хæссынц сæ хуылфы, судзгæ-уыраугæ, 
рæстæджы фидæртты — ахст, 
хъæуы сæ ысуадзын. 
Нæй æрулæфæн цъус дæр. 
Фарстытæ, фарстытæ... 
Цæстыты раз 
ызгъæлынц, ысхъиуынц, . 
22 

Кбмх&лиутæй ысниуыйц.' 
Куыд? 
Цæмæн? 
Цæй тыххæй? 
Лæууынц дæ ныхмæ къæйныхæй, 
Бады æмырæй, 
йæ фыссæн фынджы цур 
гуыбырæй, 
бады æндыгъдæй, 
бонтæ, æхсæвтæ, 
йæ кусæн уаты 
æхгæддуарæй бады 
куырыхон историк. 
1964 
СЕКЪАЙЫ ФÆСТАГ БАЛЦ 
Цæуон фæстæмæ, — 
кæцæй æрцыдтæн... 
Цæуон мæ райгуырæн къуым, 
, мæ мад, мæ фыды уæзæгмæ, 
мæ зынтæ, 
мæ ристы авдæнмæ... 
Айс мæ, Ганис!.. 
Дæ айнæджы цыргъытæ — 
мæ ныфс, ме 'хсар. 
Дæ суадæтты мæцъæл 

ысдзæбæх кæндзæн 
мæ хъæдгæмтты æрхæм... 
Уайгæ, мæ бæхтæ! 
Кæд нал уынин 
ацы сау лæгты, 
кæД нал уынин 
ацы стыгъд дæндæгты худын, 
кæд нал сæин 
ацы сау тары 
хæрам зæрдæты уазалмæ. 
Уым цъититы хъарммæ батавдзынæн 
мæ дæрзæг æрмттæ, 
мæ уæзæг зæрдæ, 
мæ уд... 
Цæуон!.. 
Уайгæ, лæппу, разæй! 
Хæрзæггурæгаг мæм ыздæх 
Бæрзæфцæджы цъупмæ — 
Ганис не сивта йæ зæрдæ мæныл!.. 
Ганис — 
ме 'нусон маст, мæ рис, 
Ганис — 
мæ фæсмон... 
Цы хæрзæбон мæ скъæфы цымæ размæ?.. 
Каед б,айгом ме 'цæг фæндаджы райдиан ам... 
Æви... 
24 

Цæмæн мыл рацыдыстут сайдæй, мæ бæхтæ? 
Ныр ацы сау лакъон 
куыд хæссон мемæ?!. 
Уым ныссыгъдæг уыдаин, уым... 
Ганис, Ганрс!.. 
Цæмæн мыл рацыдыстут сайдæй, 
мæ сабыр, 
мæ кусæг бæхтæ?!, 
1979 ' 
МЕ МГАРÆН 
Асæрды цы хур ба^ыдтам, 
оххай, 
азымæг æй мысдзыстæм бæргæ, — 
митвæлурс 
куы ныззæй кæна хохæй, 
сау уылæн 
нæ дæлвæзтæй тæргæ. 
Мысдзыстæм 
нæ даргъ бонты парахат, 
бæстæ ныл куы *рбакъуындæг уа, уæд; 
къулыл ауыгъд саухъамаджын сахат 
минуттæ куы райдайа тæлæт. 
Къухæнгуылдзтæ 
дзыппыты куы 'ргъæвсой, 
рихитыл куы рахалас уа чырс. 

МйтрæдзæгъдтæМ 
акæс-иу дæ къæсæйу 
рудзынтерон бад 
æмæ æхснырс. 
Сугсæттæны хус схъистæ агур... 
Дуканийæ 
. спичкæтæ хъуыдис... 
Гъе, мыййаг, 
фæцæуæг дæ цырйгъгур 
сыхæгтæм, — 
дæхи сæ куыдзæй хиз... 
Ма йæмхæц, 
хъыхъхъагдæр куыйтæ федтам 
мах нæ царды, — • 
уый рад дæр уыдзæн: 
хъæугæрæтты 
чи фæкæны лекка, 
; уыцы сырд æм 
каусæрты бырсдзæн... 
сФæлæ уый дæр — 
де 'нæбары тухæн: 
;дæу сæ лæбурд, 
се с^сырты æмдзæгъд, 
• ссе 'рдиаг, 
сæ удаист хъуырдухæн 
Сбонцъæхтæм 
æнæхуыссæг кæндзæн... 
1Кæд, мæ хæлар, 
рафтыдтæ æнкъардæй, 
26' \ ч 

йвгъуыд сагъæс, 
райсомбоны мæт 
дæу фæкæнынц 
йе ссад комыл кардæн, —» 
удвидарæн зæгъ, — 
. • * цы уа, уый уаед... 
Бирæ домæг никуы уыдтæ цардæй: 
де 'зæр — хорз, 
дæ райсом — хорз, — æгъгъæд. 
Йуиæг бар дæ хъуыд дæ бирæ бартæй, — 
бон — куыстæн, 
дæллаг галæй дæр уæд... 
Йскаейтау 
нæ .уыд дæ уд дæ катай, 
мулк, хæдзæрттæн 
ие самадтай цырт. 
Уарзтай-иу — 
æнцойбон уа, гъе, къаты, 
уæд хæлæртты 'нгом рæнхъы дæ дзырд... 
Асæрды æнæвгъау бонтæ, 
оххай!.. 
Дард кæмдæр сæ хъал нардæй нæрынц... 
Митвæлурс 
куыд ныззæй кодта хохæй, 
урс-урсид 
куыд адардта 
нæ рындз! 
1977 

НАРТЫХТЫ МИХАЙЫ 
МЫСÆН БОН 
Абон Миха ие не *хсæн; 
ног йæ хабæрттæм хъуеæм..^ 
О, куыд даргъ уыди йе 'хсæв! 
О, куыд Зын уыд йæ тухсæн! 
Абон, Миха, дæ рад у... 
Мах рад— бадгæ æдзæмæй; 
Бадут, хисдæртæ, бадут!.; 
Катай хъуыры ныццæм И; 
4Уыцы сау æхсæв Дзауы, 
боныл нæ 'мæ нæ хæцыд;.. 
Уый цы знаджы хуындзау уыд! 
Уый цы кæндыл ныхъхъæцыд! 
Ма тыхс, Миха, Дæ хорзæх..* 
Æви зæрдæ тъæил хауы, — 
чидæр бафаудта хорзы, 
чидæр цауды ыстауы... 
Ма тыхс, Миха, ныхъхъæц уал, 
алцы радæй кæд цыди... 
Фæлæ Миха нæ хъæцыд, 
- уый йæ туджы нæ уыди. 
28 

Абон Миха ис не 'хсæн, 
ног йæ хабæрттæм хъусæм... 
О, куыд даргъ уыди йе 'хсæв! 
О, куыд зын уыд йæ тухсæн! 
1977 
ÆМГАРЫ МЫСГÆИÆ 
Гас бон Саргъы 'фцæгыл1 уарыд... 
Комы Сарабукъ нырхуым. 
Хастау, сау зæххы ныуарыл 
у æнæсыбыртт нæ хуым... 
Дардæй уарыны цæлхъытæ 
æмæ æртæхты сыр-сыр... 
Сæры — судзаггаг рæнхъытæ, 
æмæ зæрдæйы — зыр-зыр... 
У дыууæ изæры астæу, 
æви 'мбисæхсæвы кар?.. 
Уый нæ бæласы нымд каст у, 
æви цæстыл уайы 'мгар? 
Хурныгуылæны æнгасы 
рухс мылазоны ныттагъд, — 
уый уæлæрвтимæ ныхасмæ 
ме 'мгар, саг лæппу, фæтахт... 
1 Хох Хуссар Ирыстоны, 

Æмæ алфæмбылай сафтид, 
зæрдæ катайыл фæхæст... 
Ныр уæларвонтыл уый бафтыд, * 
зæххыл ахицæн йæ хæс. 
1978 
ÆЗ КУЫ АМÆЛОН 
(Голландиаг поэт Гзнс Андрюсæй) 
.Æз куы амæлон, 
радзур-иу бæлæстæн, 
куыд уарзтон дæу. 
Радзур-иу дымгæтæн, — 
бæлæсты къабæзтыл бадынц, —. 
куыд уарзтон дæу. 
Радзур-иу сабийæн, 
чи нæма фехъуыста «уарзт», 
радзур сырдтæн, 
æрмæст цæстæнгасæй, 
радзур æнафоны сахарæн, 
радзур афтид уынгтæн, 
куыд уарзтон дæу. 
30 

Æрмæст мацы зæгъ адæмæн,— 
нæ дæ бамбардзысты, 
нæ дыл баууæнддзысты, 
кæй ис ахæм уарзт æцæг. 
1964 
СЫРДТÆ 
Булкъон Гаглойты Никъалайæн 
Лыгъдысты сырдтæ 
хæстæй, 
хæсты быдырæй, 
лыгъдысты сырдтæ 
топпы хъæрæй 
æмæ фæздæгæй. 
Лыгъдысты ныгуылæнæй ыскæсæнмæ 
æппæт арæнты сæрты. 
Æндæр гæнæн сын нæ уыд, 
лыгъдысты. 
Уыдон не 'мбæрстой, — 
кæй никæй æндавынц сырдтæ 
æмæ сыл 
кæй ничи кæны цуан дæр. 
-Фæлæ... 
Цæрын фæнды алкæй дæр... 
Æмæ лыгъдысты сырдтæ 
топпы хъæрæй, 
хуыдуггæнæг фæздæгæй 
лыгъдысты, 
31 

æфснайдтой сæ сæртæ... 
Æрхæццæ сты суанг махмæ дæр 
æмæ нын иу бон 
хъæугæрон 
изæрмилты 
аргæвстой нæ хъуг, 
æнæрхонгæ 
дард бæстæй 
æрцæуæг 
сырдтæ. 
Мæ мад куы фехъуыста, 
нæ хæдзардарæг, 
нæ бинонтæн сæ ныфс 
хъæугæрон 
изæрмилты 
æргæвст æрцыд, — 
кæуындзæг ын 
æрбалвæста йæ хъуыр, 
фæлæ не скуыдта — 
нæ хъæуы, 
фосыл маст кæнын . . 
нæ хъæуы. 
Æгайтма бинонтæ 
сæрæгас сты. 
Æрмæст сусæгæй 
йæ цæстысыг 
йæ уадултыл æртагъд... 
Мæ фыд уæд хæсты уыд, 
мæ фыды æфсымæртæ, 
нæ дыккагхæдзæрттæ, 
32 

нæ хъæуы нæлгрймагæй 
фæдис фæцæуынхъом чи уыд, — 
иууылдæр, — 
æвæдисон баззади хъæу. 
Æмæ 'ргæвстой, 
æмæ хордтой, 
цæуылдæриддæр æмбæлдысты, — 
нæ ауæрстой 
сафын æмæ цæгъдыныл 
æнæрхонгæ, 
дард бæстæй æрцæуæг 
сырдтæ. 
Ахæм никуыма уыд, 
ничима федта тугдзыхтæ ахæм. 
Æмæ дзырдтой: 
— Æнамонд хабар! ^ 
Сырд дæр сырды хуызæн куы уаид, 
сЬæлæ адон... 
Фос сын — хæрд, 
иыр та нæм хæдзæрттæм 
куы райдыдтой лæбурын!.. 
Цы ма сын кæндзыстæм? 
Ноджы дзырдтой: 
— Хуыцау бахизæд, — 
сæ фос ахæм кæм сты, 
^ым цы уыдзысты, уагæр, сæхæдæг! 
Æмæ иу амонд— хорз: 
сæ уæраг асаст, 
сæ фыдхъомыс 
нæ бавзæрста нæ уæзæг. 
3. Æлборты Х.-У. 33 

Фæлæ базыдтам, 
бамбæрстам хæрз дзæбæх: 
уыдонæн сæ сырдтæ дæр 
æндæр сты, 
æндæрсты, 
мæхмæйы сырдты хуызæн 
не сты. 
1978 
ЗÆХХ ÆНКЪУЫСЫ — 
МÆ ЗÆРДÆ ÆНКЪУЫСЫ 
Ныр цалдæр бойы 
æнкъуысы зæхх... 
Цыдæр æнахуыр азарæй 
æнкъуысы. 
Мæхицæн нал арын бынат... 
Ныр цалдæр боны 
æнкъуысы зæхх 
æмæ æнкъуысы 
мæ зæрдæ мæ риуы... 
Цыма бæласы цонгыл 
бур-бурид кæрдо ауыгъд, — 
æнкъуысы. 
Румыны, Брлгары 
фæлдæхынц хæдзæрттæ, 
34 

бæлæстæ сæ уидæгтæй æлвæсынц, — 
урс-урсид, 
цыма стæгдартæ. 
Скатай сты мæргътæ, 
нал æууæндынц зæххыл, 
æмæ арвыл дыууæрдæм 
уырыхсны кæныиц. 
Æнкъуысы зæхх.. 
Мæ зæрдæ æнкъуысы... 
Турчы, Ираны 
ныссур сты дæттæ, 
æгайнæг хæхтæ 
чъырыхæлд кæнынц.... 
Сæ хуыккæмттæ уадзынц сырдтæ 
æмæ згъорынц. 
нæ зонынц — 
кæдæм. 
ÆнКъуысы зæхх... 
Мæ зæрдæ æнкъуысы... 
Ныр цалдæр боны æнкъуысынц, 
не 'нцайынн 
се 'нкъуысынæй 
зæхх æмæ мæ зæрдæ. 
1978 
35 

ÆЗ ДЗЫ РАКУРИН... 
Хъодзаты Æхсарæн 
Зæронд фыд 
æфсæнгуырд 
мæнæн уыди. 
Уый æндонæй, 
æфсæйнаджы згæ гæппæлтæй 
цы нæ сар.æзтаид, — 
зæды базыртæ æмæ хæйрæджы цæстытæ дæр. 
Иæ цуры хъазыдтæн, 
цымыдисæй кастæн 
йæ къухты ызмæлдмæ. 
(Абон дæр мæхи хæрын фæсманæй, — 
цæуылнæ фæзмыдтон уыдон.) 
Афарста-иу: . . 
— Цы дын саразон? И? 
Кард, фæрæт? И? 
Æви хъама? Æхсаргард? 
Уыдон æнæнымæц уыдысты мæнæн, 
æмæ сабыр, æнæдзургæ, 
йæ разы лæууыдтæн. 
— И? Уæд та уæрдон? 
Дзыццайæн-иу дзы сугтæ 
æрцæйласдзынæ хъæдæй... 
Уæдта дын — машинæ? 
36 

Хæдтæхæг? И? 
Æмæ арæзта, 
æз æй нæ домдтон, 
нæ дзы куырдтон, уæддæр 
арæзта мæ зæронд фыд. 
Æмæ тылдис йæ машинæ, 
йæ уæрдон сугтæ ласта, ь 
уæлæрвты тахт йæ хæдтæхæг. 
Ныр дæр ма тулынц, 
ласынц, 
тæхынц 
йæ къаннæг сабийæн. 
Куы ма уаид, 
куы ма цæрид еныр мæ фыд, 
мæ зæронд фыд, 
уæд ын зæгъин, 
æз дзы ракурин: 
— Сараз мын, 
зоныс, цы? 
Сараз мын, Дада, 
æндонæй, 
болат æндонæй 
сараз мын нуæрттæ. 
Æмæ, 
уырнæд уæ, 
уый саразид, 

дис нæ фæкæнид ахæм куырдиатыл, 
саразид, 
æнæмæнг, 
мæнæн 
ахæм нуæрттæ. 
Сыгъдæг æндонæй, 
цъæх-цъæхид æндонæй, 
хъандзал æндонæй 
саразид 
йæ хъæбулæн 
нуæрттæ. 
1978 
КÆЦÆЙ ÆРЦЫД 
ÆМÆМЫНЧИУ? 
Цы ис мæ риуы, — 
нæ зыдтон, 
нæ хатыдтæн. 
Цин кодтон, — 
худтæн зæрдæбынæй; 
маст кодтон, — 
куыдтон хæкъуырццæй, 
фæлæ цы ис мæ риуы, — 
мæ хъус æм нæ дардтон. 
38 

Ныр бацарди уым. 
(Кæцæй æрцыд 
æмæ мын чи у?) 
Истæуыл риссын, 
исты мын æфхæры мæ уд, 
уæд райдайы тæлфын, 
пысырайы надау, 
судзын, ыстъæлфын. 
Расты æмæ мæм, ^ 
тыфылтæ калгæ, """ 
ысуадзы йæ ком: 
Ох, ох! 
Ме 'нцойад та мын 
бахъыг дардтай!.. 
Дæ хорзæхæй! 
Кæцæй æрцыд? 
Чи йæ нывæрдта мæ риуы? 
Цæмæн? 
1977 
ЦАЛЫНМÆ... УАЛЫНМÆ... 
Цалынмæ... 
уалынмæ 
нæй æнцадæй цæрæн... 
Бæласы гуырдз 
„ зæххы талынгæй ысхизы, 

къæй-фæзгъæртæ ыстоны 
æмæ цæуы, 
дымгæтæ, тымыгътæ йæ куы сæттой, куы 
нæмой, уæддæр, 
кæйонг бауа йæ бон, 
уыйонг цæуы, 
тындзы æмæ цæуы хæрдмæ... 
Цалынмæ... 
уалынмæ 
нæй æнцадæй цæрæн, нæй. 
Уылæн райгуыры 
кæмдæр океаны хуылфы, 
стæй расты æмæ цæуы, / 
нæй йын æрлæууæн, 
тындзы æмæ цæуы æгæрон быдырты, . 
æгæрон тыгъд æмæ уазал быдырты, 
цалынмæ искуы хохы сынæгыл, 
къæдзæхы тигъыл 
лыстæг згъæлæнтæй не 'рхауа... 
Цалынмæ... 
уалынмæ 
нæй æнцадæй цæрæн, 
мæлæн æнцадæй. 
• 
23. I. 81 
40 

ÆМБИСБОН 
Хурæн 
куы уаид ныр фадат, 
хурæн 
куы уаид ныр амал, 
хуры 
куы хæссид йæ хъару, — 
афонмæ 
цадмæ æрхызтаид, 
афонмæ 
цады ныххызтаид, 
афонмæ 
наид йæхи. 
Фæлæ нæй хурæн дæр 
фадат. 
фæлæ нæй хурæн дæр 
амал, 
хурæн дæр 
иуæй-иу хатт 
не сæххæст вæййы йæ бæллиц. 
Хъазтæ та, бабызтæ. 
'ндæртæ 
доны фæцæвынц сæ сæртæ... 
Канд мах нæ цæрæм бæллицтæй 
æмæ нæ кæнæм тæхудытæ, 
афæрсис еныр ды хуры дæр, — 

уый та цæмæн кæны джихтæ: 
арвæн ыстылди йæ цъупмæ, — 
ныр æй дæлдзиныгмæ тулын дæр 
бахъуыд æмбойны. 
Диссæгтæ æмæ æмбисæндтæй, — 
царды цы нæма уыд, — 
иунæг.дæр 
никуы фæлæудзæн фæстейæ, 
ма 'лгъит хъысмæты мæстыйæ, 
ма дæр ныххæц-иу дæ сины сæртыл, — 
де стырдæр диссаг — 
фæстейæ. 
Хорз у, лæппутæ, 
æмбисбонмæ... 
уый у нæ ныфс дæр, 
нæ исбон дæр, — 
дард ма сты 
талынджы милтæ... 
Алцы нæ уыд кæд дæ фадат, 
алцы нæ уыд кæд дæ хъару, 
ма хæр уæд мæстæй дæ хъиутæ... 
Хурæн 
куы уаид ныр фадат, 
хурæн 
куы уаид ныр амал, 
хуры 
куы хæссид йæ хъару, — 

афонмæ 
цадмæ æрхызтайД, 
афонмæ 
цады ныххызтаид, 
афонмæ 
наид йæхи. 
1977 
ХЪАЛ ЛÆГ 
Уыд хъал лæг... 
Гъей, куыд хъал уыд, 
уый уын цадæг 
радзурон хъуамæ... 
Фыццаг уал бæх 
дардта дзæбæх — 
хъандзалуæраг, 
сираг. 
Цыдис-иу балцы 
хохаг Лæг — 
быдираг... 
Фæстæмæ здæхтй 
изæр расыгæй... 
Саргъыл бадгæйæ, 
талмау, тасыди. 

Расыгæй йæм 
миниуæг уыд, — 
заргæ хъæууынгть* 
барæгæй цыд. 
Афтæ цард 
хъазтæмхæст, 
мастæй — дарД, 
цинæй — æфсæст, 
Уый фæстæ — галтæ, 
дыууæ галы. 
Ахæм йæ бон 
нæ фæкалы. 
Кусынмæ цыд 
уæрдонджынæй, 
æнæ бонджынæй — 
бонджынæй. 
Белджын уыд æмæ 
джиркъаджын 
ахæм, æрæджийау 
чи скадджын... 
Уый фæстæ — иу гал, 
ноджы ацаца уыд, 
цъыхырытæ ласынæн. 
Сæрбосыл хæцыд... 

Йе 'фсин фыхта 
пецы лыуаситæ, 
лæг та бадти 
хурмæ асинтыл... 
Гал дæр — нал, 
ныр та — хæрæг, 
у æнцондард, — 
сындзытæ хæрæд. 
Æргъом ыл баста — 
æхсæры къæцæлтæ, — 
арты дзыхмæ сæ 
тыхæйты хаста. 
Ие 'фсин кодта 
доныл кастæ. 
Искуы иу хатт — 
карчы бас дæр. 
Куы æдыхстæй, 
куы тыхстæй 
бонтæ цыдысты... 
Æмæ фæцыдысты... 
Цы ма ыстæй? 
Хæрæг хъæугæрон 
сьгндзыл баззад... 
Иу бон рарынчын, 
иннæ асад, 

Хъуыста зæхмæ, 
уасыд мæймæ... 
Ам фæуæд 
нæ таурæгъ, ' 
цæй, æмæ... 
~1979 
ГОРА-БЫНДЗЫТÆ ÆМÆ 
БЫЗЫЧЪИТÆ 
Хъæды аердузы, 
ауæдзы бын, 
къаннæг хуыккомы, 
хибарæй 
цæрынц сæ ахстон-галуаны 
гора-бындзытæ гуыбаккæй. 
Уæлæуæз ахæйттæм 
хъæды сæрты, 
тæхынц æрвыл~райсом 
къордгæйттæй, 
тæхынц хæдзардзагæй, 
ерысæй, 
цингæнгæ, 
адджын мыд хæссынмæ. 
Ныззæбул вæййынц дидинджытыл 
хъулон-мулонтæ, тымбылтæ... 

Кæлы йæ былтæй 
цъæх-цъæхид нæуу 
гора-бындзыты гуыв-гуывæй... 
Фæмидæг дын сæм кæцæйдæр 
цалдæр бызычъи — сæрдзæфтæ, 
сæ фæдыл ноджы æндæртæ 
лæгæрдынц, 
тонынц лæгдыхæй. 
Мах дæр, дам, бындзы мыггагыл 
нымад стæм рагæй-æрæгмæ, — 
уадзут нæ уемæ, 
бызычъийæн 
æндæр у йе 'хсар, йæ зæрдæ. 
Уе знæгты дæр уын цæгъддзыстæм, 
дзæгъæлкъах, æндæр — нæ цæудзæн, 
нæ фæллой — хуыцауы лæвар у, — 
нæхи фаг комдзæн уæлдайдæр. 
Райдыдтой афтæ цæрьгатæ: 
гора-бындзытæ — кусынмæ, 
бызычъитæ та хæдзары 
кафынмæ 
æмæ хæрынмæ. 
Фæстагмæ — ноджы 
дывыдон, . 
бынтон сæ цæсгом ысуагътой. 

Сæ мыд сын истой къæсæрыл, 
сæхи сын тыргъæй ыздæхтой. 
Гора-бындзытæн уыцы ран 
сæ маст тыхджындæр рахсысти. 
Ирон хъоды сыл бакодтой, 
хъиладзагъдæй сæ ратардтой. 
Бызычъитæ та, 
сæнтдзæфтау, 
систой уырыхсны дыууæрдæм, 
æрдузты, 
хъæдты агурынц, — 
их дон кæй артыл аскъæрой. 
1979 
АДÆМЫ ХÆЦЦÆ-МÆЦЦÆ НЫХАСÆИ 
МÆ ХЪУС АЦАХСТА 
— Фæцæуин, 
фæлидзин хъæдмæ,— 
кæм мын нæ хъусиккой 
мæ хъæлæс дæр, 
цæйнæфæлтау мæ бонтæ уе 'хсæн тонон!.. 
— Дæ-хорзæхæй!.. 
Æрмæст цы кæндзысты уым бæлæстæ, — 
уыдон хъаст кæнын нæ зонынц? 
1979 
48 

♦ * * 
— Æнусон нæй. 
Æнусон нæу нæ цард, — 
нæ цин, нæ рис... 
— Ды мын æнæмаст у, — 
æнусондзинадыл нæ мæлын... 
Уæвгæй, 
нæ иу къорды кæрæф, 
азар куы уынын, 
уæд æнхъæлын, 
цыма, æцæгæйдæр, 
зæххыл 
æнусондзинад ис, 
I • 
1979 
* * * 
Бæлас хъæды, 
цæрæг-кусæгæй, 
дыууæ мæлæты зоны рагæй дæр: 
• фыццаг, — 
куы 'рцæуы фæрæт, — 
æргомæй уа^ гъе, 
сусæгæй, — 
æмæ йын йæ сæр 
æваст куы, ракæны. 
4. Æлборты Х.-У. ^ - 49 

Дыккаг, — 
йæ зындæр утæхсæн,— 
йæ алыварс чи ис, 
уыдоны 'хсæн 
йæ уидаг зæххы саувæдæй 
цъæх тау хæссынхъом 
куы нал вæййы. 
1979 
Кæсын — 
дæ иу арм йæ уд, йæ бонæй 
куыд тæфсы иннæуыл, 
куыд узæлы... 
Уый та, æбузн лæгау, 
æдзыт, æдзæмæй 
нæдæр фæразы, — 
хуыздæр фæу! — зæгъын, 
1979 
ЭКОЛОГОН САГЪÆС 
Рагуалдзæг къуыбырæфтыд бæласыл 
федтон бадгæ æртæ цъиуы: 
дыууæйæ кæрæдзийы 
цинтæ, узæлдтытæй рæвдыдтой, - 
50 

æртыккаг цас нæ архайдта, 
цас цъыбар-цъыбур, пæррæстытæ нæ кодта, - 
йæ сндтмæ цъиутæхæг 
арвы бын нæ зынди. 
Æмæ уыдтон, 
фæстагмæ 
йæ хъæлдзæг цин æрхæндæгмæ куыд сайдта. 
Уæдæй фæстæмæ мæ хъуыдыйæ нал хицæн 
кæны 
уыцы цъиу, . 
æмбал-къай кæмæн нæ разынд 
уалдзæджы къæсæрыл. 
1981 
* * * 
Уагъылы, . 
мадард уагъылы, 
хъæды тарфæй рахызти 
хъæды дзыхмæ, — 
дистæ, джихтæ кæны. 
Хур йæ гом-ирд цæстыты бакалд 
æмæ худы. 
Афтæ кæл-кæлæй худы, 
æмæ йæ цæссыгтæ згъæлынц, 
раст урс уарынау, зæхмæ, 
1979 
51 

МÆ ЦÆСТЫТÆ 
I 
Мæ цæстытæ — 
сæумæцъæхтыл ыскæсæнмæ 
фæцæйтæхæг дыууæ пакъуындзæйы, 
æрвон уддзæфы тæлфын — 
сæ базыртыл æмæ 
стъалыты сагъæс — сæ мидæг. 
II / 
Мæ цæстытæ... 
Уым хъысмæты бæлас 
тыхдымгæтæм йæ къабæзтæ ныууигъы 
æмæ сыфтæртæ 
ныггæр-гæр кæнынц мæ рустыл. 
1964 
ДЗЫРДТÆ 
Бæллын дзырдмæ, 
бæллын дзырд фехъусынмæ... 
Фыццаг хатт чи рацыд дунемæ, 
кæй нæма зонынц, 
кæй нæма* базыдтой дзурын, 
чи нæма саслам, 

джиппыуагьд чи нæу, 
кæривд кæй нæма кæнынц 
къуымты, уынгты, 
бæрзонд ныхасгæнæнтæй 
кæй нæма лæхурынц 
куыройы фыдтæ-æфсæртæ, 
кæй нæма фæхастæуыд, 
ныххафтæуыд, 
мæгуыр лæджы къæсау, 
кæй нæма фæсайдæуыд, 
уæййаг чи нæма сси. 
Дзырд, фыццаг райгуыргæ, 
кæй сулæфыд лæг фыццаг, 
уынгæг^хъуырæй чи схауд, 
иунæг дзырд, 
кæмæн нæма уыд къæдзилтæ, 
æнцæйттæ-быцæутæ, 
уды утæхсæн чи уыд, — 
уыдаид мад 
æрвад, 
уыдаид дон, 
кæнæ та æндæр æбæрæг дзырд, 
æбæрæг уынæргъд, хъæрзынау, 
фæстæдæр чи байдзаг мидисæй,— 
бæллын дæумæ, 
дæу фехъусынмæ, 
дæумæ байхъусынмæ. 
1979 

ИУ ЗОНДАМЫНД 
— Дæ дзыхыл хæц, 
æмæ хæрай къæбæр!.. 
— Дæ зондæй — райгонд, 
мæ дзæбæх^хæлар. ' ' 
Фыдæлты зондæй ныфснайдтай хъæбæр 
æмæ скодтай 
(кæуылты ыскодтай!) 
дæхицæн хæдзар... 
— Дæ дзыхыл хæц, 
уый дæуæн уæд уæццæ, 
æмæ хæрай къæбæр, 
æфсæст уай æмгæрттæй... 
— Фод дæ дзырд, — 
демæ сразы уон, цæй, ^ 
фæлæ уæд, мæ хæлар^ 
цæмæн ма хæрый къæбæр та? 
1978 
* * * 
Æмбæхсгæ нæ кодта йæ гуыр, 
фæлтау 
йæ цæфтыл хъæцыд... 
Уыд иронæй мæгуыр, 
фæлæ мæгуыргур нæ цыд. 
1977 
-54 

ИНДЕИАДЖЫ КАТАИ 
СТЫР САХАРЫ 
Мæн уæлдæф хъæуы 
ацы сахары 
кæрдзынæн. 
Æа цæрдзынæн 
æнæ хæдзар, æнæ дыуар, 
æнæ кæрдзынæй 
цæрдзынæн. 
Мæн уæлдæф хъæуы 
ацы сахары 
кæрдзынæн. 
1975 
* * * 
Куы фенын, 
куы фембæлын 
мæ зонгæтыл, 
æнæзонгæтыл 
нæхимæ — хохы æви фабсхох, 
искуы фæндагыл 
æви бадты— фынджы уæлхъус, 
уынджы æрбацæйцæугæ,— ." 
мæхицæн фæхъуыды кæнын 
æмæ кæсын, 
мæ цæст хæссын аивтæй 

сæ цæсгæмттыл — 
сæ цæстыты каст, 
сæ уадултæ, се 'рфгуыты æвæрд, 
цæсгомы æнцъылдтытæ, 
былты, æфсæрты змæлд 
нæ ирвæзынц мæ цæстытæй. 
Кæсын сæм лæмбынæг, 
æмæ сæ агурын 
мæ фыдæлты, 
мæ раг фыдæлты æнгæстæ... 
1979 
ХОХАГ ХОР 
Фæбон кодта. 
Ныффæсус тымыгъ. ' ч 
Фæхудтис 
арвы тасы *хур — сывæллон. 
Æрцыдысты адæм 
нæлгоймагæй, сылгоймагæй. 
Æрцыдысты 
сывæллонæй, зæрондæй. 
Рæвдз февнæлдтой, 
мит асчъил кодтой, 
акалдтой мусзылд фæйнæрдæм, 
ныссæрфтой, ныссыгъдæг æй кодтой 
æмæ4 бафтыдтой най. 
.Уый æз федтон тъæнджы мæйы сæлды, 
56 

федтон 
æмбис зымæг 
æмæ уый тыххæй мæ цæстытыл æууæндын. 
Уæ, æмбисонды адæм, 
цардуарзон æмæ сæрнывонд адæм, 
цас ис уæ туджы 
ацы хæхты 
æнæфæтасгæ хъæбатырдзинадæй, 
ацы хæхты сæрыстырдзинадæй! 
Цыма хæхтимæ 
уæ равзæрд дæр иу уыд, 
уæ байрæзт дæр — иу,. 
цæнгтæ æмæ 
гуырау. 
1964 
ЦУАНОН 
Уый, цуанон лæг, 
здæхти фæстæмæ 
къæдзæхы фахсыл, 
нарæг къахвæндагыл 
уæнтæхъил, мæстджынæй. 
Уый та, лæппын саг, 
топпы дзыхæй — ивгъуыд, 
згъордта, 
йæ фындзыхуынчъытæ ныттынг сты, 
афтæмæй, 
. 57 

- тыбар-тыбур кодта йæ буар 
ныгуылæг хуры фæстаг тынтæм. 
Æмæ уæд ахъуыды кодтон, 
æмæ загътон мæхицæн: 
«О, тæхуды! 
Цуанонæй, сагæй 
ахæм фæндараст 
куы кæниккой иууыл.» 
1964 
Ды ма 'ууæнд, 
фæззыгон ма дымгæтæй 
дыргъдоны 
бæласы цонгыл 
цы сыфтæр баззад, ууыл. 
Ризгæ, гæв-гæвгæнгæ, — 
мæнг уд у уый, 
хæлуарæджы тыныл ауыгъд. 
Æууæнд, 
чи нæ уал ис, 
йæ фæстаг утæхсæны 
чи раскъуыд 
йæ радтæг бæласы цонгæй, 
æууæнд ууыл. 
1975 
58 

ФЫН 
Æгас æхсæв уаты 
зын рафт-бафтæй хордтон мæ хъиутæ. 
Сæумæцъæхтыл мæ уæлтъыфæлттæ 
кæрæдзийыл куыд андæгъдысты, 
афтæ 
фынвæлывдтытæй февзæрдтæн 
æгæндæг хъæды тарфы... 
Фæстейæ баззадысты æлгъыст, 
тызмæг цæстытæ, 
тымбыл къухты æртхъирæн, 
мæстæймарæн фæхъæртЗе 
мæ фæстæ, дуртау, хаудысты... 
Рæйдтой мыл сырдтæ, 
ниудтой мыл 
цъæхахстæй, 
цыма сæм æз — лæг нæ, — 
динозавр 
тъымы-тъыматæй æрхаудтæн. 
Хъæр кодтон, фæлæ цы, — 
кæд хъæды 
иунæг къалиу дæр нæ фенкъ 
Мæ хъæр мын хаста 
мæ хурхы уадындзтæ æрмæстдæр, 
æмæ ныффæсус дæн. 
Гоби къæдзæхтæ æмæ 
хъуынафарс тулдзбæлæстæ 
къуырмайæ хъуыстой. 
Сырдтае та-— 

æхсæзгай, 
дæсгай къахджынтæ, 
дыгай къахджынтæ дæр дзы уыд, — 
лæгфыдхортæ, 
æвдсæронтæ æмæ æнæсæртæ, 
хилджытæ æмæ сæррæттгæнджытæ... 
Сæ быцъынæг скъуыдтой 
мæн аныхъуырынмæ. 
Цы сæ æрхаста ардæм, 
фынты бæстæм, 
джунглиты иузæрдыг фæдонты? 
Се 'лгъаг рæхыс мæ алыварс æрбауынгæг,— 
ныртæккæ мæ лыстæг къабазгай 
скъæфдзысты фæйнæрдæм. 
Фæлæ 
фыдутæхсæнты фехъал дæн куыддæртæй... . 
Уайтагъд 
æхцон уæлдæф 
ныггуылф кодта мæ риумæ. 
Цы амондджынæй банкъардтон, æвæдза, 
уыцы уысм мæхи! 
Фын уыд, æгайтма! 
Æгайтма, æцæг нæ уыд! 
Фæлæ хъæр, хъæр, 
кæцæй бырсы 
уыцы хъæр мæ уатмæ? 
Æви ма фыны дæн нырма дæр? 
Æддæмæ адардтон 
рудзынгæй мæ сæр: 
дыууæ усы нæ уынджы 
60 

кæрæдзи дзыккутæ 
ивазынц фæйнæрдæм. 
Иу-дыууадæсæй та уым 
иргъæвджытæ уыдысты. 
Сæ хъæр, 
сæ цъæхахстæй 
нæ фондзуæладзыг бæстыхай, 
гæдыбæласау, ризы. 
Ох, сайтантæ! 
Мæн фыдфынты хай чи фæкодта!.. 
Уастæн, макуы фенат удæнцой! 
Æмæ сыл 
уырдыгмæ 
къæртайыдзаг дон 
аскъæрдтон 
мæ мæстæй. 
1975 
КУЫДЗ 
Куыдз, цуанон,— 
регламентгонд цардуд, 
æгасæйдæр æууæнк, 
сæрнывонды хъæстæ... 
Кæд дæ хорз мыггаг 
нычъчъырхта — 
д' амонд, 
каеннод 
куыдзæппарæн къæдзæх 
— цæттæ... 
61 

Фæлæ дæу амонд фæци... 
Æмæ цæрыс. 
Мæймæ базыдтай ниуын, 
рæйын, 
стъалыты 'рттывдæй ызнæт кæныс. 
Хицауы рардæй 
стджытæ 'хсыныс. 
Схъомыл дæ, 
скуыдз дæ, 
нæ зоныс,^- 
тас дын «æу, — циу кæндыс. 
Кæртмæ баирвæзт искæй фос, — 
сæгъ, гъе, стур, 
дзæгъæлбырынкъ хуы, — 
федде йæ кæн, 
йæ кой дæр куыд нæ уа, 
йæ духи. 
Каед — къæрных, 
гъе, хуымæтæджы 
фæндаггон дæр уæд — 
дæхи йыл ныххуырс. 
Де ссырты къæппæй, 
уадз, кæнæд сар 
æмæ тухи. 
Куыдз, цуанон... 
Зоныс дæ куыст... 
Хицау хъæдмæ куы цæуа, — 
фæраст у йемæ, — 
хъæуы йæ æххуыс,. 
.Галты раз лæу. 
62 

Нæ лæууынц,— 
Февдис де ссыртæ — æу! 
Хицау уарзы цыуан кæнын, 
æхсæв нæ 'рæвæрдзæн сæр йæ базыл, — 
рæстæг дзæгъæлы нæ кæны хардз. 
Куыдз, цуанон... 
Зивæг иуварс ныууадз, 
кæм хуыссыдтæ, 
уыцы дæлбазыр., 
ныууадз æй д' аууонау- 
Ма йæм æхсайæд 
дæ зæрдæ, — 
æфсин рацæудзæн райсом, 
æмæ йæ ныммæрздзæн... 
Дæхи размæ æппар, 
дæ зæвæттæ, . 
цыма мæиы тъæпæнтæ 
мигъты ыскъуыдтæй 
ферттив-ферттив кæнынц. 
Афтæ згъор, — 
дæ иунæг тъæбæрттыл 
цæст куыд нæ хæца, 
тындз 
пыхсыты, 
*. къуыбыртыл... 
Айсæфт ызноны фæллад. 
ма йыл кæн мæт, — 
нæ ферох уыдзæн 
дæ боны лæггад. 
Изæр æрцæудзыстут, — 

хицау дын раппæрста 
кæртмæ æхсыд ыстæг... 
...Ныр кæцыйæм хатт мæй 
уæлæ 
хæдзары сæрты фæхъуызы, 
æхсад хæцъилау, — йæ сурæт. 
Фыццаг хатт ыстъалытæ 
нал кæнынц куыдзы ызнæт. 
Æрфæндыд æй ниуын, — 
йæ риуы 
æрхæндæг фæсурид, 
фæлæ ныффæсус, 
йæ. хъæлæс ын байста 
зæры бонты катайаг мæт... 
Куыдз, цуанон... 
Сабыр къахдзæфтæгæнгæ, 
иуварс фæцæуы, 
фæхилы, 
цыма йыл дуне 
рафæлдæхдзæни ныртæккæ, — 
куыройы фыдау зилы 
æмæ ивы, 
бæстæ йæ цæстытыл ивы... 
Мæнæ, гъе, хъæуæй дард кæмдæр, 
байгом йæ разы 
æнæуæвынады уæрм — 
талынг. 
Сонтæй дæр никуы уыд хивæнд, — 
æмæ дзы 
ауагъта куыдз 
64 

сындæггай 
йæ сæр, 
йæ уачъи, 
ыстæй — 
æга<:æй.., 
Куыд ничи йын федта йæ зивæг, 
афтæ 
ма фена хъуамæ 
йæ мæлæт дæр 
мачи. 
1979 
СЫГЪДИ АРТ 
ТАЛЫНГÆХСÆВ БЫДЫРЫ 
Сыгъди арт... 
Цæхæр арт сыгъд æгас æхсæв. 
Сугтæ йæм калдтой ыстъалытæ, 
мæй йæ ысхъаудта, 
зæронд мæй 
йæ лæдзæгæй. 
Æхсæв ыл уагъта йæ сау писи 
æмæ сыгъд, 
цъыс-цъысгæнгæ, 
къæрцц-къæрццгæнгæ. 
Дзæгъæл быдыры сыгъд арт. 
5. Æлборты Х.-У. 

Нæууыл рухсы фæлхъазæнтæм 
кафыдысты 
æхсæвы сывæллæттæ, 
Галæгон хæцыд 
сæ къухтыл — 
хиталæгæй — сæ къæхтæ, 
хиталæгæй — сæ цæнгтæ. 
Сæ кæл-кæл худтмæ 
æхсидæвтæн цæхæрыл 
се 'ртхутæг ызгъæлд. 
Дæрддзæф 
æхсæвы æндæргтæ 
рацу-бацу кодтой сæ сау бæхтыл, 
сæ нымæттæ сæ уæлæ. 
Æхсæвы дзыдзыдатæ 
ферттив-фембæхстæй хъаздедыстф! 
рухсы арæнвæдыл. 
Сыгъди арт 
дзæгъæл быдыры, дзæгъæл арт. 
Сыгъдысты æхсæвы дзондзитæ.,.. 
Бондзирдзурты 
барджытæ фæтъæбæртт ласто^, 
фæфардæг сты хæхтæм. 
Æхсæвы сывæллæтты - 
Галæгон 
кæрдæджы сыфты бын фембдасрта^ 
65 

йæхæдæг æхсæры къутæрты ацыд, 
уынæргæнгæ. 
Фæстæмæкъахджын дзыдзыдатæ, 
къæмбырты, 
байбынты бабырыдысты. 
Сæуæхсид зæхмæ 
æрхизынмæ хъавыд. 
Арв ныйирд, 
скæсæнæй йыл рухсы уылæн рацыд. 
Сау зæххыл — сау стъæлф, — 
æхсæвы æртхутæг. 
1979 
* * * 
Бон гуыры 
хæдзæрттæй, 
(систæй райдайы хъарын, 
рудзгуыты æмбырд кæны тар.) 
гуыры къуылдымтæй, 
бæлæстæй, 
бæрзонд, алюмингъуыз каутæй, 
(сæ хуылфы - 
хуымæллæджы бецыччытæ 
æмæ мæнтæджы сыфты бын, 
тары æрхъистыл 
æвзист къæвдатæ уары.) 
67 

Бон гуыры 
сырх уасæджы хъæлæсæй, 
(тæвд ысхъистæ 
тары артæнтæ пихуылæйттæ 
кæнынц, 
æмæ сæ кæркдоны къуымты 
кæрчытæ æхсынынц.) 
Æхсæвы хуылфæй 
райдайынц ызгъорын: 
æвзист æрттиваг уаццæгтæ-фæндæгтæ, 
(тигьыл ныппырх 
машинæйы гуыв-гуыв.) 
тел дзæджы ндзтæ., 
(æрхъæцмæ нæ лæууынц 
райсомы фæрдгуытæ, 
æмæ телтыл фезгъорынц уырдыгмæ.) 
дæттæ — 
æнæ хъинцъ-æнæ сыбырттæй, • 
цыма æфсæрм кæнынц 
сæ мадард сæууон рæсугæй. 
Хъæугæрон пыхсы 
гыццыл цъиутæн бацайдагъ ных$с. 
Уыдон цалдæр уысмы размæ 
райгуырдысты 
талынджы хъæбысы — 
рухсы æрхъистæ. 
Чызг йæ урс къабайы рацæуы, 
фыны бæллиццау, 
6§ 

рацæуы æхсæвæй — 
рухсы æрхъис. 
Бон гуыры 
чызджы урс къабайы тæмæн æрттывдæй. 
1971 
УАРЫ МИТ 
Уары, 
уары, 
уары 
йзæрмилтæй Мит, — 
зæххы цъар мæйдары 
дары урс-урсид. 
Æхсæвы гæччытæн 
усæ нана рындз, 
стъæлфæнтæ, бæрджытæй 
уæлдæфы тæхынц... 
Уары, 
уары, 
уары, 
не 'нцайы æппын, — 
цыма уæлæ арвæн 
фегом ис йæ бын... 

Иууылдæр йæ хæстæ 
фидыныл кæлы, 
къуылдымтæ 'мæ фæзтæ 
иу æмвæз кæны. 
Уары, 
уары, 
уары, 
нал цæуы бæстыл, 
куы рыг мит лыуары, 
куы ыставд тъыфыл. 
Бæлæстæн сæ рæзтæ 
Урс хæзнатæй — ахст 
æмæ сыл сæ рæстæг, 
инджынау, ныццахст... 
Уары, 
уары, 
уары, 
не 'нцайы æппын, 
цыма уæлæ арвæн 
фегом ис йæ бын... 
1979 

ГИПЕРБОЛÆ 
Хох — мад, 
фæллад мад, дыджызæ, 
бадьГнцъылдцæсгомæй. 
Иæ разы 
денджыз — буц хъæбул, 
. хъан— 
йæхи авдæны бæттын нæ уадзы. 
Афтæ цæрынц, 
хъæбысхæцгæ, æнус: 
нæрæмон саби 
æмæ фæллад, 
æнцъылдцæсгом ус. 
1971 
ДЕНДЖЫЗ 
Æнхъæвзы, 
ивылы, 
йæ хуызтæй хъазы, 
йæ уыид, 
йæ тыгъдæдтæй 
улæфы зæрдæ. 
Нæ фыдæлты 
нæртон таурæгъ 
мæ разы, 
фæцыд, 
уылæнтæгæнгæ, 
фæйнæрдæм. 
1978 
71 

* * * 
«Æрлæуут, 
кæдæм тындзут уагæр? 
Фæстæмæ та куыд нæ фæкæсут иу хатт?» — 
Уылæнтæм дзуры уылæн 
æмæ сæ фæстейæ суры. 
«Нæй, нæй нын æрлæууæн, — 
дзуапп дæттынц уылæнтæ, — 
Хъуамæ фенæм, уартæ 
цавæр ис арвы кæрон...» 
«О, æрлæуут фæлтау, 
уырдыгæй ничи ма раздæхт фæстæмæ!..» 
«Ам нын дуне къуындæг у, 
кæдмæ хъуамæ хæрæм нæ хъиутæ ам?!» 
Уылæнтæ тындзынц, 
уылæнтæ згъорынц, 
сæрбихъуырæйттæгæнгæ, 
æмæ сæ фæстейæ, 
хидкалгæ, 
суры уылæн. 
1975 
72 

ВАЛТЫ ДЕНДЖЫЗ ДУБУЛТИЙЫ 
— Дæ тыгъдæдтыл цæст куы нæ 'ххæссы, 
уæд дæ кæрæттæ 
цæмæн сты уа тæнæг, 
цы их сыл æрцыд? 
— Ма 'нхъæл, — 
фыдбылыз нæй æнæ хæстæй, • 
рæстæджы пыхсы мæхæдæ^, 
мæ хъуырмæ лæгæрдынæй 
ныйихсыдтæн. 
1979 
ХУЫМÆТÆГДЗИНАДЫ ТЫХХÆИ 
Цыма нæ барæй ууыл сардыд,— 
хуымæтæгдзинад домæм царды. 
Фæлæ куы нæ у цард хуымæтæг, 
уæд æй цæмæн мысæм нæхæдæг? 
1964 
Мæхи хæрын мæстæй, — 
цæуы мыл къæвда 'ддейæ: 
куыд баззадтæн, хастау, 
æнæсæрæн, къуыттыйæ! 
70 

Къæбæр мын нал у адæн, 
мæ зæрдæ дзырд нæ тæры... 
Фæдисы уайынц адæм, 
чз та къуымы лæзæрын. 
1979 
РОХСТ ЗАРÆГ 
Ды мæнæн хох уыдтæ, 
ды мæнæн денджыз уыдтæ... 
уарзтон сæ дыууæйы дæр, 
уарзтон мæ удæй фылдæр... 
Ды мæнæн хох уыдтæ, 
ды мæнæн денджыз уыдтæ... 
Хох нызгъæлæн, ныммур, 
денджыз баци цъыртсур... 
О, мæ рухс ныфсы хур, - 
истььма мæм ысдзур! 
Ды мæнæн хох уыдтæ, 
ды мæнæн денджыз уыдтæ... 
1965 

БЫДЫР 
Чи уыд? 
Чи скодта ацы быдыр? 
Чи ныццагъта 
како сындзытæ? 
Чи фæкъахта белæй 
къудзитæ, дуртæ?.. 
Изæрмилты уддзæф, 
рустыл хъæрмустæй . ныдзæвæг, — 
кæд уый йæ фæллад улæфт у; 
хоры æвзарты æнæвгъау хуылыдз,— 
кæд уый йæ хиды æртæхтæ сты. 
1964 
* * * 
Мæ алфæмблай — фæззæг, 
мæ алфæмблай — 
бур-бурид æрдз. 
Бæлæстæ, къутæртæ — 
иууыл æнахуыр дарæсы... 
О, рæсугъд дæ, 
рæсугъд дæ, цард, 
кæддæриддæр,' 
адзалы бон дæр! 
1964 
75 

* * * 
Нæй уый гæнæн, 
фыццаджы-фыццагдæр, 
лæг ма хынца: 
æнæпдддзах, æнæхуыцау, 
кæй у адæймаг йæхæдæг 
паддзах дæр 
æмæ хуыцау дæр,.» 
1964 • 
ЗЫМÆДЖЫ 
ФÆСТАГ БОНТÆ 
Миты тъыфылтæ афтæ 
зивæггæнгæ хауынц, 
цыма фæстæмæ арвмæ 
аздæхынмæ хъавынц. 
1964 
ИУНÆГМÆИ 
Мæй арвыл зилы... 
Мæй агуры зæхм& асинтае. 
1964 
76 

ФАРСТ 
Хур цы дары зæххæй? 
Зæхх цы фиды хурæн? 
1964 
ÆРÆДЖИАУЫ МИТ 
Цас дæм кастыстæм æнхъæлмæ, — 
комсур баисты нæ дзыхтæ, 
ныр æрцыдтæ ды нæ хъæумæ, 
ныр æрцыдтæ ды. нæ с&хмæ 
йвмæ нын дæ урс ныдзæвдæй 
ды нæ саувæллад ныссæфтай. 
2. 1181 
* * * 
Сыфтæрты бын, 
чъызгæ-хъуызгæ, 
цæуы дон, 
чысыл дон. 
Афтæ цæуы, цæры, 
хъуызгæ, 
сыфтæрты бын. 

Чысыл дæр 
куы рагудзицц кæны æддæмæ,— 
сæрд æй хуры цæст ысхуыпп кæны, 
зымæг ыл ихфæзгъæр 
йæ дзæмбыйæ ныллæууы. 
1977 . 
УАЛДЗÆГ 
Уалдзæг æрцыд. 
Дидинæг 
цæнды хъæбысы* райгуырд. 
Дуртæ, 
ихæй раирвæзæг дуртæ, 
йæ алыварс тыгуыртæ кæнынц. 
Сæ гыццыл, 
се 'нахъом хойау, 
дуртæ дидинæгыл узæлынц. 
1968 
Мæн цы бæтты зæхмæ? 
. Мæ уарзт. 
Мæн цы хæссы арвмæ? 
Мæ уарзт. 

Мæнæн ис æфсымæр, 
мæнæн ис мад, 
мæнæн ис хæлæрттæ, уарзæттæ, 
æмæ уыдонæй алкæй мидæг дæр 
цæры мæ уарзт. 
1964 
Æваст 
иунæг уаты 
æрыхъал дæн мæ фынæй 
æмæ федтон 
мæ зæрдæиы рæб?ын 
дæу 
урс къабайы. 
Мæ тальщг уат мын 
афтæ ныррухс кодтай, 
æмæ нал бафынæй дæн 
бонмæ.. 
1977 
Ацы дунейыл 
куынæ уаис ды, 
цæмæн æй уарзтаин, 
дæй тыххæй?... 
79 

Иæ нарæг къахвæндæгтæ 
(иумæ кæуыл ызгъордтам), 
йе 'хсæрджын къуыбыртæ 
(дæ хъæлæсы ^Мыртæ кæм зæлынц). 
Уастæн, макуы сæ фæуон 
æнæхай! 
1971 
МАРТЪИ 
Ахæм зымæг 
уатæй кæртмæ 
тындз, — 
хурджын, хъарм... 
Тарф сæрд дæр æй хон. 
Еныр мартъи 
къæсæргæрон 
бабаста йæ куыдз 
æмæ ниуы, ниуы 
'хсæв, уæд бон. 
Хурджын сæнттæ 
хуры тынтыл — сагъд, 
авд хохы 'дде 
баззадысты иунæг, 
зæрдæ риуæй 
с' агурæг фæтахт, 

зæрдæ риуæй — 
с' агурæг æхсинæг, 
Цæй, фæлæу-ма, 
Еныр дын рæстæг у! 
Иучысыл мæ 
• сагъæсты 'вджид уадз. 
Зæрдæ-'хсинæг 
афонмæ хæстæг у, 
.зæрдæ-'хсинæг — 
уалдзæджы хуындзау, 
1962 
ФÆЗЗЫГОН ХЪÆД 
Сыфтæртæ къæхты бын — 
сыбар-сыбур. 
Къалиутæ къæридыл — 
къыбар-къыбур... 
Арвыл феппæрста 
гуыркъо йæ кæрц... 
Къæйыл къадайы 
фæцыд йæ къæрцц. 
Цъиутæ бæласыл — 
«мит-мит». 
6. Æлборты Х.-У. 

Хъарм сæрд æфцæгыл 
атахти — 
фитт!.. 
1976 
ДЫУУÆ ИЗÆРЫ АСТÆУ 
Дыууæ изæры астæу, 
дыууæ фæндаджы астæу 
галтæ дыууæйæ 
къададон нуазынц... 
Къададон сысы, 
къададон сысы, 
басур и, байсыст... 
Дуртæ, 
бæгънæг сабитау, 
джихæй кæсынц... 
Хæфс йæ цæстытæ 
арвмæ ысзылдта: 
•Рр-р-ру! 
Цавæр-р-р у? 
Донмарарны хæфс, 
гæпп-гæпгæнгæ, 
фезгъорь{ уырдыгм^е, 
1964 

ХЪÆНДИЛ, УАСÆГ, 
ЦÆРГÆС ÆМÆ ЛÆГ 
Кауы сæрыл лæугæйæ 
æмæ йæ иу цæст 
хъæндилмæ ныццæвгæйæ, 
хъуыдытæ кæны уасæг: 
«Æвæдза, 
еныр æз* 
ацы хъæндилæй куы уаин, 
дæлæ кæрдæджыты 'хсæн 
фаджысы рагъмæ 
*ш æрбатындзы, — 
æз уымæй куы уаин, 
уæд №æнæй зондджындæр 
хъæндил бæстыл нæ уаид: 
æз быгъдæг ранмæ, 
зæгъæм, фаджысы рагъмæ, 
мæ къах дæр никуы æрбавæрин, 
фæлæ хæмпæлты мидæг цæрин 
æмæ фыдбылызæй хызт уаин...» 
Аныр-ауæд рагæпп кæндзæн 
кауы сæрæй 
æмæ йæ бырынкъæй 
фелвасдзæн хъæндилы. 
Арвы къуырфы зилдух кæнгæйæ 
æмæ йæ цæстытæ 

уасæгмæ ныдздзагъыр кæнгæйæ, 
хъуыды кæны цæргæс: 
«Æвæдза, 
еныр æз 
ацы уасæгæй куы уаин, 
далæ хъæууынджы 
кауы цъуппыл чи бады, — 
æз уымæй куы уаин, 
уæд мæнæй зондджындæр 
уасæг бæстыл нæ уаид: 
æз быгъдæг ранмæ, 
зæгъæм, кауы сæрмæ, 
мæ цæрæнбонты дæр никуы ысхизин, 
фæлæ къутуйы фарсмæ бадин. 
æмæ фыдбылызæй хызт /аин...»: 
Аныр-ауæд 
йæхи раскъæрдзæн уæларвæй 
æмæ йæ ныхтæ 
уасæджы рагъы фæца&вдзæн. 
Хæдзары фисынмæ лæугæйæ 
æмæ йæ хъримагæй 
цæргæсмæ ныхъхъавгæйæ, 
хъуыдытæ кæны лæг: 
«Æвæдза, 
еныр æз 
ацы цæргæсæй куы уаин, 
уалæ арвы хъæбысы, 

С&рзиллæджДжынау, 
зилдух чи кæны, — 
æз уымæй куы уаин, 
уæд мæнæй зондджындæр 
цæргæс бæстыл нæ уаид: 
æз быгъдæг ранмæ, 
зæгъæм, арвы хъæбысмæ, 
мæ цæрæнбонты дæр никуы. ыстæхин, 
фæлæ дард, хохы цъуппыл, цæрин, 
Нанайы уасæгмæ дæр нæ хъавин, 
æмæ фыдбылызæй хызт уаин...» 
Сындæггай, 
мæнгвæдæгыл 
йæхирдæм æрбахæцыд 
æмæ бæстæ ныццарыдта топпы хъæр... 
1978 " N ' 
РАГОН ÆМБИСОНД 
Цæргæс кусарт кодта 
скъæфæггаг нæрдвосæй. 
Цæргæс нард фыд хордта — 
халон каст дæлозæй. 
Куы фæкæны «хъуахъхъ!», 
куы лæууы æдзæмæй. 
Цæргæс хæрд куы фæуа — 
уый та уæд хæрдзæни 

ыстджытæ, хæцъæфтæ — 
цæргæсы уæлдæйттæ; 
Тъæнгтæ 'мæуæцъæфтæ— 
халонæнйæ хæйттæ. 
1979 
САУ ПЫЛ 
Нæ йæ зонут, цы, 
Сау пылы? 
Цæры, бецау, йæ 
сау быныл. 
Æппын нæ зоны 
зарджытæ, 
фæкæны иууыл 
хъарджытæ. 
Пылтимæ никуы 
балымæн... 
Иæ уд ын хæры 
алы мæт: 
Цæмæн ис хъустæ 
хæрæгæн? 
Фæлмæн къæдзил 
æхсæрæгæн? 

Ц&мæн-иу хуыссынц 
Тæрхъустæ? 
Цæмæн дæн æз 
йенæрхуыСгæ?» 
Куы хизы сæныкк 
еаппытыл, — 
йытталынг вæййы 
Сау пылыл,.. 
Фæлтау æй амар, 
аргæвд æй, — 
сæйгæ фæвæййы 
адæргæй. 
Йæ конд у афтæ 
Сау пылæн: 
куы фены хур дæр, — 
бампылы, 
кæм ма вæййы, кæ, 
фезмæлдæн, 
йæ тар лæгæты 
бабыры, 
цæмæн, дам, тавы 
ме знæгты! 
1977 

САБИ ÆМÆ СТЪАЛЫТÆ 
Изæр... 
Тезгъо кæнæм 
, (æхцон, зæрдаг ми...), 
куы лæууæм, 
куы цæуæм 
æз æмæ саби. 
— Бафæлладтæн, баба, — 
загъта,— 
Оф!.. Оф!.. Мæ гæккЬггæ!.. Ух!.. 
Сис мæ дæ хъæбысмæ 
тагъддæр! — 
Ивазы ме 'рдæм йæ къух... 
Æхсæв æрцæйцыд æнæ сымæй. 
Талм хæрз гæзæмæ тасыд. 
Сабийы систон мæ хъæбысмæ... 
Уыд зæрдæбынæй разы. 
Стæй та байдыдта курын, 
тынг лæгъстæмхасæй дзуры: 
— Х^ьуамæ акæсон дарддæр, — 
сис мæ де уæхскмæ 
тагъддæр! 
Мæйрухс судзы нæ уæлхæдзар, 
бонау, — 
рухстæмæн бæстæ. 

Схылди, сбырыд, — 
фæуæлахйЗ 
саби, слæууыд мæ уæхскыл. 
Æмæ куы акасти алæрдæм, — 
саби йæ гуккытæ сцагъта: 
—Уæлæ стъалытæ!.. 
Сæргъæв мæ стъалытæм; 
стъалытæм, уæ баба, 
тагъддæр! 
1977 

АДÆМОН ПРИМИТИВТÆ 
1. КÆРИ ÆППАРГÆЙÆ 
Уæ, фæндаггон, 
Галæгон, 
балцы вæййыс 
алæбон. 
Ма дæм кæсæд зын, — 
махмæ дæр фæзын. 
Радым, радым/ 
мах — дæ уазæг, 
аргæвддзыстæм дын 
сырх уасæг. 
1980 
*2. УАРЗу^ГТÆ 
Къаппа-къупда къæбæлдзыг! 
Къаппа, мæ.зд^мæ бæллиц... 
Ех, мæ уарзт4а:Дж фесгуыхт - 
нæу мæ къаппа ;Щ>æбæлдзыг. 
1975 

3. КÆЛÆНТÆ 
Рауар, къæвда, рауар, 
рауар, къæвда, 
зæххы рыг мауал кæла, 
мауал кæла, 
рауар, къæвдй. ~ 
Адæм, фосæй, зайæгхалæй 
иууыл курынц — 
къæвда... къæвда... къæвда.., 
Ацы къус дæр бафтæд дæуыл — 
Гъæ-гъа! 
1980 
91 

Цы сты цæстмæ митæ? 
Сæтъ æмæ бнрæгъы нымдтытæ? 
Кæрæдзи аууон сусæгæй æхсут, 
уæ кæрæдзийæн удхæссæг ыстут. 
Уæ быны хид... 
Уый тынг раджы ныттыдта, 
уæддæр гæды митæй цæрут. 
23. I. 81 
Уæздан лæг дæ æмæ куырыхон, — 
дæу хъуамæ адæм се 'нгуылдзтыл хæс^ой... 
Æнхъæлыс, фæсвæдæй' куы рыхон, 
Уæд уымæй бæстыл анхъæвздзæни сой... 
Куы риссйн æз, æндæр куы риссид, — 
дæуæн та хурбон хуссарварс — дæ ран. • 
Æмбæхстæй райхъуысы дæ тыхсидт, — 
ды нæ — æндæртæ 'ййафæнт, уадз, дæрæн! 
Ыстæй куы 'рсабыр вæййы бæстæ, 
дæ удæн тас куынæуал вæййы, уæд 
ды рахилыс, кæсыс цъындцæстæй, 
æмæ та де 'взаг райдайы гæррæтт... 
92 

Цы загъдæуа ныр уыцы 'хсарæй? 
Фæрнæй йæ дар, мæ хур, фæрнæй, дæ уд! 
Уæдта куы уаис афтæ барæй, 
æмæ, æцæг, куы нæ уаис тæппуд. 
1978 
ЦЫФИДАУЫ ИУМÆ? . 
Цад — цаддоны, 
фæрв — цъалайы... 
Уыджы æрхæндæг уаст 
æмæ мæйдар æхсæв 
фидауынц иумæ. 
Сæрвæтæй тард бирæгъ, 
адæмæй хъоды лæг, — 
фидауынц иумæ. 
Аргъæутты залиаг, 
царды мæнгард хæлар, — 
фидауынц иумæ. 
Ызмæст дон, цъымара, 
хæлæг лæджы цæстытæ, — 
фидауынц иумæ. 
Налаты фыдæвзаг, 
æмбæхст калмы адаргдзæф, 
фидауынц иумæ, 

Асламуд, дымыстæр, 
къæхтæсæрфæн фæсдуар, 
фидауынц иумæ. 
Даваг гæдытæ 
гæртамхоры фынгыл 
фидауынц тынгдæр. 
Сау куыдзы сау царм 
уæййаг лæджы цæсгомыл , 
фидауы, фидауы... 
Дзабыртæ бирæгъыл, 
хорз цыт хæрам лæгыл 
никуы нæ фидауынц: 
1977 ч 
Хахуыргæнæгæн асастой йæ корто, — 
хахуыртæй нæ бафсæсти уæддæр. 
Цонгсæстытæ йæ фæкодтой, — 
арауы йæ цыргъ æвзаг фыддæр. 
фæрсчытæ цы хост баййæфтой, оххай, — 
рахилы та, бакæс-ма, куыддæр. 
Срæдывтой йын йе 'взаг уæд, бынтон æй 
уынджы астæу сыхы куыйтæм фехстой. 
Уым дын цыма зин фæмидæг се 'хсæн, — 
'абрн дæр сæ к^ерæдзи хъуын тонынц,,, 
197д 

ЗÆРДÆЙЫ ЦÆСТЫТÆИ 
(Къаннæг æмдзæвгæтæ) 
Хуымгæрдæнты 
нарæг къахвæндагыл 
быдырæй здæхтæн хъæмæ 
æхсæр къутæрты. 
Ды мæ иувæрсты æрцыдтæ. 
Хур ныккаст... 
1975 
Æхсæв рудзгуытæ тарæй æхгæны... 
Ферох мæ вæййы денджыз, 
æмæ уæд æнхъæлцн, — 
денджыз нæу, — мæ рудзынджы цур 
æхсæв нал ары йæхицæн бынат 
æмæ уынæргьгæ рафт/0^фт кæнь!, 
95 

* * * 
Фыны мæ сабибонтæм æрцыдтæн... 
Цас фæхъазыдыстæм мусы чъилыл 
дыууæ изæры астæу... 
Хъæмæ цæугæйæ, 
Дзыцца хæцыд мæ къухыл,— 
Æз мæхи "кæуынæй мардтон. 
1975 
* * * 
Æхсæв. Уынг. Кафе. 
Уарыны зæрин æндæхтæ 
рудзынгыл зæлдаг тын уафынц. 
Уафынц, уафынц æмæ 
рудзынгыл зæлдаг æндæхтæй 
бауафтой дыууæ фæлгонцы, 
1975 
* * * 
Лæууы нæ зæхх 
нæ зæрдæты руаджы, 

Ис иу закъон æрмæстдæр: 
нæ зæрдæты 
кæрæдзимæ 
æлвасыны закъон. 
1975 • 
Иæ бонтæ арвыста тыхст æмæ уырыдæй. 
Арвмæ-иу ысдзынæзта: 
— Дæлæмæ æрхау, хуыцау, дæлæмæ! — 
Арв та уыд 
бæрзонд, тынг бæрзонд 
æмæ афтид. 
1975 ^ ' 
Хæдзар ис? — Ис.' 
Дарæс ис? — Ис. 
Куыст, мæхицæн, мæ сабитæн 
къæбæр кæм амал кæнон, ис? — Ис. 
Тæрсын фыццаг хатт, — 
куыд цæрдзынæн æдыхстæй. 
Æлборты Х.-У. . -97 

Æцæгæлон Оæсты, 
æцæгæлон адæмы 'хсæн 
кæимæ ысдзурон 
мæ мадæлон æвзагыл?.. 
Æваст 
ныззарыдта?и иронау. . 
Ма мæсты кæн-, денджыз, 
- хъæбæр дуртæ 'ууилынæй 
уагæр цы 'нхъæл дæ? 
Акæс, цас сты дæ алыварс 
æмæ ноджы 
цас уыдзысты æнустæм.., 
1975 I 
Мæ сабибонты æмгæрттимæ 
кæр&дзийыл арæх æмбæлæм, 
фæлæ сæ нал æмбарын куыддæр, 

Æрмæст ма с& 
ме 'взонджы бонты мондæгтæ исын; 
1975 
* * * 
Нæ фæнды æхсынцъыйы, — 
соитæй уалдзæджы уаты 
раласа йæ чындзæхсæвы къаба, 
æмæ фæндаггæрон, 
рухс сагъæсау, судзы. 
1975 
* * * • <$* - 
Дымгæтæн басæттæн нæй. 
Уылæнтæ сахсæн æвæрын 
нæ уадзынц сæхиуыл... 
Æдзух ризынц 
денджызы был 
бæлæстæ. 
1975 

* * * 
Æз ыл мæхимæ хæцыдтæН, 
æз ын мæ фарсмæ хъарм кодтон бынат, 
уый та хъуыды кодта дарддæр: 
уый та хъуыды кодта ууыл, — ~ 
куыд мын байсдзæни 
мæхио.н дæр фæстагмæ. 
1975 
* $ # ■ ■*" ■ "-■" * 
Æдыхст уд — 
æвæлмон, æнæхъннц... 
Кæмдæрзæххы ысчъилы 
алкæмæй, алцæмæй рох - 
сау æхсоны къæртт. 
1977 _ 
ч 

*н 
Стыр денджызы фарсмæ 
цъымара бадæны 
цæры-нц хæфсытæ. 
Ацал-ауал азы цæрынц, 
æмæ сæ йæ къах 
денджызы ничи атылдта. 
.1975 

ЧИНЫДЖЫ ИС: 
Цæмæн мæ хъæуынц ме 'мдзæвгæтæ... , 3 
Фыдызæхх ......... 3 
Ног æнусы къæсæрыл 4 
Чидæр махмæ дæр æнхъæмма каст . . 5 
Мадæлон æвзаг . 6 
Дыууæ дзурæджы 7 
Ирыстон... . . 8 
Уæ бонтæ-^хорз! . .... 8 
Денджцз, байрай! 10 
Райгуырæн уæзæджы... ... . . 12 
Ирыстон йæ дард фæлидзæг хъæбултæм 14 
Ирон ориаментты чиныг фæлдахгæйæ . 15 
Зæхх— мад 16 
Басрзонд къæвда 19 
Нæ ахуырдзау чызджытæ , 19 
Уалдзæг-мад 21 
Историк 22 
Секъайы фæстаг балц 23 
Ме 'мгарæн - . 25 
Нартыхты Михайы мыоæн бон ... 28 
Æмгзры мысгæйæ . ... 29 
/Ез куы амæлон . 30 
Сырдтæ 31 
Зæхх æнкъуысы —мæ зæрдæ æнкъуысы . . 34 
Æз дзы ракурин 36 
Кæцæй æрцыд æмæ мын чи у? ... 38 • 
Цалынмæ... уалынмæ 39 
Æмбисбон 41 

Хъал лæг .. . 
Гора-бындзытæ æмæ бызычъитæ 
Адæмы хæццæ-мæццæ ныхасæй 
Æнусон нæй 
Бæлас хъæды.,. 
Кæсын . ,. 
Зкологон сагъæс 
Уагъылы... 
Мæ цæстытæ 
Дзырдтæ 
Иу зондамынд 
Л$мбæхсгæ нæ кодта... 
РДндейаджы катай... 
Куы фёнын... 
Хфсаг хор 
%анон 
Ды ма 'ууæнд.. 
Фда 
Куыдз . . 
Сыгъди арт... 
Бон гуыры... 
Уа.ры мит 
Гилерболæ 
Д^нджыз 
Æрлæуут... 
Балты денджыз Дубултийы 
Хуымæтæгдзинады тыххяей 
ДЯæхи хæрын мæстæй... 
Р&сст зарæг 
фидыр .... 
Л\æ алфæмблай... 
Нжй уый гæнæн... 
Зммæджы фæстаг бонтæ 
Иунæг мæй 
Фа^ст 
Æрæджиауы мит 
Сыфтæрты бын... 
Уалдзæг . . . 

Мæн цы бæтты зæхмæ?.. ..... 78 
Æваст... • 79 
Ацы дунейыл... 79 
Мартъи 80 
Фæззыгон хъæд 81 
Дыууæ изæры астæу ....... 82 
Хъæндил, уасæг, цæргæс æмæ лæг 83. 
Рагрн æмбисонд .85 
Сау пыл .86 
Саби æмæ стъалытæ ,88 
Адæмон примитивтæ 
1. Кæри æппаргæйæ 90 
2. Уарзæттæ 90 
3. Кæлæнтæ . .91 
Цы сты цæстмæ митæ? , 91 
Уæздан лæг дæ . 92 
Цы фидауы иумæ? 92 
Хахуыргæнæгæн 94 
ЗÆРДÆЙЫ ЦÆСТЫТÆЙ 
Хуымгæрдæнты... 
Æхх:æв рудзгуытæ... 
Фыны мæ сабибонтæм 
Æхсæв... . . 
Лæууы нæ зæхх... 
Иæ' бонтæ арвыста... 
Хæдзар ис?.. 
/Р^цæгæлон бæсты... 
Ма мæсты кæн... 
Мæ сабибонты... 
æрцыдтæн... 
• • • ■ » 
» 
• • . • • 
. . . . . 
• 
. . • • 
Мæ фæнды æхсынцъыйы... 
Дымгæтæн басæттæн 
нæй 
Æз ыл мæхимæ хæцыдтæн... . .' . 
Æдыхст уд.„ . . 
• • • • 1 
Стыр денджызы фапсмæ... . , 
., 95' 
95 
96 
96 
96 
97 
97 
98 
98 
98 
99 
.99 
100 
100 
, 101 


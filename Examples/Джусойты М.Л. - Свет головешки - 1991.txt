Джусойты 
Марат 
^У&Л. 
жис/а 
<жс 
Æмдзæвгæтæ 
ДЗÆУДЖЫХЪÆУ «ИР» 1991 

840сет. 
Д80 
Джусойты М. 
Д80 Æхсидавы рухс: Æмдзæвгæтæ.— 
Дзæуджыхъæу: Ир, 1991 —71 с. 
Джусоев М. Л. 
Свет головешки. 
15ВЫ 5-7534-0379-4 
Любовь к жизни пРонизывает стих Марата 
Джусоева. Времена года в его творчестве *- 
отражение состояний человеческой души, ощу- 
щающей родство и с былинкой, и с высокими 
звездами. Перед вами — первая книга поэта. 
„ 4702470000—96 
Д - 48—91 84 Осет. 
М131(03)-91 
15ВЫ 5-7534-0379-4 © Джусоев М. Л., 1991. 

УАЛДЗÆДЖЫ КОМУЛÆФТ 
1. 
Фынæй зæххы хъæбысы 
Йæ хуыз фæцæуы митæн. 
Ныр арæхдæр фæхъуысы 
Сæ цины зарæг цъиутæн. 
Умй рухс уалдзæг нæма у, 
Нæма у афон уымæн, 
Фæлæ йæ фылдæр сау у 
Уæддæр нæ зæхх, нæ хуымæн; 
Фæлæ йæ ныфс уый дардæй 
Æрбахаста фыццаг хатт 
Æмæ йæ цъиуты зардæй 
Дзæнгæрæгау ныццагъта. 
Сырддонцъиуæй, тæгæрæй 
Æнхъæлмæгæс куьо тыхсынц. 
Нæ алыварс фылдæрæй 
Цъæхснагдæр зæлтæ хъуысынц. 

Нæ зæрдæтæм, нæ хæхтæм 
Фæцæуы буцдæр уазæг,— 
Рæхджы, рæхджы æртæхдзæн 
Цæхæртæкалгæ уалдзæг. 
2. 
Уалдзæджы тæф ’райхъуысти гæзæмæ, 
Зæхх кæны йæхимидæг хæлбурцъ. 
Урс фæлм бады сау хъæдæн йæ сæрмæ. 
Гом къалиутæ хурмæ тавы тулдз. 
Зæлы цин цъыбар-цъыбурæй хъæды,— 
Денджызау фæйлауæнтæ кæны, 
Цыма дымгæ рацæйцæуы сæрды 
Æмæ сыфтыл, уарынау, кæлы. 
Даргъ зымæджы бастадысты цъиутæ 
Æмæ цинæй нал æфсæдынц ныр, 
Зарынæй та ракæндзысты зиутæ, 
Сыфтæр сын хъырнгæ кæндзæн — сыр-сыр. 
Уалдзæджы фыццаг улæфт, фыццаг цин 
Денджызау фæйлауæнтæ кæны, 
Æмæ та йæ рухс уылæн, йæ уаз хин 
Ног тых кæнын райдыдта мæныл. 
3. 
Цъæх фæлмы худгæ хур лæмары 
Йæ хъарм бæгънæг дыргъдоныл, бæрзыл, 
Æмæ йæ узæлдæй фæлвары 
Фæсурып сау эæххæн Ая) пъæззы. 

Фæцыди хъарм комытæф фæзтæй, 
Бæлæстæ нал уынынц фыдфынтæ, 
Æмæ хуыссæгхъæлдзæг, фæлмæстæй 
Бæллынц ныр уалдзæгæн йæ уындмæ. 
Æрбакаст хуры тын мæ риумæ, 
Кæны æхсызгон тыхст мæ зæрдæ, 
Цыма та уалдзæгимæ иумæ 
Мæ размæ рацæудзынæ зæдау. 
РАЙГУЫРÆН БÆСТÆЙЫ МОТИВТÆЙ 
1. 
Дзæбидыры сæныкк быны-бындзагъд дзугæй, 
Ой, цъитийыл баззад. 
Æгæрон быдыртæ нæ фыдæлты тугæй 
Фæцъырдтой ахъазэаг. 
2. 
Ой, комы дымæджы хæрæмигъ фæзынди. 
Фыдсыгау, фыдмигъау æмбæрзы уый хæхтæ. 
Уый знаджы æфсад у, нæ зæхх нын ыссæнды, 
Уый бады сæ сæрмæ сæ комытæф бæхтæн. 
Фыдгулы æнæнымæЦ тугдзых æфсæдтæн 
Сæ сæрмæ кæд халæттæ хъомпалæй зилынц. 
Уый хаст бæхты къæхтæй сыджыты къуыбæрттæ 
фæйлыд зæххæй арвмæ уæлиау ысхъиуынц. 
9 

Цы диссаг уа? — Елиа арвæй гæрæхтæ 
Цы райдыдта ай хуызæн хур боны’ сонтæй? 
Уый топпыты хъæрæй ныццарыдтой хæхтæ, 
Уый ехсытæй арауынц бæхты фæсонтæ. 
Æрлæууæм сæ ныхмæ, цæй,— фидар, æдасæй. 
Дзæбæхдæр-иу хъавут æнауæрдон хæсты. 
Куы сисой нæ мæсыг, уæд махæн æгасæй 
Нæ бындур ныззилдзæн, бындзагъд нæ 
кæндзысты. 
3. 
Ой, ма уæд æндæрæн 
Мæ хуызæн йæ хъысмæт! 
Куы Аын уа, уæддæр æй 
Лæгдыхæй ныббырсæд! 
ЗЫМÆГОН ФЫН 
Арвæй пирæнгомтæ хауынц, 
Зæхх нынныуæрстæуыд митæй. 
Стъалытæ цæхæртæ калынц 
Уаты заз бæласы хихтæй. 
Хауы урс тъыфыл æдзæмæй, 
Зæлы урс дзæнгæрæг хæхтыл. 
Мит сыгъдæг рухсы кæлæнæй 
Кæрц æргъæу ыскодта зæххыл. 
4 

Саби иу маст дæр нæ зоны, 
Цæст нæ хицæн кæны митæй. 
Уымæн ис бырынæн дзоныгъ, 
Ис йæ зазыл та бибитæ. 
Саби ахæм дисыл бафты, 
Митмæ акæеы — фæйнæрдæм, 
Сау тæпп никуы зыны... Афтæ 
Рухс, æнæкъæм у йæ зæрдæ. 
Зæлы дзæнгæрæг фæдисау 
Миты рухсхæссæг æдзæмæй... 
Абон нал цæуы мæ риссаг 
Миты урс-урсид кæлæнæй. 
Фæлæ уыцы зымæг ирдæй 
Фенын аргъауау мæ фыны: 
Зæхх нынныуæрстæуыд митæй, 
Иунæг сау тæпп дæр нæ зыны. 
НОГБОН 
Рагбонты нывтæй 
Уатмæ митч рухс кæлы, 
Ивылы тæвд уылæн артæй. 
АрынГ—гом, нана кæны 
Уым чындзытæ ’мæ фыркъатæ. 
7 

Уыдон адджын сты, æрмæег 
Афтæ аив сты сæ уындæй: 
Нæй, хæрын нæ уарзы цæст,— 
Цæст сæм не ’фсæды кæсынтæй. 
Саби цин кæны, фыр дис 
Æмæ тынг ныббуц и уымæй: 
Уымæн хистæртимæ ис 
Хай æртхуроны кæрдэынæА. 
Уатмæ мит хæссы йæ рухс, 
Фынг ныррухс æртæ цырагъæй. 
Дарынц афтид уынгтæ урс, 
Урс рыг ракæлы нæ царæй. 
шææ 
Сау æгомыг къæдзæх, 
Сонт цæугæдоны хъæр. 
Ам уидагджын у зæхх, 
Тугæй хъарм у йæ мæр. 
Ам нæ кæмтты æваст 
Арæх рацæуы зæй, 
Уай зылын æви раст,— 
Уымæй ирвæзæн нæй. 
Ам цы нæ ис сырдæй, 
Бирæгъ, рувæстæ — хæрх. 
Æмæ къахы зыдæй 
Адджын уидæгтæ дзæргъ. 
8 

Тар уылæнтæ хæссы 
Тæрс, цъæх нæзыйы хъæд. 
Фидар зæнджы ныхсы 
Рог цыргъæссад фæрæт. 
Ам гæнахджын у лох, 
Тавы зæппæдзты хур. 
Ам хæрздзæгъæл, фыдрох — 
Хауы мæсыгæй дур. 
Фæлладæй дысон ахæм фын уыдтон: 
Мæ конд хуымы хъæбæрхор æз тыдтон. 
Уыди бæрзонд мæ хуымы гæппæл — дагъыл. 
Фæлмæн сыджыт уымæл уыд æмæ хъарм 
Æмæ йыл хастон узæлгæ мæ арм,— 
Кæддæр æй ардæм хастон æз мæ рагъыл. 
Æмæ уыдтон мæ фыньц ноджы фын: 
Хуытæй, сынтытæй байдзаги мæ хуым,— 
Кæд ма æфсонæн иу нæмыг ныууагътой! 
Хуырхæццæ дæттæ, къæвдайы фыдсыг 
Ныллæууыдысты комвæхсты уырдыг,— 
Бындзарæй мын цыма мæ хуым ныххафтой. 
Хæссон та йæм фæлмæн сыджыт бынæй 
Ног ме рагъыл, æндæр амал дзы нæй,— 
Æндæр зæхх мын нæй быдыры, нæй хохы. 
Кæд хъизæмар у царды уаргъ хæссын, 
Кæд уарынты тæссаг вæййы лæсæн, 
Уæддæр мæ уд нæ басæтдзæн фыдохы! 
9 

888 
Уасал тар æхсæв ыскарз, 
Здухы хус сыфтæрты дымгæ. 
Уазæг нал цæуы æввахс 
Ацы ’рхуым рæстæг мæ зынгмæ. 
Ныр бынтон æрмынæг арт, 
Пецы нал æндзарын сугтæ. 
Цæи, кæмæн хъарм кæнон уат, 
Арт кæмæн фæдарон судзгæ? 
Фæнык базмæстон уæддæр, 
Арф дзы бануæрстон мæ цæхæр. 
Зæрдæ зонаг у: кæддæр 
Исчи хойдзæни мæ, къæсæр. 
ХЪÆДЫ 
Уадз горæты, хъæуы 
Дзæбæхæй цæрæд. 
Л1æ фæнд дзы нæ цæуы,— 
Кæй дзы ис дæ мæт?! 
Æз хъæдмæ куы ’рбафтын 
(Ыссардтон фæрæз),— 
Л1æ хъыгтæ мын сафы 
Иæ фидауцæй æрдз. 
10 

Ам дымгæтæ кафынц 
Æнусон тæрсыл. 
Хур ирд тынтæ уафы 
Цъæх-цъæхид сыфыл. 
Ам къадаты хæл-хæл — 
Сывæллоны худт. 
Цы нæ ныв, цы нæ зæл- 
мæ бабæлдзæн уд! 
Ам хъæдхой нæ уадзы 
Йæ хосгæнæн куыст. 
Æхсæрдзуан та рацыд 
Йæ хуыггомæй мыст. 
Уæлмонц зард æнусмæ 
Ам не ’фты мæрдтыл,— 
Цъæхснаг æмæ рухсæй 
Æнхъæвзы дæрдтыл. 
Æмгæрон нæ уадзы 
Æрдз ацырдæм «мамм». 
Æнусон æгъдау дзы 
Нæ уадзы хæрам. 
Ам рухс тынтæй саха 
Куы ныллæуы бон, 
Уæд удæн — парахат, 
Хуыцауæн — фæндон. 

ХЪÆУУОН ÆХСÆВ 
Лæдæрсы тар хъæдæй рæу сатæг, 
Ивæзы доны уынæр цадæг, 
Ныссым хæдтулгæты цъæлхъæр. 
Зæхх бастад рыг æмæ æнтæфы, 
Куыствæллад сау галау улæфы, 
Æвæлмон фос цæгъдынц сынæр. 
Кæдæй æз нал фехъуыстон тары 
Æмзæл цъæх хæфсытæн сæ зарын, 
Кæдæй мын нал уыд уый æхцон! 
Уынынц фынæй цъиутæ цъæх фынтæ, 
Бæрзы сыф райдайы тæлфынтæ,— 
Фæузы авдæнау Аæ цонг. 
Сæрдыгон сабыр уынджы бадын 
Цымæ кæмæн нæ вæййы адæн, 
Тыхстæй куы арвитай дæ бон?! 
Æмæ ыстъалыйæ уа, хæфсæй, 
Дæуыл куы узæлой, уæд æхсæв 
Кæм нæу фæллад лæгæн фæндон! 
ÆМБИСÆХСÆВ ХОСГÆРСТЫ 
Лæгуын къуылдымтæм-хуссæрттæм 
Ныккаст цæлхыдзаг мæй. 
Кæнынц æхсæры къутæртæ 
Сывæллонау фынæй. 
12 

Сæ алыварс сæ аууæттæ 
Сæ къахныхтыл хъуызынц. 
Дæрддзæф цъалайæ суадæттæ 
Сæ хъæлæба хæссынц. 
Æркъултæ сты, æрфынæйтæ,— 
Гæмæл сыфтæн — улæфт. 
Нæуæгамад мæкъуылтæй та 
Æрбакæлы хæрздæф. 
Бæзджын æмæ цъæх кæрдæгæй 
Мæ нывæрзæн — фæлмæн. 
Дзæнæтон бынат. Ардыгæй 
Мæ къах нæ хæссы мæн. 
ÆРÆГВÆЗЗÆГ ХЪÆДЫ 
Тар, цъæхвæлм хъæды изæрæй 
Фатау садзы хур йæ тынтæ. 
Зарæг нал... Æрмæст сæ хъæрæй 
Хъустæ арауынц сынтытæ. 
Уый нæу цуан сæгуыты фæстæ,— 
Уый кæмдæр хъæддзаутæ кусынц, 
Æмæ сонт фæрæты цæфтæ 
Дардмæ топпы хъæрау хъуысынц. 
Цыма æхсæры бын арт ис,— 
Уымæй баци кæд хæрз арыд. 
Зæхх — цæхæр сыфтæр — ныруадис,— 
Кæм — нымæг, кæм та нывзалы. 
13 

САБИ ÆМÆ АРГЪАУ 
...Æмæ уæд (куы фæци аргъау) 
Цин йæ сонт зæрдæйы фемæхст: 
«Бирæгъы дзыхмæ нæ бахауд! 
Сæныкк цъæх бирæгъæй фервæзт!» 
Уый дызæрдыггаг нæ хъæуы... 
Бавæр иоджы ныфс йæ цинæн: 
Ацы хорз аргъау куыд фæуы, 
Афтæ рухс уыдзæн йа4 фидæн. 
ФЫДÆЛТЫ ЗÆХХЫЛ 
1. 
Кæй уд нæ урæдта хæрам, 
Æгæрон чи уарзта сæрибар, 
Æрмæстдæр уый цардаид ам,— 
Мæсгуытæ амадтаид фидар. 
Фæлæ йæм амонд уыд мæстъг, 
Æмæ йыл ам дæр уасыд халон, 
Æмæ цагъайраджы бæсты 
Фыста уый хохы зæйтæн хъалон. 
2. 
Къæдзæхты рæдзæгъдтæй ам бæстæ ныццæнд, 
Ам зæххыл ныккалдысты хæхтæ. 
Фыдæлтæн кæм баззади рохæй сæ фæд, 
Уым исын фæлладæй мæ къæхтæ. 
14 

Фыдæлтæн сæ фæд-сæ фæд зилын нымдæй 
Уынгæг æмæ арф-арфид комы. 
Рог тулынц уæззау дуртæ схойгæ бынæй, 
Æрвнæрдау хъæргæнæг тæрк доны. 
Фыдæлты хъæууæттæ — æрхæндæг, æдзæм. 
Фæлгæсынц сæ мæсгуытæ хæлдæй, 
Ныр ма сæ фыр буцæй цы фæрныг зæгъдзæн: 
Хызтой нæ фыдвæдæй, æвæдæй. 
Кæддæр та сæ асау бæрзонд уыд сæ цыт,— 
Сæ фидар къæдзæхамад фæрстæ 
Фыдгулæй фæстагæттæн хъахъхъæдтой дзырд - 
Фыдæлты зæлаив ныхæстæ. 
Фыдæлтæ! Цæй æдзæрæг фестад уæ хохг 
Кæдæм уæ фæлыгъцис уæ хъæстæ? 
Цæй рох уæ фæкодта дæлвæзты, цæй рох, 
Æнад ын цæмæн у уæ бæстæ? 
Цæй амонд ыссардзæн æнæмæт цæуæт, 
Цæй фарн ын æрхæсдзæни фидæн, 
Куы фесафа дурты бын искуы уæ фæд,— 
Уæ туГæй кæй уагътат, уæ хидæй. 
Къæдзæхты рæдзæгъдтæй уæ. бæстæ ныццæнд, 
Уæ зæххыл ныккалдысты хæхтæ. 
Фыдæлтæн кæм баззади рохæй сæ фæд. 
Мæн дæр уым нæ хæссынц мæ къæхтæ. 
15 

©8® 
Мæйдар æхсæв. Нæ хохбæстæ ныттар. 
Ыстонг бирæгътæ хъæдрæбынтæй нкуынц, 
Сæ цæстытæ æхсæр пыхсыты дард 
Дыууæхстонау цæхæркалгæ нырттивыцц. 
Ыстонг бирæгътæ фосы алварс зилынц. 
Бæрзонд бардуаг сæ ауаГъта сæ бар. 
Сырддон туджы ысхъазыди æхсар, 
Æмæ — къæппæввонг — алырдыгæй ’взидынц. 
Æвзæр фыййæуттæ карз арахъхъ æнцъухынц, 
Сæ цатыры æрбадтысты бæстон 
Æмæ хъæрæй æвæлмон зæдтæм кувынц. 
Куысты галтæ ныфсджын ысты, хæстон, 
Сæ цыргъ сыкъатæй цъæх бирæгъты сурынц, 
Хæстæг нæг уадзынц тугдзыхты æрдоцг... 
Ныййарæг мад, дæ мæстытæ, дæ рис, 
Дæ рагон низтæ абон дæр нæ сæфынц. 
Уынгæг бон дæм дæ хорз гуырдтæ фæкæсынц, 
Æмæ сæ ныфсæй алцæмæн хъæцис 
Бæргæ, фæлæ та ноГ бæллæх — фыдниз: 
Дæ рахиз фарсыл сау хæлмаг ныххæцыд, 
йæ марг уидæгтæ риссаг буарыл хæлынц, 
Æмæ кæны дæ нарæг уд æмбис 
16 

Тæрсын, дæ тых куы басæтта (лæмæгъ, 
Рынчын удмæ æмхиц вæййы фыдæх) 
Æмæ бынтон куы нал слæууай дæ къахыл. 
Цы дын чындæуа? Нæу дæ уавæр хорз, 
Фæлæ уæддæр дæ зæрдæ дарыс махыл: 
сМæ хъæбултæ мын мацы скæной хос?»..« 
©ææ 
Ныдэæвынц арвы ривæд мигътыл фæхстæ. 
Ивæзы комы знæт доны уынæр. 
Уыдис ам хъæу, ам цардысты кæддæр. 
Æрдæгхæлд мæсыг, калд систæ, зæппæдзтæ. 
Ныллæууыд ам æгомыг дурау рæстæг. 
Нæ хъуысы таурæгъ Ныхасæй изæр, 
Нæ цæгъдынц фос дзæГъæл кæрты сынæр. 
Иæ тарф æрхуым Хуыцауæн хъары бæстæ. 
Мæ уды бацыд рох бæсты æрхæндæг. 
Фыдæлтыккон тыэмæт хъæуы) пырхæнтæ 
Сты зæрдæйæн æнæкæрон æввахс. 
Цыма кæддæр мæ уалдзæг ам æрвыстон, 
Цыма дзы тохы судзгæ зæлтæм хъуыстон, 
Цыма дзы баэзад рагбонты мæ уарзт. 
17 

©80 
Фыдæл бæстысæфт баййæфта, фыдбон, 
Йæ зæхх ын залым тугвæдтæй фæбарста. 
Цæмæй нæ уа мыггагыскъуыд бынтон,— 
Йæ зæрдæйы фарн дуры хуылфы хаста. 
Зæхх ын уыд дзабыр, хур та йын — хæдон, 
Йæ игæрæй къæдзæх-къуылдымтæ марзта. 
Фæлæ нæ саст йæ уды тых, йæ мон, 
Сæрибар æмæ хæхты зарæг уарзта. 
Ныр аивта Аæ цард æмæ йæ уаг 
Сахар æмæ фæзы цæрæг фæстагон, 
Æмæ йæ хæдзар нал ыййафы хъуаг. 
Уый нал кæны фыдæлты зарæг — раГон, 
Фæлæ Аын у зæрдæхцон æмæ уарзон 
Æндæрбæстаг, æцæгæлон æвзаг. 
ÆЛГЪЫСТЫ ÆХСÆВ 
Ахсæв нал уадзы æнцад 
Дæу дæ сæфтдзаг уды хъыг... 
Хъазы урс пакъуытæй уад, 
Уынгты сыстын кодта рыг. 
Æхсæв цавæр даргъ ныццис,— 
Бонмæ ма ’рцъынд кæн дæ цæст... 
Искæй не ’ндавы дæ рис, 
Арф æй зæрдæйы æмбæхс. 
18 

Искæй не ’ндавы дæ хъЫг, 
Уæд кæмæ хæссыс дæ хъаст. 
Цæстæн бахус и йæ сыг, 
Хуылфы нал цæуы дæ маст. 
Ды цы ныффæрæзтай, цы, 
Уæд æлгъыст зæгъай, æфхæрд. 
Зæрдæ сау туджы мæцы, 
Марг дын фестади дæ хæрд. 
Бæстæ у фынæй — мæрдон. 
Митдон рудзынгыл фæтагъд. 
Нал у, нал, хæссын дæ бон 
Зæрдæйы æнтъыснæг, уаргъ. 
Кæд дæ сæр æлгъыстау нæу 
Сау кæлæнгонд æмæ хин, 
Уæд куыд ницы хъæуы дæу, 
Уæд куыд нал зоныс дæхи. 
Де сæфтыл мæтгæнæг нæй. 
Базмæл, тарф куыссæнæй раст. 
Бауай мын мæрдон фынæй, 
Фехæла дæ хуылфы маст. 
19 

©ш® 
Лæг хъуырмæ ысси йа хъыГтæй, 
Æмæ нал кæлы цæссыгтæй 
Судзгæ зæрдæйæн йæ маст. 
Зæрдæ уæд ныгъуылд фыдвæлмы, 
Æмæ мауал кæс æнхъæлмæ — 
Уымæй нал ратæдздзæн уарзт. 
Æмæ нал фендзынæ бæрзæн 
Ды йæ уæхсчытыл кæлмæрзæн — 
Фарны уалдэæджы сыфтæр, 
Уымæн хус куы сты йæ цæнгтæ, 
Æмæ урс зæнджы хъæдгæмттæ 
Бирæ, бирæ сты — æгæр. 
888 
Рæгътæ сабыргай н’ыгъуылынц 
Изæры фæлмы. 
Талынг ивылы... йæ уылæн 
Бæстæйыл кæлы. 
Æмæ цас æрбафты тарыл,— 
Цас кæны фылдæр, 
Уас тыхджындæр кæны арвыл 
Стъалыты цæхæр. 
Æмæ нал фæкæпы уаты 
Сойдзырагъ мынæг, 
Æмæ ’нæнцойæ фæхæты 
Рудзынгыл æндæрг. 
20 

Æмæ-нæй, нæ кæны рæстæг 
Зæрдæйы — дзæбæх, 
Фæлæ’йын хæссы æрмæстдæр 
Рис æмæ фыдæх. 
Æм,ыр æхсæв мæ аууонмæ 
Цыдæр катай нымæхсы, 
Нæ мæ суадзы æрбабонмæ, 
Мæ удæнцой фæхæссы. 
Æмæ мæ иу дзырд нал хауы, 
Мæ зæрдæ йæм на4 тасы, 
Уæддæр мæ джихæй бафтауы 
Æнæдзургæ ныхасыл. 
Цы уæлдай у, дæ сагъæстæ 
Куы нывæндай æргомæй, 
Æви дын{ уды ахæстæй 
Сæрибармæ нæ комой? 
Уæддæр сæ искæд фаудзысты 
Æргомдæрцух æнхъæлæй. 
Уæддæр дын искуы зайдзысты 
Зыбыты рох, дзæгъæлæй. 
П 

©©© 
Уалдзæджы комытæф ахæлиу зæххыл, 
Бæлæстыл къуыпа нæрсы. 
Хур та йæ хъарм тынтæ хуссæртты цъæхыл 
Мадау рæвдаугæ хæссы. 
Цъиуты цъыбар-цъыбур байдзаг и кæрты, 
Сисынц пæррæстытæ рог. 
Уый бæрц куыд цæуы сæ чысыл зæрдæты 
Цины æнæсысгæ ронг?! 
Галхафæн райсы хъæууон лæг йæ фосмæ, 
Дауы сын се рагъ, сæ хъуыр. 
Чинæуал бæллм йæ тыхст царды хорзмæ, 
Уый дæр ысхъæлдзæг, мæгуыр. 
ФЫЦЦАГ КЪÆВДА 
Уары фыццаг къæвда 
Уалдзыгон изæры, 
Хойы зæронд къæсы дуар. 
Судзаг æртæхтæ 
Мæ удыл æрызæры 
Хъæлдзæг цыхцырæджы зард. 
Райхъал фынæй бæстæ, 
Зæлы цъæхснаг уынæр, 
Цины цæссыгау тæдзы. 
Удæн йæ бæллицтæ 
СноР ысты а изæр,— 
Сусæг æнхъæлмæ кæсы.,. 
2* 

Фæлæ цæмæ?... 
Уыдон раджц фæсайды сты. 
Уый кæд фæллад уды сон 
Агуры, агуры 
Рухс сæнтты ахуыстæн 
Иу зæрдæдарæн æфсон. 
Оххай, æфсæнттæ — 
Рыст уды дзæгъæл сæнттæ, 
Бонджын ма уыдонæй дæн. 
Над зæхх, быгъдæг хуымтæ 
Уарыны хъарм фæдтæм 
Зæрдæйау систы фæлмæн. 
8Ш8 
Мæ райдзаст фæндæгтыл 
Æрзади хæмпæл. 
Ныззæгæл мæ уæнгтыл 
Æрхæндæг, мæтъæл. 
Æрхаудтæн. Æууæнкæй 
Мæ зæрдæ фæцух. 
Хæлæрттæ, ызнæгтæ 
Мыл ауыгътой къух. 
Мæнгагъуыд æнтыстæн 
Мæ зæрдæ, мæ зонд — 
Фыдæхсæв, фыдрыстæн 
Ыскодтон нывонд. 
23 

й©й 
Уынджы бæлæстæ (>йзынЦ, 
Мæй дыдзы рухс кæны, 
Æмæ рох сæнттæ зилынп 
Ивгъуыд бонты фæлмы. 
Уадэ æнæнтыст бæЛлицтæ 
Абон ма уæд нымйД,— 
Уд сын зоны сæ рйстæ, 
Дарын зæрдыл сæ аД. 
Ног нæ курын хъысмæтæй — 
Схауа райсом сæ хал. 
Нал дæн раздæры сæнттæй 
Æз æнæфæнык-хъал. 
У ныр бонзонгæ хъуыды, 
Зæрдæ нал кæны зыд. 
Уалдзæгмысæн æмгъуыды 
Афон удыл æрзылд, 
Æмæ кувын уæларвмæ: 
Ахсæд уый зæлтæ хъус, 
Раст фæстаг балцы тйрфмæ 
Цæст фæхæссæд йæ рухс. 
2) 

шæ© 
Бæрзонд цъæх арвы рухс 
Ныллæг хæдзæрттыл тайы. 
Цъæхснаг сыфтæй фæсус 
Уынæр-уылæнтæ уайы. 
Изæры рухс хуыссы, 
Ныгъуылынц хæхтæ тары. 
Уымæл сатæг хæссы, 
Æрбацагайы буары. 
Æнæбары мæнгзæл 
Къæрцхъус куыйты фæсайы. 
Æбæрæг мæт — дзæгъæл... 
Цæмæдæр зæрдæ ’хсайы... 
©ШШ 
Мæ хаст уд ыснарæг 
Æгъуыз бонты уаргъæй. 
Мæ ныхас ныр арæх 
Фæкæнын былалгъæй. 
Фæндонæй дзаг цæстæн 
Йæ цъæх арт фæхуыссы, 
Сыгъд бæллицты фæздæг 
Мæ зæрдыл æртыхсы. 
Цæуыл ма фæхъæрзын, 
Рæстæй ма цы уарзын, 
Уый хъавгæ фæзæгъын 
Мæ фырнымд ныхасы. 
25 

©8(3 
Чидæр талынджы зары. 
Мигъты баныгъуылд мæй. 
Уæдæ зæрдæ цы сгары?.. 
Уæд цы фесæфт мæнæй?.. 
Зилы хъарм дымгæ тары, 
Фæрвы сыфтыл ыссонт. 
Æмæ зæрдыл цы дарын, 
Уый нæ фæлгъауы зонд. 
Хуыссæг нал хæцы куыйтыл. 
Æхсæв нал кæны бон. 
Кæд æрмæстдæр мæ фынты,— 
Дæу мæ сæнтты зыдтон... 
Чидæр къæсæрæй дары 
Уаз цырагърухс — мынæг, 
Фæлæ фæндаджы тары 
Нæй фæндаггон зынæг. 
8©8 
Авгыл айк куыд атулай — 
Афтæ зилы куырмæджы хъуыды 
Мысæн æхсæвты, 
Ивгъуыды аууæтты 
Æмæ ницæуыл хæст кæны. 
2« 

Иунæджы катай 
Мæйы дыдзы рухсмæ 
Дуды къуырма быгъдæджы — 
Мæ уды афтид къуымты. 
Гæдыйæн йæ къудийыл куыд фæлæууай — 
Ахæм æваст, æнуд цъæхахст 
Зæрдæй’ыл ныффæлдæхт цыргъ къæйдурау 
Æмæ фезмæлын нал комы. 
ф ГГ, ^> 
Уæлвонг хъæд—Куадзæны бæхау — 
Æрттивгæ ахорæнтæй ахуырст. 
Æнæкъæм, райлзаст арв — æргъæу,— 
Фæлурс фæлмæй æмхуызон сагъуыст. 
Куыд калынц бæлæстæ цæхæр! 
Сæ зынг рæудымгæмæ нызгъæлы. 
Кæуылты асыгъди сыфтæр? 
Ныр мæнæ къæхты бын лæзæры. 
Йæхиуыл нал ауæрды æрдз, 
Йæ фидыц раргом ис рæдауæй. 
Нæ цæст нын хурзæринау бæрз 
Фæстаг хатт адæргæй рæвдауы. 
ЗЫМÆГОН ИРДГÆ 
Нындзыг зымæгон хъæды сæрма* мæй, 
Иæ рухсмæ йын йæхи рухс мит æфтауы. 
Æдзæм дунейæ иу хъыпп-сыпп нæ хауы. 
У бонау æхсæв — ирд æмæ фынæй. 

Нымд бæлæстæ æдзæм къæс-къæс кæныцц,— 
Сæ фидар зæнгты судзгæ уазал хизы. 
Сты ихы схъистау ирд стъалытæ,— ризынц, 
Сæ уазал рухсæй ног уазал хæссынц. 
Бæрзонд хæхтæ — сыгъдæг æргъæу — зынынц, 
Æвзист цъититæ мæйрухсы æрттивынц, 
Сæ хъæбысы æндон къæйты æлхъивынц. 
У уæлдæф сындз... 
Норст цæхæрау — нæ хъæу,— 
Мит уæрагмæ ныууарыд. 
Тарæй рудзгуыты рухсмæ 
Пух тъыфылтæ тæхынц. 
Уынджы хъазынц кæмдæр,— 
Хъуысы худт æмæ зарын, 
Æмæ фæсивæд цинтæ 
Ногуард митыл кæнынц. 
Иу лæг — карджын, куыстдзагъд,— 
Урс хæмпус мит æууилы. 
Мит дæрзæг армы хъавгæ 
Яемæ сабыр хæссы. 
Нозтæй зæрдæ — фæлмæн 
Æмæ урс уынГты зилы, 
Æмæ уымæ дæр уарын 
Кæд æхсызгон кæсы?| 
28 

Урс бæрзæндтау зынынц 
Тары цæртты хъæпæнтæ. 
Цыма фæнычы бынæй 
Норст зынджытæ кæсынц... 
Дудгæ ирвæзынц рох, 
Дард, æнæфæзмгæ сæнттæ 
Æмæ зæрдæйæн ахсæв 
Урс æрхæндæг хæссынц 
ИЗÆРОН САГЪÆС 
Бон æвæндонæй тайы, 
Тар, фæстаг митау раст. 
Ивгъуыд цæстытыл уайы,— 
Цард хъуызæгау фæраст. 
Цыма фæрныг сыгъдæгæй 
Пёмæ ассывта хъæзн, 
Æмæ баззад быгъдæгæй 
Уымæн йе ’дзæрæг къæс; 
Цыма алыгъд тæргайæ, 
Къæс ныууагъта дзæгъæл. 
Ивгъуыд цæстытыл уайы, 
Ахсынц хъуст^ Аæ зæл. 
...Уæд Рекоммæ дзæвгар адæм æрцыд 
Æмæ—нæртон — йæ разы скодтой куывд. 
(Æфсатииы фос хохбæсты фæцагътой.) 
29 

Æмæ нывæндтæй кувæндон уыд дзаг: 
Сæгуыт, сычъи, дзæбидыр зæгъай, саг... 
Йæ номыл адæм гаджидæуттæ уагътой. 
Изæрæй алчи афардæг хъæмæ, 
Æмæ хæхбæстæ бафынæй сæумæ, 
Æрмæст нæргæ Цъæйыдон згъордта сонтæй. 
Уыди фыдтары кувæндон æдзæм, 
Æмæ, зæгъ, гъа ныр бон цъæхтæ кæндзæн, 
Уæд Реком-рухс дзуар рахызти бæрзондæй. 
Æмæ нывæндтыл ахаста йæ цæст, 
Сæ бирæйыл нæ цин кодта æрмæст, 
Уæларвон зæд сæ буц нæ уыд, фæлæ сæ 
Уырзæй дзæбæх куьг фесгæрста æппæт, 
Сæ хуыздæрты æвзæрст куы фæци, уæд 
Ысдзырдта зæд йæ сызгъæрин хъæлæсæй: 
сДунейы фарн, дæ рухсæй уæм/ æфсæст! 
Мæ уарзон кувæг адæм дын — фæдзæхст, 
Фæкодтой мын сæ лæвæрттæ зæрдæйæ. 
Æмæ дзæвгар мæ кувæндоны ис, 
Фæлæ, мыййаг, куы дæм фæкæса дис: 
Æз авд нывонды равзæрстон сæдæйæ. 
Уыди сæ цæрæн авдæн дæр уæлоз. 
Амæлттæ кодтой арвы цъæхæй хос, 
Сæ дойны уагътой цъититы æхсырæй. 
Сæ сытыл-иу æврæгътæ сагъд уыди. 
Бæрзондæй сæм æппæт дуне зынди,— 
Фæлгæсыдысты айнæджы къæмбырæй. 
30 

Нæ зыдта лæг сæ цæрæны къæсæр. 
Цæргæс дæр нал цард уыдонæй уæлдæр, 
Фæлæ уыдысты дымгæтæн фысымтæ. 
Æхсæв-иу апырх алырдæм цæхæр 
Æмæ æфтыди стъалытæм фылдæр, 
Хæцыитæ-иу куы райдыдтой сæ сытæй. 
Уæд авд цуаноны бафтыдта Хуыцау 
(сæ развæндаг-иу тымыгъты ныссау) 
Сæрыстыр авд дзæбидырæн сæ фæдыл. 
Æвæд цæуæнты хаттысты куырмæй, 
Мæлæт сæм каст сæрсæфæны бынæй, 
Сæ туджы ’ртæхтæ баззадысты хæхтыл»... 
Йæ дзырд куы загъта рухс Реком æргом, 
Куы ныййазæлыд мæргъты хъæрæй ком 
Æмæ куы сæмбæлд хуры тын æртæхыл, 
-Уæц авд нывонды — цуанæтты лæвар — 
(æрмæстдæр авдæй разы уыди дзуар), 
Уый цæвæрдта æнусон рухс тæрхæгыл. 
ДИАЛОГ 
— Ма сæ байрйат — сты æнæуд æмæ хус,— 
Ай куы байдзаг хус цъæмæлты рæгътæй мус. 
— Ма дзур: «Фæллойы бæркад æппындæр нæй» 
Фесты найгæнГæйæ гагатæ бынæй. 

— Ацу базон: уый æвзæр у, уыи та хорз,— 
Хус цъæмæлты рæгътæй чи фæкъахдзæн хор?! 
— Рæстæг ахæмтæм æвзыгъд æм.æ цыбæл,— 
Дымгæ рогæй хорæй ахæссы цъæмæл. 
©©© 
Цæмæ бæллыс, ууыл дæ зарæг нывæнд, 
Æрмæст ыл кæронмæ дæ хъал зæрдæ ма дар,— 
Фыдæнхъæл дæ иу хатт куы фæкæна, уæд, 
Дæ рухс дуне уайтагъд æрбауыдзæн сау тар. 
Кæй уарзыс, уый рахон æнæхиндæр зæд, 
Уæддæр æй дæ зæрдæйъгл ма бабæтт фидар, 
Æндæра дыл сайдæй куы скæна фыдвæнд, 
Уæд дын æй дæ риуæй ыстондзæн æд уидаг. 
Дæ бæллицыл хуры фæзындау æууæнд, 
Уæлмонцæй бæрзонддæр сис уарзоныл зарæг, 
Нæй, цалынмæ удыл фыдхабар æмбæлдг" 
Цы агурыс, уымæн нæй, никуь* ис арæн. 
СУСÆНЫ 
Иунæг миГъы бындзыг нал ис, 
Арвастæу ныллæууыд хур. 
Æрхы хæфсъ!тæн цы мал ис, 
Уый æгасæй дæр ныссур. 
32 

Зæххæн хур йæ царм арауы, 
Цъиры сыфтæрты цъæх ад, 
Æмæ хъæды рæбын тауы 
Хъарм, фæлвых хæрздæф рæууац. 
Донбыл сабиты фæсонтæ 
Хур кæны сындæггай сау. 
Дардыл хурхæтæны брнтæ 
Зилынц æнтæфы уæззау. 
Сты æлутонæу изæртæ, 
У уысмы бæрц та æхсæв. 
Алчи хъарм, дзæнæтон сæрдыл 
Сонтæй, гъæйтт, кæны хæлæф. 
Чи улæфынмæ фæтындзы 
Сатæг денджызы былмæ, 
Чи та æртæхы хуылыдзы 
Дасы уыгæрдæн сæумæ. 
Æмæ алчи йе ’гъдау зоны,— 
Тоны сæрды фарнæй хай, 
Цæмæй зымæджы хъызт боны 
Ифтонг алцæмæй дæр уай. 
Адæм аууæтты æмбæхсынц. 
Судзы уæлдæфы уылæн. 
Ахæм рæстæджы нæ хæссынц 
Зæдтæ утæхсæн мæнæн. 
Æхсидавы рухс 

Рох фæллад зæрдæйæ алцы. 
Ферох ууыл дæр мæ рис: 
Ницы-мацытыл кæй ацыд 
Царды адджындæр æмбис. 
РАГБОНТЫ УАЛДЗÆГ 
Хур фæлмæн тынтæ нывæнды, 
Калы дндинæг æхсынцъы. 
Бадын хæдзары кæй фæнды,— 
Сызгъор къуылдымыл æвæды 
Æмæ сбад цæргæсау рындзыл. 
Акæс дард дæ хъоппæг цæстæй — 
Арвмæ рагъ фæцыди, хурмæ, 
Уыцы рагъæн ма йæ фæстæ 
Ис æнæкæрон тыгъд бæстæ, 
Фæлæ уый нæ дарыс мурмæ. 
Ам куыд æхцон у дæ удæн! 
Зæрдæ бады цины рындзыл. 
Иууыл дæ цы кæны худын,— 
Гомзæвæттæ кæд фыр буцæн 
Ногдзыд нæуу фæкæны хъыдзы? 
Фæрв йæ цъæх дзыккутæ цады 
Хъусцæджытимæ кæм тулы, 
Уым дæ хъазынæй цы ’фсады, 
Æмæ де ’мбæлтты æфсадæн 
ХъауГьа бацайдагъ и хъулыл. 
34 

Арвгæрон зæрæхсид тайы, 
Саби хъæуы ’рдæм ныццæвы. 
Фены лецы раз Нананы, 
Дзулы хъарм хæрздæф æй сайы, 
Æмæ риуы цнн кæм цæуы. 
Ехх, куыд райдзаст уыди бæстæ, 
Бадтæн амондæн йæ рындзыл. 
Æмæ федтон æз мæ цæстæй: 
Хур фæлмæн тынтæ нывæста, 
Калдта дидинæг æхсынцъы. 
©©© 
Нана, дæ ингæн мæнæй кæд рох у, 
Уæддæр зæрдæрис нæ кæны цухдæр. 
Мæ зæрдыл дарын куывды, фыдохы 
Дæ фæлмæн ныхас, дæ фæлмæн къухтæ. 
Нана, дæ кой нæм изæр куы ’рхауы,— 
Æнцзыг цæстытæ фæлæууынц хусæй. 
Уæддæр, цæстысыг кæмæй нæ хауы, 
Уый рухс фæзæгъы йæ доны къусæй. 
Узæлгæ ныхас куы нал фæхъусын, 
Мæ уд æрдуйау куы свæййы нарæг, 
Уæддæр мын хъавгæ мæ зæрдæ узы 
Æргъæу авдæны дæ фæлмæн зарæг. 
35 

ш©$ 
Талынг быдыры ныббæзджый, 
Сау, тæссаг æдзæм нæры. 
Мæн æнафоны куырмæджы 
Цард фыдвæндагыл тæры. 
Æз куы рараст дæн уæд балцы — 
Арфæ арфæйыл æмбæлд, 
Фæлæ иу афон мæ балцьг 
Æэ куырмау фæдæн дзæгъæл. 
Халон дард кæмдæр дзыназы, 
Æмæ фурд сырх фынк хæссы. 
Алчи уæд йæ мæт ныууадзы,— 
Ничи фенхъæлмæ кæсы. 
Нæй, æз не ’ууæндын фыдуацыл 
У мæ балцы фæндаг дард. 
Уым кæмдæр хуыссын нæ уадзы 
ЧиДæЙ ме ’рбацыдмæ арт. 
Æмæ къуыбырæй фæлГæсын, 
Рухсыл кæ^ ысхæцид цæст. 
Тары развæндаг æмбæхсы, 
Быдыр — сатæгсау нывæст. 
008 
Мæ хорз хæлæрттæ радæй 
Сæ таурæгътæ хæссынц. 
Сæ фæллæйттæй, сæ кадæй 
Сæрыстыр уæд вæййынц. 
38 

Хæрзхуыз цæстгæмттæЙ амонд 
Нæ худы ам нымдæй. 
Мæн хъал ныхæстæй ма дом,— 
Æз не скодтон бынтæ; 
Æз та — нырмæ цы цæрын,— 
Сæнттæй хъал дæн, рæуæг. 
Æрмæст фæсмон нæ кæнын, 
Нæдæр кæнын хæлæг. 
Кæд раст фæллæйттæ скодтат, 
Фæрнæй сæ тонут/ уæд. 
Уæ мулк æмæ уæ хортæм 
Фылдæр бæркад æфтæд. 
Æз уыл мæхи цы барон?.. 
Фæндон нæ рауад цард. 
Лæг ц’ агуры, уый ары,— 
Æлгъыст уа æви кад... 
Ныр та — нæдæр хæдзарæй, 
Нæдæр æхсæнæй дæн. 
Фæстаг ныфс ма бындарæй 
Уæддæр нæ уадзы мæн. 
88® 
Тъыфылуарыны аныгъуылгæ хъæд 
Йæ тар лæнчытæй урс фæздæгтæ уадзы. 
Сырдвæндæгтыл нæма ацыдис фæд, 
БæГънæг бæлæсты арфдæр мит æрсадзы. 
37 

Хъæд афтæ сабыр у, æмæ дзы раст 
Тъыфылы уынæр хаугæ-хауын хъуысы,— 
Нындзыг и уазал зымæджы хъæбысы, 
У рагуалдзæгмæ хаст. 
©&© 
Хъæуы рухсытæ — мынæг, 
Дардæй сабыр зарæг хъуысы, 
Æмæ зæрдæйы сындæг 
Рох кæддæры сагъæс сысы, 
Нал ис зæрдæйæн æицой, 
Зарæг æм бырсы, æвналы... 
Уым цыдæр æнусы кой, 
Уым æмбæхст бæллиц ысмал и. 
Уый — æмыр ивгъуыд рæстæг — 
Дардæй зарæгимæ хъуысы 
Æмæ зæрдæйы сындæг 
Рох кæддæры сагъæс сысъг. 
8©& 
Иугай цырæгътæ, æнæсым æхсæв... 
Хæрис йæхимæ ныхъхъуыста мæйдары. 
• Авд хохы фæстæ, сырх уардиты ’хсæн. 
Доны хæл-хæлимæ ’взонг хъæлæс зары. 
38 

Хъусы — ныхъхъус и æнæсым æхсæв, 
Сыфтыл цæссыгтæ æвзæрынц фынафон. 
Судзгæ цæстытæ, дзыккуты хæрздæф... 
Зарæг зæххон æмæ зарæг уæларвон. 
Дард бæстæй хъуысы — æдзæмæй — уынæр. 
Ивайынц уæлбыл æрхæндæг æндæргтæ, 
Зæлыд кæддæр æви зæлы кæмдæр?.. 
Хъистау ныттынг ысты зæрдæйы тæгтæ. 
Хæрисæн уахъæз фæсырдта йæ фын. 
Уазал сæудары ныууасыди уасæг. 
Дард бæсты цин æмæ дард бæсты зын... 
Зарæг æнæфæуд — æнæфæугæ зарæг. 
Талынг уæзбынæй æрæнцад мæ къæсы. 
Дымгæ хуыснæгау æрбахизы кауæй, 
Фынгыл цырагъы рухс хатгай фæтæрсы. 
Ацы дзæгъæл къуымы рох дæн Хуыцауæй. 
Иунæг... Ныфсæнцойæн зæрдæ йæ фарсмæ 
Иунæг æввахс уды рагæй нæ хаты. 
Афтид. Æнтъыснæг. Мæ сусæг ныхасмæ 
Аууæттæ змæлынц æдзæмæй мæ уаты. 
Бафтыд мæ фæдыл дæ рухс сурæт рагæй, 
Уый ма мын зæдау куы хæцы мæ удыл. 
Бахъуызы дымгæ фæстытæ фæрсагæй,— 
’ Фынгыл цырагъы рухс хатгай фæцуды. 
39 

83® 
Фæллад хур æфцæгыл фæхизы. 
Æрхызтæн суадонмæ æз дæр. 
Мæ дойны басастон. Дæлдæр 
Æфсæст фос хъæугæроны хизынц. 
Æз — сугдзау — тар хъæд^ æртыдтон 
Сырхмæтæг — артæнгæс йæ хуыз. 
Мæ къухы уаз цырагъау сыгъд, 
Дæлæмæ афтæмæй æрцыдтæн. 
Мæ синыл рог фæрæт æрсагътон, 
Мæ бæндæн ме уæхскыл, æмæ 
Фæлладæй сфардæг дæн хъæмæ, 
Сырхмæтæджы та уым ныууагътон. 
Изæр æд гогон дæу, æдзухдæр 
Фæхъæуы суадонмæ цæуын. 
Сырхмæтæг ауындзынæ уым 
Æмæ йæ сисдзынæ дæ къухмæ. 
Нæ йыл фæкæндзынæ дызæрдыг, 
Æз æй кæй æрхастон дæуæн. 
Дæ мидбыл худдзынæ фæлмæн, 
Æмæ йæм райдзæни дæ зæрдæ. 
ДЗУАРЫ БОН 
Сæрдыгон бон æрфæлмæн ис цъæх фæзы. 
Æфсæстæй адæм апырх ысты куывдæй. 
Сæ фæлхæрттыл ма баззадысты бадгæ 
Хъæргæнаг цалдæр, расыг лæджы фынгтыл. 
40 

Лæууыдысты бæласы бын æндæртæ 
Æмæ цæуылдæр загъд-замана кодтой. 
Дæрддзæф та, раздæр хъазæн фæз кæм уыдис,— 
Æвзонг лæппутæ бадтысты цъæх нæууыл 
Æнцъылдтæ ’хцаты алыварс тымбылæй 
Æмæ хъазуатæй хъазыдысты къамæй. 
Сæ разы та цъæх сжигули» лæууыди,— 
Йæ Гæндзæхтæ дзы магнитофон цагъта. 
Сындæг, æрхуымæй рацыдтæн сæ разæй, 
Чысыл æрхы нымд фæрвытæм ныххызтæн 
Ам сабыр уыди: сусу-бусу кодтой 
Рæу уддзæфмæ сæ сыфтæртæ уæзбынæй. 
Дæрддзæфæй мæм дыууæ зарæджы хъуысти: 
Фæсарæйнаг ызнæт цавæрдæр зарæг 
Цъæх «жигулийæ», фынгты разæй иннæ: 
Цъæхрасыг лæгтæ бухъæфсæстæй фæскуывд 
Хæццæ-мæццæ Акимы зарæг кодтой. 
© © Ш 
Уæд, цъæх уалдзæг, æвзонгæй 
Уыд хæрэамонд мæ хай: 
Ды сыгъдæг уарзты ронгæй 
Мæн узæлгæ хынцтай. 
Ныр хъысмæтæн куы хъæцин, 
У йæ тæрхон’— мæ хал: 
сУый дын хорзæй цы фæци, 
Уыдон рондзæи ^æкал!» 
41 

&ВВ 
Мæйдар æхсæв... 
Зæронд тæгæры сыфтæ 
Дзæнгæрджытæ цæгъдынц. 
Æдзæм тары 
сæ уынæр у фæдисау. 
Цыдæр сагъæс 
Мæ удрæбын тæлфы... 
Фыццаг хатт ын 
Кæд базыдтон йæ рис, 
Мæ райгуырдау 
Нæ лæууы уый мæ зæрдыл. 
Цъæхснаг сыр-сыр 
фынæй уынджы ызгъæлы. 
Ныгъуылы рис зæрдырохы 
Уæзбынæй. 
Мæ мысинаг 
æрфæлмæн вæййы уæд 
фæлурс фæлмы. 
Кæддæр мын ды уыдтæ... 
Мæ цæсты нал ис рухсы цъыртт — 
Дæ хуыз,— 
Кæддæр дзы туг цæстысыгау 
фæтагъди. 
42 

Мæ зæрдæйæ дын скъахтæуыд 
дæ ном,— 
æнæфыст æмæ рох цыртау 
ныр баззад. 
Хъæдгом æндидзы 
дард фæндæгтыл 
дымгæ. 
Дæ рухс сурæт дын 
нал ахсы мæ фын. 
Дæ ном зæгъын та 
нал арæхсы ме ’взаг. 
Цыдæр фæлурс 
æнтъыснæг сагъæс 
баззад... 
Кæд мæ суадза 
(цы рæстæджы) 
йæ рис, 
мæ мæлæтау 
уый нал лæудзæн 
мæ зæрдыл. 
ШШШ 
Зæрдырох дæр цы курон,— 
Зæххон хæрзиуæг нæу. 
Куырм лæг куыд уына хуры,— 
Уыдтон мæ фыны дæу: 
43 

УыА хъарæг æмæ зард у, 
Фыдæлгъыст æмæ ард. 
Бæллиццагдæр дæ царды, 
Æмæ дæ цардæй — дард. 
Ис иугæнæг зæд уарзтæн, 
Ис сусæг фæтк зæххыл, 
Æндæр дæ хуыз цы расты,— 
Цы сагъуыйы мæныл. 
Æрыхъал дæн æдзæмæй. 
Фын уыд æви цы уыд? 
Уæддæр æхсæвы фæлмæй 
Мæнмæ дæ сурæт цыд. 
Тымбыл дугъ сахат уагъта, 
Нæ мæ уагъта фынæй,— 
Мæ зæрдæимæ цагъта 
Йæ гæндзæхтæ хъæрæй. 
Æмæ сырдтон мæ сæрæй 
Æнæуырнгæ хъуыды: 
Мæн æнхъæлæй æндæрыл 
Кæмдæр узæлыс ды. 
©Ш® 
Мит уары уаз æхсæвы милы. 
ЗымæГон горæты сæрмæ 
Гæлæбутау тъыфылтæ зилынц 
Ыстъæлфынц стыр уьгндясь! хъæрмæ; 
й 

Уæларвы урс тæбын æндæхтау 
Кæнынц рæудымгæмæ зыр-зыр. 
Ныввæййынц æхсæвы цырæгътыл 
Зынггур гæлæбутау тыгуыр. 
Рæуфынау горæты æмбæрзы 
Зымæгон урспакъуы кæлæн, 
Æмæ нымд æхсæвæн нывæрзæн 
Узæлгæ бакæны фæлмæн. 
Уæларвæй урс тъыфылтæ хауынц, 
Æнцой мын нал дæттынц æппык, 
Цыма сæ фæлмæн рухсæй хъавынц 
Мæ удæй асурын æрхуым, 
Æмæ сæ аныдзæвдæй хатын 
Мæ русыл де ’нгуылдзты йыдзæвд, 
Æмæ фæллад цæстыты хаутыл 
Цæссыгау атайы сæ фæд! 
æ©бо 
Кæны та уд æхсæвдзу тары, 
Æмæ мын ’рæнцайгæйæ нæу. 
Мæ сæнтты зилын, фæлæ дæу 
Цырагъы рухсæ’й дæр нæ арын. 
Фæллад фæндаггоны цъæх артыл 
Æрхуыссыд хъарм фæнык фæлмæн. 
Кæлы зæрæхсиды уылæн 
Ф*схур, фæсхохбæстæйæ дардыл. 
45 

Цы нæ дæм бафсæстæн кæсынæй,— 
Æнарæхст къухæй ныв кæнын... 
Цы нæ дын сарæхстæн зæгъын, 
Цы ма дæ буц кæнон ныр уымæй?.. 
ЗЫМÆГОН ÆХСÆВ 
Уынджы — рудзынгæн йæ бынмæ 
Митыл рухсы къæртт хуыссы. 
Урсвæлм ивгъуыдмæ дæ уындмæ 
Ногæй зæрдæйы хæссы. 
Мит рæдауæй здухгæ згъалы 
Æмæ ивгъуыд бонты таг 
Халы урс тæбынау, халы 
Æмæ йын хæссы йæ равг. 
Цыма тар экранмæ — уынгмæ 
Джихæй саразын мæ каст 
Æмæ свæййы уæд цæстуынгæ 
Уарзон рухс сурæт æваст. 
Æмæ уæд мæ размæ ногæй 
Уынджы ногвæдыл цæуыс, 
Мит дæ уæхсчытыл уæнгрогæй 
Пух кæлмæрзæнау хæссыс. 
Авг æргъæу нывтимæ — сæлы. 
Дардæй зарæгау хæссы: 
Зæлы де ’рвон хъæлæс, зæлы, 
Мит дя къæхты бын хъæрзы, 
46 

У дæ мидбылты худт ногуард 
Митау рухс æмæ фæлмæн. 
Æмæ иу уысмы уæлмонцад 
Уæд æнусваг у лæгæн, 
Æмæ уды уæгъд нæ уадзы, 
Æмæ нæу мæрддзæст хъысмæт, 
Æмæ ферох ис дæ ацыд 
Ацы уаз æхсæв — уысммæ. 
Сæрд. Æнуд æнтæф. Дъæх; нæууыл 
Фæрвы аууон у фæлмæн. 
Ризы хæдзæртты сæр хъæуыл 
Судзгæ хуры тын-уылæн. 
Згъоры сатæг дон мæ цуры, 
Хъæлдзæг, ирд æмæ рæсуг. 
Сонт, фыдуаг бындзыты суры 
Уым йæ даргъ къæдзилæй хъуг. 
Цъала — сатæг бынат, найæн, 
Донмæ мæ тæры æнтæф. 
Хъæуæй уддзæфимæ уайы 
Хъарм цæхæраджыны тæф. 
©8(3 
Тагъд æруардэæни мит. 
Урс гæлæбутау 
Рог тъыфылтæ 
Уаз цырæгътыл æмбырдтæ кæндзысты. 
47 

Зæхх та урс-урсид аДардзæ’н. 
Ногуард мит мын 
Йæ рухсæй дæу сноп кæндзæн 
Æмæ зæрдыл æртыхсдзынæ... 
Æмæ, армы тъыфыл куыд тайа\ 
Афтæ хъарм рыстæй тайдзÆнйг уд. 
Мæхи та хæрдзынæн. 
ШШ Ш 
Уынджы тигъыл, 
Тары, 
Иунæг цырагъ судзы. 
Мит тъыфылæй уары, 
Нал ын ис кæрон. 
Дард бæллицау 
Уды 
Рухс кæны дæ рудзынг, 
Сайы æмад хойы, 
Сиды мæм æргом. 
Гом къалиутыл, телтыл 
Митгæппæлтæ ауыгъд, 
Тар хæдзæрттыл, уынгтыл 
Урс хъæццул æмбæрзт. 
Рухс сурæт 
Мæ удыл 
Урс уарынау сагъуыд, 
Гъе, фæлæ йыл рагæй 
Нал хæст кæны цæст. 
Залты мит ныууарыд,— 
48 

Даргъ зымæг ныккæндзæн. 
Нал уыдзæн мæ удæн 
Уалдзæгмæ æнцой. 
Сонтау мыл ныттыхсы 
Урсбазыр фæлдзæгъдæн 
Æмæ мын фæкæны 
Де ’вастæй дæ кой. 
ШШШ 
Уарыд рагуалдзæджы мит — 
Урс æгуыппæг саха. 
...Æз мæ мидвыны дæ сидт 
Фехъуыстон фæстаг хатт. 
Хауди урс тъыфыл уæззау, 
Зивæгау, æдзæмæй. 
Дардтой гом быдыртæ сау 
Лакъон æмæ цæмæй. 
...Уади цæстытыл дæ хуыз,— 
Урс тъыфылау тади. 
Бæстæ ’ргъæвст æмæ хуылыдз,— 
Гом-æгæрццæй сади. 
Урс мит нал хæцыд зæххыл, 
Сау азары бахауд. 
...Æмæ нал æрцыд мæныл 
Уалдзæг уæд фыццаг хатт. 
49 

Ацы уалдзæджы æууæлты 
Арæх фехъусын дæ кой. 
Ацы рухс, фæлмæн изæрты 
Нал ыссардзынæн æнцой. 
Кæд мæ зæрдæйы фыд-хивæнд 
Аххосджын дæ разы уыд, 
Уæд нæ сокт уарзты тæригъæд 
Гъе ныр басудзæд мæ уд; 
Уæд æдзæссыгæй фæкæуæд, 
Ма дзы ферох уæд дæ> ном; 
Уæд фыдæлгъыстæй фæкæнæд 
Цард-цæрæнбонты фæсмон. 
©©8 
Ныр дæр ма ногвæлыстæй бонтæ 
Кæддæры уалдзæджы фæзмынц. 
Зæрин æрвон тынтæ бæрзондæй 
Цъæх сыфты сатæгмæ тæдзынц. 
Фæлмæн, æвзист халасау тайы 
Рæудидин бал бæлæстыл рог. 
Ныр дæр ма уд æдзæмæй райы,— 
Цъæхснаг бæстæ та у æвзонг. 
Дунейы аивтæ фæливынц... 
Æрсадзынц базыртæ... Æрмæст 
Кæддæры уалдзæджы нæ ивынц, 
Уæдау мын нал сайынц мæ цæст. 
50 

Цæуыс мæм ивгъуыдæй æдзухдæр 
Æмæ нæ фæивдзæн мæ уаг: 
Нæ кæныс рохст зæрдæйы цухдæр, 
Æмæ йын дæу нæ* кæны фаг. 
©©© 
Цымæ мын фыдтары бæрз бæлас цы дзуры?— 
Йæ таурæгътæ сыфтæр уæзбынæй кæны. 
Мæ ивгъуыд та мысын: уый бадыс мæ цуры, 
Дæ дзырдты æхцон равг мæ риумæ кæлы. 
Æртыхсы мыл уддзæф, мæ тæртты ныббыры, 
Мæ цæсгом æм худгæйæ дарын æз дæр. 
Цыма та æрзылди дæ урс цонг мæ хъуырыл,— 
Дæ хæрздæф дзыккутæй кæд зилы мæ сæр? 
8©Ш 
Уым йæ дзыккутæ доны, 
Рог кæм фæтулы фæрв. 
Уырдæм ногæй мæн хоны 
Хъарм сæрдыгон æхсæв. 
Дон йæ хæл-хæл, йæ сатæг 
Мердæм ронгау хæссы, 
Æмæ зæрдæмæ цадæг 
Цвгъуыд амонд кæсы. 
51 

Тары иунæгæй бадын, 
Акъул æртæхæй нæуу. 
Æз æхсызгонæй хатын 
Ам мæ хæдфарсмæ дæу. 
Уый мын фестад æвдадзау 
Сатæг тар æхсæв ам. 
Уый мæ зæрдæйы баззад 
Уаз — дæ цæстыты хъарм. 
Фæрв йæ дзыккутæ доны 
Рог кæм тулы фæлмæн, 
Уырдæм арæх мæн хоны 
Ивгъуыд уарзты тæмæн. 
ТОХЫНАСЫГЪДÆГГÆНÆГ 
Раджы заманы-иу Таллинны уынгты то- 
хынасыгъдæггæпæг куы фæцæйцыд, уæд æм 
адæм згъордтой, цæмæй йæ сæгæйдзаг дарæ- 
сыл сæ къухтæ аныдзæвын кæной: уый, дам, 
амонды хос у... 
Нæ сахарæй рæсугъддæр 
Зæххы цъарыл кæм ис? 
Йæ фарн æмæ йæ худты 
Мæ бавæрæн дæр ис. 
н 

Æз тохынаты тарфæй 
Æдзух Лæкалын сæг, 
Æмæ фæцæуы арвмæ 
Нæ къонатæй фæздæг. 
Мæ дæрасыл ысбадти 
Нæ тохынаты сæг, 
Фæлæ мæ уд та — саби,— 
Æнæкъæм у, сыгъдæг. 
Æрбацæут мæм ардæм,— 
Ныдзæвæд мыл уæ къух, 
Æмæ, нæ фæрныг адæм, 
Хъыгтæй уыдзыстут цух. 
Кæсагахсæг — æнæхнн, 
Мæ бæрзæйыл æртыхс, 
Æмæ кæсаг — сызгъæрин — 
Æрцахсдзæни дæ хыз. 
Мæ дарæсæн йæ саутыл 
Æруадз дæ къух, чызгай,— 
Уæздан лæппу, хъæбатыр 
Фæуыдзæни дæ хай. 
Гъей, дзулфыцæг, нывгæнæг, 
Хуыйæг æмæ бæхгæс, 
Гъей, амайæг, уынгмæрзæг, 
Ныфс уын æвæрын æз: 

Цæмæ кæнут тæхуды, 
Цæмæ бæллут æдзух, 
Уый бафтдзæни уæ къухы,— 
Ныдзæвæд мыл уæ къух. 
Æрбацу-ма æввахсдæр 
Ды, бонджын лæг,— мæрддзæст,— 
Фæуой дæ бирæ ’хцатæ 
Мæгуыр адæмыл уæрст. 
Цы кæныс, гормон, зивæг? 
Дæ бакастæй зæд дæ, 
Фæлæ дæ сау и — мидæг, 
Мæнæн та ис — æддæ. 
Чысыл сабитæ згъорынц, 
Кæнынц мæ разы цин. 
Зæрдæ, дам, уыдон зонынц, 
Нæ зонынц уыдон хин. 
Æз тохынаты тарфæй 
Æдзух фæкалын сæг, 
Æмæ фæцæуы арвмæ 
Нæ къонатæй фæздæг. 
ЗАРÆГ 
Æхсон цъити фыдтымыгътæч.— æввонг,-^ 
Зæрин тынтæм уынгæг коммæ.фæтайы., 
Дæ сурæт дын æрымысыдтæн ног, 
Æмæ та мæ æбæрæг ранмæ сайы. 
54 

Дæ рухс сурæт куыд сыгъдæг у, куыд хъарм, 
Фæлæ мæ уый куыд тынг дардæй фæтавы. 
Хуыцау куы вæййы кувæгмæ хæрам, 
Уæддæр ын уый фæкæны сусæг табу. 
Æрхæндæг бæрз йæ зымæджы хъæдгом 
Ныр рагуалдзæджы хуры хъарммæ дары. 
Мæнæн ис иунæг а бæсты фæндон,— 
Зæххы кæрæтты ногæй (дæу ыссарын. 
Æмæ фæуæд мæ уыцы бæллиц сонт, 
Æмæ нæ уалдзæг ма ’рцæуæд фæстæмæ. 
Цы фæрныг хæссы рухс зæдæн нывонд, 
Фæкæсы уый йæ хорзæхмæ æнхъæлмæ. 
Фæззыгон уымæл дыргъдон артау æрмынæг, 
Яæ сыфтæр ын дымгæ зынджытау фæйлауы. 
Хъуынтъыз мигътæй зæхмæ лæдæрсы сæлфынæг, 
Йæ уазал цæстысыг мæ зæрдæйыл хауы. 
Ды цадæггай мигъы æндæргау фæтайыс, 
Уæддæр ма, хæрзæнхъæл, фæцæуын дæ фæстæ... 
Дæ удмæ бæллыны мæ уды фæстаг ныфс 
Фæстаг сыфау сусхъæдæй дымгæ фæхаста. 
Куыд афтид у зæрдæ, куыд быгъдæг у бæстæ. 
Æрæмбæрзы дыргъдон йæ гом зæнгтæ мигъæй. 
Дзæгъæлфæуæг иунæг бæлццонау дæ фæстæ 
Æрхæндæг: бæлæсты *хсæн баззадтæн джихæй. 
55 

(3(3© 
Куы над вæйрæм иумк, 
Куы нæ к$нæм афтæмæй хицæн. 
Фæлмæст æмæ иунæг,— 
Сæрфат æз нæ арын мæхицæн. 
Æрра лæг кæм куры 
Æвдадзы фæлмæн хос йæ сонæн. 
Нæ дæ ис фæсурæн, 
Нæ дын ис фæстæмæ æрхонæн. 
Мæ хъуыды нæ сæтты,— 
Ныййазæлынц уалдзыгон бонтæ. 
Нымайын мæ сæнтты 
Мæ ивгъуыды скъуыддзæгтæ, сонтау. 
Æмæ та фæцæуынц 
Дæ фæстæ цъæх удлдзæджы бæстæм. 
Мæ риуы нæ фæуынц 
Хæзн^йау хæрзбоны ныхæстæ. 
(8(3(3 
Хæрзбон. Дæ удвæндиаг уæд 
Фæрнæй, дæ зæрдæры цы фæнда... 
Мæнæй дæ нал уыдзæни мæт, 
Мæныл ныддаргъ уыдзæн мæ фæ.ндаг. 
Нæ хауы иунæг дзырд дæуæй 
Ныфсæн — мæ зæрдæйы хъæрзынмæ, 
Фæлæ мæм нунæг уайдзæф нæй, 
Фæуæд мæнцл æфтыд дæ зыитæ. 
56 

Æмæ, цæй, ма агур æфсон 
Нæ фæстаг фембæлды дæ фæндæн. 
Хæрэбон, мæ уды рухс, хæрзбон, 
Ныр нæ фæхицæн кæндзæн фæндаг. 
Хæрзбон. Æз ндл фендзынæн дæу, 
Дæ къух мæм авæр, цæй, фæстаг хатт. 
Æрмæст мæ уды бон цы нæу, 
Ды мæм дзæгъæлы уымæй ма хат. 
ФÆЗЗЫГОН ÆХСÆВ 
Дымгæ ныдздзæГьæлтæ тары, 
Сыфты фæйлаугæ хæссы. 
Рудзынджы саугуырм æндары 
Æхсæв ызнæтæй хъæрзы. 
Авгыл æрбацæвы рыгты 
Хойæгау-хонæгау уад,,— 
Зилы мæ удæн йæ къуымты, 
Нал мæ ныууадзы æнцад. 
Судзгæ мæ былалГъмæ сисы 
Ие знæт, йæ цъæхснаг кæуын. 
Ахсæв та зæрдæйы риссын 
Хъуамæ фæкæна... дæуыл... 
Б7 

880 
...Æмæ рацыд мæ фæндонтыл 
Зæй — сылыгъуыз фæлмæй... 
Сонт лæппуйау цæрæнбонты 
Æз бæллыдтæн дæумæ. 
Цард-цæрæнбон мыл уый ныфсæй 
Кодта тар æхсæв бон. 
Иунæг уымæн æрвылуысмæй 
Уыд мæ зæрдæ нывонд. 
Ныр ныссуйтæ сты фæндæгтæ. 
Нæй æдзæугæ мæрдтæм. 
Æз нæ цæуын æрхæндæгæй. 
Зæрдæ дарын уæддæр... 
<3<3 8 
Цъуппытыл сырхвæдæй 
Хъарм тынтæ хуыссынц. 
Зараг цъиутæ хъæдæн 
Аллолай цæгъдынц. 
Тар хъæды фæтардæр, 
Сатæгдæр кæны. 
Райхъал уыг, æнкъардæй 
Тæрфы бын кæуы. 
Къуылдымы нæудзармæй 
Талынджы æваст 
Фемæхсти фонтанæй 
Цъырцъырæгты уаст. 
58 

Заргæ-зарын мæргътæ 
Байсты фынæй. 
Сусæгсым æндæргтæ 
Ныв кæны нымд мæй. 
æшæ 
Тары уары къæвда, 
Арв нырттивы сырх фæйлауæн дардыл хæсгæйæ, 
Æмæ иу уысммæ та 
рæстæ бамыр, нæрынмæ æнхъæлмæ кæсгæйæ. 
Арв ныккодта хъæрахст, 
Æмæ фесхъиудта тарст дуне сонтæй сæгуытау. 
Тар, хъуынтъызæй йæ каст,— 
Æхсæв сыздыхта сау-сауид дардыл æрфгуытæ. 
Зæхмæ фемæхсти арв,— 
Сах ныллæууыд æхсæрдзæнау къæвда 
цыхцырæй,— 
Æмæ дуне ныттарф 
Сатæг уарыны иугъæдон, иугæндзон хъæрæй. 
Мæ фæллад зæрдæ та мæ райгуырæн къуыммæ 
Мæгуыргуры афтид хызынау æрхастон. 
Кæсы мæм фæлмæндзаст фæлурс мæй 
æрхуымæй 
Дыдзырухсы фæлмы — мæ рагбонты ахстон. 
59 

Мæ рагбонтæ агурын аууæтты, къуымты, 
Кæсын та æнæхин рæуцинтæм æнхъæлмæ. 
Мæ фæлмæст мын сурынц сæ рæйынæй 
куыйтæ. 
Мæ зæрдæ та сфæлмæн ис доны хæл-хæлмæ. 
Æрбахæссы уддзæф цъæх уалдзæджы уаз тæф, 
Мæ рустæ мын уарзоны улæфтау судзы. 
Кæуынæй фæлмæцыд сывæллонау ахсæв 
Мæн райгуырæн уæзæг йæ авдæны узы. 
Мæ рохс зæрдæ райгуырæн къуыммæ æрхастон. 
Æрцæрæг та цавæрдæр монцæй ма хаст уд. 
0 уалдзæджы зæдтæ, мæ рагбонты ахстюн, 
Уæ фарнæй мын царды ныфс алы аз раттут. 
Талынг æхсæвы æвæлмон æдзæм 
Боны хъæр уды рæбынæй нæ суры, 
Бирæ зæгъинæгтæй зæрдæ ныццæм, 
Адæмы ’хсæн та куыд зын у сæ дзурын. 
Никуы фæкæнын мæ хъару хæлæг. 
Фидыцы аргъуаны будæй фæсудзинг 
Гъе фæлæ, зонын, мæ хъæлæс — мæллæг,— 
Карды цыргъ комы нæ ахады судзин. 
Ахсæв та нал кæны зæрдæ фынæй. 
Баф1Ъ1д мæ удыл æлгъыстау цыдæр мæт 
Фарны дзырд арæн æнæ нывонд нæй,— 
Уымæ бæллынæй уыдзæни мæ мæлæт. 
60 

ш©® 
Ныккалд хъæды сыфтæрау мит,— 
Ызнæтæй уары. 
Ныккæны урс тымыгъ къуыззитт, 
Уынæргьы цары. 
Рыг-мит фæлдзæГъдæнтæ кæны, 
Фæйлауы дардыл. 
Хæцы æхцон æндзыг мæныл,— 
У хъарм мæ уаты, 
Фæбырсы ивылд донау уад 
Дæлæмæ комы. 
Кæмдæр та саг бæлццон, фæллад, 
Сæттын нæ комы. 
Цæвы йæ мит, фæлæ бырсы 
Йæ ныхмæ уадæн. 
Кæмæн у айхуызæн хъызты 
Йæ балц та адæн. 
МæгуЫр у, айхуызæн хъызты — 
Фыддон фыддуры 
Фæндагыл, арф миты, тыхстæй 
Хъысмæт кæй суры. 
Иæ зæрдæ денджызау тыхсы, 
Ныттыхсы уадыл, 
Иæ риумæ арф миты ныхсы... 
У хъарм мæ уаты. 
61 

008 
Фæллад зæрдæ куы нал фæкæсы крммæ, 
Куы мæ фæмары фыдуцæй æнцой, 
Уæд мæ рæхойынц даутæ ’мæ фыдгой,— 
Уæд нал хæссын мæ ныфс бæллиццаг бонмæ. 
Бæрзонд ранæй æрбыр’ыдтæ уæд,— коммæ, 
Æмæ дæ сæр тызмæг къæдзæхтыл хой,— 
Цы дойнаг дуртæй балæмæрстай сой, . 
Уый доны къусау бакалдæуыд донмæ. 
Фæлæ та ссудзы нарæг уды арт, 
Æмæ ’фыдфынау ферох вæййы цард,— 
Куы райгуыры быгъдæг зæрдæйьг сурæт, 
Уæд мæм мæ фæндаг нал фæкæсы зын, 
Мæ фидæнмæ та ног ныфсæй кæсын, 
Æмæ фæзæгъын: ауадз æмæ дзурæнт. 
КÆРКУАСÆНТЫ 
Фæтарцъæх ис арв, æмæ стъалытæ иугай хуыссынц, 
Фæсхохæй ыскæсæн гæзæмæ фæлурсбынæй разынд. 
Æнæхъæн фыдæхсæв фæтыдтон дæрзæг къухæй 
сындз, 
Уæддæр мæм сырх уарди фыдæнæнгæнæгау нæ 
бафтыд. 
Хуыцау та кæй хизы, кæй хъахъхъæны сагъæс, 
мæтæй, 
62 

Æгъуыссæг æхсæвты æрдуйау кæй уд не ссй 
нарæг, 
Кæмæн нæ уыд бæрзыл цæссыгтæ йæ сусæг 
сæнттæй, 
Уый мурдæр нæ зоны, цы маст у, цы адджын 
у зарæг. 
Тæргайгæнаг сабийау зæрдæ ныввæййы æрхуым, 
Фæллад хъуыды — цавддур, æлгъыстау нæ 
фæкæсы коммæ, 
Йæ бон ма кæм вæййы цæф сæгуытæн пыхсы 
цæуын, 
Уæддæр æй йæ дойны æркæны фыдæбæттæй 
донмæ. 
Цъыфдзаст æмæ сау къæдзæх фестад æгасæй 
мæ хуым, 
Мæ уд та, дзы афæдзæй-афæдзмæ саугуыстæй 
рафтæд. 
Кæд фыны дæр дзуры дæ зæрдæ дæ хуымимæ — 
уым 
Дæ къуту нæ уыдзæн къæвдаджын æрæгвæззæг 
афтид. 
63 

РАДЖЫМА-РАДЖЫМА... 
Сабитæн 
Раджыма-раджыма, райсомæй раджы 
Хъæдбынты цуанон фæцæйсырдта саджы. 
Уалынмæ фесæфти сырдæн йæ фæд,— 
Саджы йæ хъæбысы бамбæхста хъæд. 
Рацыд йæ хæдзармæ цуанон æнкъардæй, 
Къуыммæ сæ баппæрста — хъримагæй, кардæй. 
Загъта: — Мæ хъæдур нæма сфыхт æххæ1т, 
Æмæ уал ахæссон дардыл мæ цæст. 
Хæдзары сæрæй æппæтдæр зыны, 
Схызти йæм уайтагъд æмæ дын, уыны: 
Хъарм сылы сдæры дынджыр куыдз Гæбуци, 
Тилы йæ къæдзил, йæхицæй ныббуц и. 
Фаджысы рагъæй ныууасыди сæгъ: 
— Уалæ бæрзонд рагъыл сойгæрдæг — хæрх! 
Æнтыдæй бафсæст, ныддæнгал и дзæргъ,— 
Цъыфдзасты къамбецы фарсмæ ныдДæргъ. 
Сæрвæты хъуццытæ хизынц тыгуырæй.— 
Сæххæст кæндзъгсты сæ пълан æхсырæй) 
Дзуры æнкъардæй, мæстæлгъæдæй хъыргъы: 
— Ам мын уынгæг у, къуындæг у уæ тыргъы, 
Райхалут базыртæ, сисой мæ арвмæ, 
Ракæндзынæн уын зæрдæбынæй арфæ. 
64 

Хъæды кæронæй æрбадзуры бирæгъ: 
— Дзыгытæ, гокотæ, уарзын уæ бирæ! 
Тынг æм фæмæсты ис брцъоджын бодз: 
— Кæннод мæнгардæй фæкæлæд дæ рондз! 
Ёамбæхсти къутæрты хъилхъус-тæрхъус, 
Хъустæ ныхъхъил кодта æмаэ ныхъхъус. 
Фæндаджы астæу ныххæрæг и хæрæг, 
Загъта: — Мæ сæрæн æз хицау — мæхæдæг, 
Уæгъды мæм хатут, мæхи кæд æрфæнда, 
Гъе уæд уын дарддæр кæндзынæн мæ фæндаг. 
Ацы хъуыддæгтæ æрцыдысты раджы, 
Æмæ сæ базыдтон гæдыйы ’руаджы. 
Гæды гæдыныхас мурдæр наа уарзы, 
Сабитæ иууылдæр йемæ сты разы. 
ЗЫМÆГОН САГЪÆСТÆ 
Хохы залты мит ныууарыд, кæмтты азмæлæнтæ 
нал ис, 
Æмæ хæйрæг дæр æфцæгмæ нал ыссардзæни 
фæндаг. 
Тымыгъ стонг бирæгъау ниуы, йе ’вджид хохы 
бæстæ бацис, 
3 Æхсндавы рухс 
65 

Размæ нал уадзы бæлццоны, къæсты фестади 
хъæстаг. 
Цард та ахæм сау фыдбоны лæг æвæрæзæй 
фæтоны, 
Нæу йæ иу фезмæлд фæндиаг, сты йæ гæнæнтæ 
къуылдæг. 
Фарн’ йæ мæгуыр къæсмæ хоны, фæлæ сайын 
уый нæ комы,— 
Нымд, цыбыркъух чи у, уымæ никуы бацæудзæн 
хæстæг. ’ 
Хъарм уой, арæхстджын дæ къухтæ — уазал сæ 
уæрдæхау здухдзæн, 
Уæд дæ тыхимæ æрмхæсты цадæг тайдзæни, дæ 
тых. 
Цæст нæ хæст кæндзæни хæхтыл—мит æрмæстдæр, 
мит æдзухдæр, 
Æмæ а бæстæй кæндзæни зæрдæ цъæх æмæ 
къуымых. 
Фæлæ чи рахæссы æрдзæй уалдзæджы мæрау 
Аæ зæрдæ, 
Фæлæ бонæй-бон кæм кæны тымыгъ карз æмæ 
фыддæр, 
Уым æлгъыст фæуæд йæ бæстæ æмæ бампылæд 
йæ хъæстæ,— 
УыА дзы йе ’цæг зæрдæ искуы иу хатт равдисдзæн 
уæддæр. 
бв 

Æмæ. зымæгæн йæ* тъæнджы давон арæхойдзæн 
миты, 
Тарфы райдайдзæн æдзæмæй уый хъуырдухæн 
æмæ тох. 
Зæхх ысулæфдзæн йæ ныфсæй, æмæ ’ргъæвст 
дымгæ кæм хиты, 
Уым сырх дидинты цæхæртæй, зæлтæй байдзаг 
уыдзæн хох. 
Нæй, нæ ракодта нывдæттæг сæйраг, додойаг 
лæвæрттæ,— 
Уымæн йе ’лгъыстæй йæ арфæ стырдæр а 
бæстæйæн’ уыд. 
Митæй давæттæ кæм дарынц хурмæ се ’рттиваг 
цъæх сæртæ, 
Уым парахатæй цъæх уалдзæг худгæ райдайы 
йæ цыд. 
МЫСИНАГ 
Хауы зивæгæй мит, 
У нæ урсбын фæткъуыйау сæлæф. 
Хъæу.-=- æгуыппæг, æдзæм. 
Иу зынæг нæм куыннæ фæци абон. 
Пецы — ’взалыйы арт. 
Мах æртæйæ стæм ацы æхсæв: 
Мæ чысыл хæрæфырт, 
Мæхæдæг, мæ фыдымад — уатон. 
•7 

У зæронд ус æмыр, 
Уый æрхъавыди адæуын цардæй. 
Æз нæ зонын сæрфат, 
Дæн æдзæлгъæд фæндиæгтæй дзаг, 
Æз æвдæлон-æвдæлд, 
Æмæ бадын йæ уæлхъус æнкъардæй. 
Уынджы не ’нцайы мит... 
Рафыхт пецы сæр цайданы дон. 
Саби буц у мæнæй,— 
«Ис мæ роны хæрæфыртæн аргъау». 
Хъоппæг цæстыты — дис, 
Æмæ нал ис йæ цинæн кæрон, 
Зæххыл нал хæцы уый: 
«Сæныкк бирæгъы дзыхмæ нæ бахауд!» 
Миты аныгъуылд хъæу. 
Ацыд уынджы кæмæндæр йæ фæд. 
Саби баци фынæй, 
Уый ныр аргъау уындзæни йæ фыны. 
Мысы рынчын кæйдæр, 
Мæн хынцфарст кæнын райдайы уæд 
Дардыл — хæстæджытæй: 
«Иу сæ ардæм цæй тыххæй нæ зыны?» 
Мæн кæмæйты фæрсы, 
, Рагæй уыдонæн сыджыт—фæлмæн, 
Æз цы хъусын сæ ном, 
Æндæр сæ нæ федтон мæ цæстæй. 
О мæ эæронд гыцци, 
68 

Ныр дæ зæрдырох фехал дæуæн, 
Уæд фыдæнхъæл кæныс, 
'Мæ дæ сайын æфсоны ныхæстæй... 
Рæстæг ивгъуыйы) тагъд... 
Æмæ нал ис мæ фыдымад ам, 
Уый кæй уындмæ бæллыд, 
Ныр нæ фæуыдзæн уыдонæй хицæн. 
Саби сырæзт, бæгуы, 
Уый рæсугъд чызг уыдзæни, уæздан, 
Æмæ ’ууæнды мæ уд: 
Уымæн рухсдæр уыдзæни йæ фидæн. 
Æз æнæвдæлон дæн. 
Æз фæндиæгтыл ауыгътон къух: 
Иу хатт асайдтой дæу, 
Уæд фæстæмæ сæм нал ис ыздæхæн. 
Фæлæ ивгъуыды рухс 
Нæй, нæ кæны мæ зæрдæйæ цух. 
Æмæ уыцы зымæг 
Æз фæмысын æрмæстдæр дзæбæхæн. 
60 

ЧИНЫДЖЫ ИС: 
Уалдзæджы комулæфт 
Райгуырæн бæстæйы мотивтæй . 
Зымæгон фын ..... 
Ногбон ..... 
«Сау æгомыг къæдзæх...» . 
«Фæлладæй дысон ахæм фын уыдтон...» 
«Уазал тар æхсæв ыскарз...» 
Хъæды ..... 
Хъæууон æхсæв .... 
Æмбмсæхсæв хосгæрсты 
Æрæгвæззæг хъæды .... 
Саби æмæ аргъау .... 
Фыдæлты зæххыл .... 
«Мæйдар æхсæв. Нæ хохбæстæ ныттар...» 
«Ныййарæг мад, дæ мæстытæ, дæ рис...» 
«Ныдзæвынц арвы ривæд мигътыл фæхстæ 
«Фыдæд бæстысæфт баййæфта, фыдбон...» 
Æлгъысты æхсæв .... 
«Лæг хъуырмæ усси йæ хъыгтæй...» . 
«Рæгътæ сабыргай ныгъуылынц...» 
«Æмыр æхсæв мæ аууонмæ...» 
«Ушцшвджы комытæф ахæлиу зæххыл...» 
Фыщшг’жъæвда .... 

«Мæ райдзаст фæндæгтыл...» 
«Уынджы бæлæстæ ризынц...» . 
«Бæрзонд цъæх арвы рухс...» 
«Мæ хаст уд ыснарæг...» . 
«Чндæр талынджы зары...» 
«Авгыл айк куыд атулай...» 
«Уæлвонг хъæд — Куадзæны бæхау...» 
Зымæгон ирдгæ .... 
«Норст цæхæрау— нæ хъæу...» . 
Изæрон сагъæс .... 
«...Уæд Рекоммæ дзæвгар адæм æрцыд...» 
Диалог ..... 
«Цæмæ бæллыс, ууыл дæ зарæг нывæнд...» 
Сусæны ..... 
Рагбонты уалдзæг .... 
«Нана, дæ ингæн мæнæй кæд рох у...» 
«Талынг быдыры ныббæзджын...» • 
«Мæ хорз хæлæрттæ радæй...» . 
«Тъыфылуарыны аныгъуылгæ хъæд...» 
«Хъæуы рухсытæ — мынæг...» 
«Иугай цырæгътæ, æнæсым æхсæв...» 
«Талынг уæзбынæй æрæнцад мæ къæсы...» 
«Фæллад хур æфцæгыл фæхизы...» 
Дзуары бон .... 
«Уæд, цъæх уалдзæг, æвзонгæй...» 
«Мæндар æхсæз*.» 
«Зæрдырох дæр цы курон...» 
«Мнт уары уаз æхсæвы милы...» 
«Кæны та уд æхсæвдзу тары...» 
Зымæгон æхсæв 

«Сæрд. Æнуд æнтæф...» . 
«Тагъд æруардзæни мит...» 
«Уынджы тигъыл...» ... . 
«Уарыд рагуалдзæджы мнт...» . 
«Лцы уалдзæджы æууæлты...» . 
«Ныр дæр ма ногвæлыстæй бонтæ...» 
«Цымæ мын фыдтары бæрз бæлас цы дзуры?»..» 
«Уым йæ дзыккутæ доны....» . 
Тохынасыгъдæггæнæг . 
Згрæг ....... 
«Фæззыгон уымæл дыргъдон...» 
«Куы нал вæйиæм нумæ...» . 
«Хæрзбон. Дæ удвæнднаг уæд...» 
Фæззыгон æхсæв . 
«Æмæ рацыд мæ фæндонтыл..» 
«Цъуппытыл сырхвæдæн...» . 
«Тары уары къæвда...» . . . .... 
«Мæ фæллад зæрдæ та мæ раигуырæн къуыммæ...» 
«Талынг æхсæвы æвæлмон æдзæм...» 
«Ныккалд хъæды сыфтæрау мит...» 
«Фæллад зæрдæ куы нал фæкæсы коммæ...» 
Кæркуасæнты ...... 
Раджыма-раджыма... . . . . , 
Зымæгон сагъæстæ ...... 
Мысинаг ....... 

Литературно-художбставнно* иэданив 
Марат Леванович Джусоев 
СВЕТ ГОЛОВЕШКИ 
Стихи на осетинском яэыке 
Редактор Е. № Кочиева 
Художник Т. Г. Тхапсаева 
Художественный редактор В. А. Биджелов 
Технический редактор В. Б. Гаврина 
Корректор Э. Дз. Баликоева 
ИБ № 2188 
Сдаво в вабор 12.06.01. Подписаво к печатн 12.12.01. Формат 
бумаги 60x901/з2- Бум. тип. М 1. Гарв. шрифта литературная. 
Печать высокая. Усл. п. л. 2.25. Уся. кр.-отт. 2.5. Учетно-иэд. 
листов 2.35. Тираж 1000 экз. Закаа 237. Цена 50 коп. 
Игдательство сИр> Государствениого комвтета Северо-Осетнн- 
ской ССР по делам иэдательств; полнграфнн н кннжнов тор- 
говли; 362040; г. Владикавкаэ, проспект Мира, 26. 
Республиканская книжная типографнн им. В. А. Гассиева Го- 
сударственного комитета Северо-Осетинской ССР по делам на. 
дательств; полнграфвн я вжвжвой торговлн; 362011, г. Влади- 
кавкаа; ул. Тельнана* 16. 


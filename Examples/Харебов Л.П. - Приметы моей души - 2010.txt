Хъуамæ акувон дзаг риуæй 
Ацы фарны зæхх, а-бæстæн. 
Хъуамæ скувон хæдбар Иры 
Æз Ирыстоны къабæзтæн! 

Харебаты Леонид 
МÆ УДЫ 
ХУЫЗТÆ 
«Республика» 
Цхинвал 2010 
1 

84(Осет) 1-5 
х20 
Л.П.Харебаты. Мæ уды хуызтæ. - Цхинвал, 
«Республика», 2010. 
Ахæм дуг ныл æркодта æмæ, Къостайы загъдау: пыхсы 
ныдздзæгъæлтæ стæм... Нæ сæр нæ кой фæцис æмæ ма чиныг 
кæй æндæвта. Советон хицауад куы фехæлд, уæдæй абонмæ 
хуссайраг ирон удæнцой нал зоны, нæ цыфыддæр сыхæгтæ 
нæ афтæ бирæ «бауарзтой» æмæ сæм цыдæриддæр зды уыд, 
уыдонæй топпы нæмгуытæ арæзтой æмæ сæ æхсæвæй- 
бонæй Хуссар Ирыстонмæ, кæфойы дзыхæй калæгау, кодтой. 
Гъе, ахæм дугтæ æрвитгæйæ Хуссар Ирыстоны культурæйы 
артдзæстытæ рæстæгмæ банымæг сты. Уыдоны нымæцы 
чиныг уадзыны хъуыддаг дæр. Ныр хуыцауæй бузныг! 2008- 
æм азы 8 агусты гуырдзыйы æвирхъау æрбабырсты фæстæ 
26-æм августы Уæрæсе банымадта Хуссар Ирыстоны æмæ 
уæдæй ардæм чысыл нæ удтæ сулæфыдысты. Топпы хъæр 
банымæг, цард æндидзын райдыдта, кæд нæ горæт ныппырх, 
уæддæр. Абон сындæггай нæ царды алы къабаз дæр базмæлыд, 
нæ фысджытæн дæр фæцис сæ уацмыстæ мыхуыры рауадзы- 
ны фадат æмæ уыдонимæ æз дæр бацархайдтон, фæстаг ссæдз 
азы цы фæфыстон, уыдонæн сæ иу хай чиныгкæсæджы размæ 
рахæссын... Æмæ гъеныр ды дæ къухмæ цы чиныг райстай, мæ 
зынаргъ чиныгкæсæг, уым ды фендзынæ мæ уды хъизæмæрттæ, 
æмæ кæд мæ фыстытæй чысыл дæ зæрдæ истæмæй барухс уа, 
уæд зæгъин, мæ фыдæбон уæгъды нæ фæцис... 
15ВЫ Издательский №3 © Харебаты Л.П., 2010 
© «Республика», 2010 
© Государственный комитет информации, 
связи и массовых коммун. РЮО, 2010 

РЕСПУБЛИКÆ ХУССАР ИРЫСТОНЫ ПРЕЗИДЕНТЫ 
УКАЗ 
Харебаты Леониды Республикæ Хуссар Ирыстоны 
Кады нысаны орденæй схорзæхджын 
кæныны тыххæй 
Ирон аивадон литературæйы рæзты йæ лæггæтты, 
бирæ азты намысджын куыст бакæныны тыххæй æмæ йæ 
райгуырдыл 70 азы сæххæсты сæраппонд Республикæ 
Хусса Ирыстоны Кады нысаны орденæй хорзæхджын 
æрцæуæд Республикæ Хуссар Ирыстоны Фысджыты 
цæдисы сæрдары хæдивæг Харебаты Леонид Петройы 
фырт. 
Республикæ Хуссар Ирыстоны 
Президент КОКОЙТЫ Эдуард 
горæт Цхинвал, 
2003 аз, 12 февраль. 

МÆН ТЫХХÆЙ ФЫСТОЙ... 
Нæ зынаргь æмгар Леонид! 
... Ды ныр æртын азы цæстуарзонæй æмæ æнувыдæй 
лæггад кæныс нæ литературæйæн. Де 'мдзæвгæты æм- 
бырдгæндтæ «Æхсæрдзæн», «Мæ уарзт», «Æндæр у мæ 
Сагьæс», «Фæцис мæ уалдзæг», «Мæ уды сагьæстæ», 
романтæ «Уарзт æмæ денджыз» æмæ «Сыгьдысты зæр- 
дæтæ» бæрæг фæахъаз сты нæ литературæйы рæзтæн, 
зæрдиагæй сыл сымбæлдысты чиныгкæсджытæ...! 
Хуссар Ирыстоны Фысджыты Цæдис æмæ журнал 
«Фидиуæджы» редакцийы арфæйы фыстæгæй. 
Фидиуæг №12,1984 аз. 
...Ирон курдиатджын поэт, прозаик Харебаты Леонид 
Петройы фыртыл ацы аз декабыры сæххæст 50 азы... 
...Харебаты Леонид арæхсы æлвæст поэмæтæ фыссын- 
мæ дæр. Цымыдисаг сюжеттыл амад сты йæ поэмæтæ. Се 
'взаг-нывæфтыд. Чиныгкæсæджы зæрдæ æргом сæхимæ 
здахынц. Уый ирон литературæйы хæзнадонмæ бахаста 
къорд поэмæйы, уыдонимæ та «Ныхас мæ фыдимæ» /чиныг 
«Æндæр у мæ сагъæс», 1968/. «Дыккаг мад», «Райгуырæн 
хъæу», «Ленин», /чиныг «Фæцис мæ уалдзæг», 1974/. 
«Кæрдзындæттон», «Айдарты Знауыр», «Дургуры мæлæт», 
/чиныг «Мæ уды сагьæстæ, 1981/. 
Фæнды мæ поэмæты æмрæнхъ иу æмдзæвгæйы кой 
æхсызгонæй ракæнын. Уый у «Ирыстоны мады монолог». 
Меньшевиктæ ныббырстой Хуссар Ирыстонмæ, арты хай 
фæкодтой нæ хъæутæ. Æртындæс коммунары сæм баха- 
удтой уацары. Знаг сын рахаста мæлæты тæрхон, фæлæ 
нæ удуæлдай хæстонтæй иу дæр йæ цæст не 'рныкъуылд- 
та, мæлæты хæдразмæ дæр уыдон разындысты айнæг 
б 

къæдзæхау, фидар, æмæ æнæ фæцудгæ æртындæсæй 
топпы раз. 
Мæлæт уыдта, уæ царды таг скъуыйы, 
Фæлæ уæ ничи равдыста йæ рис. 
Æртындæс хатты уыцы бон Мæскуыйы 
Æртындæс цæфы Ленин дæр фæцис». 
Æмдзæвгæ «Ирыстоны мады монолог» у политикой 
сæрибардзинады сæрыл тохы гимн. 
Афтæ мæм мæ зæрдæ дзуры, æмæ Харебаты Леонид 
иунæгацы æмдзæвгæйы йеддæмæ куы ницы ныффыста- 
ит, уæд дæр йæ ном литературæмæ бацыдаит поэтæй. 
Харебайы фырт æмдзæвгæтæ æмæ поэмæты æм- 
рæнхъ æмхиц у юмористон æмæ сатирикон уацмыстæ 
фыссынмæ. Сæ цыргь æвзаг, сæ арф хъуыдытæ æлхæ- 
нынц чиныгкæсæджы зæрдæ. 
Леониды Лирикон æмдзæвгæты тексттыл ирон 
композитортæ ныффыстой зарджытæ. Зарынц сæ  
Ирыстоны хъæуты æмæ горæтты... 
Хацырты Сергей. 
Журнал «Фидиуæг» №12 1984 аз. 
*** 
...Фыссæджы юбилей, цы адæмæн фæлæггад 
кæны, уыцы адæмы иумæйаг бæрæгбон вæййы, йе 
сфæлдыстадон бынтæ дæр йæ раттæг адæмы иумиаг 
исадыл нымад вæййынц. Фæлæ махæн Харебаты  
Леониды Юбилей æндæргьуызон Бæрæгбон у. Къорд азты 
дæргьы уый цæсгомджын æмæ æнæ зæрдæхудтæй 
къухдариуæг кодта нæ редакцийы куыстæн... 
...Нæ цæст ын уарзы фидар æнæниздзинад, зæрдæйы 
рухс æмæ ног сфæлдыстадон æнтыстытæ. 
Газет «Хурзæрин»-ы коллективы арфæйы фыстæг. 
7 

*** 
Леонид! 
Хатыр мын уæд, кæй дæ хъыгдарын! 
Фыццаджы дæр уал дын стыр арфæ кæнын, кæй дын 
ис егьау æнтыстытæ дæ цард æмæ сфæлдыстады алы 
фадыджы. 
Æхсызгон мын у, театры директорæй кæй кусыс. Уæлдай 
æхсызгон та мын сты дæ литературой уæлахиздзинæдтæ 
ирон, гуырдзиаг æмæ уырыссаг æвзæгтыл алы жанр- 
ты. Де 'взонджы бонтæй фæстæмæ æмбаргæ, уаг æмæ 
æгьдауджын лæппу уыдтæ æмæ дæ æцæг арфæйаг 
адæймаг рацыдис. Ныфс мæ ис, ноджы дын хуыздæр 
æнтыстытæ кæй уыдзæнис, уымæн æмæ æнæниз дæ. 
Поэт Кавказагы фыстæгæй 
*** 
Осетинскому читателю имя Леонида Харебаты до  
недавних пор было известно как талантливый  
поэт-песенник. Он автор нескольких замечательных поэтических 
сборников. Его задушевные лирические стихи,  
переложенные на музыку поют во всей Осетии. 
И тем радостнее отметить сегодня появление его  
замечательного романа «Любовь и Море». 
Автор вдохновенно повествует в своем романе о  
борьбе трудового народа Адыгея против своих  
врагов-угнетателей в годы гражданской войны. 
Роман «Любовь и море» является творческим успехом 
автора. 
Тедеты Евелинæйы 
рецензийæ 
РОМАН ИСТОРИЧЕСКИЙ И СОВРЕМЕННЫЙ 
Заметным литературным успехом в современной  
осетинской литературе является каждое новое  
произведение оригинального мастера слова Леонида Харебаты. 
Леонид Харебаты, как подлинный писатель, захвачен 
8 

человеческим исканием истины. У него есть свой  
индивидуальный опыт, связанный с опытом своего народа,  
Опытом «тех или иных социальных сил и идейных течений». 
Он умеет, по Добролюбовскому выражению, работать в 
большом стиле, - т. е. опираясь на широкий жизненный 
базис, смело берет все, что видит, слышит, подмечает. 
Его труды вскормлены десятками различных  
индивидов - невеждами и мудрецами, патриотами и  
обывателями, тружениками и лентяями. Рождение нового  
человека, его формирование в духе коллективизма, тесная 
дружба между народами, счастье, и наконец, многоли- 
кость мира - все носит ему свои мысли, свои  
способности, свои надежды, свой уклад жизни. 
За последние годы творческая активность Леонида  
Харебаты ознаменовалось выходом романа «Любовь и море». 
Весь роман пронизывает тема братской дружбы  
адыгейского и русского народов и революционной борьбе за 
установление Советской власти. 
Успех романа еще и в том заключается, что в осетинской 
литературе впервые писатель сделал попытку написать  
такой громадный роман о братском Адыгейском народе. 
Козаты Хазбийы 
рецензийæ 
ДОРОГИЕ ТОВАРИЩИ 
Писательская организация Южной Осетии  
рекомендует вам обратить пристальное внимание на самое  
значительное прозаическое произведение нашего товарища, 
талантливого поэта Леонида Харебаты роман «Любовь и 
море». 
Мы не желаем превосхитить ваше внимание о  
романе, у вас будет возможность самим ознакомиться с ним 
по подстрочному переводу, но сообщаем вам, что  
осетинский читатель роман принял и критика оценила его  
положительно. 
Гафезы фыстæгæй 
Адыгейы чингуыты рауагъдадмæ. 
9 

*** 
... Юго-Осетинское отделение Союза писателей  
Грузии немалую работу проводит в деле улучшения  
творческой работы писателей. За отчетный период появились 
такие содержательные произведения как «Повести и  
рассказы» Гафеза, роман «Где ты отзовись» В. Гаглоева,  
роман «Первая ошибка» Г. Нартикоева, роман Л. Харебаты 
«Любовь и море» и другие... 
Из отчетного доклада ХХХШ-й конференций областной 
организации Юго-Осетинского обкома КП Грузии. 
О РОМАНЕ ЛЕОНИДА ХАРЕБАТЫ 
...Наиболее значительное прозаическое  
произведение талантливого осетинского поэта-прозаика  
Леонида Харебаты роман «Любовь и море» написан на основе 
знакомства с адыгейской действительностью. Писатель 
впервые на адыгейскую землю вступил в 1966 году, где 
познакомился с простыми адыгейцами - рабочими,  
колхозниками, представителями интеллигенции, людьми 
разных профессий. Он встречался со стариками  
адыгейцами. Они рассказали ему много интересного о своих  
героических предках. Эти задушевные встречи, беседы и 
рассказы воодушевили поэта написать что - нибудь  
значительное об адыгейской жизни. Но это значительное не 
уместишь в стихах, в маленьком рассказе, даже в поэме. 
Роман на осетинском языке вышел в 1971 году.  
Осетинские читатели встретили его очень тепло, приняли близко 
к сердцу. Книга была быстро реализована. 
Сюжет романа интересен, читается легко, как  
говорится «без гвоздя». 
Роман Леонида Харебаты будет способствовать  
укреплению давней дружбы между осетинским и  
адыгейскими народами. 
Гæбулты Мелитоны 
рецезийæ 
10 

*** 
...Ирон чиныгкæсæг хорз зонгæ у Харебаты Леониды 
сфæлдыстадимæ. Йе 'лвæстæмдзæвгæтæ, йæ радзырдтæ 
æмæ йæ романтæ кæддæриддæр бынат ссарынц йæ 
чиныгкæсджыты зæрдæты. Гуырдзиаг чиныгкæсæг дæр 
бауарзта Леониды æнæлаз зæрдæйæ фыст нывæфтыд 
уацмыстæ. 
Сæрмагондæй хъуамæ зæгьон, дыууæ азы размæ,  
гуырдзиаг æвзагыл йæ роман «Уарзт æмæ денджыз» мыхуы- 
ры кæй рацыд, уый. Романы гуырдзиаг чиныгкæсæгмæ 
фæхæццæ кодта рауагъдад «Мерани». Леониды аивадон 
уацмыстæ иу æмæ дыууæ хатты нæ ныммыхуыр кодта 
нæ газет дæр. 
... Поэт æппæтфарсонæй зоны æмæ арæхстджынæй 
пайда кæны мадæлон æвзаджы æппæт нюанстæй.  
Харебаты Леониды уацмыстæ кæсын зæрдæйæн хæссынц 
æхцондзинад. 
Елена Башарули 
газет «Сабчъота Осети», 1987 аз, 28.XI. 
... Леониды поэтикой сфæлдыстады фæдыл ма 
мын æнæзæгъгæ нæй иу цымыдисон хабары тыххæй. 
Уый уыдис 1972 азы сæрды: Минскы Беларусь! иу- 
уыл стырдæр рауагъдад «Мастацкая литературæ»- 
йы мыхуыры рацыд поэтикой æмбырдгонд «Поэзийы 
бон», зæгьгæ, ахæм номимæ беларусаг æвзагмæ акти- 
вон тæлмацгæнæг, куырдиатджын поэт Геннадий Клев- 
ко уыцы чиныгмæ бахæссын кодта Плиты Илья,  
Харебаты Леонид, Æлборты Хадзы-Умар æмæ мæхи 
æмдзæвгæтæй цалдæр. Клевко мын уыцы чингуытæй 
иу балæвар кодта æмæ мын зæрдæбынæй загьта: «Мæ 
зонгæ ирон поэт Харебаты Леонид мæм ма фæхъыг уæд. 
Иунæг астрæнхъон æмдзæвгæйы йеддæмæ йын нæ ба- 
хастон «Поэзийы бон»-мæ. Фæлæ йын мæ номæй бузныг 
зæгъ. Куыд чинæгаразæг, æмæ чиныджы редактор, афтæ 
11 

æз ацы астрæнхъон æмдзæвгæйы банымадтон чиныджы 
хуыздæр æмдзæвгæтæй сæ иуыл. Ис дзы арф æмæ ори- 
гиналон хъуыды». 
Пухаты Алксандр 
газет «Хурзæрин», 2002, 12. XII 
ХАРЕБАТЫ ЛЕОНИДЫ ÆМДЗÆВГÆТЫ ФЫЦЦАГ 
ÆМБЫРДГОНД «ÆХСÆРДЗÆН» 
1961 аз. Бæлвырд бæрæг уыдысты поэты бæллицтæ, 
йæ мает, йæ циндзинад, йæ уарзт, йæ зæрдæйы тырнынд- 
зинад, йæ уды æнкъарæн, сагьæстæ æмæ фæндиæгтæ. 
Æцæгдæр, ацы фæндиæгтæ æмæ бæллицтæ афтæ 
æргом уыдысты æмæ бæрæг уыд, авторæн йæ  
поэтикой цæсгом йæ дарддæры сфæлдыстады хуыздæр кæй 
разындзæн. Уæдæйнырмæ дыууын азы рацыд æмæ ацы 
хабар бæрæгдæрæй разынд авторы æмдзæвгæты ног 
æмбырдгонд «Мæ уды сагьæстæ»-йы. Уый зоны Леонид, 
æмæ йын дзуапп дæтты фыесæджы трибунæйæ: 
- Хъуамæ мауал уа дунетыл 
Гени Гейнейæн йæ кой, - 
Загьта Гитлер æмæ йын 
Бафтыдта йæ томтыл зынг. 
Арт ныггуыпп ласта цыренæй 
Æмæ стыр диссаг æрцыд: 
Чи ма йæ нæ зыдта, уымæ 
Гейне арты рухсмæ сзынд!.. 
Фыдвæндтыл уæлахиз кæны хæрзиуæг. Адæмы аза- 
рæй судзы фыдракæнд... Уыдон авторæн не сты хуымæ- 
тæджы ныхасы объект, фæлæ йын сты æрдзурын, 
æртæрхонкæныны æрмæг. 
Бахъаты Нугзар 
газет «Хурзæрин», 2002, 12/ХН 
12 

*** 
...Уыцы дуджы (Ома 50 азты райдианты) Хареба- 
ты Леонидæн йæ поэзийы раз цы домæнтæ уыд, уымæ 
гæсгæ æвзæр нæ рауад поэты дебют. (Дзырд цæуы  
поэты æмдзæвгæты æмбырдгонд «Æхсæрдзæн»-ыл). 
... Кубайаг стыр фыссæг поэт Николос Гилен иу ран 
фыссы: «Æнæбон мæм кæсы манифест æмæ програм- 
мæйы мидис лирикæйы радæттын чи нæ фæразы, ахæм 
поэт». Леонид, æвæццæгæн, ахæмтæй нæу. Ууыл дзурæг 
у йæ айв æмдзæвгæ «Куыройгæсы - зарæг». 
... Харебаты Леонид æмхиц у поэзийы фолклорон 
фæрæзтæм. Адæмон сфæлдыстадон характерон фразе- 
ологи, адæмон идиоматикæ, адæмон æгьдæуттæ арæх 
вæййынц йæ фыстыты (æмдзæвгæтæ «Мады байраг», 
«Фыдахин саби», «Авдæны зарæг», «Сугсæттæг»). 
...Харебаты Леониды характерон миниуæг у æмдзæв- 
гæйы фыццаг цæсгомæй дзурын. Уый иуæй хорз у, уац- 
мысæн дæтты конкретондзинад, лирикон ахает автобио- 
графион цау кæддæридтæр хъæздыг вæййы реалистон 
æнкъарæнтæй. Ахæм цауыл амад у чиныджы иууыл 
хуыздæр æмдзæвгæ «Алы диссаг, алы дзаума» зæгьгæ. 
Уацмыс кæд техникой æгьдауæй лæмæгъ фыст у, уæд- 
дæр дзы ис бæлвырд поэтикой æнкъарæнтæ. 
... Поэты зæрдæ райы фыдыбæстæйы уындæй: 
«Акæсут-ма хуссарвæрстæм, 
Гауызтау æрттивынц, 
Акæсут-ма зад быдыртæм, 
Цæсты тигьтæ исынц! 
Ацы хъуыддаг банысан кæнын мæ уæлдай тынгдæр 
уымæн фæнды, æмæ фæстаг рæстæджы не 'рыгон 
поэттæй иуæй-иуты фыстыты фæзыны цыдæр сентимен- 
талон мотивтæ. Бæрæг куыд у, афтæмæй та æнæбоны 
хъыс-хъыс, царды сын реалистон аххосаг куы уыд, 
æгæрæстæмæй уæддæр ном никуы скодтой аивадæн. 
13 

Æцæг аивады сæйраг гакк кæддæриддæр у ныфс- 
дæттæг, уæлахизмæ тырнæг пафос. 
Бестауты Гиуæрги. 
журнал «Фидиуæг»,1961, №12. 
АРФÆ - ЮБИЛЯРÆН 
Юбилей арфæтæй фидауы, уæлдайдæр та аивадæн 
лæггадгæнæджы, фыссæджы юбилей куы уа, уæд. 
Харебаты Леонидæн бирæ хъиамæт ис ирон дзырда- 
ивады, мыхуыры куысты. Бирæ азты фæкуыста æндæр 
æмæ æндæр бæрнон бынæтты. Йе сфæлдыстадон цард- 
вæндаг хъæздыг у алыгьуызон цымыдисон цаутæй. 
Адæймаг йæ куыст куы уарза, уæд ын, цыфæнды куы- 
стыты лæуд ма уа, рæсугьдæй мысинаг вæййынц йе 
'нтыстытæ, æхцон ын вæййы йæ рацæугæ фæндагыл 
фæстæмæ акæсын. 
Леонид та йæ рацæугæ фæндагыл фæстæмæ акæс- 
гæйæ æхсызгонæй фæмысы, нæ газеты редакцийы цы 
бонтæ батыдта, уыдон. Уæды «Советон Ирыстон»-ы куы- 
ста литературой кусæгæй, ныры «Хурзæрин»-æн та къорд 
азты дæргьы уыд йæ редактор. Йæ хъару æмæ йæ кур- 
диаты авналæнтæ цас амыдтой, уымæй иузæрдионæй 
фæлæггад кодта йæ уарзон коллективæн, йæ тых нæ 
ауæрста газеты хæрзхъæддзинадæн. Хорзракæнд та нæ 
рох кæны, баззайы адæмы зæрдæты. 
Гъемæ уæдæ «Хурзæрин»-ы кæимæ куыста, цинтæ 
дæр æмæ хъыгтæ дæр кæимæ дих кодта, уыцы  
коллектив дæр ын йæ къабæзтæ, йæ чиныгкæсджытимæ 
иумæ зæрдæбынæй арфæ кæны йæ 75 азы юбилейы 
сæраппонд. 
Æнæниз, цардифтонг æмæ амондджын у, Леонид! 
Нæ цæст дын уарзы ноджы фылдæр сфæлдыстадон 
æнтыстытæ æмæ царды хæрзиуджытæ! 
газет «Хурзæрин»-ы коллектив 
14 

СКЪУЫДДЗÆГТÆ ФЫССÆДЖЫ ЦАРДÆЙ 
Зæгьынц, зæгъгæ, алы рацæргæ цард дæр романы ак- 
каг у, ома йыл ис роман ныффыссæн. Адæм куыд алыгь- 
уызон сты, афтæ уыцы мин-мин романтæ дæр сæ ми- 
дис æмæ ахадындзинадæй алыгьуызæттæ сты. Уæдæ 
цахæм уаид, йæхæдæг романтæ чи фыссы, айв дзырд- 
ты æмдзæвгæйы хуызы чи бийы æмæ сæ, аргьуаны 
дзæнгæрæгау чи айзæлын кæны, уымæн та йæхи цард- 
роман? Кæй зæгъын æй хъæуы, цымыдисон. Фæлæ 
мæм уæддæр цымыдисондæр кæсы, зынгæ гоймаг йæ 
цард-романæй скъуыддзæгтæ куы фелвасы æмæ сæ 
чиныгкæсæджы размæ куы рахæссы, уæд. 
Харебаты Леонид йæ 75 азы кармæ бахæццæ. Ис ын, 
йæ рацæргæ азты цы рымыса, уый. Æмæ сæ бирæ фыс- 
джытау (хъыгагæн) дуарахæсты нæ дары. Йæ хъуыды цы 
хабæрттæ, цы æрцæугæ цаутæ нæ фæразы рох кæнын, 
уыдон рахæссы гæххæтмæ æмæ сæ кæсæгыл сымбæлын 
кæны. Цалдæр азы размæ дзы мыхуыр кодта нæ газеты 
дæр. Ныр та хицæн чиныгæй мыхуыры рацыдысты рау- 
агъдад «Ирытон»-ы, «Мæ мысинæгтæ», зæгъгæ, ахæм 
номимæ. 
Цард балц у. Балцы цæугæйæ та адæймаг бирæ алы- 
гьуызон адæймæгтыл сæмбæлы. Леонид дæр йæ  
царды фæндæгтыл бирæ адæмыл сæмбæлдис. Уыдонæй 
чиныгмæ бахаста, цæрæнбонтæм йæ зæрдыл кæй ба- 
дардта, йæ царды ахсджиаг цауыл кæй нымайы æмæ 
чиныгкæсæгмæ дæр цымыдис чи равзæрын кæна, 
ахæмты. Фæлæ уæддæр чиныг байгом æндæр мысина- 
гæй-къахеттаглæппуйыл, суинагфыссæгыл, Цхинвалмæ 
æрцæугæйæ, куыд сæмбæлдысты фæлтæрд фысджытæ 
æмæ йын уый куыд фæахъаз сфæлдыстадон фæндагыл 
слæууынæн. 
Харебаты Леонидæн æнæферохкæнинаг фембæлд- 
тытæ уыд, Ирыстон кæддæриддæр сæрыстыр кæмæй 
уыдзæн, ахæм адæймæгтимæ. Уыдоны 'хсæн сты Абай- 
ты Васо, Тæбæхсауаты Бало, Плиты Харитон, Дзесты 
15 

Куыдзæг, Плиты Грис, Цоциты Нинæ, Тæболты Сергей, 
Тогойты Гиуæгри æмæ æндæртæ. Уыцы фембæлдтыты 
тыххæй йæ мысинæгтæ дзуры автор. Стæй æрмæст уы- 
доны тыххæй нæ - кæй æхсæн цæры, кæй æхсæн кусы, 
уыдонимæ дæр иу æмæ дыууæ æнæферохкæнинаг боны 
нæ арвыста. Уыдонæй бирæтæ, хъыгагæн, не 'хсæн нал 
сты, фæлæ сын сæ рухс ном хорзæн мысы. Йæ мысинæгты 
Леонид кæйдæриддæр кой кæны, афтæ уа, æви уфтæ, 
уæддæр дзы алкæмæн дæр разыны йæ удыхъæды 
цавæрдæр бæллиццаг миниуæг, æмæ йæ равдисынæн та 
ссары æндæр æмæ æндæр формæтæ. Бæлвырддæрæй 
та автор чиныджы разныхасы куыд зæгьы, афтæмæй йæ 
разы цы хæс æрæвæрдта, Ома «фысджытæй, стæй нæ 
культурæйы архайджытæй кæимæ фембæлдтæн, уый ра- 
ныв кæнын», уыцы хæс, æнæмæнгдæр, бафтыд йæ къухы. 
Банысан кæнын ма хъæуы уый, æмæ нæ национ 
литературæйы фыццаг хатт фæзындысты мысинæгтæ 
хицæн чиныгæй æмæ сæдæйы сæр фæуæд. 
Биазырты Роланд 

ЦЫ САРÆЗТАЙ ЦАРДЫ ФÆРСДЗЫНÆ МÆ ИСКУЫ 
ЦЫ САРÆЗТАЙ ЦАРДЫ... 
Фæззыгон сыфтæртау мæ цардбæллон бонтæ 
Кæрæдзи фæдыл цæуынц, ызгьæлынц... 
Хъуыды сыл нæ кæнын, фæлæ сæм ыстæм хатт 
Фæкæсын æмæ мыл æртæфсынц: 
«Цы сарæзтай царды, - фæрсдзынæ мæ искуы, - 
Цæуыл уыд дæ зарæджы сæр?» 
Цы кæнон, мæ хæлар, мæнгтоппы гæрахау, 
Куы фæуа мæ фæндыры хъæр! 
17 

МЕ МДЗÆВГÆТÆ 
I 
Ме мдзæвгæты бон цалынмæ 
Дугимæ цæрын бауа, - 
Мæн нæ бауырндзæн, гъеуæдмæ 
Азæххыл мæ кой ма уа... 
Ноджы... цалынмæ иу ирон 
Уаз, нæртон дзыхæй дзура, 
Гъеуæдмæ 'рттивдзæн азæххыл 
Ме нæрцæф 'взаг - цыкура. 
Стæй уый фæстæ... кæд æмæ 
Искæй нал хъæуа ме 'взаг, 
Уæд цы пайда у, сомбон мын 
Кæса ме 'мдзæвгæ ме знаг?! 
II 
Амæлæнт, кæд 'рмæстдæр 
Хи пайдайæн ой!.. 
Гъей, мын сæ мæ Иры дзыллæ: 
«Ницы сты» зæгъой! 
Фæлæ кæд 'мæ Иры хæхты 
Зæлгæ зилой дард, 
Æмæ æвдисой хохаг лæгæн 
Айдæнау йæ цард, 
Уæд мæ ингæныл æрзайдзæн 
Дидинæг рæссугьд, 
Æмæ худдзæнис йæ сыфтыл, 
Цингæнгæ, мæ уд! 
18 

ФÆДЗÆХСТ 
Ахæсс мын мæ чиныг, 
Ахæсс æмæ бакæс, 
Бакæс æмæ зонай 
Мæ зæрдæйы сагъæс, 
Фæлæ йæ, мæ къона, 
Дæ зæрдæмæ ма хæсс... 
Чи дæн, уый дын чиныг 
Радзурдзæн мæ бæсты. 
Радзурдзæн: куыд уарзын 
Дæу æмæ нæ хæхты. 
Ды уыдтæ мæ фарсмæ 
Цины уа, хъыджы бон! 
Ма-иу дис кæн, ма дзур: 
«Цас у, цас лæджы бон!..» 
Ды, мæ чиныгкæсæг, 
Хызт фæу мæ зынтæй... 
Бацархай, ысхъарм кæн 
Сидзæрты дæ зынгæй... 
Цу æрмæстдæр размæ, 
Размæ æмæ размæ... 
Макуы макæй бадом, 
Хъазгæйæ дæр: «Уарз мæ...» 
ХЪАЗГÆ-ХУДГÆЙÆ 
Нæй мæнæн ныммæлæн, 
Нæй мæнæн ныммæлæн, - 
Цалынмæ мæ уæнгтæ, 
Цалынмæ мæ уæнгтæ 
Хуры тынтæм хъазой; 
Цалынмæ адджынæн 
Цалынмæ адджынæн 
Меркæнгæ сырх сæнæй, 
Ме 'ркæнгæ сырх сæнæй 
Ме 'мгæрттæ нуазой! 
26.12.1998 
19 

ФÆРСЫН ДÆ 
О, мæ Иры бæстæ, о мæ Иры зæхх, 
Ды цæмæн дæ адджын? Исты ма мын зæгь. 
Иунæг уысм æнæ дæу нæу мæ бон цæрын, 
Риуы зæрдæ 'нæ дæу æндæргьузон цæвы!.. 
Чифæнды, кæмфæнды арвита йæ цард, - 
Уарзон зæхх, дæ риуыл сæмбæлы йæ мард! 
...Лабæйы нæ гени нессардта æнцой, 
Ингæны дæр кодта, Иры зæхх, дæ кой... 
Баййаты Гаппо уа, гье, Иссæйы зæгъ, - 
'Лвæста сæ йæхимæ рухс фыдæлты зæхх! 
О, мæ Иры бæстæ, о мæ Иры зæхх, 
Ацы фарстæн ма мын иу зонд-зонæн зæгъ: 
Чи ралгьыста уагæр афтæ тыхджын мах, - 
Дардмæ нæ дæ риуæй цæмæн фæхæссы къах?! 
2007 
ÆЗ ДÆ ЦАГЪАР ДÆН, ИРЫСТОН! 
Æз дæ цагъар дæн, Ирыстон, 
Æмæ уæд чизоны фыддæр! 
Дæ риуыл кæд мæ бонтæ æрвыстон, 
Æнцойад не ссардтон уæддæр!.. 
Æз дæн гæвзыкк, дæ исæй 'нæ ис, 
Дæумæ нæ фехъуыстис мæ рыст... 
Мæ къуым-афтид, зæгьон - хæрз къæрис, 
Æдзух ысхуыст, æдзух рæхуыст! 
20 

Мæ фыдгул мын мæ зæрдæ къахы, 
Мæ фæндагыл сындзытæ 'рзад... 
Лæууын уæддæр, лæууын мæ къахыл, 
Нæ зонын: циу куысты фæллад... 
Мæ зынты раз мæхи нæ сæттын, 
Цагьарæй дæр дæу дæн, мæ Ир! 
Ды дæ æдзух мæнæн мæ сæнтты, 
Æмæ æфтау, æфтау æфсир! 
13.01.2005 æм, 2006 æм азтæ. 
БÆЛЛИЦТÆ 
Чи зæгьы: хъуамæ он дохтыр, 
Чи инженер, чи хуымон... 
Æмæ сæм сæ мадæлтæ 
Мидбылты худынц: 
«Уый мæн у, уый мæн у!» - 
Кæрæдзийæн дзурынц... 
Сæ фырттæ сæ цæстытыл 
Стыр лæгтæй уайынц... 
Æз та цы рацæуон? - 
Хи уым æрфарстон, 
Алы дæсныйадыл 
Цæстытæ рхастон, 
Æмæ нæм разынд 
Æппæтæн дæр кадр, 
Æрмæст нæм Ирон лæг 
Суæвыны фæндыл 
Алчи ныкъуырма 
Ныхъхъуси, 
Ныссабыр. 
1960 
21 

АРФÆ 
Бирæ нал ис... 
Ацы ввæхсты, хурварсмæ, 
Нал сисдзынæн уатæй ме'уонгтавынмæ... 
Амæлдзынæн, фæлæ зонут а-зæхмæ 
Æз æрцыдтæн хоры нæмыг тауынмæ. 
Ам кæй риуыл байрæзтæн мæн уыцы зæхх 
Батухдзæн, ныййарæгау, йæ хъæбысы, 
Марды ма нæм, иукъорд бонтæй фæстæмæ, 
Мадæй дарддæр, æндæр исчи кæд фæмысы?. 
Айсæфдзæн мæ кой, мæ ном уæ зæрдæтæй, 
Чи зондзæн мæ ингæн дæр, байсæфæт... 
Рмæст мæ фæстæ, Ир, дæ зæххыл чи цæра, 
Уый, мæ бæсты, де стыр уарзтæй бафсæдæт! 
ЦАЛЫНМÆ... 
Цалынмæ мæ цæст 
Æрттива, 
Цалынмæ мын уа 
Зынг хурæй 
Хай... 
Цалынмæ хъысмæт 
Мæнæй нæ фæлидза 
Тæргай, 
Зардзынæн уæдмæ æз 
Хурыл æмæ дæуыл, 
Мæ Иры бæстæ, 
Гъеуæдмæ фыды зæхх, 
Мæнæй дæр дом 
Фырты хæстæ!.. 
Фæстаг уысммæ, 
Дæ хъысмæтыл 
22 

Кæндзынæн тох! 
Ды та иу мын, 
Цы дæ домын: 
Мæ Мæгуыр ном 
Ма фæкæн 
РОХ! 
2010 
АГУРЫН 
Диогенау, цырагьы рухсæй, 
Агурын æз лæг: 
Адæмæн сæ бирæ зынтæ, - 
Чи фæуа уынæг. 
Йессарæгæн, удыгасæй, 
Самаин йæ цырт. 
Радтон æз стыр Хуыцауæн, 
Ардхæрæгау, дзырд! 
Адæмы мæтæй, æхсæв дæр, 
Чи нæ кæна цъынд... 
Адæм уымæн уæд кæниккой 
Мин-мин азты цыт! 
Фæлæ ахæм, ам нæ зæххыл 
Нæу, нæма зынæг... 
Нæй, нæма раигуырд: нæ зын нын 
Чи фæуа уынæг. 
Чи зæгъа:хъысмæт, куыдзау нæ 
Мауал мар мæстæй! 
Ех, тæхуды, ахæм гуырды 
Чи фена цæстæй!.. 
1991 
23 

БАБÆЛЛЫНÆМ... 
У тæхудиаг уадындзæй, 
Чи бафæрæзта зарын... 
Йæ зæгьинæгтæ чи загьта, 
Уый æз хуримæ барын! 
Адæмы зынтæн: гъей, джиди, 
Чи фæрог кодта се ргьом... 
Æз хæлæг кæнын ахæммæ: 
Æз цæуылнæ дæн уый хъом! 
Диссаг у: мæнмæ нал хъары 
Мад, ирон мады хъарæг... 
Додойы бæсты, хингонд дæн, 
Мæнæй райхъуысы зарæг! 
Мин зындзинады фенæгæй, 
Абон диссæгтæ домынц... 
Ноджы мæ хъалтæ, химидæг, 
Мæн дæлæсинæй тонынц!.. 
У тæхудиаг уадындзæй, 
Чи бафæрæзта зарын: 
Адæмы хъæрзын чи хъусы, 
Уый æз зæдимæ барын!.. 
ÆЗ УАРЗТЫ ТÆГТÆЙ 
БАСТ ДÆН ХОХМÆ 
Æгад у нæ хæхтыл 
Мæгуырæй цæрын, 
Уæлдайдæр куы уарзай 
Фæлмæн дзул хæрын... 
24 

Фæрсылæй хуысгæйæ 
Нæй хæхтыл цæрæн, 
Йæ хыгьд дзы къæбæрцух 
Нæ вæййы сæрæн. 
Ам комдзаг къæбæрыл, 
Æдзух хъæуы тох 
Ам, хохагæй иу уысм 
Йæ уалдзæг нæу рох. 
Æдзухдæр æм сиды 
Йæ уалдзыгон куыст, 
Æмæ йын нæ вæййы - 
Æхсæв дæр æрхуыст. 
Уæддæр æй æддæмæ 
Нæ хæссы йæ къах 
Нæ йын дæтты уый бар 
Йæ туджы æртах. 
Ам царди йæ фыдыл, - 
Йæ фыдæлы фыд. 
Æмæ сæ дзæгьæлæй 
Нæ уадзы сæ фырт. 
Сæ ингæнтæй хъуысы: 
«О, мæ нæ ныууадз, 
Дæ нозтæй-иу махæн 
Нæ риутил æртадз». 
Нæ зындзæрин хæхтæн 
Æндæр у сæ кад. 
Ам саглæджы къуымтæй 
Нæ лидзы бæркад... 
Уый хæхтæ ныббастой 
Сæхимæ æнгом. 
Æмæ нæ нæ хоны, 
Йæхицæн æргьом. 
25 

Гъей, чи дæ, ирон лæг, 
Нæ фарсмæ æрцæр 
Нæ фыдæлтау, бафтау 
Нæ хæхтыл дæ сæр. 
Æрцу æмæ хохæн 
Йæ сæрæй ныззар, 
Фыдæлтæй у хохаг 
Ам цардæн æлдар! 
2008 
ДÆХИМÆ 
МА НЫХЪХЪУС 
Зæрдæйы хъарæг 
У уды марæг, 
Уый дæр у низ, - 
Дæхи дзы хиз!.. 
Æхсæвæй бонæй 
Кæйдæр исбоныл 
Ма хæр дæ тых: 
Мац у къæрных! 
Кæйдæры зарæг - 
Нæу уды дарæг! 
Гъей уый æмбар - 
Дæхæдæгзар... 
Ды ма зил адгур, 
Дæхæдæг агур 
Цардæн фæрæз 
Уый у дæ хæс! 
Кæйдæр исбонмæ 
Дæ былтæ ма 'хсын, 
Фæраз кæддæрид: 
Дæ зонд æрцахсын 
26 

Дæ зæрдæ гьеуæд, 
Нæ кæндзæн хъарæг... 
Нæ уыдзæн, ма тæрс, 
Дæ уды марæг! 
ЦÆМÆН? 
Цард мæм фездæхта йæ чъылдым: 
Систа мыл йæ къух, 
Æмæ ныр, мæ зæрыбонты, 
Алцæмæй дæн цух! 
Хур дæр нал тавы фыццагау, 
Басаст, дам, мæ тых. 
Загьта мын: «Дæ цахъхъæн лæгæн 
Нембæлы-къæйных». 
Æмæ бадын, æз мæхицæн 
Аргьæуттæ кæнын. 
Афтæмæй дæр, фехъусут мæ: 
Мæн фæнды цæрын... 
Чи дæ уый, мæ дзæбæх кæсдæр, 
Рбалæу мæм æнцой, 
Абон сом уа, ацы зæххыл 
Нал уыдзæн мæ кой! 
Афтæ у, фæлæ кæронмæ 
Æз нæ фæдæн най! 
Царды хæрзтæй, о, мæ кæсдæр, 
Уадзын ам дæ хай! 
08.12.2007 
27 

мысон? 
ÆМÆЦЫМЫСОН... 
Мæ мадæй, мæ фыдæй 
Нæ зонын рæвдыд... 
Мæ сидзæры азты 
Нæ уыдтæн æвыд. 
Мæ буц мады къухæй 
Нæ бахордтон дзул. 
Нæ бамбæрстон, никуы 
Мæ уæлæ хъæдздзул. 
...Куы цыдаин хохмæ 
Мæ фыдимæ æз, 
Уæд, чизоны, тагъддæр 
Ысхастаин рæз... 
Мæ фыдæн йæ фарсмæ 
Куы карстаин хос, 
Уæд уарзтаин, зонын, 
Мæ удыййас фос... 
Ныр ма та, ныр ма та... 
Мæ бæллиц уыд мад: 
Мæн никуы нæ тавта 
Кæйдæр къуымы арт! 
2008 
ÆВДАИ АЗЫ 
Æвдай азы æвдай боны куы не сты, 
Æвдай азы мын доныкъусы сæфт фесты, 
Æвдай азы мыл ацыдысты хъазгæ, 
Æмгæрттимæ сæн, арахъ нуазгæ... 
Æз æнхъæлдтон: 
28 

Нæй мæнæн фæцудæн, 
Цæттæ уыдтæн, æрмæстдæр мын «фæцу» кæн... 
Уырдыглæууын фынджы уæлхъус нæ уарзтон, 
Фæлтау цæвæгæй сидзæргæсæн карстон. 
Хæрæджы уаргь æз ме уæхсчытыл хастон, 
Цыргь фæрæтæй тулдз къуыдыртæ састон. 
Мæ сау къæбæрæй хайджын уыдис сидзæр. 
Нæ кодтон химæ искæйтау æссивгæ. 
Кæйдæртау æз хæдтулгæтæ нæ ивтон, 
Нæ уыдтæн æз мæ дард балцы гæрзифтонг. 
Уæддæр дын æз дæллаггалæй фæкуыстон, 
Дæуæн, мæ Ир, цъыфкалджытæм нæ хъуыстон! 
Лæвæрдта мын æхцондзинад дæ зын куыст, 
Мæ тых мæ уæнгты афтæмæй ныззынгхуыст! 
Ныр дæм, мæ Ир, куыстдзагьд лæгæй æрцыдтæн, 
Æмæ мын, цæй, мæ фæллад арм æрцъыкк кæн. 
Зæгь-ма мын, цæй, æрынцой кæй мæ риуыл, 
Мæ уаргьы бын нæ дзой кæнын, нæ чиуын... 
Æвдай азы æвдай боны куы не сты, 
Æвдай азы мын донкъусы сæфт фесты... 
ДЫККАГ МАДЫ ЦÆСТÆЙ. 
Мæнмæ ныр цæмæндæр 
Дыккаг мады цæстæй 
Мæ Музæ кæсы: 
Цы мæм уыд уæлтæмæн, 
Ныр сæ уый мæ удæй 
Дæ размæ хæссы! 
2000 
29 

ДУРЫН АЛЫХАТТ ДОН НÆ ХÆССЫ 
«Сайæгой дæ, сайæгой дæ! 
Удхæссæгмæ дзурын, - 
Доны был мын, дон хæсгæйæ 
Асастай мæ дурын! 
Ды иу дзырдтай: мин азы дын 
Æз дæттын цæрæнбон» 
Уæд куыд тагьд æрцыд мæ цардæн 
Цæй, зæгъ ма, йæ кæрон?! 
Царды дурын, дон хæсгæйæ, 
Фæндагыл ныддæрæн. 
Мæн фæсай, фæлæ мын афтæ 
Ма бакæн æндæрæн... 
Æз уæддæр дæ мидæг хорзæй 
Ницы федтон, зоныс. 
Мембæлтты мын иугай-дыгай 
«Къалатимæ» тоныс!.. 
Аскъуыйой мын уас дæ тæнтæ: 
Бафсис дзы нæ зоныс... 
Ныр мæ рад у, «къалатимæ» 
Гъеныр та мæн хоныс 
«Сайæгой дæ, сайæгой дæ, - 
Удхæссæгмæ дзурын, - 
Дон хæсгæ мын дысон изæр 
Асастай мæ дурын!..» 
30 

ÆЗ -ÆНÆРХЪУЫДЫ... 
Æз - æнæрхъуыды, къуырма лæг, 
Ам цытæ цæуы, - нæ зонын: 
Иутæ хицæуттæн сæ разы 
Хатт цæмæн фæкæнынц зоныг... 
Æз - æнæрхъуыды, къуырма лæг, 
Ам цытæ цæуы, - нæ зонын, 
Иутæн уды аргь цæмæн у 
Йе стыр хицауы фæхонын?.. 
Æз - æнæрхъуыды, къуырма лæг, 
Ам цытæ цæуы, - нæ зонын... 
Иутæн алцыдæр кæцæй ис, 
Ау, кæм базыдтой «дыргь» тонын?! 
Æз - æнæрхъуыды, къуырма лæг, 
Ам цытæ цæуы, - нæ зонын... 
Фæлæ ахæм уагæй, ма тæрс, 
Иу сау капекк дæр нæ курын! 
Æз - æнæрхъуыды, къуырма лæг, 
Бонтæ бонты фæстæ тонын. 
У, дам, мастыхос, фæдзæхст дæн, 
Амы хабæрттæн - сæ зонын! 
ÆЗ ИУНÆГ ДÆН 
Æз иунæг дæн, мæ уд нындзыг, 
Ныццæм ысты мæ хъуыдытæ мæ сæры... 
Мæ бон нæу цардæй ратонон бындзыг, 
Хæрæгау мæ хъысмæт ыскъæры. 
Кæдæм? 
Фæрсын æмæ нæ хъусын дзуапп, 
Мæ уæнгтыл нал цæуы мæ бар. 
Быцæу мæм нæй, фæцудын хатт, 
31 

Йæ къух мыл ауыгьта æмгар. 
Мæ фæндагыл сындзытæ 'рзад, 
Мæ фæндаг 'рдуйы хидау - нарæг: 
Ыскъахта мын бынтон мæ зæрдæ; 
Рæузонд, 
Гуыбындзæл лæджы зарæг. 
КУЫСТ - ЗОНДЫ КЪÆБИЦ 
Кæцæй æмæ куыд 
Фæзынд зæххыл куырд? 
Гъе, уый номыл æз 
Кæнын абон куывд! 
Куыд уыдис, цы дуг, 
Кæд райста дзæбуг, 
Кæд базмæлыдис 
Йæ саг-уæнгты туг? 
Уæдæй æссис лæг 
Æппæт дæр уынæг. 
Ис арвыл зынгхуыр, 
Зæххыл та - бырæг... 
Уæд байдыдта дис, 
Уæд базыдта рис... 
Йæ къухмæ фыццаг 
Уый райста уæд сие! 
Сындæг, сындæг уый 
Ссис алцы уынæг. 
Куысты фæрцы уæд 
Зæххыл фæзынд лæг. 
32 

АЙХЪУСМА... 
Айхъусут ма, Хуссар Иры 
Сидзæртæ кæуынц. 
Хицæуттæ сын сусæг-æргом 
Се 'хсæвæр хæрынц. 
Нал цæуынц сæ цæрмтты мидæг. 
Нардæй хауынц тъæпп! 
Гъей, джиджи, сæ сау митыл-сын 
Чи рывæрдзæн тæпп?! 
Чи дæ уыцы фарны лæппу, 
Тагьддæр ма фæзын. 
Фехъуысæд дæм а-сыгьд зæххæй 
Сидзæрты хъæрзын! 
Ратæх сæм, сæ сæрхъызой дæ: 
Ралæууыд дæ рад. 
Æмæ сын дæ фæлмæн зæрдæ 
Дзулы бæсты ратт! 
Фехъуысæд дæм, саджы богьау, 
Сидзæртæн сæ рыст! 
Чи сæ хæры, уыдон ныхмæ 
Ма фынæй кæн, сыст!!! 
Басудз сæ дæ карз азарæй 
Аскъуын сын сæ таг... 
Æмæ хурмæ стонг сидзæртæн 
Радт, мæ хур, фæндаг! 
Айхъусут ма, Хуссар Иры 
Сидзæртæ кæуынц. 
Хицæуттæ сын сусæг-æргом 
Се 'хсæвæр хæрынц! 
13.01.2001 
33 

УЫЙТАДЫЗÆГЪ... 
Иу бон фыссæг дæн, 
Иннæ-хуымон... 
Нал сæ фæразын, 
Нал у мæ бон. 
Иу мæ æлвасы 
Химæ, куыдзау, 
Иннæ та загьта: 
Æз дæн хуындзау! 
Æмæ ныр, Лео, 
Кусæмæ лух... 
Чи дын сараздзæн, 
Абон дæ къух? 
Æмæ сæ фæрцы 
Цы дæн -уый сдæн... 
Иунæг хуыцау мæ 
Радта куыстæн. 
Удæн ыстыр у 
Иумæ сæ уæз, 
Фæлæ цы кæнон, 
Фидын мæ хæс! 
Удвæрнæн сие у, 
Дзулæн та - зæхх! 
Цассын фæразын, 
Уый та ды зæгь! 
2008 
34 

НИЦЫ ДÆ ДОМЫН... 
Ницы дæ домын, Фыдызæхх, 
Иу хъуыддаг - æрмæст: 
«Ма мæ бафæллай» зæгьын мын 
Бауарзæд дæ цæст! 
Дæн дæ хуымон гал æмæ мын 
Ратт дæ зæххæй хай: 
Рагфæззæджы ды фендзынæ, 
Циу мæ мусы най... 
Ма уой сидзæртæ къæбæрцух, 
У мæ уды мæт. 
Ме рагьæй сын раласдзынæн 
Æз мæ сау нымæт... 
Бавзæрстон æз фаг æвзонгæй 
Сидзæры зынад. 
Цал хатты фæдæн, мæ боныл, 
Царды къухæй над?! 
Ницы дæ домын, фыдызæхх, 
Гайтма мын ды дæ! 
Ма мыл бахуд, æз дæ уарзтæй 
Хъал æмæ куырм дæн! 
Ницы дæ домын, фыдызæхх, 
У мын ды - æрмæст: 
Худ мын, худ æмæ ызнагæн 
Рахауа йæ цæст! 
Адæмы рæгъы мын рацу, 
Де уæнгтыл ысхæц! 
Базон: Чи дæм у æввахсдæр, 
Хæдон æви кæрц?! 
35 

Уадз дæ хуымон гал фæллайæд, - 
Ды дæ къахыл лæуу! 
Ацы хатт фыдгулы фæндаг, 
Зонын, махыл нæу. 
Хъуамæ дын дæ фæллад риуыл 
Самайæм мæсыг 
Цалынмæ уа туг нæ уæнгты 
'Рттивдзæнис дæ зынг! 
Кувын дын, мæ буц фыды зæхх, 
Де уæнгтыл ысхæц! 
Зон-иу: Чи дæм у æввахсдæр 
Хæдон æви кæрц!? 
НÆ КАТАЙАГ 
Рабадтысты æртæ лæгæй: 
Зонд, ахурæн уа, сие 
Æмæ хъуамæ ыехъæр кæной 
Мæ зæрдæйæн йæ рис... 
Хъуамæ зæгьой мæ дзыллæйæн 
Мæ мидсагьæс æргом 
Цæмæн фæцис мæ рыст зæрдæ 
Нæ фыддуджы хъæдгом: 
Нæ Хуссары - мæ культурæ 
Ныккодта иу лæг хурх... 
Ноджы ма йын йæ хъузæттæ 
Кæд аразынц йæ къух!.. 
Æмæ кæны зæрдæскъуыдтæ! - 
«Мæн у» зæгьæг ын нæй. 
Нæ культурæ! Нæ уаз-хицау, 
Тæрсгæ кæны дæуæй! 
36 

Нæ Хуссары мæ культурæ 
Цæргæ кодта, нæрыд... 
Ныддымдта йæ мæ хорз хицау, 
Нæ баззадис æвыд!!. 
Нæ Хан-хицау культурæйæ 
У ницæйаг, пыссæг... 
Йæ митæ йын дæс азы дæр 
Нæ ныффысдзæн фыссæг. 
Æмæ ноджы пырх горæты 
Æхситтгæнгæ, цæуы!.. 
Гъей, афтæмæй, æнæ сыкъа, 
Сыкъаджынты цæвы. 
Æнхъæлдтам мах нæ уаз хицау 
Ирыстонæн йæ уарт... 
Цæмæй зыдтам: ныххуысдзæнис 
Йæ азарæй нæ арт! 
Нæ Хан-хицау культурæйыл 
Ныффæлдæхта къæй дур. 
Чингизхан дæр мæ удварнæн 
Нæ бамбæрзта йæ хур! 
Уæд нæм ахæм кæцæй æрхауд?! - 
Мæн бафарста мæ сие... 
Куыднæ зоны Ирыстоны 
Ирон лæгæн йæ рис!!! 
Нæ театр-мæ аргьыуан, 
Ирон дзырдæн - йæ куырд: 
Мин-мин цæстæй йæм чи касти - 
Уый бабынис, ныккуырм... 
Нæ номгæнæг- нæ нæртон «СИМД» 
У фæсдыуар æппæрст! 
Нæ фыеджытыл, нывгæнджытыл 
У сау пæлæз æмбæрзт! 
37 

Æрмæст-ма у уæлвонгæвæрд 
Нæ артдзæсты ыспорт! 
Хæссы хицау уый къухуырзтыл 
Мæнæ, цыма, у торт! 
Нæ культурæ, нæ артдзæсты 
Цæй дæлдзинæг ныддæ!!! 
Дæу чи уарза, иу ахæм гуырд, 
Фæзын - ма цырд, кæм дæ! 
Уæд рафтауит дзыхъхъынногæй 
Нæ Хуссар Ир æфсир! 
Уæдмæ уал нын, æнæсæрфат, 
Нæ рыст зæрдæтыл сир!.. 
НÆХИ ДЗÆУÆДЖЫХЪÆУ 
Ды нæ сахартæн сæ мад дæ, 
Нæ Иры артдзæсты - фæрдыг. 
Терчы дыууæ фарс æрцардтæ, 
Лæууынц дын урс хæхтæ уырдыг... 
Цæуынц дæ къабæзтæ фæйнæрдæм, 
Хæссыс нын арвы риумæ рæз. 
Дæ зиууон зарæгæн йæ нæрдæй, 
Ныррухси, фырцинæй, мæ къæс! 
Дзæуæг цы хъæу скодта уымæн 
Ныхъхъæр зæххы цъарыл йæ ном... 
Дæуæн у фарныдзырд дæ лымæн, - 
Æнæ къæм, раст æмæ æргом. 
Дæ сæр нæ къул кæныс фыдгулæн, 
Дæдтыс рæстаг лæгмæ дæ арм. 
Дæуæн нæй сай-майты æмбулæн... 
Дæ зæрдæ, хуры тынау, - хъарм! 
38 

Дæуæн, сæрбахъуыды, дæ ныхыл 
Ныссастис незнагæн йæ сæр!.. 
Куы уыд æвирхъау хæст йæ тыхы, 
Дæ ном уæд дунетыл ныхъхъæр! 
Фæлыгьд дæ къæсæртæй, уæнгсастæй, 
Дæ кой йын расайдта сæрниз. 
Æнцой уый нал ардта дæ тасæй, 
Йæ уды нал уыдис æрт-хъис. 
Цæр нын, нæ удыгага, бирæ, 
Хæсс нын хæрдмæ, фæйнæрдæм рæз! 
Нæрæт дæ уазхъæлæс, дæ лирæ, 
Мыггагмæ фарныамонд хæсс!!! 
Ды нæ сахартæн сæ мад дæ, 
Нæ Иры артдзæсты - фæрдыг! 
Цы зæххыл фарнимæ æрцардтæ, - 
Лæуу уымæн мин азты уырдыг! 
2004 
Дзæуджыхъæу 
АЦЫ ДУНЕ ЦÆМÆН У РÆСУГЪД 
Ацы дуне, мæ зæрин дуне, 
Ды кæддæр уыдтæ 
Талынг, талынг-ингæнау, 
Æмæ дæм Гомер февнæлдта, 
Æмæ дæм Софокл февнæлдта, 
Æмæ дæм Данте Алигери февнæлдта, 
Æмæ дæм Фирдоуси февнæлдта, 
Æмæ дæм Низами февнæлдта, 
Æмæ дæм Руставели февнæлдта, 
Æмæ дæм Леонардо да-Винчи февнæлдта, 
Æмæ дæм Ломоносов февнæлдта, 
Æмæ дæм Гете февнæлдта, 
39 

Æмæ дæм Пушкин февнæлдта, 
Æмæ дæм Лев Толстой февнæлдта, 
Æмæ дæм Къоста февнæлдта, 
Æмæ ныррухс дæ, 
Æмæ ныррæсугъд дæ, 
Æмæ ныр дæ рухс нал хуыссы. 
Æмæ ныр дæ рæсугьддзинад 
Нал сæфы... 
Æмæ дын макуыуал фесæфæд! 
Æмæ дын макуыуал 
Ахуыссæд! 
Оммен! 
22.12.1979 
31-æм ДЕКАБРЬ 
Фæцис, фæстаг бон ма ис азæй, 
Фæстейæ аззадис нæ зын. 
Ныр та хуыздæр хъуыддæгтæ разæй, 
Дæттæй, цы уыдзæнис? Фæрсын: 
Кæмæн та ахуысдзæн йæ сау зынг, 
Кæмæн та ралæууыд йæ рад?! 
Мæхимид адæргæй ныхъхъæрзын, 
Мæ цард мын нал фæкæны ад! 
ХЪЫСМÆТ МÆМ 
ФÆТИГЪ 
Æнæхæдзар куыдзау 
Мæ цæрæн у уынг. 
Хуыцаумæ нæ хъуысы 
Мæ сагьæс, мæ хъыг 
40 

Кæмæн зæгьон, нæй мын, 
Мæ зæрдæйы рис: 
Нæ мыл хæцы царды 
Бынтондæр хъуын-хъис! 
Æниу уый цы загьтон, 
Кæй рахуыдтон «цард»? 
Мæ хурхмæ мын дары 
Мæ хъысмæт цыргь кард! 
Кæмæ фæнды сидон, 
Æххуысы къух нæй! 
Мæ хъысмæт - æвæлмон, 
Æдзух у фынæй. 
Йæ цæст ын куы къахай - 
Нæ бакæндзæн мæт. 
Мæгуыр кæй дæн, уый йæм 
Нæ кæсы мæлæт! 
21.01.2009 
ЭКСПРОМТ 
Сæн мæм фæсиды: 
Хъуамæ ныуазай! 
Æз та йын дзурын: 
Нал мæ ныууадзай?! 
Цал ран æрбадын, - 
Фесты мæ разы, 
Æмæ та мæнæ 
Лео ныуазы... 
Нал дзы фæразын, 
Зæрдæ ысдзæгьæл... 
Фесæфтис зондæн 
Сæны йæ дæгьæл, 
41 

Æмæ дзы сæфын, 
Дзурын æргомæй: 
Сæндон мæ цуры 
Ма дарут гомæй! 
04.12.2009 
ЦАЛЫНМÆ 
Цалынмæ мæ цæст æрттива, 
Уа мын хурæй хай, 
Гъеуæдмæ мæ фæззыгæндтæ 
Æз кæндзынæн най! 
Гъеуæдмæ бæлдзынæн: худгæ 
Фенон дæу, мæ Ир! 
Кувдзынæн æхсæвæй-бонæй: 
Рафтау мын æфсир! 
Æмæ кæд мæ зынг цæстытæн 
Ахуысса сæ рухс... 
Кувдзынæн дын ингæнæй дæр: 
Дардыл уæт дæ мусс! 
Уа цæмæй дæ ноггуырд саби 
Хъарм дзулæй æфсæст. 
Ахæм хорз сын, ме сфæлдисæг, 
Бауарзæт дæ цæст! 
Ноджы кæд нæ давы сау лæг 
Сабитæн сæ хай, 
Уæд кæндзæнис алкæй фаг дæр 
Нæ фæззыгон най! 
42 

МÆ ХÆДЗАРЫ 
БАЗМÆЛЫДЦАРД... 
Авдæны хъæдыл хæцы 
Мæ ус, 
Авдæнæй йæм худы, - 
Нæ чысыл хур - 
«Тæрхъус.» 
Æмæ цинæй 
Ссыгьд мæ 
Рус... 
Гъей, афтæ, гьей, 
Мæнмæ дæр 
Базмæлыдис 
Цард: 
Фæзынд мæ къуымы 
Ус, 
Фырт, 
Пец æмæ 
Арт! 
НИЧИ МА РАФÆЛГЪУЫДТА 
ÆРДЗЫ СУС/ЕГДЗИНАД 
Лæг ницы зоны ацы дунейы 
Рæзт æмæ скондæн: 
Нæ коммæ кæсы йæ сусæгдзинад 
Райхалын зондæн. 
Уæддæр нæ сæтты æмæ йын йе сконд 
Цыма фæлгьауы 
Сæрцъæлгæнæнтыл фæкусы, стæй сæ 
Иугай æсфауы... 
Æмæ цас размæ цæуы «фæлгьаугæ» 
Арфдæрæй арфдæр, 
Уыййас ын кæны дунейæн йе сконд 
Тардæрæй тардæр... 
43 

Æрдзы фæткойтæн уый уæд сæ разы 
Ныккæны зоныг, 
Æмæ ысдзуры æнкъардæй, састæй: 
Æз ницы зонын! 
2008-2009 
СИДЗÆРЫ УДЫ ХЪÆРЗТ 
А зæххыл мын нал ис 
Иу «мæн у» зæгьæг. 
Раст, цыма, дунейыл 
Нал баззад цæрæг! 
Хион уа, æддагон, 
Никæй ис мæ мæт. 
Ферох дæн, æввахс мæм 
Нал цæуы мæлæт! 
Сидын æм: фæзын мæм, 
Ракæн мын дæ хорз, 
Ме стонг удæн, зонын, 
Ис дæумæ йæ хос... 
Ма мыл ауæрд, рацу, 
Ахæсс мын мæ уд! 
Стæй мæ фæстæ, адæм, 
Хъаны цард кæнут... 
Тавæт уæ уæларвæй 
Цардаразæг хур! 
Риуыл-иу мæнæн та 
Рывæрут цъæх дур... 
44 

РИФМÆТÆ, РИФМÆТÆ 
Æз тæрсон, æви нæ тæрсон, 
Хъуамæ дæу лыстæг æрфæрсон: 
Зæгъ, цæуыл уыдис дæ фæсмон? 
Зæгъ, кæм ысцъæхис дæ фæсон? 
Ды кæмæ цыдтæ лæбурæг, 
Уый дæр а-зæххыл лæг у, лæг! 
Ды йæ цуры дæ мæкъулæг, 
Каркау, цæстытæ ныкъулæг, 
Ма-иу дæм фæкæсæд диссаг, 
У сыхаджы цæф фыдриссаг! 
Уымæй ницы ис æвзæрдæр: 
Никуы йæ фæбыхсы зæрдæ! 
Ма кæн, ферох кæн дæ хъа-хъа, 
Ном хæссыс? Уæд æй æрхъахъхъæн! 
Хорз фæдзæхст хъæуы æмбарын: 
Сахуыр у лæгау фæбарын! 
Уæд дæ хъæубæстæн, æнкъарын, 
Фенцондæр уыдзæн дæ дарын... 
03.02.2009 
МÆ СИСТÆ - 
МÆ ФЫССÆНТÆ 
Мæ систæ фæлварын, 
Куыд лæгдæрæй æз, 
Дыууæйæн дзы иумæ 
Нæу се сконд, сæ хуыз! 
Æрхъæцмæ кæсын дæр 
Нæ вæййы сæ бон. 
Ныффыс, дам, дæ дугæн 
Йæ катай, йæ рис... 
45 

Мæнæн та мæ зондæн 
У пъæззы æлдар, 
Æмæ мын нæ дæтты 
Ныффыссыны бар! 
2009 
АФТÆ КÆДМÆ УЫДЗЫСТÆМ? 
Арын мæ фыдæлты хъæу 
Хуыцъейы ном 
Ирыстоны иу рæсугьд хъæу 
Хохрæбын æрцард... 
Никуы уыдис ацы къуымы 
Хохаг лæг æнкъард. 
Ам-иу хохаг уд-фидарæй 
Арæзта йæ цард, 
А-зæххыл-иу райгуырд æмæ 
Ацы зæххыл мард... 
Ардыгæй йæ никуы «хаста» 
Искуыдæм йæ къах... 
А-зæххы уарзт уый зæрдæйæн 
Никуы уыдис уаргь. 
А-зæххыл-иу гуырд лæппутæ - 
Хуры фырттæ раст... 
А-зæххы кад хъахъхъæнгæйæ 
Хохаг-гуырд нæ тарст!.. 
Уый алфæн нæ фарны бæстæ 
Ницæмæй у цух: 
Аразы йын а-бæсты фарн 
Алцæмæй йæ къух 
46 

Ам-иу худтис хъарм авдæнæй, 
Фидæны кæстæр. 
Æмæ рæзтис... Кæд ын алцы 
Фаг нæ уыд уæд дæр! 
Уарзтой а-зæхх æмæ хастой: 
А-зæххæн йæ зын, 
Циу, 
Нæ зыдтой, карды бын дæр, 
Тас æмæ хъæрзын! 
Афтæ ацы рухсдзаст зæххыл. 
Рад йæ цардæй хъæу! 
Тауæгæн йæ гонты мидæг 
Фаг уыдис мæнæу... 
О, фæлæ уæддæр нæ сæфы 
А-зæххыл нæ уаг: 
Алыхатт нæ хоны дардмæ 
Не 'лгьысты фæндаг. 
Æмæ афтæ алы рæтты 
Бацæвæм нæ сæр... 
Никуы ныл хæцы фæстæмæ, - 
Хи къæсы къæсæр!.. 
Рагæй-рæгмæ у æдзухдæр 
Фæндагмæ нæ каст... 
Уд æмæ зæрдæйæ не стæм 
Ацы зæхмæ бает!.. 
Рагæй-рæгмæ ацæуынмæ 
Мах ыстæм æввонг. 
Балц мондагæй никуы кæнæм 
Иунæг уысм æрвонг. 
Æмæ афтæ адæмты 'хсæн 
Тайæм иугай мах... 
Зонæм æй, уæддæр æддæмæ, 
Мах хæссы нæ къах... 
47 

Афтæ стæм, фыдæлтæй нырмæ, 
Ахæм зондыл хæст... 
Махæй лæгыл, алы къуымты, 
Схæцдзæнис дæ цæст. 
Æз мæхæдæг дард Къахеты 
Райгуырдтæн, цæмæн? 
Ме стыр фыд уым цард арæзта, 
Гъей, фæлæ кæмæн?! 
Хи зæххыл йæ цард аразын 
Чи нæ зона, уый 
Никæд-бон нæ батухдзæнис, 
Искæй зæххыл фиу!!! 
Не стыхта мæ зæронд фыд дæр 
Къахетгомы фиу... 
Цъус цыдæр, фæлæ ысхъæлæй 
Никуы хоста риу! 
Мæн чысылæй Иры зæхмæ 
Раздæхта йæ уарзт... 
Фæлæ уый мæ фыды фыдæн 
Никуы уыдзæн барст: 
Хуссарæн æрдхæрæн куы у 
Алцæмæй йæ æрдз. 
Уæд мæнæн цæмæн сæвзæрди 
Къахеты мæ гуырдз?! 
Фехъус мын, мæ зæрдæйы хъæрзт, 
Мемирон, кæм дæ, 
Ацы уарзон Иры зæххыл 
Кæн куывдтæ, кæндтæ... 
Ма дзы фæллай, ацы зæхмæ 
Дæу ныббæдтæт уарзт. 
Уæд дæуæй дæ фидæны фырт 
Нал ракæндзæн хъаст. 
48 

Уæ, мæ уарзон Иры бæстæ, 
Бирæ мын фæцæр! 
Хохау уæт дæуæй лидзæгæн, 
Хи къæсы къæсæр! 
Алчидæр нæ уæт æнустæм 
Ахæм зондыл хæст: 
Макуы уарзæт райгуырæныл 
Къух сисын нæ цæст! 
Уæд цæхх кæнын нал бахъæуид 
Алыбон цæххыл... 
Уæд... Нæ къуымæй амондджындæр 
Нал уаид зæххыл!.. 
2005 

МЕ 'ВЗАГ - МÆ УДЛÆУУÆН 
МÆ ФЫРТМÆ 
Алцы ферох кæн: иухатт чысылæй 
Дæу мæ къухтыл куыд хастон, куыд уарзтон, 
Дæу ыстъалытыл, хуртыл куыд барстон, 
Стæй куыд адджын уыд, бæппу, дæ фынæй... 
Алцы ферох кæн: иухатт мæ комдзаг 
Æз тыхстæй дæр дæ дзыхы кæй тъыстон. 
Рацу искæдбон, рацу мыл комдзог, 
Æз мæ фыдбойнаг царды цы фыстон... 
Иунæг, иу фæдзæхст дар мын дæ зæрдыл: 
Уарз ирон æвзаг, ма йæ дар фæсфæд. 
У æнувыд нæртондæр æвзæгтыл, 
Фæлæ ку, лæппу, ды уæд мæ мардыл, 
Ды дæ мадæй: «Мæ мад нæу», куы зæгъай, 
Æмæ де 'взаджы цаудæй куы фауай, - 
Кæд ды не 'рдарай мурмæ мæ катай, 
У хуыздæр æмæ а-зæххыл ма уай!.. 
50 

ФÆДИСЫ ХЪÆР 
Хъуыддаджы фæдыл цалдæр боны фæдæн Дзæуджы- 
хъæуы æмæ ме 'муд нæма æрцыдтæн: Сахары уынг- 
ты, базæртты, организациты нал ис иронау дзурæг. 
Бæлвырдгæнæны тыхæй собесы иронау куы сдзырдтон, 
уæд мыл хицау ныххуырста: «говори на понятном  
языке!» Нæ дæ хъæуы Ирыстоны столицæйы ахæм уайдзæф 
бауромынæн нуæрттæ! 
Ех, Дзæуæг, куы фенис, 
Цæмæ 'рхаудта дæ хъæу, 
Уæд зæгьис фæлтау ыл 
Куы 'рзадаит цъæх нæу!.. 
Иу лæг дзы иронау 
Нал дзуры дзыхæй 
Лыг сæ кæны алчи 
Не 'взаджы хырхæй! 
Адæмон поэттæ 
Ис дæ «хъæуы» бирæ, 
Фæлæ сын ирон лæг 
Нал кæсы сæ лирæ! 
Адæмон артисттæй, 
Ацы стыр Хъæу дзаг у, 
Фæлæ тынг нæ кæнынц, 
Мады 'взагæн табу! 
Адæмон фысджытæ, 
Адæмон артисттæ 
Хатт ирон дзурæгтыл 
Ам фæкæнынц дис дæр: 
«Ацы дзурæг чи у, 
Хъæутæй кæд æрхаудис?!» 
Бафтауы сыл «хъæддаг» 
Хи хæдзары сау дис!.. 
51 

Ахуыргонд ирæттæн 
Ам нымæц дæр налис: 
Бирæ сæ нæ зоны: 
Циу иронау, «каис» 
Ам иронау дзурæг 
У нымад æгадыл. 
Афтæмæй сæ алчи 
Йæ сæр хъары кадыл! 
Ам Къостайы номыл 
Премитæ фæисынц, 
Стæй æндæр æвзагыл 
Лекцитæ фæкæсынц... 
Цоцкъотæ, Аксотæ1 
Нал ысты дæ «хъæуы» 
Ам ироны 'ддагон 
'Рцæуæккаг æнхъæлы!. 
Йе 'взагыл сæ алчи 
Дзурын зоны донау, 
Ам æрмæст ирон лæг 
Нал зоны Иронау! 
НЕ 'ВЗАГ - МÆ САГЪÆС... 
Уынджы, фынгыл, æви куысты 
Не 'взагалыран фæсайраг... 
Нарты 'взаджы цур нæм абон 
Царды 'ндæр æвзаг фæсæйраг! 
1 Æмбалты Цоцкъо æмæ Колыты Аксо уыдысты зынгæ æхсæнадон 
архайджытæ, сæ сæйраг хæсыл пымадтой сæ радтæг ирон адæмæн лæггад 
кæнын. 
52 

Мадæлон æвзаг нын уынгты 
Алы 'взагтимæ ысхæццæ. 
Бонтæ бонты ивынц æмæ 
Не 'взагудисгæ фæсæццæ... 
Мах æндæр нациты кадæн 
«'Фсæрмæй» не 'взагыл нæ дзурæм... 
Афтæ мадæлон æваджы 
Мах нæ къуымрæбынæй сурæм! 
Не 'взаг додойаг куыд фæцис? 
Уый та? Уый та у нæ куысты... 
Зилы кабинеты æмæ йæ 
Ничиуал исы «æххуырсты...» 
Чизоны-ма искæй фынгыл 
Кувын бафæнды Аронау2 
Фæлæ йæм дæлейæ сдзурынц: 
«Адæм не 'мбарынц Иронау!» 
Афтæ алæбон дæр не 'взаг 
Удисыныл у, фæсайраг! 
Нарты 'взаджы цур нын абон 
'Ндæр, кæйдæр æвзаг фæсæйраг!.. 
'Ндæр æвзагыл дзургæйæ йын 
Хатт йæ хъысмæтыл «фæкæуæм!» 
Фæлæ ма зæгьæм æргомæй 
Ахæм уагимæ кæй хъæуæм?! 
Мæдтæ мадæлон æвзаджы 
Авдæнмæ йæ хурхæй марынц, 
Æмæ сын сæ къæпдзых мæйттæ 
«Ой, уæрæйдæтæ» фæзарынц! 
æвзаджы къæбæл, дзырддзæугæ лæг, цард Къахеты. 
53 

Афтæ не 'взагæн йæ хъысмæт 
У мæлæтыл лæуд - фæсайраг. 
«Кусынц» не стыр сæртæ, - махмæ 
Ныр æндæр æвзаг фæсæйраг! 
Мах хъæздыг стæм: ирон дзырд 
Махæн никуы уыд нæ сæйраг... 
Чи ма нын дзы баззад уыдон, 
Тагьд ысуыдзысты тæтæйраг!!! 
МЕ ВЗАГ 
Мургай дæ фæцарæзтой фыдæлтæ, 
Туджы аргь дæ алы дзырд лæууыд... 
Æмæ сæ нæ кодтай, нæ, фыдæнхъæл, 
Кардау, семæ де хсар дæр-иу цыд. 
Алы дзырд дын тохы мидæг сæрыд, 
Арвыстай-иу, арцыл хæцгæ, бон. 
Цал хатты ныууарыд туг дæ сæрыл, 
Цал хатты дæ кодтой-иу дæлдон!.. 
Цал бæстæйы, 
Цал адæмы федтай 
Цал раны мын баззадис дæ фæд! 
(Уас мын ноджы авд ахæмы фестай,) 
Де сфæлдисæг уыд æдзух дæ мæт... 
Монголтæ дæ карды комæй каретой, 
Уагьтой дын дæ судзгæ артыл дон, 
Фæлæ дæу цы радтæг адæм уарзтой, - 
Хастой дæу, тырысайау, уæндон. 
Темур - Ленг дæ зæрдæйæн йæ тæгтыл 
Рауагьта уый цал хаты йæ кард, 
Фæлæ та-иу ды уæддæр ызнæгтыл 
Бафтыдтай дæ хъæндзал удæй арт... 
54 

Чи дæм цыдис марынмæ, 
Ды уымæн 
Бакодтай йæ сау зæрдæйыл гакк, 
Цал хаты йæ фæрсчытæ, уырны мæ, 
Фесты йын ыстæгцъæлтæ-аккаг. 
Æз дæ дзырдтæй - 
Буц æмæ сæрыстыр. 
Алчи дæр сæ у истори ныр. 
Дæу мæныуонг чи 'рхаста, - кæм ысты? 
Ракурон сæ рухс нæмттæй хатыр... 
Ард, лæгау, цы взагæй хордтой царды, 
Чи уыдис сæ сомыгæнæг мад, 
Тохмæ-иу цæмæй сидтысты дардыл, 
Уый мæ риуы мургай-мургай тад... 
Æмæ бирæ, бирæ рæстæг Нартæн 
Се стыр хæзна, 
Се стыр байзæддаг 
Нал тавтон мæ зæрдæйæн йæ артмæ, 
Æмæ фесты ныр мæнæй хъæстаг! 
Уадтымыгьтæн чи лæууыд сæ ныхмæ, 
Карды комæй чи фыста йæ хæс, 
Кастис уый 
Æндæр кæйдæры дзыхмæ, 
Нал хаста хæрдмæ, уæлæмæ рæз. 
...Хъавыдысты: ызгæ дыл ысхæца, 
Хастой-иу дæм зонгæ-зонын фау. 
Де 'фхæрæн кæй сау цæсгом ысхъæца, 
Не 'хсæн уымæй макуы схауæд тау! 
Нартæн нæм сæ уаз таурæгь ды 'рхастай, 
Уыдон кой дæ намыс у дæуæн. 
Хурыл ды цы УАЗ-зæл дзырдтæ барстай, 
Никæдбон ис уыдонæн мæлæн! 
55 

Ирæй дæу хъæугай фæхастой дардмæ, 
Демæ алкæм аразынц сæ цард. 
Уой куывды, 
Кæнæ фæбадой мардмæ, 
У цырен кæддæриддæр дæ арт. 
Дæу ныфсæн йæ дзидзииы хъуырттимæ 
Бадары йæ буц хъæбулæн мад. 
Арæхстгай ныттадзы дæ йæ риумæ, 
Банкъары дын афтæмæй дæ ад. 
Æмæ Ир лæууы, 
Лæууы йæ къахыл, 
У дæ фæрцы алы ран нымад. 
Туг ныууарид, зон, æнæ дæу махыл, 
Ме 'взаг, ды цы бон фæуай æдзард. 
Искæмæн тыххæй дæхи нæ хъарыс, 
Афтæмæй дыл рывæрдтой сæ цæст. 
Чи уыдтæ, 
Гъе, чи дæ, уый æнкъарынц, 
Иу æуый дæр фаг мын у æрмæст... 
Ме взаг, дæу æнус-æнус фыдæлтæ 
Цардыл тохы арæзтой дзырдгай, 
Æмæ уæд мæнæй фæу фыдæнхъæл, 
Искæдбон мæм хъазæнхъул куы суай! 
Æз Дæуыл цы бон ысуон уæлæхох, 
Хи дæуыл 
Цы бон акæнон тигь, 
Уыцы бон фæуон дæуæй мæрдырох, 
Гъеуæд-иу ныууарæд мыл цъæхх их! 
56 

«МАД-«МÆРЗÆГ» 
Не 'взаг иу бонджын хæдзары 
Фæсдуар лæзæры. 
Абоны «сæрæн» цæрæгмæ 
У нымад æвзæрыл... 
Æмæ фæсдуар, мæгуырæг, 
Бакъуыркъа ис, ризы. 
Раст, цыма, фыдниз у, уыйау 
Мад йæ цоты хизы! 
Ма сыл бахæцайы тасæй 
Адæргæй фæмæлы... 
Дзырдты сæрты хизгæ-хизын 
Хаттæй-хатт фæкæлы. 
«Ма сæ «байрайа» Уасо3 дæр, 
Алы дзырдыл тади!» - 
Афтæ мад лæг-дзуар лæгмæ 
Химид мæстæй марди! 
«Цавæр у, кæм мæ бахъуыди, - 
Уынгы дæр нæ кусы!» 
Уыцы иу дзæнгæда садзы 
Сабитæн сæ хъусы... 
Æмæ та нæ ирон дзырдты 
Фæсдыуармæ марзта, 
Уырдыгæй сæ бырондонмæ 
Сабиты цур хаста!.. 
03.04.2009 
1 Абайты Уасо - Ирол æвзаджы исорион-этимологон дзырдуаты автор. 

НОМАРÆНТÆ 
АБАЙТЫ УАСОЙÆН 
Мæ хæдзары къулыл 
Уасойы къам - ауыгьд: 
Хуыцау нын æй радта, 
Хуыцуæй уыд аргьуыд! 
Нæ мадæлон дзырдтæ, - 
Нæ нæртон æвзагæн 
Нæ бакуымдтой, никæд 
Ныссæттын ызнагæн! 
Ныр нал ис уый не хсæн, 
Къостайы цур бацард! 
Нæ нæртон æвзагæн 
Уасо уыд йæ уацар. 
Мах - Нарты фæдонтæ, 
Ирон мады хъомыл... 
Мах дзурдзыстæм Нартау 
Иронау сæ номыл... 
58 

ЙÆ САУ НÆ СИСТА 
Æмбалты Цоцкъо уыд тынг стыр курдиаты хицау: ирон 
адæмон сфæлдыстад æмбырдгæнæг, тæлмацгæнæг, 
зынгæ æхсæнадон архайæг, Всеволод Миллеры ирон, 
уырыссаг, немыцаг дзырдуаты редактор. Хетæгкаты 
Къоста йын куыд стыр аргъ кодта, уый фæбæрæг, 
Цæллыккаты Аннамæ цы фыстæг ныффыста, уымæй. 
«Мæ зæрдæйы уидæгтæ мын базмæлын кодта Æмбалты 
Цоцкъойы фыстæг, цы диссаджы лæг у...» 
Цоцкъо Костайы амæлæтыл куыд тынг фæрыст уыцы 
хабар алчи нæ зоны. Цоцкъо йæ амæлæты бонмæ Къо- 
стайыл фæдардта сау Мæлгæ та акодта 1937 азы, уæд 
«троцкист» Цоцкъойы фехстой æцæг троцкисттæ. 
Автор. 
Къоста амардис 
Æмæ Цоцкъойы 
Зæрдæ дæр 
Цардмæ нал радис! 
Лæгау-лæг Цоцкъо, 
Къостайы мардыл 
Йæ сау нал систа... 
Æртын æвдæм азы, 
Æртын æвдæм азы 
«Троцкист» Цоцкъойы 
Æцæг троцкисттæ, 
Къостайы мардыл 
Сау дарæг Цоцкъойы 
Мæрдтæм барвыстой! 
Уым - мæрдтыбæсты 
Уым - мæрдтыбæсты 
Саударæг Цоцкъойы 
Къоста,нымдгæнгæ, 
Æнкъардæй бафарста: 
- Цы дыл æрцыдис, 
Сау кæуыл дарыс. 
Дæ уарзаг зæрдæ, 
Уагæры Цоцкъо 
59 

Тынг кæуыл фæрыст?» 
Ма мæ фæрс, Къоста, 
Куыд дын æй зæгъон, 
Цард у æрвистон... 
Дæ мæлæн бонæй, 
Мæ мæлæн бонмæ 
Сау дæуыл дардтон, 
О, мæхи Къоста, 
Мæ сау нал систон! 
МАКÆ, МА К/ЕНУТ 
1954 азы журнал «Фидиуæг»-ы Джусойты Нафи ным- 
мыхуыр кодта цалдæр сатирикон æмдзæвгæйы. Нафийы 
ныхмæлæуджытæ ацы æмдзæвгæтæн сæ хъуыдытæ 
сзыгъуыммæ кодтой, æвзаг фæхастой хицауадмæ æмæ, 
чысыл ма бахъæуа, Нафийы арцыл сисой! Хъаст хъасты 
фæстæ цыд Гуырдзыстоны КП/ЦК-мæ, Партийы Хус- 
сар Ирыстоны обкоммæ... Мæнæ, дам автор гуырдзиаг 
адæмыл худы. Уæд æз Къахетæй ног æрцæугæ уыдтæн 
æмæ мыл ацы хабар тынг бандæвта. Ацы æмдзæвгæ 
фыст æрцыд уый алфæн, фæлæ нæ ныммыхуыр, æгæр, 
дам, æй систай, ома Нафийы... 
Зонын, кæмдæрты 
«Рæдыдис» Нафи, 
Фæлæ, макæ, ма кæнут, 
Сау лæгтæ, 
Генийы удæй ма хъазут хъулау! 
Зонут, 
Не 'хсæн куы 'рхауа Нафи, 
Уæд... 
Иры бæрзонд хæхтæ, 
Æрмæстдæр, уæд кæудзысты 
Сæркъулæй!.. 
Уый не 'вдæлы лыскъзæрдæты 
Дам-думтæм хъусынмæ... 
60 

Фæлæ 
Уæддæр сымахмæ кæсгæйæ 
Фæвæййы 
Йæ зæрдæмæ хъусынтыл: 
«Иры зын, Иры хъыг мæ уды куы 
бацард, 
Уæд маем цæмæн сметой 
Ме «'рдхæрдтæ» сау кард?! 
Ау, мæ зæрдæ мæ Ирыл нæ риссы? 
Сау лæгты ахæст мæ 
Баппæрста дисы...» 
Ма дзурут, сау лæгтæ: 
«Уый та кæй хъæуы?!» 
Абон Нафи у ныфсы лæг 
Нæ хъæуы... 
Æмæ йын ма къахут, 
Макæ, йæ бындур! 
Уый фæлтау сæвæрут 
Мæсыгыл иу дур; 
Уый фæлтау хохы бæрзæндмæ схизут 
Æмæ дун-дуне фенат! - 
Хорз лæг уæ цæсты 
Цæмæ гæсгæ фенад?! 
Ма хъазут, сау лæгтæ, уый удæй 
Хъулау! 
Уый бæсты бамбарут, 
Уый у нæ фыййау, 
Æмæ йæ разы æрлæуут, æркъулæй, - 
Уарзут нæ Иры зæхх 
Абон Нафийау! 
61 

УÆЗДАН ИРОН 
Арын газет «Рæстдзинад»-ы раздæры редактор, мæ хорз 
хæлар Хъесаты Владимиры ном 
Уæздан, фæлмæн æмæ хæдзонд, 
Йæ дзырдтæ - арф хъуыдыгонд, барст. 
Цы фыддæр дуджы дæр, лæгау, 
Хъысмæтæй никуы кодта хъаст. 
Йæ цард нæ Ирæн у нывонд, 
Фыртау ын бакодта лæггад. 
Æмæ, нæ разагьта лæгтау, 
Уыдис йæ архайды бæркад. 
Йæ зонд, йæ парахат зæрдæ, 
Хæссынц нæ саг иронæн кад. 
Ныр дæр, йæ зæрыбонты, лæг 
Нæ зоны зиугуысты фæллад!.. 
Кæддæрид хорз лæгæн йæ ном 
Вæййы цæвиттойнаг, æрдаг, 
Æмæ йæ чи бафæзмы, уый 
Ыссары фидæнмæ фæндаг. 
Ды дæ нæ уыцы лæгтæй иу, - 
Дæуæн дыууæ Ирыстон нæй! 
Кæйдæртау, æнæмæтæй, æхсæв 
Нæ кæныс хъарм уаты фынæй... 
Лæгæрд, дæ риуымбæрц лæгæрд! 
Кæронмæ сæххæст кæн дæ фæнд... 
Мæнæн та?.. 
Мæ удмæ бацыдтæ лæгау 
Æмæ дзы баззадис дæ фæд! 
62 

КУЫРЫХОН ЛÆГ 
Ацы бон ты 80 азы сæххæст зынгæ 
æхсæнадон архайæг æмæ ирон 
культурæйы меценат, нæ абоны азфыссæг 
Мæргъиты Алексийы райгуырдыл. 
Ды дæ нæртон, ыстыр хъуыддæгтæн гуырд, 
Уæзбын, хæрззонд - нæ хабæрттæн сæ куырд! 
Дæ цард, дæ бон у азæххæн нывонд, 
Æрдзæй дын у дæ ацы уаг нывгонд... 
Нæ азфыссæг, нæ ныфсы хъæбул, цæр! - 
Дæ хорз хъуыддæгтæн налис Иры бæр... 
Дзæнæттаг фот дæ мад æмæ дæ фыд, 
Æмæ сын у кæддæриддæр æвыд! 
Цы ис зæххыл - дæ уаз уды фæуæнт, 
Нæ азфыссæг, Хуыцауæй дæ лæвæрд. 
Дæ уд кæныс Ирыстонæн нывонд, 
Дæттыс ын ды дæ тых æмæ дæ зонд! 
Нæ фидæн у дæ цин æмæ дæ мæт... 
Историйы бæрæг уыдзæн дæ фæд! 
Кæныс фыртау Ирыстонæн лæггад 
Æмæ ныхъхъæр дæ ном æмæ дæ кад!.. 
10.01. 2008 
63 

ГРИС ÆМÆ ЙÆ «КРИТИКТÆ» 
(Æрæджы мыхуыры фæзынд 
Плиты Грисы сфæлдыстадыл цъыфкалæн уац...) 
Мæрдты ныхъхъæрзыдта Грис, - 
Йæ ингæны дæлгоммæ 'рзылд... 
О, бафтыд ыл æнахуыр дис, 
Йæ зæрдæйыл хæцы, хъæрзы: 
«Кæмæн уыд кувæндон мæ ном, 
Йæ къæдзил чи тылдта мæ разы, - 
Мæ ныхмæ рацыд уый «æргом», 
Ныр мын мæ урс зачъетæй хъазы... 
Мæ комдзаг чи хуыдта дзыкка, 
Мæ хус къæбæры та - уæлибых... 
Мæ мардыл, фехъуыстон, «куыдта» 
Нæ абон, не зноны хæлиудзых!.. 
Фæлвары бавзара йæ тых, 
Мæныл цынæ диссæгтæ мысы, 
Мæн, дам, хуыдта Грис фæлвых 
Ирон нæртон дзырды хъæбысы... 
Æмæ куы базыдта, мæнæн 
Æнустæм бацъындис мæ цæст, 
Уæд мын уый ракъахта ингæн, 
Зæгьгæ, фæдæлдæр уон, æххæст. 
Поэт мæ нал хоны æргом, 
Мæ фыстытыл фæкалдта цъыф... 
Мæрдтыл æй бафтыдта мæ ном, 
Æхсæв дæр нал акæны цъынд... 
Мæ фыст мын сасирæй луары, 
Уырзæй сæм агуры хъæнтæ, - 
Йæ бон куынæ свæййы сæ марын, 
Уæд райдайы цæгъдын сæнттæ... 
64 

Грис, дам, никуы уыд поэт 
Æмæ, дам, никуы дæр уыдзæнис, 
Мæ ныхмæ сырæзтис дуэт, 
Фæлæ нæ рауадис сæ «цæдис»!.. 
«Грисæй фервæзæм, ыстæй 
Нафи дæр ничердæм ирвæзы...» 
Æмæ æрæвналдтой куырмæй, 
Сæ сæт сæ къахбынтæм ивæзы...» 
Æмæ куыд мæгуыр дæ, Грис, куыд, 
Ирон рæсугъд дзырдæн йæ куырд! 
Кæйдæр цæст æскъахта дæ сие, 
Æмæ ныхъхъæр кодта: «Фæдис!» 
Уый зоны хорз, кæм дæн, куыд дæн: 
Мæнæн нæй ингæнæй ысхизæн... 
Æмæ мæ поэзи куырмæн 
Ысси йæ холыйаг, йæ хизæн!.. 
Фысс мыл, дæ хæфзæрдæ лæмар 
Мæныл, цы дæ бафæнда, дзур... 
Фæлæ, мæ хорз «хæлар», æмбар: 
Мæныл зынфæлдахæн у дур». 
Гъе, афтæ фарны лæг Грис 
Мæрдтæй йæ фæдонмæ ныффыста: 
«Æмбарын хорз: цы у дæ рис!..» 
Æмæ йæ зындонмæ ныехуыста... 
Фæлæ уыд «фæдонæн» дæр сих, 
Æмæ ныр иунæгæй дзыназы. 
Грисы кæсгæйæ, ныджджих, 
Æмæ кæйдæр мицъра нуазы. 
65 

НАРТЫХТЫ МИХАЛЫ МОНОЛОГ 
Зынгæ ирон поэт æмæ тæлмацгæнæг Нартыхты 
Михалы царды рохтыл чи хæцыд, уыцы 
дурзæрдæ хицæуттæ йæ цъыссыммæ 
баскъæрдтой æмæ уый дæр йæ сæрæн 
æндæр ницыуал зыдта, йæхи фехста. 
Ныдздзæгьæл дæн царды гуылфæнты, 
Хойынц мæ дуртыл, æгьицау фæрæтау... 
Абон ме уæхскыл æз цы 'рбаппарон... 
Нæй мын уæлæфтау! 
Ацы дунейы мæнæн ничи уыд, - 
Чи банкъардтаид, чи, мæ уды рыст... 
Кодтон галау кæд богь, никæмæ нæ фехъуыст! 
О, куыд зын мын уыд ацы дунейы: 
Иу нæ разындис иу «мæн у» зæгьæг. 
Ныр цæуын æмæ дæу ныууадздзынæн, 
Мæнæй сидзæрæй, о Фыдыуæзæг!!! 
Чизоны, мæн дæр искуы адæмæй 
«Михал та Чи уыд?» исчи бафæрса... 
Уыцы дунейы дидин рафтауин, 
Кæд мæ фыстытыл исчи баввæрса! 
Чи дæ, о мæ хур, æз дæ чиныг дæн, 
Ма-иу мæ аппар фæсвæд, макæдбон! 
Æрмæст дæ уый курын, о мæ хорз кæстæр, 
Макæдбон ныууадз хæдзары къæсæр... 
Мæ сайд ма фæу, цардæй ма алидз, 
Ма суæлæхох у хурыл, о мæ бон! 
Цардæй зынаргьдæр царды ницы ис, 
Æмæ йыл, мæ хур, дæ къух макуы сие. 
Мæ сайд ма фæу!!! 
2009 
66 

ЗÆРДÆРЫСТ ПОЭТ 
Арын Дзуццаты Хадзы-Мураты рухс ном. 
Ды нæ ацыдтæ сусæгæй 
Ацы Дунейæ, Хаджи, 
Ох, дæ хуызæн æнамондæй 
Мачи райгуырæт, мачи. 
Де нкъараг зæрдæ а-зæххыл 
Никуы ницæмæй барухс. 
Ды цы дидины агуырдтай, 
Уый дæумæ бæлгæ бахус. 
Дæу ирон зарæг ахаста, 
Иры бæрзæндтæм, райгæ... 
Ды йæ иу дзырдыл алы уысм 
Кодтай химидæгтайгæ... 
Дентыстытыл дын райгуырæн, 
Ныййарæг мадау, ради. 
Де хсидгæ зæлтæм цъити дæр 
Химид арыдта, тади... 
Дæуæй буц уыди Иры зæхх, 
Стæй Ирыстоны алчи, - 
Ныр дæ уаз хъæлæс бамыри, 
О, нæ мадзура Хаджи! 
Ацыдтæ, фæлæ айзæлдзæн 
Зон, дæ уаз зарæг дардыл. 
Ничи ауаддзæн уазал дон, - 
Дæуæн де судзгæ артыл... 
О, куыд зын мын у уый зæгьын: 
«Ды нæ рæнхъыты нал дæ!» 
Уый хыгьд дæ мурмæ не рдардтой 
Хицæуттæ æмæ хъалтæ... 
67 

Ды поэзийæн райгуырдтæ 
Аразын æмæ тохæн... 
Æмæ дæ Иры уарзон зæхх 
Никуы ратдзæнис рохæн. 
12.17.06.2004 
САГ ЛÆГ 
Арын зынгæ ирон поэт Бестауты Гиуæргийы рухс ном 
Æз кæсын дæуæн дæ къаммæ 
Æмæ мыл æфтауы дис: 
Ды куы мардтæ, уæд Ирыстон 
Дард цæуылнæ сидт фæдис?! 
Æз кæсын дæуæн дæ къаммæ 
Æмæ мыл æфтауы дис: 
Ды куы садтæ, уæд Ирыстон 
Цæуылнæ банкъардта дæ рис?! 
Æз кæсын дæуæн дæ къаммæ 
Æмæ мыл æфтауы дис: 
Ахæм низимæ хæцгæйæ, 
Дæ уд Ирыстоныл рыстис!.. 
Æз кæсын дæуæн дæ къаммæ 
Æмæ мыл æфтауы дис: 
Рифматимæ тох кæнгæйæ, 
Зæхх дæ къæхты бын рызтис! 
Æз кæсын дæуæн дæ къаммæ 
Æмæ мыл æфтауы дис: 
Низ дæ хордта, мардта, фæлæ 
Уæддæр дæ Ир уыдис дæ рис!.. 
29.03.2009 
68 

ГАФЕЗÆН 
Ацы бонты Гафезы райгуырдыл сæххæст 90 азы. 
Арын уый рухс ном. 
Ды фыдгулы раз никуы тасыдтæ, 
Уыд дæ дзыхыдзырд фат... 
Иры намысæй ды нæ хъазыдтæ, 
Сыгьд дæ зæрдæйы арт... 
Уыд дæ рухс бæллиц Иры иудзинад 
Æмæ иу зондыл хæст... 
Адæмæн диссаг уыд дæ лæгдзинад 
Æмæ... канд уый уыд 'рмæст?! 
Тад дæ зæрдæйы хъарммæ цъити дæр, 
Уагьтай не уæнгты ныфс... 
Ды Ирыстоны рухс бæрзонд хæхтыл 
Никуы бакалдтай цъыф! 
Ныр æрынцадтæ... Фæлæ Иры зæхх 
Гъеныр банкъардта рис: 
Абон ныл, Гафез, уары здыйы зæгь, 
Рабад, тырыса сие! 
Ахæм бонты-иу дæ фæллад зæрдæ 
Никуы агуырдта уат... 
Ирыстон дæуæн уыд хъандзал æрдын, 
Ды та йын уыдтæ фат. 
2005 
ДЫ РАЙГУЫРДТÆ ПОЭТÆЙ 
2009 азы 1-æм майы 80 азы æххæст кæны 
Козаты Исидоры райгуырдыл. Арын уый рухс ном. 
Сабыргай, мæ сабыр æмбал, 
Ахъуызыдтæ цардæй... 
Фæлæ уадзыс мигъ йæ онджы 
Иу кæмæндæр мардæй... 
69 

Нал зæгьдзынæ «Хохы сæрмæ 
Ме стыр уаргь ысхæссон. 
Де знæгтимæ ныр дæ бæсты 
Чи зæгьдзæн: «ысхæцон?!» 
Ма банхъæл: æмæ дыл куыйтæ 
Нал рæйынц дæ фæстæ... 
Фæлæ сын дæ нæртон зарæг 
Ранæмы сæ фæрстæ. 
Иу куыдз дыл рæйдта цæгатæй, 
Хуссарæй та иннæ... 
Фæлæ ма тыхс: зондджын куыдз, дам, 
Никуы рæйы мигьмæ. 
Хуссары нæ зæхх кæй судзы, 
Ферох кодтой уый дæр. 
Айхъус-ма, цæуы йæ хъыс-хъыс, - 
Срæйдта та сæ чидæр! 
Ды цæуыс, дæ фæндаг даргь у, 
Иры хур дæ тавы... 
Гайтма, искæцы куыдзы дæр 
Дæ хъысмæт «æндавы!..» 
1992 
ФÆСТАГ УЫСМЫ 
«Æхсынц ма нæ гуырдзы?» - уый ма уыд зæрдæдзæф 
фæуæг зынгæ ирон фыссæг Гæбулты Мелитоны фæстаг 
фарст.Ацы æмдзæвгæйæ арын Мелитоны рухс ном. 
Туг ныттагьди мæ зæрдæйы, 
Тугæй сахуырст мæ уд. 
Ноджы сидынц Джугъелитæ: 
«Иры марут, цæгьдут!» 
70 

Туг ныттагьди мæ зæрдæйы, 
Тугæй сахуырст, мæ уд. 
Дардыл сидынц Джугъелитæ: 
«Иры карздæр цæвут!» 
Туг ныттагьди мæ зæрдæйы, 
Тугæй сахуырст мæ зæхх... 
«Сабиты та марынц, Лео, 
Исты ма мын зæгь?» 
Марынц, 'ргæвдынц, нæ сабитæн 
Тенгиз4 цъиры сæ туг, 
Ноджы сиды йæ лæгмартæм: 
«Марут! Марут! Цæгъдут!» 
Ау, уыййас сын цы ракодта 
Сосланы5 зæхх, йæ арв? 
Знон ма сын адджын куы уыд 
Нæ цыхт æмæ нæ царв! 
Уæ, каджетæ6, сыгъды фæуат, 
Кæм æмбæхстат уæ хин? 
Æви алы гуырдзиагæн 
Емæ гуыры йæ зин?! 
Немуд чи уыд - фæсайдта нæ, 
Ссис марæгæн хуындзау. 
Ау, уыййас сын куыд ныббардзæн 
Сæ фыдмитæ Хуыцау? 
Туг ныттагьди мæ зæрдæйы, 
Цудын, нал дæн, калын... 
Бауадзут мæ, Джугъелитæ, 
Мæ уд исын, мæлын!.. 
4 Тенгиз Китовани - Гуырдзиаг лæгмарты фæтæг. 
5 Давид Сослан - Тамар-падзахы мой. 
6 Каджетæ - адæмы хатт, (дæлимонтæ), сæ кой кæны Шота Руставели 
йæ поэмæ «Стайы цармдарæджы». 
71 

МЫСЫНДÆ... 
ын журналист Гуыбеты Юрайы рухс ном. 
Ныр уал мæйы дæу нал федтон, 
О, мæ ныфсы кæсдæр! 
Зонын æй - кæм дæ, уæддæр дæ 
Агуры мæ къæсæр... 
Цы дæм рауад... ныр уал азы 
Нал хизыс йæ сæрты... 
Зæрдæ дæр бынтон ысхивæнд, 
Ницæмæй, нæ сæтты... 
Агуры дæ уынджы, куысты, 
Алы уысм дæ мысы... 
Ау, мæнæй дæм хъыг цы фæкаст? - 
Бацагур дæ фысым!.. 
Афтæ дард кæдæм фæцыдтæ, 
Уалдзæджы къæсæрыл?! 
Бахъуыдыбон, ныр дæ бæсты, 
Чи сдзурдзæн мæ сæрыл?! 
Стон дæ риуы 'мбæрц дæ ингæн, 
Тагьд мæ хъæрмæ рахиз! - 
Раздæрау мын мидбылхудгæ 
Райе, лæппу, мæ рахис... 
Раздæрау мæ фынджы фарсмæ 
У æвæрд дæ бандон. 
О, кæм дæ, мæ хорз хæрæфырт, 
Исты ма мæ радом... 
Акувæм нæ рухс фыдæлтæн, 
Акувæм нæ Ирæн! 
Зон, знон та нæм лæбурдта 
Саухъиссæр лæг-бирæгъ!.. 
72 

КОЦТЫ ПАВЛИКЫ МОНОЛОГÆЙ 
Арын нывгæнæг (Коцты Павликы рухс ном) 
Æз нæ бафсæстæн дæ уындæй, 
Уæ, мæ райгуырæн, мæ бæстæ... 
Æз нæ бафсæстæн цæрынæй, 
Æз нæ бафыстон дæ хæстæ! 
Иры урс хæхтæ-мæсгуытæ, 
Æмæ хуссæртты цъæх фæзтæ. 
Чи уæ уарздзæнис зæрдæйæ, 
Чи уыл тайдзæнис мæ фæстæ?! 
Ехх, мæгуыр мæ бон, кæронмæ 
Фыст куыннæ фæцис мæ аргьау, 
О, куыд мæ фæндыд: мæ Ирæн 
Æз куы сыгьдаин цыргьау! 
Хастон кæттагмæ зæрдæйæ 
Уæ, мæ Иры зæхх, дæ сурæт! 
Æз цы 'нхъæл уыдтæн, мæлæт мæ 
Ирыл заргæйæ, æрсура!.. 
Ир, дæ сæрвæлтау лæгæрстон 
Де стырдæр зынæн йæ карзмæ... 
Ныр мæрдтыбæсты, сæркъулæй, 
Рацæудзæн гыцци мæ размæ... 
Ам мæ хъæбултæ мæ фæстæ 
Æз цæссыгкалгæ ныууагътон, 
О, куыд зын мын у: æмкъайæн 
«Хорзæй баззай» дæр нæ загьтон. 
О, мæ хæлæрттæ, сымахæн 
Æз нæ бафыстон уæ хæрзтæ! 
Ацы сау фæндагмæ, курын: 
Макуы стагьд кæнут мæ фæстæ! 
16.12.2005 
73 

ЦЫ ФЕСТУТ! 
Арын мæ кæстæр æфсымæртæ 
Вася æмæ Гоги (Догийы) рухс нæмттæ. 
Уæ, цы фестут, ме 'фсымæртæ, 
Ме зноны кæстæртæ?! 
Агурынц уæ сусæг-æргом 
Хæдзары къæсæртæ... 
Рбахизут мæм, бадт арахъæй 
Баназæм сыкъайæ... 
Раздæрау дзадджын фынгæвæрд 
Радомут мæ къайæ. 
Атыхсон уыл, ахъазон уæ, 
Уæ, мæ буц кæстæртæ, 
Алæу нын уырдыг, мæ Гоги. 
Ды уæддæр кæстæр дæ. 
Иунæгæй мæ уынджы астæу, 
Ниугæйæ фæуахтат... 
«Хорзæй баззай, не 'взæр хисдæр!» 
Уый дæр мын нæ загьтат. 
Уæ мæ фæдисы ныфсытæ, 
Чи ма мыл кæудзæнис? 
Къулсæрæй мæ табæты раз 
Ничиуал лæудзæнис! 
Ацыдыстут, хи нымбæхстат 
Сау мæйдары тары... 
Æз цы кæнон, буц кæстæртæ! 
Мæн хуыцау нæ мары... 
15.05.1999 
74 

АУАДЗ МÆ НÆХИМÆ 
Арын, 1989-92 азты, гуырдзыйы ныхмæ айнæг къулау чи 
слæууыд, нæ уыцы хъайтар Хуыбылты Валерийы рухс ном. 
Ауадз ма мæ, цæй, нæхимæ, 
Сау ингæны къул!!! 
Ме 'взонг къай кæдмæ уыдзæнис, 
Сау бада, сæркъул?.. 
Уым, уæлæ, мæ дыууæ фыртæн 
У мæнмæ сæ каст... 
Хъуамæ сын сæ чысыл удтæй 
Асурон сæ мает. 
Уым, уæлæуыл, сауты мидæг 
Батадис мæ мад. 
Саубада, кæдмæ йын кæндзæн 
Йе 'взонг чындз лæггад?! 
Иу хатт-ма кæд ме 'мгæрттимæ 
Азарин мæ фаг. 
О, куыд зын у: рухс дунемæ 
Нал арын фæндаг... 
Ех, тæхуды, хуры тынтæм 
Чи тавы йæ уд... 
О, хæлæрттæ, уый уæ домын: 
Рухс мын дзы зæгьут. 
Уарзут удау Иры бæстæ, 
Ут æдзух йæ уарт. 
Судзæт æмæ ма ахуыесæд, 
Макæдбон йæ арт!!! 
Радтон æз йæ рухс фидæнæн 
Ме 'взонг уд, мæ цард 
Æмæ-иу мын ма ферох кæн, 
О, мæ Ир, мæ мард!.. 
75 

Саглæггæн цы зæхх нæ кæны 
Ингæнмæ лæггад: 
Ахæм бæстæ у мæрдты дæр, 
Фидиссаг, æгад!.. 
10.03.2004. Дзæуджыхъæу 
ХЪÆР МÆРДТÆИ ДÆР ХЪУЫСЫ 
Нывгæнæг Къæбысты Никъалайы дыууæ Фырты 
Ацæмæз æмæ Азæмæт мард фесты дурзæрдæ адæймаджы 
къухæй. Дыууæ æфсымæры дæр сæ удтæй арт уагътой, 
хъахъхъæдтой сæ уарзон Ирыстон... 
Кæмæн цы ракодтам, нæ зонæм, 
Нæ риутæй хъахъхъæдтам нæ бæстæ, 
Æмæ цæмæй зыдтам: нæ марæг 
Зылдис æрра куыдзау нæ фæстæ!.. 
Дзæгьæлæй баззадис нæ дарæг, 
Зæронд фыд иунæгæй, æнкъардæй. 
Хæрзбон, нæ Ирыстон! - нæ марæг 
Дæу дæр æрæргæвдит цыргь кардæй! 
1999 
76 

ИРЫСТОНЫ ХÆРÆФЫРТ 
Михайленко Александр Барисы фырт Райгуырд 1960 азы 
31 марты Украинæйы Горæт Светловодскы. Фæмард гу- 
ырдзиаг фашисты къухæй 1992 азы 30 майы æхсæнгарзæй 
уæззау цæф фæуыны фæстæ. Ныгæд æрцыд Æрыдоны 
районы Кировы хъæуы æмæ йæ уыцы аз 19 августы скъах- 
той æмæ йæ ногæй баныгæдтой Цхинвалы 5-æм скъо- 
лайы кæрты. 
Нæ мадæлон зæхх дæ 
Йæхимæ ныббаста, 
Æмæ дæ, хъæбулау, 
Йæ хъæбысы хаста... 
Нæ Иры хæрæфырт, 
Нæ зæхх дæ куыд уарзта... 
Дæу хурау рæвдыдта, 
Дæу хуримæ барста. 
Дæ фæлмæнтæ мадæн 
Ды уыдтæ йæ дарæг, 
Уыдтæ йын цæугæ хох, 
Сæуæхсиды зарæг... 
Фæлæ нæм фыдгултæ 
Куы сластой сæ кæрдтæ, 
Цыдысты уæд тохмæ 
Нæ Иры кæстæртæ! 
Уæд февзæрдтæ се 'хсæн, 
Уырыссаг лæджы фырт! 
Бæрæг уыдис де 'внæлд - 
Нæ цæргæс хæрæфырт! 
Гуырдзиаг лæгхорты 
Æнæвгъау æссæстай, 
Æмæ сыл парахат - 
Сырх нæмыг лыуæрстай... 
77 

Нæ быхстай фыдгултæн: 
Сæ мæнг дзырд, сæ даутæ. 
Сæ мæдтæ нырма дæр 
Нæ систой сæ саутæ. 
Дæуыл дæр фыдгултæ 
Бæмбæджытæ не 'хстой... 
Дæ марджытæ уастæн 
Цъæх хæрджытæ фестой! 
Дæу абон, нымдгæнгæ, 
Дæ Иры зæхх мысы. 
Дæу мадау ныттыхта 
Йæ фæлмæн хъæбысы... 
Дæ мады зæрдæ дыл 
Йæ саутæ нæ исы... 
Мадау, нæ Ир дæр 
Йæ хъæбулыл риссы. 
2006 
^^^^^^^Л<^ 

МАХ СТÆМ АХÆМ АДÆМ 
МАХ ХУЫЗÆН 
Мах хуызæн а-зæхмæ не 'рцæудзæн адæм: 
Никуыма бахордтам не 'хсæвæр адæн. 
«Уый нын кæм ралæгис, уымæн цæмæн ис?» - 
Дардмæ, дзæнгæрæгау, хъуысы нæ фæдис. 
Чи куыдз у, чи хæрæг, чи слæууыд къахыл?! 
Уадид ын райдайæм арф ингæн къахын. 
Уайтагьд нæхионы хурхæй ныммарæм... 
Мах ыстæм раст адæм, уалтæ нæ барæм. 
Уаихыгьд хæддзуйæн - нæ риуыл йæ фæндаг, 
Бар ын ис: рафтауæд не 'хсæн йæ дæндаг. 
Не стыр сæртæ йын мах бандонæн дарæм, 
«Кусынц» нын махæн дæр, уый бæрц æмбарæм. 
Уадз, уый нæ туг нын æхсныфæй нуазæд, 
Иу, æрмæст, ма схъыг уæд Ирæн йæ уазæг. 
Мах хуызæн а-зæхмæ не 'рцæудзæн адæм: 
Хи фаг куы фехсынæм - гъеуæд æрбадæм... 
Мах хуызæн а-зæхмæ не 'рцæудзæн адæм: 
Кусæм нæ кæрдтимæ, уæгъды нæ бадæм. 
Мах ыстæм раст адæм, не 'гьдау нæ бар у 
Хи ныхмæ не сисы тохы нæ хъару... 
1985 
79 

ФÆТÆГ 
Де знæгты дын ингæнтæй скъахтой», 
Де 'лгьитджытæн нал ис не 'хсæн бæрц! 
«Иу стæм, æфсымæртæ стæм». - загьтой, 
Æмæ садзынц дуджы риуы арц! 
Дæу æфхæры де знаг æмæ райы, 
Мафийæн нæм байгом ис фæндаг. 
Баивдæуыд алцы дæр æхцайыл, 
Ленинизмы рахуыдтой ызнаг! 
Къахынц, къахынц буржуйтæ дæ ингæн, 
Сионизмæн аразынц йæ къух. 
Мастæй тондзæн ингæны дæ игæр: 
«Рацарæзт» нын балхъывта нæ хурх. 
Ды кæддæр цы тущъирты ныддымдтай, 
Систы хицау уыдон фырттæ ныр! 
Алы кæлæн, алы хин кæм уыдтай: 
Мæгуыр та фæстæмæ у мæгуыр! 
Иутæ лхæнынц заводтæ, зæххытæ, 
Иннæтæ сæ сæфт дугыл кæуынц. 
Иутæ уадзынц стыр фынгтыл рæгьытæ, 
Иннæтæ афтид цæрттæм кæсынц. 
Буржуйтыл нæм нал ис абон худæн: 
Уæд сæ куыйтæ райдайынц рæйын... 
Ды цы бартæ радтай иухатт удæн, 
Уый мысгæйæ раст адæм сæйынц. 
80 

КОЦТЫ БЕГА 
Дæу цы мад ныййардта, дæу цы мад ысхаста, 
Дæу йæ цæугæ хохыл цы ныййарæг барста. 
Æммыст, уыцы мадæн ныр ыссар йæ ингæн 
Æмæ йын йæ цæртыл зонгуылæй фæцин кæн! 
Уагæр дын цы зарыд авдæнмæ, уый базон, - 
А-зæхх дын йæ зæлтæм фестад удау уарзон. 
Æммыст, уый кæй чызг уыд, - дæу цы мад ныййардта, 
Уагæры дын, Бега, хæхты мад цы дардта?! 
Цавæр тых дын радта, цавæр тых дзы разынд? - 
А-зæххæн йæ уарзтæй ды фæдæ «фыдрасыг»... 
Де 'хсарджын зæрдæмæ уымæн байхъуыст хъарæг, 
Ма амæлай,уастæн, хъолайаг зынг-барæг. 
Ирæн ды нывондæн де знæт уд куы радтай, 
Уагæр дзы дæ цардæй ахæм хæс цы дардтай?! 
Ех, куыд зын у гьеныр, саг лæппу, дæу мысын, 
А-хæхтæн ды уыдтæ се скаст мæ сæ фысым... 
Зоныгуылæй кувын: дæу цы мад ныййардта... 
Ау, мæнæн дæр буц мад хъарм æхсыр куы дардта, 
Ау, æз дæр лæг куы дæн, худ хæссын сæрыл, 
Уæд тæсмард цы кæнын хи къæсы къæсæрыл?! 
Æммыст дын дæ буц мад авдæнмæ цы зарыд, 
Афтæ арф мæ удмæ ивгьуыдæй куыд хъары?.. 
81 

АЙНÆГ 
Айнæг 
Скульпторæн сабыр цыдæртæ дзырдта... 
Скульптор 
Айнæгæн сабыр цыдæртæ дзырдта... 
Ничи сын фехъуыста, базыдта, 
Цæуыл уыд сæ дзырд. 
Афтæмæй бакодтой 
Дыууææмдзырд... 
Æрвылбон, æрвылуысм скульптор 
Айнæгæй нал цыдис дард. 
Иу къухы дзæбуг уыд, 
Иннæйы - сарт. 
Афтæмæй айнæджы риуыл 
«Æрцард». 
Нал уыд йæ уд æмæ сартæн æнцой, 
Æнахуыр уæлтæмæн, фестад йæ кой... 
Уалынмæ байтыгьта айнæг йæ риу, 
Уый, цыма хохриуы исты куыста, 
Уыйау дзы рахызт фæлладæй Къоста. 
Иумæ ныттыхстысты 
Фыд æмæ фырт... 
Цинæй сæ нал хаудта иуæй дæр дзырд. 
Айнæг уæд 
Скульпторæн сабыр дзырдта: 
«Тарстæн» æз Иры сæрхъызойæн тынг, 
(Макæд мæм ма фæут уый тыххæй хъыг). 
Сидзæргæс, 
Хъуыбады 
Æмæ 
Лæскъдзæрæны фидар фæдзæхстæй 
Дардтон мæ риуы, Иры лæппутæ, 
Къостайы æмбæхстæй». 
82 

ÆММЫСТ 
Æммыст: 
Иры стыр паддзах Дургуырæн 
Йе стыр паддзахад куы хæлдис, 
Уæд йæ цæстысыг мæрдты дæр 
Саха къæвдайау нæ тагьдис?! 
Æммыст: 
Ос-Бæгьатыр ма фæстаг хатт 
Знагыл карды ком куы 'руагьта, 
Уæд ма сайдфæуæг бæгьатыр 
Ирæн цахæм дзырд ныууагьта?! 
Æммыст: 
Хъобангомы нын Хазбийыл 
Знæгтæ фатдзæгьдæн куы кодтой, 
Уæд Иры ныфсы хъæбултæ 
Адджынæн къæбæр куыд хордтой?! 
Æммыст: 
Темырболатæн йæ уæнгтæ 
Куы 'ркалдта, карды цъæлтау, низ. 
Уæд, мæрдтæм цæугæйæ, поэт 
Кæмæн ныффæдзæхста йæ сие?! 
Æммыст: 
Иры хуры цæст Къоста нын 
Уæд цы фыййаумæ фæбæллыд, 
Уый ирон мады гуыбыны 
Сывзæрд, базмæлыд, ыстæлфыд?! 
83 

МА 'ППÆЛ 
О, ма 'ппæл, мæ хæлар, дæуæн дæр дæ зардæй 
Уæлвæндаг нæ фæцис нæ Ир! 
Дæуæн дæр, мæ уæлдай, дæ зарагæн йе взар 
Нæ рафтыдта, ма кæ, æфсир! 
Дæуæн дæр, мæ уæлдай, дæ зарæгæн йе 'взар 
Фæйлаугæ нæ уыны нæ цæст! 
Былдауæн ныхæстæ мæнæн дæр фæкæнынц, 
Рæгъмæ сæ нæ хæссын æрмæст! 
Кæй чындздзон æркодта дæ «сагьæсса» зарæг, 
Кæй риуы ысуагьта цъæх арт? 
Кæд уыдис, тыхст лæгмæ фæзындтæ фæдисы, 
Кæмæн уыдтæ, цæй-ма, йæ уарт?! 
Цы комæй, цы хохæй дæ зарæг ныййазæлд, 
Кæй фыййау æй систа бæрзонд? 
Цы кæсдæр ныллæууыд дæ фæдыл, мæ хæлар, 
Фæзминаг кæмæн у дæ зонд?! 
Кæйдæр ихсыд бæллиц, кæйдæр ихсыд хъуыды 
Дæ фыстыты хъуырмæ ныссагьд... 
Зæгь-ма нын, фырцинæй, кæннод та фырхъыгæй 
Дæуæй та цæстыссыг кæд тагьд? 
О, ма 'ппæл, мæ хæлар, дæуæн дæр дæ зардæй 
Уæлвæндаг нæ фæцис нæ Ир! 
Дзæбæх æй куы хатыс, ирон лæджы риуы 
Нæ калы дæ зарæг æфсир! 
84 

МÆДЗУАПП 
Чидæр мæ фарста: 
- Цы дæ фæнды, зæгь-ма, цы у дæ бæллиц? 
Уыд мæ дзуапп: 
- Сæрбахъуыдыбон дард фæдисæй ма лидз! 
Чидæр мæ фарста: 
- Æхсæргарды комæй кæд хъæуы фæтæрсын? 
Уыд мæ дзуапп: 
- Дæ бон куынал уа адæмы сæрыл дæ сæр æрхæссын. 
Чидæр мæ фарста: 
- Лæгау-лæгæн цæуыл вæййы йæ мает, йæ сагьæс? 
Уыд мæ дзуапп: 
- Æз ын цы зонын, ды уымæй, мæ хур, 
ХъобангоймагХазбийы бафæрс... 
1968 
ДУДАРАТЫ ВЕРОНИКÆ 
Æрæджы газет «Рæстдзинад»-ы Дудараты Вероникæйы 
тыххæй цы уац бакастæн, уым уыд ахæм хабар: Хуссар 
Америкæйы паддзахад Венесуэлайы стыр концерт радтыны 
фæстæ номдзыд дирижермæ æрбацыд сывæрджын сылгой- 
маг æмæ бахатыд Вероникæмæ, цæмæй йын уый радтаит 
йæ къухфыст, æрмæст гæххæттыл нæ - йæ гуыбыны цъа- 
рыл, кæд, зæгъ, дæ къухæйфыст мæ фидæны сывæллоныл 
хорзæрдæм бандавит... 
Автор. 
Цыппар хъæлæсоны ис дæ мыггаджы, 
Иу æуыйбæрц та - номы. 
Ды кæй хъæбул дæ, уыцы фарнызæхх - 
«Æрцу-ма, фенон дæ» - домы. 
Зæлынц уаз зæлтæ хæхты, быдырты, 
Зæрдæ арауынц цинæй! 
О, куыд тынг бæллæм; дæу куы фениккам 
Иры къæбицы æфеинæй... 
85 

Цал ирон чызджы бæллы де 'рцыдмæ: 
Дæуæн радзурой алцы... 
Уа дæ арфæйаг къухфыст сетары 
Æмæ ратагьд кæн балцы. 
Венесуэлайы чи уыд уыцы мад, 
Кæд ирон уыдис - махæй? 
Æз дæ фенынмæ, Иры урс хæхтæй, 
Абон ацæуин къахæй. 
Уый цы бакодта абон уый цытæн 
Сидын а-хæхтæй: оммен! 
Мады ацы ми у мæ нымадæй 
Зæххæн йе стырдæр орден! 
Ды йæ гуыбыныл къух кæмæн фыстай 
Уый æз хуримæ барын. 
У тæхудиаг ахæм фарны мад - 
Дæу кæй бон сси 'мбарын!.. 
2004 
МАД 
Фыны мæм æрцыдтæ дысон дардæй, 
Систай мæ дæ хъæбысмæ - фæлмæн. 
Хсыдтай мын мæ хус рустæ дæ пъатæй 
Æмæ мызт дæ цæссыг, уæд цæмæн? 
Чи дын загьта, уагæры, дæ фæстæ 
Ног дыгьд æхсыр нал федтон цæстæй, 
Уæлахсджытæй гæды кæд фæхъæстæ, 
Уый йеддæмæ рох ысты мæнæй? 
Чи дын загьта, уагæры, дæ фæстæ 
Хус къæбæрæй не ййафын мæ фаг, 
Бахаудтой мæ чъылдымыл мæ тæнтæ 
Нал мын ис мæ къæбицмæ фæндаг?.. 
86 

Раст дын загьтой, цал хатты «æвастæй» 
Алыгьтæн, дæ агурæг, хъæуæй. 
Æз, гыцци, куыннæ фсæдын дæ уарзтæй, 
Уæд дæхи куыд бамбæхстай мæнæй?.. 
Фыны мæм æрцыдтæ дысон дардæй, 
Систай мæ дæ хъæбысмæ фæлмæн. 
Хсыдтай мын мæ хус рустæ дæ пъатæй 
Æмæ мызт дæ цæстысыг, цæмæн? 
ФЫН 
Æрфынæй дæн тыргьы, кæуынвæллад саби, 
Æмæ уæд мæ худын, мæ къæл-къæл ыссыд. 
Ныххудти мыл Дуне, ныиирд мыл и Дуне: 
Кæцæйдæр мæм дардæй мæ буц мад æрцыд... 
Рæвдаугæ мæ сабыр йæ хъæбысмæ систа, 
Мæ уадултыл хъавгæ æвæрдта йæ рус. 
Ыстæй мæ фæдзæхста: «Мæ зындзæрин хъæбул, 
Дæ дыккаг мадмæ-иу, цы дын зæгьа, - хъус». 
Цыдæр ма йæ дзурын, фæдзæхсын фæндыди, 
Цыдæр ын кæронмæ нæ бантыст зæгьын. 
«Кæрдзын» ын куы загьтон, уæд фемæхст йæ цæссыг: 
«Фæлæуу уал, мæ хивæнд, уыдзæн дын кæрдзын...» 
Æмæ уæд фæцæуæг мæ цурæй мæ хъарм мад, - 
Уæдæй уый нæма у мæ тыхстмæ зынæг. 
Æвæццæгæн, дардæй, кæрдзын мын куы хаста, 
Уæд фæндагыл мадыл æрцыди зымæг. 
1977 
87 

МАД ФÆЦÆУЫ ÆФХÆЛЦ7 АРАЗЫНМÆ 
Мæнæ агьуыст - чъырæй цагьд, 
Уæрæх æмæ райдзаст... 
Мад сындæггай фæхизы асинтыл... 
Уадид андзыгау, 
Ауад йæ хъустыл, 
Дардæй нæ, йæ тарæй сабийы тъизын: 
- Гыцци, ма бацу дохтырмæ, ма кæ... 
Гыцци, байхъус мæм, хурмæ мæ ракæ... 
Цæй, цы дын кодтон, гыцци, зæгь-ма мын, 
Дæу цæмæн фæнды, гыцци, хи дын куы хъарын, 
Уæд цæмæн фæнды ныр дæу мæ марын?! 
Чизоны æмæ Нарты Сослан уон... 
Чизоны, гыцци, Ирæн Къоста уон... 
Чизоны æмæ Уасо уон Ирæн... 
Ма бацу, гыцци, уый дын цы ми у?! 
Ма бацу, гыцци, дохтыр мамми у... 
...Раздæхт мад, фæлæ саби фæтары, 
Фидæны Хазби нал уыд йæ тары. 
1978 
СÆВЗÆРД ИУ ЧЫСЫЛ УД 
Рахæцыд, базмæлыд мады ныфс, 
Сусæг уæлтæмæны стъæлф... 
Цинты зæй раскъæры зæрдæйыл 
Иу чысыл уды ыстæлфт. 
Ратагьд кæн, мæнæ дын хурджын Ир 
Бакæнон хъуамæ дæ бар. 
Ам нæм цы хæрзтæ ис, ма банхъæл, 
Ничи сæ радта лæвар. 
Æй, дзигло, ма-иу дæ ферох уæд: 
Хохмæ-иу хохагау дзур... 
О-о, дуне! 
Ракæс-ма, уарзон мад 
Фестад æгасæйдæр хур! 
7 Æфхæлц - аборт 
88 

Иры хуыздæр лæгтæ, сыстут ын, 
Иры мад рахæссы тыр. 
Цард гуыры, чи йыл нæ цин кæны, 
Уый у зæрдæйæ мæгуыр! 
Абон уа, сом уа, фæзындзæни 
Иу нæртон, иу чысыл уд. 
Гъей, дзигло, мæнæ дæ мады раз 
Цингæнгæ исын мæ худ. 
08.08.1976, 30. 12.1979 азтæ. 
МÆЙРУХСЫ 
Ам сæ рахизон, - æмæ баздæхтон 
Галты ауæдзмæ. 
Раст уыцы уысмы хъустыл ауадис: 
- Цæй-ма, ауадз мæ. 
- Абад-ма, мæ хур, - æмæ джис-хъус дзырд 
Сабыр райхъуысы. 
Астæумæ кæрдæг, рог, цыдæргьуызон, 
Химид банкъуысы. 
Ссис фынафон дæр, фæлæ уарзæтты 
Къах куы нал хаста. 
Цард цыбæл удтæн се 'взонг зæрдæтæ 
Уарзт æрбалвæста. 
Сабыр раздæхтон æз, æнæссыбыртт. 
Галты ауæдзæй. 
Цас айв ми у, цардмонц уарзæтты 
Дзурын ма уадзай?! 
...Уæдæй ардæм ма æз куы баздахын 
Галты ауæдзмæ. 
Уæд, цыдæргъуызон, хъустыл ауайы: 
«Цæй-ма, ауадз мæ!» 
89 

ÆРТÆСЫФОН КÆРДÆГ 
Æвзонджы бонты-иу хъазыдыстæм: æртæ сыфон 
кæрдæг æртон, иу сыфæй зæгъ, уыи мæ уарзон у æмæ 
дзур, «уарзы», «нæ уарзы». Цъындцæстæй-иу кæд  
уарзы йы ратыдтам, уæд-иу нæ цинæн кæрон нал уыд... 
«Уарзы, нæ уарзы, уарзы нæ уарзы?» 
Уарзтон æз сабийæ «усгуртæй» хъазын. 
Ничи мæм хаста уый тыххæй азым: 
Сусæгæй алчи дæр искæй фæуарзы... 
Хи уæд æнхъæлдтон: лæг æмæ кардзыд, 
Чи сæ нымадта, азтæ мыл цал цыд? 
Фæлæ æз систаин ме знаджы арцыл, 
«Уарзы», «нæ уарзы», кæрдæгæй хъазын, 
Удæн скодтон цал æмæ цал зын. 
Никуы ратыдтон: сыфтæй «кæй уарзын», - 
Æмæ абон дæр сау мает ныуазын. 
«Уарзы», «нæ уарзы, уарзы нæ уарзы», 
Дзургæ ныууагьтон иу бон мæ хъазын. 
Бирæ мæ нал хъуыди: фесæфтон кæрдæг, 
Æмæ уæд разынди иу чызг æд кæрдæн... 
Сидтис мæм: гьей, хоедзау, хос, дам, æркæрдæм... 
Нал дам уыдзæни цыхтæн ныккæнæн. 
«Уарзы», «нæ уарзы? Уарзы, нæ уарзы?» 
Дзургæ æрлæууыдтæн чызгæн йæ разы. 
Уый дæр мын дзуры: разы дæн, разы...» 
Æмæ уæд цыргь-цавæг адаудтон дурыл, 
Загьтон æз: Фембæлдтæн абон мæ хурыл. 
Нал уынын, фесæфт æртæсыфон кæрдæг... 
Загьтон, æвæццæгæн, фæззæгæрхæстæг.» 
Удмæ дæр нал цæуы, рагбонтау хъазын. 
Хи уæддæр бафæрсын: «уарзын, нæ уарзын?» 
Æмæ уæд зæрдæйы ыстæхын æрфæнды. 
Ленчытæ акæны арвы æрфæнты. 
Ноджы ма ахъазин, иухаттау, уарзтæй, 
Фæлæ æфсæрм кæнын абон мæ азтæй! 
04.12.1987 
90 

ИРЫ СÆРХЪЫЗОЙТÆ 
Арын, культы азарæй чи басыгъд, уыдон рухс нæмттæ. 
Цардыстут, 
Иры цæрайæ цардыстут, - 
Мардтой уæ, 
Фæлæ нæ мардыстут! 
Ех, кæм стут 
Цы нын фестут, 
Иры зæхмæ куыд дард стут! 
Мардтой уæ, 
Фæлæ нæ зæрдæты 
Сымах никæдбон нæ мардыстут! 
Иры сæрхъызой сагсуртæ, 
Ирæн иугай нымад хуртæ! 
Ех, кæм сты уæ ингæнтæ, 
Дидинтæ сыл æрæвæрон... 
Иры зæххыл уæ кады ном, 
Хох Санайæ - фæбæрзонддæр! 
Иу арфæ ма куы ракæнид 
Абон Ирæн уæ зæронддæр! 
Мауал тыхсут, фæуæлахиз 
Рæстдзинадæн йæ уаз тæраз... 
Нæ сæртæ уын æркъул кодтам 
Уæ цырт æмæ 
Уæ нæмтты раз. 
КÆРДЗЫНДÆТТОН 
(Баллада) 
(Арын мæ фыдыхо Марусайы рухс ном) 
Фарон мах хъæуæй цыдысты 
Дард дыууæ лæджы бæлцуат... 
Се фсургьтæ хæрззылд уыдысты, 
Ног сыл басагътой цæфхад... 
91 

Æмæ ныр цæуынц сæ балцы, 
Дзурынц бинонтæн хæрзбон. 
Иуæн - хæрд, нозт, зæгь, алцы, 
Иннæмæн - афтид йæ рон... 
Фездæхт йе 'фсинмæ, сдзырдта: 
- Хорз ус, ма фæуай тæргай? 
Æз цы ракодтон, цы'рсырдтон? - 
Радав мын фæндаджы хай! 
Ус - фæлмæнзæрдæ, сындæггай 
Лæгмæ асинтыл æрхызт: 
- Ацу, ма фæтыхс, дæ разæй 
У дæ фæндаггаг æрвыст... 
Лæг нæ бамбæрста йæ усы 
Арф, дæлгоммæ дзырдтæй мур, 
Сæр йæхимидæг нынкъусы, 
Фæлæ...бирæ дæр ма дзур!.. 
Араст, не схæцыд быцæуыл, 
Загьта: «Цæй цы фæнды фот, 
Абон фыццаг хатт нæ цæуын, 
Ныр лæгтæ куы сты мæ цот...» 
...Дзурынц барджытæ сæ цардыл, 
Афтæмæй кæнынц сæ цыд. 
Хур куыд батадис цъæх арвыл, 
Уый сæ хъуыдыйы нæ уыд... 
'Ртæфст сæ хайуантыл дæр фæллад, 
Сфæлахс дардуадæй сæ тых, 
Æмæ барджытæ хуыздæрæн 
Скодтой иу хъæумæ сæ ных. 
Ам æрбынат кæнæм искуы, - 
Хаты рифтагджын - уæндон, - 
Уыцы хъæубæстæ нын чи сты, 
Чи нын бадардзæнис дон? 
92 

Лæг нæма фæцис йæ ныхас, 
Афтæ ацахста йæ хъус: 
- Уый нæм хур-уазæг æрæввахс, - 
Ау, кæй ма уынæм - æнус! 
Афтид бæлццоныл сæ цинæй 
Алчи хиæрдæм хæцыд. 
Чидæр хъæуыл разылд «хинæй», - 
Уадид сæгьы мехъ фæцыд!.. 
...Бадынц дзаг фынгыл, йæ хызын 
Лæгæн фæсдыуар - æппæрст. 
Химид адзуры: «Мæ фысым, 
Схæцыд рифтагыл дæ цæст!» 
Афтæ бæлццæттæ цы хъæумæ 
Се 'хсæв бахæссынц, гье, уым 
Каст сæм алчи дæр æнхъæлмæ, 
Уыд сын алчи дæр фысым. 
Алкæм, алы ран сæ разæй 
Цыд сæ хæрд æмæ сæ нозт. 
Никуы бахъуыдис, йæ гарзæн 
Искуы райхала йæ бос... 
Æмæ хус къæбæртæ æфсин 
Иугай цингæнгæ уыгьта. 
Лæджы та йæхимид æфсæрм, 
Артыл бадæгау, сыгьта. 
Иннæ бæлццонæн йæ размæ 
Йе 'фсин хурдзастæй æруад: 
- Зæгь, цы мын бадæ дæ балцæй, 
Разынд искуы дын «æрвад»? 
- Ме фсин, раст дзырдтаи, мæ разæй 
Арвыстай мæнæн мæ фынг, 
Æз цы хæдзары нæ фæдæн, 
Райстон уыдонæн сæ хъыг... 
93 

ТÆХЫ... 
Ам-цъыкк, уым-цъыкк, 
Тæхы зæрватыкк, 
Йæ хуым-æнæнай 
Уæддæр - зæрдæрай, 
Йæ цин у махыл - 
Кæй лæууæм къахыл. 
Цард у йæ цинаг. 
Æмæ уæд ноджы, 
Ироны къуымы 
Куы уа ыссинаг, 
Вæййы уæд хъæлдзæг, 
Нæхи ысхъæлзæнг. 
2006 
ИВГЪУЫД БОНТÆ МЫСГÆЙÆ 
Ме 'фсымæр Людвигæн 
Гутоны къухтыл хæцгæйæ 
Ех, цы адджын уыдтæ, цард! 
Уæд, мæ сурхиды мæцгæйæ, 
Уыд мæ чысыл къæсы арт. 
Бакус, бафæллай, лæгау-лæг, 
У æппæт ыссарын зын. 
Æз зыдтон: куыст у мæ дарæг, 
Æмæ агуырдтон кæрдзын. 
Ныр мæнæн мæ къуым ысфæлахс: 
Налис хæдзары æфсин. 
Цудын райдыдта мæ бæлас, 
Нал мын рафтауы «æфсир», 
94 

Налис аудæг мæ удыл, 
«Стонг дæ?» - нал мæ ис фæрсæг. 
Ныр мын цал азы мæ худын 
Уынджы нал фехъуыста лæг. 
Налис, уазæгæн йæ размæ, 
Худгæ, чи иу хаста фынг! 
Ех, мæ цонгхаудæй, уæд та мæ 
Ды куы фæкодтаис хъыг... 
Гъеуæд, чизоны, нæ мысин 
Æз мæ ивгьуыд бонты дæу, 
Дæу æз арф ингæнæй сисын, 
Фæлæ... нæу, мæ бон дын нæу! 
Рцу, дæ уазал къуым æрхъарм кæн, 
Ссудз, мæ рыст зæрдæйы уарзт. 
Иу хатт мын дæ низ схъæр кæн... 
Ма тæрс, фаг мын у дæ мает 
ÆХСÆЛЫЙЫ САГЪÆС 
Тар мæйдæр æхсæвы, 
Згьæлыдис æхсæлы... 
Раст, цыма йæ фырттæ 
Карз хæстмæ цыдысты, 
Афтæ сыл куыдта... 
Таруагъдæй, уæларвæй 
Стыр æххуыс куырдта: 
Удрæбын сæ хастон, 
«Дзидзи» сын фæдардтон... 
Ныр цæуынц мæнæй, 
Нæй, «рæстдзинад», нæй! 
2007 
95 

ХЪÆЛДЗÆГ ЗÆРОНД 
Æрцъыллынг кодтой сæдæ азы мæ иувæрсты, 
Æмæ ныр удхæссæджы ардауынц мæныл: 
Уыцы æрчъиаг, дам, хуры хъæрммæ нал тæфсы 
Æмæ, дам, æй уæддæр нæма фæнды мæлын. 
Йæ къæхтæ, дам, æй уынджы размæ нал хæссынц, 
Йæ кæстæрты, дам, нал уадзы «цæрын». 
Йæ дыууæ цæст, дам, ын йæ рæзвæндаг нал уынынц, 
Æмæ, дам, æй уæддæр нæма фæнды мæлын. 
Йæ сæры хил, дам, ын фестын кодтам миты къæртт, 
Йæ астæуæй та йын сарæзтам къæлæт... 
Уæд мын цы нæхъæуы, уый фæкæнæт, азтæ, 
Кæд мæм фынæйæ дæр æрбауæнда мæлæт! 
Æрцъæллынг кодта æгас æнус мæ иувæрсты, 
Æмæ ныр удхæссæджы ардауы мæныл: 
Уыцы зæронд, дам, хуры хъæрммæ нал тæфсы, 
Фæлæ, дам, æй уæддæр нæма фæнды мæлын! 
2000 
АФТÆУ... 
Алцæмæн дæр, алцæмæн дæр 
Ралæууы йæ кæрон. 
Цардæн йе 'гьдау афтæ рауад 
Æмæ йын цы кæнон!? 
Фæлæ фезмæл, ацы зæххыл 
Хорзæй исты сараз... 
Сом-сомгæнгæ, царды уагæй, 
Ма кæн, хъулæй ма хъаз! 
96 

Гомгæрццæй дæ баййафдзæнис, 
Бамбар мæ, дæ сомбон... 
Калм нæ дæ æмæ дæ цардæй 
Дард нæ суры сондон... 
Райе дæ цæвæг æмæ тагьддæр 
Басчъил кæн дæ дыстæ, 
Хорз хæдзарон бонты цъæхтыл 
Бавналы йæ куыстмæ. 
Æмæ афтæ, цардаразгæ, 
Арвиты йæ бонтæ... 
Никуы кæнынц афтиды хъæр 
Ахæмæн йæ гонтæ! 
2007 
ХЪУЫДЫТÆ, ФÆДЗÆХСТ 
Ацыдысты бонтæ, ацыдысты азтæ... 
Сабыргай мæ цурæй ме 'мгæрттæ цæуынц. 
Хуры тых фæсасти, ртасыди мæ астæу, 
Ингæнæй мæ уындмæ ме 'мбæлттæ бæллынц. 
Ралæууыд мæ цардæн, хатын æз, йæ кæрон, 
Фæлæ йыл нæ кæнын иу мур дæр фæсмон. 
Саугуысты фæллад дæн, тугахуырст - мæ хæдон, 
Нал хъæуы, ныр зондæй искæй ма фæрсон? 
Сабийæ ыслæгмæ алы зын æвзæрстон, 
Тухитæй мæ зæрдæ у мæнæн хъæдгом. 
Зонын æй мæхæдæг: у мæ хуым зæрæстон, 
Фæлæ-иу æвзæрæн ма мысут мæ ном. 
Бирæ дæ нæ курын, Иры зæхх, дæ низтæ, 
Ратт-иу мын рæдауæй иу гæппæл - мæ хай. 
Галы кой нæ кæнын, иу уæрыкк-иу хистæн 
Ратт æмæ-иу мусы бафенай ды мæ най. 
97 

Рухс зæгьæд мæ фынгыл ме знаг уа, мæ хион. 
Алкæмæй нæ домын ингæнмæ цæссыг... 
Алкæмæн нæ уыдтæн саг лæг æмæ хион, 
Арт кæнгæ-иу не ссыгьд алыххатт мæ зынг! 
ФЫДЫЗÆХХ 
Дæумæ мæ зæрдæ, маргьау, тахтис, 
Дæумæ, мæ рухс фыдæлты къуым! 
Дзырдтон: мæ фыды зæххыл ногæй 
Кæндзынæн хъуым, кæндзынæн хуым. 
Мæ цин мын риуыл арт æфтыдта, 
Мæ зæрдæйæн йæ худын цыд. 
Æз хъуыстон хæхты джис-хъус дзурын: 
«Нæ фырт æрцыд, нæ фырт æрцыд!» 
Æз загьтон уæд: нæ хæхтæн хъуамæ 
Мæ туджы цъыртт æсуа сæ уарт, 
Æмæ та ног фыдæлты зæххыл 
Ыскодтон арт, ыскодтон арт!.. 
КÆДМÆ, КÆДМÆ? 
Кæдмæ ис дæ зæрды, 
Мæ фыдæлты зæхх, 
Кæйдæр фæсарц бадын, 
Æргом ма йæ зæгъ?! 
Кæдмæ ис дæ зæрды 
Сæркъулæй лæууын? 
Кæдмæ ис дæ зæрды 
«Æри»-йæ цæрын?! 
Цæуылнæ дын хъусы, - 
Нæ Хуыцау дæ хъаст? 
Цæуылнæ дын уадзы 
Дæ уæнгтæн сæ бает?! 
98 

Кæддæры æнæрцæф, 
Мæ иубæстон Ир, 
Цæуылнæ æфтауыс 
Дæ зæххыл æфсир?! 
Кæдмæ дæ кæндзысты 
Дæллаг галау хуым? 
Кæд уыдзæн дæ дæлбар 
Дæ хæдзар, дæ къуым?! 
Цæуылнæ ныккæныс 
Къæхтыбынæй богь, 
Дæ бартыл цæуылнæ 
Фæцахуыр дæ тох?.. 
Уæд афтæмæй цæй-ма, 
Куыд цæрдзынæ, зæгь, 
Мæ фыдæлты бæстæ, 
Мæ фыдæлты зæхх?! 
01.03.2004 аз. Дзæуджыхъæу 
ДÆУ 
Æрæджы, театралон фæзуаты, ныхас кодтон иу  
«культурой» ирон лæгимæ. Бирæ цæуылдæртыл дзырдтам. 
Æрхаудта нæм ирон чиныгы кой дæр. Уый загъта: «Мæ 
ныхас дæм хъыг ма фæкæсæд,фæлæ цы у ирон æвзаг, кæм 
нæ бахъуыд?». Фæстæдæр куыд рабæрæг, афтæмæй мæ 
уыцы «хæлары» хæдзары иу ирон чиныгдæр нæ разынд, 
нæдæр ирон журнал æмæ нæдæр гæзет кæсы... 
Автор. 
Дæу чиныг нæ хъæуы, ды алцыдæр зоныс, 
Ды махты дæ царды къуырма-сæртæй тоныс. 
Дæу чиныг нæ хъæуы, ды алцыдæр зоныс. 
Æнæ чиныгæй дæр дзæбæх «дыргътæ» тоныс. 
99 

Дæу чиныг нæ хъæуы, - æрдзæй нын «хæрз-зонд» дæ, 
Кæм ма ис нæ Иры дæуæй ма «бæрзонддæр». 
Дæу чиныг нæ хъæуы, уæлдайдæр - иронау. 
Æниу дæ кæм бахъуыд - дæ цард цæуы донау. 
Дæу чиныг нæ хъæуы, æппæтæй æххæст дæ, 
Ды давгæйæ цардæн йæ рохтыл фæхæст дæ! 
Дæу мары ирон дзырд, нæдæр дæ æндавы. 
Дæу абон æндæр арт, æндæр хур фæтавы. 
Дæу чиныг нæ хъæуы, дæ цоты дæр афтæ. 
Æрвитыс дæ бонтæ, - кæм заргæ, кæм кафгæ. 
Дæу чиныг нæ хъæуы, нæ дæ хъæуы Ир дæр, 
Ды ууыл ныккæныс, гæнæн уæвгæ, чъиртт дæр. 
Дæу чиныг нæ хъæуы, ирон дзырд дæ мары. 
Уыгæн дæр цæрынæн æнцондæр у тары... 
1961 
3/ЕРОНДЫ САГЪÆС 
Алырдæм ныссаджилтæ мæ зæрдæ, 
Алырдæм мæ сагъæстæ хæссынц... 
Ай цы кодтон, ысдзурут исты зæдтæ, 
Къахæй-къухмæ ме уæнгтæ хъæрзынц! 
Дугьон бæхау азгьорста мæ рæстæг, 
Батыдта мæ сом-сом гæнгæ цард. 
Сай-майты мæм сау ингæн æрхæстæг, 
Нæй, уæддæр нæ райхæлдис мæ рард. 
Абон-сомæй арвыстон мæ бонтæ, 
Иу гæппæл мын никуы 'рцыдис хуым... 
Ком-хæлиуæй хъен лæууынц мæ гонтæ, 
Нæй мын, нæй мæ уды номыл къуым. 
100 

Дардтон æз мæ хъаруйыл мæ зæрдæ, 
Фæлæ царды уыд æндзыг мæ зонд... 
Хастой мæ сæ базыртыл мæ сæнттæ, 
Ме 'лгьыст удæн афтæ уыд йæ конд. 
Ныр зæрыбон кæйдæр фæсдуар джиуын 
Æмæ 'хсыны сау фæсмон мæ уд: 
О, куыд зын у, ызноны лæгæн чиуын, 
Ау, цæмæн у алцы мын æнуд?! 
Царды мидæг, чизоны, кæй чиудтон, 
Уымæн мын ис ахæм кæрон бает. 
Бирæгьтау мыл ивгьуыд азтæ сниудтой, 
Æмæ сметой, хъæр, хъæлæба, хъаст: 
Батыдтай нæ цоппай кæнгæ уынгты, 
Никуы федтам мах дæ къухы цард, 
Атылдтæ-иу сау расыгæй рыгты, 
Никуы скодтай ды дæ къуымы арт! 
Иу хатт зæхмæ не 'ртасыд дæ астæу, 
Иу хатт зæххæй не систай бæркад... 
Æмæ цардтæ... искæй къухмæ кастæ, 
Циу, нæ зыдтай: кад æмæ æгад!.. 
Ахæм уайдзæф азтæй исын абон, 
Чизоны сæ дзурын дæр нæ хъуыд... 
Фæлæ-ма, цы йæ 'мбæхсон зæрыбон, 
Сусæг фæсмон ахгæны мæ хъуыр. 
Адæмы хуыздæрты 'хсæн мæ уæлмæрд, 
Фесæфдзæнис, нал зындзæн йæ фæд. 
Дæлсыджыт куы фæуон, уæд йæ уæлвæд, 
Иу ирон дæр 'неркæндзæн мæ мæт!.. 
05.10.1999 
101 

СТÆГ 
Куыйтæм куыдздоны 
Рауадис загьд: 
Хицау, дам, бахордта 
Галæн йæ агьд. 
- Стæг цы фæцис? - 
Февзæрди фарст, 
Дзурæгмæ алчи 
Джихæй ныккаст. 
- Стæг? 
- О, стæг! 
-Хицау æй бахордта... 
- Гъеныр æуый куыдз нæу?! 
1990 
ЛÆГ-У/ЕЦЪÆФ 
Циу, цæмæй у конд дæ уæцъæф? 
Баппæрста мæ дисы: 
Хуссар Иры аныхъуырдтай, 
Фæлæ дын нæ риссы... 
'Хсæвæй-бонæй дзы нæ муртæ 
Калдтай æмæ калдтай... 
Дзулыл кæуæг сабийы зын 
'Рдумæ дæр нæ дардтай! 
Адæмæн сæ капеччытæ 
Давтай æмæ давтай... 
Ноджы сын сæ туджы хъарммæ 
Ды дæ къухтæ тавтай. 
Уыд дæуæн дæ сæйраг бæллиц 
Рачырхай æхцатæ. 
Уыдоны цур дын, зыдыла, 
Нал уыди Хуыцау дæр! 
102 

Æмæ ныр Цæгаты зæххыл 
Дидинæг «æфтауыс», 
Уырдыгæй, нæ лæгау-лæгтыл 
Ды фæкæныс тауыс. 
Уыд дæумæ æхца арынмæ 
Диссаджы «культурæ»... 
Адæм дзурынц: уыд дæ раигуырд 
А-зæххыл халтурæ!.. 
2001 - 2005 
РЫСТ УДЫ ХЪÆРЗТ 
Боны рæсугъд - 
Мидбыл фæхудт, 
Уды цины рыст... 
Хъазгæ-худгæ, 
Иууыл-дудгæ, 
Алыбон рæхуыст... 
Бонтæ иугай 
Цæуынц мингай, 
Зынтæн нæй кæрон... 
Уый æз дзурын, 
Налдæр курын: 
А-зæххыл цæрон! 
Сидын арвмæ: 
'Рцыдтæн кардмæ, 
Хорзæй баззай Ир! 
Хæхтæ, фæзтæ, 
Ам мæ фæстæ 
Рафтаут æфсир! 
08.05.2005 
103 

РАГОН ЗАРÆГ 
Иу рагон зарæг фехъуыстон, 
Зарыдысты йæ хохы: 
«Хъуамæ хорз ирон амæла 
Адæмы сæрыл тохы. 
Адæмы зынад зæрдæйы 
Хъуамæ агайа, рисса 
Æмæ адæмæн се знæгты 
Куыройы фыдты рысса... 
Хъуамæ хорз ирон сфæраза 
Арвмæ тырыса сисын! 
Хъуамæ хорз зона хорз ирон 
Адæмы зынтыл риссын!» 
Иу рагон зарæг фехъуыстон, 
Зарыдысты йæ хохы: 
«Хъуамæ хорз ирон амæла 
Адæмы сæрыл тохы!» 
2005 
ХЪУЫДЫТÆ, ХЪУЫДЫТÆ 
А зæххыл зын у цæрын, 
Ноджы зындæр та - мæлын... 
Зилы мæ фæдыл 
Мæ марæг- мæ рын... 
Нырма дæн сæрæгас, 
Мæ къæбæр хæрын. 
Нæ урс фæлыст хæхтæн 
Сæ сæртæм кæсын. 
Сæ уарзт сын хæрæгау 
Æз ме 'ккой хæссын. 
Куы фæуа сæ хъомыс, - 
Æдзух сын тæрсын... 
104 

Фыдызæххы риуыл 
Æз байтыдтон хор 
Æмæ йæ рæвдауы 
Уæларвæй зынг хур! 
Цæр, ме 'мбæстаг бирæ, 
Æфтау мын æфсир! 
Цæмæй дын дæ кадыл 
Ныззара нæ Ир! 
2005 
УАЙДЗÆФ 
Æз дæ кæддæр æнхъæлдтон лæг: 
Нæ уаз зæххыл ныфсы гуырд... 
Æмæ-иу дæм кодтон хæлæг: 
Цæмæннæ дæн дæуау, нæртон куырд! 
Фæлæ куы рацыдис рæстæг 
Æмæ дæ алырдæм куы сбарстон, 
Уæд дæм æз нал цыдтæн хæстæг, 
Мæ уды де 'рдæм уарзт ныббырстон... 
Æмæ цæмæн? Куы фæрсай, уæд 
Дæуæн цы зæгъдзынæн, нæ зонын: 
Дæу никуы агайдта нæ мæт 
Æниу дæ ахæм æз нæ домын!.. 
Фæлæ дын хъуамæ 'ргом зæгътон: 
Ды ам стыр бандон куы ахстай, 
Дæ зыдæн нал уыдис кæрон, 
Æнæвгьау Хуссары фæхастай. 
Æмæ дæ ныр зæгъынц: «цæрыс!» 
Дæ гæлдæры дæ фæдыл ласыс, 
Цы ассывтай - ды уый хæрыс, 
Фæндыд ма дæ, бæргæ, нæ дасын... 
105 

Фæлæ дын адæм загьтой: «Нал, 
Дæ духи мауал уæт нæ зæххыл 
Æмæ уæд иу бон ды, нæ гал, 
Дæ къух систай: нæ дзул, нæ цæххыл... 
Дæ къухæй иу тала уæдта 
Куы 'рцыдаид нæ зæххыл сагьд, - 
Уыдтæ ды ахæмтæм къуырма, 
Æрмæст æхцайыл уыд дæ загьд... 
Æмæ дзы голлæгты фæхастай, 
Къæрных кæд рацæуы æргом?! 
Ныр, ам, стыр бандон кæм ахстай, 
Уым баззад фидисæн дæ ном! 
28.06.2005 
ЕХ, ТÆХУДЫ... 
У тæхудиаг дæ уарзтæй 
Хай кæй фæуыдзæн йæ фаг... 
Уый зæрыбонмæ хъысмæтæй 
Хъуамæ ма ракæна хъаст. 
Уымæн кæд æмæ йæ риумæ 
Искуы бахъуызыдис мает, 
Уæд æй хъазгæ-худгæ цинæй 
Химид басудздзæн дæ уарзт 
25.08.2003 
АХÆМАМОНД... 
Ахæм амонд дæм æрхаудта, 
Хур ма та цы у, зæгьынц. 
Бауыдзынæ, дам, рæхджыбон 
Ды Хæмыцатæн сæ чындз. 
106 

Æмæ адæргæйæ иугай 
Алчи бафснайдта йæ сæр. 
Тæсæй баризы, мæгуырæг, 
Се стыр хæдзары къæсæр! 
1979 
МÆГУЫР - ФЫНТÆЙ БУЦ 
Дысон хур ныгуылд æмæ мын 
Рарвыста йæ тынтыл хуын: 
Фаг, дам, мын уыдис дæ нæмын, 
Райсом дæ мæ фынгмæ хуынд... 
Иу цъынд ма акæн, фæцырд у, 
Айнæджы сæр мыл амбæл. 
Кæд нæ рацæуай, мæ дзырд у: 
Уæд дæ хæфсдоны ныммæл! 
Æмæ ныр мæйдар æхсæвы, 
Хилын хохы сæрмæ æз. 
Зилынц хъуыдытæ мæ сæры: 
Хурæн уазæгæн ысбæзз, 
Æмæ йын йæ цæхæр риуы 
Ноджы иу цырагь æссудз. 
Æмæ кæд мæ уарзон Иры 
Судзид, хуры фæрцы, буд! 
22.01.1979- 20.06.2004 азтæ 
ЭКСПРОМТ 
Д-мæ гæсгæ. 
Хур - цæхæрарт, 
Зæхх - физонæг, 
Зæххы сæмæн - уæхст. 
Зилы сæмæн, 
Фыцы физонæг 
Æмæ æфсæды цæст. 
1958 
107 

ФЕДЗÆРÆГ 
Æрæджы уыдтæн Присы хъæуы, уым кæддæры нæргæ хæдзар 
фæдзæрæг...Гуырдзиаг фашисттæ йыл арт бандзæрстой æмæ 
ма дзы баззад афтид къултæ... 
Ех, цы хорз хæдзар федзæрæг, 
Æрзад йæ уæзæгыл дзедæрæг! 
Ам цард райгонд уыд, абухта, 
Ныр æй куйхор лæг алухта. 
Къултæ, цæрттæ дæр растъыхта, 
Бирæ бантыстис сау тыхтæн! 
Ныр кæдæй-ардæм цал азы 
Саби йæ кæрты нал хъазы... 
Нал дзы разилы ногхаст чындз, 
Ам æлдар ыссис какон сындз! 
Бастъæлд дзы бынтон фарны цард 
Æмæ уыимæ фарны зард! 
1993 
«НЫФСЫ ЛÆГ» 
Арын Дз. Ал. Ном. Уый 1999 азы Шеварнадзеимæ Тбилисы 
куы фембæлд, уæд Хуссар Иры адæммæ æрсидт, хъуамæ, дам, 
гуырдзыимæ иумиаг æвзаг ссарат!.. Ома иумæ цæрут! 
Нæй нæ фæдæ ды уыцы гуырд, 
Æз кæмæй загътон: «лæг у». 
Цæмæй зыдтон: дæ къозбау дзырд 
Былдауæн у, мæнг у! 
Дæу цингæнгæ нæ фыдгултæ 
Сæ къух-уырзты хæссынц, 
Сæ цæстытæ фæныкъуылгæ 
Дæу «алцæмæй» фæрсынц... 
108 

Æппæлæнт дæ, æндæр нæ Ир 
Цыппар дих дæр фæуæд! 
Æрмæст ды цæр, æфтау æфсир, - 
Дæ къуыдипп сæр - дæ мæт! 
Мæгуыр дæ бон, нæ Иры зæхх! 
Цы сайд фæдæ - мæнау... 
Цæгатæй нын Гуырдзыйы 'рдæм 
Ныццарæзта нæ нау... 
Гъей, уæууай, гъе, хæххон дзигло; 
Куыд зынаргь у дæ уд. 
Нæ фыдгулæн къæхтæсæрфæн 
Цæмæн фæцис дæ худ?! 
ЧИ МÆ ХЪАЗЫД... 
Чи мæ хъазыд, чи уыд? 
Уый дæлсыджыт джиуы! 
Æз цæрын, зынг хурмæ 
Батавын мæ синтæ... 
Никуы уыд мæ дзыппы, 
«Дзыпкъахджытау» минтæ! 
Агургæ сæ кодтон: 
Сау куысты, мæ хиды, 
Æмæ уынгты мæнæ, 
Саст зæрдæйæ, хитын... 
Уæ, хъал лæг, фæлæу ма 
Иу капекк мын авæр. 
Искуы дын дæ зæрдæ 
Бацæвæт мæ уавæр! 
«Ацы дуне махæн 
Иумиагу- ма зæгъ...» 
Иу хуызон уыдзыстæм 
Мах куы айса сау зæхх! 
109 

Иннæтæ мæнг ысты, 
Хи сайæн æрмæстдæр! 
Ды уæддæр фыд-сайды 
Ма фæу, мæ кæсдæр! 
06.10.1999 
ЗАРÆГ-ХЪАРÆГ 
Ацы зарæг-хъарæг фыст у Ирон адæмон 
зарæджы мотивтæм гæсгæ. 
- Цæй-ма, цы та кодтам, 
Зæгь-ма мын æй, цы 'рцыдис?! 
- Мæнæ нæ цæсты раз 
Нызгъæлæнтæ нæ Цæдис! 
- Цæй-ма, цы та кодтам, 
Зæгь-ма мын æй, цы 'рцыдис?! 
Далæ фæсарæнты 
Ныффидиссаг нæ Цæдис! 
- Цæй-ма, цы та кодтам, 
Кæй ма хъæуы дæ Цæдис? 
- Сæфы, куыднæ кæнон 
Фæдисы хъæр: нæ Цæдис! 
- Цæмæн радта уæйгæнæгмæ, 
Рæууæнкæй йæ рохтæ?! 
- Цæмæн фесты хæрздзæгьæлы 
Нæ фыдæлтæн сæ тохтæ?! 
- Æмæ ноджы нæма хатæм 
Нæ буц цардыл цы 'рцыдис! 
- Нæ цæсты раз ныххæлæттаг 
Нæ тугæй конд - нæ Цæдис! 
5-6.02.1991 
110 

Б-ЙÆН 
Ацы æмдзæвгæйы ис кон кретон адæймаг, кæд 
иронау кæсы, уæд дзы йæхи фендзæнис... 
Автор 
Давæггаг фæллойыл бадыс 
Æмæ бухъхъытæ кæныс. 
Ноджы зоныс æмæ давыс 
Кæмæй далыс, кæмæй - фыс. 
Махтыл ды дæ «уаз» уд хъарыс, 
Æмæ дæ «лæгыл» нымад. 
Иу барæнæй ды мах барыс, 
Раст лæгæн, дам, мур нæй кад. 
Ис дын ном, бынат дæр ахсыс, 
Дарыс хицаумæ дæ цæст... 
Дзурынмæ дæр де 'взаг тасы, 
Комы къултыл нæу ныхæст. 
Ничи дæм æрхæссы «азым», 
Ды - нæ «хуыздæртæй» сæ иу. 
Уарзыс цауддæр лæгтæй хъазын, 
Æмæ бахойыс дæ риу. 
У дæ кабинет зæд бадæн 
Къулыл - Уастырджыйы къам. 
Кусынц хид калгæйæ адæм 
Æмæ у дæ бадæн хъарм. 
Ис ыстыр чыссæ дæ дзыппы, 
Ды уый райгондæй хæссыс. 
Давæггаг минтæй ныттыппыр, 
Фæлæ ды уæддæр хъæрзыс. 
Дардыл сарæзтай хæдзæрттæ, 
Фыццаг нал уыдис дæ «фаг». 
Хи-кæнгæ цады кæсæгтæ 
Ауагьтай, нæ дæ хъæстаг. 
111 

«Иу хатт райгуыры, - фæдзурыс, - 
Адæймаг зæххыл æрмæст». - 
Сæрæй иу хъуыды нæ сурыс: 
«Хъуамæ бафсæда дæ цæст...» 
Æз цæрон æмæ мæ фæстæ 
Дур дæр мауал уæт зæххыл. 
Ис дæ уæцъæфы дæ бæстæ, 
Ууыл расайы дæ хыл. 
Хицау хорз зоны: цы лæг дæ, - 
Хатт дзы райхъуысы хъæрзын. 
Фæлæ бирæ сты дæ «хæрзтæ» 
Æдзух дæумæ хæры кæрдзын. 
Махтæ йын дæ цуры чи стæм; 
Фос, æнæмбудтæнты бардз. 
«Невзарæм» кæсдæр уа, хисдæр. 
«Хорз» лæгыл нæ кæнæм хардз. 
Æмæ афтæмæй кæй хъæуæм, 
Ссис лæджы барæн гуыбын. 
Растигьыс йæ царм ды хъæуæн, 
Нал дзы аззайы гуымбыл... 
Алцы бавæййы дæ фыццаг, 
Ахæм сау лæг ма уыдзæн? 
Ма зон адæмæн сæ фыд-цард, 
Чи уыны йæ тыхст бындзæн?! 
Домыс: рацаразæм не 'гьдау, 
Ногмæ раивæм нæ уаг. 
Фæлæ ма фесæфой де'хца, - 
У дæ сæйрагдæр мæтаг. 
Иннæ - алцæмæй æххæст дæ, 
Царды ницæмæй дæ цух. 
Зонæм сау тыхтыл ныхæст дæ, 
Хорз дын аразынц дæ къух. 
112 

Алцы баивтай æхцайыл: 
Намыс, кад æмæ дæ ном. 
Хион, æддагоны фæсайын 
У дæ мæты сæр æргом. 
Алцы дын нæма у арызт. 
Алцы не скарста дæ зонд: 
Ахæстоны талынг агъуыст 
Уым рæхджы уыдзынæ конд! 
13.12.1987 
ЦЫМÆ ЦÆМ/ЕН? 
Мæнæй дзырдтай: «Ды дæ фæлитой, 
Къæсæрмæ дæр дыл нæй æууæнк!» 
Ныр та дæ хъуыдытæ фæивтай, 
Æруагьтай зæхмæ хи ныллæг. 
Æмæ та мæ зынг хурыл барыс, 
Кæм ма дын ис мæ хуызæн гуырд!.. 
Æниу, цы дзурыс, уый æмбарыс: 
Кæмдæр та дæ мæ сæр æрхъуыд... 
Фæдзæхсын дæ: ныууадз дæ митæ, 
Дæ сау митæн æмбæхсæн нæй: 
Дæуæн мæ уд æвæрд у милмæ, 
Фæлæ æз дæр нæ дæн фынæй... 
Фæдысмудæг, уыныс? Нæ уыныс? 
Дæ сæрыл фаг фæкодтон загьд! 
Ды та дæхицæн фыс æлвыныс 
Æмæ, куыдзау,æхсыныс агьд! 
26.01.-02.08.2001 
113 

ФÆСТАГ ФÆДЗÆХСТ 
1991 азы Гурæй Варианы æхсæн Леуахийы былыл ссардтой, 
гуырдзиаг лæгхортæ фыдудæй кæй амардтой, ахæм ирон 
лæппуйы мард. 
Аласут мын, мæ хæлæрттæ, 
Ардыгæй мæ мард. 
Иухатт мыл уæддæр фæкæуа, 
Саубада, мæ мад. 
Чи зоны мæ райхъал кæна 
Судзæггаг цæссыг. 
Аласут мæ, о, хæлæрттæ, 
Ма райсут мæ хъыг. 
Аласут мæ уарзон Ирмæ, 
Фена мæ мæ мад. 
Уый фæстæ мын хохы рæбын 
Бавæрут мæ мард. 
Цал фыдгулы рафæлдæхтон, 
Уый зонæг - хуыцау. 
Ех, куыд зын у, уарзон Ирæн 
Мауал уай хуындзау... 
Ды Уари, мæ хуыздæр æмбал, 
Хорз амонд дæ хай... 
Фен-ма-иу мын уыцы чызджы, 
Фаг, зæгъ, у тæргай. 
Иу хъарм цæссыг макуыуал уæд, 
Бустæтæ, дам, уадз. 
Æмæ, дам, Хасаны риуыл 
Иу цæссыг æртадз... 
Зæрдæ-иу йæ мидбыл худтмæ 
Нал урæдта цин. 
Афтæ мын цигайнаг чызг дæр 
Не скодтаид хин... 
114 

...Уарз мын, гыцци, хуры тыны, 
Мадау æй рæвдау. 
Уый уынгæйæ ингæны дæр 
Рафтаудзынæн тау... 
Аласут мын о, хæлæрттæ, 
Ардыгæй мæ мард. 
Уадзут æмæ фаг фæкæуа, - 
Хицæнæй мæ мад. 
10.03.2004. Дзæуæджыхъæу. 
ИУ ПОРО КУЫДЗ 
Фаг куы нæ фæрæйы, уæд, - 
Мастæлгьæдæй фæсæйы. 
Ныртæккæ дæр кæцæйдæр 
Æрбайхъуыстис йæ рæйын... 
Уæлдæй йын нæу, нæ хынцы: 
Раст дæ, æви зылын дæ, - 
Фест уастырджи, уæддæр дæм 
Уый барæйдзæн: «Цы мын дæ?!» 
Æмæ гьеуæд йæхицæй 
Ныббуц вæййы, мæгуырæг, 
Æнæ лæдзæг йæ цурты 
Нæ ацæудзæн мæгуыр лæг. 
Ноджы тынгдæр ысналат, 
Æрхъæцмæ дæр нæ хъæцы... 
Абон дæр та кæмæндæр 
Йæ фæстагыл фæхæцыд. 
12.08.2003 
115 

ЦЫ ДÆМ РАУАД 
Арын, мæныл хахуыртæ чи фыссы, иу ахæмы ном. 
Цы дæм рауад 
Зæрыбонты? 
Ныкъæритт ис дæ кæрц дæр... 
Дзымандытæ фысгæйæ дыл 
Фæзынд, цыма, фæкъæрцц дæ! 
03.07.2003 
МÆНÆХСЫНЫ 
Æдзух мын æхсыны 
Мæ фæсмон мæ уд... 
Куыд хæссон мæ сæрыл 
Æз афтæмæй худ?! 
Фынæйæ дæр хъуысы 
Мæ риуæй хъæрзын, 
Кæмæн æй куыд зæгьон 
Мæ зæрдæйы зын? 
Æркæнгæ цагьар мæм 
Æсуæндыд æваст... 
Мæ рæдыд: нæ йын хъуыд 
Ысуадзын йæ бает... 
Мæ зæххыл æрцæрæг, 
Кæддæры цагьар, 
Мæнæн ныр нæ дæтты 
Фæцæрыны бар! 
Мæ фыдæлты зæхх мын 
Ыскодта дзырдтаг. 
Мæхи та мын хоны: 
Æрцæуæг, хъæддаг... 
116 

Кæдæм ма хъæр кæнон 
Æххуысмæ: фæдис!!! 
Хуыцау дæр ныкъуырма, 
Нæ хаты нæ рис! 
Ныссагьта мæ онты 
Мае цагьар йæ кард... 
Гъей уыцы ыстыр мает 
Мæ риуы æрцард. 
Цы ма уа уæззаудæр, 
Мæ удæн зынæй?! 
Æууилы мын, калмау, 
Мæ зæрдæ зыдæй! 
Цæй, атон, рæстдзинад, 
Дæ уæнгтæн сæ бает 
Кæд рухсы цъыртт фенид 
ИРОН лæджы хъаст! 
26.08-30.08.2006 
НÆ СЫХАГ 
«Æвзæр сыхаг сæуæхсиды хурыскасты хуызæн у, æмæ уæд 
хорз сыхаг та цы уыдзæн?» Гуырдзиаг æмбисонд. 
Нæ фæцис сыхагæй мах амонд бынтон, 
Йæ фарсмæ цæрынæй хуыздæр у зындон! 
Æмæ уæд уый чи у, зæгьон æй æргом, 
Æнæууæнк, фæлитой, гуырдзиаг йæ ном. 
Куы дæм худа, гьеуæд - дæ хъама ыедау, 
Ды макуы дом уымæй лæджыгьæд, æгъдау! 
Нæ зоны бынтондæр, хæлардзинад циу, 
Æвæрд ын у милмæ дæ зæрдæ, дæ риу! 
117 

Йæ цæсты фиу тайы куы дæ фены, уæд. 
Цы фыд дын ыскæна - ысвæййы йæ мæт... 
Нæ зоны, цы рынæй, цы низæй сæйы, 
Æрынцой йын нал ис-æдзух ныл рæйы... 
Йæ дæлвæзаг бады нæ фыдкой æдзух, 
У аххуырст нæ тугæй йæ сау хъуынджын къух! 
Йæ рæсугьд æмбисонд - фæдсафæн æрмæст, 
Æндæра нæ хауид нæ коймæ йæ цæст! 
Æмбисондты хуыздæр, йæ къухы - æгад: 
Йæ чъизи зæрдæ йын ныссæфта йæ кад! 
01.10.2006 
ЗÆРЫБОН 
Сарызтон, цыма, 
Афтæ мæм каст, 
Æмæ мæ цардæй 
Нал кодтон хъаст. 
Афтæ мыл сабыр 
Ацыдис дуг, 
Нал хъазы уæнгты, 
Иухаттау, туг. 
Æмæ сындæггай 
Азты къæлæт, - 
Мердæм æздæхта 
Сау-тар мæлæт... 
Æмæ ныр мæнæ 
Акъул мæ хур, 
Риуыл уæззаугай 
'Рфæлдæхтис дур.. 
118 

Чи дæн, цы уыдтæн, 
Зонæг мæ нæй... 
Сомы нæ кæндзæн 
Исчи мæнæй... 
Ме сæфты цауыл 
Чи кæндзæн хъыг? 
Чи мыл æппардзæн 
Судзгæ цæссыг? 
Уый у мæ удæн 
Йе стыр хъæдгом: 
Ничи мын зондзæн 
Райсом мæ ном... 
2003 
ХЪÆЛДЗÆГ ЗАРÆГ 
ПАРНАСМÆ8 ЦÆУДЖЫТЫЛ 
Фæцæуон Парнасмæ, мæхицæн зæгьын, 
Æрлæууæн мын нал ис æндæр ран зæххыл. 
Фæлæ мæ хæссынхъом куыннæуал у къах, 
Мæ уæнгты дæр нали цъыртт-туджы æртах. 
Уæддæр у мæ бæллиц: Парнасы бæрзонд, 
Æндæр ран цæрæнуат нæ ахсы мæ зонд. 
Кæддæр ма йæм хастон, лæппуйæ, мæ ныфс, 
Фæлæ-иу мын загьтой: «ныссабыр у, цъысс!» 
Ныр музæмæ сидын: «Пегасы мын ратт, 
Æрлæууыд мæнæн дæр Парнасмæ мæ рад». 
8 Парнасы Хох ис Грекъæгъомы зæххыл æмæ мифмæгæсгæ уым бады 
поэты хуыцау... 
119 

Фæлæ мын дзуры: «Пегасæн йæ рагъ, 
Ысхæлмаг æмæ йыл нæй сывæрæн саргъ». 
Цымæ йæм мæ разæй кæмæн уыд йæ балц? 
Дæттæй, музæ, иу цъус мæ бар дæ ныууадз: 
Дæ мæллæг фæрстæ дын фæнымаин хорз, 
Сæдæ дохтыры дын куыднæ скæной хос. 
Лæппуйæ мæм дардтай дæ чъылдым ыздæхт, 
Дæу аххосæй цал хатт æз баййæфтон дзæхст... 
Ныр ауадз, поэзии, цыфæнды дзы кæн, 
Æрмæст мын Пегасы мæ размæ æркæн. 
Нæ хъæуы Парнасмæ мæн хонджытæ, зон, 
Пегасæн дæр рымыс æндæр исты 'фсон! 
Нæ зоныс, мæнæн уым цы зонгæтæ ис, 
Куы сæ фенис, Музæ, фæкæнис мыл дис. 
Ыскусдзæн та уым дæр кæрдзын æмæ цæхх, 
Æрмæст мын рæстæгыл ысамал кæн бæх. 
27.06.1970 
АТÆХИН ДÆ ФÆСТÆ 
Булæмæргь мын иухатт 
Базарыд мæ хъусы: 
«Диссаг дæ, нæ фæнды 
Дæу мæ зардмæ хъусын. 
Мегъуыстаджы зæлтæм 
Уарзон зæрдæ тайы... 
Уæд цы дæ, мæ размæ 
Зæгь, цæуылнæ 'руайыс? 
120 

Иунæг кæй дæ, - уый мын 
Ме 'взонг зæрдæ мары. 
Æз дæу мысгæ, лæппу, 
Цæстысыг лæмарын...» 
Тайтма мæм фæсидтæ, 
О, мæ бул-бул, хъал маргь, 
Рацу æмæ аппар 
Ме уæхскæй мæ сау уаргь... 
Ратæх мæм, мæ бул-бул, 
Азар мын мæ хъусы... 
Кæд мæ хоры бæркад 
Бафснаин мæ муссы... 
Ды зымæг кæм вæййыс? 
Атæхин дæ фæстæ, 
Фæлæ мæ ныббастой 
Химæ хæхтæ, фæзтæ. 
2002 - 2006 азтæ. 
ХУРЫ УАРЗТ 
- Ех, мæ бар мæхи куы уаид, - 
Рахъаст кодта хур, - 
Уæд мæ разы чи фæлæууид, 
Бадон кæнин дур. 
Фæлæ мыл æгæнон сау мигь 
Амбæрзы йæ тын, 
Æмæ йæ цыфæнды ма уигъ, 
Мара зæгъ, сæтты? 
121 

Уад-дымгæ сыгьзæрин феста, 
Кæд фæзыны, уæд... 
Айнæджы сæрæй йæ фехсы, 
Айсæфы йæ фæд. 
Æмæ уæд мæ дзаг цæстытæй 
Айгæрдын фæндаг. 
Адæмы уындмæ кæсынæй 
Бафсæдын мæ фаг. 
О, ирæттæ, о, ирæттæ, 
Бирæ мын цæрут! 
Æз куыд дæн - сымах дæр афтæ 
Ут æдзух хъæрмуд. 
10.03.2004 
II 
Зæрдæ нал агуры зарын, 
Зæрдæ бампылди, нындзыг: 
Хуры бамбæхста цъæх арвыл 
Иу лæгуын мигьы бандзыг. 
Хатт ма ферттивы, мæгуырæг, 
Нæй йын иу «мæн у» зæгьæг. 
Афтæ йын хъæуы, цæуылнæ 
Рауагьта лæгау зæнæг! 
Тавы дун-дуне æнусты, 
У йын алчидæр хæстæг. 
Ныр æрцыд мæнæн мæ хъустыл: 
Стæм мах туг æмæ стæг. 
Уый æз хатыдтон нырмæ дæр: 
Худт мæм мидбылты æдзух, 
Никуы мæ уагьта йæ хъармæй 
Карз, хъызт зымæджы дæр цух. 
19.07.2001 
122 

ÆЗ ХЪУСЫН... 
Æз хъусын: мæ фæсвæд 
Мæ кæйттæ кæнынц. 
Йæ куыст, дам, ныууадзæд, 
Мæ «сæфтмæ» бæллынц! 
Йæ пенсийы карæй 
У цал азы хызт? 
Æмæ, дам, ныууадзæд 
Йæ бынат, йæ куыст. 
Фæлæ уый нæ зонынц; 
Фыссæгæн нæй кар. 
Æмæ йын куыд исут 
Йæ фыссыны бар? 
Кæд ма мыл тыхстыстут, 
Цы кæнут мæ мæт?! 
Мæнæн улæфт ратдзæн 
Æрмæстдæр мæлæт. 
Фыссæгæн æрдзæй у 
Уый афтæ нывгонд: 
Йæ мæлæты бонмæ 
У сисæн нывонд. 
23.10.2006 

ÆРДЗЫ НЫВТÆ 
УАЛДЗÆДЖЫ КОМЫТÆФ 
(цикл) 
I 
Йæ быны та мизы 
Мит, 
Кæны йæ доны хуыпп 
'Хситт... -~ 
Сиды: «Уалдзæг!», «Уалдзæг!» 
Маргъ. 
Хуры тынтæ, нæй уын 
Аргь! 
Нал кæнæм нæ пецы 
Арт,- 
Райхъал та ис хурмæ 
Цард! 
Æмæ нал ис уæнгтæн 
'Рхуыст. 
Уалдзæг нын æрхаста 
Куыст. 
Уый у уалдзæгæн йæ 
Уаг. 
Радты кусæгæн йæ 
Фаг. 
124 

СЫГЪЗÆРИН ФЕСТ 
Уас сыгьзæрин фестай, 
Уалдзæг. 
У дæ фенд мæ удæн 
Алдзæн! 
Азарон дыл, загьтон 
Æмæ райстон 
Уадындз! 
Кæсын æмæ 
Зноны æнкъард зæхх, 
Дидин фестад: 
Рачындз!.. 
2010 
АРВ НЫННÆРЫД 
Арв ныннæрыд æви 'рцæуынц чындзхонтæ, 
Акæсут ма сæм тагъддæр! 
Фарны хъуыддагыл, лæгау, фембæлæм, 
Чысыл базмæлæм мах дæр! 
Чидæр расидтис: «арвы гæрæхтæн 
Семæ рацæуы уалдзæг. 
Уый нæ ног чындз у, абон уый цинæй 
Дуне фестдзæнис алдзæн!» 
Сиахс та кæм ис, ацин ыл кæнæм! - 
Хистæр кæстæртæм сиды. 
- Хур у не сиахс, акæсма, дада, 
Арвы тыгьдады симы!.. 
28.06.2010 
125 

ÆРГЪОМ 
Æрæджы мæ хъустыл æрцыд ахæм хабар: 
Уелиты быдыртæм цы доны трубатæ ауагътой 
уыдон къахынц æмæ дам сæ уæй кæнынц гуырдзыйæн.. 
Нæ фæразын мæ зæгьинаг 
Æз радзурон æргом, 
Æмæ æссис мæ зæрдæйæн, 
Мæ рыст удæн æргьом. 
Кæдæм цæуæм? Хæмпæлы бын 
Нæ развæндаг фæци! 
Нæ куырм гал нын нæ зæрдæты 
Ныххурх кодта нæ цин!.. 
Æмæ судзын, зæххон лæг дæн, 
Нæ уромын мæ рыст! 
Зарон æмæ уæд афтæмæй 
Кæй бахъуыдис мæ фыст! 
Фæхæрынц нæ лæг-бирæгьтæ, 
Нæ зонд та у фынæй! 
Сæфæм мæнæ зæфцыфыдæй! 
«Мæн у» зæгьæг нын нæй! 
1999 
Æрдз у диссаг: 
Нæ зоны 
Мæ риссаг: 
Мæ тæлтæг 
Уæнгтæй мын 
Скодта æрдын, 
Мæ къухмæ мын 
Радта 
126 

«Фырбуцæн» 
Лæдзæг... 
Æмæ мын уæд загьта 
Гъей, уый та дын 
Фат... 
Нæ дам ивын 
Загьта 
Дæу тыххæй 
Мæ уаг! 
09.03.2010 

УАЛДЗÆГ ÆРБАУЛÆФЫД 
УАЛДЗЫГОН ЦИН! 
Дидинтæй мæ бафсад, 
Уалдзæг! - 
Нæй дын афтæмæй 
Ныууадзæн... 
Хуры тынтæм ныр ис 
Найæн 
Цомут æмæ дзы 
Фæнайæм... 
Дуне райхъал æмæ 
Райы. 
Уд, мыдадзау, цинæй 
Тайы 
Тагьд фæзын, лæппу, 
Чи дæ?! 
Саг мын дæ æви 
Сычъи дæ?! 
Ма дæ сайæт химæ 
Лыстæн... 
Бацагур йæ бынтæ 
Куыстæн! 
2008 
128 

Дидинтæй мæ бафсад, 
Уалдзæг! 
Афтæмæй дын нæй 
Ныууадзæн! 
Ныр ис хуры тынтæм 
Найæн. 
Дысон райгуырд тыр 
Дзыццайæн... 
Райхъал Дуне æмæ 
Райы, 
Уд, мыдадзау, цинæй 
Тайы... 
Æтт, фæзын ма, лæппу, 
Чидæ; 
Саг нын дæ æви 
Сычъи дæ! 
Хъахъхъæн Иры зæхх, 
Дæуыстæн 
Райсом аргь уыдзæн 
Дæ куыстæн! 
ÆМÆЦЫМЫСОН... 
Мæ мадæй, мæ фыдæй 
Нæ зонын рæвдыд... 
Мæ сидзæры азты 
Нæ уыдтæн æвыд. 
Мæ буц мады къухæй 
Нæ бахордтон дзул. 
Нæ бамбæрзтон, никуы 
Мæ уæлæ хъæццул. 
129 

...Куы цыдаин хохмæ 
Мæ фыдимæ æз. 
Уæд, чизоны, тагьддæр 
Ысхастаин рæз. 
Мæ фыдæн йæ фарсмæ 
Куы карстаин хос, 
Уæд уарзтаин, зонын, 
Мæ удыййас, фос... 
Ныр ма та, ныр ма та... 
Мæ бæллиц у мард: 
Мæн никуы нæ тавта 
Кæйдæр къуымы арт! 
ЗÆХХ РАЙХЪАЛ 
Райхъал уалдзæг, 
Райхъал зæхх, 
Раст у алдзæн 
Арвы цъæх. 
Цинæй райы 
Æрдз æмткæй, 
Фæсрагь тайы 
Миттæрккæй. 
Кусæг къухтæн 
Куыст - хъуырмæ, 
Зæгь, кæм уыдтæ 
Ды нырмæ? 
«Куыстмæ тагьддæр!» 
Хъуысы сидт 
Æмæ мард дæр 
Сиды зиу!... 
130 

Акæс, алкæм: 
Хсиды цард... 
Райынц адæм, 
Судзы арт! 
Хуры хъæрмæ 
Дуне-хъал! 
Зиуы хъæрмæ 
Цырд æвнал... 
Магусайæн 
Уалдзæг нæй, 
Уат йæ сæйæн 
У фынæй! 
Бонгæнд хуымæй 
Райы уд. 
Адæм, цардæй 
Райгонд ут! 
ХУРЫ ТЫН ХУДЫ 
Æтт, куыд адджын у мæ удæн, 
Уæ, мæ хуры тын, дæ фæнд... 
Чи мыл бахуда - фæхудæнт: 
Циу дæ цуры та къаффет! 
Акæс алырдæм: цъæх уалдзæг 
Удæн нал дæтты æнцой. 
Зæхх йæ мин хуызтимæ алдзæн, 
Нхъæвзы алырдæм йæ сой. 
Фезмæл, басчъил кæн дæ дыстæ, 
Райе дæ раттæг зæххæй хай. 
Уарз æй, акæн ын хъæбыстæ, 
Æмæ райгондæй цæрай! 
131 

Чи нæ фезмæла рæстæгыл, 
Уый йæ фæззæгæй - æлгьыст! 
Зæхх у аудæг хæстæгыл 
Кæд уый нал зона æрхуыст 
Райсдзæн алцы уый йæ куыстæй. 
Къулсæр никуы вæййы уæд, 
Фезмæл, мауал бад æрхуымæй, 
Уæт дæ кусинаг дæ мæт! 
Æтт, цы уалдзæг æрцыд мæнæ, 
Зиууæттæн кæны æххуыс. 
Тауынц конд хуымы сырх мæнæу 
Хидæй бахуылыдз мæ дыс... 
Фезмæлыныфыдæй чи уа 
Цардцух, алцæмæй мæгуыр! 
Уый уæлхур, куынæуал джиуа, 
Уæд æрулæфид йæ гуыр. 
Æтт, цы уалдзæг æрцыд, акæс, 
Фестад дидинæг нæ зæхх! 
Ме 'фсин, исты ма мын рахæсс 
Дзаггарз, дзулы къæбæр, цæхх... 
Æмæ акувон мæ Ирæн, 
Уæт, хъуырмæ амад, йæ къæс! 
Мачи йын байсæд йæ бирæгъ! 
Зонæд алчидæр йæ хæс... 
29.03.2008 
132 

ÆЗ ÆМÆ ГУТОН 
Æз - дæ дарæг, ды - мæ дарæг. 
Аразæм нæ цард... 
Зарæм иумæ зæххы зарæг, 
Сурæм фæллад дард. 
Дæу нæ хæры ызгæ мемæ; 
Ис дын куыст дæ фаг. 
Дзулæй цух нæ зайын демæ, 
Афтæу нæуаг... 
Æз æнæ дæу, ды æнæ мæн, - 
Байсæфиккам тагъд. 
Тауын æз дæ фæрцы мæнæу, 
Никуы кæнæм загьд. 
Згæ дæм æввахс нæ уадзын, 
Алмас у дæ кард. 
Хиды 'ртах мæ кæд æртæдзы, 
Хонын уый мæ цард... 
Ды - мæ дарæг, æз - дæ дарæг, 
Иу нæ нæу æнкъард. 
Зарæм иумæ хоры зарæг, 
Фаг нæм ис бæркад... 
Гутон, дæ мæнæн мæ дарæг, 
Царды цин хæссæг. 
Рацу, чи дæ, сисæм зарæг, 
Рацу мæм хæстæг. 
Искæй дзыпмæ ма кæс зулмæ, 
Гутоныл æрхæц. 
Хъуамæ зонай: де 'взæр удæн, 
Гутон дæтты хæлц. 
133 

ФЫСЫМ ДЫН УЫДЗЫНÆН 
Æз дæн гутондар, зæхкусæг 
Æмæ йæ нæ кæнын сусæг, 
Ма мыл худ, фæлæуу. 
Афæлдахын зæхх уæлгоммæ, 
Сабийау кæсы мæ коммæ, 
Байтауын мæнæу... 
Цардимæ лæуд дæн æз тохыл, 
Дæн уырдыглæууæг нæ хохы, 
Бадар мæм дæ сæр. 
Фен мæ фæззæгæн йæ бæркад 
Рахиз, ма мæ дом æгæр кад, 
Бирæ мын фæцæр. 
Уалдзæгæй ыстыр фæззæгмæ 
Не 'вдæлди лæджы уæзæгмæ, - 
Алцы удмæ каст. 
У, зæгъын, лæггад мæ'бон дын, 
Ис хъæубæсты фаг мæ гонты, 
Æз нæ кæнын хъаст... 
Рахиз, акувæм ын иумæ, 
Ех, куы ныккæсис мæ риумæ: 
У дæ цинæй дзаг. 
Æз дæн гутондар, зæхкусæг, 
Æмæ йæ нæ кæнын сусæг, 
Не сафын мæ уаг. 
Ау, цæмæн бахаудтæ дисы? - 
Къух фыдыфарныл нæ исын, 
Никуыдæр уыдзæн! 
Байхъус мæм дзæбæх, мæ хæстæг, 
Æз мæхи кусартæй ыстæг 
Аппарын куыдзæн... 

ЛИРИКА 
ЕХ, КУЫДЗЫНУ... 
Ех, куыд зын у.зæрыбонты 
Хохы сæрæй акæс: 
Æмæ куы фенай ды дæ фæстæ 
Сау мает æмæ сагьæс. 
Сидзæрæй, æххормаг бонтæн, 
Нал зындис сæ кæрон. 
Амонд мæ нымбæхст, мæ тæфтыл 
Нал цыдисæмгæрон... 
Уый хыгьд ме мдзæринтæ систы 
Гомбуар, бæгьæмвад... 
Чи уыдтæн æмæ кæй хъуыди 
Иу сидзæр, дзæгьæлзад? 
Ма мæ асуройы тасæй 
Чи уæндыд хъæрзын дæр?! 
Чи уæндыд «мæн у» зæгьæгæй 
Ракурай къæбæр дæр?! 
Фæлæ уыцы «мæн у» зæгьæг 
Никуыцæй нæ разынд! - 
Иу хатт дæр мæ куыройы цалх 
Рахисмæ нæ разылд! 
Искуы мæ кæд исчи 'рфæрса, - 
Райсæд иу мæ чиныг... 
Ма фæтæрсæт, уый куы фена 
Мæн мæгуыры чины... 
135 

Зынæй зындæрты, зæрыбонтæм, 
Сагьд уыдтæн мæ хъуырмæ. 
Ракæс-иу дæ дзæбæх цæстæй 
Иухатты мæгурмæ. 
Чизоны, дæ фарны дзырдмæ 
'Рцагурой мæ ингæн... 
Науæд, амбæстæйау, уым дæр 
Æз уыдзынæн иунæг. 
01.04.2009 
ДÆУКУЫФЕНЫН... 
Фенцондæр мын вæййы: 
Дæу куы фенын, уæд. 
Атайы мæ риуы 
Сагъæс-зæгьай, мæт! 
Фенцондæр мын вæййы: 
Дæу куы фенын, уæд! 
Æмæ ысдзурын: «Мæн 
Кæд уыдзынæ, кæд?.. 
Фенцондæр мын вæййы: 
Дæу куы фенын, уæд! 
Саймайты уæ кæртмæ, 
Бацæуы мæ фæд... 
Ницы мын у хур дæр 
Ам дæ цуры, зон, 
Фæлæ мын йæ зæгьын 
Нæу, чызгай, æнцон! 
Чизоны, дæ риуы 
Базмæлыд мæ уарзт, 
Гъей æмæ кæдмæ у, 
О, чызгай, дæ каст?!.. 
136 

Бахуд мæм дæ мидбыл, 
Асур мын мæ зын? 
Искуы мæм æрбадзур: 
«Тагьддæр мæм фæзын...» 
19.12.2008 
ЛÆГЪСТÆ... 
Амар мæ, фæлæ мæ уды 
Макуы амар уарзт. 
Æз кæнын дæумæ тæхуды, - 
Циу, нæ зоныс мает... 
Æз цы зæдæн кæнын табу, 
Уый дæм нæу нымад... 
Иу, йæ иу фæхутт мын фаг у, 
О, уарзты раттæг мад! 
Ды дæ дидины тæнбазыр, 
Хуры иууысмы 'рттывд... 
Нал æвæрын сæр æз базыл, 
У мæ уд цæссыгæвдылд. 
Ма кæ, ма ахиз мæ фæрсты, 
Ма мыл сие дæ къух! 
Кæд мæлай, - мæлын дæ бæсты, - 
Ма он иу дæ уындæй цух! 
11.03.2005 
цин 
Мæ уды афтид бынат 
Байдзаг фæстæмæ: 
Мæ тæргай æмкъай та, мæм, 
Раздæхт фæстæмæ! 
137 

УÆДДÆР ЦЫ УЫД!.. 
Цы уыд уæддæр, цы уыд 
Дæ цæстытæн сæ тых? 
Мæн акодтой уысммæ 
Сæ цæхæрæй фæлвых... 
Фæрсын: уæддæр цы уыд,- 
Кæд Иры уарзт чызг уыд? 
Фыдыбæстæн æндæр 
Куыд бауарзæнис, куыд!? 
1987 
ДЗУАПП 
- Хъоды мыл бакодтой чызджытæ, 
Æви цæстцух фесты зæгь?! 
Нал судзынц цæстыты зынджытæ, 
Æви тæргай фесты, зæгь! 
- Азтæй-дæ хъодыгонд, чызджыты 
Мауал дар азымы, ма! 
Сагъæс кæн еныр дæ сыджытыл, 
Ма у зæрыбон къуырма! 
1987 
АБАДГÆ ЧЫЗГ 
Бæргæ ма батилыс дæ къæдзил, 
Кæныс къæлæсытæ нырма... 
Кæддæр... дæу чи уарзта-ныкъæдзи, 
Дæ сидтмæ разыны къуырма... 
Дæ цурты ахизы, фæрсмæ дæр 
Дæумæ нæ бакæсы, æрсаст... 
Нæй, нал дæ бакæны фæрсгæ дæр, 
Нæдæр дын ракæны йæ хъаст! 
138 

Ды уæд дæхимидæг ныккæрзыс, 
Дæ уд ныхъхъæр кæны фæдис. 
Æмæ кæд химидæг ныхъхъæрзыс, 
Уæддæр нæ равдисыс дæ рис... 
УЫСМОН УÆЛТÆМÆН 
Иу зымæгон боны, 
Иу зымæгон боны 
Фембæлдыстæм мах. 
Сур дзырдтæй мын ничи, 
Сур дзырдтæй мын ничи 
Нескæндзæни аргъ. 
Цинæй байрад зæрдæ, 
Цинæй байрад зæрдæ 
Карз зымæгон бон... 
Нал уыдис нæ цинæн, 
Нал уыдис нæ цинæн 
Уыцы уысм кæрон... 
Гъеуæдæй нæ удты, 
Гъеуæдæй нæ удты 
Бацарди тæрк уарзт. 
Амонд нæм рæвдаугæ, 
Амонд нæм рæвдаугæ 
Худт æмæ нæм каст! 
2000 
ХАТЫН 
Хатын æз: дæ зæрдæ мердæм тасы. 
Мидбылты мæм бахудыс фæлмæн... 
Халон мæм йæ сау дзыхæй ныууасы, 
Æмæ зоныс, уæ чызгай, цæмæн? 
139 

Алцы дæр мын ивгьуыды бар баци, 
Цардыл ма мæ дæндагæй хæцын. 
Дардæй мемæ удхæссæг фæбалци, 
Фæлæ ма 'нхъæл: алцæуыл хъæцын... 
Хатын, цыма, мемæ ис дæ зæрдæ... 
Ногахст цыхтау, мердæм у фæлмæн. 
Ех, цы кæнон, ис мæнæй æвзæрдæр, 
Фæлæ ныр дæ цæстытæн фæлм дæн! 
Фестæт иу мæй, иу афæдз дæр фестæт, 
Иу боны цин мин аз у мæнæн! 
Уарзты мидæг несхырызи ме стæг, 
Тугдадзинты туг кæны цæвæн! 
Иу чидæр дын де 'рвон удæй хъазы, 
Æмæ у, йæ хъуына удæй буц! 
Бады æмæ хъæлдзæгæй ныуазы, 
Нал дæ домы: рухс мæ риуы ссудз! 
Уый нæ хаты: тайыс æмæ руайыс. 
Фæлæ у дæ тæхæн базыр саст. 
Амонд алкæй, сонт сабийау, сайы. 
Æмæ ма кæн, о, мæ къона хъаст. 
Хатын æз дæ зæрдæ йæм нæ тасы. 
Фæстаг æмæ фыццаг ды нæ дæ: 
Искæдбон куы фæтыхсай «фыдазы» - 
Сид-иу мæм: «фæзын ма мæм, кæм дæ?!» 
12.12.1987 
ЧЫЗГАЙ! 
Мæн тавы дæ зæрдæ, 
Дæ мидбылты худт. 
Тæхуды, æххæст мæ 
Куы тавит дæ уд. 
140 

Уæд царды цы хуыздæр 
Дæ размæ хæссин: 
Куы змæлит мæ къуымты 
Дæ хуызæн æфсин. 
Уæд зарин дæ уарзтыл 
Æхсæв æмæ бон. 
Зæгьин уæд мæ зынтæн, 
Мыггагмæ, хæрзбон. 
Уæд Дзауы кæмтты дæр 
Нæ цæуид мæ цин, 
Уæд зины бон не суид: 
Ыскæна мын хин. 
Мæ мулкæн нæ уаид 
Ныккæнæнтæ уæд! 
Мæ рагбонты зынтæн 
Ныстъæлит сæ фæд... 
2007 
ФЫДСЫЛ ЧЫНДЗДЗОН 
Ахæм амонд нæм æрхаудис, 
Мах кой фæндырты кæнынц: 
Тагьд нæ мыггагæн, рæхджы бон, 
Дзурынц, бауыдзынæ чындз. 
Æмæ «фырцинæй» сындæггай 
Алчи бафснайдта йæ сæр... 
Дæу цы мад ысхаста, уастæн? 
Бирæ цæр!.. 
141 

САУ ГАГАТÆ 
Сау бæласыл сау гагатæ 
Сау æрттывд кæнынц. 
Сау бæласыл сау мæгатæ 
Сау гага хæрынц... 
Сау лæгæн йæ сау хъуыдытæ 
Сау митæм бæллынц. 
Сау комæй фæлгæсы дардмæ 
Сау айнæджы рындз... 
Фæлæ... 
Сау рæсугьды сау цæстытæ, 
Сау æрттывд кæнынц. 
Сау рæсугьды иу сау зæронд 
Бакодта йæ чындз. 
Сау рæсугьдæн дысон райгуырд, 
Сау хъоппæг лæппу... 
Сау лæппу мæм уыдис хонæг: 
- Уазæг нæм фæу! 
14.02.2003 
АТÆХИН ДÆ ФÆСТÆ 
Булæмæргь мын иухатт 
Базарыд мæ хъусы: 
«Диссаг дæ, нæ фæнды 
Дæу мæ зардмæ хъусын. 
Мегьуыстаджы зæлтæм 
Уарзон зæрдæ тайы... 
Уæд цы дæ, мæ размæ 
Зæгь, цæуылнæ 'руайыс? 
142 

Иунæг кæй дæ, - уый мын 
Ме 'взонг зæрдæ мары. 
Æз дæу мысгæ, лæппу, 
Цæстысыг лæмарын...» 
Тайтма мæм фæсидтæ, 
О, мæ бул-бул, хъал маргь, 
Рацу æмæ аппар 
Ме уæхскæй мæ сау уаргь.. 
Ратæх мæм, мæ бул-бул, 
Азар мын мæ хъусы... 
Кæд мæ хоры бæркад 
Бафснаин мæ мусы... 
Ды зымæг кæм вæййыс? 
Атæхин дæ фæстæ, 
Фæлæ мæ ныббастой 
Химæ хæхтæ, фæзтæ. 
2002-2006 
ЗНОНÆИ АРДÆМ 
Дæу куы федтон, уæдæй мын 
Счындæуыдис хин: 
Ме 'нкъард риуы уыцы бонæй 
Базмæлыдис цин. 
Гъеуæдмæ уыдтæн, куыд зæгъон, 
Мæнæ цыма фыс... 
Ныр, цыдæргьуызон мæ риуы 
Базмæлыдис ныфс! 
Уайы цæстытыл мæ фидæн: 
Къуымы судзы арт. 
Раздæхта мæм, йе 'ргом, диссаг, 
Мидбылхудгæ, уарзт. 
143 

Æз уæдæйардæм хъысмæтæй 
Нал фæкæнын хъаст! 
Чи дæ, о чызгай, фæзын мæм, 
У дæумæ мæ каст! 
2008 
ДЫУУÆ ДИДИНÆДЖЫ 
(Арын зæронд Бæтæхъойы хъæуккаг Джибæлаты Таймуразы 
чызджытæ Алинæ æмæ Заринæйы нæмттæ) 
Иу рæсугьд ирон хæдзары 
Дидинджытæ худынц, 
Худынц æмæ уарзты зынгæй 
Сахъ лæппуйы судзынц... 
Дардмæ сыл сæ зынг цæстытæй 
Хуры тынтæ тауынц, 
Æмæ сæ сæ уæздан уарзтæй 
Хъазгæ-худгæ тавынц. 
Иу сæ иннæмæй - рæсугъддæр, 
Царды цин сæм худы. 
Фидæны чындздзæгтæм мæдтæ 
Райдыдтой тæхуды... 
Хистæр - диссаджы тæлмастæу, 
Раст у хуры айдæн... 
Чидæр æй хæссынмæ хъавы 
Ацы бонты къайæн!.. 
Иннæ дæр фæстæ нæ лæууы: 
Худгæ дзыуар, бакæс! 
Ех, тæхуды, иу ахæмы 
Хохæй къайæн рахæсс! 
01.04.2009 
144 

АДÆМОН МОТИВТÆМ ГÆСГÆ 
1 
Нæ хъæуы фæндаг комырдæм, 
Лæгыл цæуынæй не фсæды... 
Чызг мын куы загьта: «Комын дын...» 
Уæд мæ фæуагьта, фефсæрмы... 
2 
Изæрдалынгтæй рацæуынц, 
Уалдзыгон хуыммæ, тæрхъустæ. 
Мæ цинтæ риуы нал цæуынц, 
Æмæ, чызгай, цы ныхъхъус дæ?! 
3 
Дысонæй-ардæм фырцинæй 
Цы мыл æрцыдис- нал зонын... 
Фыны, дзæлвисау, атыхстæн 
Балбæласы бын уарзоныл... 
4 
Бæласы цонгæй булæмаргь 
Диссаджы зарæг базарыд! 
Арт мыл бандзæрстой, о чызгай, 
Дæ дыууæ цæсты базары... 
5 
Акæс-ма, чи дæ, хуссармæ 
Бæстæ дидинæг рафтыдта. 
Дæ сау цæстытæм, о чызгай, 
Мæ зæрдæ риуæй ратыдта... 
6 
Хохмæ лæппутæ саг федтой 
Æмя бадзырдтой: «Фехсæм æй». 
Хъæуы чызджытæн, амæлай, 
Ды бæрæг дардтай се 'хсæнæй. 
145 

7 
Иу рæсугьд хур бон уалдзæджы 
Ныссагьтон балы талатæ! 
Рудзынгæй кæсын бауадзут 
Уæ рæсугьд чызджы, Къалатæ! 
8 
Дæуæй хуыздæр кæмæн зæгьон, 
Мæ хохагдон, мæ хъæстытæ? 
Ихы сæрыл мæ басыгътой 
Дыгурон чызг, дæ цæстытæ... 
9 
Къуыдары хæхтæ хурвæлыст: 
Лæг сæм кæсынæй не фсæды... 
Сæ риуыл хъомыл иу рæсугъд, 
Атыхстис мæнæн ме 'фцæгыл... 
10 
Сайнæджы тигъæй райхъуыстис 
Дысон-изæрæй саджы уаст. 
Ма 'нхъæл хъазæнхъул, о чызгай, 
Иу хохаг гуырды уды уарзт... 
11 
Цы дыргьбæлас у æмæ йыл, 
Фæззæг гагатæ ма рзайа?! 
Ма мæ сай, чызгай, сом-сомæй, 
Дæ мад дæ быныл баззайа!.. 
12 
Ма мын дзур, чызгай: «байрæджы», 
Мæй дæр аныгуылд, нал кæсы... 
Хорз æй куы зоныс, о чызгай, 
Мæн мæ къах хъæмæ нал хæссы! 
146 

АМ-ЦÆФ, УЫМ-ЦÆФ 
«Ой тох ныл ныккодта!..» 
Афтæ заргæ Иры хæрзтæ, 
Карз тохмæ цыдысты... 
Тохы та Ирон лæппутæ 
Зонынц сæ: 
«Зыд» ысты!.. 
Абон та æндæр зарæг ис 
Хуссары - Цхинвалы: 
«Цард наем ныккалди, 
Цард нæм ныккалди!» 
Æмæ марджытæй, давджытæй 
Дзыпкъахджытæй алчи... 
Къассатæм æвналынц... 
Æмæ аразынц хæдзæрттæ, 
Иутæ нæ - дыууæтæ... 
Адæмы цур та фæхъæрзынц: 
«Нал ыстæм уæ мæтæй!» 
Фæлæ Иры дзыпкъахджытæн, 
Ма тæрсут, 
Мæлæтæй! 
Кæд мæлой, уæд, давгæ-давын, 
Голладжы бын 
Искуы... 
Гъеуæд дæм, бæргæ æрхауит, 
О, мæгуыр лæг, 
Де сгуы! 
14.03.2010 
147 

ХУДЫННÆЗОНЫ... 
Ацы лæджы ничи федта, 
Йæ дзыхыдзаг 
Худгæ, - 
Иууыл кæны 
Дудгæ: 
Уый куы фены 
Къахыл лæууæг, 
Уæд æрдæг 
Фæвæййы... 
Зæххыл нæ, фæлæ ма 
Сау тæппытæ 
Агуры уый 
Мæйыл. 
Æмæ афтæ 
Бонæй-бонмæ 
Зæрдæ байдзаг 
Маргæй. 
Адæймаджы уарзы, 
Æрмæстдæр, 
Хисты мидæг 
Мардæй! 
2010 
МÆХОС-ДÆУМÆ 
Мæ астæуæй мæлын 
Уыныс мæ: 
Нал исын 
Мæ уат... 
Ис мæ хос 
Дæумæ «мæ хæлар» 
Æмæ мын æй 
Ратт... 
Мæ синыл мын 
Дзæбæх æрту кæн, 
148 

Ма бахæлæг кæн 
Дæ рард. 
Хорз ын хонынц, 
Ахæм рисæн, 
Марг лæгæн 
Йæ марг!.. 
2010 
МИДСАГЪÆС 
Мæ сие мын нæ зоны 
Мæ зæрдæйы рис, 
Уæддæр дзы фæдомы 
Хуыздæр зарæг сие! 
Куыднæ мæ фæфæнды: 
Куы мæ уаид кад... 
Кæй фæнды: уа царды, 
Æдзухдæр æгад?! 
Бæргæ ис мæ уæнгты, 
Лæппулæгау, тых, 
Фæлæ æз, мæ гуырцæй 
Нæ фæдæн къæйных! 
О, ма 'нхъæл, мæ Хуыцау, 
Нæ кæнын тæргай 
Фæлæ... 
Мæн чи нæ у уымæй 
Куыд ракурон хай?! 
Кæй фæнды уый худæт, 
Нæ ивын мæ уаг: 
Кæйдæр къæбæр дзыхы 
Нæ кæрды дæндаг. 
2010 
149 

САГЬÆССАГ 
Къæвда боны зокъотау нæм 
Ракалдысты хурмæ, 
Иуæй-иннæ цаудæр 
Поэтгæндтæ, - 
Сылтæ! 
Æмæ дзырды æцæг дæснытыл 
Акъуырынц 
Сæ былтæ! 
Се 'хцадонтæ 
Дарынц гомæй: - 
Чингуытæ скъæрынц... 
Чидæртæ сын, 
Нæртон фынгтыл, 
Сæ зæвæттæ стъæрынц! 
Сæ ницæйаг 
Фыстытæй сын 
Нард фынгтыл 
Æппæлынц... 
Уый уынгæйæ 
«Чызг» поэттæ, 
Сæхи 
Ахматоватæ 
Æнхълынц... 
Ахæм «поэтты» 
Уынгæйæ 
Зæрдæ химид 
Сриссы... 
Иууыл сау бон та 
Æркодта 
Уыдон къухы 
Сисыл... 
2010 
150 

БУРХОХЫ СÆР... 
Акæсут-ма Иры хæхтæм: 
Цæсты тигътæ исынц... 
Севæрд æмæ сæ фидыцæй 
Мæн æппарынц дисы: 
Сагсуртæ, нæ саг-лæппутæ - 
Саджы синтыл амад... 
Ех, тæхуды, Бурхохы сæр 
Семæ иу уысм абад... 
Абад æмæ семæ азар 
Иу ирон рæсугъдыл... 
Симгæ симын Хуры чызджы 
Аскъæфин æфсургъыл!.. 
Базмæликкой ме 'нкъард къуымтæ, 
Саурæсугьд, дæ цинæй... 
Ма-иу зæгъут, саг-лæппутæ, 
«Разылдтæ ныл хинæй!» 
Уæд зæгьин: мæ талынг риумæ 
Хур ныккаст, æрбабон. 
Акувут мын, Бурхохы сæр 
Æз ыссардтон амонд! 
Рагæй мын уыд Бурхохы сæр, 
Ацы рæсугъд агуырд. 
Акувут мын: иу хæдзар та 
Иры дзыхъхъы райгуырд!.. 
19.11.2008 
Хæссы йæ худ йæ сæрыл 
Зæгьы, æз дæр цæрын!.. 
Йæ хæдзары къæсæрыл 
Нæ бафæрсы: «Цæуыл?..» 
151 

Зæгьгæ, æргæвдынц искæй: 
Нæ хауы уый мæнмæ!.. 
Кæд чи аиста мæ зынтæй, 
Зæгьут ма мын, уæвгæ? 
Хæссы йæ худ йæ сæрыл, 
Йæ хъусты та - къæрмæг. 
Йæ цард зæгьы, у хорæй, 
Нæма хæры кæрдæг! 
Йæ бар йæхи, ныххаф ын, 
Паддзахадæн йæ дзыпп: 
Ма дзы тæрс - йæ дзыхæй 
Нæ, не схаудзæн хъыпп-сыпп! 
Ард дæр бахæрыс, бакæныс сомы, 
Бахæрын кæныс фыхыфсон хомы... 
Ратоныс æмæ раттыс дæ рихы 
Æмæ райдайыс химидæг хи-хи... 
У, дам, мæ рихи мæ цæсгом, мæ намыс, 
Фæлæ дæ хатæм: дзыппытæ къахыс... 
Тона кæнынмæ раст дæ сыл бирæгь, 
Мах та цы? 
Иунæг дæу хъæуы алцæмæй бирæ... 
Бады йæхицæн арвыл дæ Хуыцау, 
Кæцæй, куыд, фæлæ ды дæ йæ хуындзау! 
Æмæ дæ уарзы, - къух дыл æвæры, 
Ныкуы йæ бафæндид: фена дæ мæры! 
Фæлæ... 
Не стыр Хуыцау дæ райдыдта хатын: 
Æмæ нæ уыдзæн дæ хин-митæн хатыр! 
1983 
152 

ЙÆХИМÆ ЧИ НЫЗЗЫНД 
ИУ АХÆМ ПОЭТГОНДМÆ 
Ма 'ппæл: «кастæн æз Къостайы, 
У мæ удлæууæн мæнæн...» 
Хорз, фæлæ дæм зæрдæ 'хсайы: 
Æмæ байхъус, уæд цæмæн? 
Кæд æцæг кастæ Къостайы, 
Æмæ дæм намысы мур ис, 
Уæд цæуылнæ зоныс, хорз лæг, 
Ды Ирыстонæн йæ рис?! 
Уæд æгад уаид дæ цæсты, 
Алхатт, алыуысм мæнгард! 
Уæд цæмæн хæрыс мæ разы 
Алкæд, алыуысм мæнг ард?! 
Ды цы дзурыс, уый куы уаид, 
Арф дæ зæрдæйы æхсыст, 
Уæд дæ зардмæ цъити таит, 
Хъарит зæрдæмæ дæ фыст! 
Уæд дæ дзæнгæда ныууадзис 
Æмæ нал кæнис сым-сым. 
Уæд, цы йæ 'мбæхсон, нæ хонис: 
Хи поэзийы фысым!!! 
АТЫХС МЫЛ... 
«Атыхс мыл...» загьтай сабыргай, 
Ризæгхъæлæсæй, уæд!.. 
Цин ысгуыпп кодта зæрдæйы, - 
Риуы атадис мæт... 
153 

Иу уысм нал уыдис де уæнгты 
Мадæй, адæмæй тас... 
Аргьау уыд, цы уыд уыцы уысм, 
Сыгьзæрин феста уас! 
ИУЧИДÆР 
Феппæлы мын алы хатт йæ худæй, 
У «лæгдзинад» алы уысм йæ мæт! 
Фæлæ 
Алидзы йæ лæгдзинад йæ удæй, 
Искæй нæ тыхстæй куы фены, уæд! 
28.08.1983 
КУВЫН 
Кувын зонгуылæй Хуыцауæн йæ разы, 
Фæлæ Йæ алы хъуддагыл никуы дæн разы 
1983 
НÆЙ МЫН... 
Мæ уды сагьæстæ кæмæн зæгьон - нæй! 
Мæ зæрдæдарæн та æдзух у фынæй... 
Нæ хаты куыд зын у хæдудæй цæрын... 
Фæзынæт мæм исчи - фæсурæт мæ рын - 
Мæ сагьæстæн чи уа рæдауæй фысым, 
Æз ууыл мæ бынтæ, мæ исбон фыссын! 
20.10.2009 
154 

ИУГÆР РАЙГУЫРДТÆ... 
Иугæр æрцыдтæ ды ацы зæхмæ, 
Уæд хъуамæ цинæй хауис хæрдмæ: 
Дун-дуне федтай, цæуыл дзурай ис, 
Ды базыдтай уарзын, ды базыдтай рис... 
Уыцы æнкъарæн дæ сарæзта лæг. 
Алкæмæ, хорз лæг, ма кæн хæлæг! 
Дæумæ уæд хæрæг дæр нæ кæндзæн хæлæг: 
Бæрæг у: дæ цармы нæ байрæзтис лæг! 
20.10.2009 
ФЫДЛÆДЖЫ 
Ф/ЕСТАГУЫСМ... 
Мæлыс... 
Æмæ дæ фарсмæ 
Дæ цæстыл 
Иу бахæцæг нæй! 
Дæ къуымы йæ салд къух 
Ничи бахъарм кодта 
Дæ артмæ! 
Сырдтай тыхст лæджы 
Дæ хæдзарæй 
Дардмæ! 
Дæ зонд нæ басгуыхтис: 
Фæндагыл 
Кодтай де 'мбæлццонæн 
Мает! 
Нар-ма бæргæ кæуыс 
Дæ уагыл... 
Фæлæ дын Хуыцау дæр 
Нал исы 
Дæ хъаст!.. 
155 

МÆ ФАРСТ ЦАРДМÆ 
Æз кæугæ цы дунемæ фæзындтæн, 
Уымæй ныр зæрдæрыстæй цæуын: 
Дардтай мын мæ зæрдæмæ æрцытæ, 
Æмæ цæмæн, 
Цы ракодтон? 
Фæрсын! 
ЙÆ ЦОНГ КУЫ АХАУДАИД. 
Александр Шмунов «зондцух», дам, уыд, 90-æм азты  
октябрь! бæрæгбонтæй сæ иуы бахъавыд трибунæмæ æмæ хъуамæ 
амардтаит Михаил Горбачевы, фæлæ чидæр Шмуновы цонг 
æрцавта æмæ нæмыг фæивгъуыдта... 
Дуг æмæ адæмы цыфыддæр знаджы, 
Цыма чи хызта лæ... уа йæ аджы! 
Уас ын уыцы цонг бахус уа, уастæн, 
Мах кæй азарæй нал ыстæм мастæн! 
Æз ныффыстаин уæд дæуыл зарæг: 
Ды куы уыдаис куйхоры марæг! 
Ды, уæйгæнæджы, - чи систа милмæ 
Уый ном, стъалыйау, 'рттывтаит Ирмæ... 
Мæн дæ лæгдзинад бафтыдта дисы, 
Ех, цы лæг разынд не стыр Цæдисы!.. 
Ды иргьæвтай йæ мæлæтæй дуджы, 
Ныр нæ мæциккам абон нæ туджы!.. 
Дæу стыр хуыцау радта цæрынæн, 
Æмæ ма басæтт мает æмæ рынæн! 
156 

У ФÆНДФИДАР 
Алкæмæн дæр нæ йæ уды 
Бабады хæйрæг: 
Иуæй саразы лæгау-лæг, 
Иннæмæй - хæрæг. 
Иуæй саразы лæгуарзон, 
Иннæмæй - лæгмар, 
Никæмæн сæ у, куы зæгьон, 
Ам йæ уд йæ бар! 
Иуæй саразы кæрæф лæг, - 
Иннæмæй та - зæд... 
Иуæн суры дард йæ низтæ, - 
Иннæ уадз хъæрзæт!.. 
Афтæ алыгьуызон кодта 
Адæмы хæйрæг, 
Æмæ нын нæ удтæй хъазы, 
Даргь хъусджын хæрæг! 
Иуæй сарæзта уынгмæрзæг, 
Иннæмæй - æлдар... 
Иу дзы омменхъом дæр нал у, 
Иннæмæн - уæлбар!.. 
Иуæй сарæзта гуырдзиаг - 
Тугмондаг, лæгсырд, 
Иннæмæй та зæд - уæларвон, 
Хуры тын йæ дзырд... 
Иуæй сарæзта гуырдзиаг - 
Хин æмæ кæлæн, - 
Нæй мæгуыр лæгæн йæ цуры 
Иу бон дæр цæрæн! 
157 

Ма агур рæстдзинад уымæ, 
Ма йыл сæтт дæ сæр... 
Ацу æмæ ахæмы цур, 
Хъалзæрдæйæ цæр! 
Афтæ наем у: иу лæг царды 
Хæйрæгæй æлгьыст... 
Æмæ йын кæны йæ уды 
Алы уысм æлхыскъ. 
Гъей, фæлæ, мæ хур, дæ къæхтыл 
Фидардæр ыслæуу! 
Зон: фæндфидар лæджы 'ртасын 
Хæйрæджы бон нæу! 
НОГ ХИЦАУ 
Куыд фехъусынчындæуыд, афтæмæй 
мæхъæлы ног хицау райгуырд Цæгат Ирыстоны... 
Ды нæ артдзæсты райгуырдтæ, 
Ам слæууыдтæ къахыл - 
Æмæ ма сфæлвар, райдайай, 
Ды Иры бындур къахын. 
Ды куы райдайай искæдбон 
Райгуырæн зæххæй базар, 
Дæу уæд басудздзæн, зон-иу æй 
А-зæххы фарны азар!!! 
Искæйты зæрдæ «'лхæнынæн» 
Райгуырæн зæххыл ма худ. 
Раргом дын уыдзæн алцыдæр, 
Цасфæнды дарай гамхуд. 
Кæд дæм фехъуыса ме 'ргом дзырд 
Æмæ дзы райсай исты, 
Уæд нæ зæгъдзынæ: «Ир та мæ 
Кæм бахъуыдысты, чи сты?» 
158 

Загьд, хъæлæбатæй ничима, 
Никуы не ссардта амонд 
Абон уа, сом уа - 'рцæудзæнис 
Дæ фарны куыстæн аргьгонд! 
Зон, фæлмæн дзырдмæ, фехъус мæ, 
Калм дæр ралæсы йæ хуынкъæй. 
Ирмæ ма ракæс, макæдбон 
Ды дæ бандонæй 'рхуымæй. 
Бацархай æмæ ма ауадз 
Дон нæ дыууæты артыл. 
«Цард цæрынæн у, фехъуысæд 
Дæ фарны ныхас дардыл... 
Ды куы раздæхай мæхъæлæй 
Райгуырæн зæхмæ де 'ргом... 
Гъеуæд зæгъдзыстæм райгондæй: 
«Арвы дыуар нын фегом!» 
Æмæ ма бацуард: де стыр зонд 
Хурау адæмыл байтау. 
Абон уа, сом уа суадздзæнис 
Де стыр фарны дзырд ног тау! 
ÆЗ ДÆН АХÆМ 
Æз мæ хъæдын уæнгтæ 
Алыбон æлгьитын: 
Уыдон фыдæй царды 
Алы зын æрвитын. 
Искæй раз мæ зæнгтæ 
Зоныг дæр нæ комынц, 
Хицæуттæ мæ уымæй, 
Схъæластæуæй, тонынц. 
159 

У фыддæр мæ сау сæр: 
Къул кæнын нæ комы. 
Хицау та мæ алхатт 
Ахæм цыдæр домы... 
Ме 'взаг дæр - хæрз цыбыр 
Ницæмæ нæ рæхсы. 
Хицауы зæвæттæм 
Ничердæм æххæссы. 
Афтæ дæн, цы кæнон, 
Тасмачъи нæ фæдæн... 
Гъей, ахæм «æвзæрæй» 
Райгуырдтæн мæ фыдæн! 
НОГ-АФОНЫ 
Ацы диссаджы чысыл рæсугъд горæты мæ цæстытæ атонын 
нал куымдтой, чызгау рæсугъд, æлвæст кипаристæм кæсгæйæ. 
Автор 
О, уæ низтæ, 
Кипаристæ, 
Куы зониккат 
Ныр мæ рис дæр, 
Кипаристæ, 
Уæд зариккой, 
Уарзты фоныл, 
Ног-Афоны 
Мæнæн 
Кипаристæ... 
27.12.1973 
160 

МАДЫ ЦÆСТЫТÆ 
Ницы æмбæхсы мады цæстытæй: 
Уадид рахаты хъæбулæн йæ хъыг. 
Фæлæ... 
Æз цы ракодтон, иу хатт мæ рыстыл 
Мады цæстытæй не рхауд цæссыг!.. 
Æмæ цы ракодтон ацы дунейæн, 
Мад, ныййарæг нæ баззад æвыд: 
Атыдта йæ мæ дунейæ сау низ 
Æмæ курон...Кæмæй уæд рæвдыд? 
Ех, цы ад кодта, цымæ, мадæн йæ уарзт, 
Иу хатт ма банкъар, 
Æмæ, дам, ма бæлл! 
Царды мады уарзт иу хатт ма банкъар, 
Ех, куыд зын мын у, - 
Афтæмæй амæл! 
ÆХСÆВЫ 
Ныссабыр æрдз, ныхъхъуси дуне, 
Зæгьдзæнис лæг, цыма зæххыл 
Ныммарди хъазт, хъæлæба, хыл... 
Къуыппæй, дзыхъхъæй ныттыхта арф 
Йæ хъæбысы æхсæвы тарф... 
Цæуын... 
Мæнæн æдзæугæ нæй, 
Йæхи кæмдæр нымбæхста мæй, 
Кæм ис æхсæвдзу лæгæн аргъ, 
Мæ размæ чи дардзæн цырагь? 
Æрмæст ма стъалы-чызг фæраст 
Йæ мадæй рахъуызыд æваст... 
Æмæ мæнмæ - йæ бæлццоны фæстæ, 
Уæздан, цырагьдаргæйæ, каст... 
03.12.1980 
161 

МÆ ДÆРГЪВÆТИН ЦАРДЫ 
Амардтæн иу хатт: 
Амардтæн минхатт. 
Чидæр мæм сиды: - 
«Амæл ма иу хатт!, 
'Рмæст Хуыцаумæ ма хат: 
Амар мæ иу хатт» 
Фæлæ мæ марын 
У зын Хуыцауæн: 
Ис мын мæрдтæй дæр 
Ирмæ æрцæуæн! 
30.09.1983 
«АВД АЗЫ УАРЗОН КÆМÆН НÆ ВÆЙЙЫ...» 
Фельетоны бæсты 
Мæ хъайтарæн мын 
Йæ ном нæ зонут? 
Цы уæ бафæнда, 
Уый йæ ысхонут! 
Рувасау хин æмæ 
Кæлæнæй - йемдзаг, 
Æнæстæг, æнæ 'ргьиу 
Йæ дзыхы - йе 'взаг. 
Хæрис бæласау, 
Дыууæрдæм тасы. 
Алы æвзагыл, 
Дæсны у, 
Уасы... 
Кæны хæтгæ цард, 
Зæгъон уын, багьæц. 
Уæртæ та ныр дæр 
Нæ «усгур» рабалц, - 
Йæ цыргъ фындзæй та 
Ысмуды дардыл... 
Фæцайдагъ раджы 
162 

Йæ хæтгæ цардыл, - 
Кæйдæр дæлбазыр 
Æвиппайд февзæрд, 
Йæ амæттагмæ 
Йæ цыд нæ февзæр! 
Йæ къахы æлгьтыл 
Æрзылд, ысдзуры: 
«Нанайы буц чызг, 
Æрхиз ма тагьддæр, - 
Мæ зæрдæ басыгьд, 
Фæуа ыстъæлды!» 
Йæ мидбынаты 
Ысхъиуы, стæлфы: 
«Дæумæ кæсгæйæ, 
Мæ риуы бадон. 
Зæгь ма, æнæ дæу, 
Уæд та куыд бадон? 
Дæ худгæ былтæ, 
Дæ сау æрфгуытæ: 
Мæ удахсæнтæ - 
Къæлæт æнгуыртæ 
Дæ мыдгьуыз хъуыртæм, 
Дæ цъити риутæм, 
Мæ «чысыл» зæрдæ 
Кæны хъæдхъиутæ. 
Дæ нарæг астæу, 
Дæ фидыцджын гуыр... 
Цырагь сын дарид 
Мæ хуызæн мæгуыр. 
Нæй авд хойæ дæр 
Дæ хуызæн рæсугъд. 
Кæй нæ басудздзæн 
Дæ мидбыл фæхудт? - 
Хурау æнæнтау. 
Дæ дзыхы дзырд мыл 
Кæны уæлахиз!» 
...Цы ис, цы нæ ис 
Æппæт ын загьта, 
163 

Æмæ йыл сабыр 
Йæ арм æруагьта... 
Зæрдæдзæбæхæн 
Нæ «рувас хъазыд». 
Æмæ дын чызгæн 
Йæ сæр куы разылд... 
Ноджы та иу ном 
Ыстылдта рыджы, 
Æмæ та уынджы 
Фæуагьта чызджы. 
Гъей, афтæ зилы, - 
Фæрсæгæй ничи! 
Кæуылдæр та, дам, 
Дысон ныйичъи... 
МА МЫН ÆППÆЛ... 
Ма мын æппæл: «уарзын Иры», 
Аслам фыды бас кæд уыд? 
Дард дугъы цы бæх нæ сиры, 
Хъусы уый æдзух - æлгъыст! 
Ма мын æппæл: «уарзын Иры». 
Митæй никæй хъуыд мæсыг. 
Дардыл хуымы нарст æфсиры 
Хъахъхъæны, цыргь фатау, сыг! 
Ма мын æппæл: «уарзын Иры». 
Задæй йын хъæуы æххуыс. 
Зæхх куы фены худгæ хуры 
Гъеуæд равдисы йæ хуыз! 
Ма мын æппæл: «уарзын Иры». 
Уарзт дæ зæрдæйы ныттадз, 
Æмæ кæд ды уарзыс Иры, 
Уæд фыссыныкуыст ныууадз! 
164 

ДЫУДОН 
Цæры дыууæ уды мæ риуы 
Æмæ сæ нал зонын æнцой: 
Сæ иу йæхимидæг фæниуы, 
Уæд иннæ - бауа мын сæргой! 
Цæстмæ йæ мидбылты фæхуды, 
Йæ сæрæй фелвасы йæ худ. 
Фæдзуры хицауæн: «тæхуды, 
Дæуæй куы бафсæдит мæ уд! 
Фæдзуры хицауæн йæ цæстмæ, - 
- Ды дæ нæ сæрхъызой, нæ цин! - 
Дæ сæрыл дæн цæттæ фыдхæстмæ, 
Дæу тыххæй аивин мæ дин! 
Ды дæ нæ Уастырджи, нæ Хуыцау, 
Æнæ дæу чи уаиккам мах? 
Ды дæ Ирыстонæн йæ хуындзау, 
Ды йын фæрог кæныс йæ уаргь... 
Дæу нын цы хуыцау радта махæн, 
Фæуæд нæ кувинаг ын барст. 
Зæрин нæ зындзард хæхты къахæм, 
Ысты нæ фæззыгæндтæ карст! 
Нæ къуымты ис æппæт, дæ фæрцы, 
Ды дæ нæ тырыса, нæ кад! 
Йæ зæгьын цæсгом дæр нæ хъæцы: 
Æнæ дæу уаиккам æгад! 
Ды дæ нæ комбæстæн йæ дæгъæл, 
Æмæ нæ зæххæн та-йæ бикъ. 
Фæкодтай не знæгты фыдæнхъæл, 
Дæ сæр нæ Ирæн у йæ ЦИК! 
165 

Ыстæм мах дзуг æмæ нæ разæй 
Цæуыс, сæрджын сагау, хъазуат!.. 
Нæ мæгуыр райгонд у йæ азæй 
Бæркаджын, райдзаст у йæ уат!» 
II 
Æмæ дзы хицау дæр æппæлыд: 
«Зæнджындæр нал уыдзæн» -дзырдта. 
Хуыздæр у ахæмæн: «ныммæлын!» 
Уæд раст уд емсихыл куыдта: 
«Ды мын кæй рахуыдтай тырыса, 
Кæй хоныс а-зæххæн йæ ЦИК? 
Йæ куырой фезгьæлста, цы рысса? 
Куы уыныс: сарæзта нæ цирк! 
Зæгь-ма: цы хъуыддаджы нын расгуыхт, 
Цæстæмæуд, исты ма мын зæгь? 
Дæуæй кæд фехъуысдзынæн раст куывд, 
Уæй у нæ къæхты бын нæ зæхх! 
Ды зоныс хорз, фæлæ дæ удæн, 
Цæмæн, цæй тыххæй кæнай зын? 
Лæгау кæд кад кодтай дæ худæн, 
Дæ мæнг уд не сахуыр хъæрзын. 
Дæ сæрæй къæхты бынмæ тутт дæ, 
Нæ дæ стæм иунæг уысм дæр хызт! 
Цæттæ дæ: бакæнæт дыл ту дæр, 
Æрмæст дыл макуы сыстæд хъызт! 
Гъей, афтæ алæбон мæ риуы 
Фæрсмæ дыууæ уды цæры. 
Сæ иу-нæ хъысмæтыл фæниуы, 
Уæд иннæ - бады 'мæ хæры! 
166 

ХЪЫСМÆТ 
Æдзухдæр мæ фæдыл 
Мæ хъысмæт цæуы: 
Нæу разы мæ фæндыл, 
Фæзын мын цæрын! 
Тæхудиаг фестай, - 
Мæ иунæджы сæр. 
Мæн милмæ куы фехстай, 
Куыд мын дзурыс: «цæр»! 
Кæмæн дæ хъуыд амонд, 
Цæуыл уыд дæ тох? 
Æппæт дæр мын абон 
Куы фæкодтай рох. 
Мæ фæдыл ды ма зил, 
Мæ хъысмæт, фæлæу! 
Ныссагътон æз уази, 
Æз тауын мæнæу... 
Уæддæр зын æвзарын, 
Мæ хъиутæ хæрын! 
Мæн мурмæ нæ дарыс: 
Мæлын, гье, цæрын!.. 
Тæхуды, кæй удæй 
Нæ фæхъазыд цард... 
У ахуырст мæ тугæй: 
Мæ зæрдæ, мæ царм! 
Ныр алцы æрнывыл? 
Кæй бауырна, зæгь. 
Уынын æй лæбыры 
Мæ къæхы бын зæхх! 
167 

У алцы цæстсайæн, 
У алцыдæр мæнг, 
Уа цалынмæ 'хцайæн 
Йæ сау цагьар лæг... 
1989 
«НОГДУДЖЫ» НОГТУГЦЪИР 
Бонæй-бонмæ, бонæй-бонмæ 
Цард кæны зындæр... 
Афтæмæй та исджын ноджы 
Кæд кæны зыддæр... 
Бахæцыд мæгуыры хурхыл: 
Цъиры йын йæ туг... 
Ахæмты 'рдæм ноджы йе ргом 
Аздæхта нæ «дуг»... 
Æмæ исынц, сусæг-æргом, 
Адæмæн сæ ис. 
Æмæ налис иу лæг ахæм: 
Чи зона сæ рис! 
Ноджы сын ыстыр хицæуттæ 
Аразынц сæ къух. 
Æмæ иумæ, дыууæтæ дæр, 
Не сты цардæй цух! 
Ноджы домынц, сайд адæмæй: 
Уарзт æмæ æмдзæгьд... 
Ех, тæхуды, адон иумæ 
Иу хурбон ныццæгъд! 
2000 
168 

ПОЭТ, «ÆМБÆСТАГ» 
Номарæнтыл ма хардз кæн дæ рæстæг, 
Аслам фыды никуы уыдис бас, 
Акæс-ма дæ фæстаг бон æрхæстæг 
Фæлæ нæй, нæма банкъардтай тас... 
Акæс-ма дæ фæстаг бон æрхæстæг, 
Нæй уæддæр дæ фысты мидæг уæз. 
Галы богь кæм хъуыдис, уым, мæ «хæстæг», 
Агуырдтон дæ «тыхджын» хъæлæс æз! 
Галы богь кæм хъуыдис, уым, мæ хæстæг, 
Химидæг дзымандытæ фыстай. 
Де 'мдзæвгæ - æнæ туг æмæ 'нæ стæг, 
Апкæмæн сæ хъуыры дæр тъыстай. 
Де 'мдзæвгæ æнæ туг æмæ 'нæ стæг, 
Хиирхæфсæн, нæй сæ мидæг уд. 
Афтæмæй та цас федтай фыдрæстæг, 
Фæлæ «Уæуу» нæ фæуæнды тæппуд! 
Афтæмæй та цас федтай фыдрæстæг, 
«Асыгьд дзы дæ фæччи» дæр кæддæр... 
Фæлæ гуырцæй ды уыдтæ æхсæрæг: 
Тас æвзаргæ нал кодтай цъынд дæр! 
Фæлæ гуырцæй ды уыдтæ æхсæрæг, 
Фехъуыстай: лæджы царм у тæнæг, 
Исты тас-иу кæд дæумæ æрхæстæг, 
Гъеуæд-иу дæ нал фæцис уынæг... 
Исты тас-иу кæд дæумæ æрхæстæг: 
Ирæн-иу йæ уаз мæсыг куы 'нкъуыст... 
Гъеуæд-иу фæтары дæ, «мæ хæстæг», 
Æмæ-иу дæ иу хабар нæ хъуыст... 
169 

Гъеуæд-иу фæтары дæ, «мæ хæстæг», 
Фæлæ сыгъд дæ гуылы бын зынг-арт! 
Ныр дæ фæззæг, гьей, дзигло, æрхæстæг, 
Æмæ не 'хсæн 'рцагуырдтай дæ уат. 
Ныр дæ фæззæг, гьей, дзигло, æрхæстæг, 
Иры сæрыл никуы кодтай тох! 
Хионтæм дæ «фæлмæн» уд ныммæстæг, 
Хионтæ дæ раджы фесты рох! 
Хионтæм дæ «фæлмæн» уд ныммæстæг. 
Агуырдтай æндæр ниантæм кад. 
Ныр зæрыбон дæу фæнды, «мæ хæстæг», 
Адæм дын куы кæниккой лæггад. 
Ныр зæрыбон дæу фæнды, «мæ хæстæг» 
Алыран куы баззаид дæ фæд! 
Багъæц мын, цы тæрхон хæсса рæстæг... 
Чизоны дæ хай «фæуа» дзæнæт. 
Багьæц мын, цы тæрхон хæсса рæстæг, 
Не ссардзынæ растдæр лæг зæххыл! 
Исты кæд нæ загътон раст, «мæ хæстæг», 
Уæд цæхх кæнын нал хъæуы цæххыл! 
НЕ 'ХСÆН ИУ ЧИДÆР 
Не 'хсæн иу лæг зилы æмæ 
Алцыппæт дæр фауы. 
Калмау хилы æмæ алкæм 
Сау хъæстæ маргтауы... 
Байхъус ма йæм: уымæн Иры 
Иу рæстмæ лæг нал ис. 
Хурмæ, зæгъгæ, ис æвналæн, - 
Хурмæ дæр æвналид. 
170 

Федта, зæгьгæ, уæртæ саг лæг 
Дардыл хох фæлдахы, 
Уымæй дæр зæгьы: «æдых у, - 
Хинтæ кæны махыл». 
Иухатты дзæнгæда цæгьдæг 
Худы, фау æвæры... 
Байхъус æм, уæд Иры мæтæй, 
Лæгзæгьдзæн: фæмæлы... 
Афтæ 'нхъæлы: мах нæ зонæм, 
Чи æмæ цы лæг уыд... 
Гамхуды бын, базыдтам æй 
Уыд, фæлæ бырæг уыд... 
Хиуарзон, «æппæтæмбарæг», 
Алцæуыл æххæссы. 
Уæртæ та ныр дæр, кæс-ма йæм 
Дам-думтæ фæхæссы! 
Хиппæлой, фæлæ йæ зонæм 
Чи у 'мае цы хыссæ... 
Йе стырдæр мæт абон не 'хсæн 
У æрмæст йæ чыссæ... 
Йе 'фсæртæн æнцой нæ дæтты, 
Алы хъылма тауы... 
Хур нын хур у, фæлæ уый дæр 
Сау у, зæгъгæ, фауы... 
2007 
171 

МÆ «ХÆРЗГÆНÆГ» 
Хорз мын сарæзтай, фæлæ мын 
Ма акъах мæ цæст! 
У æнцон лæджы фæнæмын, 
Тугкалд зæгъай, хæст! 
У æнцон хæдзар ныххалын, 
Бафтауай йыл арт, 
Искæй тугвæллой ныххафын; 
Скæнай йын зынад... 
Алы 'взæр хъуыддагдæр, зонын, 
У кæнын дæ бон: 
Цауд лæджы дзæбæх схонын. 
Не 'ркæныс фæсмон! 
Хорзы бацæуын кæм хъæуа, 
Уым у сæфт дæ кой. 
Де 'вджид баззадис нæ хъæуы 
Иу зæронд куырой... 
Нал у, химидæг ныхъæдхъиу, 
Донластæн та циу? 
Мара зæгь, дæ уаг нæ фæчъил. 
Хойыс ноджы риу... 
Де 'мсæр нал ис ам нæ бæсты. 
Циу дæ цуры маргъ? 
Баулæф нын, мах дæ бæсты 
Айсдзыстæм дæ уаргь! 
172 

К/ЕС-МА 
Кæс-ма дæхимæ: 
Фыййау уæвгæйæ, 
Нæ зоныс зарын, 
Æз дæ æмбарын, 
Дæ цауд дын барын; 
Кæмæн ракæнай 
Дæ уды «сагьæс», 
Нæ дын ис ахæм, 
Уæд афтæмæй та 
Де фхæрæн дамтæ 
Дæс хæрæгæн дæр 
Цъус ысты уаргьæн! 
МÆНÆЙ ÆППÆЛЫД... 
Стыр фыссæг, дам, у мæ лæг, 
Мæнæй æппæлыдис мæ ус... 
Фæлæ нард ыстуры фыд 
Никуыма федта йæ къус! 
Стыр фыссæг, дам, у мæ лæг, 
Мæнæй æппæлыдис мæ ус... 
Фæлæ хъыбылы фыд цы у, 
Уый нæма зоны йæ къус! 
Стыр фыссæг, дам, у мæ лæг, 
Мæнæй æппæлыдис мæ ус... 
Фæлæ маргьы фыд цы у, 
Уый нæма зоны йæ къус!.. 
Стыр фыссæг, дам, у мæ лæг, 
Мæнæй æппæлыдис мæ ус... 
Фæлæ хъамбохъæй дæр нырма 
Никуы байдзагис йæ къус! 
173 

Стыр фыссæг, дам, у мæ лæг, 
Мæнæй æппæлыдис мæ ус... 
Фæлæ куы базыдта: цы дæн, 
Уæд нырхæндæгис, ныхъус! 
07.02.2009 
ДУДЖЫ ХЪУЛОН МИТÆ 
Иуæн - нарддæр хай: фырæн йæ фæхсын. 
Иннæмæн - ыстæг - уый, зæгь, ды бахсын. 
Иуæн - галуан, хъарм æмæ райдзаст. 
Царды хæрзтæ дзы нал цæуынц - байдзаг! 
Иннæ - хидкалгæ, цатыры баззад, 
Й'армы тъæпæнтыл цал уæзæг разад... 
Иу æнæ сæрæй асинтыл хизы. 
Иннæ - кадылæг, баргъæвстис, ризы... 
Ацы хъулæттæ систы æгæрон, 
Фæлæ нæма зыны ноджы сæ кæрон. 
Ничи ис не 'хсæн адæттыл дзурæг, 
Æмæ ныхъхъулæттæ цардæн йæ сурæт! 
Иуæн - нарддæр хай - фырæн йæ фæхсын 
Иннæмæн - ыстæг уый, зæгь, ды бахсын... 
2008 
ГУМАНОН ÆХХУЫС, ДАМ... 
Хицау хорз кæмæ кæсы, 
Уый хæссы æмæ хæссы... 
Искæйдæр ма дзы хъæуы, 
Кæнæ истæуыл хъæрзы, 
174 

Ахæмтыл нæ кæны мæт, 
Не стыр сау гуыбын Хæмæт! 
Нæй йæ зыд удæн æмбал: 
Фсæст, хæрзхаст æмæ фырхъал. 
Исбон «уарын» у сæ хæс 
Алкæмæн - сæйраг йæ къæс... 
Фесты мæгуыртæ сæргой, 
Фæлæ чи кæны сæ кой 
2009 
ÆЗ-ÆНÆРХЪУЫДЫ... 
Æз - æнæрхъуыды, къуырма лæг, 
Ам цытæ цæуы, нæ зонын. 
Иутæ хицæуттæн сæ разы. 
Хатт цæмæн фæкæнынц зоныг... 
Æз - æнæрхъуыды, - къуырма лæг, 
Ам цытæ цæуы - нæ зонын. 
Иутæн уды аргъ цæмæн у. 
Йе стыр хицауы фæхонын... 
Æз - æнæрхъуыды - къуырма лæг, 
Ам цытæ цæуы, - нæ зонын... 
Иутæн алцыдæр кæцæй ис 
Ау, кæм базыдтой дыргь тонын?! 
Æз - æнæрхъуыды - къуырма лæг, 
Ам цытæ цæуы, нæ зонын... 
Фæлæ ахæм уагæй, ма тæрс, 
Иу сау капекк дæр нæ курын. 
Æз - æнæрхъуыды, - къуырма лæг, 
Бонтæ бонты фæстæ тонын. 
У, дам, мастыхос, фæдзæхст дæн, 
Амы хабæрттæн - сæ зонын! 
2008 
175 

АРГЪУАНЫ 
Зноны дзыпкъах аргъуаны 
Зоныгуылæй кувы: 
«О, Хуыцау, ныххатыр мын кæн, 
Ссыгьдæг мæ кæн», - куры. 
Ацы царды алы уысмы 
Бамбæрстон, рæдыдтæн! 
Ме 'рдхордæн кæддæр йæ усмæ 
Цыппæртыл бырыдтæн. 
Сидзæргæс усæн, лæппуйæ, 
Адавтон йæ хъуджы... 
Алы 'взæрдзинад, цы кæнон, 
Бацардис мæ туджы. 
Хицон уа, æви æддагон, - 
Никæй сæ æвзæрстон. 
Сусæгæй сын се'вæрæнтæ, 
Мидбылхудгæ, хастон. 
Стæй фæцæлх дæн хæдтулгæтæм: 
«Онггай»-иу сæ кодтон... 
Чи сæ зоны, цал мæгуырæн 
Æз йæ род æрхордтон. 
Банг уыдаид æви бонджын: 
Алкæй дæр стъыгьтон... 
Æмæ царды «цъусгай», «цъусгай», 
Фиуы къæртт стыхтон. 
Сабиты дæр давтон, стæй-иу 
Доллартæ æрдомдтон... 
Ахæм уагæй æз мæ къухтæ 
Хъармдæр пецмæ тавтон... 
176 

О, Хуыцау, мæ тæригьæдтæ 
Æз дæ разы хъарын: 
'Хцайы сæрыл æз, æххуырстæй, 
Сахуыр дæн лæг марын! 
Исын дын дæ тæригьæдтæ, 
Алцыдæр дын барын... 
Де стырдæр тæригьæд, зон æй, 
У дæуæн лæг марын. 
Дзуры сауджын æмæ лæгæн 
Алцыдæр ныббарста... 
Сауджыны дзыппы уым лæгмар 
Доллартæ ныппæрста. 
Æмæ худгæ иу «сыгьдæг» уд 
Аргьуанæй рацыд... 
Чи сисдзæн æхца дæттæджы 
Ахæм дуджы арцыл?! 
Бирæгъ та йæ кæнон, зонут, 
Зæнгыл дæр нæ уадзы: 
Не зноны лæгмар та ногæй 
Туджы зæйтæ уадзы... 
Ноджы-ма нæ «сыгьдæг» уд-лæг 
Хъарм бынат дæр ахсы. 
Æмæ нын нæ исбон худгæ 
Ласы æмæ дасы... 
КЪОБОР 
Ис нæ хъæуы иу лæг 
Хонынц æй Къобор, 
Кардыкарстау бады 
«Лæгыл» ацы ном. 
177 

Иу лæг нæм нæ баззад: 
Алкæимæ -хыл. 
Алкæмæ лæбуры, 
Батона йæ тыл! 
Адæм æм æркæсынц, 
Райдайынц ыл дис: 
Никуы йæ æндавы 
Искæй уды рис. 
Уæт æрмæст йæ гæлдæр, 
Дымст æмæ æфсæст. 
Рахæсс-ма йыл, рахæсс, 
Сабыргай дæ цæст: 
Ницæмæй нæ зоны, 
Бирæгьау æфсис... 
Фынгæй йæ фæсуры 
Хаттæй-хатт дзæлвуис! 
Бауарзта æввонгцард, 
Никуы кæны най. 
Уымæй фылдæр хъæуы 
Никæй хъæуы хай. 
Судзы, зæгьгæ, бæстæ, 
Циу, нæ зоны мæт. 
Иу, æрмæст, ын хъæуы 
Холыйы сæр уæт!.. 
Иумиаг хъуыддагмæ 
У æдзухдæр куырм. 
Ахизы йæ фæрсты 
Мæнæ, цыма, куыр... 
Бахъуыды Къоборæн 
Хъæуы фенæн нæй. 
Йе стыр къуыдыр гоппа 
Уæд вæййы фынæй! 
178 

Ахæм у нæ Къобор, 
Алцæмæй «æххæст»... 
Хорз лæг ын уыдзынæ, 
Бафсад æй æрмæст... 
Уæд нæ уыдзæн уехсæн, 
Загьд-замана, хæст. 
Уый хыгъд та æндæрæн 
Акъахдзæн йæ цæст! 
У уæздан æфсæстæй 
Мæнæ цыма, чындз! 
Фæлæ... 
Нæу бæрæг: цы уысм дæ 
Атондзæн йæ сындз. 
Афтæ хъæу Къоборæй 
Раууатмæ æрцыд. 
Абон дæр та сытæй 
Абухгæ хæцыд! 
Афтæ у æдзухдæр, - 
Комыдзаг- нæ зын... 
Ех, кæм дæ, лæгау-лæг, 
Искуыцæй фæзын! 
Æмæ нын Къоборæн 
Исты хос ыскæн: 
Нал зонæм, кæдæм дзы 
Фесафæм нæ сæр! 
31.03.2008 
ПОЭТ ÆМÆ КРИТИК 
- Раппæл мæ æмæ дын 
Иу нард гал æргæвдын... 
- Хорз, фæлæ нæ уæндын 
Ацæуын дæ фæндыл... 
179 

Иу ма мын, дæ хуызæн, 
Аргæвста «нæл» уæныг. 
Бадын ныр йæ цармыл, 
Тагьд æй хæрд фæфæуын... 
Уый фæстæ дæ рад у, 
Бафсад мын мæ гæлдæр, 
Æмæ дæм нæ Иры 
Нал æрхаудзæн уайдзæф. 
Райсдзынæ æхцатæ 
Голладжы дзаг, цъус нæ... 
Æрмæст ныууадз дæ фыссын, 
Мауал хъус дæ усмæ!.. 
МАХ СТÆМ АХÆМ АДÆМ... 
Арын Ирыстоны уæйгæнджыты нæмттæ 
Не зноны знæгтимæ иу фынгыл бадæм... 
Не стæм мах искæйтау мастхæссæг адæм! 
Бадæм æнæмæтæй, 
Сау сæн нуазæм... 
Авæрæм сæны цур фæсдуар сæртæ, 
Æмæ уæд базмæлынц не стыр æфсæртæ... 
Чи марди карз тохы, 
Иры сæрвæлтау. 
Арты зынг цæхæры 
Чи уыд æнæнтау... 
Уыдоны рухс нæмттæ «мысæм», нуазæм, 
Исæм нæ туджджыны къухæй нуазæн. 
Не знаг ныл, æйттмардзæ, 
Уадзы рæгьытæ... 
Зоны сæ хинсыхаг: 
Разы сты алцæуыл 
Ацы дзæргъытæ... 
Науæд цы пайда у: мает хæссай бирæ, 
Уый фæлтау парахат сау сæн æнцъирæм... 
Махæн нæ дудгæ мает 
Бирæ нæ хæссы... 
180 

Уадз æмæ сæвдулæт 
Цъыфы нæ рæхыс... 
Ахæм æгадыми мурмæ нæ дарæм... 
Не 'зноны знæгтимæ, «гьей, ри-рæ», зарæм. 
'Рзилынц сæ ингæнты 
Сагсур лæппутæ. 
Мах сын сæ рухс нæмттыл 
Бакодтам тутæ... 
Рохгæнæг адæмæй мацы дом хорзæй... 
Уас нæ æмбойны фæласа тыгъды зæй! 
Чи нал ис, ууыл ма 
Химид цы нæтæм?! 
Чи худы бахудæнт: 
Зилæм нæ тæнтæм... 
Незноны знæгтимæ иу фынгыл бадæм, 
Нестæм мах искæйтау мастхæссæг адæм... 
Мард у нæ туг, 
Фехъусут, гукк! 
ИС НЕ ХСÆН АХÆМТÆ 
Бирæ лæгæн нæу уæлдай: 
Ахæрдзæнис дын дæ хай. 
Фынгыл ын куыннæ уа къус, - 
Акъæпп дын кæндзæн дæ хъус. 
Иутæн ахæм у сæ низ 
Æмæ сæ дæ хъустæ хиз! 
2009 
АЙ НЫЛ ЦЫ БОН ÆРКОДТА? 
Дысон мæ фыссæн æрхаудта мæ къухæй, 
Æмæ нæ адæмы чи мары хурхæй, 
Уыцы лæгмартыл фыссын мын фæзын, 
'Нæуый та хъусын тыхст удты хъæрзын. 
181 

Давджытæ, марджытæ удтæ ыскъæфынц, 
Кусæджы галтæ ыскъæрынц, æргæвдынц, 
Æмæ сæ гуыбынтæ размæ ыскъæрынц, 
Ардыгæй, уырдыгæй тас циу - нæ зонынц, 
Сидзæрæн комдзаг йæ дзыхæй ыстонынц, - 
Хатгай йæ, зонын, тугæй фæомынц... 
Гумæнон æххуысæй стыр бынтæ скодтой, 
Гуманитарон, уарджытæ - алцы фæхордтой. 
Сты ныр сæ цæрмтты дзаг, хæст сын фæпайда, 
Иутæн къæбæр дæр нæй, адонæн - хъайла... 
Давджытæ, марджытæ, стъигьджыты банда... 
Мара зæгь æмæ сæм исчи ысуæнда! 
Уадид ын мафи ыссары йæ кæрон, 
Æмæ ныхъус дæн, æз дæр уæд цы кæнон?! 
26.12.1993 
ДЫРÆНХЪОНТÆ 
1 
Афтæ сабыргай амард мæ уд, 
Гъеныр бад æмæ химидæг худ! 
2 
Зæхх мæ игæрæй дæр марзтон, 
Фæлæ мæ нæ рыст - дæу уарзтон! 
3 
Бакæс æмæ у хох-лæг! 
Царды та хæлиудзых, хом-лæг! 
4 
Чи у, чи та дæ нæ уадзы: 
Рахæсс уа, æви нæ уа дзы! 
182 

5 
Сусæг-æргом уал азы 
Уарзы хицæнæй аназын... 
6 
Хæст райдыдта хуымгæрдæны, 
Ды кæм уыдтæ, кæй кæрдæны?! 
7 
Арвæй зæххы 'хсæн нæ хæрæг 
Фенхъæлдта йæхи нæ дарæг! 
8 
Ирæн кувгæ-кувын зарыс, 
Æмæ фондз хæдтулгæ дарыс! 
Стыдтой дæ цæстмæ - хатыдтай, 
Уæддæр фырцинæй атыдтай. 
9 
Алкæмæ дæ цæст ма ныкъул, 
Ма кæн дæхи сæ хъазæнхъул! 
10 
Циу æнхъæлцауæн Хуыцау? 
Кæд йæ дзыппы уа æхца!.. 
11 
Хорз лæг рацыдтæ, бæргæ, 
Долийау кæныс нæргæ... 
12 
Ма худ алкæуыл æвзæрæй, 
Зон, дæ рад уыдзæн изæрæй. 
13 
Нозтыфыдæй хаста ностæ, 
Парахатæй уæддæр нозта! 
183 

14 
Æппæлыд мын: фынгыл, дам, арт дæн, 
Æмæ иу бон аскъуыдис йæ артæн! 
15 
Хъуамæ аргь кæнай дæ ардæн, 
Де стыр фарн æмæ дæ артæн! 
16 
«Демæ дæн, демæ дæн, - дзурыс, - райын дæ!» 
Фæлæ нæ уадзыс мæныл дæ рæйын дæр... 
17 
Бакодта къæрмæг йæ хъусы, 
Æмæ холыхор, нæ хъусы... 
18 
Мæн, цы дзурыс, уый куыд уырна? 
Раздæрау хæрын мæ дзырна!.. 
19 
Цал хатты-иу загьтон, «уарзын», 
Уал хаты æвзæрстон уал зын! 
20 
Хъуамæ дæ уа ныфсæвæрæн 
Сæрбахъуыды æфсымæрæн. 
21 
Адæмы тугма дæй, 
Кæд райгуырдтæ мадæй?! - 
22 
Билцъ, дам, рафтыдтой задтæ, 
Химид цин кодтой зæдтæ... 
23 
Хицауы цæсты ма хау, 
Зон дæхи дарын махау! 
184 

24 
Хи не 'фсады хорз лæг хисты, 
Намыс æмæ кад йæхи сты. 
25 
Змæста алыхатт адæмы 
Уыд цæттæ æдзух а-дамыл! 
26 
Ма дзы 'ппæл: «кæны сабыр цард»! - 
У хæйрæгбадæн сабыр цад! 
27 
Йæ астæу кусынмæ нæ тасыд, 
Бадт æмæ хæрæгау уасыд. 
28 
Фест сыгьзæрин, фæлæ, хорз лæг, 
Зæгь, кæм дыл фембæлд мæ хонæг?! 
29 
Нæй дæ митæн ныббарæн дæр, 
Æмæ дын нæй æппарæн дæр. 
30 
«Ма кæнут мæ кой», - фæдомыс, 
Æмæ фырхæрдæй фæтоныс! 

РИФМÆТÆ ХУДЫНЦ 
ГÆРТАМХОР 
Абон уа æви сом уа - 
Хъуамæ сæ ысуома. 
КЪУЫДИПП ЛÆППУЙÆН 
Дæ фындзы бын фæмилатæ, 
Фæлæ нырма къæбила дæ. 
ДЕЗЕРТИР 
Хæстæй ралыгьд «цæф» къахимæ, 
Ныр абухы ам махимæ! 
ДЗЫРДХÆССÆГ 
Уый алцæуыл æххæссы: 
Йæ уд, йæ дзæцц - дзырдхæссын. 
ГУЫБЫНДЗÆЛ 
Зæгъ ма æргом, цы ма домыс, 
Хиуыл фæхæц, куы фæтоныс. 
186 

УÆИГÆНÆГ 
Кæныс махæн былдауæн ныхæстæ, 
Сусæгæй та не знагыл ныхæст дæ. 
ЭКСПРОМТ 
Ирыстоны Мафийа 
Йæхи хоны - мах фыййау. 
1993 
ЛÆМÆГЪ ФЫССÆГ 
Чысыл - йæ тых, 
Цæнгæт - йæ ных! 
ЦЫППАРР/ЕНХЪОНТÆ 
1 
Мæн хъуыдтæ, лæппу, ныхасæн, - 
Иу дзырдæн, знон: 
Нæй йæ чъылдыммæ æмбæхсæн 
Тасаг лæгæн, зон! 
2 
«Урзондзинад у куырм», - дзурыс - 
Æмбисонд у æрмæст. 
Алцыдæр уыны, мæ къона, 
Сыхагæн йæ цæст! 
3 
Хи рæдыдыл ахуыр кæны лæг, 
Æмæ дзы йæхи фæхизы... 
Удыхъæдæй чи вæййы ныллæг, 
Уый та ахæмтыл кæд тъизы? 
187 

ХЪАЗГÆ-ХУДГÆЙÆ 
Æрдзæй цы рахастай ды «хорзæй», 
Уый у де уæнгтæн сæ зивæг. 
Куыст, зæгьгæ, фæзынд дæ разы, 
Бахæцы дыл гьеуæд ризæг. 
Æрдзæй цы рахастай ды «хорзæй»? 
Удау дын адджын у карз нозт. 
Зæгьгæ, дыл йæ тæф ыскалдис: 
Иу рудзынг нæ уадзыс 'нæ хост... 
Æрдзæй цы рахастай ды «хорзæй?» 
Фынгмæ дæ нæ хъæуы хонæг... 
Фынг кæд кæм уыдзæнис, зоныс, 
Иу мæйæн ыскæныс бонæг. 
Æрдзæй цы рахастай ды «хорзæй», 
Уыдонæй сæ иу у де 'фсæр: 
Фæлхортыл зилгæ, æууилгæ 
Никуыма æссардта йе сæфт! 
Æрдзæй цы рахастай ды «хорзæй», 
Уый у де уæнгтæн сæ зивæг! 
Де 'фсинæн куыстаг куы вæййы, 
Бахæцы дыл гьеуæд ризæг. 
ИС АХÆМ «ЛÆГ» 
Райсом раджы иу пут 
Аназы сырх сæнæй. 
Фæлæ уый, кæйдæртау, 
Несхъæрзы йæ сæрæй. 
Раджы йын-лæппуйæ 
Сæн йæ сæр фæласта. 
Уый размæ дæр, дам, æй 
Уæхсджытыл нæ хаста. 
188 

Нал зоны, цы ран ын 
Баззадис, къуыдырау, 
Хицау ын нæ уыдис 
Згæ, зæронд дзывырау... 
Иу æрмæст йæ уæцъæф 
Никуы зайы фæсвæд: 
Уæцъæф цæуы разæй 
Хицау та йæ фæд-фæд. 
Кады фынг нæ домы, 
Фæлхортыл фæбады. 
Бафсæдæт - æндæр ын 
Уадз æлгьит йæ мады! 
02.04.2008 
МАХМÆ... 
Махмæ ис дæуæн стыр кад: 
Фарны лæг дæ хонынц, 
Фæлæ ныл кæй зилыс хинæй, 
Адæм уый нæ зонынц. 
Мах нæ зонæм, ды лæппуйæ 
Дзыппытæ куыд къахтай... 
Дæу æххуырстой - «хъыгдарджыты» 
Иугай-дыгай цагьтай! 
Де знон махыл тас æфтауы, 
Ма дæм кæсæд диссаг: 
Никуы банкъæрдзæн лæгмарæг 
Адæмæн сæ риссаг! 
2007 
189 

ÆМБИСÆНДТÆ ДÆР 
САЙЫНЦ 
«Мæгуыр фынтæй-буц», 
Фæдзурынц адæм... 
Фæлæ фынты дæр, 
Мæгуыр уа мæ бон, 
Никуы рацардтæн 
Адæн. 
1982 
Хур ныббыцæу кæрдæгмæ, 
Басур ын кодта йæ туг 
Æмæ сæрвæтæй дзаг фæздон 
Нал æрбахаста хъуг 
1976 
ФЫСДЖЫТÆ НОГБОНЫ КУЫВДЫ 
Ацы хъæлдзæг æмдзæвгæ ныффыстон æвдайæм азты. Ам кæй 
кой кæнын, уыцы фысджытæй бирæ нал у удгас. Рухсаг уæнт... 
Автор 
Ма 'нхъæлут æмæ уын дзурын 
Æз дзымандытæ, фынтæ: 
Дысон ногбонæн йæ куывдмæ 
Хастой фысджытæ хуынтæ. 
'Рбацыдис сæ разæй Резо, 
Дæларм уыд роман «Тымыгъ». 
Кæм æгæр асыгьд, кæм та йын 
Ацис химидæг фæлвых... 
Уалынмæ фæзынд Джиуæр дæр, 
Дзаг рифтæгы бын ныкъæдз... 
Дзуры Музæмæ: «Мæ хуыныл 
Баввæрс, исчердæм ыл хъæц...» 
190 

Дзырд нæма фæцис, - йæ уæлвæд 
Уасо балæууыд æд хуын. 
Иу лæппын уасæг - йæ къухы, 
Цъус ыл рахæцыдис хъуын... 
«Цард дын фестон!», Музæ, - загьта 
Урссæр Гаглойты Федыр, - 
Мæн нæ фæндыд афтид армæй 
Куывды рабадтаин ныр... 
Асайы фыртæн, Мæргьийæн 
Се 'хсæн бацыдис Нафи. 
Се 'ртæ дæр сæ фæндзай азмæ 
Батыхтой ыстихтæй «Фиу». 
- «Уый дæ тугæй фыст» - Гæбулон 
Дзуры Музæмæ - фыстон. 
Уым - мæ цонджы тых, мæ талант 
Хъалон музæйæн фыстон. 
«Гъе, мардзæ, исчи!» - фæцырд уæд, - 
Сиды Гаглеон Вало, - 
Кæд мæ уæзгæ хуын æфхæрут,- 
Развæлгьау зæгьын: «Æлло!» 
'Мдзæвгæ фестадис Исидор, 
Хуын - поэмæты рæдзагьд. 
Ирмæ чи дары фыд-зæрдæ, - 
Сеппæты кæны «бындзагьд». 
«Царды скъуыддзæгтимæ» Дзуццон 
Бахызт къæсæрæй æваст. 
Иу нæма банызта, афтæ 
Дардыл бацайдагъи хъазт. 
Кафынц фæссивæд, Нугзарæн 
Фестадис йæ зæрдæ зынг. 
Къахфындзтыл æрзилын, цъилау, 
Нæу, стих фыссынау, зын... 
191 

Кæс, Бестауты фырт æркодта 
Рустауаг лæгæй ыстай. 
Загьта Музæйæн: Мæнæн дæр 
Ис дæ ацы сырдæй хай». 
Нæу йæхи адыл Хъодалон - 
Асыгьд æфсæрмæй йæ рус: 
Хисдæрты размæ хæсгæйæ 
'Рхауд йæ галиу къухæй къус. 
Рахис не 'вдæлдис, уæд уымæй 
Ирыл зарджытæ фыста... 
Нæй, нæма фæзынд Алыксы, 
Бадт, йæ романыл куыста. 
Ахæм цины бон, дам, хъуамæ, 
Æз мæ арфæтæ зæгьон. 
Æмæ нал ары йæ куывдæн 
Райдайæн æмæ кæрон. 
«Хæхты фæдисон» - Серги дæр 
Мæнæ 'рбантъыхта йæ хуын. 
Йе 'ртыккаг чиныгæн дæр, дам, 
Рогæй авæрдта йæ бын. 
Нæй, нæма зыны Терюк дæр, 
Хуын та нал уарзы йæ цæст: 
«Исты мæм дзы кæд æрхауа, 
Уæд фæцæудзынæн æрмæст...» 
Фынг ысцæттæ ис, Михалæн 
Никуыма зыны йæ худ. 
Пъесæ, дам, фыссы, сæхицæй 
Хъуысы фæндагмæ йæ худт. 
Зачъе адаудта Æлборон, - 
Лоркæимæ куывдмæ 'рцыд. 
Дары йын сынтсау бæгæны, 
Фен, дам, мах ирон кæрдзын. 
192 

Бацайдагь нын минас... Куывды 
Мах фæбадтыстæм нæ фаг. 
Музæ - тамада нын буцæй 
Амыдта рæсугьд фæндаг: 
«Дарут адæмы уæ зæрдыл, 
Зонут сын сæ цин, сæ рис. 
Раст дзырдыл хæцут!» æмæ та 
Радта иу кæсдæрæн сие. 
1974 

ИРЫСТОН - ХÆСТАРЫД 
ТУГКАЛДЫ ФÆСТÆ 
Стыр зынты фæстæ, 
Тугкалды фæстæ 
Нæхи бакодтам 
Нæ Фыдыбæстæ! 
«Ницæйаг ыстут!» 
О, мæ фыды зæхх, 
Ацы уайдзæф нын 
Абон мауал зæгь! 
Сисæм арвыййонг 
Мах фыдæлты ном, 
Кæд бай гас уаид 
Уды стыр хъæдгом! 
Ныр Ирыстоны, 
Хуссары хайы, 
Акæс, фырцинæй 
Цъити дæр тайы! 
Стыр зынты фæстæ, 
Тугкалды фæстæ 
Рог ысулæфыд 
Уаз Фыдыбæстæ! 
26.08.2008 
194 

СÆУРАИСОМЫ... 
Хур тындзы, лæбуры размæ, 
Тагьд кæны мæ Ирмæ, 
Хъуамæ, дам, ын азæй-азмæ 
Радтон хæрзтæ бирæ! 
Æмæ уайтагъд хохы сæрты 
Мидбылхудгæ ракаст... 
Знаг куы федта уый нæ кæрты, 
Уæд йæ хъару асаст! 
Нал у сау-сæрæн йæ хъару: 
Хуры рухс нын байса! 
Махæн ныр нæ цард нæ бар у, 
Уырыс нын æмбал у!.. 
Атул, хур, мæ Ирыл атул, 
Бафсад мын æй хъармæй! 
Иры сойы мидæг авдул, 
Ратт ын алцы армæй! 
Хур тындзы фæсхохæй Ирмæ, 
Тагьд кæны йæ фырттæм.., 
Хъуамæ, дам, ын радтон бирæ, - 
Марг та, дам, лæгсырдтæн!.. 
ÆРЦЫДИС НОГ АЗ, ФАРНЫ АЗ 
Иры хъæуты, Иры кæмтты 
Рабалц кодта Ног аз! 
Сты йæ лæвæрттæ йæ тæртты, 
У уæздан, æнæ лаз... 
Иры кæмтты, Иры хъæуты 
Рабалц кодта Ног аз: 
Суры нын нæ цардæй хъæнты, 
У йæ хуын æнæ лаз! 
195 

Рифтæгты хæссы лæвæрттæ, 
Сабиты рæвдауы... 
Дзуры сын: «Мæ буц хæлæрттæ, 
Ут мын хæст æгъдауыл! 
Байрæзут, ныфсы хъæбултæ, 
Царды цинтæй райут. 
Стут мæнæн мæ буц бæдултæ, 
Царды хæрзтæй кайут!» 
Хисдæртæ дæр рохы не сты: 
'Рхаста сын бæркæдтæ, 
Цинны фынгмæ - æгуыст не сты: 
Дауынц æм сæ кæрдтæ... 
Ног аз сиды буц хисдæрмæ: 
Акувæм нæ Ирæн, 
Алцы макуы хæсс дæ сæрмæ, 
Чи кæна æртхъирæн. 
Ма уæд ахæмтæй ызмæлæг; 
Чи хала дæ фидæн! 
Хъуамæ зона дæу, ызгæ лæг: 
Ацы зæххыл чи дæ? 
Кувы Ног аз æмæ дардыл, 
Фарны зарæгхъуысы... 
Цæджджинаг æхсиды артыл, 
Зазбæлас æнкъуысы... 
Æмæ Ног аз, фарны Ног аз 
Царды хæрзтæ тауы, 
Алцæмæй æххæст, æнæ лаз, - 
Алкæйдæр рæвдауы... 
Ноджы ма нын иу цин риумæ 
Фарны аз æрхаста: 
Дыууæ Иры хадæй-хиумæ 
Фарнимæ ысбаста. 
196 

Сыстут æмæ скувæм иумæ 
Ацы фарны азæн! 
Къухæй-къухмæ, Ирæй-Ирмæ 
Адæттут нуазæн! 
Кувæм дын, нæ фарны уазæг, 
Хорз хабар æрхæссæг. 
Рагæй йæм бæллыд нæ уæзæг, 
Гайтма нæм æрхæстæг! 
О, Хуыцау, сыгьзæрин фестай, 
Чи сдзырдта нæ сæрыл: 
Знаджы нын дæ фатæй фехстай, 
Ног азы къæсæрыл! 
ИРЫ ЛÆППУТÆ! 
У нæ фыд - Ирыстон, 
У нæ зæхх - нæ мад. 
Уарзут æй хъæбулау, 
Зонут ын йæ кад. 
Хурты хурау тавы 
Алкæйдæр йæ уынд. 
Диссаг у фыдæлтæн 
Ахæм зæхх кæм уыд?! 
Алцæмæй æнæлаз, - 
Титыччы фæрдыг... 
Кусæг дзы кæддæрид, - 
Хъал æмæ фæрныг... 
Сиды уæм лæгдзинад: 
Ам æгад у тутт! - 
Райгуырцæй иронæн 
Афтæ у йæ туг! 
2009 
197 

ДÆС АЗЫ 
1989 - 1999 азты æмæ ныр дæр Хуссар Ирыстон уыд æмæ 
ис дывыдон арты. Кæд бæстæ сабыр у, уæддæр хуссары цæрæг 
ирон æнцад-æнцойæ иу æхсæв дæр никуы сбон кодта... 
Дæс азы мæ азтæй нæ нымайын цардыл, 
Дæс азы мæ риуæй мæ туг калдис дардыл! 
Дæс азы мæ сæрмæ мылазон мигь бадтис, 
Дæс азы мæ цырагь нæ сыгьд, фæлæ тадис. 
Сыгьды фæуой, уастæн, нæ мæ уадзынц рохы, 
Мæ Ирæн йæ хуссар ис уал азы тохы... 
Нæ лæппуты мæрдæй нæ сысы мæ цæссыг, 
Уыд уыдонæй алчи нæ гæнах, нæ мæсыг. 
Æвзонг удты уæлмæрд æрынцади кæрты, 
Сæрбахъуыды истой фыдгулты сæ кæрдтыл... 
Фæдисы сæ удтæ уыдысты æмудтæ, 
Нæ хастой æгадæй сæ сæртыл сæ худтæ! 
Сæ тохфæллад уæнгтæ улæфынц ныр минтæй, 
Фæцух ысты, мæгуыр, нæ чызджыты цинтæй... 
Мæ Ирæн йæ хуссар куы сыгьди цъæх арты, 
Уæд уыцы дæс азы куыд нымайон цардыл?! 
Цы уд уыдзæн уымæ кæсгæйæ æнæ рис, 
Мæ Ирæн йæ хуссар ысфæлахс, ныкъæрис. 
Мах нал зонæм зарын, мах нал зонæм кафын, 
Кæмæн куыд йæ бон у - йæ тын афтæ уафы. 
Уæ, сау бон æркæна нæ фыдгулыл, уастæн, 
Кæд азæххыл махæн нæ райгуырдтæ мастæн?! 
198 

Уæддæр мах, кæйдæртау, хæрисау нæ тæсæм, - 
Цæнгæт у фыдæлтæй Иронæн йæ астæу. 
Æмæ ныр куыд зæгьон: дæс азы нæ цардтæн? 
Кæйдæртау нæ дзурын: æз Ирæн йæ уарт дæн... 
Фæлæ йын тыхсты бон йæ ныфс дæр нæ састон, 
Хæрæгау ын ме 'ккой йæ зынтæ фæхастон. 
Мæ Ирæн йæ зынты йæ зынтимæ цардтæн, 
Æмæ ныр куыд загьтон: дæс азы нæ цардтæн?! 
09.03.2004 Дзæуджыхъæу 
БЕСЛÆН - САУТЫ 
2004 азы, фыццæгæм сентябыры, террористтæ Бесланы 
горæты фыццæгæм скъолайы ахуыргæнинæгты æмæ ахуыргæн- 
джыты амынæттæй систой æмæ сæ мардтой, цалынмæ сын 
спецназ сæхи не скуынæг кодта, уæдмæ. 
Ныццагътой 334 адæймаджы. 
Фехста сабийæн 
Йе 'мбалы тугхор, 
Ахæм æгьатыр 
Разындис хур-хор!.. 
Банкъардта, хъуыддаг 
Нал у рæстмæ, 
Æмæ уæд саби 
Бацыд хъæстмæ: 
- Уæртæ мын уыцы лæг 
Ме 'мбæлтты мары... - 
Æмæ йæ цæстысыг 
Къухæй лæмары... 
- Ацу, мауал тæрс, - 
Дзуры йæм лæгмар, - 
Иууыл лæгмарджытæ 
199 

А-зæххыл не стæм, - 
Æмæ уæд саби 
Марæгæй рацыд... 
Йæ чысыл зæрдæйы 
Ныфсы улæн бацыд... 
Уалынмæ топпы хъæр 
Хатæны айзæлд 
Æмæ сабийы фæсонты 
Сау нæмыгацыд... 
...Саби, уæззаугай 
Куырисау æрхаудта... 
Марæг та цинæй 
Йæ сау зачъе даудта... 
Æмæ та дыккагмæ 
Хотых ныддардта... 
01.09.2004 
БЕСЛАНЫ ТРАГЕДИ 
Лæгмартæн 
Нал ис кæрон сæ сау митæн! 
Лæгмартæ: 
Сæ туг нуазынц нæ сабитæн! 
Лæгмартæ: 
Хъазынц, хъулау, æвзонгудтæй! 
Лæгмартæ: 
Марынц зæрдæ сæ бахудтæй! 
Лæгмартæ: 
Ноджы ысхъауынц сæ дæндæтæ! 
Лæгмартæ: 
Лæджы фыдхор, лæг-сырд лæгтæ! 
2004 
200 

МАРДХÆСТОНЫ НЫСТУАН 
Ды кæсыс дæ бæлццонмæ æнхъæлмæ, 
Уæ, мæ уарзон, мæ ныййарæг мад, 
Фæлæ мын æрцæуæн нал ис хъæумæ, 
Ис мæ риуыл уазал сыджыт калд... 
Ды, фæлтау, мæ ингæнагур рацу: 
Уалдзæджы куы рахæца сыфтæр. 
Рахæсс-иу мын демæ, джиджджи, хъарм дзул, 
Æмæ ноджы иучысыл цыхт дæр... 
Ам зымæг «æдылы» у, зындзард у, 
Уазалы дзы ракæсæнтæ нæй... 
Стæй мæ «цæрæн» мах хъæумæ цы дард у, 
Æмæ кæд ныфс æвæрыс мæнæй: 
«Агъæцут, мæ сугласæгзындзæни, 
Афæлдахдзæн уалдзæджы йæ хуым...» 
Нал дзы тæрсыс иухатты зындзæрин 
Неркъæмс кæндзæн сусæгæй дæ хуын... 
Ахæм митæ нал хæссын мæ сæрмæ, 
Чъирикувæг уанцон сонтми нæу... 
Ехх, дæттæй, нæ хæдзары къæсæрмæ 
Бакæс дардæй, фен-ма искуы дæу! 
Сисин дæ, мæ дзæбæх джиджджи, къухтыл, 
Радзурин дын: уал азы кæм дæн... 
Фæлæ уæд дæ сæр фæхоис къултыл 
Сатæгсау ныккæнис мыл кæрдæн... 
Иухатт-иу... кæйдæр кæйттæ куы кодтай, 
Ацыд ныр, æвæццæгæн, чындзы? 
«Багьæц-ма, зындзæн мæ лæппу» - домдтай, 
Фæлæ цард йæ бон калы, тындзы... 
201 

Цас дзурын, цæмæн дын мысын алцы, 
Цъус, мыййаг, куынæ фæкодтай мает. 
Мемæ чи уыд, чи рацыдис балцы. 
Ахæм амонд алкæмæ дæр каст... 
Хæст æрра у, зонды кой йын ма кæн, 
Кадджын дæ - кæд амарай фылдæр... 
Ахæм ма фыддæр цы уа фыдракæнд? 
Сагьæстыл мæ бафтауы ныр дæр... 
Фашистты, æрра хицауы зондæй, 
Калд, æнхъæвзта алырдæм нæ туг. 
Уый та, куыйхор, бадт æмæ бæрзондæй, 
Туг уынгæйæ, радис æмæ худт. 
Ныр æппæтдæр басабыр, æрнымæг, 
Артæндзарæг арты хай фæци... 
Ехх, цымæ куыд æрвитыс дæ зымæг, 
Уæ, мæ фæлмæн, уарзæгой гыцци?! 
Рацу-иу мæм агурæг цъæх уалдзæг, 
Ме 'ссарын хæрзæнцон вæййы уæд: 
Райтауы мыл хур йæ тынтæ - алдзæн, 
Æмæ уадид разыны мæ фæд! 
Хохаг дидин фестын æмæ схизын, 
Арф ингæнæй, алы уалдзæг æз, 
Дæу куы фенын фырцинæй сризын, 
Акæн-иу ын, уæ джиджджи, хъæбыс... 
Нымд кæндзæн уырыесаг мад мæ цыртыл, 
«Ам хуыссы мæ хъæбул» - дын зæгъдзæн. 
Баууæнд-иу ын, уæ джиджджи, йæ дзырдтыл, 
Уый хъæбысæй ацыдтæн мæрдтæм! 
Мæн цæфæй æрбахаста сæхимæ; 
«Сынок, сынок, ты будешь жить» - дзырдта. 
Æмæ-иу куы ныккодта æрдхъирæн, 
Удхæссæджы къæсæрæй сырдта. 
202 

Фæлæ ницы, мады бон цы уыди, 
Систон æз йæ хъæбысы мæ уд. 
Иухатты домбæйттæ мад ныруади... 
Баузæл ыл, исты йын фæу. 
Æз дæумæ æрвылуалдзæг зындзынæн, 
Ног иу мыл дæ фæлмæн къух æруадз. 
У дæ уарзт æвдадзы хос мæ зынæн 
Фаг-иу дзы мæ цæф риуыл æртадз... 
Балхъив-иу мæ мæгуыр цырт дæ риумæ, 
Фаг-иу мыл дæ хъарм цæссыг æртадз... 
Ма-иу мæ дом: «Цом нæхимæ, Ирмæ» - 
Хъахъхъæнæг дæн, ам-иу мæ ныууадз! 
28.10.1980 
АРФÆ 
Арын нæ арæнхъахъхъæнджыты ном 
Иссæйы 'хсаргард абон дæр 
Берлины сæрмæ 'рттивы, 
Æмæ уын, Иры сахъ гуырдтæ, 
Дардæй арфæтæ 'рвиты... 
Зон, ирон лæгæн йе 'хсаргард. 
Бахъуыды боны 'мбал у! 
Ма 'нхъæлут: не знаг бафынæй, 
Ма уæ бауырнæт, хъал у! 
Макуы баууæндут сау хъусыл... 
Маргæй едзаг у, зонут! 
Тохы быдыры сахъ Ирон 
Никæй раз кæны зоныг! 
Стут, нæ хъæбултæ, айнæг риу, 
Зонут не знаджы дасын. 
Знаг ирон лæджы никæдбон, 
Никуы, не 'ркодта тасын!.. 
203 

Бахъуыды тæсмард чи кодта, 
Уый иу баззадис рохы... 
Фæлæ никуы уыд: сахъ лæджы, 
Исчи басаста тохы! 
Райгуырæн зæххы фидæныл, 
Зонæм, химидæг риссут!.. 
Стыр уæлахизы тырыса 
Сисут, лæппутæ, сисут! 
Алчи уæ тохы бахсысти, - 
Ут нын ноджыдæр афтæ! 
Абон та айсут адæмы 
Æмæ азæххы арфæ!.. 
2008 
ГУЫРДЗИАГ ПОЛИЦИ ЦХИНВАЛЫ 
Ахæм хабар мыл сæмбæлди фыны: 
Цыма æз ахстон хурæн йæ тыны... 
Фæлæ нæй æмæ не 'фтыди къухы 
Æмæ райдыдтон æхсæвы тухи... 
Цыма сырдтон æз рын æмæ соны, 
Цыма тох кодтон Ирæн йæ сомыл... 
Æмæ тухиты фæндаг ыснарæг, 
Фыны мæм сæхъуыст удæн йæ хъарæг: 
Ницы не 'фтыди фыны мæ къухы, 
Æмæ уыйадыл не скъуыд мæ тухи! 
Ныр зæрдæрыстæй рахъил дæн уаты, 
Систа йæ сæрыл бæстæ уæд уаддым... 
Æз мæ дзыхыдзаг ныхъхъæр кодтон: «Ох! Ох! - 
Уынгты райдыдтой нæл хуытæ къох, къох!» 
204 

Се згæ ыссыртæй зæххы цъар хафтой, 
Сидзæр сывæллæтты комдзæгтæ давтой! 
Ахæм ныв фенгæйæ зæрдæ кæрзыдта, 
Лæг цы акæна, уый дæр нæ зыдта. 
Уалынмæ фæсивæд систой лæдзгуытæ, 
Æмæ сæ разæй фæлыгьдысты хуытæ! 
Æмæ та хуры цæст бакастис риумæ, - 
Чи нын цы ракæндзæн: Мах куы уæм иумæ?! 
1990 
СААКАШВИЛИ МИША 
Цыма зæхмæ æртахт турист, 
Йæ фæсномыг - авантюрист. 
Гуырдзыстоныл кæны «мæтмард» 
«Фыдахин у» - зæгьы йæ мад, - 
Лæппуйæ дæр уыдис зындард, 
Хъæмпыхалау уыдис йæ цард. 
Лæджы фыдæй нæ зоны фсис, - 
Йæ удæнцой - дзыллæйы рис!» 
Уæлдай йын нæу: æрмæст хæрæт! 
Гуырдзыйы 'лдар - сæ нæл хæрæг. 
Не стут, гуырдзы, æндæр аккаг, - 
Хуым уæ кæны нæхи хъæуккаг!.. 
01.08.2006 
205 

ИРЫ УÆЙГÆНДЖЫТÆ 
«Кусæрттаджы чи снард кæны, уый йæ аргæвды». 
Ирон æмбисонд. 
Ир, дæуæй «хъæздыгдæр» абон 
Нал ис ныр зæххыл... 
Мауал «æфхæр» ды дæ фыртты, 
Мауал сæм кæн «хыл»... 
Бацин сыл кæн, ма сæ ныууадз 
Ды «рæвдыдæй» цух... 
Де знæгтæн дын сусæг-æргом 
Аразынц сæ къух... 
Арæхсынц дæ буц хъæбултæ, 
Базар дæ кæнынц: 
Туджы 'вдылд къæбæр, æнæвгьау, 
Знæгтимæ хæрынц. 
Гайтма сын бæззыс, Ирыстон, 
Гайтма дæ уæййаг! 
Уас дæ уæйгæнæг хъæбултæй 
Мауал уа уидаг!.. 
Гъей, цы мад, цы фыд сæ схаста, 
Бахæра сæ зæхх! 
Ехх, цы куыйхортæн лæвæрдтай, 
Ир, дæ дзул, дæ цæхх! 
Ир, дæ уæйгæнæг хъæбултæй 
Нал дæ ды «мæгуыр». 
Цырд фæлæу, æндæра райсом 
Нал уыдзæн дæ гуыр! 
Холыхор куыйты амæттаг 
Ма фæкæн дæхи! 
Се 'взæр сæртыл тагьд æртыхсдзæн, 
Зонын æй, сæ хин! 
206 

Комахсæны хуытæм зилынц 
Не знæгтæ рæдау... 
Чи сæм зилы, уый сæ 'ргæвддзæн, 
Афтæ у æгъдау! 
2007 
НУ/ЕРТТÆДУДЫНЦ... 
Æз дæн иунæгæй, цырæгьтæ судзынц, 
Ме зноны цæфтæй нуæрттæ дудынц. 
Нал дæн, нал бæззын, нал зонын кусын, 
Бадын, ме знæгты зарæгмæ «хъусын». 
Бадынц уыдон дæр, кусæрттаг - аджы, 
Аппæрстай куыйтæн стæджытæ раджы. 
Чидæр сæ цонджы фыд хаста йæ роны... 
Дысон та бахордтой заргæ ироны... 
Æз дæн иунæгæй, нуæрттæ дудынц: 
Куйхортæ Иры Ирон хъæутæ судзынц... 
СТЪАЛЫТÆ МЫН ЗАГЬТОЙ... 
Стъалытæ арвыл фæдисы лыгьдысты, 
Маеты цæхæрæй химид сыгьдысты. 
Райынц Ереды гуырдзы сæ дугæй, 
Уадзынц рæгьытæ ирон лæджы тугæй. 
Кусартмæ иугай æрывналынц кардæй, 
Чидæр уым бафаудта мæгуыры нардæй... 
1996 
207 

ТУГАХУЫРСТАРВ 
Æрæджы Цхинвалы ахæстонæй æвыдæй «алыгъд», Зары 
хъæды ирон лигъдæтты чи ныццагъта, уыцы лæгмартæй иу. 
Цъус мын бантыстис, ирæттæ, 
Фылдæр уæ хъуыдис марын. 
Стут ахæм адæм æмæ уæм 
Никуыма ницы хъары... 
Ноджы уыл хъуамæ азилон, 
Цъус уæ амардтон Зары. 
Зары ирон туг чи нозта, 
Уый ныр фырцинæй зары! 
Дары тымбыл худ æмæ нын 
Цхинвалы уынгты зилы... 
Æмæ горæты ирæттæм 
Ноджы къакъали тилы: 
Цъус мын бантыстис, ирæттæ, 
Фылдæр уæ хъуыдис марын. 
Стут ахæм адæм æмæ уæм 
Никуыма ницы хъары... 
АМ,АРДЫГÆИ... 
Ереды хъæуы гуырдзы удæгасæй цы дыууадæс ироны баны- 
гæдтой, уыцы бынатæй ныр æрвылæхсæв дæр сæхъуысы 
удисæг сабийы богъ. 
Мæй зæрдæскъуыдтæ кодта, уыцы 'хсæв, 
Калдтой ставд цæссыг стъалытæ арвыл. 
Ереды хъæуы дыууадæс ироны 
Кодтой физонæг куыйхортæ артыл. 
Саби ма хисдæры хъæбысы амбæхст... 
«Ма тæрс!» - йæ риумæ йæ фидар нылвæста, 
Фæлæ цы йæ бон уыд, тугæй уыд амæхст... 
Ныр æрвылæхсæв, уыцы сыгъд зæххæй, 
208 

Арвмæ сыхъуысы сабийы тарст хъæр, 
«Ма тæрс!» - рæвдаугæ йæм хисдæр сдзуры, 
Ам, дæ фарсмæ дæн, мæнæ дæ цуры!» 
Ныр æрвылæхсæв уыцы бынатæй 
Арвмæ сыхъуысынц удисæн богьтæ: 
«Не знæгты къухмæ макуыуал раттут, 
Немтуг ирæттæ, макуы уæ рохтæ!» 
ФЫДÆХ 
Æрцыд ахæм хабар. Ирон чызг уыдис чындзыцыд Гуырдзымæ 
æмæ иугæр гуырдзиаг неофашисттæ ирæтты куы мард- 
той, куы сыгътой, уæд йæ бон ахæм æвирхъау нывтæм кæсын 
нал ссис, ныууагъта йæ мойы, уыд сывæрджын æмæ сарæзта 
æфхæлц. 
Æз - гуырдзыйы чындз, иу хъæбул 
Ацы куыйхортæн нал радтон! 
Æз Ирыстонæн йе знæгтæй 
Иу мæ гуыбыны амардтон. 
Иу хæрæфырт дын нал уыдзæн, 
Уадз фæуон æз æнæ дарæг 
Чи мыл бахуда, - бахудæт, 
Чи мæ бамбара - бамбарæт! 
Цал ирон чызджы гуырдзымæ 
Ацыдис чындзы - цардагур... 
Фæлæ уыдоны хъæбултæм 
Ирмæ уарзонад ма агур. 
Уыд ирон лæгæн алыхатт 
Йе 'цард хæрæфырт тугисæг... 
Ды та уыдаис сау хæрæг, 
Мады 'фсымæры удисæг. 
209 

Ех, куыд зын уыдис хи удæй, 
Уды раскъуынын, амарын. 
Фæлæ афон у - махæн дæр, 
Ацы адæмы бамбарын. 
Райсом мардтаид ирæтты, 
Не сты сау адæм мадыл мард! 
Адоны хуызæн адæмæн 
Никуы ничи у мадырвад. 
Хорзы æвзæрæй не 'взарынц, 
Дарынц алкæмæн иу барæн. 
Алкæй дæр, фæлæ адонæн 
Ницы хуызы ис бамбарæн... 
Мæ бон бакæла, уарзон Ир! 
Ды куыд æвгъау дæ адонæн. 
Арт дыл æндзарынц, ды та сын 
Дардтай дæ уаз сæр бандонæн! 
Се сæфт сын федтон, - фырцинæй 
Æз мæ къах-къухтыл расимин! 
Æз сыл бирæгьау, ме знæгтæн 
Йæ хурхы сæртæ бахсынин! 
МУЗÆ, ПОЭТЫ МА ХЪЫГДАР. 
Гуырдзы Ирыстонимæ хæст куы расидтысты, уæд нал 
ауæрстой мæнг дзурыныл. Уыд ахæм хабар: Цхинвалы сæрмæ - 
хурскæсæны 'рдыгæй гуырдзиаг Присы гуырдзиаг лæгæн йæ хо- 
тых фæирвæзт æмæ авдæнмæ фæмард йæ фарастмæйдзыд 
фырт! Уыцы хабар гуырдзы фæкодтой ирæтты æфсон, 
тугæйдзаг авдæн аластой æмæ йæ Тбилисы уынгты рахæсс- 
бахæсс кодтой, уымæй ноджы карздæр кодта гуырдзиаг адæмы 
фыдæх ирон адæммæ. Ацы ми бакæнæг хорз зыдта, цы аразы, 
уый. Тугахуырст авдæн йæ кæнон бакодта, канд хуымæтæг 
адæм нæ, фæлæ гуырдзыйы интеллигенци дæр сæрра сты 
æмæ домдтой Иры фæцæгъдын. Уыдонæй сæ иу, йæ райгуырæн 
210 

боны 50 азы цытæн Хуссар Ирыстоны хицауад кады нысанæн  
хотых кæмæн балæвар кодта уыцы «поэт», Звиад Гамсахурдзиайы 
зæвæттæ стæрæг - Джансугъ Чаркъвиани. Уый хъæлæсыдзаг 
ныхъхъæр кодта, ныр, зæгъ, поэт куынæ уаин, уæд хотых райсин 
æмæ Иры цæгъдынмæ ацæуин. 
Рацу, Джансугъ, рацу, 
Рацу æмæ амар! 
Ды поэт кæй нæ дæ 
Уыцы хъуыддаг бамбар! 
Ды нырма хъæддаг дæ, 
Тугæй дын удойны, 
Рацу æмæ Иры 
Бабын кæн æмбойны! 
Топп дæр дæ нæ хъæуы 
Агурын, - нæ марæн. 
Мах дын раттам уый дæр 
Айразмæ лæварæн... 
Уæд дæ гуырæнбоныл 
Цин кодта Ирыстон... 
Ныр фæцырд у, Джансугъ, 
Бакæн æй гæныстон! 
Туг чи стъæры, уымæй 
Нæй лæгдзинад домæн... 
Ды гуырдзиаг, ма быхс, 
Тынг дзæбæх дæ зонæм. 
Зонæм æмæ намыс 
Мах дæуæй нæ домæм. 
Мах хъуыддаг кæмæ ис, 
Уыцы лæджы зонæм: 
Иугæр дæ гуырдзиаг, 
Уæд цы тыхсыс, амар! 
Дæу поэт дæ Музæ 
Никуы хуыдта, бамбар! 
1992 
211 

ЦХИНВАЛЫ 5-æм СКЪОЛА 
Ам, ацы скъолайы кæрты ис, Ирыстоны сæрыл гуырдзиаг 
куыйхорты ныхмæ хъазуат тохы чи бацыд, нæ уыцы сæрхъызой 
лæппуты уæлмæрд. 
Йæ риуы чи хæссы зæрдæ, 
Йæ зонд кæмæн кæрды раст, 
Кæмæн рисы абон йæ уд, 
Уымæн куыд зын у, куыд зын, 
Уымæн куыд зын у зæгьа: 
Сымахæн, нæ сæрхъызойтæ, 
Сымахæн, нæ сагсур фырттæ, 
Сымахæн, нæ сæрнывондтæ, 
«Рухсагут!» 
ФЫДЫ ФÆДЗÆХСТ 
1992 азы 18-æм августы абхазаг адæмы сæрыл карз тохы 
хъæбатырæй мард фæцис зынгæ артист Еналдыты Вахтангы 
фырт Дима, арын уый рухс ном. 
Ма бамбæхс, Дима, абхазæгтæ абон тыхст сты, 
Ма бамбæхс, Дима, мах тыххæй Абхаз рыст ысты. 
Иры зæххау ма бауадзут Абхазы судзын, 
Адæмы фыдæх лæгмарты дæр искуы æрсурдзæн. 
Фезмæл мын, Дима, абхазæгтæм гуырдзы фæбырсынц, 
Дима, ма бамбæхс, нæ чызджытæ ахæм нæ быхсынц. 
Тугмондаг сты нæ фыдгултæ - иууыл зæхх домынц, 
Фæлæ йæ уый хыгьд алыхаттдæр тугæй фæомынц! 
Ма сын раттут иу гæппæл дæр, - Абхаз зынаргь у! 
Кавказы хæхты Абхазы зæхх судзгæ цырагъ у! 
Ма фæтыхс, Дима, фыдызнагæн балхъив йæ рохтæ, 
Дæуыл кæндзысты сæ зарджытæ абхазаг хотæ! 
212 

Ма мын сæ бауадз саутæ дарын, Дима, дæ мæрдæй, 
Ма мын ныууадз абхазæгты, Дима, æфхæрдæй. 
Ницы дæ домын, нæ цæугæ хох, байхъус мæм, Дима, 
Кæд мын æрхауай ды карз тохы, уæд æз дæр демæ! 
1993 
ФÆДИСОНЫ СИДТ 
Ацы æмдзæвгæйæ арын зынгæ ирон фыссæг Букуылты Алык- 
сийы фырт Маиры рухс ном. Уый тохы бонты, гуырдзымæ уаца- 
ры бахаугæйæ, амардтой æвирхъау мардæй. 
- Кæм дын риссы, цæй-ма,зæгь мын æй мæ Ир! - 
Æрфарста йæ Иры цæхæрцæст Маир. 
Дæу тыххæй цæттæ дæн мæлынмæ, мæ Ир! - 
Æмæ уæд æсласта æхсаргард Маир!.. 
- Нæ рафтаудзæн не знаг нæ зæххыл æфсир! - 
Йæ дзырдæн уыд хицау хъæбатыр Маир. 
Фæцæрай нын уастæн, нæ чысыл Маир, 
Кæддæрид дæ фарсмæ уыдзæнис нæ Ир. 
Цæв, ма тыхс, æзнагæн йæ уидаг æскъах, 
Дæ зæххыл дæ, Маир, дæ фарсмæ стæм мах! 
Арт уагьта йæ удæй зынг зæрдæ Маир, 
Рад химидæг цинæй Маирæй йæ Ир! 
- Дæ ристæ дын хъуамæ æз сисон, мæ Ир! - 
Фыдмардæй мæлгæйæ хъæр кодта Маир. 
- Кæм дын рисы? - фарста Маиры йæ Ир. 
- Æз иууылдæр риссын дæу тыххæй, мæ Ир! 
10.01.1993 
213 

ДЫСОНТА... 
Дысон та Хуссары иу ирон райгуырд: 
Ис ын гуырдзиагмæ марæн кард агуырд! 
Топпы хъæр хъуысы, 
Зæхх æнкъуысы. 
Дысон та здыйы зæй уарыд нæ сæрыл, 
Иу дæр дзы не 'рхаудта лигьдон æвзæрыл. 
Топпы хъæр хъуысы, 
Зæхх æнкъуысы. 
Марынц, цæгьдынц нæ абон нæ Иры, 
Миша та мах сæртæ бандоныл ивы. 
Топпы хъæр хъуысы, 
Зæхх æнкъуысы. 
Чидæртæ хъарм уаты мах сæрыл «дзурынц», 
Ам та нæ куыйхортæ мингæйттæй сурынц. 
Топпы хъæр хъуысы, 
Зæхх æнкъуысы. 
Иры зæхх уе 'вджид у, Иры фæсивæд, 
Не знаг уæ цæфæй æркæнæд мард-ривæд! 
Топпы хъæр хъуысы, 
Зæхх æнкъуысы 
03.09.1991 
АБОН 
Ацы æмдзæвгæйæ арын ирон адæмы знаг Михаил Горбачевы 
æлгъыстаг ном. 
Гуырдзиаг ироны йæ мардæн фæлдисы, 
Нæ хицау та махæн куырмы хуыз æвдисы. 
Нæ туг нын гуырдзиаг æхсныфæй ныуазы, 
Нæ хицау та махæн фынæй кæны базыл. 
214 

Фыцы нын нæ игæр нæ фыдгул цъæх артыл, 
Нæ хицау та сиды: «Цы дзурут уæ бартыл!» 
Гуырдзиаг æргæвды иронæн йæ мады, 
Нæ хицау та, комуагьдæй, хъарм уаты бады! 
Фыдгул нын тæвд уæхстæй нæ цæстытæ къахы, 
Нæ хицау та сиды: «Цæмæн лæуут къахыл?!» 
Фыдгул нын нæ удтæй æнæвгьауæй хъазы. 
Нæ хицау та домы: «Ут алцæуыл разы». 
Ныр фаг у, нæ хицау, нæ хъусыс нæ охтæ! 
Æнæ дæу ныр хъуамæ æрбайсæм нæ рохтæ! 
Æрмæст дын, нæ хицау, æз иу зонд фæдзæхсын: 
Тыхсты бон тыхст лæгæй нæ хъæуы æмбæхсын! 
06.09.1991 
КУЫЙХОРТÆ 
Иры мад сау дары, ингæнтыл зилы, 
Не знаг та уый уынгæ абон у циныл. 
Хъусынц сæ сæтол Натадзетæм гуырдзы 
Æмæ марынц ироны йæ гуырдзы. 
Зондыл ма чи тыхсы, зонд ма кæй хъæуы? 
Ирон мады судзынц æд сабитæ хъæуы... 
Тенгизтæн, Джабатæн, тугæй у дойны, 
«Аскъуынæм ирæтты - сидынц, - æмбойны» 
Æмæ сæ хъуынджын лæгбирæгьтæ Иры, 
Ноггуырды 'ргæвдынц, мард мады риуыл! 
1992 
215 

ФÆСТАГ ФÆДЗÆХСТ 
1991 азы Гурæй Варианы æхсæн Леуахийы былыл ссард- 
той, гуырдзиаг лæгхортæ фыдудæй кæй амардтой, ахæм ирон 
лæппуйы мард... 
Аласут мын, мæ хæлæрттæ, 
Ардыгæй мæ мард... 
Иу хатт мыл уæддæр фæкæуа 
Хицæнæй мæ мад... 
Чизоны мæ райхъал кæна 
Судзаггаг цæссыг, - 
Аласут мæ, мæ хæлæрттæ, 
Ма райсут мæ хъыг! 
Аласут мæ уарзон Ирмæ, 
Фена мæ мæ мад. 
Уый фæстæ мын хохы рæбын 
Бавæрут мæ мард... 
Цал фыдгулы рафæлдæхтон, 
Уый зонæг - Хуыцау. 
Ех, куыд зын у: уарзон Ирæн 
Мауал уай хуындзау!.. 
Ды, Уари, мæ хуыздæр æмбал, 
Хорз амонд дæ хай, - 
Фен ма-иу мын уыцы чызджы, 
Фаг, зæгь, у тæргай. 
Иу хъарм цæссыг макуы уал уæд, 
Бустæтæ, дам, уадз 
Æмæ, дам, Хасаны риуыл 
Иу цæссыг æртадз!.. 
Зæрдæ-иу йæ мидбыл худтæй 
Нал урæдта цин. 
Афтæ дын цигайнаг чызг дæр 
Не скодтаид хин... 
216 

... Уарз æй, гыцци, хуры тыны 
Мадау æй рæвдау. 
Уый уынгæйæ ингæнæй дæр 
Суадздзынæн æз тау... 
Аласут мын, мæ хæлæрттæ, 
Ардыгæй мæ мард. 
Уадзут æмæ фаг фæкæуа - 
Хицæнæй мæ мад!.. 
10.03.2004, Дзæуджыхъæу 
КЪУХДАРÆН 
Хелцуайы уынджы æппæрстæй лæууыд ирон зæронд усы 
æнгуылдз. Гуырдзы хъæумæ куы бабырстой, уæд кæцыдæр лæгмар 
зæронд усы сыгъзæрин къухдарæн фенгæйæ æнгуылдз фæрæтæй 
ахауын кодта æмæ къухдарæн йæ дзыппы нывæрдта, æнгуылдзы 
та уынгмæ фехста. Стæй зæронд усы амардта. 
Мад, дæ гуыбыны сæвзæрди, 
Дзидзи йын искуы дардтай? 
«Адæймаг у Хуыцауы сконд», 
Искуы йын цыма загьтай?! 
Ныр цы къухдарæн бакæныс, - 
Никуы дæ ссудзы азар?! 
Цал дæм архаста ахæмтæ, 
Цалæй дзы кæныс базар? 
Ницы дын дзуры къухдарæн, 
Чи уыд, чи йын уыд хицау? 
Де схæсгæ фырты нæмыгæй 
Иу зæронд зæрдæ... банцад... 
Мады бавæрдтой... æнгуылдз та 
Къухдарæн агур зилы... 
Гуырдзиаг мады фенгæйæ 
«Фæлæу ма», йæхи стилы... 
217 

ДЫНÆ ЗЫДТАЙ... 
Ды нæ зыдтай, цæгаттаг æфсымæр, 
Циу, кæйдæр цæстмæ кæсгæ, цæрай. 
Мах цы куыйхор лæг хордта, æхсыдта 
Уый нæ кодта йæ къæхты бын най! 
Хорз нæ зыдтай, цæгаттаг æфсымæр, 
Ды нæ сыхаджы удæн йæ конд: 
Зон, цы фыддæр фыдми дын ыскæна. 
Уымæ здæхт уыд æдзухдæр йæ зонд! 
Ды нæ зыдтай, цæгаттаг æфсымæр. 
У нæ сыхагæн: марын йæ дин! 
Иугæр балымæн демæ гуырдзиаг, 
Зон, дæ ныхмæ цæттæ кæны хин! 
Ды нæ зыдтай, цæгаттаг æфсымæр. 
Махæн фестадис Хуссар зындон: 
Дон нæ ласта, фæлæ нын нæ зæххыл, 
Бар нæ лæвæрдта баназæм дон! 
Ды нæ зыдтай, цæгаттаг æфсымæр, 
Чи уыд махæн æнусты сыхаг: 
Бакастæй уый: лæгау-лæг кæм федтаи, - 
Фæлæ уый хыгьд зæрдæйæ - æлгьаг! 
Ды æнхъæлдтай, цæгаттаг æфсымæр, 
Мах рæдийæм, нæ бæззы нæ конд 
Æмæ алыхатт уырдыгæй ардæм 
Махæн парахат амыдтай зонд. 
Ныр æппæтдæр дæхи цæстæй федтаи, 
Уæ, мæ бæстаг, мæ ныфсы мæсыг; 
Æмæ ацы хатт, ацы бон иу хатт 
Ды æрыппæрстай махыл цæссыг! 
218 

Абон фервæзстис Хуссар йæ зынтæй, 
Махмæ 'рцыдис цæгатæй æххуыс! 
Не знаджы нын бæрзæйсаст фæкодта, 
Махыл аудæг æндонриу Уырыс! 
Æмæ гьеныр, цæгаттаг æфсымæр, - 
Мах æнусты цæмæй ыстæм цух: 
Уый уыд уарзонад æмæ æнгомæй 
Абон кæрæдзимæ радтæм нæ къух! 
АХÆМ УАГÆЙ ДАРД НÆ АЦÆУДЗЫСТÆМ 
Бæрæг куыд у, афтæмæй кæддæр нæ фыдæлтæ нæ абоны 
фыдгулты - гуырдзыйы фурдтæ Тигр æмæ Ефраты былтæй 
æркодтой æмæ сæ сæ зæххыл æрцæрын кодтой... Гъей, афтæ, 
«хорз ма ракæн æмæ фыд ма фенай», зæгъы нæ ирон æмбисонд. 
Тугхъулон æрбауай, сау халон дын уастæн, 
Акъаха дæ цæст, 
Азæххыл дæ фæзынд махæн уыдис мастæн: 
Не скъуыйы нæ хæст! 
Не стыр Алан дардæй, дæу куы кодта ардæм, 
Уæд цы кодтам мах? 
Ех, цы хорз уыдаид, куы асастаид, фыдæл, 
Фæндагыл дæ къах!!! 
Не 'взариккой абон алы зын нæ удтæ, 
Ацы уысмы, зон... 
Кæд куыд хастат сæртыл ахæм уагæй худтæ, 
Ех, кæм уыд дæ зонд?! 
Уайдзæф дын кæй кæнын, ме стыр фыдæл, абон 
Уый-иу мын ныббар, 
Фæлæ дын цы бар уыд, мах, дæ цоты цоты 
Зындоны ныппар?! 
219 

Хингæнæг, фыдлæгæн, ме 'нæрхъуыды фыдæл, 
Ды куыд радтай зæхх?! 
Фестæм мах фыдæнхъæл, зон, дæуæй, нæ фыдæл, - 
Исты ма нын зæгь! 
Æниу... 
Мах дæр бирæ ницы... чи нæм худы, уый нын 
Бахæры нæ зонд! 
Уый дæр у фыдæлтæй, хицоны нæ зонæм, 
Афтæ у нæ конд! 
ХУССАРИР-ХÆДБАР 
«Искуы нæ уæзæгмæ уалдзæг æрцæудзæнис, 
Искуы ныл ракæсдзæн хур...» 
Афтæ бæлгæйæ хуссайраг мадæлæн 
Нæ кодта йæ цæстыбын сур. 
Афтæ бæлгæйæ кодта йæ хъæбулты 
Иры сæрвæлтау нывонд. 
Мадæн йæ райгуырцæй хуссайраг арвы цъæх 
Æмæ йæ зонд уыд нывгонд... 
Ахæм сылдомбæйттæй райгуыргæ хъæбултæ 
Дардтой æлвæстæй сæ кард. 
Ахæм сылдомбæйттæй райгуыргæ саггуырдтæ 
Систы Ирыстонæн уарт! 
Сагьтой нæ сагсуртæ - Иры сæрхъызойтæ 
Знагæн йæ зæрдæйы арц... 
Æмæ нæм абон æртахтис Уæрæсейæ 
Дисæн хæссинаджы уац: 
Хуссар ыссæрибар! Не стыр Уæрæсемæ 
Хуссар æрцыдис нымад... 
Æмæ æнусты кæй хаста æрхæндæгæй, 
Уыцы сау систа нæ мад! 
220 

Не знаг, нæ сау æзнаг Хуссары атары, 
Фесæфт нæ зæххæй йæ фæд! 
Не 'хсарджын хъæбултæ, Ирæн йæ сахъгуырдтæ 
Ныссастой фыдгулы къæлæт! 
Абон сæрыстырæй не стыр Уæрæсейæн 
Кувæм сæрныллæгæй мах. 
Никуыуал 'равæрдзæн уарзон фыдызæххыл 
Не знаг, нæ фыдгул йæ къах! 
«Искуы нæ уæзæгмæ уалдзæг æрцæудзæнис, 
Искуы ныл ракæсдзæн хур...» 
Афтæ бæлгæйæ хуссайраг мадæлæн 
Абон йæ цæссыг ыссур! 
ССÆРИБАР ХУССАР 
Иры зæххæн йæ Хуссар хай, - 
Мæ фыдæлты уæзæг... 
Йæ хоры мур нæ бафснайы, 
Ныр цал азы, фæззæг... 
Нæ зæрдæтыл зды уарыд, 
Кæй æндæвта фæззæг? 
Ныр уал азы, сыгьд хæдзæртты 
Нæма 'рнымæг фæздæг! 
Мах - милмæ ист, ныр уал азы 
Кæлы, кæлы нæ туг. 
Ирыстонæн йæ Хуссары... 
Фæтугхъулонис дуг!!! 
Нæ сыгьд хъæутæн, нæ Цхинвалæн 
Мæлæт ыссис æлдар. 
Нæ уыд фæрсæг нæ фыдгулы: 
Æрбацу æмæ - мар. 
221 

Æххуысы къух нæ уæзæгмæ 
Цæй дард уыдтæ, цæй дард. 
Ныгæдтам мах нæ уæзгуытыл 
Нæ хуыздæртæн сæ мард. 
Уыд тугхъулон Цхинвалы зæхх, 
Уæззау цæф уыдис цард... 
Фæлæ уæддæр мах не 'ппæрстам 
Нæ уарт æмæ нæ кард! 
Нæ сагсуртæн, нæ цæргæстæн 
Сæ цæстыты æнгас. 
Нæ фыдгултæн уæд сеуонджы 
Æрцæрын кодта тас! 
Нæ хуссарæй сыгъдæг быдыр 
Ыскæнын уыд сæ фæнд. 
Æмæ хъуамæ схафтаид 
Нæ уæзгуытæй нæ фæд! 
Æмæ куыддæр ирон зæрдæ 
Уый банкъардта æваст. 
Уæд фестадис æрвон цæхæр 
Йæ туджы цъыртт, нæ мает... 
Æмæ гьеуæд уый ауагьта 
Фыдгулты сæрыл зæй! 
Тыхсты боны, хъæддых лæууын, 
Хæссы ирон æрдзæй! 
Æмæ абон æсулæфыд 
Йæ риуыдзаг нæ зæхх! 
Кæм дæ, Къоста, фæзын ма нæм, 
Дæ арфæтæ нын зæгь... 
Дæ хъарм дзырдæй, дæ арфæтæй 
Нæ Иры зæхх фæцух. 
Æрсид ма нæм, кæд радтиккам 
Кæрæдзимæ нæ къух! 
222 

Кæниккам уæд нæ фидæнмæ, 
Æфсымæртау, æмдзу! 
Ам дæр фысым, ды дæ Къоста, 
Нæ куывдмæ нын æрцу... 
Лæджы фыдхор - нæ сыхæгтæн 
Уыд арвыцæф дæ кой! 
Цхинвалы дын дæ рæсугъд цырт, 
Æрра куыйтау, æхстой... 
Ныр алцыдæр æрбæстонис: 
Фыдгул æрцыдис тард! 
Æмæ кæнынц æхцон улæфт: 
Нæ зæхх, нæ дон, нæ арт... 
Нæ фарсмæ ис ыстыр Уырыс, 
Æвæры ныл йæ арм.. 
Æнкъары ныр хæстфæллад зæхх 
Уырыссагæн йæ хъарм! 
Дæрæн æрцыд æнусбонтæм 
Нæ бирæгьтæн сæ бал. 
Æмæ скодта æхцон улæфт 
Нæ хæствæллад Цхинвал! 
2009 
АБОН ДÆР 
Чингисханы карды цæфтæй 
Абон дæр хъæрзæм! 
Абон дæр нæ туг æхсныфæй 
Уал æнус мæрзæм. 
Абон дæр аланты бæстæ 
Нал кæны сæрæн. 
Абон дæр нын ацы зæххыл 
Уагыл нæй цæрæн. 
223 

Нал кæнæм уæды фыдцæфтæй 
Абон н'астæу раст... 
Мах, алантæм ахæм «амонд» 
Карды фындзæй каст. 
«Уæуу!» нæ зыдтам карды цæфтæй, 
Уый нæм уыд æгад... 
Гъеуæдæй йæ сау нæ систа 
Иры зæхх, дæ мад... 
Зондæй ныл нæ уыд фæхæцæг, - 
Тохмæ кодтам гуылф! 
Æмæ сафтидис Фыдызæхх, 
Хомæй зад нæ гуыл... 
Æмæ уæд Аланты бæстæ 
Холыйаг фæци. 
Мах кæугæ кодтам нæ сæфтыл, 
Не знæгтæ та - цин! 
Абон дæр нæхи нæ сæттæм: 
Стæм сæрыстыр, хъал... 
Хи нæ уарзынæй, дунейы, 
Махæн нæй æмбал! 
Алы 'рцæуæгæн гæппæлгай 
Уарæм мах нæ зæхх! 
Хорз лæг фест æмæ сæ ныхмæ 
Искуы исты зæгь!!! 
Сметой нæ бæргæ нæ хæхтæ 
Арвыйонг, бæрзонд. 
Фæлæ, ехх, сæрбахъуыды бон 
Никуы стæм æмзонд! 
Ахæм дуджы 'ндæр ниантæ 
Агурынц фæндаг... 
Махæн та - фыдæлтæй нырмæ, - 
Хи 'хсынын нæ гакк. 
224 

Чингисханы карды цæфтæй 
Махыл нуæстæ ис. 
Æмæ абон дæр нæ удтыл 
Арт æфтауы рис... 
2009 
НÆ ЦИНЫ БОН 
Абон бæрæгбон ис Иры, 
Нал цæуы зæрдæйы цин: 
Абон уа, райсом уа, Хуссар 
Уыдзæнис йæ зæххæн æфсин! 
Не 'мдин, не 'фсымæр Уырыс 
Айстой нæ зынтæй сæ хай! 
Абон йæ хуссары Ирæн 
Æндæр у йæ фæззыгон най! 
Рагæй нæ зæрдæты бацард: 
Не стыр æфсымæрты уарзт! 
Абон Ирыстоны Зæххæй 
Хъуысы бæрæгбоны хъазт... 
Йе стыр тыхджын базыр махыл 
Райтыгьта дардыл Уырыс! 
Æмæ ныр уый ныфсæй абон 
Хуссар ыскалдта йæ хуыз! 
Еу кæны не 'нусон сау хъус, 
Хуссайраг сойæ фæцух! 
Хаты: - уырыссаг болат риу 
Махыл æвæры йæ къух! 
Не знаг æрра куыдзау сызнæт 
Нал ис йæ удæн æнцой. 
Ноджы куы фехъусы ногæй, 
Уырыс та кодта нæ кой... 
225 

Гъей, джиди, уымæ уæд бакæс, 
Къултыл фæхойы йæ сæр! 
«Хохау нын нал у». - ысдзурæм 
Абон уырыссаг къæсæр! 
Не стыр, нæ нæртон æфсымæр 
Махыл æвæры йæ арм. 
Абон нæ ихы сæрыл дæр 
Тавы йæ зæрдæйы хъарм! 
Мах ын къæхтыбынмæ кувæм, 
Нкъарæм ын йе стыр æххуыс! 
Хатæм æй: Ихы сæрыл нæ 
Никуы ныууадздзæн УЫРЫС! 
2008 
ХÆДБАР ИРЫ - ХÆДБАР НОГ АЗ 
Ног азтæ бирæ фервыстон, 
Ног азтæн бирæ акуывтон, 
Фæлæ мæ къухы не 'фтыди, 
Уал азы æз цы агуырдтон, - 
Гуырдзиаг 'фсондз, дæллаггалау, 
Хастон, онгсастæй, уал азы. 
Никуы агуырдта уый алфæн 
Зæрдæ акувын, аназын! 
Ныр æндæр рæстæг ралæууыд: 
Хуссар Ир йе'фсондз аппæрста! 
Хур йæ уаз тынтæй, акæс-ма, 
Хæхтæ, быдыртæ бамбæрзта... 
Ацы хатт, ацы ног азы 
У бынтон æндæр уды равг. 
Нал ын батади не знагæн 
Не 'взонг фæлтæрты удты давд! 
226 

Хъуамæ акувон дзаг риуæй 
Ацы фарны зæхх, а-бæстæн. 
Хъуамæ скувон хæдбар Иры 
Æз Ирыстоны къабæзтæн! 
Уæ, Ыстыр Хуыцау, ма ссур кæн, 
Ды ирон мады уаз риутæ... 
Уадз æмæ гуырой а-зæххæн 
Стыр ныфсы фырттæ - уаритæ! 
О, Стыр Уырыс, сымах цур ма 
Æз хуыздæр ныфс кæм агурон? - 
Хъуамæ уын æз сæрныллæгæй 
Иры УАЗ хæхтæй акувон! 
Ис дын хинæйдзаг сау ызнаг, 
Фидар лæуу, ма дæ абырсæд! 
Тых, дæ уды тых де 'уэенгты 
Макæдбон макуы байсысæт! 
Ног азтæ бирæ арвыстон, 
Ног азтæн бирæ акуывтон... 
Ныр хæдбар Иры ног Азæн 
Æз ХÆДБАР лæгæй акуывтон: 
Фыццагхатт!!! 
Фыццагхатт!!! 
Фыццагхатт!!! 
227 

26-æм АВГУСТ 
Ацы бон Хуссар Ирыстонæн у историон цау- боныфæстагмæ 
Стыр Уырысы паддзахад Хуссар Ирыстоны хæдбардзинад баны- 
мадта. 
Автор. 
Æхсæвæй-бонæй Стыр Хуыцауæй 
Агуырдтам æххуыс, 
Æмæ абон ныр нæ фарсмæ 
Æрбалæууыд Уырыс... 
Абон нæм цытджын Мæскуыйæ 
Æхсызгон уац æртахт. 
Æмæ цинæй Иры мадæн 
Йæ цæстысыг æртагьд!.. 
Ыстыр Уырыс нæ банымадта: 
Стæм паддзахад мах! 
Абадтис нæ хъул дæр махæн 
Ацы иу хатт сах! 
Æмæ Ирæн Хуссар хайыл 
Цины зæй æрцыд... 
Хъуамæ дын, Æрсойты лæппу, 
Самайæм дæ цырт! 
Абон махæн ды нæ хур дæ, 
Не стыр ныфс, нæ цин! 
Стыр Чырыстийау рæстдзинад 
У дæуæн дæ дин! 
Уас сыгьзæрин фестай, Уырыс! 
Ахæм фырты мад. 
Зонгуылæй дын кувæм не 'ппæт: 
Кад æмæ дын КАД! 
Циу паддзахад нал дæр зонæм, 
Монголты фæстæ, 
Нал фехъуыста ацы уаз дзырд 
Райгуырæн бæстæ! 
228 

Аст æнус нæм хин гуырдзиаг 
Худгæйæ дзырдта, 
Æмæ нын нæ туг, æнæвгъау, 
Цъулберау цъырдта. 
Æмæ афтæ: уал æнусы 
Агуырдтам æххуыс 
Абон нæм йæ уаз къух радта 
Хуыцаусконд Уырыс! 
Домдтам мах æдзух сæрибар 
Кæннод та - мæлæт! 
Ныр, æнустæм, мах аппæрстам 
Не знаджы къæлæт! 
Дзаг цæстæй нæм худгæ ракаст, - 
Дунетавæгхур... 
Нал кæны, нæ цæсты бынты, 
Цины цæссыг сур! 
Не 'дзард фырттæ, фехъусæд уæм: 
Ссæрибар нæ зæхх. 
Ех, кæм дæ, Къоста, нæ фæтæг, 
Рабад, исты зæгь... 
Сыстут ингæнтæй, фыдæлтæ, 
Фарны дзырд зæгьут... 
Стыр Уырысы кадæн абон 
Сие, ирон, дæ худ! 
Фехъусут, ыстыр фыдæлтæ: 
Аппæрстам къæлæт. 
Не'нусон ызнаг ыесардта 
А-зæххыл мæлæт! 
О, ыстыр Уырыс, дæ лæггад, 
Мах зæххæн у бæр! 
Цалынмæ уа хур цъæх арвыл 
Гъеуæдмæ нын цæр! 
229 

Абон махмæ - Хуссар Ирмæ 
Бахудтис нæ дуг... 
Нал кæнæм фæсмон, кæй калдтам, - 
Мин азты нæ туг! 
Ралæууыд нæ дуг! 
Ралæууыд нæ дуг! 
Ралæууыд нæ дуг! 

ПОЭМÆТÆ 
ДУРГУЫРЫ МÆЛÆТ 
Трагикон кадæг 
Астæуккаг æнусты Ирыстоны иууыл номдзыддæр паддзах 
Дургуыры кой арæх æмбæлы, рагзаманты истори чи ахуыр 
кæны, уыдон куыстыты. Бæрæг куыд у, афтæмæй Дургуыр уыд 
æнæзæнæг, зæрыбонты йæ чи хъуамæ раивтаид, уый снысан 
кæнын ын нал бантыст... 
ПРОЛОДЖЫ БÆСТЫ 
Айхъусут-ма сабыр химид хæхтæм, 
Зараг, рухсдзаст суадоны æртæхтæм: 
Алчи, дæр сæ рагон таурæгь дзуры... 
Абад-иу чысыл æрмæст сæ цуры: 
Худгæ хур цы фарны зæххыл хъазыд, 
Ууыл амонд гадзрахатæй разылд... 
Адæмæн сæ ныфсы мæсыг чи уыд, 
Уый ном абон, рох зарæгау, джиуы. 
Хизынц азтæ къулсæрæй йæ цурты, 
Иу æрмæст ма гакк æвæрынц цыртыл. 
Дарынц æм сæ цæст æмæ фæдзæхсынц: 
Ам, зæгь, Иры рагхабæрттæ 'мбæхсынц. 
Иу дзы у Дургуыр-Паддзахы кадæг... 
Адæммæ уый чи æрхæсса цадæг, 
231 

Зонды сис-иу тулæт уый йæ туджы, 
Равдисæд-иу афтæмæй тыхст дуджы. 
Дзурдзысты йын урссæр хæхтæ алцы, 
Ивгьуыдмæ йæ акæндзысты балцы. 
Чи уыдис йæ номы паддзах Ирæн, 
Чи йæм фæзынд, чи кодта æртхъирæн, - 
Чи йын куывта, удхъаргæйæ, арæх, - 
Ракæн дардыл уыдонæн сæ таурæгъ. 
Хъуысы Ирмæ ивгъуыд дугæй хъарæг: 
«Цыд мæ зæххыл ронбæгьдæй мæ марæг, 
Сау сынт мын мæ сыгьдæг арв нымбæрзта, 
Хурзæрины фæсмигьты нымбæхста. 
Зарæджы зæхх хъарæджы зæхх фестад, 
Сау рынау мыл разæй кодта йе 'фсад. 
Авдæнты зæхх ауындзæндон байста, 
Сау цæссыджы адæмы зонд бастад. 
Сау бонты мыл сау æндзыг æфтыди, 
Ме стыр хур, хæрдмæ цæугæ, æртылди...» 
АФЫСТ 
Тохы судзгæ 'хсидав чи уыд, тохы чи уагьта цъæх арт 
Уыцы рагфыдæлтæн иубон бастъæлд, бамынæг сæ арт. 
'Рмæст нæ бамынæг сæ зарæг, - арвмæ уарийау, ыстахт. 
Иста йæ фыдызнаг милмæ, фæлæ йыл нæ сæмбæлд фат. 
Æмæ баззадис цæргæйæ таурæгъ - адæмæн цыртæн, 
Уымæ, кувæг лæгау, дардæй æз нымдгæнгæйæ цыдтæн. 
Æмæ фехъуыстон йæ хабар: иубон чи фæцис æдзард, 
Уыцы номы, сахъ фыдæлæн уыд йæ фæндаггæнæг уарт. 
232 

Уыд йæ дардыл зæхх Кавказы, Доны, гас Хуссар Уырыс. 
Бахъуыды боны тыхст лæгæн уыд кæддæриддæр æххуыс. 
Хæст нæ-иу сидтис сыхагмæ, хæст нæ уыд йæ кардыл фыст, 
Фæлæ-иу куы фæзынд исчи, - дуне-иу тыхджын нынкъуыст. 
Уыд фæранчы тугæй ахуырст тырыса, сæ номы уарт, 
Уыд фæранчы ныв йæ уæлæ, уагъта химидæг цъæх арт. 
Уыд Дургуыр паддзах фæрнджынзонд, фидар, хиуылхæцгæ, уаз, 
Адæмы сæрвæлтау никуы, никуы садджын кодта баз. 
Æмæ цал хатты йæ разы къулсæрæй фыдгул лæууыд, 
Рухсзонд, рухс паддзахы кардыл гутон уартимæ ныв уыд. 
Ахуыр чиныджы сæрвæлтау дардта йе 'вæрæнтæ гом. 
Хур цы зæххытыл æххæссыд, - алкæм хъуыстгонд уыд йæ ном. 
Рад ыстыр паддзах йæ зæххæй: адæм - фаг, тыхæй æххæст, 
Бæстæ - стыр, йæ кæрæттыл ын не ххæссыд лæгæн йæ цæст. 
Фæлæ фарны лæг зæрыбон сагьæстæн уыдис лæвæрд: 
Фырт нæ уыд - йæ ивæг Ирæн - æмæ тарст: «Кæнын æвæд!» 
Æмæ тарст: йæ дардыл бæстæ, уæуу, гæндон куы кæны, уæд, 
Чи у, чи уыдзæн йæ фæстæ, чи айсдзæн йæхимæ мæт? 
Чи, кæй фарны дзырд ысуыдзæн йе стыр адæмæн æхцон? 
О, стыр Хуыцау, цы алфæн æз мæ хъысмæтыл хъæцон?...» 
ДУРГУЫРЫ САГЪÆС 
«Фырт ыскæнин мæ вазиры фыртæй, 
Уынд, хъаруйæ бæргæ у æххæст, 
Фæлæ дардмæ нæ уыны æмæ мын 
Сомбон Ирæн куы скъаха йæ цæст. 
233 

Гъе, та ме 'фсады хистæр Бæгъатыр, 
У æлвæст кард, сæрбахъуыды - уарт. 
Фæлæ - тугкъуыбар, хæстмæ бæлгæйæ, 
Уадзы судзгæ цъæх фæздæг, цъæх арт. 
Уый хыгьд - арæхстджын, зондæй - куырыхон, 
У нын чиныгыл ахуыр, ифтонг, 
Искуы базона: чидæр фæтыхстис, 
У цæттæ йын æххуысмæ йæ цонг. 
Фæлæ тас у, æвзонджы уæлтæмæн 
Уый куы сиса йæ базыртыл, уæд 
Тохы размæ цæугæйæ йæ фæдыл, 
Уæуу, куы 'рзайа мæ рухс зæххыл хъæд! 
Уæд мæртты дæр мæ ингæны къултыл 
Судзгæ, дудгæ ирвæздзæнис арт 
Знаг куы слæууа мæ ингæны риуыл, 
Гъе куы дауа мæ цыртыл йæ кард...» 
Афтæ паддзах - нæ Иры сæрхъызой - 
Нал уыд мает æмæ сагъæстæй цух: 
О, куыд зын у æвæстаг зæрондæн, 
Чи йæм ратдзæн тыхеты бон йæ къух? 
«Нæй ныууадзæн æгьицауæй зæххæн, 
Ис æнæ дон, æнæ дзул цæрæн, 
Фæлæ адæмæн иунæг уысмы дæр 
Нæй æнæ раздзог никæд уæвæн...» 
Æмæ ахастой зондджын Дургуыры 
Удхор сагъæстæ семæ хæрздард: 
«Уæуу, - ныхъхъæрзыдта, - фидæн нæ уынын 
Уæуу, куыд уыдзæн, мæ дзыллæ, дæ цард?!» 
Хитынц иугай, æнæхицау фосау, 
Тайынц адæмы хаттыты фурды, 
Гадза бирæгь фæмидæг ис се 'хсæн... 
Æмæ рацыди туджы зæй удыл... 
234 

Се стыр чиныгыл судзгæ арт сирвæзт, 
Чи у йе 'вæрæг, койкæнæг чи у! 
Дон - нæ цъæх фурд дæр рохуаты баззад, 
Уый нæ цæрæнты сау халон джиуы! 
Афтæ зондджын лæг сагьæсты фале 
Ницы федта зæрдæдарæн мурдæр: 
«О, ыскæнæг, бæстыфарн, нывгæнæг, 
Кæд дæ зæрдæйау фидар нæу дур дæр!..» 
Не стыр рухс паддзах - ирд хуры ферттывд, 
Уыд дæ фарнæй æппæтæй æххæст. 
Уый цы дын кодта уыйбæрц æмæ йын 
Ма бауарза ныфсыгуырд дæ цæст?! 
УЫНАФФÆ 
Паддзах раздæхт йæ сагьæстæй, риу ын балвæста мает, 
Иунæг амал ма баззадис, иунæг амал æрмæст... 
Æмæ дзæнгæрæг айзæлыд, сиды вазиртæм цырд, 
Райсом чи уыдзæн уый ивæг, хъуамæ ууыл уа дзырд. 
Паддзахы сидтмæ вазиртæй чи куыд раздæрæй цыд, 
Æмæ хурæмсæр хицауæн кодта алчидæр цыт. 
«Циу, цы хабар уа паддзахмæ?» - гуырд сæ алкæмæ фарст, 
Иры къæлæтджын фенкъуыса, никæд ын зæрдæ нæ тарст... 
Бады Иры зонд, Иры фарн, сабыр рахæссы цæст, 
У хъуыдыгонд ын алцыдæр, зын йæ зæгьын - æрмæст. 
- Ут хуымæтæг, æргомзæрдæ, уый нæ уæ домын цыт, 
Æз уæ тæрхонæй рухс зонд дæн, - райхъуыст 
паддзахæй дзырд. - 
Мæн æгьатырæй бадомдта судзаг, удисæг мает, 
Æз цы нхъæл уыдтæн, фæлæ мæм ахæм амонд дæр каст. 
235 

Нал дæн, зæнгты магьз бадони, кардмæ нал тасы цонг, 
Хур мæ нал тавы, уатæй ма хатт тыххæй сисын уонг. 
Никуы, никæд уыд, ингæныл æз кæд кодтаин мæт, 
Ныр фыныгьдауæй базыдтон, дард мæм нал у мæлæт. 
Бандзыг галыуан, бамыри... уый цытæ хъусынц ныр: 
«Иры стыр паддзах нал уыдзæн», - мает æрбахгæны хъуыр. 
«Уый цытæ дзуры фарны лæг, Иры ном æмæ цыт? 
Ирмæ уый карды ирд комыл ном, лæджыхъæг куы цыд. 
Æмæ ныр цымæ цавæр у уагæр паддзахы низ? 
Дунесфæлдисæг, адæмы ахæм сау фыдæй хиз». 
Афтæ урезачъе вазиртыл судзгæ сау мает ыстых: - 
Царды сурæнты - дардуынаг, стыр зындзинæдты - фых. 
Зонынц: Иры фыд никæд уыд ахæм састзæрдæ, тыхет. 
Уымæй ратæхгæ фарны дзырд дард æрвгæрæттæм хъуыст. 
Растад-иу дардыл уый сидтмæ рогкъах, фидарцонг Ир. 
Адæмы риуы байтаугæ дзырд æфтыдта æфсир: 
«Ныр цы рауадис паддзахмæ? Уæуу, цынæ вæййы, кæд... 
Искæдбон не стыр сахарты, уæуу, куы бамбæрза хъæд? 
Знаг куы ныккæрда зад хуымтæ... Ехх, нæ фæззæджы най, 
Уæд куы кæндзыстæм авд марды, уæуу, нæ сынджыты хай!» 
Вазирты сагьæс бадомдта, байста рухс хъуыды мæт, - 
Алкæй цæстыл сæ ауади: хъоргь, æмæ галы къæлæт... 
«Стæй цы уыдзыстæм æнæ Дургуыр, зæххыл мауал уа фарн? 
Чи ма нæ тавдзæн уый фæстæ, стæй кæй зæрдæйы хъарм?» 
Исдуг сабыр, æнæдзургæ паддзах визиртæм каст, 
Стæй уæд арæхстгай, хатæгау, радта се 'ппæтмæ фарст: 
«Зонут æй, æз æвæстаг дæн, æрдз мын не скодта хай... 
О, уæддæр хъуамæ бафенайæм мах нæ фæззæджы най. 
236 

Æмæ чи ис уæ хъуыдыйы, чи мæ раивдзæн уæд? 
Адæм, а зæххы буц фарнæн химæ чи айсдзæн мæт? 
Вазиртæй алчи хъуыдыты ацыд, афардæг дард, 
Паддзахы мæтæй зæрдæты сагьæс бацыд, æрцард. 
Æмæ фыртыхстæй вазиртæй иу дæр не ссардта дзуапп. 
Ехх, цæй зын вæййы, цæсты раз сæфа цардæн йæ апп! 
- Зæгь, нæ буц паддзах, ма нæ фæрс, мах дæ зонды 
цур - рыг, - 
Хатынц вазиртæ къулсæрæй: - Макæ ма нæ кæн хъыг. 
Ног та цæстынгас ахаста сабыр вазиртыл уым. 
Æмæ барухс йæхимидæг уæд йæ зæрдæйы къуым: 
- У домбæйтты дзуг додойаг, куы уа сæ раздзæуæг фыс, 
Се знаг сын алкæм дардзæнис уæд сæ ахсынæн хыз. 
Гъе, фæлтау дзугтæн ихуарды уæд сæ раздзог домбай, 
Уæд нæ фæуыдзæн донласты се стыр фæззæджы най. - 
Афтæ дзургæйæ паддзахы хъуыды фергом æваст: 
- У Бæгьатырыл, хорз адæм, ме стыр ныфсы таг бает. 
Уый уæ къухы ысхъомылис, зондджын, тохвæлтард - уад. 
Ахъуыды кæнут, радтут æм падзахы бартæ, кард... 
Йе уæнгты хеиды нарты туг, у йæ хъазæнхъул уарт, 
Фæлæ-иу зонæд: никæдбон хорзмæ не 'ркæны кард. 
Бирæ н'ахæссы уыцы дуг, туг дæр фехеиды, стæй 
Куы ссары удæнцой сæрымагъз, уæд нæ тæрсы зынтæй. 
Удау хъахъхъæндзæн а бæстæ, уарздзæн, дардзæн 
æм хъус, 
Адæм сæ фидæн куы фæуынынц, уæд сæ фæндаг у рухс... 
Хъуа кæной табу искæмæн, уа сын иугæнæг, фарн, 
Æмæ сыл йе стыр рухс зондæй дара алкæд йæ арм. 
237 

ХИУАРЗОН ВАЗИРЫ КÆЛÆНТÆ 
Паддзах бамыр ис, галуаны сусæг сау сагьæс бацард, 
Иу дзы иннæйы нал уыны, цыма дун-дуне ракалд. 
Цыма хурмæ дæр хурхортæ февнæлдтой æмæ атад, 
Цыма дун-дуне уый фыдæй байгомыг æмæ батар. 
Бадынц вазиртæ онгуагьдæй, никæй сæ фæнды дзурын, 
Сау сагьæс бацард зæрдæйы æмæ нал комы сурын. 
- Ихдзагьд ма фæут, хистæртæ, фергомут æмæ дзурут, 
Сау, æндзыг хъуыды, зондджынтæ, дард уæ зæрдæтæй сурут! 
Кæд æмæ не стут, хорз адæм, сымах мæ фæндоныл разы, 
Стыр хъуыддаг уæддæр 'ргом зæрдæ æмæ 'ргом ныхас уарзы... 
Зонут мæ хорз - уæ тæрхон мын уыд æххæстгæнгæ царды, 
Систон-иу мæ къух цал хатты æз уæ фæндонæй кардыл. 
Ацы хатт дæр та, зондджынтæ, сымахæй раст тæрхон домын, - 
Не стыр паддзахад хи къухæй ныр куыд баппарæм доны? 
Цалынмæ рухс мæ цæстыты нæма райдыдта тайын, 
Хъуамæ гьеуæдмæ равзарат мæ къæлæтджынмæ стайы. 
Дард ыскæсæны уадтымыгь сыстад, йе 'хситт мæм хъуысы, - 
Тугмондаг знаджы къæхты бын зæхх дæр ризы, мæ 'нкъуысы... 
Æмæ уый ныхмæ чи 'рлæууа - иунæг мах ыстæм абон. 
Уый коймæ бирæ паддзахты сæрымагьз тæсæй бадон. 
Незнаг хорз зоны, мах къухы уæд цы бакæны карды ком, - 
Алцы бафснайут мæсгуыты, сфидар хъæуы Арвыком. 
Тас та мæлæтæн никæд, никуыма феххуыс, зонут æй, 
Не знаг нæ сæтгæ фендзæн, фæлæ никæдбон - зонгуылæй, - 
Паддзахы дзырдтæм вазиртæ ноджы сагьæсты фесты, 
Ницæй мацæмæй уадтымыгъ Дургуры риуы не сты. 
238 

- Нал ис аргьæвæн хъуыддагæн - иугæр паддзахæй рацыд, 
Уа цыфæндыдæр, не 'ппæтæн у æххæстгæнгæ бардзырд. 
Вазирты хисдæр уаз дзырдтæ хъавгæ тæрæзтыл бары, 
Дургуырау 'рмæст Бæгьатырыл иунæг йæ зæрдæ дары. 
Фæлæ ноджыдæр зондджын лæг тагьд нæма кæны, хъусы. 
Дугтындзы размæ йæ фсургьыл, знаджы пайдайæн кусы... 
Æмæ райдыдта вазиртæй мидхъуыддæгты гæс дзурын: 
- Чи уыд уый æнхъæл, сау ыстъæлф искуы абада хурыл? - 
Афтæ арæхстгай алы дзырд вазир райдыдта лвисын: 
- Паддзахы сидтмæ, хорз адæм, зæрдæ райдыдта риссын. 
Дардуынæг æмæ базыхъцонг никуы бакуымдта тасын, 
Сахуыр уый фæрцы уарзон Ир хи зонын æмæ уарзын. - 
Хинæйдзаг вазир арæхстгай дзуры, паддзахæн кувы, - 
Астæумæ хуымы бацыдис æмæ хæмпæлтæ «рувы». 
Уыд æм иу бæллиц: хи фырты фена паддзахæй худгæ, 
Æмæ йыл абон фырцинæй ракаст мæйтæ 'мæ хуртæ: 
- Хурты-хур паддзах, - ногæй та райдыдта вазир дзурын, - 
Æз цыбырзонд дæн, не суыдзæн мæ бон дæ сагъæстæ сурын, 
Фæлæ цалынмæ а зæххыл тула хур æмæ худа, 
Гъеуæдмæ хъуамæ де 'хсарæй де знаг чиуа мæ дуда... 
Уый цы снывæста де стыр зонд, - карды карстау у растдæр, 
Фæлæ ма стагъд кæн, къæлæтджын ма радт йе 'мгъуыдæй 
раздæр. 
Цалынмæ туг уа де уæнгты, уа дæ цæстыты фаг рухс, 
Гъеуæдмæ, курын, стыр паддзах, ды дæ зæрдæмæ ма хъус. 
Стæй куы ракæла айнæг хох, зæхх куы нынкъуыса дардыл, 
Бахæрдзæн уæд Бæгьатыр дæр ард дæ номхæссæн кардыл. 
Вазиртæй иутæ химидæг фесты дзурæгмæ хъусынтыл, 
Чи та сæ мæстæй доны къус авæрдта уæд йæ хус былтыл. 
239 

Вазирты хисдæр уаз Биас хатыд дзурæджы хинмитæ, 
Æмæ, хсидавау, сгуыпп кæны уым кæлæн дзырдтæм химидæг. 
- Хорз зæгьыс ды, уæздан Тасо, - райхъуыст Биасæй сабыр, 
Хисдæр вазирмæ хъусгæйæ бандзыг галуан, бамыр. 
- Дургуыры ном нæ алкæмæн у ныфсы цырагь, табу, 
Фæлæ зондджын лæг уый вæййы: цас ма йæм баззад хъару, 
Уый чи рахата, чи фена, уæд цы уыдзæнис сомбон... 
Царды цыд зондæй чи уына, чи нæ дзы ысуа сонтгонд. 
Раст зæгьыс, Тасо, цалынмæ уа нæ рухс паддзах уды, 
Æмæ цалынмæ ирд арвæй уымæ хурты-хур худы, 
Гъеуæдмæ уаз къæлæтджыныл ма хъуамæ рбада мачи... 
Фæлæ чи уыдзæн уый ивæг, хъуамæ уый зона алчи. 
Ис дæуæн, Тасо, хорз кæсдæр, кодта мын паддзах уый кой, 
Фæлæ дын зæгьон: Иры уæз дард нæ ахæсдзæн йе 'ккой. 
Ис æндæртæ дæр, чизоны, хъуыд сæ ном зæгьын абон, 
Фæлæ фехъуысæнт, æгæр сын у Иры уаз номæй бандон... 
Стыр паддзахы зонд дардыл у, сбарста тæрæзтыл алцы, - 
Ссардзæнис не знаг сау мæлæт саг Бæгьатыры арцыл. - 
Падзах вазиртæй алкæй дзырд хъавгæ тæрæзтыл барста: 
«Чи сæ чемæ ис?» - хицауы йæ мидуды фарста. 
Иу дæр, иннæ дæр вазиртæй цыма хъуыддаджы раст уыд. 
Алкæй хаддзæг сæ паддзахы уаз къæлæтджыныл бает уыд. 
Фæлæ хъуыд ноджы алы дзырд зондфæрсудзæны уадзын, 
Хорз фæстиуæгмæ не 'ркæны алкæм алыхатт бардзырд. 
Паддзах хатыдта: Тасомæ ис цыдæр дæлгом, сусæг: 
«Багьæц уал, - загьта, химидæг - нæй нæ ардыгæй сурæг». 
Æмæ уыйадыл æмгьуыдбонмæ паддазх аргьæвта тæрхон, 
Стæй уæд арвыста гас Иры алы къуыммæ дæр балхон. 
240 

УАДТЫМЫГЬ 
Кадмæ бæлгæйæ, бирæгьау, у цытуарззæрдæ, тынг кæрæф: 
Вазир Тасойы сау митыл дарддæр ма дзырд цы тынг кæнæм? 
Уадид рабæрæг алцыдæр, - вазиры кæлæн, сусæгвæнд, 
Фæлæ байрæджы, не знаг нæм рацыд уый къæхты тугвæдыл. 
Чи стæм, цал ыстæм, бахъуыды чи куыд арæхсы арцимæ, 
Алцы базыдта уый дзыхæй æмæ нæм фæзынд артимæ... 
Не 'вварс чи уыдис-не знаг сæ йе 'лгъыст æхцайæ балхæдта, 
Æмæ сæ алчи не знæгтæй фидæртты къултæ райхæлдта. 
Æмæ афтæмæй уарзон Ир аззад иунæгæй, фистæгæй: 
«Не мдин у се знаг, уадз æмæ, - загьтой «не рдхæрдтæ, - 
сисæнт æй! 
Ницы дзы сафæм, Иримæ не стæм иу ыстæг, иу тугæй...» 
Фæлæ алкæмæн хай вæййы, хорз уа, гъе, æвзæр, иу дугæй! 
Знаг цы 'нхъæл нæ уыд, афтæ йын фестад Иры зæхх уарты риу, 
Ассæстой-иу æй къæхты бын, ферттывта цыран Бæгьатыр-иу! 
Фæлæ аскъуыйой æмæ сæ мыггаг мауал уа, цас ысты?! 
Се 'лгъаг удмæрттæй ацæуæн нал уыдис хæхты цъассыты! 
Фæлæ-иу 'хсæвæй райсоммæ иуæн дыууæ 'фсад баисты, 
«Марды гасгæнæг хосæй сæ гас кæной, цымæ, уа исты» - 
Дис æнахуыр дис махонтыл, фыдгулмæ кæсгæ, бафтиди... 
Аныр-иу загьтой: «Знаджы тых бастъæлди æмæ рафтыди!» 
Афтæ кæс æмæ райсомæй йе 'фсад сур зæххыл нал цæуынц, 
Æмæ Иры къуым, бирæгьтау, фæркгай æхсынгæ рацæуынц... 
Паддзах ма бæргæ базмæлыд, фæлæ йе 'хсаргард нал исы, 
Ехх, цы фыддугы ын ралæууыд, абон уый ма уа фæдисы?! 
'Рбаситт вазиртæм, сабыр сæ йæ цæст алкæуыл ахаста, 
Чи куыд хисдæр уыд, афтæ сæ алкæй уавæрæй бафарста, 
241 

Стæй уæд иудуджы андзыги: йæ цæст Тасойыл не схæцыд, 
Фæлæ 'ргом уайдзæф паддзахæн куыддæр йæ 
цæсгом не схъæцыд. 
Рабæрæг, цыма, зæрдæйы цыдæр йæхимидæг фелхынцъи, 
Уый - цæмæ сайы паддзахæй - иу æнæзонд æй не рхынцид... 
Уадид æм кæсдæр ауади, систа Тасойы агурын, 
Никæй бон сæ сси паддзахмæ уымæн йе 'лгьаг ми бадзурын... 
- Нал ис хъуыддагæн аргьæвын, - сиды уазхицау вазиртæм, - 
Хъуа Бæгъатырыл ныффæдзæхсат паддзахад æмæ уазитæ... 
Дзырд нæма фæцис афтæмæй хабархæссæг фæзынд удисгæ: 
- Бахауд Бæгъатыр уацары а зæххы сæрыл тугисгæ! - 
Фенкъуыст галыуан, ацахстой хъустæ уый кæлын, уый къæс-къæс... 
Чи, кæй фыдвæндæй бахаудта не знаджы къухмæ сахъ цæргæс?! 
- Тагьд, Тасо кæм ис, ардæм æй тæккæ мæ размæ ракæнут! 
Вазиртæ, сымах та ахæм бон ут æхсондурау, ма кæут. 
Уалынмæ фæзынд «агурзег»... диссагта нырмæ ценнæ уыд, 
Тасойæ загъта, цыма, дам, æй знаджы артдзæсты фендæуыд. 
Дзурæгмæ хъусгæ фестъæлфыд паддзах, арвдзæфау, химидæг: 
Фехст фатæн нали раздахæн, æмæ сраст гæнæн - хинмитæн! 
- Ехх, цы калмы сæр аирвæзт мæнæн нæ цъæлæй, нæ мардæй! 
Ды мæ зæронд сæр ракодтай, Иры уæйгæнæг, 'нæ кардæй!.. 
Иу дæу бабыхсин, иу æвзæр арвы риуыл дæр разыны, 
Фæлæ де 'лгьыстаг сау цотæй а зæхх æвзардзæн цал зыны? 
Ирмæ уыдон дæр мидбылты, дæуау, худдзысты, райдзысты, - 
Цал хатт æй къахыл ма феной - цæсты фиутæ сын тайдзысты. 
Фидæны фæлтæр, хъахъхъæнут, ма уæд уый цотæй уе 'хсæны, 
Ехх, цы кæндзыстут уалæн та, мæн сæ фыды фыд фехсыны... 
242 

Тасо, ды мæнæй нæ, фæлæ Ирæй ыскодтай хъазынвæд! 
Фæлæ уæгьды у, не стджытыл, макæ, галыуан ма нывæнд! 
Фот дæ бар, Биас, ацы зæ... - Паддзах зæрдæсæр ацахста, 
Фурдау дадзинты чи цавта, уыцы туг уæнгты ацахсти... 
Галыуан фæцис адæмы додойтæ æмæ богьты бын, - 
Асастис, Иры сæрвæлтау химæ чи иста тохты зын. - 
Номдзыд паддзахы мысынæн бацыд уарзон Ир сау тары, 
Фæлæ чи зыдта: бахъæудзæн уый æнус-æнус сау дарын?! 
1971 -1976 
АЙДАРТЫ ЗНАУЫР 
Хашуры районы, Хцисы хъæуы мын иу зæронд лæг фенын код- 
та, меньшевиктæ Айдарты Знауыры кæм фехстой, уыцы бынат... 
Ныгæд дæр уым æввахс у - Крисхеуы хъæуы. 
Автор 
Æз лæууын мæ зонгуытыл дæ разы, 
Исын дын сæрныллæгæй мæ худ, 
Ацы ран дыл дыууынæм фыдазы 
Аныгуылд фыдгулты къухæй хур. 
Ам, цы ран 
Дæ зæлланг хъæлæс бамыр, 
Ам, цы зæххыл аскъуыдис дæ уд, 
Анæры нæ фыдгулæн йæ бардзырд: 
«Фехсут æй, йæ зæрдæ йын цæвут!» 
Æмæ хъавгæ топпытæ ныддардтой 
Ам дæ риумæ, 
Сахъ ирон 
Цалы уæд мæлæты дзыхмæ радтой, 
Ныр æрцыд дæуæн дæр та дæ рад! 
243 

Милмæ дæу нæ истой, нæ, мæ фыдæл, 
Милмæ уыд 
Дæ рæстдзинад æвæрд, 
Фæлæ фесты халæттæ фыдæнхъæл: 
А дунейыл нал баззад сæ фæд. 
Рацыдысты де 'мбæлттæ фæдисы, 
Се 'хсаргæрдтæн 
Нал уыдисæнцой. 
Дуне бахауд уыдон тохмæ дисы, 
Куыйхортæн сæ сæр фæцис сæ кой! 
О, фæлæ дæ зæрин уд нæ баци 
Бахъахъхъæнын, 
Бахизын сæ бон. 
Сæрыди сæ, тохы арты алчи, 
Дудгæ бонтæн нал уыдис кæрон... 
Ничи уыд дæ дзыццамæ хъæргæнæг, 
Уый зæгьынмæ 
Чи хаста йæ ныфс? 
Иу дæ хо уыд сусæгæй дæ кæуæг... 
Бафæлладтæ, баулæф, æрхуысс! 
Мад æнхъæлдта: 
Уыцы змæст рæстæджы 
Ахаудтай йын ды кæдæмдæр дард. 
Нал ын зоныс хион, гье, хæстæджы, 
Аразыс, кæныс кæмдæр дæ цард. 
Уый нæ зыдта, а-фæсхох зæххыл дын 
Ис дæ риуыл 
Дидинджытæ сагьд. 
Уыд æнхъæл: æд бинонтæ йæм хъуамæ 
Ацы бонты ды фæзынай тагьд. 
244 

Иу æрмæст дæ сау хо у дæ кæуæг, 
Иунæг уымæн 
Ницы уыд æмбæхст. 
У йын фын дæ ус æмæ дæ зæнæг, 
«Нал дæ», уый нæ уарзы дзурын цæст. 
Мадæн уый нæ зæгъдзæнис: йæ риутæй 
Хъарм æхсыр цы чысыл дзыхмæ цыд, 
Уый ныхгæдта тугæй æмæ дард ран 
Аскъуыдис 
Дæ ном мысгæйæ дзырд... 
Мад нæ зоны: 
Оконайы хъæуы 
Фестдзæнис йæ цæугæ мæсыг цырт, 
Йæ хъæбул æм тагьд зындзæн, - æнхъæлы 
Æмæ цинæй нал акæны цъынд. 
Рабад, сыст, азил ма дæ ирыл, 
Сомы кæнынц 
Мадæлтæ дæуæй. 
Алкæд карз тох ма уайæд дæ цæстыл, 
Сау ингæны фаг дын у фынæй! 
Фенай: мах куыд хæрæм ард дæ номæй, 
Систам дын тырысайау дæ кад. 
... Ды цы зæрдæ 
Ахастай хъæдгомæй, 
Уый уарзтæй цы саурæсугьд чызг тад... 
Фæсхох уый ныр дæр 
Дæ номыл бады, 
Дары дын дæ уæзæгмæ йæ цæст. 
Цардыл ын куы фæндтæ кодтай дардыл, 
Рабад - ма, 
Хъæуы сæ ныр æххæст. 
245 

Ацу йæм, 
Дæ хæстон пост мыл баууæнд, 
Бакæн, цæй, дæ хъуыддæгтæ мæ бар. 
Ард хæрын дын - ам лæджы фырт ма уæд, 
Ацу йæм, мæныл дæ зæрдæ дар. 
Ацу, фен 
Дæ мад, дæ хо, дæ хъæуы, 
Фен дæумæ цы чызг дзыназы, уый! 
Дæу сæ алчи дард бæсты æнхъæлы, 
«Хур дыл батар», уый зæгьæн куыд и? 
Туг кæуыл, 
Цы зæххы тыххæй калдтай, - 
Бахуым æй кæн, байтау ыл мæнæу... 
Ды бæрзонд цы тырыса ысдардтай, 
Уый бынæй фæлгæсгæ уынæм дæу... 
Ды дæ цард цы рухс дугæн æрхастай, 
Уым дæ ном - зæрин дамгьæтæй фыст... 
Хи удæй фылдæр цы лæджы уарзтай, - 
Уымæ дард дæ сау хабар ныхъхъуыст. 
Истой йын йæхи дæр уымæн милмæ, 
Алкæм уыд 
Уæ царды хъысмæт иу: 
Алы ран дæр, коммунисттæ, иумæ 
Топпыдзыхмæ уыд æвæрд уæ риу! 
...Абон нын æмбырд уыдзæн. 
Фæзын нæм... 
Сусæг нæ, кæддæры рæстæг нæу! 
Дзурдзыстæм нæ уæлахиз, нæ зынтыл... 
Агурынц, нæ цытджын хæстон, дæу. 
246 

Ахæмæй фæндыд дæу фенын Иры, 
Æви цы? Дæ фидар ныхас зæгь... 
Хъазы хур 
Дæ байтаугæ æфсирыл, 
Рафтыдта сырх дидинæг нæ зæхх! 
Радзур нын дæ тохы бонтæй исты. 
Рухс уалдзæгау у дæумæ нæ каст. 
Де 'мбæлттæй ма чи ферохи, чи сты? 
Ма кæной 
Сæ фæстагæттæй хъаст! 
Хъусын æз дæ ингæнæй дæ хъæрзын, - 
Нал кæны дæ хъæдгом риу æгас. 
Рабад, мæй 
Дæ ингæныл ныккæрзы, 
Уый дæр у, мæ зæрдæйау, фæлмас. 
Зонгуытыл лæууын дæ разы абон, 
Ме 'мбæстаг, мæ рухс фидæны зынг. 
Ам, цыран 
Дæ цæстыты рухс бадон, 
Сах-къæвдайау, згъалын уым цæссыг!.. 
247 

МÆСЫГ ХИ ДУРÆЙ СÆТТЫ 
Раджы уыд æви æрæджы - 
Иу дзæбæх нæртон фæззæджы, 
Сабитæн - мæ чысыл хуртæн - 
Æз дзырдтон фыдæлтон аргьау... 
Байхъусут-ма мæм кæронмæ, 
Асурут уæхицæй хуыссæг, 
Науæд уæм фæхъыг уыдзæнис 
Ацы аргъауы ныффыссæг. 
Æмæ та æндæр хатт искуы 
Ног аргъау мæнæй куы домат, 
Гъе, уæд-иу сымах дæр хъуамæ 
Развæлгьау уæ рæдыд зонат. 
I 
Раджы уыд æви æрæджы - 
Иу фæрныг зæххыл, фæдзурынц: 
Цардысты, ирæттæ - Астæ. 
Зонд æмæ хъаруйæ - диссаг, 
Диссаг та сæ уынд, сæ асæй. 
Семæ карз тохы сæ фыдгул 
Баззад-иу уæнтæхъил, састæй, 
Гъей, та-иу сæм арф ныккæнды 
Бадтис ахæстоны ахстæй... 
Абон дæр ма сын сæ кадыл, 
Хохы 'хсæрдзæнтæ фæзарынц. 
Асты 'хсар æмæ лæгдзинад 
Абон дæр сæ зæрдыл дарынц. 
Уазæг уарзынмæ - æрдхæрæн, 
Алчи уыдон хæссы дисæн. 
Дæу цынæ бауырна, уымæн 
Æз мæхæдæг дæн æвдисæн. 
Æй, æвзæр, æвзæр, кæронмæ 
Аргьаумæ хъусын кæй бон нæу! 
Ракæсут уæ цæстæй тагъддæр, 
248 

Кæннод афынæй уæм мах дæр. 
Уый, цытæ æрцыдис Астыл, 
Бамаст сын кæнæм сæ мастыл... 
Асурут уæхицæй хуыссæг, 
Науæд уæм фæхъыг уыдзæнис 
Ацы аргьауы ныффыссæг. 
Иухатт, раджы уыд - æрæджы 
Се 'мзæххон æрцыди Астæм. 
Загьта сын: «Уæ туг дæн, уе стæг!» - 
Æмæ бацардис сæ астæу. 
Загьта ма: уæ кой уын хъуыстон, 
Æмæ уæм мæ сæр æрхастон. 
Мадæй дæр æмæ фыдæй дæр, 
Зонут, дæн сыгьдæг туг Астæй. 
Æз нæ рæсугьд хæхты фендмæ 
Цас фæбæллыдтæн, нæ зонут 
Æмæ ныр фæцис мын фадат, 
Уе 'хсæн дæн, æрцыдтæн мæнæ! 
Чизоны, фæрсат: дæ бæстæй 
Хауæггаг кæд фæдæ, чи дæ? 
Æз, цы уын зæгьон, мæхицæй 
Зоны алцыдæр уæ Тæрхон. 
Раджы мын мæ фыды, раджы, 
Знæгтæ а зæххæй фæхастой, 
Æмæ нал федта йæ уæзæг, 
Афтæмæй фæци фыдфæззæг. 
Æз, йæ иунæг фырт, йæ хъæбул, 
Цардтæн гуымиртæм уæнгбастæй. 
Загьтон-иу, мæхимид, загьтон: - 
Ехх, кæд фервæздзынæн ахстæй! - 
Афтæ - сомытæ, лæгьстæ дзырд, 
Таруагьдæй Хуыцаумæ сидтис... 
Айзæлы ныр дæр ма хъусты 
Куйхор гуымиртæн сæ фидис... 
«Дæу нæ къæбæрæй фæхастам, 
Дæ нæ уæзæгæн æддагон, 
249 

Æмæ бацагур дæхицæн 
Ды дæхи зæххыл дæ бандой». 
...Астæ сабыр хъуыстой лæгмæ 
Æмæ цæстысыгтæ згьæлстой, 
Фæлæ уый хыгьд та сæ риуты 
Цинтæ, хуры тынтæ зæрстой. 
- Асæй, кондæй, уæдæ удæй 
Алцæмæй дæр у нæ халдих, - 
Загьтой Астæ æмæ цинæй 
Кодтой йын куывдтæ фæйнæрдæм 
Физонæджы 'хцондæф калдис. 
Цин ыл кодтой, зæгьгæ, йе 'взаг 
Хасты дæр нæ радта рохæн! 
Астæ се 'мзæххон, сæ фырты 
Сметой къухуырзтыл уæларвмæ. 
Æмæ Астæ уæд æууæнкæй 
Радтой се 'мтугмæ сæ бартæ. 
Алчи йын уырдыг лæууыди, 
Алкæм ын фынгтæ æвæрдтой. 
Уый дæр радис, радис цинæй, 
Хур æй батавта йæ тынтæй: 
Се стыр хæдзары йæ Астæ 
Рабадын кодтой рæбынæй. 
Уый сын иу дзырд дæр нæ загьта: 
Чи уыд йе суадзæг æмæ йын 
Астæм чи амыдта фæндаг... 
Знæгтæ алцыдæр æмбæрстой: 
Иугæр у сæ туг, сæ уидаг, 
Уæд æнцондæр у сæ сæттын, 
Уæд æнцондæр у сæ сайын. 
Æмæ абон уа, гье сом уа 
Нал уыдзæн зæххыл сæ фæд дæр!.. 
Астæ - растзæрдæ, æууæнкæй 
Радтой гуымирты хъæвдынæн 
Се'хсæн уазбынат æдыхетæй! 
Уый та - Асты 'взагыл дзурæг 
Уагьта Асты артыл сау дон. 
Разынд маргæйдзаг йæ зæрдæ, 
Хаудта фырнæрдæй тъæппытæ. 
250 

Уый цæмæй зыдтой нæ Астæ - 
Бацард уый риуы кæлмытæ... 
Астæ сагьæсты ныххаудтой, 
Ничиуал сæ кодта худгæ... 
Астæм чи уыдис лæгау-лæг, - 
Хъазыд уыдонæн сæ худтæй. 
Рабадтис уал сын æввонгæй 
Уый фыццаг сæ фос, сæ исыл. 
Нал кодта бынтондæр аргьуц, 
Никуы сын батыхст сæ рисыл. 
Хуссæртты сæ хуры хъарммæ 
Сæныкк нал хъазыдис саппыл... 
Алкæмæн дæр сæ йæ фæндаг 
Ацыд сау лæгæн йæ кардыл. 
Фæлæ куйхормæ æргомæй 
Дзурын дæр кæм уæндыд хæйрæг. 
'Рмæст ма... 
Сусæгæй куыдтой сæ сæфтыл. 
Алчи дзы йæхи æмбæхста, 
«Ахæрдзæн мæн дæр»-ы тасæй 
Ничиуал цыдис йæ тæфтыл. 
Æй, æвзæр, æвзæр, кæронмæ 
Аргьаумæ хъусын кæй бон нæу! 
Райхъал-ма у, райхъал тагъддæр, 
Диссæгтæ сæм цыдис дарддæр! 
Асты куывд мæ зæрдыл дарын, - 
Гъеныр дæр цæуы сæ зарын 
Байхъус-ма кæронмæ, байхъус, 
Асур дард дæ сæрæй хуыссæг, 
Науæд уæм фæхъыг уыдзæнис 
Ацы аргьауы ныффыссæг. 
Расидт: 
Ацы зæххæн, дам, Хуыцауæй 
Иу хицау æз дæн æрмæст дæр! 
251 

Чи нæ уа мæнæн ам кувæг, 
Уый куыннæ уына мæ цæст дæр! - 
Канд йæхæдæг нæ, фæлæ ма, 
Уымæн уæд йæ цоты цот дæр - 
Цалынмæ мæ цæст æрттива, - 
Нал баназдзæн ам уый дон дæр! 
Загьта ма: 
«Æз дæн зæххы бикъ!» 
Расидтис: 
«Æз дæн бæсты тых!» 
Æмæ Асты номдзыд зæххыл 
Хурыл хурхорты ысуагьта, 
Зæхх мылазон мигътæй сагъуыст. 
Адæмы тугæй йæ къухтæ 
Алыхатт уыдысты ахуырст. 
- Ахæм куйхоры, нæ Хуыцау, 
Уый цæмæ скодтай нæ «дарæг»? - 
Адæм бафæлвæрдтой æмæ 
Барвыстой сæ лæгмæ хатæг: 
- Скæс дæ Хуыцаумæ æмæ нæ 
Мауал кæн бынсæфт, гæныстон... 
Уый фæбогь кодта: - Цæмæй уын 
Æз мæ къæлæтджынæй растон?! 
- Бад, уæздан лæг, фæлæ махыл 
Хур куынал кæсы дæ цуры. - 
- Акæс ма, зæронд сæтол мæм 
Уый цытæ уæнды, цы дзуры?! - 
Фестад хицау æмæ бандон 
Лæджы урс сæрыл ныххуырста. 
- Ау, йæ хицаумæ куыд уæнды, 
Ахæм саубæрзæй, æххуырст та?! 
Райдыдтой уынаффæ Астæ: 
- Ахæм тугхоры дзæмбыты 
Къæдз кæдмæ дарæм нæ астæу? 
Радта нын мæгуыры лæдзæг 
252 

Ацы куйхор лæг нæ къухмæ! 
Дары нын æхсæвæй, бонæй 
Уый йæ сау ныхтæ нæ хурхмæ! 
Ау, цæмæн хъуамæ уа хайджын 
Уый нæ дзул æмæ нæ цæххæй? 
Бабын уæм фæлтау, фæлæ йæ 
Хъуамæ фесафæм нæ зæххæй! 
Бадзырдтой 'мæ йæ фынæйæ 
Уонгбастытæй дард фæластой, 
Æмæ йæ дзæгьæлæй хъæды 
Сырдтæн холыйæн ныууагьтой. 
«Фервæзтыстæм дзы мыггагмæ!» - 
Астæ, цингæнгæйæ, загьтой... 
Фæлæ йын йæ хæрзгæнджытæ 
Уым йæ бæстытæ ысуагьтой... 
Æмæ та йын ног фæстæмæ 
Бакодтой лæгьз фæндаг Астæм. 
Загьтой: «Ахæм лæг æнæмæнг 
Астæн асæтдзæн сæ астæу». 
Æмæ цин куыд кодтой Астæ, 
Афтæ февзæрдис сæ астæу! 
Райдыдта сæ уым æфхæрын, 
Тугтæ дæр йæ дзыхæй калдта. 
Чи сæ уыд дзырдхъом гье, уымæн 
Арц йæ цæстытæм ныддардта. 
Систа Асты уым йæ сæрыл, - 
Кодтой додой æмæ марой... 
Афтæ хи мæсыгы дурæй 
Знæгтæ Асты мæсыг хæлдтой! 
Царды хъарм артдзæстæй Астæ 
Фесты се 'ппæт дæр æнæ арт. 
Æмæ загьтой: махæн нал ис 
Амæй фервæзæн æнæ кард! 
Æй, æвзæр, æвзæр, кæронмæ 
Аргьаумæ хъусын кæй бон нæу! 
Райхъал-ма у, райхъал тагьддæр, 
253 

Диссæгтæ сæм уыдис дарддæр. 
Асур мын дæхицæй хуыссæг, 
Науæд уæм фæхъыг уыдзæнис 
Ацы аргьауы ныффыссæг. 
Райдыдтой та уæд тæрхæттæ, 
Сусæгæй зæрдæрыст Астæ: 
Цæй, кæдмæ хъуамæ фæразæм?! 
Хъуамæ уа кæрон нæ мастæн! 
Чи у! Чи нын у! Куыд хъазы 
Уый нæ ном æмæ нæ кадæй?! 
Знаг рæсугьд æрмæст уæд вæййы, 
Табæты куы хуысса мардæй... 
- Иу æхсæвыгон, кæм хуысса, 
Уым ыл бафтауæм хъæмпын арт. 
Уадз, цъыбыртты сыгьд дæр бауæд, 
Не стыр галуан - æд бынат! - 
- Фæлæ... фервæзти, уæд ма йын 
Мах цы кæндзыстæм, цы зæгьут? 
Уæ, нæ дауджытæ, æххуысмæ 
Цырд уæ кувджытæм æртæхут! - 
- Цæй, уæд та æмæхсæвæджы 
Сыстæм æмæ дард фæлидзæм!.. 
- Никæд! 
Уымæн нæй æрцæуæн! 
Уымæ нæм хъавы ызнаг дæр. 
Ам нæ зæхх æмæ нæ цæрæн 
Мах нæ ныууадздзыстæм, зонæд, 
Калмæй райгуыргæ æвзæрæн! - 
- Уый фæлтау ма нæм цы баззад 
Уымæй саразæм нæртон куывд, 
Нозты карздæр ын рæдауæй 
Уым парахатæй фæдарæм, 
Стæй йыл ахæцæм æмæ йæ 
Иумæ арф хъоргъы ныппарæм! - 
- Диссаджы тæрхон! - æмхуызон 
Астæ цингæнгæ ысдзырдтой. 
254 

Раст цыма сæ удты карз зын 
Уым æд уидæгтæ ыстыдтой!... 
/Ей, æвзæр, æвзæр, кæронмæ 
Аргьаумæ хъусын кæй бон нæу! 
Райхъал-ма у, райхъал тагьддæр, 
Диссæгтæ сæм цыдис дарддæр! 
Асты куывд мæ зæрдыл дарын, - 
Гъенырдæр цæуы сæ зарын. 
Байхъус-ма кæронмæ, байхъус, 
Асур мын дæхицæй хуыссæг, 
Науæд дæм фæхъыг уыдзæнис 
Ацы аргьауы ныффыссæг. 
Райдыдтой сæхи рæвдз кæнын, 
Исын сæ нæ хъуыд æфстæуттæ, - 
Аззадис ма сæм цыдæртæ... 
Æмæ, раст сæ дзырд куыд уыдис, 
Афтæ се стыр куывд ысцæттæ... 
Хохæй-хохмæ, комæй-коммæ 
Фидиуæг фæйнæрдæм сидти: 
- Хоры куывд кæнæм æмæ уæ, 
Къахыл чи лæууы - æрцæуæд! 
Ракæнут æмæ нын феной 
Чи стæм, - базоной уæ цæуæт! - 
Барвыстой сылгоймаг хонæг 
Астæ хицаумæ уæзданæн, 
Æмæ уый дæр ацы иу хатт 
Скад кодта ирон æгьдауæн... 
Райдыдтой минас... Уæлийау 
Асты «кады» уазæг бады. 
Хатынц æм хæрдæй, уа нозтæй 
Æмæ раст сæ дзырд куыд уыдис, 
Афтæ бакодтой кæронмæ: 
Ныр сæ «хæрæджы» сæхæдæг 
Аскъæрдтой лæдзæгæй донмæ: 
255 

Нозт йæ хæмхуттæй æнхъизы, 
Сæр куыройы цалхау зилы, 
Ахсæн дæр рæмудзы, тоны, 
Нозт дæлæ-уæлæ нæ зоны. 
Къахыл нал лæууыд, ныззоныг, - 
Ралæууыд сæ рæстæг Астæн: 
Иумæ се знаджы æмзондæй 
Хъоргьмæ аластой æмæ йæ 
Уым йæ сæт калгæ ныппæрстой. 
Хи куы 'рæмбæрзта, уæд хъоргьы 
Лæг ныббогь кодта, цæф арсау, 
Дардыл базмæлы, ныккæрзы. 
Ноджы сæрра ис, куы федта: 
Астæ хъоргьы сæр æмбæрзынц. 
Февналы йæ цонджы фыдтæм, 
Мæстæй сæ хæры, æууилы. 
Богь кæны, сæрибар Астæм 
Уый йæ тымбыл къух ныттилы... 
Фæлæ нал! 
Ссардтой се знагæн амал! 
Акæсм-ма ныр Астæм, акæс, 
Кусынц, хъуысы та сæ зарын... 
Никуы, никæд уыд, фыдлæгæн 
Астæ никуы зыдтой барын! 
Аргьау уын дзырдтон, фæлæ ма 
Ахæм дæр æрцæуы царды. 
Хорз кæй нæ зонат, гье уымæн 
Макуы баууæндут йæ ардыл. 
Алкæй ма хонут уæ лымæн, - 
Ахъуыды-иу кæнут дардыл. 
Ма ут алкæуыл æууæндаг. 
Гамхуд алкæмæ нæ зыны. 
Гамхуд чи хæссы, гье уый та 
Никуы разындзæн нæ зыны. 
Курын ма сымахæй ноджы: 
Зонут сусæг ДЗЫРД æмбæхсын. 
Бахъуыды боны зын раны 
Дуг дзæгьæлдзыхтæ нæ быхсы. 
256 

Афынæй ут ныр, мæ хуртæ, 
Ма мын фенут, ма фыдфынтæ, 
Уыцы куйдзыхæн мыггагмæ 
Уæнт йæ хæринаг уæ рынтæ. 
Ныр æндæр у дуг æмæ мын 
Ногæй райдайут цæрынтæ. 
Астæ мах ыстæм, зындзинад 
Макуы бавзарут уæ царды. 
Искуы уæм ызнаг куы фызза, 
Уæд йæ фæндаг уæт уæ кардыл... 
1961- 1991 
НЫХАС МÆ ФЫДИМÆ 
(Лирикон поэмæ) 
Йæ фыды фæндиаг кæм вæййы фырт дæр. 
Къоста 
Мæ зæрдæйы æнахуыр сагьæс бацыд, 
Мæ хъуыды мын бынтон нæ уадзы уæгъд. 
Æмæ цыдæр æрхæндæг сæнтты фæстæ 
Æрцыд мæнæн дæ уæлмæрдмæ мæ фæд... 
Нызгъæлæнтæ хъæдын æмбонд дæ риуыл, 
Дæ цыртæн ма зыны кæмдæр йæ ныв. 
Йæ уæлæ - фыст дæ ном æмæ дæ мыггаг, 
Кæд райгуырдтæ, кæд бамыр и с дæ дзырд. 
Æрлæууыдтæн сæрныллæгæй дæ разы, 
Дæ фырт дæн æз, дæ уалдзыгон æвзар! 
Ысдзур мæм цæй, дæ тыхджын цонг мыл атух, 
Зæгь-ма мын, зæгъ: «Ыслæг мын дæ, æвзæр!» 
Ыслæг дæн, о, - фæллайын циу - нæ зонын, 
Мæ хиды ртах хæссы æдзух бæркад... 
Дæ кадмæ кад æфтауыныл фæлварын, 
Кæд бакæнин мæ уазæгæн лæггад. 
Мæхæдæг дзы мæ сæр бæрзонд ысдарын, 
257 

Мæ зæрдæ дзы уыны æдзух æнцой, 
Фæлæ, баба, мæ мидсагьæс ыстыр у 
Æмæ дын хъуамæ ракæнон йæ кой: 
Цæмæн у афтæ удхæссæг æгьатыр, 
Куыд рауагьта йæ цыргь цæвæг дæуыл! 
Цæуылнæ тарст, дæ сонт хъæбул куы слæг уа, 
Уæд исдзæн сом дæ марæгæй йæ туг?! 
Æмæ дæ цардæй чи хъазыдис, хъулау, - 
Мæ фыдæхæй фæуыдзæнис йæ дуг. 
Æмæ фæцис, фæцис, баба, йæ рæстæг, 
Æз дын дæ цард ысног кодтон мæ фысты. 
Ды амардтæ, 
Ды нал дæ, нал, уæлæуыл, - 
Мыггагмæ мемæ нал кæныс ныхас, - 
Фæлæ дыл нæ, нæ сисдзынæн мæ къух. 
Æнхъæлын æз, цыма бæлцуат фæцыдтæ 
Æмæ дæ уындæй уый тыххæй дæн цух... 
Куыд ис гæнæн, фыдау, мын цард лыстæггай 
Нæ райхæлдтай, 
Нæ дæ равдæлд мæнмæ. 
Мæ цард мæхицæн аринаг уыдаид, 
Æз дын, мыййаг, нæма хаудтæн мæтмæ... 
...Нæ мын дзырдтай, цæмæн у, циу цыргь фæрæт, 
Цы давы къæпи, бел, кæнæ цæвæг. 
Цæмæн ысты, цы ран фæхъæуынц царды, - 
Нæ мын сæ фæцис рагбонты зæгьæг. 
Сæ фендæй-иу цыдæр æхцон æнкъардтон, 
Мæ цонгæн-иу сæ алчи уыд уæззау, 
Уæддæр мыл, нæ, былæсчъилтæ нæ кодтой, 
Нæ-иу хастой æдых лæппумæ фау. 
Фæлæ дæ фæстæ, 
Ызгæ сыл фæхæцыд, 
Сæ удхæссæг сæм бахъуызыд æваст. 
258 

Цы раппæлон, мæ хъару мæ нæ хаста 
Æмæ мæнæй дæр ницы уагæр тарст. 
Фæлæ куы бацыд мæн лæгдых, лæджы уд, 
Æмæ куы загътон: дарын хъæуы хи, 
Сæ кæмттæ сын хъазуат куысты ныссæрфтон 
Æмæ сæ къултыл фенын ныр мæхи. 
Ныззæронди дæ конд сыкъа нæ къулыл, 
Дæ фæстæ уымæ чи хæссы йæ ныфс? 
Дæуау рæсугъд нæм чи ракувдзæн уымæй? 
Æрæджы мæм бæрæгбон уыд нæхимæ, - 
Куывдæн мæм кусарт уыд æвзаргæ фыс... 
Куыд хисдæрæй уыд кæстæрмæ - сæ бадт. 
Сæ уæле ды нæ рабадтæ, мæ баба, - 
«Уым хистæр хъуамæ рабада», фæдзæхстой, 
Æмæ нæ куывдæн райдианæй йæ фæудмæ 
Уыдис æвæрд дæуæн, баба, бынат! 
Кæй бон у, кæ, дæ бандоныл æрбада, 
Кæм ис мæнмæ дæ арæхст дзырдæн тых! 
Уæд хъуамæ уон фыццаг хистæр нæ хъæуы, 
Æмæ æз та? Нырма цы дæн - фæлвых! 
Куы бахъæуа лæджы лæгау мæлын дæр, 
Уæд хъуамæ макуы, ма 'рлæууа фæстæ. 
Дæ зæхх, дæ Иры хъуамæ уарзай, удау, 
Æмæ йæ ситмæ уай æдзух цæттæ. 
Дæ сыкъа дын æрхастон, фæлæ уымæн, 
Нæ, не схуылыдз мæ арахъхъæй йæ ком. 
Нæ, иу хатт, нæ, æрвылхатт вæййы афтæ: 
Дæ къæлæтджынмæ ничи дары бар, 
Нæ йыл уадзы рыг абадын дæ чындз! 
Уый кувæндонау хъахъхъæнынц мæ фырттæ, 
Сæ бонтæ сыл дæу мысгæйæ цæуынц... 
Мæ хисдæр фырт цынæ фарстытæ ратты: 
«Баба, дæуæн дæр фыд уыдис мæнау?» 
Уыдис, фæзæгьын, æмæ та йæ уæлвæд 
Фæзыны фарст... 
«Уæдæ кæми, кæдæм ацыд дæ баба, 
259 

Кæд æрцæудзæн, цæмæннæ вæййы ам?» 
Кæм дæ, баба, æрцу æмæ йын иу хатт 
Фыды фыдау ратт дæ зæрдæйæн йæ хъарм! 
Мæ рагбонты нæма зыдтон, цæмæн-иу 
Фæцин кодтай, куы уарыди къæвда, 
Цæмæн дзырдтай ыстыр мит-иу куы уарыд: 
«Хъæздыг аз та нын фидæны уыдзæн». 
Нæ зыдтон æз, Цæмæн-иу дзырдтай афтæ, 
Цæмæн дæм каст къæвдаджын аз хуындзау? 
Уыдис-иу уæд цæрынæн дын æнцондæр: 
Дæ муссы - най, дæ фæззæг уыд бæркад. 
Ныр сабыр алцы 'взарын æз мæхæдæг: 
Дæуау мæнæн дæр арвмæ у мæ каст. 
Æмæ кæд хур æнауæрдон ысвæййы, 
Уæд дзы æгæрдæр ракæнын мæ хъаст. 
Æмæ кæд мит, ыстыр мит нæм ныууары: 
Уый хор у, хор! Фæцин кæнын мæ фаг, 
Фæлæ кæд саузым ахæссы кæронмæ, 
Уæд та вæййы мæ зæрдæйæн хъæстаг!.. 
Æз хатын ныр дæ цин æмæ дæ хъыг дæр, 
Мæ рад у ныр, у зондзонынæн фаг... 
Дæ царды чиныг не 'рцыд фыст кæронмæ, 
Фæлæ дын бантыст, æз зæгьын, - дзæвгар! 
Дæ коймæ сисынц де 'мгæрттæ сæ худтæ 
Æмæ фæкæнынц алы хатт æнкъард. 
Изæр, фæскуыст куы 'рбамбырд вæййынц иумæ, 
Лæгдзинадыл куы адаргь вæййы дзырд, - 
Кæддæрид ды ныхасы сæр ысвæййыс, 
Ды, дам, уыдтæ цыфæнды куыстмæ цырд. 
Фæкæнын дис, куыд дын бантысти уый бæрц, 
Æмæ дæ номæй ард хæра æмгар? 
Йæ цуры ма уай, фæлæ дын мæрттæм дæр 
Йæ уарзт, йæ зæрдæ бакæна дæ бар! 
Цæрын зыдтай ызнæгтимæ дæр, дисæн 
Фæдзурынц адæм алы хатт мæнæн. 
Ныббуц вæййын дæуæй, фæлæ мæхæдæг 
260 

Кæнын æнкъард, æз та кæмæй фæдæн?!. 
Æвæццæгæн, хъысмæты сфæндыд афтæ: 
Мæн фестын кодта дойнаг дуры къæртт. 
Дæн хиуарзон, æмгары рисæн - фидар, - 
Мæ удыл мын нæ ныууагьтай дæ фæд! 
Нырма цы дæн, цы рацардтæн, уый зоныс, 
Лæгæн лæгау нæма фæдæн æххуыс. 
Æмбарын ныр: цæмæн дæ уарзынц адæм, - 
Цæуылнæ сæфтыд зæрдæтæй дæ хуыз. 
Æрмæстдæр ныр, æмæстдæр ныр æнкъарын: 
Цыфæнды фенай дудгæбон, уæддæр 
Ды хъуамæ уай лæгæн æнцой кæддæрид, 
Нæ хъæуы, никæд, уый тыххæй дзырд дæр. 
Æрмæст мын ды ыскув, баба, мæ балцæн, 
Дæ фарны дзырд мын бауарзæт дæ цæст, 
Æмæ лæгдзинад бавзарыны охыл 
Фыдхъысмæтимæ самайдзынæн хæст. 
Æрмæст мын ды фæдзур, баба, лысæггай - 
Кæмæн куыд дæттон хъармзæрдæ, салам. 
Фыдуаг хъысмæт мæ кæд дæрзæг ыскодта, 
Уæддæр нæ бацард, нæ, мæ риуы калм. 
Мæ зæрдæ у хæмпус базæй фæлмæндæр, 
Мæ уæнгты та ысгуыппæввонг у туг. 
Фæлæ хæцын, хæцын мæ рохтыл фидар, 
Æмæ кæд кодта афтæ та лæппу?! 
Фæнды мæ мæн: дзыхъхъынногæй мæ цардмæ 
Æрыздæхон, ыскæнон ын бындур, 
Æмæ дæуæн цы нæ бантыстис царды, - 
Æз уымæн хъуамæ фенын кæнон хур... 
1965 
261 

ДЫККАГ МАД 
Ме 'ртæ фсымæримæ нæ хæрз сидзæрæй схъомыл кодта нæ 
дыккаг мад Æлборты Ксеня, æмæ дзы арын уый рухс ном. 
Автор. 
Мæ дыккаг мад, фæзæронд мын дæ, зонын, 
Дæуыл дæр азтæ 'руагьтой ныр сæ уæз. 
Фæлæ, цыма нæ хæдзары ызнон уыд, 
Дæ митæй алцы афтæ мысын æз. 
Фыццаг дæуæн æцæгæлон хæдзары 
Цыдæр нæ уыд, цыдæр нæ кодта фаг. 
Нæ уарзта суг дæр ма дæ цæст æндзарын, 
Дзырдтай: «Мæ сидзæртæ куы фæуой хъуаг». 
Æмæ-иу тарстæ алцæмæн, куы сцух уæм, 
«Цы уа, уый уæд»-æй никуы уыд дæ цард! 
Зæгьдзæн уæд исчи: «Сидзæртæ йын лухæнт, 
Куынæ бахордта се схæссыныл ард!» 
О, тарстæ ды, фыдæвзагæй мын тарстæ, 
Мæ дзæбæхтæ, 
Мæ фæлмæнзæрдæ мад! 
Æниу мын ды уæд уыдæттæм кæд кастæ, - 
Дæ сæр ныл хастай, 
Удæй цахтай арт! 
Æз дын чысыл нæ уыдтæн, нæ, «нывыл» гуырд, 
Дæхæдæг дæр-иу загьтай уый чъызгæ. 
Нæ мын ирвæзтис де 'вæрæн, дæ гуыдыр... 
О, цал хатты сæ рачырхтон хъуызгæ! 
Дæхæдæг дæр цыдæр, цыма, «рæдыдтæ», 
Мæ митыл-иу мын худтæ, уый зыдтон. 
Зæгьгæ та дам æз абон дæр ныфтыдтæн, 
Арт ауадзин æз де 'вæрæнтыл, зон. 
262 

Ды афтæ мах дæ къухуырзтыл фæхастай, 
Нæ цин, нæ хъыгæй никуы уыдтæ цух. 
Нæ рынчынæй-иу 'гъуыссæг æхсæв састай, 
Ныр дис кæнын: куыд фæрæзтай æдзух?! 
Нæ кæрты-иу куы фембырдысты иумæ, 
Сæумæрайсомæй, сылгоймæгтæ хатт, 
Ныккæс-иу уæд, зæгьгæ, дæуæн дæ риумæ: 
«Ныр та сын хъуамæ ацайдагь уа бадт!» 
Нæ уыд дæуæн сæрибар рæстæг никæд 
Æмæ-иу кодтай ахæм дуджы дис: 
«Куыд сæ вдæлы, куыд тагьд æркæнынц «ривæд», 
Хæдзæрттæ 'мæ сын бинонæ куы ис!» 
Нæ-иу сæм цыдтæ, 'мæ сæ иухатт чидæр, 
Кæйдæр дзæгъæлдзых андæгьта дæуыл: 
«Æрхиз-ма, бирæ чи фæкуыста, уый дæр... 
Ыстæй фыдбон кæныс æмæ кæуыл?» 
Ды андзыг дæ, дæ мидбынаты 'рхаудтæ: 
«Хъæбултæй ме 'хсæн чи хæссы æвзаг?! 
Кæд æз дæ дзул, дæ цæххæй цардтæн, 
Уæддæр уыдзынæ ныр мæнæн ызнаг!» 
Куы загьтай, уæд ды уыцы калм-æвзагæн, 
Салам зæгьын дæр нал уарзта дæ цæст... 
Куывтай уæддæр йæ хæстоны фæндагæн: 
«Цы йæ фенæм уæлахизæй фæсхæст!» 
Дæ цуры-иу куы рхаудис дзырд хъæбултыл, 
Фылдæр æппæлгæ, - мæдтæн уый сæ куыст. 
Фæлæ-иу нæ æдзух кæм кодтой «суртыл», 
Нæ номыл-иу сæ уайдзæфтæ дæр хъуыст: 
«Нæ лæггад нын нæ фиддзысты нæ фырттæ, 
Ныры кæсдæртæй уый домæнтæ нæй». 
Ды-иу, нана, уæд хъуыдыты фæцыдтæ, 
Æмæ-иу не схауд иунæг дзырд дæуæй. 
263 

Миййаг, зæгьай сын: «Раст ыстут, мæ хотæ, 
Ныры хъæбултæй уый домæнтæ нæй». 
Ды тарстæ уæд, сæ бар ысты сæ рохтæ, 
Куы дын зæгьой: «Куы дзурыс, уæд кæмæй?» 
Нæ иуæрдæм, нæ иннæрдæм уыд дзурæн, 
«Дыккаг мадæй» дæ хъæубæстæ тыдтой. 
Дæ зæрдæйæ цы мастæн уыд фæсурæн, 
Гъе, уый дæр дам хъæдмæцъисæй тылдтой. 
Уæддæр дæуæн дæ рæвдыд дзырд нæ кайдта, 
Дæ хъарм хъæбысæй никуы фестæм цух. 
Нæ уынд, нæ цинæй уæд дæ зæрдæ райдта, 
Нæ дард фæндаг нын сарæзта дæ къух. 
Дæ бон цы уыд, дæ уд æппæт цы карста, 
Нæ бакодтай ды махæн уый æвгьау. 
(Хъæбулæн хъуамæ мады лæггад барст уа, 
Фæлæ хæссын мæхимæ абон фау): 
Фæвæййы къуыри, ацæуы мыл аз дæр, 
Нæ мæ февдæлы дæ фенынмæ бынтон. 
Ды дæр æмæ æз дæр фæвæййæм ас дæр, 
Уæддæр нæ зæгьыс: «Уый дæ æз зыдтон». 
Фæлтау мæн хъæуы устытимæ бадты 
Фæкæныс алхатт, сомыгæнгæ раст: 
«Кæйдæртау мын дзæгьæл нæ кæсы цæртты, 
Мæнæй дарддæр ма у хъуыддагыл бает». 
Ыстæй дæ уæд фæрсынтæ сисынц махæй: 
«Дæ фырттæй дын кæцы хуыздæр у, зæгь? 
Хуыздæр дзабыр нæ ласыс ды дæ къахæй, 
Сæ койæ кæд дæ зæрдæ нæу дын цъæх?» 
«Уæ царды кой кæнут æмæ уæ фындзтæ, 
Кæм не 'мбæлы, уым ма дарут æдзух. 
Куы тыхеон, уæд мæ хъæбултæ, мæ фырттæ 
Сæ нанайы нæ ныууадзысты цух!» 
264 

Ды сын дæ дзуаппæй сыхгæныс сæ дзыхтæ, 
Кæйдæртау махæй никуы кæныс хъаст. 
Æниу æмбæлы, дзырдтæн-иу сæ цыргьдæр 
Мæныл куы дзурис, бакæнис-иу раст. 
О, иннæтæ, фæлæ мæнæй цы зоныс? 
Дæ удæй мын цы фæкодтай лæггад, 
Ды уый дæхицæн стыр амонд фæхоныс, 
Мæ фырт, дам, мын бæрзонд систа мæ кад. 
Æмæ цæмæн? Æз абононг дæ номыл 
Мæ къухмæ сие куынæма райстон, уæд?! 
Кæддæр-иу æз куы хуыесыдтæн дæ цонгыл, 
Фæлтау дæ уæд куы йæфтаин æфхæрд. 
Уыдтæн уæд æз æдых æмæ æвæлмон, 
Æвæрттай мæ дæхицæн-иу уæд ныфс: 
«Куы уа хæдзары рæзинаг, сывæллон - 
Зæры бонты нæ домдзынæн æххуыс...» 
Ныр дæ æппæт дæр ферох ис, æрмæст ма 
Мæ цæрайæ цæрыс, æрвитыс бон. 
Ды Чъребайæ кæуылфæнды фæхæст уай: 
«Ныр цал азы нæ банызта нæ дон!» - 
Фæдзурыс ын æмæ мæм уый дæр уайдзæф 
Æрбахæссы, фæлæ... вæййы дзы хъарм, 
Æвæццæгæн, уым бацæуы дæ уддзæф, 
Ыстæй йыл хъавгæ авæрыс дæ АРМ. 
Куы фехъусыс: «Уыдзынæн уым æввæхсты» 
Кæм ма вæййы дæ цинæн уæд кæрон! 
Дæ буц митæ та ауайынц мæ цæстыл, 
Мæ астæуыл та нал æххæедзæн рон. 
Нана цыфæнды ма фæтыхеа царды, 
Нæ дын зæгьдзæн, нæ дын ракæндзæн хъаст. 
Фæлтау зæгьдзæн: «Мæ фадæттæ сты дардыл, 
Мæн ис æрмæст, мæ хъæбултæ, уæ мает». 
265 

Йæхи мын хондзæн амондджындæр мæдтæй, 
Фыссæг хъæбул дам ис æрмæст мæнæн. 
Мæ рустæ стæй æрсæрфы буц йæ æрмттæй 
Æмæ мæм хъавгæ 'рбакæсы фæлмæн: 
«Уæ ныййарæг мæрдты дзæнæты бадæд, 
Уысммæ уæм уый куы ракæсид уæд та!.. 
Зæгьынц, зæгьгæ, уæ уындмæ бæлгæ марди: 
«Куы ма сæ фенин», - ниугæ, дам, дзырдта». 
Ды уый зыдтай: хъæбулуарзгæйæ батад 
Хæрз æвзонгæй, нæ ныййарæг, нæ мад. 
Йæ бæсты нæм дæ удæй цыдис мадад, 
Нæ домдтай цыт, нæ домдтай никæд кад. 
Æмæ ныр дæр нæ фæллайыс нæ уарзтæй, 
Хæссыс нæ сæртыл алæбон дæ сæр. 
Дæ цинæй - хайджын, цух вæййæм дæ мастæй, 
Ныййарæг мадæн хох, дам, у къæсæр. 
Æмæ нын барæй алы фсон ыссарыс: 
«Дзæгъæлы хæрдзтæн ма уæт ма бынат». 
Зæгь-ма мын, цæй, дæ зæрдæ ныл нæ дарыс? 
Дæ уал хъæбулæй - алкæмæ дын уат... 
Дæ зæрыбон нæ иу искæйы равзар, - 
Æгьгьæд у ныр фыдбон фæкодтай фаг! 
Кæрдзынæн нæ нæ басыгьта йæ азар, 
Нæ риутыл дын, нæхи нана, - фæндаг. 
Уæддæр та дын æз ракæнон мæхи кой, 
Мæхи цардыл фылдæр цæуы мæ бар. 
Æниу та зонын, 'фсымæртæ зæгьиккой: 
«Нæ мад дæумæ цы уæлдай у хæлар?» 
Фæлæ уый нæу фæсмон æмæ хъыджы хос, 
Фæсмойнаг у: куынæ раттон æгьдау. 
Дæ зæрдæ мыл куы фæхуда зæрыбон, 
Уæд дын ныммæлон авд хаты фæлтау! 
266 

Цы чындз дын ис, дзæбæх æй ды нæ зоныс, 
Дæ цæрайæ цæры æхсæв уа, бон. 
Ды уымæй дæр уæздан митæ нæ домыс, 
Æмæ кæндзынæ искæд бон фæсмон... 
Кæсын дæм ныр кæдæй нырмæ æнхъæлмæ, 
Хъæуы мæн дæр дæуæй, мæ нана, хай! 
Куы мæ зоныс, нæ лæууыдтæн æрхъæцмæ, 
Æмæ та дын фæуыдзынæн тæргай. 
Кæдæм, кæмæ, уый ме 'фсымæртæн ма зæгь 
(Дæ разы дын куы айтындзой бæндæн). 
Цæугæ дæр нæ, дæ «зындард» фыртмæ ратæх, 
Æмæ ыстæй, мæ буц нана, мæн дæ! 
1974 
РАЙГУЫРÆН ХЪÆУ 
Зæрдæйы æгæрон цины тæлм скафы, 
Мæн нæхимæ дардæй хæдтулгæ скъæфы... 
Разынд мæм нæ къуылдым, разынд мæм нæ хъæд, 
Уæртæ уыцы фахсыл баззадис мæ фæд. 
Ме 'взонгад фиййауæй арвыстон æз уым, 
Хурау у дæ иу фенд, о, мæ уарзон къуым! 
Ныр æрцыдтæн ардæм, уазæгуаты нæ... 
Райгуырæны уарзт-иу сидт æдзух мæнмæ. 
Уал азы бынтондæр аивта йæ хуыз, 
Чи ма мæ дзы зоны, чи ма сын дæн æз?! 
Ме 'взæр Мила дæр мæ уæзæгæй сырдта: 
Дард бæлццон, мæ кæртæй айс дæхи, - дзырдта. 
267 

Уæ, Мила, æрцыдтæн, ферох дæ мæ конд? 
Хионтыл-иу ма рæй, ма бахæр дæ зонд! 
Мемæ-иу ды хохмæ, фыййау дæр цыдтæ, 
Уым-иу ды мæ фæдыл къæмбыртыл зылдтæ... 
Цал хатты мæ къухæй аскъæфтай къæбæр, 
Фæлæ дæ мæныййас чи уарзта уæддæр? 
Гъеныр ис дæ зæрды: асурай мæ дард? 
Гъенырмæ кæм уыдтæ, уым, дам, кæн дæ цард. 
Никуы дæ ныууагътон ам мæ хъалæй дæу, 
Мах куыд фæнды, хъуыддаг иууыл афтæ нæу. 
Худинаг дæхицæн, ма мæ базон, хорз, 
Фæлæ райсом иумæ аскъæрдзыстæм фос... 
II 
... Ам-иу, ам, Гæбуца хуры хъæрммæ бадт, 
Бадæн-иу ныууагъта искуы иу-стæм хатт. 
Хъæуы-иу куы фæзынд, гъе, чындзæхсæв, куывд... 
Гъе, мардзæ, уæд уымæй кувæгдæр кæм уыд! 
Сæртæ-иу æруагьтам уый кадæн ныллæг, 
Урсзачъе, дзырдарæхст, зæды хуызæн лæг. 
Уынджы йыл ныр никуы, нал хæцы мæ цæст, - 
Æмæ 'нхъæлут, иунæг уый ацыд æрмæст?! 
Уый цахъхъæнтæй хъæуы иу дæр нал у гас, 
Никуы уыд мæлæтæй уыдон уæнгты тас. 
Уæлмæрды улæфынц Местор, Кудза, Андо... 
Цал хаты сæ былтыл арфæйы дзырд бадон! 
Фынджы сæр уæлейæ бадынц ныр æндæртæ, 
Хъæуы фарнæн кувынц иухатты кæсдæртæ. 
268 

III 
Хъазынц сабитæ уынджы: æз сæ нæ зонын, 
- Кæй стут, мæ хуртæ? - мæхимæ сæ хонын, 
Каффеттæ сын уарын æмæ мын æппæлынц, 
Фыдты нæмттæ хъазгæ иугай-дыгай дзурынц: 
Се 'мбæлттæй ма иуæн каффетты хай курынц, 
Æмæ худгæ иугай хъазæнмæ ызгьорынц. 
Æз сæ фыды 'мбал дæн, - сабитæ нæ зонынц, 
Химид ма мæ хъæуæн æцæгæлон дæр хонынц... 
О, фæлæ сæ фыдтæ «взонг» ысты сæхæдæг, 
Æмæ, акæс, уынгты нал цæуынц сæ зæнæг. 
Се 'ппæт дæр мæ разæй ускурынмæ фесты, 
Ныр сæ æз цы схонон, «сайæгойтæ» не сты? 
Балойæн, дам, дысон сагсур лæппу райгуырд, 
Уæд йæхи фæндиаг, рацæуæд ын сахъгуырд. 
Уал лæппуйы куывдтæй иуы дæр нæ фæдæн, 
Æмæ, Бало, райсом уазæгуат - дæумæ дæн! 
Не 'гьдæуттæй ма иуты базондзынæн цъустæ, 
Фæлæ-иу мæ цуры бахъахъхъæн дæ хъустæ... 
IV 
Кафæн фæзмæ арвæй стъалытæ æртахти, 
Æви, Хуры, Мæйы чызджыты æрхуыдтат? 
Чи уын сты, æммыст, а рæсугьд чызджытæ? 
Басудздзысты искæй, хъазæн нæй зынджытæй... 
Лæппутæн сæ риутæй ракæлы цъæх фæздæг. 
Багьæцут, мæ хуртæ, дард уын нал у фæззæг... 
269 

Æз кæсын - Фатимæ се 'хсæнæй нæ разынд, 
Уый, дам, мад у, дзурынц, уымæн налис хъазты. 
Нал разынд Аминæт, гье, Деми цы фæци? 
Уыдонæй дæр алчи сасирцæгъдæг баци. 
Ау, уæдæ ма, æммыст, а рæсугъдтæ чи сты? 
Иухатты чысылтæ афтæ стыртæ систы? 
Буц ысты сæхицæй, кафæн фæз сын баззад, 
Спæр-пæр кæнынц арвмæ, базыртæ сыл базад. 
Хъус ма сæм, сæхимид джис-хъусæй цы дзурынц, 
Се 'рттиваг æнгасæй зæрдæтæ ныццæвынц: 
«Иу боны уазæг ма исты фсон куы суаид, 
Цыма, дам, ын, æммыст, уарзон чызг нæма и?..» 
V 
Хур æныгуылд уынджы, электрон цырагъ 
Стъалытимæ сбыцæу, нал сын кæны аргь. 
Йе 'рттывдæй уæд бонау ме стыр хъæу ныррухс, 
Расыг лæгты зарын ацахста мæ хъус... 
Чидæр нæм йæхицæн цардæмбал æрхаста, 
Æмæ хъæуы лæгты сæны зæй «фæласта». 
Ныр сæ зарын хъуысы, хъуысы æмæ хъуысы, - 
Нарты зæххыл дардыл цард фыцы, нæ сысы... 
Хуыцъейы хъæу 

ПУБЛИЦИСТИКÆ 
НÆ ДЗЫХТЫ ДОН КÆДМÆ ДАРДЗЫСТÆМ? 
Мæ уацы сæр уæ дисы бафтыдта? Ай-ай дæр! Ды 
зæгъ-дзынæ: цы у, цы рцыдис? Фæдисы хъæр цæмæн 
хъæуы? Фæлæ мæ уац кæронмæ куы бакæсай, уæд кæд 
ирон дæ, дæ зæрдæ не 'взаджы уавæрыл риссы, уæд ме 
'вварс рахæцдзынæ. 
Уæдæ цæуыл хъæр кæнын фæдис? «Æргом ныхасы 
къæм нæй», Зæгьы нæ ирон æмбисонд, æмæ хъыгагæн, 
мах абон æргом нæ дзурæм, кæд нæм бирæ цыдæртæ 
раст нæ кæсы, уæддæр. Ирон æвзаджы сыгьдæгдзинадыл 
хъæр-хъылист кæнæм, фæлæ, мара зæгь, къæрттæй 
цъула неппарæм! 2009-æм азы нæ кады мæсыг, нæ 
зæрдæты нын рухс цырæгьтæ кæй генион зонд ссыгьта, 
нæ уыцы националон поэт Къостайы азæй расидтыстæм, 
æмæ диссаг куыднæ у: мæнæ, цыма, нæ мадæлон 
æвзаджы знæгтæ ацы юбилейон азмæ кастысты, афтæ 
æуыцы иу гуылф ныккодтой æмæ телеуынады зæгьай, 
радиойы зæгьай, æхсæнадон бынæтты трибунæтæй 
æмбу кæнынц «ш»-«ж»-ыгæнаг ныхасздæхтæй. Æуый 
ма нæм нæ уыд æмæ та нæм уый дæр æрбафсæрста: 
нæ «ш»-«ж»-гæнджыты æхсæн фæзындис нæ ирон 
зарæггæнджытæй иутæ, цыма, хингонд фесты, уыйау, 
ныггæррæтт кодтой æмæ «ш»-«ж»-ыгæнгæ иу иннæйы 
дзыхæй зарæг аиста. 
Тынг хорз бафиппайдта поэт Хъазиты Мелитон. Уый 
афтæ кæм зæгьы, зæгьгæ, Сорос йæ агенттæн æхца 
фиды, цæмæй ирон адæмы дыууæ дихы фæкæной, 
Ома «ш»-«ж»-ыгæнаг ныхасы здæхтыл дзурæг хуссай- 
раг ирæттæн ницы иудзинад ис нæ цæгаттаг ирæттимæ. 
Цымæ уыдон æндæр ниантæй сты æмæ хуссайраг 
271 

ирæттæ та æндæр ниантæй. Уымæ гæсгæ нæ ирон  
литературой æвзаджы знæгтæ хæлиу ныллæуыдысты æмæ 
йæ хæмпæлы бын кæнынц. Куырдиатджын ахуыргонд 
æрæджы нæ телеуынады дзургæйæ йæхи нæ батых- 
сын кодта: нæ рæсугьд литературой æвзаджы иувæрсты 
ахызт æмæ йæ «ш»-«ж» фæкарздæр кодта. Ай ныл цы 
бон æркодта: цъалагомы, къуыдаргомы æмæ Дзауыкомы 
цæрæг адæмы, чысыл ма бахъæуа æмæ сæхи æндæр 
æвзæгтыл дзурæг адæм рахоной! Цы кæмтты кой ракод- 
тон, уымы цæрæг ирæттæ сты сыгьдæг ирæттæ, æрмæст 
сын исхицæн ныхасздæхтытæ. Ахæм ныхасздæхтытæ ис 
кæнд ирæттæм нæ, фæлæ стыр уырыссаг адæммæ дæр, 
æмæ ноджы бирæ, бирæ адæмты æвзæгтæм. Нæдæр 
уырысæн æмæ нæдæр æндæр адæмтæн проблемæ нæу, 
Ома сæм хицæн ныхасыздæхтыл чи дзуры уыдон хицæн 
нацитыл нæ дихтæ кæнынц. Уыдон уæхскуæзæй ку- 
сынц, цæмæй сæ адæм дзурой сæ рæсугъд литературой 
æвзагыл, æмæ сын æнтысгæ дæр кæны. Махмæ та - нæ 
интелегенцийы иуæй-иу минæвæрттæ, нæ рæсугъд  
литературой æвзагыл, цас сæ бон у, уымæй, кæфойы дзыхæй 
калæгау, калынц бырон! Ацы хъуыддаг афтæ бирæ куы 
ахæсса, уæд тагьд не 'взагбыроны бын фæуыдзæнис. Уый 
цæмæй афтæ ма рауайа, уый тыххæй телеуынады, ра- 
диойы къухдариуæггæнджытæ, кæд амæйхъауджыдæр, 
нæ литературой æвзаджы сыгьдæгдзинадмæ сæ хъус не 
'рдардзысты, уæд сæ сæ бынæттæй рæстæгыл хъæуы 
аиуварс кæнын. Уыцы хъуыддаг та хъуамæ сараза, ацы 
хъарм бынæтты сæ чи сбадын кодта, нæ уыцы хицау- 
ад. Нæ хицауады сæргьлæууæгæн йæ хæс йæ адæмы 
хъахъхъæнын куыд у, афтæ ма йæ хæс у уый дæр 
æмæ сын, цæсты гагуыйау, хъахъхъæна се 'взаджы 
сыгьдæгдзинад дæр. 
Афæстаг рæстæджы мах бирæ цыдæртæ фесæфтам, 
уый æз нæ культурой царды хæрзиуджытæй зæгьын. 
Адæммæ рæсугъд ирон дзырд хæццæ кодта нæ  
театры сценæйæ. Ныр нæ театр цалдæр азы комхæлиуæй 
хъен лæууы нæ театрдзауты раз, йæ дзыхыдзаг кæд 
сдзурдзæнис уый зонæг ничи у! 
272 

Ныфс нæ ис нæ президентæй, стыр энергийы хицау 
у, йæ цæст дардыл уыны æмæ мæн уырны иу бон йæхи 
февдæлон кæндзæн æмæ нын нæ культурæйы рæзтыл 
чи нæ ауды, не взаг нын дæлдзиныг чи кæны, уыдон иу 
бон стыр халамæрзæнæй амæрздзæнис! 
Уый цас тагьддæр уа, уыййас - хуыздæр! 
МÆИУÆМДЗÆВГÆ 
Уый уыдис 1963 азы. Уæд, уыцы аз æххуырст хæдзæрт- 
ты кæй цардтæн ууыл æххæст кодта дæс азы. 1953 
азы сдæн студент Хуссар Ирыстоны паддзахадон  
пединституты. Ахуыр кодтон литфакы ирон æвзаг æмæ 
литературæйы хайады. Нырмауал ацардтæн Хæбæлаты 
Сауийы хæдзары. Бинонтæ æркодтон 1957 азы æххуырст 
фатермæ уый дæр уыд ныккæнд, бынат нæ бæззыд æмæ 
ног фатер баххуырстон Хъайтарты уынгыл, фæстæдæр 
чысыл ацардтæн Ленины уынгыл, æмæ та мæ бахъуыд 
ног фатер агурын. Æмæ та мæнæ Джапаридзейы  
уынгыл февзæрдыстæм æз, ме 'мкъай æмæ мæ чысыл фырт 
Ацæмæз, уæдмæ фæзынд мæ дыккаг фырт Алан дæр. Чи- 
зоны исчи зæгъа, Ома, цавæр ралидз-балидз уыд, фæлæ 
мæ аххос нæ уыд, уæ сывæллон, дам, нæ фæлмæцын 
кæны, Ома кæуаг у æмæ... 
Адæттæ фыссыны сæр мæ нæ бахъуыдаид хицауад 
мын искуы иу къуым куы саккаг кодтаит, фæлæ мæ чи 
уыд хъуыдыгæнæг, æхцаджынтæ къухмæрзæнтау ивтой 
сæ фатертæ æмæ уыцы фатертæ дæтджытæ иу фынгæй 
иннæмæ минас гæнгæ цыдысты. Чи уыд хуымæтæг 
адæмы мæтгæнæг. Цыд рæстæг æмæ иу хатт, 1963 азы, 
обкомы æмбырдгæнæн залы уыд Хуссар Ирыстоны фыс- 
джыты хъыгдон æмбырд. 
Æмбырды куысты хайад иста Партийы Хуссар  
Ирыстоны обкомы фыццаг секретарь Чиаты Йосеб Симоны 
фырт. Æмбырды дзырд цыдис литературой фарстатыл, 
фæстагмæ фысджыты царды уавæртыл дæр æрдзырдта 
Гафез. Æз ацы уавæрæй ыспайда кодтон æмæ ныхасы 
273 

бар ракуырдтон. Цыдæр амондæн мæ дзыппы разынд 
мæ уарзондæр æмдзæвгæтæй сæ иу «Фыдызæхх». Æз 
дзырдтон мæ царды уавæртыл, Хуссар Ирмæ кæцæй 
æрцыдтæн, æппæт уыдæттыл æмæ стæй бакастæн 
æмдзæвгæ. Æмдзæвгæ Чиаты Йосебыл афтæ тынг 
бандæвтаит, уый æнхъæл никуы уыдаин. Лæмбынæг 
мæм байхъуыста æмæ каст куы фæдæн, уæд мын ме 
'мдзæвгæ акуырдта, йæ риуы дзыппы йæ нывæрдта. Ацы 
хабары фæстæ, æвæццæгæн, мæ зынаргъ чиныгкæсæг, 
дæу дæр бафæнддзæнис уæд цы æмдзæвгæ бакастæн 
уыйимæ базонгæ уæвын. Табуафси... 
Дæумæ мæ зæрдæ, маргъау, тахтис 
Дæумæ, мæ рухс фыдæлты къуым! 
Дзырдтон, мæ фыдызæххыл ногæй 
Кæндзынæн хуым, кæндзынæн хуым... 
Мæ цин мын риуыл арт æфтыдта. 
Мæ зæрдæйæн йæ худын цыд. 
Æз хъуыстон хæхты джисхъус дзурын: 
«Нæ фырт æрцыд, нæ фырт æрцыд!» 
Æз загътон уæд, нæ хæхтæн, хъуамæ 
Мæ туджы цъыртт æсуа йæ уарт, 
Æмæ та ног фыдæлты зæххыл 
Ыскодтон арт, ыскодтон арт!.. 
Æмдзæвгæ куы бакастæ, уæд дæм æнæмæнгсæвзæр- 
даит фарст: «Цымæ кæцæй æрцыд æмдзæвгæйы  
автор?» Дæ фарст раст уыдзæн æмæ дын хъуамæ мæхи 
бацамонон: райгуырдтæн дард Къахеты, Лагодехы  
районы, Понайы хъæусоветы, Хуыцъейы хъæуы. Ацы 
æцæгæлон зæхмæ мæ фыды фыд Къиба цардагур 
фæцыд дыууынæм æнусы райдианты. Уырдæм æркодта 
йæ фараст сывæллоны, фондз чызджы æмæ цыппар 
лæппуйы. Кæй зæгъын æй хъæуы уыцы цыппар лæппуйæ 
иу уыдис мæ фыд Петро. Мæ фыд уым Къахеты слæг, 
æркодта бинонтæ æмæ уым фæзындтæн ацы дунеме. 
Сабибонтæй фæстæмæ æз æдзух мæ фыдæй хъуыстон 
Хуссар Ирыстоны кой, æдзух мысыд йæ фыдæлты зæхх, 
274 

фæндыд æй мах, йæ сывæллæтты, æркодтаит Хуссар 
Ирмæ, фæлæ йын нæ бантыст, трагикон æгьдауæй ба- 
бын иу æмæ дыууиссæдз аздзыдæй, уæд мæныл та цыд 
дыууадæс азы, фæстæдæр, мæхи æмбарынхъом куы 
фæдæн, уæд æрцыдтæн мæ фыдæлты бæстæм æмæ цы 
зæрдæйы уагимæ æрыздæхтæн: уый, æнхъæлдæн, ме 
'мдзæвгæйы разынд. 
Дзырддардыл цæуы, фæлæуыцы æмбырды цалынмæ 
æмдзæвгæ нæ бакастæн, уæдмæ æркодтон мæ царды 
уавæрты кой æмæ стæй æмдзæвгæ бакæсыны фæстæ 
мæ ныхæстæм бафтыдтон: бæргæ æрцыдтæн мæ 
фыдызæхмæ, фæлæ арт кæм скæнон, уый мын нæй, дæн 
æнæхæдзар... Мæ фæстаг дзырдтæ тынг бандæвтой Чи- 
аты Йосебыл æмæ æмдзæвгæ дæр уымæн акуырдта. 
Уыцы æмбырдæй чысыл рæстæг рацыд æмæ 
мæнмæ фæдзырдтой горæххæсткоммæ: Уым мын  
загьтой, зæгьгæ, нын Чиаты Йосеб бахæс кодта, цæмæй 
дæуæн хæдзары (фатер) фарст алыг кæнæм. Æрмæст, 
дам, хъуамæ ног арæзтады бакусай цыппарсæдæ саха- 
ты. Загьтой мын, кæм хъуамæ бакусон, уый дæр æмæ 
цингæнгæ рацыдтæн. Боныфæстагмæ чидæр мæныл 
дæр батыхст... 
Чиаты Иосеб Симоны фырты уыцы аудгæ ахает 
мæн бафтыдта стыр дисы, уый размæйы хицæуттæм 
дæлфадихсыд бадæн, фæлæ мæ хъуыдыгæнæг ничи уыд. 
Хуыцау æй саразæд, æз уыцы курыхон лæджы фæрцы 
фатеры хицау бадæн, фæлæ йын йе стыр лæггады 
тыххæй лæгæй-лæгмæ бузныг дæр нæ загьтон. Иосеб 
Семены фыртмæ Гуырдзыстоны хицæуттæ цæуылдæр 
фæхъызыдысты æмæ йæ «раразмæ» кодтой, Тбилисы 
йын радтой Министры хæдивæджы бынат. 
Æниу Иосеб Симоны фыртæн йæ «аххос» уыдис иу 
хъуыддаджы: æгæр бирæ уарзта Ирыстоны. Къуаисайы 
æрзæткъахæн управленийы разамонæгæй куы куыста, 
уæд æй уыцы «аудæг» гуырдзиаг хицæуттæ тынг къулым- 
пы кодтой, æппæт амæлттæй дæр архайдтой, цæмæй 
Къуаисайы æрзæткъахæны æппæт хъуыддæгтæ дæр 
урæд æрцыдаиккой. 
275 

Фæстæдæр Иосеб Симоны фырт партийы Хус- 
сар Ирыстон обкомы фыццаг секретарь куы ссис, уæд 
æрæвнæлдта Хуссар Ирыстон цæмæй хъæрзыдта, уыцы 
алыгьуызон фарстатæ алыг кæнынмæ æмæ... Æмæ 
та дзы Гуырдзыстоны хицæуттæ сæ ныхтæ ныссагьтой 
æмæ йæ æндæр, «хуыздæр» куыстмæ акодтой. 
Нал ис Ирыстоны стыр патриот Чиаты Иосеб. Чизо- 
ны ма ацардаит, фæлæ йын гуырдзиаг фашистты æлгьаг 
митæ йæ цардыбонтæ бацыбыр кодтой. 
Чиаты Иосеб Симоны фырт нал ис, фæлæ йæ рухс ном 
цæры æмæ цæрдзæнис. Ахæм куырыхон адæймæгтæ 
сæ фæстæ стыр фæд ныууадзынц. Уыцы стыр фæд  
Чиаты Иосеб ныууагьта мæ зæрдæйы дæр æмæ йын кад 
æмæ радæй мысын йæ рухс ном. Фыццаг хатт уыд мæ 
царды ахæм хабар æмæ ме 'мдзæвгæмæ æрыхъуса 
Партион стыр кусæг, бандава йыл æмæ йæ хъус æрдара 
райдайæг фыссæджы царды уавæртæ фæхуыздæр 
кæнынмæ. 
Бузныг, бузныг, СТЫР ИРОН ЛÆГ, кæм дæ уым дæ 
разы дзæнæты цырæгьтæ судзæнт! 
МÆДЗУАПП... 
Æз фылдæр хатт фæрифма кæнын куплеты дык- 
каг æмæ цыппæрæм рæнхъытæ. Ацы азым, Ома 
«хъæндзинады» тыххæй мæнæн кæд никуыма ничи 
бауайдзæф кодта, уæддæр мæхæдæг мæхи хонын 
«æрдæг» поэт. Æниу æз, цæйнæфæлтау, кæйдæрты ку- 
плетты цыппар рæнхъы дæр лæмæгъ рифмæтæ куыд 
ныххал вæййынц, фæлтау куплеты уæд дыууæ тыхджын 
зæллæнгæнæг рифмæйы. Хатт хицæн поэттæм фæзыны, 
рифмæйы тыххæй «æнæууылд», ницæуылдзурæг  
«поэтикой» рæнхъ. Æз мæхицæн уый бар нæ дæттын, мæнæн 
сæйраг рифмæ нæу, мæнæн сæйраг у поэтикой хъуыды, 
æмдзæвгæйы уд. Æмдзæвгæйы уд куынæ уа, уæд æй 
цас фæнды фæлындз рифмæтæй, къамбецау дын нæ 
анцайдзæнис. Маргьы хæссынц йæ базыртæ, - фæлæ 
276 

маргьы уд куыннæ уа, уæд ыл фæнды фæндзай метры 
дæргъæн базыртæ басадз, уæддæр не стæхдзæнис. 
Æниу цы ис уымæй хуыздæр æмæ æмдзæвгæйы куы 
уа уд дэер æмæ зæлланггæнæг рифмæтæ дæр! Зæгьæм, 
Къостайы «Хъуыбады»-йы: «Сæрдæй зымæгæй, Гуыбыр 
тызмæгæй...» рифмæтæ зæлланг кæнынц æмæ афтæ 
дарддæр. 
Гъе, ахæм у мæ дзуапп: мæнмæ абон дæр æмæ фи- 
дæны дæр рифмæ кæныны тыххæй азым чи хæсса, мæ 
уыцы зæрдæхæлар критикæн! 
22.05.2009 аз. 
ЧИ СТЫ ÆМÆ КÆЙ УАЦМЫСТЫ ФÆРЦЫ 
ХЪÆЗДЫГ КОДТА МÆ УДВАРН 
Зæгьæм, исчи мæ бафарста: чи сты дæ мад æмæ дæ 
фыдæй дарддæр дæ хъомылгæнджытæ? Уæд ын æз рад- 
тин ахæм дзуапп: 
Адæймаджы æппæтæй зондджындæр хъомылгæнæг 
у æрдз. Зæгьæм, хуымæтæджы цæвиттон: адæймагæн 
йæ къахы сындз куы никуы фæныхса, уæд ын йæ рис нæ 
бамбардзæнис. Дæ бæгъæмвд къах миты куы никуы ба- 
сиа, уæд æй сæкæр æнхъæлдзынæ æмæ афтæ дарддæр. 
Удварн цæмæй йæ гаччы сбада, уый тыххæй  
адæймаджы хъæуы бирæ кусын, бирæ ахуыр кæнын: куыд чины- 
гыл, афтæ æхсæнцардыдæ алфæмблай цы фæцæуы, - 
æдыппæт уыдæттыл. 
Чингуытыл куы цæуа дзырд, уæд мæ удæн удæнцой 
чи радта æмæ абон дæр чи дæтты, уыдонæй сæйраджы- 
сæйраг у: 
1. Нарты эпос- Нарты эпос ирон адæмæн у йæ «Библи», 
йæ «Хъоран». Кæд дæ зæрдæмæ нарты эпос айсай, уæд 
дæ æвзæр лæг нæ рацæудзæнис. Нарты эпос мæнæн 
æппынæдзух ис ме стъолыл. Æз ма ардæм бахæссин нæ 
ирон «Даредзанты таурæгьтæ» дæр. 
277 

2. Ирон адæмон аргьæуттæ. Уыдоны ис ирон адæмы 
зонды алыфарсон æппæт бæрæггæнæнтæ. Тынг мыл 
бандæвтой æмæ æндавынц, Биазырты Алыксандр цы 
ирон адæмон аргьæутты æртæ томы сарæзта, уыдон. 
Къаддæр лæггад мын нæ бакодтой Салагаты Зоя кæй 
сарæзта, уыцы дыууæ томы дæр. Æз сæ кæсынæй не 
'фсæдын. 
3. Хетæгкаты Къостайы «Ирон фæндыр», йæ поэмæ 
«Фатимæ». Ноджы тынгдæр анæрыдаид Къостайы ном, 
йæ поэмæ «Хетæг» ын кæронмæ фыссын куы бантыста- 
ид, уæд. Къостайы «Ирон фæндыр», скъаппы чи схъуы- 
на уа, ахæм чингуыты къордмæ никуы æрхаудзæн. Уый 
нæ, фæлæ цас рæстæг фылдæр цæуы, уыййас «Ирон 
фæндыр» агайы ме 'нкъарæнтæ, тынгдæр æндавы мæ 
зондыл, мæ зæрдæйыл. 
4. Гæдиаты Секъайы радзырдтæ: «Азау», «Арагви Еры- 
стау æлдар Нугзар», «Цъиу йæ лæппыныл хъарæг кæны», 
стæй йæ иннæ аивадон уацмыстæ, йæ публицистикæ. 
5. Коцойты Арсены: «Æнæхъус Карум», «Гигойы 
куадзæн», «Куыд мын аирвæзт» æмæ æндæртæ. 
6. Дзесты Куыдзæгы «Хорхæссæг». 
7. Мамсыраты Дæбейы радзырдтæ, йæ роман «Æхсар- 
бег» æмæ æндæртæ. Рох мæ нæу «Джерихан» дæр. 
8. Къубалты Александры «Æфхæрдты Хæсана». 
9. Плиты Грисы «Хæстон æмдзæвгæтæ», йæ гениалон 
драмæ «Чермен» æмæ æндæртæ. 
10. Плиты Харитоны «Сæлимæт». 
11. Дзугаты Георгийы поэмæ «Уарзт» æмæ йæ  
лирикой æмдзæвгæтæ. 
12. Асаты Реуазы хъæлдзæг, хиирхифсæн куплеттæ, 
йæ зарæг Иссæйыл. 
13. Козаты Исидоры Ирыстоныл фыст патриотикон 
æмдзæвгæтæ. Зæгьæм: «Зæххыл куынæ уаид Ирыстон, 
уæд Дуне уаид къахыр»... 
14. Дзаболаты Хазбийы поэзи. 
15. Фæрниаты Къостайы роман «Уады уынæр». 
16. Хъамбердиаты Мысосты поэзи. 
17. Хозиты Яковы иу сатирикон куплет: «Æмбал, кæрон 
278 

ыскæн дæ дзырдтæн, кæннод фæдисы хъæр кæнын, 
дæ докладмæ хæрз лæппуйæ æрцыдтæн æмæ зæронд 
лæгæй цæуын». 
18. Саулохты Мухтары тæлмацæй «Стайы цармдарæг», 
йæ драмæ «Бега». 
19. Цæрукъаты Алыксандры уды иукъорд поэтикой 
æнкъарæнтæ. 
20. Бестауты Гиуæргийы æмдзæвгæтæ æмæ йæ тæл- 
мац «Алыгьуызы кадæг». Поэмæ гуырдзиаг æвзагыл 
ныффыста Æгьуызаты (Гæбæраты) Иуане. 
21. Брытъиаты Елбыздыхъойы æппæт сфæлдыстад. 
22. Бахъаты Нугзары цалдæр æмдзæвгæйы. Ис сæ 
иуы ахæм рæнхъытæ: «Мады риутæ дарынц къуыпп, 
дыууæ хохау, фæлæ сæ хъæбул нæ кæны хицæнтæ.» 
Æмдзæвгæйы дзырд цæуы дыууæ Ирыстоныл. Ома, кæд 
Ирыстон дыууæ дихы фæкодтой, уæддæр сæ ирон лæг 
нæ хицæн кæны. 
23. Ходы Камалы æмæ Джыгкайты Шамилы хицæн 
æмдзæвгæтæ. 
24. Калоты Хазби æмæ Кочысаты Мухарбеджы хицæн 
æмдзæвгæтæ. 
25. Боциты Бароны роман «Саст рæхыс» 
26. Нигер æнæхъæнæй. 
27. Кочысаты Розæйы драмæтæ «Гæдылæг», «Нæ пы- 
рыстыф сæрра» æмæ йæ иуæй-иу публицистикой уацтæ, 
зæгъæм «Нæ Иры чызджытæм» æмæ æндæртæ. 
28. Хаджеты (Джуссойты) Таймуразы лирикæ, йæ 
цæстытæй æнæуынгæ ницы ирвæзт, уый уыд поэт æмæ 
поэтæй амард. 
29. Къабус Наме. 
30. Саади... 
31. Фиродуси. 
32. Омар Хаям. 
33. Руставелийы поэмæ «Стайы цармдарæг». 
34. Пушкины «Дубровский», «Капитаны чызг», йæ лирикон 
æмдзæвгæтæ, Кæсæгахсæджы аргьау æмæ æндæртæ... 
35. Толстойы «Хæст æмæ Фидыдад», «Хаджимурат», 
«Анна Каренина». 
279 

36. Лермонтовы «Нæ дуджы хъайтар», - йæ лирикæ... 
37. Драйзеры «Америкæйаг трагеди» æмæ æндæртæ. 
38. Джек Лондоны «Мартин Идеи». 
39. Байроны лирикæ. 
40. Шандор Петефийы патриотикон æмдзæвгæтæ. 
41. Роберт Берне. 
42. Есенины лирикæ, сæрмагондæй йæ персаг мотивтæ. 
43. Ладо Асатианийы лирикæ. 
44. Чингиз Айтматовы уацаутæ. 
45. Ованес Ширазы поэзи. 
46. Вальтер Скотты «Айвенго» æмæ æндæртæ. 
47. Шиллеры «Абырджытæ». Æмбалты Цоцкойы тæл- 
мацæй. 
48. Генрих Гейнейы поэзи. 
49. Декамерон. 
50. Гоголы «Ревизор», «Чиновникы мæлæт». 
51. Балц лилипутты бæстæм 
52. Робинзон Крузо 
æмæ æнд. 
ÆФСÆДДОН БАЛАХОНТÆ 
53. Александр Македойнаг. 
54. Цезарь. 
55. Суворов. 
56. Наполеон. 
57. Кутузов. 
58. Сталин. 
59. Плиты Иссæ. 
60. Хетæгкаты Георги. 
61. Мамсыраты Хаджи-Мурат. 
ИРОН АДÆМОН ХЪАЙТАРТÆ 
62. Чермен. 
63. Хазби. 
64. Бега. 
65. Нартыхты Сосо. 
280 

66. Харебаты Исахъ 
67. Чермен 
68. Тотырадз 
69. Хъаныхъуаты Бола æмæ æнд. 
МÆ УАРЗОН ФЫСДЖЫТÆ 
70. Хетæгкаты Къоста. 
71. Къубалты Александр 
72. Брытъиаты Елбыздыхъо 
73. Гæдиаты Секъа 
74. Баяты Гаппо. 
75. Гафез. 
76. Нафи. 
77. Байрон. 
78. Шандор Петефи. 
79. Назим Хикмет. 
80. Федерико Гарсия Лорка æмæ æндæртæ 

ÆРТÆ ХОРЗЫ 
Иунæг-иу уацмысыл куы дзурай, уæддæр адæмимæ 
æгъдауыл ныхас зæгьын æнцон никуы уыд. Ноджы 
фыддæр - фыссæджы цард æмæ сфæлдыстадон  
куысты тæмæн куы вæййы, алæбон æм ног уацмыстæ куы уа 
æнхъæлмæ кæсæн, уæд у. Стæй ма ирон куы уа... 
Цы кæнæм - махæн Ш. Сент-Бевтæ, В. Белинскитæ, 
Н. Чернышевскитæ, Н. Добролюбовтæ нæй. Критикæ 
хъуамæ литературæйы разæй цæуа, фæндаг ын амона. 
Махмæ, хъыгагæн, нæ литературæйы фæдыл чи хила, 
ахæм критикæ дæр нал ис. Кæд нæм искæй дæлтъур чи- 
ныггондыл рецензигонд фæзыны, уæд критикæйы бæсты 
нæ хъустæ фæахсынц йæ авторы цъæм-цъæм - чиныг- 
гонды хицау фенхъæлмæ кæсы цыдæр фæлхортæм, 
æмæ фырцинæй раздæр йæ былтæ фестæры. Мæнгæй 
нæ акæнынц - иу хъæуы цуанонтæ нал уыдис, æмæ 
гæдыты куыйтау рæйын сахуыр кодтой. 
Æз афтæ нæ зæгъын Харебаты Леониды тыххæй нæ 
критикæ йæ дзыхыл цъутта бакодта. Уый нæ иумыййагæй 
алкæмæ дæр хауы, Леонид та æвддæс чиныджы  
автор у, уыдонæй дыууæ - романтæ «Уарзт æмæ ден- 
джыз», «Сыгьдысты зæрдæтæ», стæй йын сыхагадæмты 
æвзæгтыл рацыдысты чингуытæ, хицæн уацмыстæ... Йе 
70 азы йæхирдыгæй фесты, уыдонæй 50 азы Æсфæл- 
дыстадон куысты азтæ. Лæггад кæны Ирыстонæн, ирон 
адæмæн, ирон литературæйæн - нæ мыхуыры йыл 
куыннæ хъуамæ цыдаид дзырд. Йæхи тыххæй дæр, йе 
сфæлдыстады тыххæй дæр. 
Æз, аивады кусæджы сфæлдыстадон фæндаг æвдыст 
кæм фæцæуы, йæ сæйраг дзуринæгтæм хъусдард кæм 
æрцæуы здæхт, ахæм иртасæн куысты кой кæнын. 
Уыдон-иу æххуыс уаиккой, иу кæнæ иннæ фыссæджы 
сфæлдыстадмæ йæ хъус чи æрдары, уымæн. Фæлæ нæ 
ирон фысджытæ, литературæиртасджытæ нæм бынтон 
цъус кæй сты, уый тыххæй ахæм уæздан хъомыл не стæм 
хъыгагæн. 
Ахæм «фæндагамонджытæ» Леонидæн йе сфæлдыс- 
282 

тады сты йæ чингуытæ сæхæдæг. Суанг 1961-æм азы 
йе 'мдзæвгæты фыццаг æмбырдгонд «Æхсæрдзæн»9 
мыхуыры куы фæзынд, уæд уым раргом сты фидæны 
фыссæджы сæйраг дзуринæгтæ: 
Уарзын, мыдыбындзау, уарзын 
Иры чыргьæдмæ мыд хæссын! 
(«Уарзын») 
Фæлæуал цалдæр дзырды йæ цардвæндаджы тыххæй. 
Харебаты Петрейы фырт Леонид райгуырдис 1932-æм 
азы цыппурсы мæйы 12-æм бон Къахеты, Лагодехы  
районы Хуыцъейы хъæуы зæхкусæг бинонты æхсæн. Кæддæр 
йæ фыдæлтæ кæд уырдæм хуыздæр цардæнхъæл алыгъ- 
дысты, уæддæр фыдæнхъæл фесты. Фыдыбæстæй - 
иппæрд, цардæй - иуварс. Сыгъзæринæй цы зæххытæ 
балхæдтой, уыдон дидинæг не 'фтыдтой. Леонид дæр 
мадæй хæрз сабийæ баззадис сидзæрæй. Фыд дык- 
каг ус æркодта, фæлæ йæхицæн дæр рацæрын нæ бан- 
тыст, фæхъуыд хæрз æвзонгæй - 41-аздзыдæй. Фидæны 
фыссæг сабийæ фæцух мад æмæ фыды уарзтæй, уыд 
хиуæтты æвджид. Куы - ... «фырæфсæст» дзы нæ уы- 
дис, фырыстонгдæуыйбæрц дæр куыхъæуид... Уæддæр 
ыл алы рæвдауæн дзырд дæр сагъта базыртæ. Æвзæрын 
æм кодта царды монц. 
Йе 'фхæрд зæрдæйыл-иу сæмбæлд хуры тын. 
Поэтæн йе 'мдзæвгæ «Фæстаджы хæрзбон»-æй йæ 
мады æфсымæры рухс ном куы ардта, уæд уарзгæйæ 
уымæн загьта: 
«Хæрз сывæллонæй сидзæр куы баззадтæн, уæд-иу 
мæ мæ мады æфсымæр Джусойты Къиазо йæ уæрагыл 
сæвæрдта æмæ-иу мæ аргьæуттыл ирхæфста». 
Цæйау акæнынц - мæгуырмæ дæр амонд фæхуды. 
Фидæны фыссæг нæ бакуымдта зынтæн асæттын. Кæд æй 
йæ фадæттæ нæ амыдтой, уæддæр йæ уд радта чиныгмæ. 
Астæуккаг скъола каст фæцис гуырдзиаг æвзагыл. Фæлæ 
9 Харебаты Леонид. Æхсардзæн. 1961, 5-æм фарс 
283 

йæ мадæлон æвзаджы уарзт йæхимæ тынгдæр æлвæста. 
Йæ мады æхсыримæ фыццаг уый ахъардта йæ туджы, йæ 
уды уый тæлфыд. Æмæ йыл поэзи йæхимæ куыд тынгдæр 
хæцыд, афтæ йыл уыцы уарзт - мадæлон æвзаджы уарзт 
йæ Фыдызæххырдæм æнцад тынгæй-тынгдæр: 
Æз Къахетмæ дæ ном хъуыстон мæ фыдæлтæй 
Æмæ-иу мыл арт сирвæзтис, уæд цины арт. 
О, хурджын Ир, фыдæлты зæхх, фыдæлты къуым, 
Æррхастон дæм, цæдджджинагау, æхсидгæ уарзт!10 
(«Ирыстон) 
Уыцы æхсидгæ уарзтимæ бацыд 1953-æм азы Хуссар 
Ирыстоны паддзахадон педагогон институтмæ филологон 
факультеты ирон æвзаг æмæ литературæйы хайадмæ 
ахуыр кæнынмæ. Кастæй куы фæцис, уæд 1962-æм азмæ 
куыста ахуыргæнæгæй. Стæй рахызт мыхуыры куыстмæ. 
Дæс азы бæрц уыд газет «Советон Ирыстон»-ы редак- 
цийы, сырæзт бæрнон нымæрдары хæдивæджы онг.  
Куыста типографийы директорæй, рауагьдад «Ирыстон»-ы 
редакторæй, стæй йæ акодтой Хуссар Ирыстоны драмон 
театры директорæй. Фæстæдæр - рауагьдады сæйраг 
редактор, стæй - директор, газет «Хурзæрин»-ы сæйраг 
редактор, Республикæ Хуссар Ирыстоны Фысджыты 
цæдисы сæрдары хæдивæг. У культурæйы сгуыхт кусæг. 
Хицæн рæстæджыты хорзæхджын æрцыд майдан æмæ 
Кады грамотæтæй... йæ райгурдыл 70 азы юбилеймæ 
райста РХИ-йы орден «Кады нысан». Йе 'мкъай Кокойты 
Раяимæ сæ иууыл хуыздæр хорзæх та - сæ дыууæ фыр- 
ты, фыртты фырттæ æмæ... бирæ чингуытæ. 
О, Раяимæ сæ бирæ чингуытæ. Уый йын куынæ ара- 
зид кусынæн алы фадæттæ, уæд ын уыйбæрц дæр не 
'нтысид. 
Фæлæ йын цы бантыст æмæ æнтысы, ууыл - бæстон- 
дæр. 
Уæлдæр загътон, Леонидæн йæ «Æхсæрдзæн»-ы кæй 
10 Уый дæр уым, 6-æм фарс 
284 

раргом сты йæ сæйраг дзуринæгтæ. Кæд лæмбынæгæй 
нæ, уæд иумæййагæй уæддæр. 
Поэты фыццаг литературой фæлварæнтæ мыхуы- 
ры фæзындысты уымæй дæс азы раздæр. Уæд, ирон 
литературæ троцкизмы заманы æмæ уый фæстæ азты 
цы дæрæн баййæфта, нæ фысджыты, æгæрыстæмæй, 
физикой æгьдауæй куыд скуынæг кодтой, аивады рæзгæ 
курдиæтты деклараторты джиппы кæй ауагътой, уый 
тыххæй ирон поэзи æххæстæй йæ гаччы нæма æрбадт. 
Хæсты фæстæ, цыма, райдыдта ног къахдзæфтæ кæнын, 
афтæ фæкæсы адæймагмæ. Æмæ уыцы фæлурс фоны 
æвзонг поэты уацмыстæ куыд зындысты, уымæй йæ уа- 
диссаг ницæмæй хъуыдис æфсæрм кæнын. Фæлæ чиныг 
рауадзын фыссæгæн у стыр хъуыддаг. 
Чыныг, периодикой мыхуырау, иу æмæ дыууæ бонæн 
нæу. В.Белинский загьта: «Книга есть жизнь  
нашего времени»11. Æмæ уыцы цард æвдисæг куы уа  
чиныг, уæд æм фæлтæртæ иу æмæ дыууæ хатты нæ 
æрыздæхынц. Æвзонг поэт уымæн бацархайдта, дæс азы 
бæрц цы сфæлдыстауон куыст фæкодта, уым æя къухы 
зæрдæзæгьгæйæ цы бафтыд, уыдон иу æмбырдгондмæ 
æркæныныл, адæмы рæгьмæ сæ рахæссыныл. 
Ам зæрдыл æнæмæнг дарын хъæуы, Харебаты  
Леонид йæ фыццаг æмдзæвгæтæ куы нымыхуыр кодта, 
уымæн йæ фыццагчиныджы рацыдмæ кæд бирæ рæстæг 
нæ рацыд - бæрцæй дæс азы, уæддæр ирон поэзийы 
кæй æрцыдис стыр ивындзинæдтæ. Æз зæгьин - ирон 
поэзийы 50-æм азты æрцыд революци. Нæ аивады бон 
бацис 30-æм азты, 40-æм азты фыццаг æрдæджы хус, 
æппæлæн деклоративондзинад æмæ риторикой цъах- 
цъахæй йæхи ратонын. Кæд ын романтикой, символикой 
хæтæнтæ æцæгæлон нæ уыдысты, уæддæр сæйраджы 
ныллæууыд реалистон фæндагыл. Стыхджын фæлгонцон 
уынынад. Аивад адæймагæн йæ бакастæй йæ зæрдæйы 
æвæрæнтæм йæ хъус æрдардта тынгдæр. 
" Белинский ВТ Полное собрание сочинений. Т. 4, - М., 1954, 85 фарс 
285 

Уыцы хъуыддаг фысджыты æвзонг фæлтæрыл æвæ- 
рдта уæлдай бæрндзинад. Уыдонмæ тынгдæр хаудта, нæ 
фысджыты хистæр фæлтæр Плиты Грис, Гафез, Цæрыкъа- 
ты Алыксандр, Джуссойты Нафи æмæ сын æндæртæ цы 
фæндаг фенын кодтой, ууыл размæ ныфсджынæй цæуын. 
Харебаты Леонид 50-60-æм азты уыдис, хистæрты уыцы 
равзæрст раст фæндагыл чи ныллæууыд, уыцы æвзонг 
фысджыты фыццаг фæлтæрæй. Уымæ гæсгæ, йæ  
фыццаг чиныг куыд рауадаид, ууыл йе сфæлдыстады фидæн 
бирæ бæрцæй бает уыдис. Æмæ кæд æмбырдгонды гу- 
ырхаст стыр нæу, уæд æм поэт бахаста йæ уацмысты 
хуыздæрты иууылдæр. Йæ зæрдæйы фæндонмæ гæсгæ 
сæ равæрдта кæрæдзийы фæдыл æмæ йæ фыццаг 
чиныгæй фæндаг ссардта поэзиуарзджыты зæрдæтæм. 
Харебайы фырт не 'фсæды йæ Фыдыбæстæйы 
рæсугьддзинадмæ кæсынæй. Цин ыл кæны, æмæ йемæ 
цин кæны ирон чиныгкæсæг дæр: 
Цомут мемæ, Дзауы кæмтты 
Дидинджытæ 'ртонæм! 
Мах нæ уарзон къуымæй хуыздæр 
Иу ран дæр нæ зонæм! 
Акæсут-ма хуссарвæрстæм, 
Гауызтау æрттивынц. 
Акæсут-ма зад быдыртæм, 
Цæсты тигьтæ исынц. 
Цомут æмæ хохаг лæгæн 
Акувæм нæ сæрæй 
Ма раздæхут, - худинаг у, - 
Хæдзары къæсæрæй12. 
(«Мае хæлæрттæм») 
Фыццаг дыууæ строфæйы рæсугьддзинадыл рæзын 
цæмæннæ уал бауагьта йæ уацмысы поэт, цæмæн ра- 
12 Харебаты Леонид. Æхсардзæн. 1961, 9-æм фарс 
286 

хызт фæндаджы хабæрттæм, уый йæхи хъуыддаг у. 
Фæлæ æрдзы рæсугъд нывтæ «цæсты тигьтæ исынц». 
Уыимæ æмдзæвгæйы æвзонг поэты æнтыстыл æнæмæнг 
дзурæг уыдис, дзырдтæ, рæнхъытæ, хъуыдыйæдты йæ 
уацмысмæ тыхласт кæй нæ кодта, се 'рдзон æгьдауæй 
йæм кæй цыдысты. 
Иугæр афтæ у, уæд æмдзæвгæйæ æнæтыхласгæ, 
сæхигъæдæй цæуынцадæймаджы цардмæ дæр. Цæуынц 
æм ныфсхастæй, барджынæй. Цæуынц æм хи туг æмæ 
стæгау. Цæуынц æм хионау. 
Уый у поэты, уæлдайдæр, æвзонг поэты æнтыстыл 
хурæргом дзурæг. Æвдисы йын йе 'рдзон курдиат. 
Харебаты Леониды чиныджы та, кæд йæхæдæг чысыл 
у, уæддæр ахæм æмдзæвгæтæй хицæн бынæттæ бын- 
тон цъус нæй. 
Æмдзæвгæ «Ирыстон»-ы мæнæ куыд зæгъы: 
Куыд рæсугъд дæ, куыд гауызхуыз, куыд хурæнгæс? 
Нæ дæ 'взарын - зæхх дæ æви сырх арвырон! 
Цæй, ратæх мæм, фыдæлты зæхх, фыдæлты къуым, 
Ныттыхсон дыл, мæ риуыл дæ æрæвæрон. 
Мæ зæрдæйыл зæйтæ рацыд, цины зæйтæ, 
Фыды уазæг, мæ Ирыстон, дæ буц фендæй. 
Кæм ма уыдзæн, дæуау рæсугъд, дæуау адджын 
Ирон лæгæн æндæр бæстæ, зæгьут мын æй?!13 
Аивады кусæг йæхи шаблонæй куы хиза, уæд, æвзонг 
уа æви фæлтæрд, йæ уацмыстæй, абон уа æви сом, аива- 
дуарзджыты зæрдæтыл æнæмæнг рауадздзæнис зæйтæ, 
цины зæйтæ. Уый цъус нæу. Нæдæр æнцон у. 
Æнцон нæу Леонидæн дæр. Фæлæ йæм тырнын 
хъæуы. Æмæ йæм тырны, поэзийы фыццаг къахдзæфтæ 
кæнын куы райдыдта, уæдæй фæстæмæ. Куыст дæр, 
цард дæр, æнтыст дæр агургæйæ сты. Агургæйæ æмæ 
аргæйæ. Нæ поэты къухы уымæн бафтынц. 
Сусæггаг нæ никæмæн у, царды сой кæд куысты ис, 
п Уый дæр уым, 7-æм фарс. 
287 

уæддæр ыл аивадон ууацмыстæ фæлдисын æнцон кæй 
нæу. Бирæ стыр курдиæтты къухы дæр æнцонæй нæ 
фефты. Фылдæры къухы та бынтондæр нæ бафты. 
Леониды къухы бафтыд йе 'мдзæвгæ «Куыройгæсы 
зарæг»-æй кæд дзы сæрæй кæронмæ куыройгæсы ку- 
ысты æууæлтæ не 'вдисы, нæ сæ конкретизации кæны, 
уæддæр. 
Байхъусæм ын йæхимæ: 
Æз æрвылхатт къæркъæрагмæ 
Хъусын æмæ зары афтæ: 
«Никæмæй дæ цауддæр 'мæ дæм 
Чызджытæ цы хæссынц фаутæ... 
Базæронд, дам, дæ. Дæ сæрыл 
Иу æрду нæ баззад сауæй. 
Уый зонæг сæ нæй, кæй ысты 
Урс-урсид хæмпус ыссадæй. 
Уый зонæг сæ нæй, дæ риуы 
Усгуры зæрдæ кæй дарыс, 
Æмæ уыцы худгæ хуртæй 
Иуæн ды дæ уд кæй хъарыс...» 
...Афтæ мын æхсæвæй-бонæй 
Зары къæркъæраг, æнкъуысы. 
Фæлæ нæй, йæ фæлмæн зарæг 
Иунæг чызгмæ дæр нæ хъуысы14. 
Ам æмдзæвгæ рамбылдта, сыгьдæг фæллой, стыр 
уарзт æмæ фæлмæн юмор кæй сты, уый фæрцы. Уыдон 
иууылдæр цæуынц æнæкъæм удæй. Сыгъдæг бынат, æмæ 
уыцы сыгъдæг бынат у поэзи. Уымæн æм тырны поэт. 
Харебаты Леониды фыццаг чиныг «Æхсæрдзæн»-ы 
тыххæй зынгæ ирон поэт, тæлмацгæнæг æмæ критик Бес- 
тауты Гиуæрги загьта: «Æмбырдгонды хуыздæр миниу- 
джытæн сæ иу у йæ цардбæллон зæрдæйы уаг. Поэт 
уарзы цард, хуры рухс, дидинджыты мидбылхудт. Дуд- 
жы иумæйаг комулæфт, советон адæймаджы хъæлдзæг 
14 Уый дæр уым, 44-æм фарс. 
288 

зæрдэейы уаг фылдæр хатт фæзыны йæ поэтикой ахо- 
рæнтыл, ратты сын цардхъом хуыз»15. 
Гиуæрги æнæхъуаджы æппæлыны чъынды кæй уы- 
дис, уый чи зоны, уымæн æнцон рахатæн у, æвзонг  
поэты фыццаг æмбырдгондæй цæмæн афтæ загьта. Уыдон 
ын чиныг йæхæдæг зæгьын кодта. Фæлæ йæм уыцы хъу- 
ыды сæвзæрд растæй, поэзийыл хъуыдыгæнгæйæ æмæ 
поэзи арф зонгæйæ. 
Дзырд дæр ыл нæй, Леониды фыццаг чиныг «Æхсæр- 
дзæн», фылдæр хатт райдайгæ авторы уацмыстæ куыд 
вæййынц, афтæ нæ баззад æнæкъуыхдзытæ. Адæй- 
маджы хъус дзы ахсы шаблон дæр, искæй фæзмын дæр, 
ритмикой ныхас дæр... Фæлæ сæйраг уыдон не сты. 
Харебаты Леонидæн йæ фыццаг поэтикой  
æмбырдгондæй, Бестауты Гиуæргийы загьдау, фæбæрæг, кæй «уар- 
зы кусын, архайы ирон поэзийы хæрзиуджытæ фылдæр 
кæныныл». 
Уыцы хæрзиуджытæ йæ дарддæры чингуыты рæзтыс- 
ты, кодтой уæрæхдæр, арфдæр, нуарджындæр æмæ 
ирддæр. 
Уыцы дзуринæгтæн сæ сæйраджы сæйраг уыд æмæ у 
Фыдызæхх. Йæ фыдæлты хуыздæр цардæнхъæл хауæ- 
гагг кæмæн фесты, фæстæмæ йæм æрыздæхынмæ сæ 
былы цъæрттæ кæмæ хордтой æмæ сæ фæдон кæмæ 
æрцыд, уыцы Фыдызæхх: 
Дæумæ мæ зæрдæ, маргъау тахтис, 
Дæумæ, мæ рухс фыдæлты къуым! 
Дзырдтон: мæ фыдызæххыл ногæй 
Кæндзынæн хуым, кæндзынæн хуым. 
Мæ цин мын риуыл арт æфтыдта. 
Мæ зæрдæйæн йæ худын цыд. 
Æз хъуыстон хæхты джис-хъус дзурын: 
«Нæ фырт æрцыд, нæ фырт æрцыд!» 
|Я Журнал «Фидиуæг». 1961, №12, 83-æм фарс. 
289 

Æз загьтон уæд: нæ хæхтæн хъуамæ 
Мæ туджы цъыртт ысуа сæ уарт, 
Æмæ та ног фыдæлты зæххыл 
Ыскодтон арт, ыскодтон арт! 16 
(«Фыдызæхх») 
Уынынмæ йæм, мыййаг, не 'рцыд. Нæ поэзийы  
«блудный сын»-ы æрыздæхт фылдæр афтæ вæййы. Исты 
фенынмæ, йæ рæсугьддзинадыл ын фæрайынмæ турист- 
тæ фылдæр цæуынц, дæрдтылдæр æрзилынц, фæлæ 
Харебайы фырты æмдзæвгæйы хорздзинад уый у, йæ 
фыдæлты уæзæгмæ, ногæй дзы билцъ ауадзынмæ 
кæй æрыздæхт: «кæндзынæн хуым, кæндзынæн хуым», 
хæхтæн æрмæст йæхæдæг нæ, фæлæ хъуамæ йæ  
«туджы цъыртт ысуа сæ уарт». Æмдзæвгæйы уый у сæйраг, 
ногæй та фыдæлты зæххыл уый тыххæй ыскодта арт. 
Уымæн æндæр гæнæн нæй, лирикон хъайтарæн зæххы 
цъарыл йæ фыды уæзæг, Ирыстонæй рæсугьддæр куыд 
ницы ис, афтæ. Æрмæстдæр иунæг уый фендæй йæ 
«зæрдæйыл зæйтæ рацыд, цины зæйтæ». Æрмæстдæр 
ын уый урссæр Хох у «Иры зæххы æргьæу мæсыг», æмæ 
йæ куыннæ хъуамæ уарза, цард дзы куыннæ хъуамæ 
æндидзын кæна. 
Поэт уарзы æмæ йæ бæллиц у, «хуры тынтау, хæхтыл 
амонд тауын», уый та алы æмбаргæ адæймаджы хæс дæр 
у. Куы дæ фæнда, де 'гьуыстаджы райдзаст къуымæн 
йæ цинæй райай, уæд ын уыцы циндзинад хæссын 
хъæуы. Царды уыцы æгьдауæн фæивæн нæй. Нæдæр 
дзы хи атонæн ис. Лирикон хъайтар йæ Фыдызæххæн, 
æрдхæрæгау уымæн уырнын кæны: «Уарзын, мыды- 
бындзау, уарзын. Иры чыргьæдмæ мыд хæссын»  
(«Уарзын»); «Æз дæ къæбицмæ, Кусæг цъæх мæлдзыгау, Ал- 
хатт хæсдзынæн æргьом» («Ирыстон»). 
Леонид хорз зоны - стырзæрдæ адæймаг стыр цæф 
аййафы. Нæ кады, тыхы сæрылхаст фыдæлтæ сæ 
хъаруйæн рафтынæй кæй нæ тарстысты, тыхгæнæг сыл 
тых кæй нæ ардта, уый зæрдæ сæ фæсайдта. Сæ дардыл 
16 Харебаты Леонид. «Мæ уарзт». - Цхинвал, 1964. 4-æм фарс. 
290 

быдыртæ æмæ хæтæнтæ уымæн æрбауынгæг сты. Сæ 
зæххы гæппæлтæ дæр нын цæмæй нæ къæхты бынæй 
фелвасой, уый тыххæй лæбурынц æлвæст кæрдтимæ. 
Фæлæ уымæн нал ис æруадзæн: 
Авгау нæ тарстæ, 
Мæ фæдыл, дæ зæххæн, 
Æмæ нызгъæлæнтæ - 
'Рхаудта дæ къухæй... 
Æз ныр йæ пырхæнтыл 
Цæссыгкалгæ зилын 
Æмæ сæ уидзын... 
(«Авгау нæ барста») 
Уый у поэты сагъæс. Æниу, йæхи æцæг ирон адæймаг, 
Ирыстоны патриот чи хоны, уыдонæй алкæй сагъæс дæр 
хъуамæ уаид. Иу, йæ райгуырæн бæстæ аныхъуырынмæ 
чи хъавы, ахæмты не 'ндавы. Фæлæ поэт уыдон нæ 
фæзмы. Тынг æй фæнды, уарзон Ирыстонæн йæ 
риуæй уарт куы саразид, йæ зæрдæйы сагъæстæ йын 
кæронмæ куы фæуаид дзырд («Æндæр у мæ сагъæс»). 
Уыцы сагъæстæн сæ хъаймагдæрдтæ сты æртæ хор- 
зы. Уыдон цалынмæ йæ уды цæуой æмæ цæрой, 
уæдмæ никæмæ ницæмæй тæхуды кæндзæнис. Алы зы- 
ныл дæр хъæцдзæнис. Мæгуыр дæр уæд. Сау къæбæр 
дæр цæссыгимæ хæрæд. Ахуыр сыл у йæ хъуыр. Уыцы 
«æртæ хорзы»-ы йын йæ удæй зынаргъдæр сты. Уыдон 
цур æм зындзинад зын нæ кæсы. Уыдонимæ алы фыд 
дæр сфæраздзæнис: 
Фæлæ æз цы хæрзтæ хæссын риуы: 
Ме 'взаг, 
Уарзт 
Æмæ мæ Зæхх! 
Никæд сæ нæ бауадздзынæн чиуын, 
Рохуаты сыл никуы 'рцæудзæн зæгъ. 
291 

Уарзонад мыл уарзоны цæстытæй 
Бафтауы æгæрон ныфс, уæлтых. 
Æз цыфæнды ма цæрон мæстыты, 
Бавæййы авдæвæр мæ тых. 
Ме 'взаг тохты мин-мин азы сæрыд, 
Удæндонау туджимæ æхсыст... 
Цалынмæ йын худ хæссон мæ сæрыл, 
Никæд æм æрхаудзæни ысхуыст. 
Уæд мæ Зæхх, мæ мæсыгджын фæллад Зæхх, 
Никæдбон мын ахуысдзæн йæ рухс. 
Атыхсон дыл, тагьд мæ размæ ратæх, 
Авæрон дæ пух риуыл мæ рус! 
Ирыстоны зæхх, мадау, йæ размæ кæй нæ ратæх- 
дзæнис, йæ пух риу æм кæй нæ бадардзæнис - атыхс 
мыл, авæр мыл дæ рус, зæгьгæ, уый фидарæй зонæм. 
Царды объективон фæткойтæм гæсгæ лирикон хъайтар 
хъуамæ атæха йæ размæ. Æмбæлгæ дæр афтæ кæны. 
Хъæбул атæхы мады хъæбысмæ. 
Фæлæ Леонидмæ поэзийы дæр, прозæйы дæр иу 
миниуæг ис - цыдæр скæрддзæн, йæхицæн æй бауыр- 
нын кæндзæн, æмæ йæ стæй дæуæн дæр уырнын кæны. 
Уый афтæ хъуамæ уа. Дæлæ-уæлæ чи кæны, уый 
йæхæдæг не ууæнды йæхиуыл. Йæхиуыл чи не ууæнды, 
ууыл исчи дæр нæ баууæнддзæнис. Фыссæгыл та йæ 
чиныгкæсджыты раз уæлдай стырдæр хæс ис. Йæ иунæг 
дзырд, йæ иунæг хъуыдыиыл дæр ын куы дызæрдыг 
кæнай, уæд хауы зæрдæйæ. Йæ уацмыстæм ын дызæр- 
дыггæнгæ кæсынц. 
Æндæр хъуыддаг у, адæймаг йæ ныхасыл йæхæдæг 
куы æууæнда. Уæд æм исчи дæр æрыхъусы. Уый тыххæй 
нæ уырны «Ирыстоны мады монолог». Æртындæс  
коммунары 1920-æм азы нæ цыфыддæр знæгтæ Згъуде- 
ры къуылдымыл сæ хуры рухс куы ахуыссын кодтой, уæд 
Ирыстоны мады зæрдæ фæцис æртындæс цæфы. Арвыл 
292 

æрталынгæртындæсхатты. Уыдонæй йæ цæст ныкъулгæ 
дæр ничи 'ркодта «æртындæсæй æртындæс топпы раз». 
Мæлæт уыдта: уæ царды таг ыскъуыйы, 
Фæлæ уæ ничи равдыста йæ рис. 
Æртындæс хатты уыцы бон Мæскуыйы 
Æртындæс цæфы Ленин дæр фæцис. 
Уæ бæсты уый мæн иста не знаг милмæ, 
Мæ фæйнæгфарс, мæ зынгхуыст хуртæ, уæд. 
Мæсты мæм уыд, кæй уæ радтон æз минтæй, 
Кæй-иу нæ барстат мает æмæ æфхæрд. 
17 
Æртындæс цæфы у мæнæн мæ зæрдæ, 
Æртындæс раны у ныр дæр хъæдгом. 
Æртындæсæй, мæ рагуалдзæджы 'взартæ, 
Æртындæс хурыл бафыстой сæ ном18. 
Æцæгæй, æртындæс коммунарыл цы нæмгуытæ сæм- 
бæлдис, уыдон рис Мæскуыйы Ленин нæ, фæлæ ирон 
адæм, куыд æмбæлы, афтæ нæ зæрдæтыл куы бадарта- 
иккам, нæ хъайтарты нæмттæ, кæд хуртыл нæ, нæ ных- 
тыл сæ уæддæр куы ныффыстаиккам, уæд абон гуырд- 
зиаг-ирон хæст кæнæ бынтондæр нæ уыдаид, кæнæ йæ 
фæтсиуджытæ зыбыты æндæрхуызон уыдаиккой. 
Фæлææмдзæвгæйæтыхуæддæруымис,æмæнæуыр- 
ны поэты ныхас. Йе 'цæг рæстдзинадæй нæ, фæлæ куыд 
хъуамæ уыдаид - сæ мæлæтæй Ирыстонæй Мæскуымæ 
алчи дæр кæй хъуамæ ныррызтаид, уымæй. Фыссæг Ха- 
цырты Сергей дзы уымæн загьта: «Æмдзæвгæ «Ирысто- 
ны мады монолог» у поэтикой гимн, сæрибардзинады 
сæрыл тохы гимн. Афтæ мæм мæ зæрдæ дзуры, æмæ 
Харебаты Леонид иунæг ацы æмдзæвгæйы йеддæмæ 
куы ницы ныффыстаид, уæддæр йæ ном литературæйы 
баззадаид поэтæй». 
^ХаребатыЛеонид «Цин æмæ сагъæс». - Цхинвал, 1987, 144-æм фарс. 
18 Журнал «Фидиуæг», 1984-æм аз. №12, 36-æм фарс. 
293 

Сергейы хъуыдыйы рæстдзинад бæлвырд кæныныл 
не схæцдзынæн. Уый ам ницæмæн хъæуы. Сæйраг уый у, 
фыссæг фыссæджы уацмысæн ахæм аргь куы скæна, уæд 
уымæй стырдæр дзырдтæм æнхъæлмæ кæсын нал ис. 
Леонидмæ та уацмыстæ райгуырынц Ирыстоны уарзтæй. 
Уыцы уарзт æй сдзурын кодта гуырдзиаг-ирон 
хæсты рæстæджы, гуырдзиаг адæм ирон адæмæн цы 
фыддзинæдтæ арæзтой, уыдон æнахъинон митæм 
кæсгæйæ. Æрмæст, сæ ныхмæ чи лæууы, Ирыстонмæ 
сæ чи нæ уагьта, уыцы хæстонты нæ мардтой. Ирон у: 
саби уа æви зæронд, нæлгоймаг уа æви сылгоймаг - 
мардтой алкæй дæр. Поэты зæрдæ баризын кодта,  
гуырдзиаг куыйдзых Цхинвалы районы Хелцуайы цæрæг 
зæронд усы къухыл сыгъзæрин къухдарæн куы ауыд- 
та, уæд æм куыд фæлæбурдта: æфтауын ын куыннæ ку- 
ымдта, уæд æнгуылдз куыд ахауын кодта. Уый тыххæй 
фæрсы лæгмары мады дисгæнгæ, ома, ау, ахæм тугхор 
мады гуыбыны сæвзæрд: «Дзидзи йын искуы дардтай?» 
Ныр цы къухдарæн бакæныс, - 
Никуы дæ судзы йæ азар?! 
Цал дæм æрхаста ахæмтæ, 
Цалæй дзы кæныс базар? 
(«Къухдарæн») 
Лæгмары мады поэт бæргæ фæрсы, ома, дæ фыртæн: 
«Адæймаг у Хуыцауы сконд», - Искуы йын цымæ загь- 
тай?! Фæлæ уый риторикой фарст у. Гуырдзиаг мад дæр 
ын нæ хъавы дзуапп раттынмæ. Уый бæсты, йæ хъæбул 
кæй хæцыди, уыцы æнæхотых, æдых æмæ зæрæдты 
рæсугьдгæнæнтæй хъал кæндзæнис йæхи, кæндзæнис 
сæ базар. Фæлæ цъæх арвы бын сусæг куыд ницы кæны, 
афтæ дзы фыддзинад дæр нæ тайы: 
Мады бавæрдтой...æнгуылдз та 
Къухдарæнагур зилы... 
Гуырдзиаг мады фенгæйæ», 
«Багъæц-ма» - йæхи стилы...19 
19 Авторты коллектив. - Цхинвал, 1998. 54-æм фарс. 
294 

Нæ фыд-знæгтæн алы ироны тыххæй дæр се тæртты 
марæн кæрдтæ æмбæхст сты. Уыдон хорз зоны поэт. 
Æнæзындгонд нæ уыдысты нæ фыдыбоны разамонджытæ, 
нæ хъысмæт аскъуыддзаг кæнын цы удхортæм хауд- 
та, уыцы Миша Горбачевтæ, Борис Ельцинтæ, Шевард- 
надзетæ æмæ уыдон хуызæттæн. Фæлæ сын адæмы 
тугæй дойны уыд æмæ у. Уымæн калд æмæ кæлы ирон 
туг æнæвгьау: 
Дысон та Хуссары иу ирон райгуырд: 
Исын нæ фыдгулмæ марæн кард агуырд! 
Топпы хъæр хъуысы, 
Зæхх æнкъуысы. 
Дысон та здыйы их уарыд нæ сæртыл, 
Иу дæр дзы не 'рхаудта лигьдон-æвзæртыл, 
Топпы хъæр хъуысы, 
Зæхх æнкъуысы. 
Чидæртæ хъарм уæтты мах сæрыл «дзурынц». 
Ам та нæ куыйдзыхтæ мингæйттæй сурынц, 
Топпы хъæр хъуысы, 
Зæхх æнкъуысы20. 
(«Джон та») 
Адæмы сæрыл дзурæг куынæ вæййы, уæд æвæлтæрд 
цардцухты фæхъæуы мæлын. Уымæн æмæ: «Гуырдзиаг 
ироны йæ мардæн фæлдисы, Нæ хицау та махæн куыр- 
мы хуыз æвдисы. Нæ туг нын гуырдзиаг æхсныфæй ну- 
азы, Нæ хицау та махæн фынæй кæны базыл» («Абон», 
фæлæ поэт куыд зæгьы, афтæ фынæй дæр нæ уыд нæ 
уæды хицау - ССР Цæдисы фыдбоны Президент  
Горбачев. Адæмы, рæстаг адæмы тугæй ласын кодта æмæ 
фæласын кодта Советон Цæдисы. Уæд Букуылты Маиры 
хуызæн лæппутæ сæ сæртæ нывондæн æрхæссынц сæ 
райгуырæн бæстæйæн: 
20 Авторты коллектив. - Цхинвал, 1998. 54-æм фарс. 
295 

Кæм дын Риссы, уый ма мын равдис, мæ Ир! - 
Æрфарста йæ Иры цæхæрцæот Маир. - 
Дæу тыххæй цæттæ дæн мæлынмæ, мæ Ир! - 
Æмæ уæд ысласта йæ цыргь кард Маир... 
Цæв, ма тыхс, ызнагæн йæ уидаг ыскъах, 
Дæ зæххыл дæ, Маир, дæ фарсмæ стæм мах! 
Арт уагьта йæ удæй зынгзæрдæ Маир. 
Мард химидæг цинæй Маирæн йæ Ир! 
(«Фæдисонты сидт») 
Фæлæ иуæн - дыууæ æфсад. Уæлдайдæр, уыдон - 
хотыхджын, дæу æнæхотыхæй куы æрæййафой, уæд. 
Ирон цардбæллон лæппу сæ къухмæ куы бахауд, уæд 
æй æвирхъау мардæй уымæн амардтои, арты йæ уымæн 
басыгьтой. Æмæ поэт Харебаты Леонид æмдзæвгæйæн 
сарæзта, зæрдæ кæмæй банкъуысы, ахæм кæрон: 
- Дæ ристæ дын хъуамæ æз сисон, мæ Ир! - 
- Фыдмардæй мæлгæйæ, хъæр кодта Маир. 
- Кæм дын Риссы? - фарста Маиры йæ Ир? 
- Æз иууылдæр риссын дæу тыххæй, мæ Ир! 
Ахæм уарзтæй куы уарза адæймаг йæ Фыдызæхх, уæд 
йæ бон бирæ у. Поэт æй уарзы ахæм уарзтæй. Æнæуый 
йын нæй æнцойдзинад. Стæй цард дæр. Æмæ диссаг 
нæу, æппынæдзух йæ цины дæр, йæ хъыджы дæр уый 
уацары кæй ис: 
Сабыргай мæ риуы уарзондзинад амард, 
Сабыргай мæ цурæй, ахъуызыди, адард. 
Ныр мæ риуы уый хыгьд судзгæ сагьæс бацард: 
Иры Зæхх, æрмæст ма, дæн дæуæн дæ уацар!21 
(«Сабыргай») 
Амонды, стыр амонды хъуддаг у раттæг адæм,  
Фыдызæхх, фарны уацары уæвын. Фæлæ дæ уыцы уарзт æцæг 
"' Уый дæр уым. 
296 

уацайраг ма хъуамæ кæна. Фыдгæнддзинад, фыдмитыл 
дæ ма хъуамæ ардауа. Искæуыл арт æндзарын, туджы 
леуахитæн æй ласын кæнынæй амонд ничи ары. Æмæ поэт 
йæ чиныгкæсæджы ахуыр кæны, цæмæй йæ фыдæлты 
зæхмæ ма кæса æцæгæлон цæстæй, ма йын æвгъау 
кæна, йæ уды æвæджиагæй цы ис, уыдон. Æрмæст уæд 
бауыдзæнис йæ бон, цæмæй йын бафидæм йæ хæрзтæ 
æмæ йæ нæ зæрдæты хæссæм, судзгæ цырагьау. 
Бирæ уарзын чи зоны, уымæн йе 'нæуынондзинад 
дæр бирæ вæййы. Ирыстоныл сайдæй чи цæуы, йæхи 
дзыппы, йæ гуыбыны цæстæй йæм чи кæсы, ироны 
сæфтмæ чи бæллы, «Нæ, æз дæуæй лæгдæр дæн!» - чи 
хъæр кæны, уыдон, æгæрыстæмæй, ирæттæ нæ, фæлæ 
йæ ахсджиæгтæ куы уой, уæддæр сæм уымæн кæсы 
æнæуынон цæстæй: 
Мах хуызæн азæхмæ не 'рцæудзæн адæм: 
Никуы ма бахордтам не 'хсæвæр адæн. 
«Уый нын кæм ралæг ис, уымæн цæмæн ис?» - 
Дардмæ, дзæнгæрæгау, хъуысы нæ фæдис. 
Чи куыдз у, чи хæрæг, чи слæууыд къахыл?! 
Уайтагьд ын райдайæм арф ингæн къахын... 
Уайтагьд нæ хионы хурхæй ныммарæм... 
Мах стæм раст адæм, уалтæ нæ барæм. 
Уый хыгьд хæддзуйæн - нæ риуыл йæ фæндаг, 
Бар ын ис: рафтауæд не 'хсæн йæ дæндаг. 
Не стыр сæртæ йын мах бандонæн дарæм, 
«Кусынц» нын махæн дæр, уый бæрц æмбарæм22. 
(«Мах хуызæн») 
Ацы æмдзæвгæ «политикой гимн» дæр нæу æмæ «Са- 
бырдзинады сæрыл гимн» дæр. Уæдæ дзы æнæфæндаджы 
22 Харебаты Леонид. «Цин æмæ сагъæс». - Цхинвал, 1987, 144-æм 
фарс 
297 

поэтикой фæзилæнтæ æмæ калæнтæ дæр не сты 
æмбæхст. Уыйхыгьд царды рæстдзинадæй афтæ едзаг у, 
ирон уды æппæрццаг миниуджытæ дзы афтæ ирдæй зы- 
нынц, фæлмæн ирони дзы, суадонау, афтæ хъары, æмæ 
дæ бон нæ бауыдзæнис, æрдæгкастæй йæ ныууадзай. 
Уадз, уый нæ туг нын æхсныфæй нуазæд, 
Иу, æрмæст, ма схъыг уæд Ирæн йæ уазæг. 
Мах хуызæн а-зæхмæ не 'рхаудзæн адæм: 
Хи фаг куы фехсынæм, гъеуæд æрбадæм. 
Мах ыстæм раст адæм, уалтæ нæ барæм, 
Иры ирон лæгæн иу барæн дардæм. 
Мах хуызæн а-зæхмæ не 'рцæудзæн адæм: 
Кусæм, нæ кæрдтимæ, уæгьды нæ бадæм. 
Мах ыстæм раст адæм, не 'гъдау нæ бар у! 
Хи ныхмæ не сисы тохы нæ хъару... 
Леониды поэзийы поэтикой рæнхъ хъуыдыуат æнæн- 
хъæлæджы фескъуыйа; фæлхатт кæнын; ритм кæм 
хъæуы, кæм нæ хъæуы, уым æй æрбайхала; ироны 
фæлмæн юморæй сатирæмæ ахиза, кæнæ - иннæрдæм, 
классикой рифмæтæ урс æмдзæвгæтæй фæивын 
æмæ æндæр ахæм хабæрттыл зын сæмбæлæн нæу. 
Лæмбынæг сæм дæ хъус куы æрдарай, уæд сæ аразы 
зонгæ-зонын. Уыдон ын систы цахæмдæр сæхихуызон 
аивадон амæлтты æнгæс. Дзурæг сты поэты удыхъæд, 
йæ темпераментыл, йæ ныхасы амадыл. 
Хицæн бынæттæ фæлхатт кæнынæй дарддæр ацы уац- 
мыс цыма иннæ хабæрттæй хызт у, уæддæр дзы зыны  
поэты уд. Уд цы æмдзæвгæйы уа, уый та æмбæлы зæрдæйыл. 
Уæлдайдæр, судзаг фарстыл дзурæг куы уа, уæд. 
Æмбæстагон темæйыл фыст уыцмыстæ чиныгкæс- 
джыты зæрдæтæм иууыл тынгдæр цæй тыххæй фæарынц 
298 

фæндаг, уыдонæй иу миниуæгу, адæймаджы уды рис аи- 
вады хуызы кæй равдисы йæхи, уый. Ацы æмдзæвгæйæ 
историон зонæдты доктор, академик, Республикæ Хуссар 
Ирыстоны фыццаг Президент Цыбырты Людвиг уымæн 
загьта: «В мае 1986 года Леонид Харебов подарил мне 
свой поэтический сборник. В книге мое внимание  
особенно привлекло стихотворение «Мах хуызæн», где  
говорилось о том, как мы, осетины, беспощадны друг к другу, о 
том, как не бережем друг друга, как нетерпеливы к тем, 
кто из нашей среды возвышается над ординаром, и в то 
же время мы - на унижении себе - из пришельцев, даже 
недостойных, творим кумиров... 
На второй день я показал книгу В.И. Абаеву, зачитал 
понравившиеся мне стихотворения. Ученый буквально 
просиял. Распросив меня об авторе, Василий Иванович 
сказал: «Какой молодец! Как метко подметил наш  
национальный недостаток». Книгу попросил оставить ему.  
Через пару дней при новой встрече он декломировал  
стихотворение на память». 
Кæд, «подметил» наш национальный недостаток», уæд- 
дæр «молодец» разынд. Ефрейторы «молодецы» тыххæй 
та ирон иу аз фылдæр баслужбæ кодта æфсады. Йæ 
хистæр дзы афтæ кæй фæбузныг - «молодец», зæгьгæ, 
уый фæстæ фефсæрм кодта йе 'фсæддон хæс ахицæн 
кæныны фæстæ æвиппайды йæ хæдзар бацагурын. Йæ 
«молодец» бафидар кодта ноджы иу аз службæйæ. 
Махæн иу зæрдæзæгьгæ рæнхъ чи ныффыссы, уый 
цæрæнбонты йæ сæр бæрзæндты фæхæссы, афтæмæй 
ныл ницы-мацыты аивгьуыйы нæ цард. 
Леонидæн уыцы чиныджы æндæр æмдзæвгæтæ цъус 
нæ уыд. Сæ иу - «Абайты Уасойæн»-ы тыххæй Людвиг 
афтæ зæгьы: «Кстати, в том же сборнике было другое  
стихотворение, посвященное В.И. Абаеву с удивительным 
проникновением поэта в творческую технологию ученого, 
как рачительный хозяин, который собирает оставленное 
нам предками наследство - разбросанное, растоптанное, 
в грязевых наслоениях»23. 
23 Чибиров Л.А. Встречи с Васо Абаевым. Ир. 2000.. 64-æм фарс. 
299 

Æмдзæвгæ стыр нæу, æмæ йæм æнæхъæнæй æркæ- 
сæм, цæмæй кæсæгæн фадат уа, Васо æнæкæсгæйæ кæй 
сахуыр кодта æмæ буцæн кæй дзырдта, уыцы æмдзæвгæ 
«Мах хуызæн»-имæ абарын: 
Бацыд Иры фарн лæджы хуызы 
Æмæ ирон дзырдтæ 
Иры згъæлæнты 
Налхъуыт дуртау, уидзы æмæ 
Йæ къухы ирон дзырд 
Æндидзы, æндидзы, æндидзы... 
Мин азты Ир цæмæ куывта, 
Уый йын йе стыр фарн радта... 
Афтæ, урс хæхтау, фарны лæг 
Ирон дзырдтæ фатдзæф, 
Нæмыгдзæфтæй уидзы. 
Цинæй йæ цæссыгæрхъуызы... 
Цинæй йæ уарзон уд сризы... 
Æмæ уидзы... 
Æмæ уидзы... 
Ирон дзырдтæ пырхгонд Иры уидзы 
Æмæ сæ кæрæдзийыл 
Æмпъузы, 
Æмпъузы... 24 
Адæймаг хиуарзон у. Уыцы æмдзæвгæйыл дæр кæй 
æрхæцыд Уасойы цæст, уый дызæрдыггаг нæу. Цыбы- 
ры фырт дæр йæ кой арæхстгай кæны -  
«проникновением поэта в творческую технологию ученого», стæй дзы 
хæссы цæвиттон, æмæ ууыл фæцис ныхас. 
Уый хуымæджы нæу. Фыццаг æмдзæвгæ æрмæст йæ 
поэтикой арæзт æмæ фæлыстæй не 'мбулы, фæлæ цар- 
ды рæстдзинад æмæ йе 'хсарджын ныхасæй дæр. 
Уыдон æй кæнынц зæрдæмæдзæугæ. Дзырдыл 
æфсæн хъадамантæ æвæрд нал уыд, фæлæ уыцы сæри- 
бардзинадæй бирæтæ абон дæр тæрсгæ кæнынц. 
Адæймаджы зæрдæ та агайы æрмæст рæстаг, куы- 
24 Харебаты Леонид. Мæ уды сагъæстæ. - Цхинвал. 1981. 22-æм фарс. 
300 

рыхон кæнæ цыргьзонд ныхас: куыйтæ кæй ныскъуыдтæ 
кодтой, ахæм нæ, фæлæ ногхъуыды. 
Æмдзæвгæ «Мах хуызæн» ахæм у. Людвиджы, стæй 
та Васойы зæрдæмæ уымæн фæцыд, Ирыстоны æцæг 
хъæбултæй алкæй зæрдæйы судзагдæр фарстытæй кæй 
у. Ахæм уацмысæн зæрдæзæгъгæ фидæн вæййы. Ха- 
ребаты Леониды сфæлдыстады судзагдæр фарстытæй, 
йе 'ртæ хорзæй иу æвзаг, ирон æвзаджы хъысмæт 
хуымæтæджы нæу. 
Æдылыдзинад бирæмæ Хуыцауы хорзæх кæсы. Уый 
та дæлимоны удвæллой у. Æмæ адæмæй кæй сæры 
фæкуысси вæййы, уыдон тынг бирæйæ сæхи ирон 
æвзагæн кæй фæхицау кæнынц, æрра цуанон йæ ко- 
мыфынк калгæ холы алырдæмыты куыд фæраскъуын- 
баскъуын кæны, афтæ йæ кæй фæрайваз-байваз 
кæнынц, уый хуымæтæджы нæу. Уæййаг адæймаджы чи 
балхæны, уый куыд фæнды, афтæ йæ фæкафын кæны. 
Æмæ нын нæ фыдæлтæй баззайгæ иууыл стырдæр 
фарн ферох кæныныл чи архайынц, комгай, хъæугай 
нын æй чи дих кæнынц, цæмæй иу хæдзары бинонтæ 
дæр æнæтæлмацгæнæг сæ кæрæдзи мауал æмбарой, 
сæхи уæцъæфтæ та цæмæй адджын гуккутæй æфсæст 
уой, уый тыххæй, цы амонд нын скарстой, уый хъуамæ 
рæстæгыл бауæм - ныйиугай уæм, æмæ не знæгты хъуы- 
ры аирвæзæм. 
Уыцы проблемæ абон нæ фæзынд. Нæ фыдызнæгтæ 
йыл цæргæ-цæрæнбонты куыстой æмæ кусынц. Уæдæ, 
Харебаты Леониды æртæ аудинаг фарстмæ мадæлон 
æвзаджы хъысмæт хуымæтæджы нæ бахауд. Рæстæггай 
йæм ног æмæ ногæй æнæнхъæлæджы не 'рыздæхы. 
Уыцы темæйыл йе 'мдзæвгæтæ хицæн æмæ хицæн 
рæстæджы фыст сты. Сæ поэтикæмæ гæсгæ сæ аива- 
дон æмвæзад дæр æндæр æмæ æндæрхуызæттæ сты. 
Фæлæ дзы иухуызон ис иу хъуыддаг - сæйраг хъуыд- 
даг: се 'ппæты дæр дзырд цæуы мадæлон æвзаг æгæрон 
уарзтæй уарзыныл. Поэт йæ фыртæн уымæн дзуры, 
зæгьгæ, алцы дæр ферох кæн: куыд дæ уарзтон, мæ 
301 

къухтыл дæ куыд хастон, дæу стъалытыл, хуртыл куыд 
барстон, мæ комдзаг дæр дæ дзыхы кæй тъыстон, рацу 
комдзог, æз мæ фыдбойнаг царды цы фыстон, уыдо- 
ныл... 
Иунæг иу фæдзæхст дар мын дæ зæрдыл: 
Уарз ирон æвзаг, ма йæ дар фæсфæд. 
У æнувыд нæртондæр æвзæгтыл, 
Фæлæ ку, лæппу, уæд ды мæ мардыл, 
Ды дæ мадæй: «Мæ мад нæу», - куы зæгъай, 
Æмæ де 'взаджы цаудæй куы фауай. 
Кæд ды не 'рдарай мурмæ мæ катай, 
У хуыздæр, æмæ а-зæххыл ма уай: 
(«Мæ фыртмæ») 
Поэт цы «æртæ хорзы» кой кæны, уыдон иууылдæр 
уарзтыл бает сты, - стæй цард æнæхъæнæй уарзтыл бает 
у, æнæуый цард нæй, - æмæ уыцы «æртæ хорзы» дæр 
сты æртæ уарзты: фыдызæххы уарзт, мадæлон æвзаджы 
уарзт, сылгоймаджы уарзт. Фæлæ сылгоймаджы уарзт 
дæр цалдæр дихы кæны. Æмæ Леонидæн уыдонæй фыц- 
цаг ракой кæнинаг у мады уарзт. 
Фыссæг æнахъом сабийæ кæй фæцух мады, стæй 
та фыды рæвдыдæй, уый йæ зæрдæйы баззад æргом 
хъæдгомы хуызæнæй. Æвæццæгæн, иу æмæ дыууæ 
хатты нæ кастис хæлæггæнгæ, йе 'мкарæнтыл-иу сæ 
ныййарджытæ куыд узæлыдысты. Уый йын ноджы ны- 
хылдта йæ зæрдæйы хъæдгоммæ, мысыд йæ мад æмæ 
фыды. Сæ уарзт йæ риуы сыгъд, артыл дымгæ куыд 
ныдзæва, уыйау. 
Кæй зæрдæ нæ бангæстæ уыдзæнис «Мад» кæсгæйæ. 
Æнахъом сабимæ йæ ныййарæг фыны куы фæзынд, 
йæ хъæбысмæ йæ рæвдаугæ куы систа, йæ хъус, - сыр- 
хуадул, цардæфсæст нæ, фæлæ - йæ хус рустæ йын 
пъатæй куы æхсыдта, уæд сывæллон дис кæны: йæ мады 
цæссыг цæмæн мизы; чи йын загьта, йæ фæстæ ногдыгьд 
æхсыр кæй нал федта, уæлахеджытæй йæм гæдыйы хай 
302 

дæр кæй никуы уал æрхаудта; хус къæбæрæй дæр кæй 
никуыуал бафсæста йæ гуыбын? Афтæмæй сидзæры 
æнæхин «дистæй» базонæм, йæ ныййарæг мады фæстæ 
цы уынгæджы бонтæ тоны. Фæлæ уыдон йæхи дæр нал 
æндавынц. Уымæн, сидзæр сабийæн æндæр у йæ сагьæс: 
Раст дын загьтой, цалдæр хатт «æвастæй» 
Алыгътæн дæ агурæг хъæуæй; 
Æз, гыцци, куынæ 'фсæдын дæ уарзтæй, 
Уæд дæхи куыд бамбæхстай мæнæй?.. 
«Фын»-ы та сабимæ йæ буц мад куы 'рцыд, уæд йæ 
худын, йæ кæл-кæл ыссыд. Ныххудти йæм дуне, ный- 
йирд ыл и дуне: кæцæйдæр æм дардæй» йæ «буц мад 
æрцыд»: 
Рæвдаугæ мæ сабыр йæ хъæбысмæ систа, 
Мæ уадултыл хъавгæ æвæрдта йæ рус. 
Ыстæй мæ фæдзæхста: «мæ зындзæрин хъæбул, 
Дæ дыккаг мадмæ-иу, цы дын зæгъа, - хъус». 
Цыдæр ма йæ дзурын, фæдзæхсын фæндыди, 
Цыдæр ын кæронмæ нæ бантыст зæгьын. 
«Кæрдзын» ын куы загьтон, уæд фемæхст йæ цæссыг: 
«Фæлæу уал, мæ хивæнд, уыдзæн дын кæрдзын...». 
Йæ «хъарм мад» уыцы дзырдтимæ фæцæуæг, æмæ 
йæ тыхстмæ куынæ уал зыны, уæд сидзæрмæ афтæ кæсы, 
кæрдзын хæсгæйæ мады кæмдæр зымæг æрцахста. 
«Нæма-иу æризæр, фæлæ-иу» саби сæ тыргьы тæгæл 
фынæй аци. Куыд фæнды уыдаид, уæддæр мадæй уым 
никуы айрох. Райсомæй-иу ын уатмæ хур йæ цæстытæ 
куы къахта, уæд та-иу ын аууæттæ скодта: 
...Уый афтæ уыд, афтæ, фæлæ та æз иу хатт 
Нæ тыргьы тæгыл фынæй адæн. 
Нæ зонын нырма дæр, куыд уыдаид уый та. 
Куыд ферох дæн уыцы ран мадæй. 
303 

«Нæ сыхæгтæм ауад, сусс, ма ку, фæзындзæн...» 
Мæ мады файнуст-иу мæ сайдта. 
«Куыд бирæ сæм бады?» - ыслæг дæн, уæддæр ма 
Мæ зæрдæ цæмæдæр æхсайдта....25 
Ныййарæгыл бирæ зæрдæмæдзæугæ æмдзæвгæтæ 
ныффыста Харебаты Леонид. Бирæ зæрдæскъæф æн- 
къарæнтæ, бирæ айв бынæттæ сæ ис, фæлæ иууыл 
тынгдæр æмбулынц - æцæг, йе 'мдзæвгæты фылдæр 
хай афтæ сты, - бæлвырд, æнæнхъæлæджы деталты 
фæрцы. Се 'ппæты æрхæссыны фадат нæй, фæлæ дзы 
мæнæ цалдæр: 
Табæты сæр 
Дзæбугæй хойынц... 
Æмæ хъуыст мæ мадмæ 
Дзæбуджы хъæр æмæ мæ кæуын.. 
(«Хус цæссыг») 
Сабийæн мад, йæ фыд сæ ныууагъта, уый нæ хъæр 
кæны. Нæ йын дзуры, йæ зæрдæйы дзы сау мает кæй 
ис. Хоны йын æй дард балцы. Ацыд кусынмæ. Æмæ йæ 
сывæллон фыны фены, цыма æрцыд. 
Мад ын загьта: «Дæ баба æцæгдæр 
Дысон ам уыд, къафеттæ æрхаста... 
Дæу йæ хъæбысы систа фынæйæ, 
Æмæ дæ хурыл, стъалытыл барста...» 
Загьта мад æмæ чырынæй систа 
Хилхæд къафеттæй армыдзаг фыртæн. 
Чи ма дзы аззад, уыдон ныууагъта 
Мад йæ хъæбулы ног ахæм фынæн...26 
(«Баллæда къафеттыл») 
25 Харебаты Леонид. «Цип æмæ сагъæс». - Цхинвал, 1987, 255-æм фарс. 
26 Харебаты Леонид. Æидæр у мæ сагъæс. - Цхинвал, 1968, 22 - 25-æм 
фæрстæ 
304 

Хъæбулæн ныййарæг кæй ницы хæлæг кæны, уый нын 
мæнæ куыд равдыста Леонид: 
- Цæмæн у зæхх, - уæ фарст у ахæм, - 
Лæгмæ уæлдай хуыздæр, рæдау?.. 
Цы йæм вæййы, уый ратты махæн, 
Йæхи ныууаддзæнис фæлтау. 
Нæ зæххы риуы сты нæ мæдтæн 
Сæ рæдау зæрдæтæ ныгæд, 
Æмæ сæ хъæбултæн, сæ удтæн, 
Нæ дарынц къæбицтæ æхгæд27.. 
(«Цæмæн у зæхх...») 
Фæлæ уæддæр дзырд «уарзондзинад» куы фехъусæм, 
уæд æппæты фыццаг нæ зæрдæтæ фестъæлфынц 
нæлгоймаг æмæ сылгоймаджы æхсæн иууыл æввахсдæр 
æнкъарæнтæм. Æнæуарзондзинад куыннæ фæразы 
адæймаг, афтæ у цардæн йæхи астæуцæджындз дæр 
Уый, уарзт у. Йæ бæрзонддзинад Уарзондзинад кæм нæ 
уа, уым хур нæ тавы, къуыбыр дзы дидинæг не фтауы, 
дидинæг дыргь нæ дæтты. 
Дунеон аивады кæцы фæнды хуызы иууыл стырдæр 
куырыхонтæ йын дæндагæй цырагъ уымæн дард- 
той æмæ дарынц. Уарзт, сыгъдæг уарзт кæм уа, уым 
цардæн амæлæн нæй. Уарзт рухс дæр у, хъарм дæр у, 
уæлдæф дæр у, дон дæр у, мæр дæр у... уыдон та сты 
царддæттæг. Удмæ, - зайæгойы уа æви цæрæгойы, - 
æвзæрын кæнынц царды монц. Йæхæдæг дæр æй нæ 
фæхаты, афтæмæй йæ æфтауынц царды фæндагыл. 
Стæй дзы уарзты комытæф куы бацæуы, уæд йæ фын- 
ты фестъæлфы уый цинæй. Фæсадзы йыл базыртæ. 
Рухсмæ, хурмæ тæхæн базыртæ. Йæхæдæг свæййы 
цардаразæг, царддæттæг. 
Цард кæрæдзийыл афтæ бает кæй у, ныддихтæ, 
ныллыгтæгæнæн ын кæй нæй, Харебаты Леониды поэ- 
зийы зæрдæйы алыхуызон æнкъарæнтæ алдымбыдау 
21 Харебаты Леонид. Мæ уды сагъæстæ. - Цхинвал. 1981. 11-æм фарс. 
305 

æддæг-мидæг уымæй цæуынц, иу сæ иннæйы уымæн 
цардхъом кæны: 
Цыдæр мае сисы йæ базыртыл, 
Цыдæр ныхъхъыдзы кæны риу - 
Иры уарзт æмæ дæ цæстытæ 
Кæнынц мæ зæрдæйы æмзиу.. 
Поэтмæ уарзондзинады æнкъарæнтæ, - йæ лирикон 
хъайтар саби уа, æвзонг æви зæронд, уæлдай нæу, - 
уарзондзинады æнкъарæнтæ йæм сыгьдæг æмæ æргом 
куы вæййынц, уæд æмбæлынц зæрдæйыл. Чиныгкæсæг 
сыл æууæнды. Нæ дызæрдыг кæны, лæппумæ æхсæвы 
чызджы цæстытæ хурау кæй худтысты, цæхæртæ 
кæй калдтой, æмæ кæй сыгьд сæ зынгæй, зæрдæ кæй 
рад, фырцинæй кæй кафыд, йæхицæн ныфсытæ кæй 
æвæрдта: «Ис мæлæн æмæ уарзты цæрæн дæр» («Уыцы 
æхсæв»). Уырны йæ, лæппу фынæй чызджы рудзынджы 
цурмæ «хуыснæгау, къах-къухтыл хъуызгæ» кæй бацæуы, 
йæ фынты йæ тыхсгæ куы фены, уæд афтæ кæй хъуыды 
кæны, ома йæ мæ уарзт тыхсын кæны («Кæд мыййаг...»). 
Уымæй дæр, лирикон хъайтарæн кæд æвзонгæй 
йе мкъай (кæнæ æртыккаг цæсгом) йæ уарзт æмæ 
уарзон чызджы æхсæн хъеллау кæны («Уайдзæф», 
«Цæхæрцæст лæппу», «Тæхуды», «Зары Леуахи арф 
комы» æмæ æндæрты), уæд, йæ лæджы кары куыд цыд, 
афтæ йæ уарзт кодта тыхджындæр æмæ ирддæр: 
Систой мæ сæ уæлныхты, 
Сауæрфыг дæ цæстытæ. 
Уыдон фендæй зæрдæйы 
Атайынц мæ мæстытæ. 
Иу фæкастæй дардмæ дæр 
Уазал зæрдæ батавынц. 
Æмæ риуæй худгæйæ 
Уаз бæллицтæ адавынц. 
306 

Бирæ хатт мыл боны рухс 
Се стъæлф зынгæй атары. 
Амæлæтмæ дарин дæу 
Хуры къæрттау, ме тары. 
Атæхин даем, фæлæ мын 
Асудзыс мæ базыртæ, 
Ех, тæхуды удæнцой 
Чи ма фены базыл дæр: 
(«Дæ цæстытæ») 
Зæрдæ сæхимæ тынгдæр æлвасынц, классикой фор- 
мæйыл чи сты, рог ритм æмæ фидар рифмæтæ кæм ис, ин- 
тимон темæйыл Харебаты Леониды уыцы æмдзæвгæтæ. 
Ноджы ма сæм фæлмæн юмор кæм ис, уыдоныл 
чиныгкæсæг æнæфæхудгæ нæ фæвæййы. Сыгъдæг, 
хæларзæрдæ мидбылхудтæй. Æмæ куыд исæнæбахудгæ 
доныбылмæ уарзтæй цы зæрдæдзæф гуырд фæзыны, 
уый фенгæйæ. Йæ зæрдæйы æнкъарæнтæй цъæх арт чи 
фæуадзы, æгæрыстæмæй, йæ мады цур дæр йæ цæсгом 
чи суагъта, йæ кой кæнынæй чи не фсæды, цæттæ чи 
у: «Искуы ма... уæд ын лыстæггай радзурин æппæт» 
(«Нана»), афтæмæй йæхицæй дæр чи нæ сæтты: «Фæлæ 
никуы, уый нæ уыдзæн, уалынмæ лæууæд!» - уыцы чыз- 
джы уарзæгой æфсæрмытæм æнæ схудгæ куыд ис. 
Кæнæ гауызæлхæнджытæ гауызыл куы тыгуыртæ 
кæнынц, дисæй куы мæлынц: «Чи уыдзæн йæ кæнæг?» - 
уæд лирикон хъайтар та: 
Гауызы фсон чызджы фæрсты 
Цал хатты æрзылдтæн!.. 
- Иу дæр æй куынæ балхæнид, - 
Химидæг бæллыдтæн. 
Чидæр ын æй, цингæнгæйæ, 
Балхæдта мæ ацыд, 
Афтæмæй мæ уæйгæнæгæй 
Хицæн кæнын бахъуыд.28 
(«Гауыз») 
* Харебаты Леонид. Æхсæрдзæн. - Цхипвал. 1961. 47-æм фарс. 
307 

Æмæ «Сугсæттæг», «Мæйрухсы», «Уынджы», «Мæ 
къæрных» æмæ æндæрты цас фæлмæн юмор ис! 
Чиныгкæсæджы лирикон хъайтары сыгьдæгзæрдæ 
иронион ныхас сайы йæ фæдыл. Йе ргом ныхасæй йын 
сыгьдæг кæны йæ зæрдæ. 
Сыгьдæгзæрдæ адæймагмæ фарн кæсы. Уый йæм 
фæзынын кæны царды, уарзты зыд. Уæлдайдæр, автор 
æнæ уæлдай ракæ-бакæ куы фæкæны йæ юморхæццæ 
кæнæ иронион ныхас, уæд. 
Лирикон хъайтар чызджы куы фены сугсæтгæ, уæд 
ын «фæтæрсы», цыргъагимæ кæй архайы, уый тыххæй. 
Айсы йын йæ цыргь фæрæт, йæ бæсты, лæппуйыл куыд 
æмбæлы, афтæ сæтты сугтæ æмæ йæм хаты: 
Ды фæлтау дæ мадæн зæгъ, 
Иу чидæр, зæгъ, уынджы 
Суг сæтты æмæ, дам, дын 
Бауарзта дæ чызджы... 
Тулдзы здыхт къуыдырты, зæгъ, 
Ндзарæнтæ фæкодта 
Æмæ, дам, нæ фæсдуар 
Балæууын дæр домдта..,29 
(«Сугсæттæг») 
Мæгуыр Цолайæн æмкъай æркæнын куыд не нтыст; 
«йæ нымæтхуд - пæлæхсар» кæй у, «йæ урс куырæт - 
ихсыд», уый тыххæй, кæд «уæлæсыхы ыстыр хъазт» 
ис, дæлæсыхы тымбыл симд сарæзтой, уæддæр «Цола 
хъазтмæ нæ цæуы», афтæмæй йыл адæмон зарæггæнæг 
æлхыскъгæнгæ куыд худы: 
Ой, Цола, Цола хъазтмæ нæ цæуы, 
Уæрæйдæ, дæ каистæм цы хордтай, 
Уæрæйдæ, хъайлаимæ хæбизджын, - 
(«Цола») 
Уый дæр уым 
308 

Афтæ Леониды лирикон хъайтар та чызджы кæй ба- 
уарзта, йæ зæрдæ йын комкоммæ кæй не ргом кæны, 
фæлæ йын йæхи кæй ссæрхъызой кодта, уый тыххæй 
йæхæдæг йæхиуыл худы йæ мидбылты, æмæ мах дæр 
худын кæны. 
Афтæ зæрдæйыл цины æнкъарæнтæ, стæй цины 
мысинæгтæ атыхсынц, «Мæйрухсы» кæсгæйæ. 
Хъæууон цард чи зоны, кусæг галтимæ иу-дыууæ 
хатты уæддæр кæй бахъуыдис афыдæбон кæнын, уый 
зæрдæ æнæмæнг фестъæлфдзæнис æмдзæвгæйæ. Йæ 
зæрдыл æрбалæудзæн, зæхкусæджы æмæ фсондз галты 
сæумæцъæхæй - куысты размæ, кæнæ изæрдалынгты - 
куыстыфæстæхуымгæрæтты, ауæдзтыл куыдзæрдиагæй 
фæхизы сæ хицау, цæмæй йын сæ зæрдæтæ ма æхсайой 
сæ гуыбынтæм æмæ ма дон кæна сæ уæрджыты магъз: 
- Ам сæ рахизон, - æмæ баздæхтон 
Галты ауæдзмæ. 
Раст уыцы уысмы хъустыл ауадис: 
- Цæй-ма, ауадз мæ. 
- Абад-ма, мæ хур, - æмæ джис-хъус дзырд 
Сабыр райхъуысы. 
Астæумæ кæрдæг рог, цыдæргъуызон 
Химид банкъуысы....30 
Афтæмæй хъæууон мæйрухс æхсæвы ныв йæ фæдыл 
расайдта рухс æнкъарæнтæ. Поэт кæд æргом нæ дзу- 
ры уыцы цау ын йæ зæрдыл исты æрлæууын кодта æви 
нæ; кæд æй æфсон ис «Цас айв ми у, цардмонц уарзæтты 
дзурын ма уадзай?!» - æмæ галты ауæдзæй сабыргай 
раздæхта, уæддæр зæрдæ къæпп кæны: цæмæн афтæ 
ауды дыууæ уарзæгой адæймагыл; фынафон куы сси, 
уæддæр уыдон сæ къах кæй нæ хæссы, сæ цардцыбæл 
удты сын уарзт кæй æрбалвæста, уый йæ цæмæн æндавы? 
Фæлæ сын нæ дзуапп кæны. Æмæ уый хорз у. Чиныгкæ- 
сæгмæ цы фарстытæ æвзæрынц, уыдонæн йæхæдæг 
Харебаты Леонид. Мæ уарзт. - Цхинвал. 53-æм фарс 
309 

фæуæд дзуаппдæттæг. Уыдон та йæм æнæмæнг сæвзæр- 
дзысты æмдзæвгæйы кæрон: 
...Уæдæй ардæм ма æз куы баздахын 
Галты ауæдзмæ, 
Уæд, цыдæргьуызон, хъустыл ауайы: 
«Цæй-ма, ауадз мае!» 
Ахæм æмдзæвгæтæ уарзæгой чиныгкæсджыты нал 
фæуадзынц сæхицæй. Тыхджын ын кæнынц йæ зæрдæйы 
æнкъарæнтæ, æфтауынц æй хъуыды кæныныл, æвзæрын 
æм кæнынц царды монц. 
Поэты йæ зæрдæйы æнкъарæнтæ раргом кæнынæн 
хуыздæр - арфдæр, алыварсонæй, ирддæрæй равдисы- 
нæн арæх бахъæуы йе ргом адæмон сфæлдыстадмæ аз- 
дахын. Уым цаудæй ницы ис. Аивадон традицитæ тынг 
цы адæммæ нæма ныффидар вæййынц, уыдон се ргом 
фольклормæ арæхдæр фездахынц. Уæлдайдæр сын 
ирон адæмон сфæлдыстады хуызæн хъæздыг фольклор 
куы вæййы, уæд. Нигер хуымæтæджы нæ дзырдта: «Æз 
цæуын, æвзаджы æппæт дæснытæ цы рттиваг галуантæ 
сарæзтой, уыдонæй æмæ мæхицæн аразын халагьуд по- 
эзийы æвидигæ суадоны цур. Уыцы суадонæн йæ ном у 
«Адæмон сфæсдыстад»31.. 
Адæмон сфæлдыстад æнусты æмæ æнустæмы хæз- 
на у. 
Харебаты Леонид мысы: «Куыд мын радзырдтой, 
афтæмæй мæ фыды фыд Къиба уыд диссаджы таурæгь- 
гæнæг, уымæй хуыздæр таурæгьгæнæг та уыд мæ мады 
фыды фыд Джусойты Шамил. Шамил сæрæй кæронмæ 
зыдта «Нарты кадджытæ». Уый сæ зарыд æмæ сæ цагьта 
дыууадæстæнон фæндырыл. Шамил «Нарты кадджытæ» 
кæй зыдта, уымæй уыд сæрыстыр, æмæ дам-иу кадæг 
куы фæцис, уæд, дам-иу, йæ зард фæстаг хатт балхынцъ 
кодта: «Уый уын ракодтон не стыр фыдæлты кадгæнæг 
таурæгьтæ, æмæ сæ ма ферох кæнут, мæлын сæ ма ба- 
Нигер. Уацмысты æххæст æмбырдгонд. - Дзæуджыхъæу. Т.З. 1968. 
591, 592-æм фæрстæ. 
310 

уадзут». Шамил цы дыууадæстæнон фæндырыл цагъ- 
та, уый æрæййæфтон мæ сабибонты. Цардæй раджы 
ахицæн сты Къиба æмæ Щамил, уыдон семæ ахастой сæ 
бирæ таурæгьтæ, сæ бирæ кадджытæ, сæ ныффысынмæ 
сын ничи фæцырд32.. 
Фæлæ, табу Хуыцауæн, сæ ныффысынмæ кæмæн 
фæцырд стæм, уыдон мыхуыры рауадзын нын уæддæр 
куы бантысид. Уыдон, саргъгæнæн кæмæн нæй, ахæм 
хæзна сты. Леониды дæр уымæн арæх бахъæуы сæ сæр. 
Уыцы нымæцы интимон темæйыл фыст уацмыстæ дæр: 
Зары Леуахи арф комы! 
Дидин рафтыдта зæхх! 
Чи ма дæ уарзта, уæ чызгай, 
Уый мын сусæгæй зæгь?! 
(«Зары Леуахи арф комы»). 
Кæнæ: 
Бандзыг мæй былкъахырæй Хъæриуыл, 
Æмæ дардмæ уазалдзæстæй каст. 
Ма мын дзур: мæ зæрдæйы, мæ риуы, 
Сонт сæгуытау, базмæлы тæрк уарзт. 
Авд хо симынц, кæстæр сæ ныффæллад. 
Хурхæтæны адзæгьæли хъуаз. 
Кодтай мæн цæстæнгасæй уысмæн над, 
Никуы загътай сонт зæрдæйæн: уарз' 
(«Д.Л.-йæн») 
Адæмон зарджыты бирæ рæнхъыты рифмæтæ, стæй 
зарæджы хъуыды фæирддæр кæныны тыххæй дзырд 
бынтон æндæр хабæрттыл куыд фæцæуынц, афтæ сæ 
поэт дæр фæпайда кæны йæ хъайтары уарзт хуыздæр 
райхалыны тыххæй. 
Уый хыгъд ын æнæуынон сты, сæ уарзтыл сайдæй 
чи фæцæуынц, дзургæ иу чи фæкæны, аразгæ - иннæ, 
32 Харебаты Леонид. Сыгъдысты зæрдæтæ. - Цхинвал. 1983 5-æм 
фарс 
311 

уыдон. Денджызы былмæ улæфынмæ чи цыдис, æмæ 
йæ мойæн ард чи хордта: «Иунæг уысм æнæ дæу нæу 
мæ бон, Гъе ныр та ныддаргь уыдзæнис рæстæг. Æмæ 
та йын нал уыдзæн кæрон», цæссыкалгæ йæ чи фар- 
ста: «Цы уыдзынæн æнæ дæу?» - æлгьгæнгæ уымæн 
зæгъы: 
Уæртæ ма, дæ фыстæг тыргьы джиуы... 
Чи дын у? - Дæ мой дæм æй фыссы. 
Уый нæ зоны, ам йæ ус, лывдзæгау, 
Искæмæн йæ дæллагхъуыр тыхсы. 
Уый нæ зоны: ам йæ усыл рæстæг 
Хъазгæ, худгæ, дугьонау тындзы. 
Уый нæ зоны: ам йæ ус рæстæгмæ 
Ацыдис æндæр лæгмæ чындзы.. 
(«Денджызы былыл») 
Æмæ уыдон æхсæн, стæй æмткæй йе сфæлдыстады, 
сырх æндахау, бæрæгæй зыны юмористон таг. Суанг йæ 
райдайæнæй. Йæ роман «сыгьдысты зæрдæтæ»-йы раз- 
ныхасы хуымæтæджы нæ загьта: «... мæн иутæ поэт хо- 
нынц, иннæтæ - прозаик, аннæтæ - юморист». Фыццаг 
йе 'мдзæвгæты фæлмæн юмор худт йæ мидбылты, стæй 
уый цыд тыхджынæй-тыхджындæргæнгæ. Раздæр кæд, 
куы фæизæр кæны, уæд, «царддæттæг хуры тынтæ, 
барджытау», куы ныххизынц фæсрагь, цæргæстæ куы 
фæтæхынц сæ бадæнтæм - хæхты бæрзæндтæм, уæд 
хæлымбыттыртæ та хурæй куы нал фæтæрсынц, æмæ 
æддæмæ куы ратæхынц («Изæр кæны»); хурмæзилæг 
куы сцæттæ, йæ сæр куы ныууæззау, зæхмæ куы нык- 
каст, афтæмæй хурмæ куыд дзырдта: «Дæ фæдыл, 
кæй хъæуыс, Уый зилæд! Æз нырмæ дæр нæ уыдтæн 
æнхъæлцау!» («Ныннæрст, ныууæззау...»); «бæрзонд 
къæдзæхы сæр цæу йæ сыкъатæ арвмæ» куыд рад- 
та быцæу æмæ йæхи нысхъæлгæнгæ куыд мехъ- 
мехъ кодта, зæгьгæ: «Арв æркæлид, æз куынæ уаин, 
уæд! Хъаймæт фæзынид, æз куынæ уаин, уæд!», æмæ 
312 

сæныччытæ куыд дардта тасы, уыдæттыл фыста поэт, 
уæд фæстагмæ йæ сие кодта цыргъæй-цыргъдæр. Не 
'рвылбонон цард нын чи æнæад кæны, царды нæ размæ 
цæуын чи нæ фæуадзы, уыдонмæ хаттæй-хатт æгъатыр 
уымæн вæййæм: 
Не 'взаг - зæдты 'взаг æмæ дæ курын: 
Ма дзы базар кæн, ма йæ кæн уæй! 
Бахæр уый бæсты, «хорз» лæг, дæ намыс, 
Фæлæ цы бахæрай, уый дæр нын нæй! 
(«Не 'взаг») 
Кæнæ мæнæ куыд зæгъы ницæйаг, мæрддзæст адæй- 
магæй: 
Дзырдтой мын: у марг, дам, хæлæг лæджы тугæй. 
Дзырдтой мын, фæлæ мæм нæ хъуыст. 
Ныр абон кæй мæлын дæ хъæстæйæ хурхæй, 
Уый хъусыс æмæ дын нæй цинæй æрхуыст! 
(«Дзырдтой мын») 
Æмæ, уæдæ, поэт зæрдæнцойæ куыд хъуамæ кæса, 
алцæмæ дæр æнхъæлцау чи у, йæхицæй дæлдæртæм 
уасæджы каст чи кæны, йæхицæй уæлдæртæм та - 
бæдулы, йе 'мгары æнтыстытæй йæ цæст кæмæн хауы, 
ахæм ницæйæгтæм. 
Сты йын æнæуынон, фынджы фарсмæ сырхуадулæй, 
физонæгæфсæстæй нæ Фыдызæххы тыххæй йæ риу 
тымбылкъухæй чи фæхойынц, фæдисы та мысты хуынкъ 
туманæй чи фæагурынц, уыдон: 
Иры уарзт нæ риуты судзы, 
Физонæг куы фенæм, уæд. 
Гъе, уæд нæм нæ зæрдæ едзуры, 
Гъе, уæд ыл фæкæнæм мæт. 
Гъе, уæд нæ фæфæнды хъуырыл 
Иры зæхх, æгьнæгау, дарын. 
Гъе, уæд нæм фæкæсы амонд 
Уый сæрыл мæлæт ыесарын. 
313 

Фæлæ æйтт, зæгьгæ, фæцыди: 
«Чидæр Иры сæрæй хъазы!» 
Уæд кæрдæнты бын нæтгæйæ, 
Мардыфсон ыскæнæм базыл: 
(Нырыккон патриотизм») 
Уыцы «æфсоны» тыххæй нæ æрæййафы алы хатт не 
знаг æдзæттæйæ. Уый нæ, фæлæ нæ кæрæдзимæ нæ 
мæстытæ уæд æрымысæм. Цымæ тæрсгæ фæкæнæм: 
исчи нын куы фæцæгъда, зулдзых кæимæ стæм, уы- 
дон, нæхæдæг дзы куыннæ сисæм нæ мæстытæ. Нæ 
кæрæдзийы рис нæм рис нæ кæсы. Æмæ нæм куырис 
куы фæсудзы, уæд ыл бæттæн фæхуды. Цæвиттонтæ 
исынмæ дардмæ нæ цæудзынæн. 
Нæ фыдбоны сыхæгтæ Абхазмæ куы ныббырстой, уæд 
æнæхъæн Цæгат Кавказ æмæ мах дæр, кæд нæхицæн 
нæ сæртыл арв сыгьдис, уæддæр гæрзифтонгæй æр- 
лæууыдыстæм сæ фарсмæ. Уыдон фæрцы фервæзтыс- 
ты абхаз фыдбылызæй. Абон дæр уыцы ныфсæй цæрынц 
æмæ сты сæрыстыр. 
Мах, Ирыстоны хуссар хай нæ фыдбоны сыхæгты 
къухæй 1989-æм азæй (стæй æрмæст уæдæй нæ) хъыцы 
дæттæ нуазæм - цæгьдынц нæ, нæ «рухс кувæндæттæй 
хынджылæг кæнынц»; Чъребайы къæсæр, Дзаумæ бахи- 
зæны онг сын нæ зæххытæ æхсыд фесты; Дайраны 
дуæрттæ метргай байстой, фæлæ, æнæсæр динозавр- 
тау, нæ къæдзилы хуссымаг не смудæнтæ нæ хатынц. 
Бынатмæ нæ чи баирвæзы, уый уæцъæфы тæвд цæхæр 
ныккæлы - йæ ахсæн æмæ йæ дзыппæй дарддæр йæ 
цæст ницыуал фæуыны: 
'Рыздыхта сæ хъил сыкъатæ 
Цард, уынын мæ цæстæй, 
Де 'гьдауæй рын дæ мæ удæн, 
Судзы мæ дæ хъæстæ. 
314 

«Волгæйæ» нæ Иры сæрты 
Тутт сæрæй фæлгæсыс. 
Дарыс нæ афтид æхсæртыл, 
Цардæй ма кæй фæрсыс... 
(«Абад адзурæм») 
Ахæм хицæуттæй, куыддæр стыр бынатмæ бахауынц, 
афтæ айрох вæййынц иууыл дæр - æвзарджытæ, адæм, 
мадæлон æвзаг, Фыдыбæстæ, уарзт... адæймагæн та 
æвæджиаг куы ницы уа, уæд йæхæдæг дæр ничи æмæ 
ницы у. Поэтæн та хъуамæ уа æвæджиаг хъуыддæгтæ 
æмæ идеалтæ. Чи сæ вæййы сæйрагдæр, чи - фæрсаг- 
дæр. Фæлæ сæ уæддæр фæисы цардæй. 
Зæгьæм, фысджытæн зындгонд уыдис иу худæг хабар. 
Иу чидæр, цалынмæ пенсийы ацыд, уæдмæ æппыныдзух 
кодта хъæрзгæ. Куыстæй-иу йæхи сайдта, æнæ аргьæй 
хуыссыд советон рынчындæтты, кæд ын дохтыртæ дзырд- 
той, «ницы дæ риссы», уæддæр æнæаргь къæбæр хордта, 
æрвылмæй йæ рынчыны пенсии та - æввонгæй. Ноджы йæ 
хъустыл æрцыд, кæйдæр карк айк æрыфтыдта, зæгьгæ, 
уæд-иу амард, адæргь, цæстæй ракæсыны æнхъæл ын 
мауал у, йæ низы хатт та-иу æндæр цыдæр хуыдта. 
Æмæ йæм иу хатт Гафез нал фæлæууыд: 
- Бирæ цæрай, дæуæн дæ низ у, адæмы сæ къахыл 
лæугæ кæй уыныс, æрмæстдæр уый. 
Леониды æндæр цы хъуыд! Афтæмæй райгуырдис 
æмдзæвгæ «Ма хъæрз»: 
О, ма кæн йæ кой дæр, дæ зæрдæйæ ма хъæрз, - 
Дæ низæн йæ аххос у иунæг дæ цæст: 
Ды уымæй æмгæртты цæрдудæй кæй уыныс, 
Гъе, уый у дæ низæн йæ аххос æрмæст. 
Бирæ хатт сатирикон уацмысты прототип ном æмæ 
мыггаг фæивы, фæлæ, кæуыл фыссы, уый чи фæзоны, 
уый йæ уæддæр æнæфæхатгæ нæ вæййы. 
Журнал «Фидиуæджы» ныммыхуыр кодта иу цыбыр 
юмористон æмдзæвгæ «Амарди, нал и...» 
315 

Амарди, нал и 
Æмæ йыл ныр: 
«Афтæ уыдтæн йемæ, 
Уфтæ уыдтæн йемæ, 
Дифирамбтæ мысы 
... Пыссы: 
Журнал куы райстон, уæд дзы кæйдæр зонгæ къухфыо 
тæй Пыссыйы мыггаг- поэт цал тæппы æрæвæрдта, уал 
дамгъæйæ. Æцæг чиныг «Цин æмæ сагьæс»-ы, нæ зо- 
нын, цæмæн, фæлæ тæппытæ дыууæ фæкъаддæр сты. 
Æниу, сæйраг уый нæу. Стæй, чизоны, хъæугæ дæр 
нæ кæнынц. Аивадæн уый ницы дæтты. Æз сæ кой, йæ 
уацмыстæ фылдæр комкоммæ цардæй кæй исы, уый 
тыххæй зæгьын. 
Цардмæ ахæм цырддзастæй кæсын, æрвылбон 
хуымæтæджы цаутæй аивад аразын йæ бон у æрмæстдæр 
курдиатæн. 
Чидæр, цæмæй адæмы æхсæн уый дæр чысыл разына, 
уый тыххæй æппæлы, йæ хæдзары къæсæрæй чи никуы 
бахызт, йæ фынгмæ йæ чи никуы уагьта, уыцы мардæй. 
Æмæ уым цыма уадиссагæй ницы ис, фæлæ дзы Леонид 
сарæзта, адæймаг йæ былтæ кæмæй базыхъхъыр кæна, 
ахæм æмдзæвгæ. Сæйраг уый у! 
Æниу, ахæм æмдзæвгæтæ фыссæджы сфæлдыстады 
рахæцæн не сты. Нæдæр йæ сфæлдыстад, кæй кой скод- 
там, æрмæст уыцы æртæ хорзы - мадæлон æвзаг, уарзт 
æмæ зæххыл фæуд кæны. Гъемæ, табу Хуыцауæн. Цас 
æм ис Ирыстоны хъайтартыл, хæлардзинадыл, сабитæн 
фыст, уацмыстæ. Се 'нтыстытыл, стæй сæ хъæнтыл дæр 
цъус дзурæн нæй. Сæ рæстæджы сыл периодикой мы- 
хуыры иу æмæ дыууæ хатты нæ цыдис ныхас. Бирæ 
цæмæйдæрты дзы æппæлыдысты. Бирæ цыдæртæ 
йын дардтой йæ цæстмæ. Леонид та кодта йæ фыссы- 
ны куыст. Æнæнхъæлæджы нæ зæгьы: 
316 

У мæ фыст чиныг мæ базыр, 
Систæ - уый сыфтæ мæнæн. 
Сæр кæй не 'рывæрын базыл, 
Уый куыд радзурон дæуæн? 
Зон, дæ къухмæ уый мæн райсыс, 
Уым тæлфы мæнæн мæ уд. 
Алы дамгъæйы, кæд хатыс, 
Хъазы, зилы дзы мæ туг. 
Æз цы дæн - æвзæрæй, хорзæй, 
Уый дын радзурдзæн æппæт... 
Ехх, куы дыл æрцæуид хор зæй, 
Уый - мæ мидсагьæс, мæ мæт: 
Поэт йæ чиныгкæсæджы раз бæрндзинад хъуамæ 
хата, йæ уацмысты æвæра йæ уд, йæ адæмы циныл цин 
кæнынæн уа, йæ рыстæй хъæрза, уæд ын йæ зæрдæмæ 
фæндаг æнæссаргæ нæй. 
Харебаты Леонид йе сфæлдыстады æппыныдзух тыр- 
ны уымæ: 
Кæд зæрдæзонгæ дæ тыхсты 
Демæ не 'ппæрстон цæссыг, 
Уæд мæ ныфсытæ мæнг ысты, 
Митæй амадтон мæсыг... 
Дæ, мæ чиныгкæсæг, риуы 
Арф мæ зæрдæйы æвæрд. 
Уарзт, дæ рухс уарзт дзы нæ чиуы, 
У, сырх æндонау, фæлтæрд. 
Æз мæхи дзыхæй нæ домын: 
Ратт дæ зæрдæмæ мын бар. 
Æз дæн чиныг, æмæ курын 
Мæн дæ къухты мидæг дар33. 
33 Харебаты Леонид. Цин æмæ сагьæс. - Цхинвал. 1987. 43-æм 
фарс. 
317 

Фæлæ къухты дарын кургæйæ нæу. Цæмæй адæмы 
зæрдæмæ фæндаг ссарай, уый тыххæй æхсæвæй-бонæй 
хъæуы кусын, кусын, кусын... 
Цъæмæлтæ згъалын нæ, кусын. Стæй уыцы куыст кæд 
хорз фæстиуæг ратты, уæд уый рахæссы адæмы рæгъмæ. 
Харебаты Леонидæн йæ уацмыстæй, уæлдайдæр, 
йæ прозæйæ чиныгкæсæджы зæрдæмæ иууыл тынгдæр 
фæцыдысты йæ романтæ «Уарзт æмæ денджыз» æмæ 
«Сыгъдысты зæрдæтæ». 
«Уарзт æмæ денджыз» Леонидæн йæ фыццаг роман 
у. Фыццаг, фæлæ йын йæ чингуытæй уый æрхаста  
иууыл стырдæр популярондзинад. Æмæ уый хуымæтæджы 
нæ уыдис. Автор спайда кодта йе 'ппæт сфæлдыстадон 
курдиатæй. Уацмысы архайд кæд Ирыстоны, стæй ирон 
адæмыл нæ цæуы, фæлæ йæ сæйраг хъайтартæ сты 
адыгьейæгтæ æмæ скъуыддзаг кæнынц Адыгьейы 
хъысмæт, уæддæр дзы автор йæ уд, куыд у, афтæмæй 
бавæрдта æнæхъæнæй, гъе-мæ, рамбылдта уымæй. 
Чиныг дæсгай азты размæ ныммыхуыр, 1971-æм азы, 
фæлæ абон дæр ирон чиныгкæсджыты цæсты дæр нæ 
хауы йæ ахадындзинад. 
Авторæн романы тæккæ райдианы йæ бон бавæййы 
чиныгкæсæджы хъусдард фидарæй æмæ кæронмæ 
æрцахсын: «Чызг хъуыдыты ацыд, афтæмæй æдзынæг 
кæсы зæронд усмæ... 
Чи уыдзæн? Æвæццæгæн, денджызы бирæ уар- 
зы. Кæддæр дзы чызгæй уый дæр, делфинау, хъазыда- 
ид, ныр ныззæронд æмæ йæ ныфс нал хæссы, уæддæр 
æм æрцæуы æмæ, фæсивæд денджызы куыд хъазынц, 
уымæ фæкæсы. 
Зæронд усмæ æрбацыд иу æвзонг чызг. Йæ уæлхъус 
слæууыд. Хаты йæм: 
- Цом хæдзармæ. 
- Цæмæ дзы цæуын? - райхъуыст зæронд усы 'рхæн- 
дæг ныхас. 
- Уæдæ ам бадынæй дæр цы рахæсдзынæ? 
- Мæ хъæбул кæд искæцæй фæзынид... 
Чызг ницыуал сдзырдта. Зæлдаг къухмæрзæнæй йæ 
цæссыгтæ асæрфта». 
318 

Ахæм аивадон амал, кæй зæгьын æй хъæуы, фыц- 
цаг хатт Леонидмæ не 'мбæлы - фондзыссæдзгай азты 
размæ фæзынд, фæлæ дзы нæ фыссæг спайда кодта 
аивæй. Æмæ нæ фæрæдыд. Æрцахсы чиныгкæсæджы, 
уый фæстæ æрæвналы дзуринаг хъуыддæгтæ сæ 
кæрæдзийы фæдыл нывæндынмæ. 
Адыгьейаг æрдхæрæны рæсугьд Фатмæ хъæздыг 
æмæ зындгонд æлдар Абысалы хæдзары схъомыл. 
Цыдæриддæр æй хъуыдис, уыдон ын уыдысты. Уæдæ йæ 
хъал усгуртæн дæр кæрон нæ уыдис. Хъаны цард æнхъæл 
ын уыдис алчи дæр, фæлæ йæ ныхфыст æндæр разынд. 
Автор йæ романæн равзæрста Мидхæсты дуг. Сæ 
кæрæдзийы ныхмæ æрæвæрдта цæргæ-цæрæнбонты 
æнæбафидаугæ дыууæ къласон знаджы - хъæздыджытæ 
æмæ мæгуырты. Цæмæй сæ, чи цы у, уый æххæстæйдæр, 
алыварсондæрæй равдиса, йæ ныхасы сæр цæуыл у, уый 
чиныгкæсæгмæ бæлвырддæрæй фæхæццæ кæна, уый 
тыххæй сæ, - йæ хъайтарты, - æрæвæры иууыл зындæр 
уавæры - цард æмæ мæлæты æхсæн, афтæмæй сын 
фенæм, йæ удыхъæд сæ кæмæн цы у, уый. 
Уыцы хъайтартæ сты бирæ æмæ алыхуызæттæ. 
Лæджыхъæд, хъаруйæ æххæст сты Адыгьейы цы- 
рагьдар Айдемыр, растадонты раздзог, адæмы сæрибар- 
дзинадыл удуæлдай тохгæнæг, æлдар Абысалы раздæры 
лæггадгæнæгАбел, йæхæлар, йе'мтохгæнæгМырзæ, ре- 
волюцион идейæтыл йæ уд чи хъары, уыцы Иванов Юрий, 
уæззау цалхы бын йæ уды сыгьдæгдзинад чи бавæрдта, 
уыцы Хасанхъул, стæй - Панеш, Шынба, Афине... 
Къаддæр не сты, автор сæ ныхæй-ныхмæ кæимæ 
æвæры, уыцы тугцъир æмæ æгьатыр хъæздыджытæ 
æмæ пъагонджынтæ дæр, уæдæ, фыддзинадыл лæуд, 
мæгуырты туг æхеныфæй чи нуазы, йæ уды æхцон- 
дзинадæн йæхи туг æмæ стæгыл дæр чи нæ ауæрды, уыц 
Абысал, лæджы тæригьæд æмæ тугæй чи не 'фсæды, 
уыцы хæздыджытæ Абубахан, Биас æмæ йæ фырт Азат- 
хан, æдзæсгом дингæнæг Нагуч Юсуф Паша, «хъæддаг 
дивизийы» разамонæг Султан Гиреч Гирей æмæ бирæ 
æдæртæ. 
319 

Нæ литературæйы, стæй æмткæй советон адæмы 
литературæтæн иу рæстæджы компартийы фæндон 
уыд, цæмæй, гæнæн уæвгæйæ, алы уацмысы хъайтар- 
ты æмбæлццон уа хæлардзинад. Уыцы хæлардзинад 
фысджыты фылдæр уыдтой уырыссаг адæмы, æмæ 
сæхицæн нымадтой хæсыл, сæ уацмысты, уæлдайдæр, 
гуырахстджын уацмысты, уырыссаджы фæлгонц сныв 
кæнын. Харебаты Леонид, цæмæй иу фарсæрдыгæй дæр 
æмæ иннæ фарсæрдыгæй дæр хъæстагæй ма баззада- 
ид, уый дыххæй дыууæ къласон знæгтимæ дæр бакодта 
уырыссæгты. 
Æмæ сæ кæны сæ идейæтыл иузæрдионæй. Стæй 
царды рæстдзинад хъахъхъæнгæйæ. 
Фæлæ автор уæддæр æмæ уæддæр, йæ зæрдæйы 
иууыл рæсугьддæр æнкъарæнтæ дæтты йæ сæйраг 
хъайтартæ Абел æмæ йæ иузæрдыг цардæмбал, йæ 
раздæры æлдар Абысалы чызг Фатмæйæн. 
Абел æмæ Фатмæйыфæлгонцтæнзæрдылæрлæууынц 
Хъуылаты Созырыхъойы радзырд «Иудзонгон»-ы Габе 
æмæ Сæниат. Абел Фатмæйы туггоппа фыд Абысалы 
æнаккаг митæн уыд æвдисæн, афтæмæй йын лæггад 
кодта æмæ йын уарзта йæ чызджы; Габе та хъæздыг Хад- 
зумары цæстытæм каст, афтæмæй йын сыгьдис йæ хо 
Сæниаты уарзтæй. 
Сæ иутæн дæр æмæ се 'ннæтæн дæр æнусон къласон 
знæгты ахастытæ нæ лæвæрдтой, амондджын уыдаик- 
кой, уый бар. Сæ уарзты фæндæгтæ сæ кæдæм кæнынц, 
уымæн ницы зонынц. Фæлæ сæ фидæны рухс фенынц 
æрмæстдæр революцийы арвыл. Созырыхъойы Габе  
революционер Мæхæмæты фæрцы ракæсы йæ цæстæй, 
Леониды Абел та - Адыгъейы рухстауæг, революцийы 
идейæтыл лæуд Айдемыры. 
Созырыхъойы хъуыды бæлвырд æмæ æргом уыд, - 
«хъæздыг æмæ мæгуырæн сæ фыд иумæ куы сфы- 
ца, уæддæр сæ бас не схæццæ уыдзæнис». Габе æмæ 
Саниатмæ сæ амонд уымæн нæ бахудт. 
Фатмæ Сæниатæй цыма дарддæр ацыд. Айдемыр йæ 
ахуыргæнæг кæй уыдис, уый йын фадат радта, цæмæй 
320 

хъомыл кодтаид размæцыд адæймаджы идейæтыл. Ай- 
демыры фæрцы Абелимæ систы рæстдзинады, стæй 
рæстаг адæмы сæрыл тохгæнджытæ. 
Фатмæйы зæрдæмæ йæ ахуыргæнæг куыннæ ныт- 
тагьдаид рæстдзинады рухс, уæддæр баззадаид 
хъæлдзæгзæрдæ, сыгьдæг удæй. Уый дæр иу хъæздыг 
кæд йæ мулчы фæрцы фæхастаид, уæддæр нæ ака- 
стаид йæ хъæздыгдзинады цæсты æмæ алхатт дæр йе 
'мкъайы сусæгæй цæттæ уыдаид тыхст адæймаджы фарс 
балæууынмæ. 
Фæлæ Фатмæйы хъысмæт разынд бынтон æндæр. Бын- 
тон æндæр, æмæ Шынбайы хъысмæтæй тыхст адæмæн, 
рæстæг фæллойгæнæг адæмæн бирæ хъæуæгдæр. 
Дзырд дæр ыл нæй, гуыбыны хæлц къæсæрæй -дуармæ, 
уды хæлц - æнустæм. Абел æмæ Фатмæ та æфхæрд 
адæмæн хастой стырдæр удыхæлц - сæрибардзинад. 
Фатмæйæн йе 'рдзон рæсугъддзинад æмæ йæ уды 
рæсугъддзинад кæй иу кæнынц, уый йæ æрмæст йæ 
алываруæвæг адæмæн нæ кæны зæрдæмæдзæугæдæр, 
фæлæ чиныгкæсджытæн дæр. Свæййы сын удмæхæстæг 
адæймаг. Фæрайынц йæ цинтыл, фæхъынцым кæнынц 
йæ хъыгтыл, æмæ уый у романы, стæй уыимæ йæ  
авторы æнтыстытыл дзурæг. 
Уацмысы арæзт, цауты рæзт бирæ цымыдисондæр 
кæны, йæхи пайдайыл хæст хъайтартæй бирæты Ады- 
гъейы хъысмæтмæ кæсаг, хæфс æмæ цъиусуры цæстæй 
кæй кæсы, алчи дæр ын йæхи схицау кæнынмæ кæй хъа- 
вы, растдæр зæгьгæйæ: дзаумайау æй хи бакæнынмæ 
кæй хъавы, уыцы хъуыддаг. 
Ацы фарстыл дзургæйæ фыссæг Хацырты Сергей 
афтæ зæгъы: «Романы конфликт бирæ фæтынгдæр ис, 
'йе ппæрццаг сæйраг архайджытæй алчи дæр кæй тыр- 
ныдта Адыгьейы фыццагхицау суæвынмæ, уымæй. Æмæ 
ахæмтæ та уыдысты: «хъæддаг дивизийы» командир 
Султан Киреч Гирей, хъæздыг князь Абисал, пысылмон 
динтауæг Нагуч Юзуф Паша. Хъæздгуытæ иуæй раста- 
донты ныхмæ тох кодтой, иннæмæй сæхимид дæр суа- 
дон змæст уыд: сæ иутæ пысылмон дины фарс уыдысты 
321 

æмæ Турчырдæм уыд се 'ргом, иннæтæ Уæрæсейырдæм 
дардтой сæ хъус. 
Æппæт уыдæттæ сты романæн рæзыны хос. Фæлæ, 
уæддæр, йæ астæуккаг у Абел æмæ Фатмайы тыхджын, 
æнæлаз, æнусыккон уарзт. Чызг барвæндæй йæ къух 
кæй систа йæ фыды хъæздыг цардыл, революцийы, 
фæллойгæнæг адæмы фарс кæй ахæцыд, цард æй уый 
тыххæй фыры сыйы ныздыхта, фæлæ йæ асæттынæн 
ницы тых ссардта. Йæ зæрыбонты къæдз æмæ гуыбырæй 
дзыназы фæсденджызмæ, йæ иунæг фырты йын 
Фатмæйæн йæхи фыд, тугхор æлдар Абысал йæ чызгæй 
йæ мает сисыны тыххæй кæдæм аскъæфта, уырдæм. 
Ахæм конфликт, гьай-гьай, цымыдисон кæны уацмы- 
сы сюжет. Чиныгкæсæджы сайы йæ фæдыл - дарддæр 
цы уыдзæнис? 
Фыссæджы иннæ роман «Сыгъдысты зæрдæтæ»- 
йæн кæд чиныгкæсæг йæ дыккаг чиныг нæма федта, 
уæддæр йæ сюжет куыд уæрæх æмæ вазыгджын у, йæ 
конфликт куыд карзæй карздæр кæны, романы хъайтар, 
фæлтæрд революционер Саламты Лади æмæ полицæйы 
хистæр Афæхъойы рæсугьд чызг Дзерассæйы æхсæн цы 
ахастытæ гуырынц, революцион змæлд куыд цырынæй- 
цырындæр кæны, уыдонæй бæрæг у, цахæм авналæнтæ 
йын хъуамæ уа, цæмæй чиныгкæеджыты зæрдæты ба- 
цахса аккаг бынат. 
Фæлæ «бацахса» суинаг рæстæг у, æмæ йæ уæд 
фендзысты. 
Хатт йæ хъайтары митæ æгæр наивон - æнæбауырнгæ 
вæййынц. (Лади - «зæронд лæг» Афæхъомæ æххуырс- 
тæй!), фæлæ сыл карз чиныгкæсæгæй дарддæр иннæтæ 
æууæндынц, æмæ уæййагæн цалынмæ æлхæнæг уа, 
уæдмæ уæййаг дæр уыдзæнис. 
Фыссæг афтæ зæгьы - «æз цы хæрзтæ хæссын риумæ: 
Ме 'взаг, Уарзт æмæ нæ Зæхх» - уый тыххæй æз та зæгьин: 
Харебаты Леонид Ирыстонæн, ирон литературæйæн цæуы 
æртæ хорзы - йæ бон куыд у, афтæ уæхскуæзæй лæггад 
кæны ирон поэзи, прозæ æмæ сабиты литературæйæн. 
Хъазиты Мелитон, 2002 

СÆЙРÆГТÆ 
Республикæ Хуссар Ирыстоны Президенты 5 
Мæн тыххæй фыстой 6 
Роман исторический и современный 8 
Дорогие товарищи 9 
О романе Леонида Харебаты 10 
Харебаты Леониды æмдзæвгæты фыццаг 12 
Æмбырдгонд «Æхсæрдзæн» 12 
Арфæ - юбилярæн 14 
Скъуыддзæгтæ фыссæджы цардæй 15 
ЦЫ САРÆЗТАЙ ЦАРДЫ ФÆРСДЗЫНÆ МÆ ИСКУЫ 
Цы сарæзтай царды 17 
Ме'мдзæвгæтæ 18 
Фæдзæхст 19 
Хъазгæ-худгæйæ 19 
Фæрсындæ 20 
Æздæцагьардæн, Ирыстон! 20 
Бæллицтæ 21 
Арфæ 22 
Цалынмæ 22 
Агурын 23 
Бабæллынæм 24 
Æзуарзты тæгтæй бастдæн хохмæ 24 
Дæхимæма ныхъхъус 26 
Цæмæн? 27 
Мысон?Æмæ цы мысон 28 
Æвдайазы 28 
Дыккаг мады цæстæй 29 
Дурын алыхаттдон нæхæссы 30 
Æз - æнæрхъуыды 31 
Æз иунæг дæн 31 
Куыст- зонды къæбиц 32 
Айхъусма 33 
Уый та ды зæгъ 34 
Ницы дæ домын 35 

Нæ катайаг 36 
Нæхи Дзæуæджыхъæу 38 
Ацы дуне цæмæн у рæсугьд 39 
31-æм декабрь 40 
Хъысмæт мæм фæтигь 40 
Экспромт 41 
Цалынмæ 42 
Мæхæдзарыбазмæлыдцард 43 
Ничи ма рафæлгьуыдта æрдзы сусæгдзинад 43 
Сидзæры уды хъæрзт 44 
Рифмæтæ, рифмæтæ 45 
Мæ систæ - Мæ фыссæнтæ 45 
Афтæ кæдмæ уыдзыстæм? 46 
МЕ ЪЗАГ - МÆ УДЛÆУУÆН 
Мæ фыртмæ 50 
Фæдисыхъæр 51 
Не 'взаг- мæ сагьæс 52 
Ме 'взаг 54 
«Мад-«Мæрзæг» 57 
НОМАРÆНТÆ 
Абайты уасойæн 58 
Йæсау нæсиста 59 
Макæ, ма кæнут 60 
Уæздан ирон 62 
Куырыхон лæг 63 
Грисæмæйæ«Критиктæ» 64 
Нартыхты Михалы монолог 66 
Зæрдæрыст поэт 67 
Саг лæг 68 
Гафезæн 69 
Ды райгуырдтæ поэтæй 69 
Фæстаг уысмы 70 
Мысын дæ 72 
Коцты Павликы монологæй 73 
Цы фестут! 74 
Ауадз мæ нæхимæ 75 
Хъæр мæрдтæй дæр хъуысы 76 
Ирыстоны хæрæфырт 77 
МАХ СТÆМ АХÆМ АДÆМ 
Мах хуызæн 79 

Фæтæг 80 
Коцты Бега 81 
Айнæг 82 
Æммыст 83 
Ма 'ппæл 84 
Мае дзуапп 85 
Дудараты Вероникæ 85 
Мад 86 
Фын 87 
Мад фæцæуы æфхæлц аразынмæ 88 
Сæвзæрд иу чысыл уд 88 
Мæйрухсы 89 
Æртæсыфон кæрдæг 90 
Иры сæрхъызойтæ 91 
Кæрдзындæттон 91 
Тæхы 94 
Ивгьуыд бонтæ мысгæйæ 94 
Æхсæлыйы сагьæс 95 
Хъæлдзæг зæронд 96 
Афтæ у 96 
Хъуыдытæ, фæдзæхст 97 
Фыдызæхх 98 
Кæдмæ, кæдмæ? 98 
Дæу 99 
Зæронды сагьæс 100 
Стæг 102 
Лæг-уæцъæф 102 
Рыстуды хъæрзт 103 
Рагон зарæг 104 
Хъуыдытæ, хъуыдытæ 104 
Уайдзæф 105 
Ех, тæхуды 106 
Ахæм амонд 106 
Мæгуыр - фынтæй буц 107 
Экспромт 107 
Федзæрæг 108 
«Ныфсы лæг» 108 
Чи мæ хъазыд 109 
Зарæг-хъарæг 110 
Б-йæн 111 

Цымæ цæмæн? 113 
Фæстаг фæдзæхст 114 
Иу поро куыдз 115 
Цы дæм рауад 116 
Мæн æхсыны 116 
Нæ сыхаг 117 
Зæрыбон 118 
Хъæлдзæг зарæг Парнасмæ цæуджытыл 119 
Атæхин дæ фæстæ 120 
Хуры уарзт 121 
Æз хъусын 123 
ÆРДЗЫ НЫВТÆ 
Уалдзæджы комытæф 124 
Сыгьзæрин фест 125 
Арв ныннæрыд 125 
Æргьом 126 
УАЛДЗÆГ ÆРБАУЛÆФЫД 
Уалдзыгон цин! 128 
Æмæ цы мысон 129 
Зæхх райхъал 130 
Хуры тын худы 131 
Æз æмæ гутон 133 
Фысым дын уыдзынæн 134 
ЛИРИКА 
Ех, куыд зын у 135 
Дæу куы фенын 136 
Лæгьстæ 137 
Цин 137 
Уæддæр цы уыд! 138 
Дзуапп 138 
Абадгæчызг 138 
Уысмон уæлтæмæн 139 
Хатын 139 
Чызгай! 140 
Фыдсыл чындздзон 141 
Сау гагатæ 142 
Атæхин дæ фæстæ 142 
Знонæй ардæм 143 
Дыууæ дидинæджы 144 
Адæмон мотивтæм гæсгæ 145 

Ам-цæф, уым-цæф 147 
Худын нæ зоны 148 
Мæ хос - дæумæ 148 
Мидсагьæс 149 
Сагъæссаг 150 
Бурхохы сæр 151 
Йæхимæ чи ныззынд иу ахæм поэтгондмæ 153 
Атыхс мыл 153 
Иучидæр 154 
Кувын 154 
Нæй мын 154 
Иугæр райгуырдтæ 155 
Фыдлæджы фæстаг уысм 155 
Мæ фарст цардмæ 156 
Йæ цонг куы ахаудаид 156 
У фæндфидар 157 
Ног хицау 158 
Æз дæн ахæм 159 
Ног-афоны 160 
Мады цæстытæ 161 
Æхсæвы 161 
Мæ дæргьвæтин царды 162 
«Авд азы уарзон кæмæн нæ вæййы...» 162 
Ма мын æппæл 164 
Дыудон 165 
Хъысмæт 167 
«Ног дуджы» ног тугцъир 168 
Поэт, «æмбæстаг» 169 
Не 'хсæн иу чидæр 170 
Мæ «хæрзгæнæг» 172 
Кæс-ма 173 
Мæнæй æппæлыд 173 
Дуджы хъулон митæ 174 
Гуманон æххуыс, дам 174 
Æз - æнæрхъуыды 175 
Аргъуаны 176 
Къобор 177 
Поэт æмæ критик 179 
Мах стæм ахæм адæм 180 
Ис не 'хсæн ахæмтæ 181 

Ай ныл цы бон æркодта? 181 
Дырæнхъонтæ 182 
РИФМÆТÆ ХУДЫНЦ 
Гæртамхор 186 
Къуыдипп лæппуйæн 186 
Дезертир 186 
Дзырдхæссæг 186 
Гуыбындзæл 186 
Уæйгæнæг 187 
Экспромт 187 
Лæмæгъ фыссæг 187 
Цыппаррæнхъонтæ 187 
Хъазгæ-худгæйæ 188 
Исахæм «лæг» 188 
Махмæ 189 
Æмбисæндтæ дæр 190 
Сайынц 190 
Фысджытæ ногбоны куывды 190 
ИРЫСТОН - ХÆСТАРЫД 
Тугкалды фæстæ 194 
Сæурайсомы 195 
Æрцыдис ног аз, фарны аз 195 
Иры лæппутæ! 197 
Дæс азы 198 
Беслæн - сауты 199 
Бесланы трагеди 200 
Мард хæстоны ныстуан 201 
Арфæ 203 
Гуырдзиаг полици Цхинвалы 204 
Саакашвили Миша 205 
Иры уæйгæнджытæ 206 
Нуæрттæ дудынц 207 
Стъалытæ мын загьтой 207 
Тугахуырст арв 208 
Ам, ардыгæй 208 
Фыдæх 209 
Музæ, поэты ма хъыгдар 210 
Цхинвалы 5-æм скъола 212 
Фыды фæдзæхст 212 
Фæдисоны сидт 213 

Дысон та 214 
Абон 214 
Куыйхортæ 215 
Фæстаг фæдзæхст 216 
Къухдарæн 217 
Ды нæ зыдтай 218 
Ахæм уагæй дард нæ ацæудзыстæм 219 
Хуссар Ир - хæдбар 220 
Ссæрибар Хуссар 221 
Абон дæр 223 
Нæ цины бон 225 
Хæдбар Иры - хæдбар Ног аз 226 
26-æм август 228 
ПОЭМÆТÆ 
Дургуыры мæлæт 231 
Пролоджы бæсты 231 
Афыст 232 
Дургуыры сагьæс 233 
Уынаффæ 235 
Хиуарзон вазиры кæлæнтæ 238 
Уадтымыгъ 241 
Айдарты Знауыр 243 
Мæсыг хи дурæй сæтты 248 
Ныхас мæ фыдимæ 257 
Дыккаг мад 262 
Райгуырæн хъæу 267 
ПУБЛИЦИСТИКÆ 
Нæ дзыхты дон кæдмæ дардзыстæм? 271 
Мæ иу æмдзæвгæ 273 
Мæ дзуапп 276 
Чи сты æмæ кæй уацмысты фæрцы 277 
Хъæздыг кодта мæ удварн 277 
Æфсæддон балахонтæ 280 
Ирон адæмон хъайтартæ 280 
Мæ уарзон фысджытæ 281 
Æртæ хорзы 282 

Харебати Леонид Петрович 
Приметы моей души 
Книга издана по решению Издательской комиссии 
Государственного комитета информации, связи и массовых 
коммуникаций Республики Южная Осетия 
Редактор Плиев Ф.Я. 
Технический редактор Икаев О.С. 
Корректор Туаева Л. 
Компьютерный набор и верстка Гаглоева О.Г., Козаева РР 
В оформлении использованы орнаменты Б.Багаева 
Подписано к печати 28 12.2010 
Формат 84x108/32. Бумага офсетная. Печать офсетная. 
Уч. изд.л. 16,96. Усл.печ.л. 17,45 
Тираж 300 экз. Заказ №15 
ООО «Республика» 
100001, Республика Южная Осетия 
г. Цхинвал, ул. Московская, 7 

